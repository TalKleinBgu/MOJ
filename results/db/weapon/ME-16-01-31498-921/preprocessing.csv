,verdict,text,part
0,ME-16-01-31498-921,"חוק העונשין, תשל""ז-1977: סע'  144, 144(ב), 384",יקיר יוסבאשוילי
1,ME-16-01-31498-921,"בטרם שמיעת הראיות, הגיעו הצדדים להסדר טיעון במסגרתו הוגש נגד הנאשם כתב אישום מתוקן שעיקרי עובדותיו הם כדלהלן:",גזר דין
2,ME-16-01-31498-921,"הנאשם חייל בשירות סדיר בצה""ל ובמועדים הרלוונטיים לכתב האישום שירות כלוחם בגדוד ""נצח יהודה"" בבסיס בנווה יאיר (להלן: ""הבסיס"").",גזר דין
3,ME-16-01-31498-921,"ביום 06.01.16 בשעות הערב גנב הנאשם מהבסיס ארבעה רימוני יד/מדוכה מספר 400 ושלושה רימוני יד הלם סינוור M7290 אשר נמצאים בשימוש צה""ל ובכוחם להזיק לאדם בעת פעולתם (להלן: ""הרימונים""), וזאת מתוך כוונה למכרם לשם רווח כספי.",גזר דין
4,ME-16-01-31498-921,"הנאשם החביא את הרימונים שגנב בתיק הגב שלו וביום 07.01.16 בשעות אחר הצהריים, יצא מהבסיס עם התיק ונסע באוטובוס לביתו שבאשדוד.",גזר דין
5,ME-16-01-31498-921,בסמוך לשעה 20:00 נעצר הנאשם במסגרת פעילות משטרתית ובחיפוש בתיק שנשא עמו נתפסו הרימונים.,גזר דין
6,ME-16-01-31498-921,"על רקע הודאת הנאשם בעובדות, כאמור, הוא הורשע בעבירות של גניבה, לפי סעיף 384 לחוק העונשין תשל""ז-1977 להלן: ""חוק העונשין""); ונשיאה והובלת נשק, לפי סעיף 144(ב) לחוק העונשין.",גזר דין
7,ME-16-01-31498-921,הסדר הטיעון לא כלל המלצה לעניין העונש.,גזר דין
8,ME-16-01-31498-921,"בזמן ביצוע העבירות היה הנאשם צעיר מגיל 21, וחובה לקבל עליו תסקיר של שירות המבחן.",גזר דין
9,ME-16-01-31498-921,"בתסקיר שירות המבחן על הנאשם, צויינו, בין היתר, הדברים הבאים:",תסקיר שירות המבחן
10,ME-16-01-31498-921,"הנאשם בן 20, רווק, יליד הארץ.",תסקיר שירות המבחן
11,ME-16-01-31498-921,בעל 10 שנות לימוד במסגרת חינוך דתי וישיבה חרדית.,תסקיר שירות המבחן
12,ME-16-01-31498-921,בהיותו בן 17 השתלב בתעסוקה כטבח על מנת לעזור לפרנסת משפחתו.,תסקיר שירות המבחן
13,ME-16-01-31498-921,"מסר כי במהלך שירותו כלוחם בגדוד ""נצח יהודה"" חווה מספר אירועים טראומתיים, בהם פציעתם של חבריו בפיגועים, מותו של אחד ממפקדיו ואירועים של הפרות סדר.",תסקיר שירות המבחן
14,ME-16-01-31498-921,"תיאר תחושות דחק עמן התמודד, כאשר לדבריו, לאורך שירותו הצבאי הצליח להתגבר על טראומות אלו ולשמור על תפקוד תקין.",תסקיר שירות המבחן
15,ME-16-01-31498-921,"עוד מסר כי במהלך שירותו הצבאי היה מעורב בתאונת דרכים בה גרם נזק בסך 13,000 ₪ שאותם נדרש לשלם על אף היותו לוחם בשירות סדיר.",תסקיר שירות המבחן
16,ME-16-01-31498-921,שירות המבחן התרשם כי קיים דפוס חוזר של פגיעה בשגרת חייו על רקע מצוקה כלכלית עמה מתמודד.,תסקיר שירות המבחן
17,ME-16-01-31498-921,היחשפותו לטראומות במהלך שירות הצבאי סדקה את מחויבותו ליחידה בה שירת ובפרט על רקע היותו נתון בחוב כספי גבוה.,תסקיר שירות המבחן
18,ME-16-01-31498-921,"מסר כי פנה למש""ק ת""ש ביחידתו שהציע לו לשרת כתומך לחימה בתנאים גמישים שיאפשרו לו לעבוד, אך הוא בחר להישאר לוחם מאחר וראה בכך ערך.",תסקיר שירות המבחן
19,ME-16-01-31498-921,הנאשם שיתף כי בעבר נהג בקלות ראש ביחס ללקיחת ציוד צבאי אולם כיום מודע לחומרה שבכך.,תסקיר שירות המבחן
20,ME-16-01-31498-921,ביטא צער על המצב המורכב עמו מתמודדים הוריו בשל מעצרו.,תסקיר שירות המבחן
21,ME-16-01-31498-921,שיתף כי מזה כשנה הוריו פרודים ואביו הינו מחוסר דיור המתגורר כיום בבית אחיו באשדוד ומתקיים מקצבת הכנסה וקיבוץ נדבות.,תסקיר שירות המבחן
22,ME-16-01-31498-921,הנאשם תיאר גדילתו בצל חסכים כלכליים משמעותיים.,תסקיר שירות המבחן
23,ME-16-01-31498-921,"לנאשם הרשעה מחודש דצמבר 2016 על עבירות של הפרעת לשוטר במילוי תפקידו, היזק לרכוש והתנהגות פרועה במקום ציבורי בגינה נדון למאסר על תנאי, קנס והתחייבות כספית.",תסקיר שירות המבחן
24,ME-16-01-31498-921,במסגרת עריכת התסקיר הועמד הנאשם בפיקוח מעצר של 9 חודשים במהלכם השתלב בקבוצה טיפולית.,תסקיר שירות המבחן
25,ME-16-01-31498-921,"נמסר כי הנאשם הגיע בהתמדה למפגשים הטיפוליים, היה קשוב לנאמר בהם ושיתף מעולמו.",תסקיר שירות המבחן
26,ME-16-01-31498-921,"אשר לעבירות הנאשם לקח אחריות מלאה על ביצוען, הן מבחינת הודאה, הן מבחינת הבנת חומרת מעשיו והן בצורך של ענישה מוחשית ומרתיעה, לצד נכונות לשאת בעונש ולשלם את חובו לחברה.",תסקיר שירות המבחן
27,ME-16-01-31498-921,עם זאת חושש מהאפשרות שיוטל עליו מאסר בפועל.,תסקיר שירות המבחן
28,ME-16-01-31498-921,"שירות המבחן התרשם כי ברקע לביצוע העבירה עמדו קשיים רגשיים אותם פיתח הנאשם בגיל צעיר, גדילתו בחוויה של היעדר ביטחון כלכלי, חוסר פניות של הוריו לצרכיו ההתפתחותיים והרגשיים ותחושות של חסך וקיפוח.",תסקיר שירות המבחן
29,ME-16-01-31498-921,"הנאשם שיתף כי ביצוע העבירות לא היה מתוכנן, אלא הוא פעל מתוך בלבול, תחושות חוסר אונים וכאב בשל מצבו של אביו.",תסקיר שירות המבחן
30,ME-16-01-31498-921,הנאשם הביע מוטיבציה להשתלב בטיפול קבוצתי ונמצא מתאים לכך.,תסקיר שירות המבחן
31,ME-16-01-31498-921,"שירות המבחן שקל את גורמי הסיכון והסיכוי של הנאשם והמליץ על ענישה מוחשית ומרתיעה של מאסר בעבודות שירות ברף הנמוך, צו מבחן למשך שנה, מאסר על תנאי והתחייבות כספית.",תסקיר שירות המבחן
32,ME-16-01-31498-921,בתסקיר משלים נמסר כי הנאשם השתלב בקבוצה טיפולית וניכר כי הוא מייחס חשיבות ורצינות להזדמנות שניתנה לו ומביע מוטיבציה להיעזר בטיפול הקבוצתי.,תסקיר שירות המבחן
33,ME-16-01-31498-921,ושירות המבחן חזר על המלצתו.,תסקיר שירות המבחן
34,ME-16-01-31498-921,"ב""כ המאשימה טענה, כי העבירות בהן הורשע הנאשם חמורות ביותר.",טיעוני הצדדים
35,ME-16-01-31498-921,"הנאשם ניצל את היותו חייל בצה""ל ואת נגישותו לרימונים וגנב מהבסיס בו הוא משרת רימוני יד ורימוני הלם בכוונה למכרם לשם רווח כספי.",טיעוני הצדדים
36,ME-16-01-31498-921,"הדגישה את הסכנה הנובעת מעבירות הנשק השונות, ואת הסיכון הממשי כי הנשק ישמש לפעילות פלילית.",טיעוני הצדדים
37,ME-16-01-31498-921,"ציינה כי אמנם אין המדובר ברימוני רסס שבכוחם להמית, ואולם מדובר בנשק שיש בכוחו לגרום פציעה לאדם, לבהלה גדולה ולטראומה.",טיעוני הצדדים
38,ME-16-01-31498-921,"טענה כי הנאשם ביצע את המעשים מתוך בצע כסף, ובמעשיו פגע בערכים המוגנים של בטחון הציבור ובריאותו, הפיזית והנפשית, וניצול האמון שניתן בו מתוקף היותו חייל בצה""ל.",טיעוני הצדדים
39,ME-16-01-31498-921,לאור חומרת העבירה והנזק הפוטנציאלי טענה כי מתחם העונש ההולם נע בין שנה וחצי לשלוש שנות מאסר.,טיעוני הצדדים
40,ME-16-01-31498-921,הפנתה למדיניות הענישה לפיה בעבירות מסוג זה יש לתת משקל בכורה לאינטרס הציבורי ולהגנה על הציבור על פני נסיבות העבריין.,טיעוני הצדדים
41,ME-16-01-31498-921,"וטענה כי בהתחשב בחומרת הנסיבות, בעברו הפלילי של הנאשם, בגילו הצעיר, בתסקיר שירות המבחן, בפסיקה, ובשיקולי הרתעה, העונש הראוי לנאשם הוא מאסר בפועל בתחתית- אמצע המתחם שהוצע, מאסר מותנה וקנס משמעותי.",טיעוני הצדדים
42,ME-16-01-31498-921,הגישה פסיקה.,טיעוני הצדדים
43,ME-16-01-31498-921,"ב""כ הנאשם עתרה לאמץ את המלצת שירות המבחן.",טיעוני הצדדים
44,ME-16-01-31498-921,"טענה כי העונש המוצע על ידי שירות המבחן נמצא במתחם העונש ההולם, ואם יקבע מתחם גובה יותר, אז יש מקום, בעניינו של הנאשם, לסטות ממתחם העונש ההולם משיקולי שיקום.",טיעוני הצדדים
45,ME-16-01-31498-921,טענה כי הפגיעה בערכים המוגנים הינה במדרג חומרה נמוך בשל כך שמדובר באמצעים לפיזור הפגנות.,טיעוני הצדדים
46,ME-16-01-31498-921,האפשרות לגרום לנזק היא מועטה.,טיעוני הצדדים
47,ME-16-01-31498-921,"לגבי רימון ההלם השימוש הוא בעיקר לאימונים, והנזק מתבטא ברעש ובהבזק וסנוור, ובמידה מועטה בכוויות חום.",טיעוני הצדדים
48,ME-16-01-31498-921,"לגבי רימון הגז, הנזק הוא פליטת גז מדמיע ומדובר בגרימת אי נוחות זמנית.",טיעוני הצדדים
49,ME-16-01-31498-921,"ציינה כי בענייננו לא נגרם נזק, אך גם אם היה נעשה שימוש בנשק פוטנציאל הנזק מוגבל.",טיעוני הצדדים
50,ME-16-01-31498-921,"הוסיפה כי גם הנאשם עצמו, בשל תפקידו, לא ראה באמצעים הללו כגורמים לנזק אמתי.",טיעוני הצדדים
51,ME-16-01-31498-921,הגישה פסיקה המעמידה את העונש על עבודות שירות גם כאשר נלוות עבירות נוספות.,טיעוני הצדדים
52,ME-16-01-31498-921,טענה כי בפסקי הדין שהגישה התביעה הנסיבות חמורות יותר.,טיעוני הצדדים
53,ME-16-01-31498-921,לעניין העונש בתוך המתחם טענה כי יש לקבוע את העונש בתחתית המתחם שהוצע או לחרוג ממנו משיקולי שיקום.,טיעוני הצדדים
54,ME-16-01-31498-921,ציינה כי הנאשם לקח אחריות על מעשיו.,טיעוני הצדדים
55,ME-16-01-31498-921,"הוא שהה במעצר יותר מחודש, ולאחר מכן היה משוחרר בתנאים מגבילים כשנה במהלכם היה בפיקוח מעצר ושולב בקבוצה טיפולית.",טיעוני הצדדים
56,ME-16-01-31498-921,הנאשם גדל במשפחה קשת יום ומגיל צעיר הוא עובד ומסייע למשפחתו.,טיעוני הצדדים
57,ME-16-01-31498-921,"על אף מצבה הכלכלי של משפחתו הוא שירת כלוחם בגדוד ""נצח יהודה"" שם חווה אירועים קשים.",טיעוני הצדדים
58,ME-16-01-31498-921,"בנוסף למצב הכלכלי הקשה שלו הוא חויב בפיצויים לאחר שהיה מעורב בתאונת דרכים, ומצבו הכספי הביא אותו לבצע את העבירה.",טיעוני הצדדים
59,ME-16-01-31498-921,הנאשם סיפר כי במהלך שירות הצבאי הוא זרק רימון הלם לעבר קבוצת אנשים ואחד מהם זרק אותו חזרה אליו והרימון פגע בו והתפוצץ ולא נגרם כל נזק.,טיעוני הצדדים
60,ME-16-01-31498-921,הוסיף כי אביו היה הומלס כשנה וחצי והוא היחיד שהיה מטפל בו בזמן חופשותיו מהצבא.,טיעוני הצדדים
61,ME-16-01-31498-921,"סיפר כי כיום עובד בחנות דגים, וגר ביחד עם אביו בחדר שכור בדירה.",טיעוני הצדדים
62,ME-16-01-31498-921,הביע חרטה.,טיעוני הצדדים
63,ME-16-01-31498-921,"ב""כ הנאשם העידה מומחה לכלי ירייה שהגיש חוות דעת אשר לטיב הרימונים המדוברים.",טיעוני הצדדים
64,ME-16-01-31498-921,"טען כי הנזק המקסימלי שיכול להיגרם מהצמדה של פתחי הפליטה של חומרי הבעירה ברימון הלם אל גוף של אדם, הוא כוויה בדרגה בין קלה לבינונית.",טיעוני הצדדים
65,ME-16-01-31498-921,"הנזק האחר שעלול להיגרם הוא כמו כל נזק מפגיעת חפץ, כמו אבן, בגוף אדם.",טיעוני הצדדים
66,ME-16-01-31498-921,ציין כי בעירה של גפרור או של מחבת חם די דומה לבעירה ולחום שנפלט מפתחי הבעירה של הרימון.,טיעוני הצדדים
67,ME-16-01-31498-921,"ב""כ הנאשם הסכים כי אין מחלוקת על כך שהרימונים שהנאשם החזיק הם נשק וכוללים חומר נפץ.",טיעוני הצדדים
68,ME-16-01-31498-921,"בזמן ההתרחשויות הנאשם היה חייל בשירת סדיר בצה""ל.",דיון והכרעה
69,ME-16-01-31498-921,בהזדמנות מסוימת הוא גנב מהבסיס בו שירת שבעה רימונים - ארבעה רימוני יד/מדוכה ושלושה רימוני הלם - בכוונה למכרם לשם רווח כספי.,דיון והכרעה
70,ME-16-01-31498-921,הוא החביא את הרימונים שגנב בתיק הגב שלו ולמחרת יצא מהבסיס עם הרימונים ונסע באוטובוס לביתו.,דיון והכרעה
71,ME-16-01-31498-921,"בהמשך, באותו היום, הוא נעצר במסגרת פעילות משטרתית, והרימונים נתפסו ברשותו.",דיון והכרעה
72,ME-16-01-31498-921,"הערכים החברתיים שנפגעו מביצוע העבירות הם בין היתר, שמירת החיים והגוף, שמירת רכוש צה""ל, שמירת האמון של חייל כלפי צה""ל, ושמירת שלום הציבור ובטחונו.",דיון והכרעה
73,ME-16-01-31498-921,"בהתחשב בכמות הרימונים שנגנבו, בעובדה שהגניבה היתה מבסיס צה""ל על ידי חייל צה""ל, ובכוונת הנאשם למכור את הרימונים, וכן בעובדה שהרימונים הם רימוני גז והלם ולא רימוני רסס, הרי שמידת הפגיעה בערכים המוזכרים הינה בינונית- גבוהה.",דיון והכרעה
74,ME-16-01-31498-921,"כברוב העבירות, גם בעבירות הנשק, קשת הענישה היא רחבה, והעונש המוטל מושפע מהנסיבות הקונקרטיות, מסוג וכמות הנשק, ממיהות המעורבים ומהסכנות הקשורות במעשה בהתייחס למכלול נסיבותיו, ועוד.",דיון והכרעה
75,ME-16-01-31498-921,"עם זאת, בשנים האחרונות ישנה מגמת החמרה מוצהרת בענישת עבירות אלה -",דיון והכרעה
76,ME-16-01-31498-921,"בית המשפט העליון דחה את הערעור על חומרת העונש וקבע כי הגם שבהתחשב בסוג הנשק המדובר, מתחם העונש שנקבע מחמיר מעט, הרי שבהתחשב במגמת החמרת הענישה בעבירות נשק, העונש שנגזר על המערערים איננו מצדיק התערבות.",דיון והכרעה
77,ME-16-01-31498-921,"לשם השוואה, יוזכר, כי שם דובר ברימון הלם אחד ואילו כאן מדובר בשבעה רימונים – מסוג גז והלם – וכן שכאן הנאשם עצמו גנב את הרימונים מהבסיס בו שירת כחייל בשירות סדיר בצה""ל, לשם מכירתם.",דיון והכרעה
78,ME-16-01-31498-921,"בית המשפט העליון קיבל את ערעור המדינה על קולת העונש וגזר על הנאשם 4 שנות מאסר בפועל, תוך אמירת הדברים הבאים -",דיון והכרעה
79,ME-16-01-31498-921,בית המשפט המחוזי גזר עליו 7 חודשי מאסר בפועל.,דיון והכרעה
80,ME-16-01-31498-921,"בית המשפט העליון קיבל את ערעור המדינה והעמיד את עונש על 15 חודשי מאסר בפועל, תוך שהוא מציין שכדרכה של ערכאת ערעור, הוא אינו ממצה עמו את הדין, ואמר את הדברים הבאים-",דיון והכרעה
81,ME-16-01-31498-921,"ב""כ הנאשם הפנתה למספר פסקי דין, בהם הנאשמים הורשעו בעבירות נשק ובית המשפט הטיל עליהם עונשים קלים, וביקשה ללמוד מהם לענייננו.",דיון והכרעה
82,ME-16-01-31498-921,"עיינתי בפסקי הדין ומצאתי שמעשי העבירה בנסיבותיהם שם, שונים מהותית מאלה שבענייננו ומשכך העונשים שהוטלו במסגרתם אינם יכולים להוות אמת מידה לעונש שיש להטיל על הנאשם.",דיון והכרעה
83,ME-16-01-31498-921,להלן אתייחס לכמה מהם בקצרה –,דיון והכרעה
84,ME-16-01-31498-921,פ. (חיפה) 51828-02-14 מדינת ישראל נגד יודה עטאללה (פורסם בנבו.,דיון והכרעה
85,ME-16-01-31498-921,"מיום 1.12.14) דובר בנאשם שהחזיק שני רובי צייד מאולתרים ובית המשפט קבע כי החזקתם על ידי הנאשם לא היתה למטרה פלילית כלשהי, וגזר עליו מאסר בעבודת שירות.",דיון והכרעה
86,ME-16-01-31498-921,פ. (חיפה) 8338-12-13 מדינת ישראל נגד מוחמד זידאן (פורסם בנבו.,דיון והכרעה
87,ME-16-01-31498-921,מיום 18.9.14) דובר בנאשם שברכב בו נהג נמצא רימון הלם.,דיון והכרעה
88,ME-16-01-31498-921,הנאשם טען שזמן קצר קודם לכן הוא התבקש על ידי צעיר אחר מכפרו להסתיר את הרימון אצלו והוא נענה לבקשתו.,דיון והכרעה
89,ME-16-01-31498-921,ולא יוחסה לנאשם כוונה לעשות שימוש ברימון או להעבירו לידיים אחרות.,דיון והכרעה
90,ME-16-01-31498-921,"בנסיבות, בית המשפט הטיל עליו מאסר בעבודת שירות.",דיון והכרעה
91,ME-16-01-31498-921,השוני מנסיבות ענייננו מזדקר לעין מאליו.,דיון והכרעה
92,ME-16-01-31498-921,"יצוין, כי באף אחד מהמקרים הנ""ל לא דובר במי שגנב בעצמו את הנשק או במי שהתכוון למכרו לאחרים.",דיון והכרעה
93,ME-16-01-31498-921,הנסיבות הקשורות בביצוע העבירות -,דיון והכרעה
94,ME-16-01-31498-921,לעבירות שביצע הנאשם קדם תכנון.,דיון והכרעה
95,ME-16-01-31498-921,"אין המדובר בעבירה ספונטנית, שבוצעה בין רגע.",דיון והכרעה
96,ME-16-01-31498-921,"הנאשם גנב את הרימונים והכניסם לתיק הגב שלו, ולמחרת יצא מהבסיס לביתו, עם הרימונים, בכוונה למכרם.",דיון והכרעה
97,ME-16-01-31498-921,הנאשם ביצע את העבירות לבדו וכל הפעולות הכרוכות בהן נעשו על ידו בלבד.,דיון והכרעה
98,ME-16-01-31498-921,"הרימונים נתפסו על ידי המשטרה לפני שהנאשם העבירם לאחרים, כך שהנזק הטמון במעשי הנאשם נמנע.",דיון והכרעה
99,ME-16-01-31498-921,"אולם, לולא פעילות המשטרה היו הרימונים מגיעים לידיים בלתי מורשות והשימוש שיכל להיעשות בהם – למרות שמדובר בנשק שאיננו קטלני – יכל לגרום נזקים מסוגים שונים ובעוצמות שונות.",דיון והכרעה
100,ME-16-01-31498-921,"הסיבה שהביאה את הנאשם לבצע את העבירה היא הרצון להשיג כסף, במהירות ובקלות.",דיון והכרעה
101,ME-16-01-31498-921,"בהתאם לצורך לקיים יחס הולם בין חומרת מעשי העבירות בנסיבותיהם – ובין היתר בכך שמדובר ברימוני גז והלם ולא ברימוני רסס, על ההבדלים המהותיים ביניהם - ומידת אשמתו של הנאשם ובין העונש שיוטל; ובהתחשב בערכים החברתיים שנפגעו מביצוע העבירות; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירות; אני קובע כי מתחם העונש ההולם לעבירות שביצע הנאשם, הוא בין 12 ל- 36 חודשי מאסר בפועל.",דיון והכרעה
102,ME-16-01-31498-921,העונש ששירות המבחן המליץ להטיל על הנאשם  - צו מבחן ומאסר בעבודת שירות – אינו מתאים לחומרת מעשה הנאשם בנסיבותיו ולמידת אשמו של הנאשם.,דיון והכרעה
103,ME-16-01-31498-921,"כידוע, מסגרת הדין בה בית המשפט פועל בהקשר לגזירת העונש ושיקולי בית המשפט בגזירת העונש, שונים מהמסגרת ומהשיקולים של שירות המבחן בהמלצותיו לעונש.",דיון והכרעה
104,ME-16-01-31498-921,"בקצרה יאמר, שבית המשפט פועל בתוך מסגרת חוקית ופסיקתית, שאינה על סדר יומו של שירות המבחן,  והוא מתחשב בשיקולים רבים ורחבים מאלה של שירות המבחן, אשר מטבע הדברים מרוכז בעיקר בעניינו של הנאשם.",דיון והכרעה
105,ME-16-01-31498-921,"צה""ל מחזיק בבסיסיו כמויות עצומות של נשק ותחמושת מסוגים שונים וחלק מחייליו נושאים נשק בשגרת פעילותם.",דיון והכרעה
106,ME-16-01-31498-921,"בפועל, חיילים רבים נגישים לנשק ולתחמושת צהליים.",דיון והכרעה
107,ME-16-01-31498-921,הצבא סומך על חייליו שינהגו בנשק ובתחמושת באחריות ובזהירות המתבקשות ובוודאי שלא ישלחו בהם את ידם.,דיון והכרעה
108,ME-16-01-31498-921,"אולם, לדאבון הלב, גניבת נשק ותחמושת צהליים, בין ישירות על ידי חיילים ובין על ידי אחרים בעזרת חיילים, הפכה לחזון נפרץ.",דיון והכרעה
109,ME-16-01-31498-921,"הביקוש לנשק ולתחמושת בשוק העברייני והפחעי, רב; מחירם של כלי נשק ותחמושת בשווקים אלה גבוה מאוד; גניבת נשק או תחמושת בנסיבות, קלה יחסית; והסיכוי להיתפס, איננו מאוד גדול.",דיון והכרעה
110,ME-16-01-31498-921,"מציאות זו יוצרת פיתוי לגניבת ומכירת כלי נשק ותחמושת צהליים לשם השגת רווח כספי מהיר וקל, ומחייבת ענישה מרתיעה.",דיון והכרעה
111,ME-16-01-31498-921,"ככלל, בענישת עבירות נשק, ישנה משמעות לסוג הנשק המדובר.",דיון והכרעה
112,ME-16-01-31498-921,הסכנות הכרוכות בסחר במקלעים או ברימוני רסס גדולות לאין שיעור מאלה הכרוכות בסחר ברימוני גז או הלם.,דיון והכרעה
113,ME-16-01-31498-921,"נתון זה נלקח בחשבון בקביעת מתחם העונש ההולם, שממילא משפיע גם על העונש הראוי לנאשם.",דיון והכרעה
114,ME-16-01-31498-921,"ועדיין, אין לזלזל בסכנות הכרוכות ברימוני גז או הלם.",דיון והכרעה
115,ME-16-01-31498-921,"ישנם לא מעט מתווי פגיעה אפשריים באמצעותם, בהקשרים פחעיים ופליליים.",דיון והכרעה
116,ME-16-01-31498-921,"בין חיילי צה""ל, כמו בחברה כולה, ישנם כאלה שמצבם הכלכלי דחוק.",דיון והכרעה
117,ME-16-01-31498-921,"עקרונית, מניע לביצוע עבירה הוא בין הנתונים הנשקלים בקביעת מתחם העונש ההולם.",דיון והכרעה
118,ME-16-01-31498-921,"לכן, יהיה מקום להבחין לענין מתחם העונש ההולם בין חייל שגנב רכוש צה""ל על מנת למכרו, מתוך מצוקה כלכלית חמורה, לבין חייל שעשה זאת מתוך מניע אידאולוגי של תמיכה בטרור.",דיון והכרעה
119,ME-16-01-31498-921,"ואולם, ככל שמדובר ברכוש צבאי רגיש יותר ומסוכן יותר, כך יפחת עד יתאפס המשקל לקולא שיינתן למניע לביצוע העבירה.",דיון והכרעה
120,ME-16-01-31498-921,"המקומות בהם הצבא מחזיק כלי נשק ותחמושת, הם עבור החיילים הנמצאים בסביבתם, כעין סופרמרקט מלא כל טוב, שניתן בקלות לשלוח יד למדפיו ולקחת מהסחורה, אותה ניתן להמיר בטבין ותקין.",דיון והכרעה
121,ME-16-01-31498-921,"יש להטמיע בציבור הרלוונטי את התובנה שנשק ותחמושת צהליים הם ""מחוץ לתחום"", שאין בשום פנים ואופן לשלוח בהם יד, ושמי שיעשה כן ייענש חמורות.",דיון והכרעה
122,ME-16-01-31498-921,"בגזירת עונשו של הנאשם אני מביא בחשבון את גילו הצעיר; את נסיבותיו האישיות והמשפחתיות – שצויינו בתסקיר שירות המבחן ושנשמעו מפיו ומפי באת כחו; את הודאתו, על משמעויותיה; את  עברו הפלילי; את ההליך הטיפולי המסוים שעבר; ואת הפגיעה הצפויה לו ולמשפחתו מהמאסר.",דיון והכרעה
123,ME-16-01-31498-921,"על רקע נפוצות עבירות הנשק ועל רקע פסיקת בית המשפט העליון כי יש להטיל על עבירות אלו עונשים שיהיה בהם כדי להרתיע את הציבור מביצוען, אני מוצא כי יש צורך בהרתעת הרבים מפני ביצוע עבירת הסחר בנשק שביצע הנאשם ושיש סיכוי ממשי שהחמרה בעונשו של הנאשם תביא להרתעת הרבים.",דיון והכרעה
124,ME-16-01-31498-921,"נוכח כל האמור, אני גוזר על הנאשם את העונשים הבאים-",דיון והכרעה
125,ME-16-01-31498-921,"א.	18 חודשי מאסר בפועל, בניכוי ימי מעצרו.",דיון והכרעה
126,ME-16-01-31498-921,"12 חודשי מאסר על תנאי למשך שלוש שנים מיום שחרורו מהמאסר, שלא יעבור עבירה שהיא פשע.",דיון והכרעה
127,ME-16-01-31498-921,זכות ערעור תוך 45 יום.,דיון והכרעה
128,ME-16-01-31498-921,"54678313ניתן היום,  י""א תמוז תשע""ז, 05 יולי 2017, בהעדר הצדדים.",דיון והכרעה
129,ME-16-01-31498-921,נוסח מסמך זה כפוף לשינויי ניסוח ועריכה,דיון והכרעה
130,ME-16-01-31498-921,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
