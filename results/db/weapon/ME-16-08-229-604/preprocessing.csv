,verdict,text,part
0,ME-16-08-229-604,מדינת ישראל,המאשימה
1,ME-16-08-229-604,עלאא אבו עישה,הנאשם
2,ME-16-08-229-604,"חוק העונשין, תשל""ז-1977: סע'  25, 29, 40ב)., 40ג, 144(א), 144(ב), 144(ב2), 275א, 329(א)(2), 340 א, 413ב(א), 448(א)",הנאשם
3,ME-16-08-229-604,"הנאשם הורשע, על פי הודאתו בעובדות כתב אישום מתוקן בשנית, במסגרת הסדר טיעון, בעבירה של חבלה בכוונה מחמירה, לפי סעיף 329(א)(2)",גזר  דין
4,ME-16-08-229-604,"בצירוף סעיף 29 לחוק העונשין תשל""ז – 1977 (להלן: ""החוק""); בעבירה של נשיאת נשק, לפי סעיף 144(ב) לחוק; בשתי עבירות של החזקת נשק, לפי סעיף 144(א) לחוק; בעבירה של גניבת רכב, לפי סעיף 413ב(א) לחוק; בעבירה של ייצור נשק, לפי סעיף 144(ב2) לחוק; בשלוש עבירות של הפרעה לשוטר בנסיבות מחמירות, לפי סעיף 275א לחוק; בעבירה של ניסיון הצתה, לפי סעיף 448(א) רישא בצירוף סעיף 25 לחוק; ובעבירה של ירי בשטח בנוי, לפי סעיף 340 א לחוק.",גזר  דין
5,ME-16-08-229-604,להלן עובדות כתב האישום המתוקן בשנית:,כתב האישום:
6,ME-16-08-229-604,"האישום הראשון - ביום 29.6.2016, בשעה שאינה ידועה במדויק למאשימה, בעת ששהה הנאשם בתל אביב ביחד עם חברו, הבחין בדרך ההגנה בתל אביב בקטנוע מסוג סאן יאנג ל.ז. 5018278 (להלן: ""הקטנוע"").",כתב האישום:
7,ME-16-08-229-604,"בליבו של הנאשם גמלה ההחלטה לגנוב את הקטנוע, ולאחר שחברו אמר כי אינו מעוניין להיות מעורב בכך ונסע מהמקום, הניע הנאשם את הקטנוע באמצעות חיבור החוטים ונסע עם הקטנוע מהמקום.",כתב האישום:
8,ME-16-08-229-604,"בתאריך 4.7.2016, בשעות הלילה, נכנס כח צה""ל למחנה הפליטים קלנדיה (להלן: ""המחנה"") לפעילות מבצעית.",כתב האישום:
9,ME-16-08-229-604,"הנאשם, אשר שמע כי ישנם כוחות במחנה, מיהר לביתו, לקח משם רובה מסוג M16 קצר, אשר התבקש להסתיר בביתו, והעביר אותו לחנות האטליז המשפחתית בעיר רמאללה.",כתב האישום:
10,ME-16-08-229-604,"כאשר שב למחנה בסביבות השעה 02:30 או בסמוך לכך, פגש את צלאח חמד (להלן: ""צלאח""), אשר החליט לבצע פיגוע ירי כנגד חיילי צה""ל.",כתב האישום:
11,ME-16-08-229-604,"צלאח פנה לנאשם וביקש ממנו, לצורך כך, את הרובה מסוג M16 המצוי בחזקתו של הנאשם (להלן : ""הנשק"").",כתב האישום:
12,ME-16-08-229-604,"הנאשם הסכים, והשניים נסעו על הקטנוע לרמאללה, וחזרו כעבור כשעה עם הנשק כשהוא מוסתר בתוך הקטנוע.",כתב האישום:
13,ME-16-08-229-604,"הנאשם וצלאח, רכובים על הקטנוע, נסעו ברחבי המחנה וסביבותיו, כשהם תרים, בין היתר, אחר כח צה""ל על מנת לירות לעברו.",כתב האישום:
14,ME-16-08-229-604,"בשלב מסוים ראו חיילים, אולם מאחר שבמקום היו אנשים נוספים המוכרים לשניים, החליטו שלא לבצע את הפיגוע.",כתב האישום:
15,ME-16-08-229-604,"בסביבות השעה 05:30 הגיעו הנאשם וצלאח לאזור הררי המכונה ""סטח מרחבה"", שם הבחינו בכח צה""ל העושה דרכו רגלית אל מחוץ לכפר.",כתב האישום:
16,ME-16-08-229-604,"הנאשם וצלאח עצרו את הקטנוע בסמוך לאחד הבתים, הנאשם הוציא את הנשק מן הקטנוע ומסר אותו לצלאח, אשר התרחק מן הנאשם כמטר וירה לעבר החיילים שמונה יריות ממרחק של כ-250 מטר, בכוונה לפגוע בהם באמצעות ירי.",כתב האישום:
17,ME-16-08-229-604,"במעשיו המתוארים לעיל ניסה הנאשם, בצוותא חדא, לפגוע באדם בקליע, בסכין, או בנשק מסוכן או פוגעני אחר שלא כדין, נשא נשק בלא רשות על פי דין לנשיאתו, החזיק נשק בלא רשות על פי דין להחזקתו, וגנב רכב.",כתב האישום:
18,ME-16-08-229-604,"האישום השני - במהלך גל הטרור האחרון, החל מספטמבר 2015 ועובר להגשת כתב האישום (להלן: ""התקופה הרלוונטית""), נטל הנאשם חלק במספר הזדמנויות בעימותים אלימים כנגד כוחות הביטחון, כפי שיפורט להלן:",כתב האישום:
19,ME-16-08-229-604,"ביום 1.3.2016, בעקבות כניסתו של רכב צבאי בשוגג לתוך מחנה קלנדיה וניסיונות החילוץ של שני החיילים נוסעי הרכב עקב כך, התפתחו במקום עימותים אלימים מול כוחות הביטחון.",כתב האישום:
20,ME-16-08-229-604,הנאשם נטל חלק בעימותים ויידה ממרחק של כ-20 מטר אבנים לעבר כוחות הביטחון.,כתב האישום:
21,ME-16-08-229-604,"בתאריך 13.4.2016, בשעות הלילה, במהלך הריסת ביתו של המחבל חסין אבו גוש במחנה קלנדיה על ידי כוחות הביטחון, הגיע הנאשם למקום ויידה שלושה בקבוקי תבערה ממרחק של כ-20 מטר לעבר הרכבים של כוחות הביטחון.",כתב האישום:
22,ME-16-08-229-604,"בתאריך 1.7.2016, המועד בו חל ""ליל אל-קדר"", בסביבות השעה 22:00 או בסמוך לכך, התרחשה התפרעות אלימה כנגד כוחות הביטחון בשער שכם.",כתב האישום:
23,ME-16-08-229-604,"הנאשם וחבריו, שזהותם אינה ידועה במדויק למאשימה, נטלו חלק בהתפרעות, והנאשם יידה לעבר כוחות הביטחון אבן ובקבוק מים.",כתב האישום:
24,ME-16-08-229-604,"במעשיו המתוארים לעיל הנאשם ייצר נשק; יידה אבן או חפץ אחר לעבר שוטר או לעבר כלי רכב משטרתי, במטרה להפריע לשוטר כשהוא ממלא את תפקידו כחוק או להכשילו בכך בשלוש הזדמנויות שונות, וניסה לשלח אש במזיד בדבר לא לו.",כתב האישום:
25,ME-16-08-229-604,"האישום השלישי - בחודש יוני 2016, במועד שאינו ידוע במדויק למאשימה, שוחח הנאשם עם אדם בשם קדרי ושאל אותו אם יוכל להשיג עבורו רובה מסוג M16.",כתב האישום:
26,ME-16-08-229-604,"לאחר שקדרי השיב בחיוב, ביקש הנאשם מאביו כי ייתן לו כסף לצורך רכישת הנשק, אולם אביו סירב.",כתב האישום:
27,ME-16-08-229-604,"במועד שאינו ידוע במדויק למאשימה, קיבל הנאשם מאביו אקדח 9 מ""מ (""אקדח בלגי"") והחזיק אותו בביתו של בן דודו ג'ודה אבו עיישה (להלן: ""ג'ודה"") הנמצא בבית המשפחה בכפר עקב.",כתב האישום:
28,ME-16-08-229-604,"ביום 11.7.2016, יום סיום מבחני הבגרות של הנאשם, בסביבות השעה 10:30 או בסמוך לכך, לקח הנאשם את האקדח מביתו של ג'ודה וירה בכניסה לביתו שמונה כדורים באוויר.",כתב האישום:
29,ME-16-08-229-604,"לאחר מכן החביא את האקדח בביתו, ובערב השיב לג'ודה את האקדח.",כתב האישום:
30,ME-16-08-229-604,"במעשיו המתוארים לעיל החזיק הנאשם נשק בלא רשות על פי דין להחזקתו, וירה מנשק חם באזור מגורים ללא הסבר סביר.",כתב האישום:
31,ME-16-08-229-604,הסדר הטיעון לא כלל הסכמה לעניין העונש.,כתב האישום:
32,ME-16-08-229-604,"נגד צלאח חמד, שותפו של הנאשם לאישום הראשון, הוגש כתב אישום בבית משפט צבאי.",כתב האישום:
33,ME-16-08-229-604,טרם ניתן פסק דין בעניינו של צלאח.,כתב האישום:
34,ME-16-08-229-604,שירות המבחן הגיש תסקיר לגבי הנאשם.,תסקיר שירות המבחן:
35,ME-16-08-229-604,"על פי האמור בתסקיר מיום 22.2.2017, הנאשם היה אז כבן 19 שנים, רווק, סיים 12 שנות לימוד והשלים תעודת בגרות.",תסקיר שירות המבחן:
36,ME-16-08-229-604,"בגיל 18 השתלב בעבודה באטליז בבעלות המשפחה, ותכנן להתחיל לימודים לתואר ראשון במנהל עסקים באוניברסיטה בטורקיה.",תסקיר שירות המבחן:
37,ME-16-08-229-604,הרשעתו בתיק הנוכחי הינה הרשעתו הראשונה בפלילים.,תסקיר שירות המבחן:
38,ME-16-08-229-604,בתסקיר התייחסות למשפחת המוצא של הנאשם.,תסקיר שירות המבחן:
39,ME-16-08-229-604,"אשר לעבירות – לגבי מרבית האישומים, הנאשם התקשה להודות בביצוע העבירות.",תסקיר שירות המבחן:
40,ME-16-08-229-604,"הנאשם הודה בהחזקת נשק ובירי בשטח בנוי, לטענתו קנה את האקדח לצורך ירי באירועים משפחתיים, וירה מתוך כוונה לבטא את שמחתו על סיום הלימודים ובאופן שלא יפגע באחרים.",תסקיר שירות המבחן:
41,ME-16-08-229-604,"הנאשם מסר בשירות המבחן, כי אינו מחזיק בעמדות שליליות נגד מדינת ישראל ונגד כוחות הביטחון, ושלל מעורבות נוספת בפעילות נגד כוחות הביטחון או קשרים חברתיים עם פעילי ארגוני טרור.",תסקיר שירות המבחן:
42,ME-16-08-229-604,כן מסר כי המעצר הנוכחי מהווה גורם מרתיע שימנע ממנו ביצוע עבירות נוספות בעתיד.,תסקיר שירות המבחן:
43,ME-16-08-229-604,"נוכח חומרת העבירות והקושי של הנאשם לקחת אחריות על ביצוען, המליץ שירות המבחן על ענישה מוחשית ומרתיעה, אשר תמחיש לנאשם את חלקו בביצוע העבירות ואת הפגיעה בזולת.",תסקיר שירות המבחן:
44,ME-16-08-229-604,"בעקבות קבלת התסקיר, ובו עמדת הנאשם לפני שירות המבחן, הסביר סנגורו כי מדובר באי הבנה.",תסקיר שירות המבחן:
45,ME-16-08-229-604,"כתב האישום המתוקן הוקרא לנאשם פעם נוספת, והנאשם שב והודה בעובדות כתב האישום המתוקן.",תסקיר שירות המבחן:
46,ME-16-08-229-604,"ב""כ המאשימה טענה כי מאחר שמדובר בשלושה אישומים, ובמעשים שבוצעו במועדים שונים כלפי נפגעים שונים, יש לקבוע מתחם ענישה נפרד לכל אישום.",טיעוני הצדדים לעונש:
47,ME-16-08-229-604,"ביחס לאישום הראשון – לטענת ב""כ המאשימה, הערכים המוגנים שנפגעו הם ההגנה על קדושת החיים, על שלמות הגוף והנפש ועל הביטחון האישי של הפרט במדינה, בדגש על ההגנה על כוחות הביטחון אשר אמונים על אכיפת החוק ושמירה על הציבור.",טיעוני הצדדים לעונש:
48,ME-16-08-229-604,"לגבי השימוש בנשק, ציינה כי העבירות נעשות לרוב על מנת לאפשר ביצוען של עבירות אחרות הכרוכות באלימות, וזמינותם של כלי נשק העוברים מיד ליד - אם לידיים עוינות ואם לידיים פליליות, תורמת להגדלתו של מעגל האלימות ולתוצאות הקשות הנובעות מכך.",טיעוני הצדדים לעונש:
49,ME-16-08-229-604,"לדברי ב""כ המאשימה, בעבירות נשק קבע בית המשפט לא אחת, כי יש להעדיף את האינטרס הציבורי על פני נתונים אישיים של הנאשם.",טיעוני הצדדים לעונש:
50,ME-16-08-229-604,"לגבי נסיבות ביצוע העבירה, ציינה כי מדובר במעשה שבוצע לאחר תכנון מוקדם, תכנון מתמשך לאחר התחברות לאחר.",טיעוני הצדדים לעונש:
51,ME-16-08-229-604,"מספר ימים לפני האירוע גנב הנאשם קטנוע, אשר שימש אותו לאחר מכן בביצוע הפיגוע לעבר החיילים.",טיעוני הצדדים לעונש:
52,ME-16-08-229-604,"הנאשם שמע כי כוחות ביטחון מסתובבים באזור, ומיהר לקחת רובה M16 שהיה בביתו, כדי להסליק אותו.",טיעוני הצדדים לעונש:
53,ME-16-08-229-604,"בהמשך  אותו לילה הוא פגש בצלאח, שהחליט לבצע פיגוע נגד חיילי צה""ל, ולצורך כך היה זקוק לנשק.",טיעוני הצדדים לעונש:
54,ME-16-08-229-604,"הנאשם שיתף פעולה עם צלאח, והשניים נסעו יחד לרמאללה וחזרו כעבור שעה עם הנשק.",טיעוני הצדדים לעונש:
55,ME-16-08-229-604,"השניים תיכננו לבצע פיגוע נגד חיילים, הם הבחינו בחיילים, אך מאחר שהיו במקום אנשים אחרים המוכרים להם, החליטו שלא לבצע את הפיגוע.",טיעוני הצדדים לעונש:
56,ME-16-08-229-604,"בהמשך, לאחר כשלוש שעות של חיפוש, הגיעו הנאשם וצלאח, כשבידיהם הנשק, לאזור בו ראו חיילים.",טיעוני הצדדים לעונש:
57,ME-16-08-229-604,"הנאשם וצלאח עצרו את האופנוע, הנאשם הוציא את הנשק מהאופנוע ומסר לצלאח, וצלאח ירה לעבר החיילים שמונה יריות ממרחק של 250 מטר, בכוונה לפגוע בהם.",טיעוני הצדדים לעונש:
58,ME-16-08-229-604,"ב""כ המאשימה ציינה לחומרה את סוג הנשק, ואת העובדה שהנאשם פעל בצוותא יחד עם צלאח, מתוך אידיאולוגיה, ומטרה משותפת לפגוע בחיילים.",טיעוני הצדדים לעונש:
59,ME-16-08-229-604,"כן התייחסה לפוטנציאל הנזק, ולכך שהאירוע יכול היה להסתיים בפיגוע קטלני.",טיעוני הצדדים לעונש:
60,ME-16-08-229-604,"לדברי ב""כ המאשימה, לאורך כל מעשיו של הנאשם, היו לו מספר נקודות זמן, שבהן יכול היה להפסיק את המעשים, אך הוא לא עשה כן.",טיעוני הצדדים לעונש:
61,ME-16-08-229-604,"המעשים מלמדים על תכנון מוקדם, על פני מספר שעות, הנאשם חבר לאחר, מעשיהם כללו נסיעה להביא את הנשק, כשבכל אותו זמן, הייתה המטרה למצוא חיילים שניתן יהיה לפגוע בהם.",טיעוני הצדדים לעונש:
62,ME-16-08-229-604,"לדבריה, הדבר מלמד על נחישות שהייתה לנאשם לאורך כל הדרך, ועל תעוזה רבה.",טיעוני הצדדים לעונש:
63,ME-16-08-229-604,"מדובר במעשים שנעשו על רקע של גל של פיגועים, כאשר בבסיס המעשים שנאה ותו לא.",טיעוני הצדדים לעונש:
64,ME-16-08-229-604,"לפיכך ביקשה לקבוע לאישום זה מתחם ענישה הולם, הנע בין שמונה לבין 12 שנות מאסר בפועל, מאסר על תנאי וקנס.",טיעוני הצדדים לעונש:
65,ME-16-08-229-604,"ביחס לאישום השני – לטענת ב""כ המאשימה, הנאשם השתתף בשלושה אירועים שונים, חמורים כל אחד בפני עצמו.",טיעוני הצדדים לעונש:
66,ME-16-08-229-604,"באירוע הראשון, בעקבות כניסתו בשוגג של רכב צבאי למחנה קלנדיה וניסיונות חילוץ של שני חיילים שהיו בתוך הרכב, התפתחו במקום עימותים אלימים מול כוחות הביטחון.",טיעוני הצדדים לעונש:
67,ME-16-08-229-604,הנאשם נטל חלק בעימותים ויידה אבנים לעבר כוחות הביטחון ממרחק קצר של 20 מטר.,טיעוני הצדדים לעונש:
68,ME-16-08-229-604,"באירוע השני, במהלך הריסת ביתו של מחבל בקלנדיה, הגיע הנאשם למקום, ויידה שלושה בקבוקי תבערה, ממרחק של 20 מטר, לעבר הרכבים של כוחות הביטחון.",טיעוני הצדדים לעונש:
69,ME-16-08-229-604,"לדברי ב""כ המאשימה, גם בעניין זה יש לציין את המרחק הקצר ממנו יידה הנאשם את בקבוקי התבערה ואת פוטנציאל הפגיעה העצום במעשיו של הנאשם.",טיעוני הצדדים לעונש:
70,ME-16-08-229-604,"האירוע השלישי ארע בשער שכם, אזור רגיש בו מתקיימות התפרעויות באופן תדיר.",טיעוני הצדדים לעונש:
71,ME-16-08-229-604,"הנאשם וחבריו היו בשער שכם, נטלו חלק בהתפרעות שהייתה שם, והנאשם יידה לעבר כוחות הביטחון אבן ובקבוק מים.",טיעוני הצדדים לעונש:
72,ME-16-08-229-604,"לדברי ב""כ המאשימה, באישום השני מדובר בשלושה אירועים שונים, שאירעו במהלך תקופה של ארבעה חודשים, תקופה שבמהלכה ביצע הנאשם את המיוחס לו בכתב האישום בכל האישומים.",טיעוני הצדדים לעונש:
73,ME-16-08-229-604,"ב""כ המאשימה טענה כי שימוש בבקבוק תבערה שקול לשימוש בנשק חם.",טיעוני הצדדים לעונש:
74,ME-16-08-229-604,"לדבריה, בתי המשפט קבעו כי בעבירות אלה יש לנקוט בגישה עונשית מחמירה.",טיעוני הצדדים לעונש:
75,ME-16-08-229-604,"לפיכך ביקשה לקבוע כי מתחם הענישה ההולם לאישום השני נע בין ארבע לבין שבע שנות מאסר בפועל, מאסר על תנאי וקנס.",טיעוני הצדדים לעונש:
76,ME-16-08-229-604,"ביחס לאישום השלישי – לדברי ב""כ המאשימה, הנאשם ביקש מאדם מסוים להשיג לו רובה מסוג M16, אותו אדם השיב בחיוב, הנאשם פנה לאביו שייתן לו כסף לצורך רכישת הנשק, ואביו סירב.",טיעוני הצדדים לעונש:
77,ME-16-08-229-604,"לאחר מכן קיבל הנאשם מאביו אקדח בלגי, אותו החזיק בבית של בן דודו.",טיעוני הצדדים לעונש:
78,ME-16-08-229-604,"בהמשך, ביום סיום מבחני הבגרות של הנאשם, לקח הנאשם את האקדח וירה בכניסה לבית שמונה כדורים באוויר.",טיעוני הצדדים לעונש:
79,ME-16-08-229-604,"לדברי ב""כ המאשימה, השימוש בנשק באישום זה, מקבל חומרה יתרה נוכח האישום הראשון, ובעצם השימוש האלים והקטלני שעושה הנאשם בנשק באישום הראשון.",טיעוני הצדדים לעונש:
80,ME-16-08-229-604,"לגבי הערך החברתי שנפגע ממעשיו של הנאשם באישום זה, התייחסה להגנה על שלום הציבור וביטחונו.",טיעוני הצדדים לעונש:
81,ME-16-08-229-604,"לדבריה, בעניינו של הנאשם, הנשק אפשר לו לבצע עבירות חמורות, שיכלו להיות קטלניות.",טיעוני הצדדים לעונש:
82,ME-16-08-229-604,"לפיכך ביקשה לקבוע כי מתחם העונש ההולם לאישום זה נע בין 18 לבין 36 חודשי מאסר בפועל, מאסר על תנאי וקנס.",טיעוני הצדדים לעונש:
83,ME-16-08-229-604,"ב""כ המאשימה הדגישה כי בתי המשפט רואים חומרה רבה מעשים של קטינים, ואפילו של צעירים מאוד; וכי בענייננו, כשמדובר בנאשם בגיר, החומרה מקבלת עוצמה גבוהה.",טיעוני הצדדים לעונש:
84,ME-16-08-229-604,"ביחס לנסיבות שאינן קשורות בביצוע העבירה – ציינה ב""כ המאשימה כי הנאשם הודה וחסך מבית המשפט זמן שיפוטי.",טיעוני הצדדים לעונש:
85,ME-16-08-229-604,"יחד עם זאת, מול שירות המבחן, נטילת האחריות של הנאשם היא חלקית ומצומצמת.",טיעוני הצדדים לעונש:
86,ME-16-08-229-604,"לדבריה, לנאשם אמנם אין עבר פלילי, אבל המשקל שיש לתת לעובדה זו הוא מועט, כי הנאשם הורשע במספר אירועים שונים שהתקיימו במועדים שונים ולא מדובר באירוע בודד.",טיעוני הצדדים לעונש:
87,ME-16-08-229-604,"כן התייחסה להמלצת שירות המבחן, לנקוט בענישה מוחשית ומרתיעה, שתמחיש לנאשם את חלקו בביצוע העבירות ואת הפגיעה בזולת.",טיעוני הצדדים לעונש:
88,ME-16-08-229-604,"לדברי ב""כ המאשימה ""חברה מתוקנת לא יכולה להוסיף ולהתגונן כל הזמן.",טיעוני הצדדים לעונש:
89,ME-16-08-229-604,"לדבריה, בשל ריבוי מעשים כפי שביצע הנאשם בימים אלה, על בית המשפט לומר דברו, ולהתייחס בחומרה לעבריינות אידאולוגית שמטרתה לקטול חיי אדם.",טיעוני הצדדים לעונש:
90,ME-16-08-229-604,"בעניינו של הנאשם, יש לתת משקל משמעותי להרחקת הנאשם לצורך הגנה על הציבור מפניו, ולשיקולי ההרתעה.",טיעוני הצדדים לעונש:
91,ME-16-08-229-604,"כן ציינה ב""כ המאשימה, כי ישנה חשיבות בהטלת קנס, כעונש מרתיע נוסף.",טיעוני הצדדים לעונש:
92,ME-16-08-229-604,"לדבריה, מיקומו של הנאשם אינו בתחתית מתחמי הענישה.",טיעוני הצדדים לעונש:
93,ME-16-08-229-604,"לפיכך ביקשה להטיל על הנאשם עונש שלא יפחת מ-12 שנות מאסר, החל מיום מעצרו 10.7.2016",טיעוני הצדדים לעונש:
94,ME-16-08-229-604,"חוק העונשין, תשל""ז-1977: סע'  25, 29, 40ב)., 40ג, 144(א), 144(ב), 144(ב2), 275א, 329(א)(2), 340 א, 413ב(א), 448(א)",טיעוני הצדדים לעונש:
95,ME-16-08-229-604,"מאסר על תנאי מרתיע וקנס, ובנוסף פיצוי לבעל הקטנוע שנגנב באישום הראשון.",טיעוני הצדדים לעונש:
96,ME-16-08-229-604,"ב""כ הנאשם התייחס בטיעוניו למעורבים אחרים בפרשה.",טיעוני הצדדים לעונש:
97,ME-16-08-229-604,"לדבריו, בעניינו של השותף צלאח, הוגש כתב אישום בבית משפט צבאי, והאישום המשותף לנאשם בתיק זה נכלל בכתב אישום שבו 15 אישומים.",טיעוני הצדדים לעונש:
98,ME-16-08-229-604,"לדבריו, הצדדים מנהלים בעניינו מו""מ להסדר טיעון.",טיעוני הצדדים לעונש:
99,ME-16-08-229-604,"לגבי האישום הראשון טען ב""כ הנאשם, כי הנאשם לא תכנן לגנוב את הקטנוע, וכי מדובר בעבירת רכוש.",טיעוני הצדדים לעונש:
100,ME-16-08-229-604,"לגבי הרובה שהחזיק הנאשם, טען כי הרובה לא היה של הנאשם, והוא התבקש על ידי אחר להסתירו בביתו.",טיעוני הצדדים לעונש:
101,ME-16-08-229-604,"בהמשך, פגש הנאשם באקראי בצלאח.",טיעוני הצדדים לעונש:
102,ME-16-08-229-604,"צלאח החליט לבצע ירי נגד חיילי צה""ל, פנה אל הנאשם וביקש ממנו את הרובה.",טיעוני הצדדים לעונש:
103,ME-16-08-229-604,"לדברי ב""כ הנאשם, הנאשם עשה טעות פטאלית, כאשר הסכים לבקשת צלאח להביא את הנשק.",טיעוני הצדדים לעונש:
104,ME-16-08-229-604,"הנאשם אמנם שיתף פעולה עם צלאח, אך בפועל הוא לא זה שירה - צלאח ירד מהאופנוע, התרחק וירה לעבר החיילים כשמונה יריות.",טיעוני הצדדים לעונש:
105,ME-16-08-229-604,"לדברי ב""כ הנאשם, הסיכוי לפגיעה בירי ממרחק 250 מטר קלוש, והדבר מעיד על כוונה מאוד מרושלת.",טיעוני הצדדים לעונש:
106,ME-16-08-229-604,"לדבריו, הנאשם אינו מבצע עיקרי אלא דומה יותר למסייע.",טיעוני הצדדים לעונש:
107,ME-16-08-229-604,"בנוסף טען ב""כ הנאשם, כי הנאשם לא עשה את המעשה מתוך שנאה, כפי שעולה גם מחקירתו בשב""כ.",טיעוני הצדדים לעונש:
108,ME-16-08-229-604,גם לפני שירות המבחן אמר הנאשם כי אין לו דבר נגד יהודים וכי אינו מחזיק בעמדות שליליות נגד מדינת ישראל.,טיעוני הצדדים לעונש:
109,ME-16-08-229-604,"מדובר במעשים שנעשו ""על רקע רצונו להשתלבות חברתית"" ולא על רקע לאומני, ולכך משמעות רבה.",טיעוני הצדדים לעונש:
110,ME-16-08-229-604,"מדובר בבחור שסיים 12 שנות לימוד, תלמיד מצוין, עם שאיפות בחיים, שהתכוון לנסוע לטורקיה ללמוד מנהל עסקים.",טיעוני הצדדים לעונש:
111,ME-16-08-229-604,"מדובר בצעיר ממשפחה נורמטיבית, שלא הסתבך קודם לכן עם המשטרה, ומצא עצמו בכתב אישום חמור, לאחר שנגרר, כתוצאה משעמום, למעשים קשים שלא בטובתו.",טיעוני הצדדים לעונש:
112,ME-16-08-229-604,"ב""כ הנאשם התייחס לגילו הצעיר של הנאשם, וטען כי יש לדחות את בקשת המאשימה להטלת מאסר לתקופה ממושכת, ויש לתת עדיפות להליך השיקום של הנאשם.",טיעוני הצדדים לעונש:
113,ME-16-08-229-604,"לדבריו, כבר כיום נושא הנאשם עונש קשה – הנאשם יושב בכלא עם מחבלים מרצחים, ומקומו אינו שם.",טיעוני הצדדים לעונש:
114,ME-16-08-229-604,"הנאשם אינו מחבל ואינו שונא ישראל, הוא נער צעיר שעשה טעויות קשות, ויש לאפשר לו לחזור למשפחתו ולחייו מהר ככל האפשר.",טיעוני הצדדים לעונש:
115,ME-16-08-229-604,"לגבי האישום השני טען ב""כ הנאשם, כי הגם שמדובר בעבירות קשות, יש להתייחס לדברים בפרופורציה.",טיעוני הצדדים לעונש:
116,ME-16-08-229-604,"היעדר התייחסות לגודל האבנים בכתב האישום, צריך לבוא לטובתו של הנאשם.",טיעוני הצדדים לעונש:
117,ME-16-08-229-604,"לדבריו, העובדה שהנאשם זרק בקבוק מים לעבר חיילים, מעידה שלא היו לו כוונות פוגעניות.",טיעוני הצדדים לעונש:
118,ME-16-08-229-604,כן ציין כי כלי הרכב עליהם נזרקו האבנים לא היו רכבים נוסעים אלא עומדים.,טיעוני הצדדים לעונש:
119,ME-16-08-229-604,"לטענתו, גם אם בית המשפט יקבע מתחמי ענישה נפרדים לאירועים השונים, העונש צריך להיות עונש כולל לכל העבירות.",טיעוני הצדדים לעונש:
120,ME-16-08-229-604,"לטענת ב""כ הנאשם, מתחמי הענישה שטוענת להם המאשימה מופרזים.",טיעוני הצדדים לעונש:
121,ME-16-08-229-604,"מתחם הענישה לגבי עבירות של חבלה בכוונה מחמירה, נע החל ממאסר בעבודות שירות או מאסר קצר, ועד מאסר למשך שנים ארוכות, כשמשך המאסר תלוי בנסיבות, בתוצאה ובנזק, שלדבריו לא היו במקרה זה.",טיעוני הצדדים לעונש:
122,ME-16-08-229-604,"לדבריו, המתחם הראוי לגבי האישום הראשון, נע בין מספר חודשים לבין 14-13 חודשי מאסר בפועל.",טיעוני הצדדים לעונש:
123,ME-16-08-229-604,"המתחם המקובל לגבי זריקת אבנים ובקבוקי תבערה, שלא נזרקו על כלי רכב נוסעים, נע בין תשעה לבין 18 חודשי מאסר בפועל, וזה המתחם באישום השני.",טיעוני הצדדים לעונש:
124,ME-16-08-229-604,"לגבי האישום השלישי, העבירה של החזקת נשק, טען גם כן למתחם רחב.",טיעוני הצדדים לעונש:
125,ME-16-08-229-604,"לדבריו, אדם שהחזיק אקדח בביתו וירה באוויר בנסיבות כאלה ואחרות, יכול לקבל מאסר בעבודות שירות ויכול לקבל מספר חודשי מאסר מצומצם.",טיעוני הצדדים לעונש:
126,ME-16-08-229-604,"לגבי קביעת העונש בתוך המתחם, הפנה ב""כ הנאשם לאמור בתסקיר שירות המבחן, לכך שההליכים המשפטיים מהווים גורם מרתיע ומשמעותי עבור הנאשם, וביקש למקם את עונשו של הנאשם ברף התחתון של מתחמי הענישה.",טיעוני הצדדים לעונש:
127,ME-16-08-229-604,"לדברי ב""כ הנאשם, העונש המתאים לאור גילו של הנאשם ובהתחשב באמור בתסקיר, הנו כשלוש שנות מאסר בפועל.",טיעוני הצדדים לעונש:
128,ME-16-08-229-604,הנאשם ציין כי הוא רוצה לחזור לביתו ולהמשיך בלימודים.,טיעוני הצדדים לעונש:
129,ME-16-08-229-604,"לדבריו, הוא אינו רוצה להישאר בכלא, הוא מצטער ומתחרט.",טיעוני הצדדים לעונש:
130,ME-16-08-229-604,"בהתאם לתיקון 113 לחוק העונשין, העיקרון המנחה בענישה הוא עקרון ההלימה: ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב).",מתחם העונש ההולם: 
131,ME-16-08-229-604,"עקרון ההלימה משמעו מתן דגש לעקרון הגמול על מעשה העבירה, כאשר הנסיבות האישיות מהוות שיקול רק לאחר מכן, בקביעת העונש בתוך מתחם הענישה.",מתחם העונש ההולם: 
132,ME-16-08-229-604,"קביעת מתחם הענישה נעשית בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (סעיף 40ג).",מתחם העונש ההולם: 
133,ME-16-08-229-604,כתב האישום מייחס לנאשם עבירות בשלושה אישומים שונים.,מתחם העונש ההולם: 
134,ME-16-08-229-604,"מדובר, אמנם, במעשים שבוצעו במהלך מספר חודשים, אולם כל אחד מהאישומים עומד בפני עצמו, כל אחד מתאר אירועים מסוג שונה, מעשים שנעשו עם אנשים אחרים, ולפיכך יש מקום לקבוע מתחם עונש הולם נפרד לכל אחד מהאישומים.",מתחם העונש ההולם: 
135,ME-16-08-229-604,בראש ובראשונה יש להתייחס לעונשים שקבע המחוקק לצד העבירות –,מתחם העונש ההולם: 
136,ME-16-08-229-604,בענייננו מדובר בעבירות שהעונשים לצידן מתחילים ב- 20 שנות מאסר (חבלה בכוונה מחמירה); עובר ל- 15 שנות מאסר (ייצור נשק והצתה); 10 שנות מאסר (נשיאת נשק); שבע שנות מאסר (החזקת נשק וגניבת רכב) ועבירות קלות יותר.,מתחם העונש ההולם: 
137,ME-16-08-229-604,"לצד הענישה שקבע המחוקק, יש להתחשב כאמור במדיניות הענישה הנהוגה.",מתחם העונש ההולם: 
138,ME-16-08-229-604,כל אחד מהצדדים הגיש אסופת פסקי דין.,מתחם העונש ההולם: 
139,ME-16-08-229-604,להלן חלק מפסקי הדין שהוגשו:,מתחם העונש ההולם: 
140,ME-16-08-229-604,"לעניין הערך החברתי שנפגע מהעבירה – הן בעבירות הקשורות בנשק והן בעבירות הקשורות ביידוי אבנים ובקבוקי תבערה, מדובר בהגנה על גופו וחייו של אדם, בשמירה על ביטחון המדינה וביטחון הציבור, בשמירה על הסדר הציבורי ועל יכולתם של כוחות הביטחון לבצע תפקידם.",מתחם העונש ההולם: 
141,ME-16-08-229-604,בתי המשפט התייחסו רבות לחומרה המיוחדת בעבירות בהן הורשע הנאשם.,מתחם העונש ההולם: 
142,ME-16-08-229-604,"במקרה דנן אף מדובר בסוג נשק אשר יש בכוחו להביא להרג אדם, בין אם למטרות פליליות או למטרות לאומניות.",מתחם העונש ההולם: 
143,ME-16-08-229-604,אשר לנסיבות הקשורות בעבירה -,מתחם העונש ההולם: 
144,ME-16-08-229-604,"באישום הראשון מדובר בנאשם שבתחילה גנב קטנוע, בעת ששהה בתל אביב ביחד עם חברו; הנאשם החביא רובה M16 בביתו במחנה פליטים קלנדיה, לבקשתו של אחר; כאשר שמע הנאשם כי כוחות הביטחון נמצאים במחנה, מיהר לביתו, לקח משם את הנשק, והעבירו לאיטליז משפחתי ברמאללה; בשובו למחנה קלנדיה, פגש שם הנאשם את צלאח, שביקש מהנאשם את הרובה לצורך ביצוע פיגוע ירי נגד חיילי צה""ל.",מתחם העונש ההולם: 
145,ME-16-08-229-604,"הנאשם נעתר לבקשתו, והשניים נסעו על הקטנוע הגנוב לרמאללה וחזרו משם עם הנשק; השניים נסעו ברחבי המחנה, כשהם תרים, בין היתר, אחר חיילי צה""ל במטרה לירות לעברם; ובהמשך הגיעו השניים לאזור הררי, שם הבחינו בכח צה""ל העושה דרכו רגלי אל מחוץ לכפר, ואז מסר הנאשם את הנשק לצלאח, וצלאח ירה לעבר החיילים שמונה יריות בכוונה לפגוע בהם.",מתחם העונש ההולם: 
146,ME-16-08-229-604,"מדובר בשורה של עבירות – החל בחבלה בכוונה מחמירה, שכאמור, העונש לצידה 20 שנות מאסר, בנשיאת נשק והחזקתו, כשלכך נלווית גם גניבת רכב.",מתחם העונש ההולם: 
147,ME-16-08-229-604,"יצוין כי אמנם מי שירה בסופו של דבר לעבר החיילים היה צלאח, אך חלקו של הנאשם משמעותי לא פחות – הנשק היה בידי הנאשם; הנאשם נסע עם צלאח לרמאללה להביא את הנשק מהמקום בו החביא אותו; הנאשם הוא שנתן את הנשק לצלאח כדי שיירה בחיילים; השניים נסעו יחדיו לחפש חיילים כדי לירות בהם; ובסופו של דבר בוצעו יריות לעבר חיילים במטרה לפגוע בהם, כמתוכנן.",מתחם העונש ההולם: 
148,ME-16-08-229-604,"מדובר במעשים שנעשו יחדיו, כאיש אחד, בפיגוע ירי שפוטנציאל הנזק שלו רב ביותר.",מתחם העונש ההולם: 
149,ME-16-08-229-604,"למרבה המזל, לא נגרם נזק כתוצאה ממעשיהם של השניים - תחילה ההם לא ירו בחיילים, מאחר שהיו במקום אנשים נוספים המוכרים להם; לאחר מכן צלאח ירה וניסה לפגוע בחיילים, אך לא הצליח; ובסופו של דבר, ולא בזכות הנאשם וצלאח, איש לא נפגע.",מתחם העונש ההולם: 
150,ME-16-08-229-604,"יש לציין עוד כי לא מדובר באירוע רגעי, אלא במספר רב של פעולות שהביאו, בסופו של דבר, לירי לעבר חיילי צה""ל.",מתחם העונש ההולם: 
151,ME-16-08-229-604,"באישום השני, מדובר בנטילת חלק במספר הזדמנויות בעימותים אלימים כנגד כוחות הביטחון – במרץ 2016, כאשר רכב צבאי נכנס בשוגג לקלנדיה ונעשו ניסיונות לחלצו, השתתף הנאשם בעימותים אלימים מול כוחות הביטחון ויידה אבנים לעברם ממרחק 20 מ'; באפריל 2016, במהלך הריסת ביתו של מחבל בקלנדיה, יידה הנאשם שלושה בקבוקי תבערה ממרחק 20 מטר לעבר כלי רכב של כוחות הביטחון; וביולי 2016, השתתף הנאשם בהתפרעויות אלימות נגד כוחות הביטחון בשער שכם, ויידה אבן ובקבוק מים לעבר כוחות הביטחון.",מתחם העונש ההולם: 
152,ME-16-08-229-604,"מדובר בהשתתפות בסדרה של התפרעויות, בהפרש זמן זו מזו, כאשר הנאשם נוטל חלק ממשי באירועים, מיידה אבנים וזורק בקבוקי תבערה.",מתחם העונש ההולם: 
153,ME-16-08-229-604,בכל אחד מהאירועים יכול היה להיגרם נזק כבד כתוצאה ממעשיו של הנאשם והיו עלולים להיפגע אנשי כוחות הביטחון.,מתחם העונש ההולם: 
154,ME-16-08-229-604,"למזלו של הנאשם ולמזלם של אנשי המשטרה, על פי כתב האישום לא מתוארת פגיעה של האבנים ובקבוקי התבערה שזרק הנאשם בכוחות הביטחון.",מתחם העונש ההולם: 
155,ME-16-08-229-604,"באישום השלישי החזיק הנאשם אקדח שקיבל מאביו, בביתו של בן דודו בכפר עקב, וביום סיום הבגרויות לקח את האקדח וירה שמונה כדורים באוויר.",מתחם העונש ההולם: 
156,ME-16-08-229-604,"הרקע למעשה קל מזה שבאישומים האחרים, מאחר שעל פי עובדות כתב האישום, ניתן לקבל את טענת ב""כ הנאשם כי מדובר בירי משמחה על סיום הלימודים.",מתחם העונש ההולם: 
157,ME-16-08-229-604,"עם זאת, החזקת האקדח יוצרת סיכון גדול, הן מאחר שנשק עלול ""להתגלגל"" לידי מחבלים או עבריינים, והן מאחר שהנאשם עצמו כבר עשה שימוש בנשק שהיה בידיו, מספר ימים קודם לכן, כמפורט באישום הראשון, והדבר מלמד על פוטנציאל הנזק הגלום בהחזקת הנשק על ידי הנאשם.",מתחם העונש ההולם: 
158,ME-16-08-229-604,"בהתחשב במכלול השיקולים כמפורט לעיל, לאור מהות העבירות, חומרת העבירות ונסיבותיהן, והמסוכנות הגלומה בהן, ובהתחשב בפסיקה הנוהגת בעבירות דומות, אני קובעת כי מתחם הענישה באישום הראשון נע בין שבע לבין עשר שנות מאסר בפועל וכן מאסר על תנאי; לאישום השני מאסר בפועל בין 36 לבין 60 חודשים ומאסר על תנאי; ולאישום השלישי מאסר בפועל בין 18 לבין 36 חודשים ומאסר על תנאי.",מתחם העונש ההולם: 
159,ME-16-08-229-604,"לזכותו של הנאשם יש לזקוף את הודאתו בעובדות כתב האישום המתוקן, הודאה שיש בה קבלת אחריות, אף כי לפני שירות המבחן לא קיבל הנאשם אחריות מלאה למעשיו.",גזירת העונש המתאים:
160,ME-16-08-229-604,"כן יש להתחשב בכך שאין לנאשם הרשעות קודמות, ובכך שעד להסתבכותו בעבירות מושא כתב האישום, ניהל הנאשם חיים נורמטיביים, סיים לימודיו בתיכון, עבד, והתכוון להמשיך ללימודים אקדמאים.",גזירת העונש המתאים:
161,ME-16-08-229-604,"בנוסף יש להתחשב בגילו הצעיר של הנאשם, אך זאת באופן חלקי, הן מאחר שמדובר בנאשם בגיר, והן מאחר שמדובר בעבירות המבוצעות לעיתים קרובות על ידי צעירים ואף על ידי קטינים.",גזירת העונש המתאים:
162,ME-16-08-229-604,"יחד עם זאת, אופי המעשים – החמור שבהם פיגוע ירי לעבר חיילים במטרה לפגוע בהם, יידוי אבנים, יידוי בקבוקי תבערה והשתתפות בסדרת התפרעויות, מלמדים על התנהגות טרוריסטית של ממש, על נאשם המנסה לפגוע בכוחות הביטחון במהלך תקופה, בכמה אמצעים ובמספר חזיתות.",גזירת העונש המתאים:
163,ME-16-08-229-604,"מאחר שמדובר בריבוי מעשים וריבוי אירועים, על פני מספר חודשים, לא ניתן להתייחס אל הנאשם כאל מי שעבר עבירה ראשונה ויחידה, ועונשו יעמוד בחלקם התחתון של מתחמי הענישה אך לא בתחתית, תוך חפיפה חלקית בין העונשים באישומים השונים.",גזירת העונש המתאים:
164,ME-16-08-229-604,"נוכח האמור לעיל, אני דנה את הנאשם כמפורט להלן:",גזירת העונש המתאים:
165,ME-16-08-229-604,מאסר בפועל למשך תשע שנים החל מיום 10.7.2016.,גזירת העונש המתאים:
166,ME-16-08-229-604,"מאסר על תנאי של שמונה חודשים, אותו לא ירצה הנאשם אלא אם יעבור, תוך שלוש שנים מיום שחרורו מהמאסר, כל עבירה מסוג פשע.",גזירת העונש המתאים:
167,ME-16-08-229-604,זכות ערעור לבית המשפט העליון בתוך 45 יום מהיום.,גזירת העונש המתאים:
168,ME-16-08-229-604,המזכירות תשלח העתק גזר הדין לשירות המבחן.,גזירת העונש המתאים:
169,ME-16-08-229-604,"5129371ניתן היום,  כ""א שבט תשע""ח, 06 פברואר 2018, במעמד הנאשם, ב""כ הצדדים ומתורגמן לשפה הערבית.",גזירת העונש המתאים:
170,ME-16-08-229-604,רבקה פרידמן פלדמן 54678313,גזירת העונש המתאים:
171,ME-16-08-229-604,נוסח מסמך זה כפוף לשינויי ניסוח ועריכה,גזירת העונש המתאים:
172,ME-16-08-229-604,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת העונש המתאים:
