,verdict,text,part
0,SH-17-08-47445-166,"חוק העונשין, תשל""ז-1977: סע'  144 (א), 144(ב), 186, ח'  א'","נאיף בן מוסא  גבועה
ע""י ב""כ עו""ד לימור לוגאסי"
1,SH-17-08-47445-166,"הנאשם שלפני נותן את הדין בגין עבירה של אחזקת נשק שלא כדין, בניגוד לסעיף 144 (א) רישא לחוק העונשין, תשל""ז – 1977.",כתב האישום והסדר הטיעון
2,SH-17-08-47445-166,"בהתאם לעובדות כתב האישום המתוקן ת/1, אשר הוגש במסגרת הסדר טיעון, נתפש הנאשם, בתאריך 09.08.2018, מחזיק, בביתו, בפזורה סביב הישוב כסיפה, אקדח חצי אוטומטי מסוג FN וכן ""חפץ דמוי תת מקלע מאולתר"", כל זאת – שלא כדין.",כתב האישום והסדר הטיעון
3,SH-17-08-47445-166,בין הצדדים נקשר הסדר טיעון במסגרתו תוקן כתב האישום והנאשם הופנה להערכת שירות המבחן למבוגרים.,כתב האישום והסדר הטיעון
4,SH-17-08-47445-166,ההסדר לא כלל הסכמות ענשיות.,כתב האישום והסדר הטיעון
5,SH-17-08-47445-166,התביעה לא הגישה ראיות לענין העונש.,ראיות לעונש
6,SH-17-08-47445-166,"ההגנה הגישה, לענין העונש, אסופת תעודות והמלצות בעניינו של הנאשם (נ/1) וכן השמיעה שני עדי אופי בענינו.",ראיות לעונש
7,SH-17-08-47445-166,"התעודות שהוגשו, מלמדות על סיום בהצלחה, ואף בהצטיינות של סיום מספר קורסים במהלך שירותו הצבאי של הנאשם, בין היתר, קורס מק""כ; קורס נגדים; לימודים בפרוייקט ""רעות""; אימון מתקדם.",ראיות לעונש
8,SH-17-08-47445-166,"מתעודת השחרור של הנאשם מצה""ל עולה, כי שירת 10 שנים ו-3 חודשים, מתוכם – 7 שנים בשירות קבע.",ראיות לעונש
9,SH-17-08-47445-166,הנאשם זכה לאות השירות הצבאי ולאות למלחמת לבנון השניה.,ראיות לעונש
10,SH-17-08-47445-166,"מהמלצות מפקדים שהוגשו בעניינו של הנאשם עולה, כי במהלך שנות שירותו הפגין מקצועיות רבה; השתתף במשימות מבצעיות, לרבות מרדפים ביום ובלילה ואירועי לוחמה וירי אינטנסיבי.",ראיות לעונש
11,SH-17-08-47445-166,"הנאשם זכה, במהלך שירותו, למספר ציונים לשבח, שניים מתוכם מטעם מפקדי הגדוד תחתם שירת ואחד מטעם מפקד החטיבה.",ראיות לעונש
12,SH-17-08-47445-166,"במסגרת אסופת המסמכים הוצג גם רשיון לנשיאת כלי נשק ארגוני, אותו קיבל הנאשם מהאגף לרישוי כלי יריה במשרד הפנים.",ראיות לעונש
13,SH-17-08-47445-166,"מטעם ההגנה העידו אביו של הנאשם – מר מוסא עבדאללה גבועה, אשר סיפר, כי שירת 25 שנה בצה""ל ובגופי בטחון שונים, בגזרות פעולה שונות.",ראיות לעונש
14,SH-17-08-47445-166,"האב זכה לצל""ש הרמטכ""ל.",ראיות לעונש
15,SH-17-08-47445-166,"האב גידל את ילדיו, לרבות הנאשם, על ערכים של מסירות למדינה ולבטחונה.",ראיות לעונש
16,SH-17-08-47445-166,"ילדיו שירתו בצה""ל, בסדיר ובקבע.",ראיות לעונש
17,SH-17-08-47445-166,"האב עצמו מחזיק נשק ברשיון ואף הוכר כנכה צה""ל.",ראיות לעונש
18,SH-17-08-47445-166,"האב סיפר על השבר שפקד את המשפחה בעקבות מעצרו של הנאשם, כאשר האב נותר לפרנס ולטפל בנכדיו - ילדיו הקטנים של הנאשם.",ראיות לעונש
19,SH-17-08-47445-166,"האב מסר, כי מצטער על כל מה שקרה וכי הן הנאשם והן המשפחה הפיקו הלקחים הנדרשים.",ראיות לעונש
20,SH-17-08-47445-166,"עוד העיד, מטעם ההגנה, רס""ר היחידה בה שרת הנאשם.",ראיות לעונש
21,SH-17-08-47445-166,"הלה סיפר, כי משפחת הנאשם מוכרת כמשפחה, אשר קשרה גורלה עם המדינה, וכי אביו ואפילו סבו של הנאשם שירתו בצה""ל ושימשו בכוחות הבטחון השונים.",ראיות לעונש
22,SH-17-08-47445-166,"עוד סיפר העד, כי הנאשם השתתף במארבים, באירועים מבצעיים רבים, מספר פעמים זכה לאותות הצטיינות.",ראיות לעונש
23,SH-17-08-47445-166,"העד סיפר, כי ידוע לו שמשפחת הנאשם מגנה את מעשיו ואף הביעה ביקורת כלפי הנאשם.",ראיות לעונש
24,SH-17-08-47445-166,"עוד סיפר העד, כי עד היום פועל הנאשם בהתנדבות לעידוד הגיוס בקרב המגזר הבדואי.",ראיות לעונש
25,SH-17-08-47445-166,"העד מסר, כי הנאשם הפיק את לקחו וביקש להתחשב בו.",ראיות לעונש
26,SH-17-08-47445-166,"בענינו של הנאשם הוגש תסקיר, המפרט את נסיבותיו האישיות, נשוי לאב לתשעה .",הערכת שירות המבחן למבוגרים
27,SH-17-08-47445-166,"כבר בשלב לימודיו התיכוניים, השתלב הנאשם בבית ספר תיכון צבאי – בית הספר הטכני במחנה נתן בבאר שבע, שם סיים חוק לימודיו, ולאחר מכן התגייס לצה""ל ושירת בסדיר ובקבע.",הערכת שירות המבחן למבוגרים
28,SH-17-08-47445-166,"לאחר שחרורו משירות קבע – עבד במפעל ""סודה סטרים"", עד למעצרו.",הערכת שירות המבחן למבוגרים
29,SH-17-08-47445-166,"הנאשם הודה בעבירה בפני קצינת המבחן ואף מסר, כי כיום מבין, שסיכן את ילדיו כשהחזיק הנשק בבית.",הערכת שירות המבחן למבוגרים
30,SH-17-08-47445-166,"עם זאת, נמסר, כי הנאשם מתקשה להעמיק בהבנת המניעים, שהובילו אותו לעבור את העבירה.",הערכת שירות המבחן למבוגרים
31,SH-17-08-47445-166,"שירות המבחן התרשם, כי הנאשם עבר את העבירה באופן אימפולסיבי, ללא חשיבה על השלכות מעשיו.",הערכת שירות המבחן למבוגרים
32,SH-17-08-47445-166,"שירות המבחן התרשם מיכולות קונפורמיות, להסתגל למסגרות ואף שאיפה להתפתח בחייו.",הערכת שירות המבחן למבוגרים
33,SH-17-08-47445-166,הנאשם נוטל אחריות על תפקידיו המשפחתיים.,הערכת שירות המבחן למבוגרים
34,SH-17-08-47445-166,"שירות המבחן התרשם, כי הסתבכותו של הנאשם בעבירה אינה מאפיינת את אורח חייו.",הערכת שירות המבחן למבוגרים
35,SH-17-08-47445-166,"לאור התרשמות שירות המבחן, כי הנאשם זקוק להליך טיפולי לצורך העמקה בהבנת מניעיו שתאפשר לקיחת אחריות מלאה מצדו, ולאור כך שהנאשם הביע מוטיבציה לשילובו בהליך הטיפולי, לרבות רצון לשינוי דפוסי אישיותו, שהכשילו אותו בעבירה ולרכישת כלים מתאימים – בא שירות המבחן",הערכת שירות המבחן למבוגרים
36,SH-17-08-47445-166,"בהמלצה שיקומית – טיפולית, להשית על הנאשם עונש מאסר בדרך של עבודות שירות ובמקביל - לחייבו בהמשך השתתפות במסגרת טיפולית, תחת צו מבחן.",הערכת שירות המבחן למבוגרים
37,SH-17-08-47445-166,כל אחד מהצדדים הגיש טענותיו לעונש בכתב וההגנה אף השלימה הטענות על פה.,טענות הצדדים
38,SH-17-08-47445-166,התביעה הדגישה את פוטנציאל הסיכון הנובע מאחזקת נשק שלא כדין.,טענות הצדדים
39,SH-17-08-47445-166,"התביעה הפנתה להנחיית פרקליט המדינה 9.16, שניתנה לאחרונה, במסגרתה נדרשה התביעה הכללית לדרוש עונשי מאסר חמורים בגין עבירות בנשק.",טענות הצדדים
40,SH-17-08-47445-166,התביעה עתרה להעמיד מתחם הענישה בן שנתיים ומחצה ועד 5 שנות מאסר.,טענות הצדדים
41,SH-17-08-47445-166,התביעה עתרה לגזור עונשו של הנאשם מעל חלקו התחתון של המתחם.,טענות הצדדים
42,SH-17-08-47445-166,"בנוסף, עתרה התביעה להשית על הנאשם מאסר על תנאי ארוך ומרתיע וכן קנס משמעותי.",טענות הצדדים
43,SH-17-08-47445-166,"ההגנה הפנתה לנסיבותיו האישיות של הנאשם, אב לילדים קטנים וכן לשירותו הארוך בצה""ל.",טענות הצדדים
44,SH-17-08-47445-166,ההגנה ביקשה לשים דגש על ההליך הטיפולי - השיקומי בו שולב הנאשם.,טענות הצדדים
45,SH-17-08-47445-166,"לטענת ההגנה – נע מתחם הענישה בן 6 ועד 9 חודשי מאסר בפועל, כאשר הרף התחתון של המתחם -יכול שירוצה בדרך של עבודות שירות.",טענות הצדדים
46,SH-17-08-47445-166,"ההגנה ביקשה, כי בית משפט יאמץ המלצתו של שירות המבחן למבוגרים.",טענות הצדדים
47,SH-17-08-47445-166,ההגנה הפנתה לתקופה הארוכה בה היה הנאשם עצור.,טענות הצדדים
48,SH-17-08-47445-166,"בדברו האחרון, מסר הנאשם, כי עשה טעות, בגינה משלם את המחיר.",טענות הצדדים
49,SH-17-08-47445-166,"הנאשם מסר, כי למד מהטעות וכי יחנך את ילדיו ואת בני משפחתו שלא יחזרו על טעות כזו.",טענות הצדדים
50,SH-17-08-47445-166,הנאשם הביע רצונו להשתלב בהליך הטיפולי.,טענות הצדדים
51,SH-17-08-47445-166,"אין צורך להכביר מילים על פוטנציאל הסיכון הנובע מהחזקת נשק חם קטלני, שלא כדין.",דיון והכרעה
52,SH-17-08-47445-166,"כלי הנשק עלול למצוא דרכו לפעילות שלילית, אם פלילית ואם נגד בטחון המדינה.",דיון והכרעה
53,SH-17-08-47445-166,"החזקת נשק ותחמושת על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום מי שמחזיק נשק ברשיון נדרש לאפסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית, כמפורט לעיל.",דיון והכרעה
54,SH-17-08-47445-166,"בנוסף, החזקת נשק כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
55,SH-17-08-47445-166,"בפסק הדין ע.פ. 3288/14 מדינת ישראל נ' קריספל (פורסם במאגרים), נאמר:",דיון והכרעה
56,SH-17-08-47445-166,"בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין.",דיון והכרעה
57,SH-17-08-47445-166,"זאת, כדי לבלום את שרשרת העבירות בשלב ראשוני.",דיון והכרעה
58,SH-17-08-47445-166,"בפסק הדין ע.פ. 4945/13 סלימאן, נ' מדינת ישראל (פורסם במאגרים), נאמר:",דיון והכרעה
59,SH-17-08-47445-166,.,דיון והכרעה
60,SH-17-08-47445-166,.,דיון והכרעה
61,SH-17-08-47445-166,.,דיון והכרעה
62,SH-17-08-47445-166,התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים.,דיון והכרעה
63,SH-17-08-47445-166,אין לדעת מה יעלה בגורלם של  ולאלו תוצאות הרסניות יובילו.,דיון והכרעה
64,SH-17-08-47445-166,"ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות.",דיון והכרעה
65,SH-17-08-47445-166,"עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",דיון והכרעה
66,SH-17-08-47445-166,יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה.,דיון והכרעה
67,SH-17-08-47445-166,"בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין.",דיון והכרעה
68,SH-17-08-47445-166,עוד ראו ע.פ. 5220/09 עוואודה נ' מדינת ישראל (פורסם במאגרים):,דיון והכרעה
69,SH-17-08-47445-166,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",דיון והכרעה
70,SH-17-08-47445-166,"ערעור המדינה התקבל בהסכמת הצדדים, תוך שהוחמרו עונשי המאסר שהושתו על המשיבים ל-26 ו-31 חדשי מאסר בפועל (בהתאמה).",דיון והכרעה
71,SH-17-08-47445-166,"בית המשפט המחוזי, בשבתו כבית משפט לערעורים פליליים, אף מצא לציין, כי המתחמים שנקבעו על ידי בית משפט השלום נמוכים יתר על המידה.",דיון והכרעה
72,SH-17-08-47445-166,"בפסק הדין ע.פ. 4945/13 מדינת ישראל נ' סלימאן (פורסם במאגרים), אושר מתחם ענישה שינוע בין שנה ועד שלוש שנות מאסר, בגין החזקת כלי נשק  בודד מסוג תת-מקלע קרל גוסטב וכן מחסנית וכדורים.",דיון והכרעה
73,SH-17-08-47445-166,"בית המשפט העליון ציין, כי ראוי לקבוע עונשים מרתיעים בגין עבירות אלה והעמיד המתחם שם בין 12 ועד 36 חדשי  מאסר בפועל.",דיון והכרעה
74,SH-17-08-47445-166,"אמנם, באותו מקרה הורשע המשיב גם בעבירה חמורה יותר, של נשיאת נשק, בניגוד לסעיף 144(ב) לחוק העונשין, תשל""ז-1977.",דיון והכרעה
75,SH-17-08-47445-166,"לפני כשנה ומחצה, ניתן, בבית משפט זה, גזר דין, ת.פ. 32560-12-16 מדינת ישראל נ' אלסאריעה (פורסם במאגרים).",דיון והכרעה
76,SH-17-08-47445-166,"שם, נדון נאשם בגין עבירה של נסיון להחזקת אקדח מסוג ברטה (העבירה תוקנה לנסיון, במסגרת הסדר טעון, בשל כך שהנשק לא היה תקין), וכן תת מקלע מאולתר, כשכלי הנשק הוחזקו בביתו של הנאשם שם, לעונש מאסר בן 20 חדשים בפועל.",דיון והכרעה
77,SH-17-08-47445-166,"זאת, במסגרת מתחם כולל שנע בין 18 עד 42 חדשי מאסר.",דיון והכרעה
78,SH-17-08-47445-166,"בשבתו כבית משפט לערעורים פליליים, דחה בית המשפט המחוזי, הרכב אב""ד כב' הנשיאה ר' יפה-כץ, ערעור ההגנה על חומרת העונש.",דיון והכרעה
79,SH-17-08-47445-166,"מתחמים דומים נפסקו, לאחרונה, במספר גזרי דין שניתנו בנסיבות דומות.",דיון והכרעה
80,SH-17-08-47445-166,ראו ת.פ. 30406-04-16 מדינת ישראל נ' אבו עאמר; ת.פ. 65912-01-18 מדינת ישראל נ' אבו מדעם ואח'; ת.פ 9569-10-18 מדינת ישראל נ' אלכדירי; ת.פ 11098-06-18 מדינת ישראל נ' אלקורעאן  (גזרי הדין פורסמו במאגרים).,דיון והכרעה
81,SH-17-08-47445-166,"לאחרונה, פורסמה הנחיית פרקליט המדינה מס'  9.16 (מיום ג' אב תשע""ו – 07/08/16)",דיון והכרעה
82,SH-17-08-47445-166,"בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן.",דיון והכרעה
83,SH-17-08-47445-166,"התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה.",דיון והכרעה
84,SH-17-08-47445-166,"מבחינת מדרג החומרה, הוצבה החזקה של רובה סער או תת מקלע – ברמה אחת לפני הרמה החמורה ביותר ואילו אחזקת נשק קצר - אקדח - ברמה נמוכה יותר.",דיון והכרעה
85,SH-17-08-47445-166,"לנוכח הפסיקה, שפורטה באותה הנחיה, הונחתה התביעה הכללית לטעון למתחם, שינוע בין שנתיים עד ארבע שנות מאסר בפועל בגין כל עבירה בודדת של החזקת רובה או תת מקלע; בין שנה לשלוש שנים בגין אחזקת נשק קצר מסוג אקדח; 6 חדשי מאסר בפועל, לריצוי בדרך של עבודות שירות, עד 6 חדשי מאסר בפועל ממש בגין אחזקת תחמושת.",דיון והכרעה
86,SH-17-08-47445-166,"סיכומו של דבר, בכל הנוגע לאחזקת נשק מסוג אקדח – מתחם הענישה הנוהג בפסיקה העדכנית, נע בין שנה עד שנתיים מאסר בפועל.",דיון והכרעה
87,SH-17-08-47445-166,"בכל הנוגע לאחזקת החפץ דמוי תת מקלע – לא נרשם בכתב האישום, כי המדובר בנשק של ממש, אף לא בתת מקלע מאולתר, אלא בחפץ ""דמוי"" תת מקלע.",דיון והכרעה
88,SH-17-08-47445-166,"כמו כן, הנאשם הורשע, בסופו של דבר, בעבירה אחת שענינה אחזקת נשק שלא כדין (ולא בשתי עבירות).",דיון והכרעה
89,SH-17-08-47445-166,"בנסיבות אלה, נע מתחם הענישה בגין אחזקת חפץ זה, שטיבו המדויק לא בורר, ואינו ידוע – החל מעונש מאסר צופה פני עתיד ועד 6 חדשי מאסר בפועל.",דיון והכרעה
90,SH-17-08-47445-166,"אשר למתחם הענישה הכולל בתיק זה, בגין האירוע כולו, כלומר הן החזקת האקדח והן החפץ ""דמוי"" תת מקלע - יועמד בין שנה ועד שנתיים ומחצה מאסר בפועל.",דיון והכרעה
91,SH-17-08-47445-166,"הצורך בהחמרה בענישה בעבירות מסוג זה, אשר, בגזר דין שניתן לאחרונה (ת.פ. 52337-07-18 מדינת ישראל נ' אבו מוסא, ניתן ביום 27.06.19), אף הוכרו כ""מכת אזור"" – הוא ברור ואף מתבקש.",קביעת הענישה הספציפית בענינו של הנאשם
92,SH-17-08-47445-166,"ברם, הענישה, בכל מקרה, היא אינדיווידואלית, לאור נתוניו האישיים של הנאשם העומד לדין ונסיבות העבירה.",קביעת הענישה הספציפית בענינו של הנאשם
93,SH-17-08-47445-166,"במקרה מיוחד זה, מוצא בית המשפט לאמץ המלצתו הטיפולית של שירות המבחן, תוך חריגה לקולה ממתחם הענישה, מטעמי שיקום.",קביעת הענישה הספציפית בענינו של הנאשם
94,SH-17-08-47445-166,"כאמור, מבחינת טיב הנשק שהוחזק, המדובר באקדח ובחפץ נוסף, שטיבו לא הוברר, וקשה לקבוע ממצא בנוגע למסוכנות העולה ממנו.",קביעת הענישה הספציפית בענינו של הנאשם
95,SH-17-08-47445-166,"הנאשם דנן מורשה לשאת נשק ארגוני, והינו אף לאחר שירות צבאי ארוך, בסדיר ובקבע, ביחידה לוחמת, כך שהוא בקי בשימוש בנשק ומודע לסיכון הגלום בו.",קביעת הענישה הספציפית בענינו של הנאשם
96,SH-17-08-47445-166,"המדובר בנאשם שהוא אב למשפחה, מפרנס תשעה ילדים.",קביעת הענישה הספציפית בענינו של הנאשם
97,SH-17-08-47445-166,הנאשם לא הסתבך עם החוק כלל בעבר.,קביעת הענישה הספציפית בענינו של הנאשם
98,SH-17-08-47445-166,"לא הוצגה אינדיקציה כלשהי לפעילות שלילית, פלילית או אחרת, הקשורה להחזקת הנשק נושא כתב האישום.",קביעת הענישה הספציפית בענינו של הנאשם
99,SH-17-08-47445-166,"לאחר הליך הערכה ארוך בשירות המבחן, גובש הליך טיפולי מתאים, אשר הנאשם מביע מוטיבציה גבוהה להשתלב בו.",קביעת הענישה הספציפית בענינו של הנאשם
100,SH-17-08-47445-166,"ביום פקודה, על בית המשפט ליקח בחשבון גם את תרומתו הארוכה של הנאשם למדינת ולחברה, כבן למשפחה, שקשרה את גורלה עם המדינה, דור שלישי לשירות בצה""ל ובכוחות הבטחון, בהתנדבות, כאשר הנאשם נטל חלק בפעולות צבאיות משמעותיות.",קביעת הענישה הספציפית בענינו של הנאשם
101,SH-17-08-47445-166,הערכות מפקדיו של הנאשם יוצאות דופן לטובה ומדברות בעד עצמן.,קביעת הענישה הספציפית בענינו של הנאשם
102,SH-17-08-47445-166,"מי שהתנהל, כל מהלך חייו, בדרך הישר ומתוך רצון לתרום לחברה ולהיטיב עם המדינה בה שוהה, זכאי לקבל להזדמנות, כאשר טעה וחרג מהנורמה – חריגה חד פעמית.",קביעת הענישה הספציפית בענינו של הנאשם
103,SH-17-08-47445-166,"לאיזון התמונה הענישתית, יתווסף עיצום כספי משמעותי ומרתיע.",קביעת הענישה הספציפית בענינו של הנאשם
104,SH-17-08-47445-166,לאחר שבית המשפט שקל את טענות הצדדים; עיין במוצגים שהוגשו; עיין בתסקיר; עיין בפסיקה שהוגשה; שמע דברו האחרון של הנאשם – דן את הנאשם לענשים כדלקמן:,קביעת הענישה הספציפית בענינו של הנאשם
105,SH-17-08-47445-166,9 חדשי מאסר בפועל.,קביעת הענישה הספציפית בענינו של הנאשם
106,SH-17-08-47445-166,"בהתאם לחוות דעת הממונה על עבודות השירות בשב""ס, ירצה הנאשם המאסר בדרך של עבודות שירות, במועצה הדתית, ערד, רח' יהודה הלוי 34, ערד, חמישה ימים בשבוע, בהתאם לטווח השעות עליו יורו הממונים במקום העבודה.",קביעת הענישה הספציפית בענינו של הנאשם
107,SH-17-08-47445-166,"על הנאשם להתייצב, ביום 07.11.19, שעה 08:00, במשרד הממונה על עבודות השירות במחוז דרום בשב""ס, ומשם ימשיך לריצוי העבודות בהתאם להנחיות שיקבל.",קביעת הענישה הספציפית בענינו של הנאשם
108,SH-17-08-47445-166,"הנאשם מוזהר, כי אי התייצבות  לריצוי עבודות השירות; אי שמיעה להוראות הממונים עליו במשרד הממונה על עבודות השירות או במקום ריצוי עבודות השירות; אי שיתוף פעולה עם משרד הממונה על עבודות השירות בכל ענין שהוא, לרבות מסירת בדיקות - עלול להביא להפקעה מנהלית של צו ריצוי המאסר בדרך של עבודות שירות, על כל המשתמע מכך;",קביעת הענישה הספציפית בענינו של הנאשם
109,SH-17-08-47445-166,"12 חדשי מאסר על תנאי למשך 3 שנים מיום שחרורו של הנאשם ממאסרו, שהנאשם לא יעבור עבירה בניגוד לחוק העונשין, תשל""ז-1977, פרק ח' סימן א', למעט עבירה בניגוד לסעיף 144(א) סיפא לאותו חוק;",קביעת הענישה הספציפית בענינו של הנאשם
110,SH-17-08-47445-166,"6 חדשי מאסר על תנאי למשך 3 שנים מיום שחרורו של הנאשם ממאסרו, שהנאשם לא יעבור עבירה בניגוד לחוק העונשין, תשל""ז-1977, סעיף 144(א) סיפא או סעיף 186;",קביעת הענישה הספציפית בענינו של הנאשם
111,SH-17-08-47445-166,"קנס בסך 25,000 ₪ או 90 ימי מאסר תמורתו.",קביעת הענישה הספציפית בענינו של הנאשם
112,SH-17-08-47445-166,הקנס ישולם עד ליום 31.12.2019.,קביעת הענישה הספציפית בענינו של הנאשם
113,SH-17-08-47445-166,"54678313ככל שלא תוגש בקשה אחרת מטעם מי מהצדדים בתוך 45 ימים, יחולטו המוצגים בתיק החקירה, לרבות כלי הנשק והתחמושת נושא כתב האישום, או יושמדו, על פי שיקול דעת המאשימה.",קביעת הענישה הספציפית בענינו של הנאשם
114,SH-17-08-47445-166,"ניתנה היום, י""א אלול תשע""ט, 11 ספטמבר 2019, במעמד הצדדים.",קביעת הענישה הספציפית בענינו של הנאשם
115,SH-17-08-47445-166,"בעניין עריכה ושינויים במסמכי פסיקה, חקיקה ועוד באתר נבו – הקש כאן",קביעת הענישה הספציפית בענינו של הנאשם
116,SH-17-08-47445-166,נוסח מסמך זה כפוף לשינויי ניסוח ועריכה,קביעת הענישה הספציפית בענינו של הנאשם
