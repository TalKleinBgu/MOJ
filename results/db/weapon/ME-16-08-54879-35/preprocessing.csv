,verdict,text,part
0,ME-16-08-54879-35,"חוק העונשין, תשל""ז-1977: סע'  40 ב, 40 ג', 40 ט, 144, 144(ב), 40 יא",נגד
1,ME-16-08-54879-35,"חוק העונשין, תשל""ז-1977: סע'  40 ב, 40 ג', 40 ט, 144, 144(ב), 40 יא",גזר דין
2,ME-16-08-54879-35,"חוק העונשין, תשל""ז-1977: סע'  40 ב, 40 ג', 40 ט, 144, 144(ב), 40 יא",גזר דין
3,ME-16-08-54879-35,"הנאשם הודה בתיק זה בעובדות כתב האישום שתוקן, במסגרת הסדר טיעון בין הצדדים, אשר לא כלל הסדר לעניין העונש והורשע בביצוע עבירה בנשק (נשיאה והובלה),  לפי סעיף 144(ב) רישא וסיפא לחוק העונשין, התשל""ז – 1977 (להלן: חוק העונשין).",גזר דין
4,ME-16-08-54879-35,"במסגרת הסדר הטיעון הנ""ל סוכם בין הצדדים, כי כחלק מראיות ההגנה לעונש, יוגש דיסק שחזור שנערך לשוטר שעצר את הנאשם, הממחיש את המרחק הקצר שבין ביתו של הנאשם למקום בו נתפס הנשק (ראו נ/1).",גזר דין
5,ME-16-08-54879-35,"מעובדות כתב האישום המתוקן שהוגש במסגרת הסדר הטיעון עולה כי, ביום 17.8.16, סמוך לשעה 11:00  ברחוב ברזילי 12 בחיפה, שם התגורר הנאשם, נשא הלה והוביל תיק ובו תת מקלע מאולתר בקוטר 9 מ""מ, שסוגל לירות כדור שבכוחו להמית אדם (להלן גם: הנשק), מחסנית המתאימה לנשק ובתוכה 7 כדורים, וזאת בלא רשות על פי דין.",כתב האישום
6,ME-16-08-54879-35,"במסגרת ראיות המאשימה לעונש, הוגש גיליון המרשם הפלילי של הנאשם (ת/1).",כתב האישום
7,ME-16-08-54879-35,"כמו כן הגיש ב""כ המאשימה את טיעוני המאשימה לעונש  בכתב (ת/2) ואסופת פסיקה להמחשת עמדתה העונשית של המאשימה (ת/3).",כתב האישום
8,ME-16-08-54879-35,"באשר לערכים החברתיים שנפגעו כתוצאה ממעשיו של הנאשם, ציין ב""כ המאשימה את החומרה הרבה הטמונה בעבירות הנשק, בציינו כי לא בכדי קבע המחוקק עונש של עד 10 שנות מאסר בגין העבירה שבפנינו.",כתב האישום
9,ME-16-08-54879-35,"לחומרה, צוין כי הנשק שהחזיק הנאשם היה מוכן לשימוש, כשלצדו מחסנית ותחמושת רבה.",כתב האישום
10,ME-16-08-54879-35,"ב""כ המאשימה הוסיף וציין, כי מדובר בנשק אוטומטי שהשימוש בו עלול להוביל לפגיעה רחבת היקף.",כתב האישום
11,ME-16-08-54879-35,"ב""כ המאשימה הדגיש, כי עבירות בנשק נעשו נפוצות בחברתנו וטען, לפיכך, כי שומה על בית המשפט להכביד בענישה של מבצעי העבירות במטרה למגר רעה מסוכנת זו, המאיימת על שלום הציבור כולו.",כתב האישום
12,ME-16-08-54879-35,"ב""כ המאשימה הוסיף והדגיש את הסיכון הרב הטמון במקרים בהם הנשק עשוי להגיע לידי ידיים בלתי מיומנות או לגורמים עוינים.",כתב האישום
13,ME-16-08-54879-35,"ב""כ המאשימה טען, כי רמת הענישה הנוהגת הינה, בהתאם לפסיקת בתי המשפט, רק שיקול אחד בקביעת מתחם העונש ההולם,  וכן הבהיר כי המאשימה סבורה שיש להחמיר בענישה הנוהגת כלפי מבצעי העבירות בנשק.",כתב האישום
14,ME-16-08-54879-35,"באשר לנסיבות ביצוע העבירה, ציין ב""כ המאשימה את חלקו הבלעדי של הנאשם בביצועה, תוך ששב והדגיש את הנזק והסיכון הטמונים בעבירה בנשק.",כתב האישום
15,ME-16-08-54879-35,"ב""כ המאשימה טען, כי לנאשם לא הייתה כל סיבה לבצע את העבירה, ובכל עת היה ביכולתו להבין את אשר הוא עושה ואת הפסול שבמעשיו ולהימנע מביצוע העבירה.",כתב האישום
16,ME-16-08-54879-35,"באשר לנסיבות שאינן קשורות בביצוע העבירה, ציין ב""כ המאשימה כי לחובתו של הנאשם עבר פלילי מכביד במיוחד, הכולל 28 הרשעות במגוון רחב של עבירות.",כתב האישום
17,ME-16-08-54879-35,"הוטעם בנקודה זו, כי  הנאשם ריצה בעבר עונשי מאסר, וכן צוין כי הנאשם הורשע, בשנת 1985, בעבירה של החזקת נשק שלא כדין בגינה נדון לעונש של 3 שנות מאסר.",כתב האישום
18,ME-16-08-54879-35,"לפיכך, בהתחשב בערך החברתי שנפגע מביצוע העבירה ולאור נסיבות ביצוע העבירה ומדיניות הענישה הנוהגת במקרים דומים, סבורה המאשימה, כי מתחם העונש ההולם בתיק זה נע בין 2.5 – 4.5 שנות מאסר לריצוי בפועל, זאת לצד מאסר מותנה.",כתב האישום
19,ME-16-08-54879-35,"בהינתן עברו הפלילי המכביד של הנאשם, עותרת המאשימה כי בית המשפט ישית על הנאשם עונש המצוי ברף העליון של המתחם הנ""ל.",כתב האישום
20,ME-16-08-54879-35,"במסגרת ראיות ההגנה לעונש, הוגש כאמור, הדיסק נ/1 וכן תמונה הממחישה את מיקום ביתו של הנאשם ואת מקום עמידת השוטר בעת הרלוונטית, כאשר הבחין בנאשם אוחז בתיק ובתוכו הנשק (ראו: נ/2).",כתב האישום
21,ME-16-08-54879-35,"כאן אציין, כי אין חולק שהנאשם נשא את הנשק מטרים ספורים בלבד.",כתב האישום
22,ME-16-08-54879-35,"כמו כן, במסגרת ראיות ההגנה לעונש, העיד בפניי אחיו של הנאשם,  נעים מסארוה (להלן: נעים).",כתב האישום
23,ME-16-08-54879-35,"נעים סיפר כי החליט לשקם את הנאשם, ולפיכך בכוונתו להעניק לנאשם קורת גג בבניין בו מתגורר בנו ולהעסיקו בעסק המשפחתי.",כתב האישום
24,ME-16-08-54879-35,"מר נעים הבהיר  כי זו ההזדמנות האחרונה לשיקום, הניתנת לנאשם ע""י בני משפחתו.",כתב האישום
25,ME-16-08-54879-35,"במסגרת טיעוני ההגנה לעונש, ציין הסנגור המלומד כי הנאשם בן 56, גרוש ואב לשני ילדים בני 9 ו-17.",כתב האישום
26,ME-16-08-54879-35,"הסנגור ציין בנקודה זו, כי בנו הצעיר של הנאשם חולה מאד, וכי הקשר ההדוק בין הנאשם לבין בנו נותק, מפאת מעצרו של הנאשם.",כתב האישום
27,ME-16-08-54879-35,"הסנגור ציין, כי הנאשם נעצר ביום 17.8.16 וכן הדגיש את הסכמת הנאשם להישאר נתון במעצר עד תום ההליכים בעניינו.",כתב האישום
28,ME-16-08-54879-35,"הסנגור הוסיף וציין את לקיחת האחריות ע""י הנאשם ואת הודאתו בהזדמנות הראשונה לאחר תיקונו של כתב האישום, באופן שהביא למחיקת העבירה של החזקת נשק שלא כדין.",כתב האישום
29,ME-16-08-54879-35,"באשר לנסיבות ביצוע העבירה, הפנה הסנגור לדיסק נ/1,  בציינו כי צפייה בדיסק הנ""ל מלמדת כי הנאשם נעצר ממש סמוך לביתו, כך שמדובר, לדידו, בעבירה של נשיאה והובלת נשק למרחק קצר מאוד, אשר מצויה ברף הנמוך של עבירות מסוג זה , והקרובה יותר בנסיבותיה לעבירה של החזקת נשק.",כתב האישום
30,ME-16-08-54879-35,"הסנגור הוסיף וטען כי הענישה היא אינדיבידואלית, תוך שהדגיש את דבריו של נעים באשר לתמיכה שמקבל הנאשם מבני משפחתו.",כתב האישום
31,ME-16-08-54879-35,"הסנגור הבהיר כי כיום הנאשם מבין שאם ישוב לסורו, תחדל משפחתו לתמוך בו.",כתב האישום
32,ME-16-08-54879-35,"באשר למתחם העונש ההולם, ביקש הסנגור שלא לאמץ את מתחם העונש שהוצע ע""י המאשימה, וטען כי ההגנה סבורה שמתחם העונש ההולם, בנסיבותיו של תיק זה, נע בין 36-10 חודשי מאסר בפועל.",כתב האישום
33,ME-16-08-54879-35,"לתמיכה בעמדתה העונשית של ההגנה, הגיש הסנגור פסיקה (נ/3).",כתב האישום
34,ME-16-08-54879-35,"הסנגור הוסיף וטען, כי יש להשית על הנאשם עונש ברף התחתון של המתחם הנ""ל, תוך מתן הדעת לכך שעברו הפלילי המכביד, כפי הנראה, ימנע ממנו חופשות במהלך מאסרו או ניכוי שליש ממאסרו.",כתב האישום
35,ME-16-08-54879-35,"הנאשם, בדבריו בפניי, הביע סליחה וצער על מעשיו שהסבו סבל לילדיו וביקש את רחמיו של בית המשפט בגזירת דינו.",כתב האישום
36,ME-16-08-54879-35,"תיקון מס' 113 מתווה את העיקרון המנחה כיום את ביהמ""ש בבואו לגזור דינו של נאשם, שהינו, לפי סעיף 40 ב לחוק העונשין, עיקרון ההלימה, לפיו צריך להתקיים יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",כתב האישום
37,ME-16-08-54879-35,"יחס זה מבטא, למעשה, את עיקרון הגמול (ראו: ע.פ. 1523/10 פלוני נ' מדינת ישראל, 18/4/12).",כתב האישום
38,ME-16-08-54879-35,"סעיף 40 ג' לחוק העונשין קובע, כי על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל.",כתב האישום
39,ME-16-08-54879-35,"לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40 ט' לחוק העונשין.",כתב האישום
40,ME-16-08-54879-35,"במסגרת סקירת הנסיבות הקשורות בביצוע העבירה, כאמור בסעיף 40 ט לחוק העונשין, אציין ראשית, לחובת הנאשם, את סוג הנשק בו עסקינן.",כתב האישום
41,ME-16-08-54879-35,"ודוק, מדובר בענייננו בנשק מסוג תת מקלע  מאולתר (נשק אוטומטי), כשלצידו מחסנית המתאימה לו ובתוכה 7 כדורים, דבר הממחיש כאלף עדים את פוטנציאל המסוכנות בעבירה שבפנינו.",כתב האישום
42,ME-16-08-54879-35,"יודגש בנקודה זו, לחומרה, כי הנאשם ביצע את העבירה בעצמו, ללא שותפים, וכן כי נשא את הנשק, בסמוך לביתו, היינו: בלב שכונת מגורים, על כל המשתמע מכך.",כתב האישום
43,ME-16-08-54879-35,"עם זאת, לטובת הנאשם, יש לציין את מרחק הנשיאה הקצר של הנשק ע""י הנאשם.",כתב האישום
44,ME-16-08-54879-35,"ב""כ המאשימה, ברוב הגינותו, אף אישר כי העבירה של נשיאת נשק הינה מינורית בתיק זה, זאת בהינתן המרחק הקצר מאוד של נשיאת הנשק (ראו: דיסק השחזור נ/1 והתמונה נ/2).",כתב האישום
45,ME-16-08-54879-35,"עוד יודגש, לקולה, כי הנאשם הורשע, כאמור, אך בגין נשיאת הנשק שלא כדין, זאת לאחר שבמסגרת תיקון כתב האישום, נמחקה העבירה של החזקת נשק שלא כדין שיוחסה לנאשם בכתב האישום המקורי.",כתב האישום
46,ME-16-08-54879-35,"במסגרת סקירת מדיניות הענישה הנהוגה בגין העבירה שעניינה נשיאת נשק, תובא הפסיקה הבאה:",כתב האישום
47,ME-16-08-54879-35,"לאחר ששקלתי, כאמור, בתיק זה את הערך שנפגע כתוצאה מביצוע העבירה, כמו גם את נסיבות ביצוע העבירה ואת מדיניות הענישה הנהוגה, לרבות את הפסיקה שהגיש כל אחד מהצדדים (ת/3 ו- נ/3), הגעתי לכלל מסקנה כי מתחם העונש ההולם נע בתיק זה בין עונש של 12 חודשי מאסר בפועל לבין עונש של 36 חודשי מאסר בפועל, בצד עונש של מאסר על תנאי.",כתב האישום
48,ME-16-08-54879-35,"במסגרת בחינת הנסיבות שאינן קשורות בביצוע העבירה, כאמור בסעיף 40 י""א לחוק העונשין, אציין, בראש ובראשונה, לטובת הנאשם, את הודאתו בהזדמנות הראשונה בעובדות כתב האישום המתוקן, אשר חסכה הן מזמנו היקר של בית המשפט והן את העדת עדי התביעה.",כתב האישום
49,ME-16-08-54879-35,"עוד אוסיף ואציין בנקודה זו, לקולה, את נסיבותיו האישיות של הנאשם, כפי שהובאו בפני בית המשפט מפי הסנגור המלומד, כמו גם את נכונות אחיו של הנאשם לפעול לשיקומו, כאמור בעדותו בדיון בפניי.",כתב האישום
50,ME-16-08-54879-35,"עם זאת, מנגד, אין להתעלם מעברו הפלילי של הנאשם, הכולל בחובו מגוון רב של הרשעות קודמות בעבירות שונות.",כתב האישום
51,ME-16-08-54879-35,"כאן יצוין כי הנאשם הורשע בעבר בביצוע עבירה דומה של החזקת נשק שלא כדין ונדון בגין כך למאסר בפועל לתקופה של שלוש שנים, אם כי מדובר בעבירה שבוצעה לפני שנים רבות מאוד (בשנת 1985).",כתב האישום
52,ME-16-08-54879-35,"לאחר ששקלתי, כאמור, את הנסיבות שאינן קשורות בביצוע העבירה, הגעתי לכלל מסקנה כי מן הראוי להשית על הנאשם בתיק זה עונש של 16 חודשי מאסר בפועל, בצד רכיב ענישה של מאסר מותנה משמעותי ומרתיע.",כתב האישום
53,ME-16-08-54879-35,"סיכומו של דבר, אני דנה את הנאשם, כדלקמן:",כתב האישום
54,ME-16-08-54879-35,"למאסר בפועל לתקופה של 16 חודשים, בניכוי ימי מעצרו (מיום 17.08.16).",כתב האישום
55,ME-16-08-54879-35,"למאסר על תנאי לתקופה של 12 חודשים למשך 3 שנים, והתנאי הוא כי הנאשם לא יעבור עבירה מסוג פשע לפי סעיף 144 לחוק העונשין, התשל""ז-1977 ויורשע בגינה.",כתב האישום
56,ME-16-08-54879-35,"למאסר על תנאי לתקופה של 6 חודשים למשך 3 שנים, והתנאי הוא כי הנאשם לא יעבור עבירה מסוג עוון לפי סעיף 144 לחוק העונשין, התשל""ז-1977 ויורשע בגינה.",כתב האישום
57,ME-16-08-54879-35,זכות ערעור תוך 45 יום לבית המשפט העליון.,כתב האישום
58,ME-16-08-54879-35,"5129371ניתן היום,  ג' שבט תשע""ז, 30 ינואר 2017, במעמד ב""כ המאשימה עו""ד- הגב' בר, הסנגור- עו""ד סבן והנאשם (הובא באמצעות שב""ס).",כתב האישום
59,ME-16-08-54879-35,נוסח מסמך זה כפוף לשינויי ניסוח ועריכה,כתב האישום
60,ME-16-08-54879-35,"בעניין עריכה ושינויים במסמכי פסיקה, חקיקה ועוד באתר נבו – הקש כאן",כתב האישום
