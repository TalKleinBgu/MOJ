,verdict,text,part
0,ME-16-06-50916-362,מוחמד ג'לאמנה ת.ז. xxxxxxxxxx,הנאשם:
1,ME-16-06-50916-362,מוחמד ג'לאמנה ת.ז. xxxxxxxxxx,הנאשם:
2,ME-16-06-50916-362,"חוק העונשין, תשל""ז-1977: סע'  40 ב, 40 ג, 40 ט, 144, 144(ב), 192, 329(2), 338(א)(5), 340א, 40 יא, 40יג (ב)",הנאשם:
3,ME-16-06-50916-362,"פקודת התעבורה [נוסח חדש]: סע'  התוספת הראשונה, התוספת השנייה, 10א, 62(1), 67",הנאשם:
4,ME-16-06-50916-362,"הנאשם הודה בתיק זה בעובדות כתב האישום שתוקן, במסגרת הסדר טיעון בין הצדדים, אשר לא כלל הסדר לעניין העונש והורשע בביצוע העבירות כדלקמן:  נשיאת נשק,  עבירה לפי סעיף 144(ב) רישא  לחוק העונשין, התשל""ז – 1977 (להלן: חוק העונשין), איומים, עבירה לפי סעיף 192  לחוק העונשין, יריות באזור מגורים, עבירה לפי סעיף 340א לחוק העונשין, מעשה פזיזות ורשלנות, עבירה לפי סעיף 338(א)(5) לחוק העונשין, נהיגה בזמן פסילה, עבירה לפי סעיף 67 לפקודת התעבורה תשכ""א – 1961 ונהיגה ללא רישיון נהיגה, עבירה לפי סעיף 10א וסעיף 62(1) לפקודת התעבורה [נוסח חדש],תשכ""א-1961 (להלן: פקודת התעבורה).",גזר דין
5,ME-16-06-50916-362,"כעת, לאחר שהוגש בתיק זה תסקיר שירות המבחן בעניינו של הנאשם והושלם הליך הטיעונים לעונש, כל שנותר הוא לגזור את דינו של הנאשם.",גזר דין
6,ME-16-06-50916-362,כתב האישום המתוקן (להלן גם: כתב האישום),גזר דין
7,ME-16-06-50916-362,בין הנאשם לבין נאסר בסל (להלן: נאסר) ישנה היכרות מוקדמת.,גזר דין
8,ME-16-06-50916-362,בשנת 2002 פקע תוקף רישיון הנהיגה של הנאשם ומאז לא חודש.,גזר דין
9,ME-16-06-50916-362,"בתאריך 3.2.15 פסל בית משפט השלום בעכו את הנאשם מלנהוג לתקופה של 24 חודשים, ובמועד הרלוונטי לכתב האישום היה הנאשם פסול מלנהוג.",גזר דין
10,ME-16-06-50916-362,"ביום 12.6.16, עובר לשעה 18:25, נסע הנאשם לביתו של אחיו משהור בכפר ג'דידה- מכר (להלן: הבית), כשהוא נוהג ברכב מסוג  סקודה ונושא עמו ברכב נשק מסוג קרל גוסטב, שהוא נשק שסוגל לירות כדור שבכוחו להמית אדם (להלן: הנשק), בלא רשות על פי דין.",גזר דין
11,ME-16-06-50916-362,"הנאשם החנה את הרכב ליד הבית, השאיר את הנשק ברכב, ונכנס לתוך הבית.",גזר דין
12,ME-16-06-50916-362,"מכתב האישום עולה, כי כעבור זמן קצר הגיע נאסר לבית והחל לשוחח עם הנאשם.",גזר דין
13,ME-16-06-50916-362,במהלך השיחה התלהטו הרוחות.,גזר דין
14,ME-16-06-50916-362,"הנאשם אמר לנאסר, כי עכשיו ""נפתח  עניין"" ביניהם.",גזר דין
15,ME-16-06-50916-362,בעקבות הצעקות התגודדו מספר אנשים מחוץ לבית.,גזר דין
16,ME-16-06-50916-362,"לאחר כמה דקות, יצאו הנאשם ונאסר מהבית, והנאשם נכנס לרכב.",גזר דין
17,ME-16-06-50916-362,באותה עת היו מספר אנשים מחוץ לבית ואחד מהם אחז באלה.,גזר דין
18,ME-16-06-50916-362,"הנאשם נסע מספר מטרים, עצר את הרכב, הוציא את פלג גופו העליון מחלון הנהג, כשהוא מחזיק בנשק וניסה לירות לאזור בו עמדו נאסר וקבוצת האנשים.",גזר דין
19,ME-16-06-50916-362,"בהמשך לכך, פתח הנאשם את דלת הנהג, יצא מהרכב, וירה לא פחות משלושה כדורים לאזור בו עמדו נאסר וקבוצת האנשים, בדרך נמהרת שיש בה לסכן חיי אדם או לגרום לו חבלה, ובמטרה להפחיד את הנוכחים.",גזר דין
20,ME-16-06-50916-362,"לאחר מכן, נכנס הנאשם חזרה לרכב והמשיך בנסיעתו.",גזר דין
21,ME-16-06-50916-362,"מספר אנשים החלו לרוץ אחר הרכב, שאז הנאשם עצר שוב את רכבו וירה מספר כדורים בדרך נמהרת שיש בה לסכן חיי אדם או לגרום חבלה, ובמטרה להפחידם.",גזר דין
22,ME-16-06-50916-362,לאחר מכן המשיך הנאשם בנסיעתו.,גזר דין
23,ME-16-06-50916-362,"במעשיו המתוארים לעיל, נשא והוביל הנאשם נשק ותחמושת בלא רשות על פי דין לנשיאתם ולהובלתם, ירה מספר פעמים מנשק חם באזור מגורים ללא הסבר סביר, בדרך נמהרת שיש בה לסכן את חייהם של נאסר וקבוצת האנשים או לגרום להם חבלה, זאת במטרה להפחיד או להקניט אותם.",גזר דין
24,ME-16-06-50916-362,"בנוסף, נהג הנאשם ברכב לאחר שהיה ידוע לו שהוא פסול מלקבל או מלהחזיק רישיון נהיגה וללא רישיון נהיגה תקף.",גזר דין
25,ME-16-06-50916-362,"תסקיר שירות המבחן מעלה כי הנאשם בן 48, נשוי ואב לחמישה ילדים ועובר למעצרו התגורר עם משפחתו בכפר ג'דידה – מכר.",גזר דין
26,ME-16-06-50916-362,"הנאשם יליד ג'נין, הגיע לארץ יחד עם בני משפחתו בשנת 1988, סיים 8 שנות לימוד שאז נאלץ, לדבריו, לעזוב את הלימודים כדי לסייע בפרנסת המשפחה.",גזר דין
27,ME-16-06-50916-362,בשנים האחרונות התקשה הנאשם לשמור על רצף תעסוקתי.,גזר דין
28,ME-16-06-50916-362,"עוד עולה מהתסקיר, כי  בעברו של הנאשם הרשעות קודמות בעבירות אלימות, רכוש סמים וזיוף, ובגינן ריצה הנאשם עונשי מאסר.",גזר דין
29,ME-16-06-50916-362,"בהתייחס לעבירות מושא כתב האישום, התקשה הנאשם לקבל אחריות לחלקו בביצוען.",גזר דין
30,ME-16-06-50916-362,"מדברי הנאשם בפני שירות המבחן עולה, כי פעל ממקום הגנתי וכתגובה ליחסו של המתלונן שגרם לו לחוש מאוים.",גזר דין
31,ME-16-06-50916-362,שירות המבחן התרשם כי הנאשם מתקשה לבטא אמפטיה כלפי המתלונן ומתקשה להתחבר לבעייתיות שבמעשיו ולחומרתם.,גזר דין
32,ME-16-06-50916-362,"שירות המבחן הוסיף וציין, כי ברקע של הנאשם התמכרות לסמים, דבר שהשליך על תפקודו בכל המישורים.",גזר דין
33,ME-16-06-50916-362,"הנאשם סיפר כי הוא נוטל תשע שנים תחליף של סם מסוג מתדון ועובר למעצרו טופל במרכז ""מאמץ"" בחיפה.",גזר דין
34,ME-16-06-50916-362,"ברם, עד למועד כתיבת התסקיר, לא עלה בידי שירות המבחן לקבל מידע אודות הטיפול שקיבל הנאשם.",גזר דין
35,ME-16-06-50916-362,"בבואו להעריך את הסיכון לעבריינות, התרשם שירות המבחן כי  הנאשם מנהל אורח חיים שלילי, וכן כי התמכר לסמים והתנהג באופן פורץ חוק.",גזר דין
36,ME-16-06-50916-362,"שירות המבחן סבור כי הנאשם גדל בקונסטלציה משפחתית מורכבת, הוריו התקשו לשמש עבורו דמויות סמכותיות ומציבות גבול, ולפיכך הנאשם אימץ לעצמו דרכים אנטי-סוציאליות לפתרון בעיותיו.",גזר דין
37,ME-16-06-50916-362,"שירות המבחן הוסיף וציין, כי הנאשם ריצה, כאמור,  עונשי מאסר לתקופות שונות, אך הדבר לא הרתיע אותו ולא מנע ממנו לבצע עבירות נוספות, מה שעלול להעיד על כך שהנאשם פועל מתוך דפוסים עבריינים מושרשים באישיותו.",גזר דין
38,ME-16-06-50916-362,"אי לכך, העריך שירות המבחן כי רמת הסיכון להישנות עבירות דומות בעתיד ע""י הנאשם היא גבוהה, ברמת מסוכנות גבוהה של העבירות.",גזר דין
39,ME-16-06-50916-362,"נוכח חומרת העבירות אל מול התייחסותו של הנאשם אליהן, ובהינתן הרשעותיו הקודמות של הנאשם ורמת הסיכון הנשקפת ממנו, נמנע שירות המבחן מליתן בעניינו המלצה על חלופה עונשית במסגרת הקהילה, אשר יהא בכוחו להפחית סיכון להישנות עבירות.",גזר דין
40,ME-16-06-50916-362,"עם זאת, ממליץ שירות המבחן בתסקיר לבחון אפשרות לשלב את הנאשם בתוכניות טיפול במסגרת שב""ס.",גזר דין
41,ME-16-06-50916-362,במסגרת הראיות לעונש מטעם המאשימה הגיש בא כוחה את גיליון המרשם הפלילי והתעבורתי של הנאשם – ת/1.,גזר דין
42,ME-16-06-50916-362,"כמו כן, הגיש ב""כ המאשימה את כתב האישום, הכרעת הדין וגזר הדין  בתיק פל""א (תעבורה עכו)  57-09-13, אשר  בו הושת על הנאשם מאסר על תנאי בן ה- 4 חודשים שיש להפעילו בתיק זה.",גזר דין
43,ME-16-06-50916-362,"כן, הגיש ב""כ המאשימה את טיעוני המאשימה לעונש בכתב- ת/3 והוסיף וטען בעל- פה בדיון בפניי ביום 29.1.17.",גזר דין
44,ME-16-06-50916-362,10 .,גזר דין
45,ME-16-06-50916-362,"ב""כ המאשימה ציין כי לחובת הנאשם 14 הרשעות קודמות במגוון רחב של עבירות רכוש ואלימות, בגינן ריצה הנאשם בעבר עונשי מאסר בפועל.",גזר דין
46,ME-16-06-50916-362,"עוד צוין, כי לחובת הנאשם 15 הרשעות קודמות בעבירות תעבורה שונות.",גזר דין
47,ME-16-06-50916-362,"ב""כ המאשימה טען כי עבירות האלימות, המבוצעות באמצעות נשק, נגזרות באופן ישיר מהחזקה של נשק בלתי חוקי על ידי אלו שאינם מורשים ואינם מיומנים בהחזקת נשק שכזה, וכן על ידי גורמים עבריינים המבצעים שימוש בנשק.",גזר דין
48,ME-16-06-50916-362,"בנקודה זו טען ב""כ המאשימה, כי שומה על בית המשפט להילחם בתופעת האלימות הגואה והמאופיינת בשימוש בנשק, זאת באמצעות השתת ענישה מחמירה אשר תעביר מסר תקיף, חד וברור לנאשם ולעבריינים בכוח, לפיו החברה, ובראשה בתי המשפט, סולדים מעבירות כגון אלו.",גזר דין
49,ME-16-06-50916-362,"ב""כ המאשימה ציין את עונשי המקסימום שקבע המחוקק בצד העבירות בהן הורשע הנאשם, תוך שטען כי לשיטתה של  המאשימה, רף ענישה זה צריך לשמש כנקודת מוצא של בית המשפט בבואו לקבוע את מתחם העונש ההולם את המעשים החמורים בהם הורשע הנאשם.",גזר דין
50,ME-16-06-50916-362,"ב""כ המאשימה הוסיף וטען, כי על העונש לשמש גורם מוקיע, מתריע ומרתיע, וזאת על מנת לשקף את היחס בין חומרת המעשים ובין סלידתה של החברה מעבירות אלו, ולהעביר מסר לפיו מבצעי העבירות יהיו צפויים ""לשלם"" על כך באכיפה בלתי סלחנית.",גזר דין
51,ME-16-06-50916-362,"ב""כ המאשימה טען, כי הערכים שנפגעו כתוצאה ממעשיו של הנאשם הם ההגנה על שלמות גופו של אדם, הגנה על בריאות הציבור, מלחמה בהחזקת כלי נשק בלתי חוקיים בידי גורמים עבריינים בלתי מורשים, מניעת פגיעה בשלטון החוק, וכן שמירה על ביטחונם של הנוסעים בכביש והולכי הרגל.",גזר דין
52,ME-16-06-50916-362,"ב""כ המאשימה הדגיש את חלקו הבלעדי של הנאשם בביצוע העבירות, כמו גם את הנזק הרב, אשר צפוי היה להיגרם כתוצאה מביצוען.",גזר דין
53,ME-16-06-50916-362,"הוטעם, כי הנאשם ירה מספר פעמים לכיוון האזור בו עמדו נאסר וקבוצת אנשים, בדרך נמהרת שיש בה לסכן חיי אדם ולגרום לחבלה.",גזר דין
54,ME-16-06-50916-362,"הובהר, כי הנזק הצפוי מביצוע מעשים אלו הוא פציעה חמורה ואף אובדן חיים.",גזר דין
55,ME-16-06-50916-362,"ב""כ המאשימה הפנה לגיליונות המרשם הפלילי והתעבורתי של הנאשם-ת/1, זאת כדי ללמד על מסוכנותו של הנאשם לחברה.",גזר דין
56,ME-16-06-50916-362,"צוין כי הנאשם מתנהל כאדם חסר מעצורים, נטול ערכים, הבז לחוקי המדינה וערכיה, וזאת כשמעל ראשו מרחף עונש של מאסר על תנאי בן 4 חודשים,  בר הפעלה.",גזר דין
57,ME-16-06-50916-362,"בנקודה זו הוסיף וטען ב""כ המאשימה, כי על עברו של הנאשם לבוא לידי ביטוי הן בהשתת עונש של מאסר ברף הגבוה של מתחם הענישה ההולם לו עותרת המאשימה, כאמור להלן, והן בהפעלת עונש המאסר על תנאי, במצטבר לעונש המאסר שיושת על הנאשם.",גזר דין
58,ME-16-06-50916-362,"ב""כ המאשימה הפנה לאמור בתסקיר שירות המבחן וטען כי התסקיר מחזק את עמדתה של המאשימה בתיק זה.",גזר דין
59,ME-16-06-50916-362,"הודגש בנקודה זו, כי שירות המבחן העריך את רמת הסיכון להישנות עבירות דומות בעתיד על ידי הנאשם כגבוהה, זאת ברמת מסוכנות גבוהה של העבירות.",גזר דין
60,ME-16-06-50916-362,"ב""כ המאשימה הפנה, בטיעוניו לעונש, לפסקי דין, לתמיכה בעמדתה העונשית של המאשימה בתיק זה הן לעניין העבירות בנשק והן לעניין העבירה של נהיגה בזמן פסילה.",גזר דין
61,ME-16-06-50916-362,"לסיכום, עותרת המאשימה כי בית המשפט יקבע בתיק זה מתחם עונש הולם לכלל העבירות שביצע הנאשם, הנע בין עונש של 3.5 שנות מאסר  לבין עונש של  6 שנות מאסר.",גזר דין
62,ME-16-06-50916-362,"כמו כן, עתר ב""כ המאשימה לכך שהעונש שיושת על הנאשם יעמוד ברום המתחם הנ""ל, זאת בצד הפעלת עונש המאסר המותנה התלוי ועומד נגד הנאשם.",גזר דין
63,ME-16-06-50916-362,"עוד עותרת המאשימה להשתת רכיבי ענישה נוספים על הנאשם - מאסר על תנאי מרתיע ומשמעותי, פסילת רישיון נהיגה בפועל ועל תנאי לתקופה ממושכת וכן קנס כספי כבד.",גזר דין
64,ME-16-06-50916-362,"כמו כן, עותרת המאשימה להפעלת ההתחייבות הכספית בסך 3000 ₪, עליה חתם הנאשם במסגרת ההליך המשפטי בתיק (תעבורה עכו) פל""א 57-09-13.",גזר דין
65,ME-16-06-50916-362,"הסנגור, בטיעוניו לעונש, הדגיש את הודאת הנאשם בהזדמנות הראשונה בעובדות כתב האישום המתוקן, המקל עם הנאשם, זאת נוכח מחיקת הוראת החיקוק בגין העבירה החמורה של חבלה בכוונה מחמירה, לפי סעיף 329(2) לחוק העונשין שנכללה בכתב האישום המקורי, והוספת עבירות קלות יותר חלף העבירה הנ""ל – עבירה של ירי באזור מגורים, לפי סעיף 340 א' לחוק הנ""ל ועבירה של מעשה פזיזות ורשלנות, לפי סעיף 338(א)(5) לחוק הנ""ל.",גזר דין
66,ME-16-06-50916-362,"הסנגור ציין, כי הודאת הנאשם מעידה על לקיחת אחריות כנה וחוסכת מזמנו של בית המשפט.",גזר דין
67,ME-16-06-50916-362,"לטענת הסנגור, אין לחובת הנאשם הרשעות קודמות בעבירות דומות, שכן עברו כולל בחובו בעיקר הרשעות בעבירות רכוש וסמים, נוכח התמכרותו לסמים.",גזר דין
68,ME-16-06-50916-362,"עוד נטען כי לא קדם תכנון מוקדם לעבירות מושא כתב האישום, וכי הן באו לעולם אך בעטיו של ויכוח קולני עם בני משפחת המתלונן שהתגודדו סביבו של הנאשם, תוך שאחד מהם החזיק אלה, דבר שגרם לו לחוש מאוים והביאו לירות מספר יריות על מנת להרחיק את בני משפחת המתלונן.",גזר דין
69,ME-16-06-50916-362,"הסנגור ציין בנקודה זו, כי בעבר נפגע הנאשם קשות על ידי בני משפחת המתלונן שנהגו כלפיו באלימות ולפיכך חשש הפעם מפניהם.",גזר דין
70,ME-16-06-50916-362,"ב""כ הנאשם הפנה, בטיעוניו לעונש, למספר פסקי דין והגיש אסופת פסיקה כדי להמחיש את עמדתה לעונש של ההגנה בתיק זה (נ/1).",גזר דין
71,ME-16-06-50916-362,"ב""כ הנאשם טען, כי אסופת הפסיקה שהגיש מלמדת, כי מתחם העונש ההולם לו עותרת המאשימה בתיק זה אינו הולם את נסיבות ביצוע העבירות שבפנינו.",גזר דין
72,ME-16-06-50916-362,"עוד נטען על ידי הסנגור, כי בגין העבירה של נהיגה בזמן פסילה מושת, בדרך כלל, עונש של מאסר בפועל בדרך של עבודות שירות, ולכל היותר – מספר חודשי מאסר של ממש.",גזר דין
73,ME-16-06-50916-362,"עוד צוין, כי בין הצדדים נערכה סולחה.",גזר דין
74,ME-16-06-50916-362,"בנקודה זו יוער, כי הטענה הנ""ל לא פורטה ולא גובתה במסמך כלשהו.",גזר דין
75,ME-16-06-50916-362,"ב""כ הנאשם טען כי הנאשם הוא אב לחמישה ילדים, וכי כיום הוא שומר, במסגרת מעצרו, על ניקיונו מסמים.",גזר דין
76,ME-16-06-50916-362,"ב""כ הנאשם ביקש להעדיף במקרה שבפנינו את האינטרס לשיקומו של הנאשם, תוך שטען כי הנאשם מבקש לפתוח דף חדש בחייו לאחר שהמעצר המחיש לו את חומרת מעשיו.",גזר דין
77,ME-16-06-50916-362,"בסיכומו של דבר, ביקש הסנגור להסתפק בתיק זה בהטלת עונש של מאסר בפועל על הנאשם לתקופה של כ- 12 חודשים, תוך הפעלת המאסר המותנה התלוי ועומד נגד הנאשם בחופף לתקופת המאסר בפועל.",גזר דין
78,ME-16-06-50916-362,"בנקודה זו הטעים הסנגור, כי העבירה של נהיגה בזמן פסילה, המפעילה את המאסר המותנה, אינה העבירה המהותית בתיק זה.",גזר דין
79,ME-16-06-50916-362,"עוד הבהיר הסנגור, כי ההגנה אינה מתנגדת להפעלת ההתחייבות הכספית שנחתמה על ידי הנאשם בתיק הקודם נגדו.",גזר דין
80,ME-16-06-50916-362,"הנאשם, בדבריו בפני בית המשפט, אישר כי טעה טעות חמורה, תוך שטען כי העבירות בתיק זה בוצעו על ידו בעטיו של אירוע קודם, במסגרתו הותקף על ידי אותם אנשים (בני משפחת המתלונן).",גזר דין
81,ME-16-06-50916-362,"הנאשם הסביר כי הגיע למקום האירוע, בלית ברירה, מפאת מחלת אמו שהלכה מאז לעולמה.",גזר דין
82,ME-16-06-50916-362,"עוד טען הנאשם כי ""שילם"" מחיר כבד בגין מעשיו, זאת נוכח נטישתו את  חמשת ילדיו.",גזר דין
83,ME-16-06-50916-362,"לסיום, הביע הנאשם צער רב על מעשיו.",גזר דין
84,ME-16-06-50916-362,"עוד אציין, כי מעבר לעבירות שעניינן נשיאת והובלת נשק, איומים, יריות באיזור מגורים ומעשה פזיזות ורשלנות, ביצע הנאשם שתי עבירות נוספות שעניינן, כאמור, נהיגה בזמן פסילה ונהיגה ללא רישיון נהיגה בתוקף, מאז שנת 2002.",גזר דין
85,ME-16-06-50916-362,"הערכים החברתיים שנפגעו כתוצאה מביצוע העבירות הנ""ל על ידי הנאשם הינם שלטון החוק והמשפט וכן ביטחון הציבור.",גזר דין
86,ME-16-06-50916-362,"להמחשת חומרת העבירות הנ""ל, יפים דבריו הבאים של בית המשפט העליון, כפי שנאמרו מפי כב' השופט רובינשטיין:",גזר דין
87,ME-16-06-50916-362,"בחינת הנסיבות הקשורות בביצוע העבירות ע""י הנאשם, כאמור בסעיף 40ט לחוק העונשין, מלמדת בדבר חלקו הבלעדי של הנאשם בביצוע העבירות וכן כי יכול היה במקרה דנן להיגרם נזק חמור וקשה כתוצאה מביצוען.",גזר דין
88,ME-16-06-50916-362,"ודוק, הנאשם נשא עמו ברכבו נשק מסוכן מסוג ""קרל גוסטב"" ואף הותיר את הנשק ברכב כאשר נכנס לביתו של אחיו.",גזר דין
89,ME-16-06-50916-362,"כבר במעשהו הנ""ל יצר הנאשם מצב של סיכון, עת שהותיר את הנשק ברכב, ללא השגחה.",גזר דין
90,ME-16-06-50916-362,"בהמשך, ירה הנאשם לא פחות משישה כדורים לאזור בו עמדו נאסר וקבוצת האנשים ולאחר מכן, שוב ירה הנאשם מספר כדורים, כל זאת במטרה להפחיד.",גזר דין
91,ME-16-06-50916-362,"אינני מתעלמת מטיעונו של הסנגור, לפיו הותקף הנאשם קשות בעבר על ידי אותם אנשים, כמו גם מכך שהנאשם, מטבע הדברים, חש מאוים, לאחר שהבחין באלה בידו של אחד מהאנשים הנ""ל ולאחר שחלקם רץ אחרי רכבו.",גזר דין
92,ME-16-06-50916-362,"דא עקא, שהנאשם פעל בדרך בלתי סבירה ונמהרת, עת שירה מספר פעמים נשק חם באזור מגורים, דבר המגלם בחובו מסוכנות פוטנציאלית רבה.",גזר דין
93,ME-16-06-50916-362,"למרבה המזל, לא נפגע איש במהלך האירוע, אולם האירוע שבפנינו יכול היה, חלילה, להסתיים אחרת, בדרך של פגיעה בגוף או בדרך טראגית יותר של קיפוד חיי אדם.",גזר דין
94,ME-16-06-50916-362,"בחינת מדיניות הענישה הנהוגה בגין עבירה של נשיאה והחזקת נשק, תוך שימוש בנשק, מלמדת בדבר השתת עונשי המאסר בפועל, כדלקמן:",גזר דין
95,ME-16-06-50916-362,"•	 ת.פ. (מחוזי ירושלים) מ""י נ' עווידה (19.12.13).",גזר דין
96,ME-16-06-50916-362,"במקרה הנ""ל ירה הנאשם לעבר המתלונן ממרפסת ביתו וממרחק של כ 15-20 מטרים, בהמשך לסכסוך קודם.",גזר דין
97,ME-16-06-50916-362,"בית המשפט קבע מתחם שנע בין  30 חודשי מאסר בפועל עד 5 שנות מאסר בפועל, וגזר על הנאשם בן ה-48 שהודה במיוחס לו ושעברו הפלילי אינו מכביד, עונש של 30 חודשי מאסר בפועל.",גזר דין
98,ME-16-06-50916-362,"במסגרת סקירת מדיניות הענישה הנהוגה בגין עבירה של נהיגה בזמן פסילה, תובא הפסיקה הבאה:",גזר דין
99,ME-16-06-50916-362,"•	בעפ""ת (מחוזי חיפה) 19139-10-14 ריהאם נ' מ""י (13.11.14) הותירה ערכאת הערעור על כנו עונש של מאסר בפועל בן 4 חודשים בדרך של עבודות שירות, אשר הושת על המערערת שהורשעה בעבירות שעיקרן נהיגה בזמן פסילה.",גזר דין
100,ME-16-06-50916-362,"יצוין, כי לחובת המערערת הנ""ל עמדו 5 הרשעות תעבורה קודמות.",גזר דין
101,ME-16-06-50916-362,"•	בעפ""ת (מחוזי חיפה) 17060-03-13 יעקובוב נ' מ""י (3.6.13) דובר במערער עליו הושתו בערכאה הדיונית 6 חודשי מאסר בפועל בדרך של עבודות שירות, תוך הפעלת מאסר על תנאי בן 4 חודשים בחופף, וכן פסילה בפועל לתקופה של 36 חודש, תוך הפעלת פסילה על תנאי לתקופה של 3 חודשים, בחופף, וכן קנס כספי.",גזר דין
102,ME-16-06-50916-362,"הערעור הנ""ל על חומרת העונש, שהופנה בעיקרו נגד עונש הפסילה בפועל, נדחה, תוך שערכאת הערעור ציינה כי חרף נסיבותיו האישיות הקשות של המערער, יש להותיר את הענישה שהושתה עליו על כנה, זאת בהינתן עברו התעבורתי המכביד.",גזר דין
103,ME-16-06-50916-362,"•	בעפ""ת (מחוזי חיפה) 44863-06-12 נסאר נ' מ""י (26.2.13) נדחה ערעור המערער עליו הושת בערכאה הדיונית עונש של 3 חודשי מאסר בפועל, תוך הפעלת מאסר על תנאי בן 8 חודשים בחופף ובצד עונשים נלווים.",גזר דין
104,ME-16-06-50916-362,"לאחר שבחנתי, כאמור, את הערכים שנפגעו כתוצאה מביצוע העבירות בתיק זה על ידי הנאשם, כמו גם את נסיבות ביצוע העבירות, ואת מדיניות הענישה הנהוגה, לרבות הפסיקה שהוגשה על ידי כל אחד מהצדדים, הגעתי לכלל מסקנה כי מתחם העונש ההולם בתיק זה נע בין עונש של 28 חודשי מאסר בפועל לבין עונש של 48 חודשי מאסר בפועל.",גזר דין
105,ME-16-06-50916-362,"במסגרת בחינת הנסיבות שאינן קשורות בביצוע העבירות, כאמור בסעיף 40 י""א לחוק העונשין, אציין, בראש ובראשונה, את הודאת הנאשם בעובדות כתב האישום המתוקן, אשר חסכה הן את העדת העדים בתיק זה והן מזמנו היקר של בית המשפט.",גזר דין
106,ME-16-06-50916-362,"עוד אוסיף, לטובת הנאשם, את נסיבותיו האישיות, כפי שעולה מעיון בתסקיר שירות המבחן ומטיעוני ההגנה לעונש.",גזר דין
107,ME-16-06-50916-362,"כן יצוין כי הנאשם הביע בדיון בפניי צער על מעשיו ואישר, כאמור, כי טעה טעות חמורה.",גזר דין
108,ME-16-06-50916-362,"עם זאת, לחובת הנאשם, אציין כי הלה התקשה לבטא בפני שירות המבחן אמפתיה כלפי המתלונן (נאסר) וכן התקשה לקבל אחריות מלאה למעשיו ולהתחבר לבעייתיות הטמונה בהם.",גזר דין
109,ME-16-06-50916-362,עוד עולה מהתסקיר כי הנאשם התמכר לסמים קשים וכי הוא פועל מתוך דפוסים עברייניים מושרשים.,גזר דין
110,ME-16-06-50916-362,"שירות המבחן העריך, כאמור, כי קיימת אצל הנאשם רמת סיכון גבוהה להישנות ביצוע עבירות דומות בעתיד שחומרתן רבה, ולפיכך נמנע מלבוא בהמלצה טיפולית בעניינו של הנאשם.",גזר דין
111,ME-16-06-50916-362,"זאת ועוד, גיליון המרשם הפלילי והתעבורתי של הנאשם מלמד, כי שלטון החוק אינו נר לרגליו של הנאשם.",גזר דין
112,ME-16-06-50916-362,"בעברו של הנאשם הרשעות קודמות במגוון רב של עבירות פליליות, שעיקרן עבירות רכוש וסמים, וכן במגוון עבירות תעבורה, לרבות הרשעות בעבירות של נהיגה ללא רישיון בתוקף ובעבירה של נהיגה בזמן פסילה.",גזר דין
113,ME-16-06-50916-362,"לא זו אף זו, מאסר על תנאי לתקופה של 4 חודשים שהושת על הנאשם בגין הרשעתו בעבירות של נהיגה בזמן פסילה וללא רישיון בתוקף, לא הרתיע את הנאשם מלשוב ולבצע את העבירות הנ""ל.",גזר דין
114,ME-16-06-50916-362,"לאחר ששקלתי, כאמור, את מכלול הנסיבות שאינן קשורות בביצוע העבירות שבפנינו, כמו גם את טיעוני ב""כ הצדדים, הנני בדעה כי מן הראוי להשית על הנאשם בתיק זה עונש של מאסר בפועל לתקופה של 32 חודשים, זאת תוך הפעלת המאסר המותנה הנ""ל במצטבר.",גזר דין
115,ME-16-06-50916-362,"בנוסף, יושתו על הנאשם מאסר מותנה ופסילה מלקבל או מלהחזיק רישיון נהיגה, הן בפועל והן על תנאי, וכן תופעל ההתחייבות הכספית בסכום של 3,000 ₪, עליה, כאמור, חתם הנאשם.",גזר דין
116,ME-16-06-50916-362,"בהינתן העובדה שהושת על הנאשם בתיק זה מאסר בפועל לתקופה ממושכת, ובתיתי את הדעת להפעלת ההתחייבות הכספית, כאמור, הנני מחליטה שלא להחליט על הנאשם קנס כספי.",גזר דין
117,ME-16-06-50916-362,"סיכומו של דבר, אני דנה את הנאשם כדלקמן:",גזר דין
118,ME-16-06-50916-362,למאסר בפועל לתקופה של 32 חודשים.,גזר דין
119,ME-16-06-50916-362,"הנני מורה בדבר הפעלת המאסר המותנה בן ה-4 חודשים, שהושת על הנאשם בתיק (תעבורה עכו) פל""א 57-09-13, זאת במצטבר לתקופת המאסר בפועל הנ""ל.",גזר דין
120,ME-16-06-50916-362,"סך הכל ירצה הנאשם מאסר בפועל לתקופה של 36 חודשים, בניכוי ימי מעצרו (מיום 13.06.16).",גזר דין
121,ME-16-06-50916-362,"למאסר על תנאי לתקופה של 15 חודשים למשך 3 שנים והתנאי הוא לבל יעבור הנאשם עבירה מסוג פשע לפי סעיף 144 לחוק העונשין, התשל""ז-1977 ויורשע בגינה.",גזר דין
122,ME-16-06-50916-362,"למאסר על תנאי לתקופה של 6 חודשים למשך 3 שנים והתנאי הוא לבל יעבור הנאשם עבירה מסוג עוון לפי סעיף 144 לחוק העונשין, התשל""ז-1977 ו/או עבירה לפי סעיף 192 לחוק הנ""ל ו/או סעיף 340 א' לחוק הנ""ל ו/או סעיף 338(א)(5) לחוק הנ""ל ו/או סעיף 67 לפקודת התעבורה [נוסח חדש] תשכ""א – 1961 ויורשע בגין אחת או יותר מהן.",גזר דין
123,ME-16-06-50916-362,"הנני מורה על פסילת הנאשם מלקבל או מלהחזיק רישיון נהיגה לתקופה של 24 חודשים, אשר תחל ביום שחרורו של הנאשם ממאסר.",גזר דין
124,ME-16-06-50916-362,"הנני מורה על פסילת הנאשם מלקבל או מלהחזיק רישיון נהיגה לתקופה של 6 חודשים, וזאת על תנאי למשך 3 שנים, והתנאי הוא כי הנאשם לא יעבור אחת מעבירות התעבורה בה הורשע בתיק זה  או עבירה לפי התוספת הראשונה או התוספת השנייה לפקודת התעבורה ויורשע בגין אחת או יותר מהן.",גזר דין
125,ME-16-06-50916-362,"הנני  מורה על הפעלת ההתחייבות הכספית בסכום של 3,000 ₪ עליה חתם הנאשם בתיק (תעבורה עכו) פל""א 57-09-13, זאת באופן שהנאשם יישא בתשלום הסכום הנ""ל, ב-10 תשלומים חודשיים, שווים ורצופים החל מיום 15.05.17 ואילך.",גזר דין
126,ME-16-06-50916-362,"בשולי גזר הדין, ונוכח האמור בתסקיר שירות המבחן, מובאת בזה המלצתי לשב""ס לבחון את אפשרות שילובו של הנאשם בתכנית טיפולית בין כותלי בית הסוהר.",גזר דין
127,ME-16-06-50916-362,המזכירות תמציא העתק מגזר הדין לשירות המבחן.,גזר דין
128,ME-16-06-50916-362,זכות ערעור לבית המשפט העליון תוך 45 יום.,גזר דין
129,ME-16-06-50916-362,"54678313ניתן היום,  כ""ג שבט תשע""ז, 19 פברואר 2017, במעמד ב""כ הצדדים והנאשם (באמצעות שב""ס).",גזר דין
130,ME-16-06-50916-362,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר דין
131,ME-16-06-50916-362,נוסח מסמך זה כפוף לשינויי ניסוח ועריכה,גזר דין
