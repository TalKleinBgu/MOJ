,verdict,text,part
0,ME-16-05-19384-544,"חוסאם אשהב (עציר)
על ידי עו""ד סוועאד",נגד
1,ME-16-05-19384-544,"חוק העונשין, תשל""ז-1977: סע'  25, 40ב', 40 ט', 144(א), 144(ב), 144(ב2), 333, 40 יא'",הנאשם
2,ME-16-05-19384-544,"חוק סדר הדין הפלילי [נוסח משולב], תשמ""ב-1982: סע'  94(א)",הנאשם
3,ME-16-05-19384-544,"הנאשם הורשע על פי הודאתו, במסגרת הסדר טיעון בכתב אישום מתוקן, לאחר שחזר בו מכפירתו, בעבירת נשיאת נשק לפי סעיף 144(ב) לחוק העונשין התשל""ז-1977 (להלן חוק העונשין), בעבירת ניסיון לחבלה חמורה לפי סעיף 333 בצירוף סעיף 25 לחוק העונשין, בעבירת רכישת נשק לפי סעיף 144(א) לחוק העונשין ובשתי עבירות סחר בנשק לפי סעיף 144(ב2) לחוק העונשין.",רקע
4,ME-16-05-19384-544,מעובדות החלק הכללי של כתב האישום המתוקן עולה שהנאשם הוא אזרח ישראלי.,רקע
5,ME-16-05-19384-544,בתקופה הרלבנטית לכתב האישום עסק הנאשם בקנייה ומכירה של כלי נשק ותחמושת מסוגים שונים.,רקע
6,ME-16-05-19384-544,לפחות באחד המקרים שימש נשק שמכר הנאשם בידי קונהו לביצוע פיגוע בתחום מדינת ישראל והכל כמפורט להלן.,רקע
7,ME-16-05-19384-544,"יוער כי, ב""כ המאשימה הודיע על חזרה מאישום מספר 1 בכתב האישום בדיון שנערך לפניי ביום 10.1.17 לאחר שהנאשם השיב לכתב האישום שהוגש נגדו.",רקע
8,ME-16-05-19384-544,"לפיכך ובהתאם לאמור בסעיף 94(א) לחוק סדר הדין הפלילי [נוסח משולב], תשמ""ב-1982(להלן חוק סדר הדין הפלילי), הוריתי על זיכוי הנאשם מאישום מספר 1.",רקע
9,ME-16-05-19384-544,"מעובדות האישום השני בכתב האישום המתוקן עולה כי במועד ובדרך שאינה ידועה במדויק למאשימה, השיג הנאשם רובה מסוג ""תבור"" (להלן הנשק).",רקע
10,ME-16-05-19384-544,הנאשם החביא את הנשק בשכונה הסמוכה למקום מגוריו.,רקע
11,ME-16-05-19384-544,"ביום 14.11.15, בשעה 1:00 או בסמוך לכך, הגיעו כוחות הביטחון להרוס בית של מפגע בקלנדיה.",רקע
12,ME-16-05-19384-544,"בעקבות כך החלו התפרעויות נגד כוחות הביטחון, במסגרתן נהרגו שניים מהמתפרעים.",רקע
13,ME-16-05-19384-544,בעקבות כך החליט הנאשם לירות על כוחות הביטחון.,רקע
14,ME-16-05-19384-544,הנאשם הלך למחבוא בו החביא את הנשק ולקח את הנשק עימו.,רקע
15,ME-16-05-19384-544,הנאשם חיפש מקום בו יעברו רכבים של כוחות הביטחון עליהם יוכל לירות.,רקע
16,ME-16-05-19384-544,"בשעה 2:00 או בסמוך לכך זיהה הנאשם שלושה רכבים של כוחות הביטחון, ולאחר שהרכבים התקרבו, ירה לעברם חמישה כדורים.",רקע
17,ME-16-05-19384-544,"בתאריך שאינו ידוע במדויק למאשימה, בסביבות חודש מרץ 2016, ראה הנאשם כי כוחות הביטחון מבצעים חיפושים אחר נשקים בקלנדיה, ועל כן חשש כי כוחות הביטחון יאתרו את נשקו.",רקע
18,ME-16-05-19384-544,"נוכח זאת לקח הנאשם את הנשק, נתן אותו למחמוד זהאדה, וביקש ממנו לשמור על הנשק למשך מספר ימים.",רקע
19,ME-16-05-19384-544,"במסגרת כתב האישום המתוקן, האישום השלישי נמחק.",רקע
20,ME-16-05-19384-544,"על פי עובדות האישום הרביעי בכתב האישום המתוקן, בתאריך שאינו ידוע במדויק למאשימה, במהלך חודש פברואר 2016, פנה אל הנאשם מוראד מחיסן (להלן מחיסן) וביקש מהנאשם להשיג עבורו מספר כלי נשק.",רקע
21,ME-16-05-19384-544,"בעקבות כך, הלך הנאשם לאחר וקנה ממנו נשקים שונים אותם מכר למחיסן והכל כמפורט להלן: הנאשם מכר למחיסן שני נשקים מסוג קרל גוסטב, תמורת 4,000 ₪ לכל נשק.",רקע
22,ME-16-05-19384-544,במעשיו המתוארים לעיל רכש הנאשם נשק וסחר או עשה עסקה אחרת שיש עמה מסירת החזקה בנשק לזולתו.,רקע
23,ME-16-05-19384-544,"על פי עובדות האישום החמישי בכתב האישום המתוקן, בתאריך 8.3.16 או בסמוך לכך, הגיע אל הנאשם עבד חרוב (להלן חרוב) וביקש מהנאשם לקנות ממנו נשק מסוג קרל גוסטב.",רקע
24,ME-16-05-19384-544,"בעקבות כך הלך הנאשם לאחר וקנה נשק מסוג קרל גוסטב (להלן הנשק) במחיר של 3,000 ₪.",רקע
25,ME-16-05-19384-544,"לאחר מכן חזר הנאשם לחרוב ואמר לו כי מחיר הנשק הוא 3,500 ₪.",רקע
26,ME-16-05-19384-544,"חרוב הסכים למחיר והביא לנאשם סך של 3,000 ₪.",רקע
27,ME-16-05-19384-544,בתמורה לכך מסר הנאשם את הנשק לחרוב.,רקע
28,ME-16-05-19384-544,"כמו כן, סמוך לאחר מכן, מכר הנאשם לחרוב כעשרה כדורי תחמושת לנשק.",רקע
29,ME-16-05-19384-544,בתאריך 9.3.16 השתמש חרוב בנשק לביצוע פיגוע ירי מתמשך בירושלים.,רקע
30,ME-16-05-19384-544,"במהלך פיגוע הירי ירה חרוב, ביחד עם אחר, לעבר נוסעים שעמדו בתחנת אוטובוס בצומת רמות בירושלים, לאחר מכן ניסה לירות לעבר שוטר משמר הגבול שעמד במעבר חצייה בסמוך לתחנת הרכבה הקלה ""שמעון הצדיק"" בירושלים והכל עד שחרוב והאחר נורו ונוטרלו בסמוך לשער החדש בירושלים.",רקע
31,ME-16-05-19384-544,"במעשיו המתוארים לעיל, רכש הנאשם נשק וסחר או עשה עסקה אחרת שיש עמה מסירת החזקה בנשק לזולתו.",רקע
32,ME-16-05-19384-544,"במסגרת הסדר הטיעון בין הצדדים, לא הייתה הסכמה לעניין העונש, אך הוסכם כי הצדדים יטענו לעונש באופן חופשי לאחר קבלת תסקיר שירות מבחן בעניינו של הנאשם מפאת גילו של הנאשם במועד ביצוע העבירות.",רקע
33,ME-16-05-19384-544,"מתסקיר שירות המבחן עולה כי הנאשם כבן 20, מוסלמי, רווק אשר התגורר בקלנדיה עד למעצרו לפני כשנה וחודשיים.",תסקיר שירות המבחן
34,ME-16-05-19384-544,"במקור הוא תושב שכונת ""דיר אבו טור"" בירושלים, אולם בשל מצבה הרפואי של סבתו מצד אמו, הוא ומשפחתו נאלצו לעבור להתגורר לידה וזאת על מנת לתמוך בה.",תסקיר שירות המבחן
35,ME-16-05-19384-544,"עם סיום לימודיו, החל בלימודים אקדמאיים במקצוע חינוך גופני באוניברסיטת ""אבו דיס"" בירושלים וזאת עד למעצרו הנוכחי.",תסקיר שירות המבחן
36,ME-16-05-19384-544,עוד עולה מתסקיר שירות המבחן כי הנאשם הוא בן למשפחה המונה זוג הורים וארבעה אחים רווקים בגילאי 16-25 כאשר הנאשם הוא השלישי מבין אחיו.,תסקיר שירות המבחן
37,ME-16-05-19384-544,"אבין, בן 55, עורך דין במקצועו ואמו בת 55 פנסיונרית, מורה במקצועה.",תסקיר שירות המבחן
38,ME-16-05-19384-544,"הנאשם מסר לקצינת המבחן על קשר קרוב ומשמעותי עם בני משפחתו ותיאר משפחה נורמטיבית נטולת עבר פלילי, תומכת, פתוחה ומבוססת כלכלית.",תסקיר שירות המבחן
39,ME-16-05-19384-544,"לדבריו, הוריו השקיעו רבות בחינוך בניהם כאשר הועמדו בפניהם ציפיות ברורות להתפתחות משמעותית הן ברמה האישית והן ברמה הלימודית לצד עמידה בערכים ונורמות חברתיות לפיהם חונך.",תסקיר שירות המבחן
40,ME-16-05-19384-544,הנאשם שלל שימוש בחומרים פסיכו אקטיביים ומסר ששותה אלכוהול בנסיבות חברתיות בתדירות שבועית.,תסקיר שירות המבחן
41,ME-16-05-19384-544,"ביחס לביצוע העבירות באישום השני, הנאשם נטל אחריות באופן חלקי על ביצוען.",תסקיר שירות המבחן
42,ME-16-05-19384-544,"לדבריו, נהג לסחור בנשק בנסיבות ביצוע העבירות.",תסקיר שירות המבחן
43,ME-16-05-19384-544,"הוא טען שעת שקיבל את הנשק, נהג ללכת לאזור מרוחק ממקום המגורים וניסה את איכות הנשק.",תסקיר שירות המבחן
44,ME-16-05-19384-544,"לדבריו, לא ידע שבקרבת המקום נמצאים כוחות הביטחון.",תסקיר שירות המבחן
45,ME-16-05-19384-544,הוא שלל כל כוונה לירות על כוחות הביטחון ולפגוע בהם.,תסקיר שירות המבחן
46,ME-16-05-19384-544,"כמו כן טען שלא ירה לעבר כוחות הביטחון ואף טען  שלא קיימות ראיות נגדו, אלא שמערכת הביטחון זייפה את עובדות כתב האישום.",תסקיר שירות המבחן
47,ME-16-05-19384-544,"לדבריו, עת שנודע לו כי כוחות הביטחון ביצעו חיפושים אחרי נשקים, הוא אכן העביר את הנשק שהיה בחזקתו לחברו במטרה לשמור על הנשק.",תסקיר שירות המבחן
48,ME-16-05-19384-544,"אשר לביצוע העבירות באישום הרביעי, הנאשם נטל אחריות למעשיו.",תסקיר שירות המבחן
49,ME-16-05-19384-544,"לדבריו, הסביבה בה גדל אופיינה בדפוסים עבריינים ואלימים עמם התקשה להתמודד באופן נורמטיבי.",תסקיר שירות המבחן
50,ME-16-05-19384-544,על כן מצא ברכישת הנשק כדרך להגן על עצמו מפני כל התנהגות אלימה.,תסקיר שירות המבחן
51,ME-16-05-19384-544,בהמשך החל למכור את הנשק מאחר ומצא בעיסוק זה רווח כספי.,תסקיר שירות המבחן
52,ME-16-05-19384-544,"על אף טענתו כי גדל במשפחה שהצליחה לספק עבורו מענים פיזיים ולא החסירה ממנו דבר, הוא ראה במצב הסוציואקונומי הגבוה בו גדל, משום גורם שהחריג אותו משאר חבריו, עורר בהם קנאה כלפיו והשפיע על הקשר החברתי.",תסקיר שירות המבחן
53,ME-16-05-19384-544,הנאשם הדגיש לפני קצינת המבחן כי המניע לרכישת הנשק היה אך ורק במטרה להגן על עצמו.,תסקיר שירות המבחן
54,ME-16-05-19384-544,"אשר לביצוע העבירות באישום החמישי, הנאשם לא נטל אחריות לביצוען.",תסקיר שירות המבחן
55,ME-16-05-19384-544,"לדבריו, מכירת הנשק אף פעם לא הייתה למטרת פיגועים ולפגיעה באזרחים ישראליים ואף שלל כל השתייכות לארגון פוליטי או טרוריסטי כלשהו.",תסקיר שירות המבחן
56,ME-16-05-19384-544,"הנאשם שיתף את קצינת המבחן כי הליך החקירות היווה עבורו חוויה קשה ומתסכלת, אותה חווה כמאיימת על חייו.",תסקיר שירות המבחן
57,ME-16-05-19384-544,"לדבריו, הליך זה אילץ אותו להודות במעשיו המתוארים בכתב האישום.",תסקיר שירות המבחן
58,ME-16-05-19384-544,"אשר להערכת הסיכון לעבריינות והסיכוי לשיקום, קצינת המבחן התרשמה כי מדובר בנאשם צעיר הנמצא בשלבי גיבוש זהותו הבוגרת, בעל יכולות וורבליות וקוגנטיביות תקינות המצליח לשתף בתכנים אישיים.",תסקיר שירות המבחן
59,ME-16-05-19384-544,"עוד התרשמה מכך שהנאשם גדל במשפחה נורמטיבית, נטולת עבר פלילי ודפוסים עברייניים שהצליחה לספק עבורו את המענים הרגשיים והפיזיים.",תסקיר שירות המבחן
60,ME-16-05-19384-544,כן הנאשם הצליח לשמור על יציבות במישורי חייו הלימודיים עד למעצרו.,תסקיר שירות המבחן
61,ME-16-05-19384-544,"לצד גורמי הסיכוי, קצינת המבחן התרשמה מנאשם צעיר שבשנים האחרונות אימץ לעצמו אורח חיים עברייני, דבר שבא לידי ביטוי בהתחברותו לנוער שוליים ובאופי התנהגותו שאופיינה בסחר בנשק.",תסקיר שירות המבחן
62,ME-16-05-19384-544,עוד התרשמה קצינת המבחן כי הנאשם התקשה להתחבר למעשיו ולחומרתם ושלל כוונות או מניעים לגרימת פגיעה או נזק ללא יכולת לבחון את המשמעות וההשלכות של התנהלותו על אחרים בסביבתו ועל היבטים הקשורים לביטחון המדינה.,תסקיר שירות המבחן
63,ME-16-05-19384-544,הוא ניסה לייחס את מעורבותו בעבירות למצבו האישי ודרכי הישרדותו עם הסביבה.,תסקיר שירות המבחן
64,ME-16-05-19384-544,הנאשם ניסה למזער את חומרת מעשיו ודאג להציג לפני שירות המבחן תמונה אידיאלית וחיובית על עצמו.,תסקיר שירות המבחן
65,ME-16-05-19384-544,"לפיכך, קצינת המבחן לא באה בהמלצה טיפולית שיקומית בעניינו.",תסקיר שירות המבחן
66,ME-16-05-19384-544,מטעם התביעה לא הוצגו ראיות לעניין העונש.,"טיעוני ב""כ הצדדים"
67,ME-16-05-19384-544,בפתח דבריה בא כוח המאשימה אישרה שהנאשם לא ידע שהנשק באישום החמישי ישמש לפיגוע.,"טיעוני ב""כ הצדדים"
68,ME-16-05-19384-544,"בא כוח המאשימה טענה כי הערכים המוגנים שנפגעו ממעשיו של הנאשם הם שלטון החוק, הגנה על הסדר הציבורי לצד הגנה על חיי אדם ושלמות הגוף.","טיעוני ב""כ הצדדים"
69,ME-16-05-19384-544,"ב""כ המאשימה הדגישה כי פוטנציאל הנזק מהנשק הוא קטלני, משום שכשאדם סוחר בנשק באופן בלתי חוקי, הוא אינו יכול לדעת לאן הנשק יתגלגל ואילו עבירות יבוצעו באמצעותו, כפי שאכן אירע באישום החמישי כאשר הנשק שהנאשם מכר שימש לביצוע פיגוע ירי בירושלים.","טיעוני ב""כ הצדדים"
70,ME-16-05-19384-544,"אשר לפוטנציאל הנזק באישום השני, הנאשם ירה לעבר רכבי כוחות הביטחון, אולם לא פגע בהם ואילו היה פוגע באחד מן הרכבים, הדבר היה עשוי לגרום לפציעתם של נוסעי הרכב או חלילה לאובדן חיי אדם.","טיעוני ב""כ הצדדים"
71,ME-16-05-19384-544,"אשר לאישום הרביעי, פוטנציאל הנזק הוא ברור נוכח מכירת הנאשם שני נשקים לאדם אחר ואין לדעת איזה שימוש היה נעשה או נעשה בנשקים אלה.","טיעוני ב""כ הצדדים"
72,ME-16-05-19384-544,"ב""כ המאשימה ציינה את הצורך בהחמרה בענישה בעבירות מסוג זה לאור החומרה באחזקת כלי נשק (באישום הרביעי והחמישי הנשקים הם אוטומטיים) שמטרתם להמית לפגוע ולסכן חיי אדם והפנתה לפסיקה שהדגישה את הצורך בהרתעה על מנת להילחם בתופעה זו.","טיעוני ב""כ הצדדים"
73,ME-16-05-19384-544,"אשר לנסיבות ביצוע העבירה, ב""כ המאשימה טענה שממכלול האישומים בכתב האישום, ניכר כי השימוש והסחר של הנאשם בנשק לא היה חד פעמי.","טיעוני ב""כ הצדדים"
74,ME-16-05-19384-544,"לראיה, באישום הרביעי והחמישי אחרים פנו לנאשם וביקשו ממנו לקנות נשקים, משמע שהיה ידוע שהנאשם הוא אדם שאפשר לקנות ממנו נשקים.","טיעוני ב""כ הצדדים"
75,ME-16-05-19384-544,מעובדות כתב האישום עולה כי מעשיו של הנאשם היו מחושבים ומתוכננים.,"טיעוני ב""כ הצדדים"
76,ME-16-05-19384-544,"באישום השני הנאשם החביא את הנשק, הוציאו, חיפש מקום בו יעברו רכבים, המתין שרכבי הביטחון יעברו ורק לאחר מכן ירה חמישה כדורים.","טיעוני ב""כ הצדדים"
77,ME-16-05-19384-544,"בהמשך החביא שוב את הנשק וכשהיה חשש שהנשק יתגלה על ידי כוחות הביטחון, העבירו לחברו על מנת שלא יימצא.","טיעוני ב""כ הצדדים"
78,ME-16-05-19384-544,"זאת ועוד, בכל אחד משלושת האישומים הנאשם היה יכול לחדול ממעשיו בכל אחד מן השלבים לביצוע המעשים, אולם באישום הרביעי והחמישי הנאשם בחר לסיים את העסקה ובאישום השני הנאשם בחר לירות בכוחות הביטחון.","טיעוני ב""כ הצדדים"
79,ME-16-05-19384-544,"לפיכך, ב""כ המאשימה עתרה באישום השני למתחם ענישה שנע בין 3.5 שנות מאסר ועד ל- 6 שנות מאסר, באישום הרביעי עתרה למתחם ענישה הנע בין 4 שנות מאסר ועד ל- 8 שנות מאסר ובאישום החמישי עתרה למתחם ענישה הנע בין 3 שנות מאסר ועד ל- 7 שנות מאסר.","טיעוני ב""כ הצדדים"
80,ME-16-05-19384-544,"ביחס לעונש המתאים, סברה ב""כ המאשימה כי על בית המשפט לגזור על הנאשם עונש מאסר באמצע מתחמי הענישה ובצבירה חלקית כך שסך הכל יש להשית על הנאשם תשע שנות מאסר בפועל, מאסר על תנאי וקנס, וזאת בהתחשב מחד בכך שהנאשם היה צעיר אולם לא היה קטין בעת ביצוע העבירות, הוא בן למשפחה מבוססת ומשכילה ובעצמו היה סטודנט באוניברסיטה, כך שהוא מבין היטב או היה עליו להבין את הסכנות וההשלכות של מעשיו.","טיעוני ב""כ הצדדים"
81,ME-16-05-19384-544,"מאידך הנאשם ללא עבר פלילי, שהודה במעשיו וחסך זמן שיפוטי יקר, אמנם ציינה שהוא הודה במעשיו רק לאחר שנקבעו מספר מועדי הוכחות והעדים התייצבו, כך שהחיסכון בזמן השיפוטי היה מצומצם.","טיעוני ב""כ הצדדים"
82,ME-16-05-19384-544,"לשאלת בית משפט בפתח דבריו ב""כ הנאשם אישר כי הנאשם נוטל אחריות מלאה למעשיו למרות האמור בתסקיר, ואינו חוזר בו מהודאתו וההתייחסות של קצינת המבחן הייתה לאישומים שנמחקו וכן שהנאשם לא ידע שהנשק שימש לפיגוע ועובדה זו לא מהווה חלק מכתב האישום.","טיעוני ב""כ הצדדים"
83,ME-16-05-19384-544,"אשר למתחם העונש ההולם, בא כוח הנאשם טען כי מידת הפגיעה בערך המוגן במקרה זה היא מינורית, באופן יחסי לעבירות מסוג זה שכן לא נגרם נזק כלשהו, לא רכושי ולא פיזי כתוצאה ממעשיו של הנאשם.","טיעוני ב""כ הצדדים"
84,ME-16-05-19384-544,"אשר לנסיבות ביצוע העבירה ב""כ הנאשם הדגיש כי מעבר לגדר ההפרדה שוררת אנרכיה, שכן כוחות הביטחון לא משליטים סדר, כך שנוצר מצב בו לא שוררת אכיפה והמציאות עגומה.","טיעוני ב""כ הצדדים"
85,ME-16-05-19384-544,"עוד הוסיף כי מעשיו של הנאשם לא היו מתוכננים אלא מדובר במעשים שהתגלגלו כתוצאה מהמציאות, אין מדובר בנשק שהנאשם הכניס לתוך שכונות בישראל וירה בו ולא ניסה לירות מעבר לאותן חמש יריות שנורו ממרחק רב ולא פגעו.","טיעוני ב""כ הצדדים"
86,ME-16-05-19384-544,"ב""כ הנאשם טען שיש לקבוע מתחם אחד לכל האישומים והפנה לפסיקה התומכת בטיעוניו בה מתחמי הענישה נעו בין 22 חודשי מאסר לבין 60 חודשי מאסר.","טיעוני ב""כ הצדדים"
87,ME-16-05-19384-544,בא כוח הנאשם עתר בנסיבות אלה למתחם עונש הולם שנע בין 20 חודשי מאסר לבין 60 חודשי מאסר.,"טיעוני ב""כ הצדדים"
88,ME-16-05-19384-544,"אשר לעונש המתאים בא כוח הנאשם עתר להשית על הנאשם עונש בתחתית המתחם, וזאת נוכח גילו הצעיר של הנאשם שהיה בן 18.5 בעת ביצוע העבירות, קרי בגיר צעיר, ואת היותו של הנאשם נעדר עבר פלילי ובן למשפחה נורמטיבית.","טיעוני ב""כ הצדדים"
89,ME-16-05-19384-544,"אשר למשפחתו של הנאשם מסר ב""כ הנאשם כי מדובר במשפחה שסולדת מהמעשים, אך תומכת בנאשם ורוצה בשיקומו, וכן ביקש להתחשב בכך שמעצרו פגע בו ובמשפחתו באופן משמעותי.","טיעוני ב""כ הצדדים"
90,ME-16-05-19384-544,"עוד הדגיש ב""כ הנאשם כי נוכח העובדה שבשל סיווגו של הנאשם כאסיר ביטחוני נשללת ממנו האפשרות השיקומית בתוך כותלי בית הסוהר, יש להתחשב גם בכך בעת גזירת עונשו.","טיעוני ב""כ הצדדים"
91,ME-16-05-19384-544,"כן ביקש בא כוח הנאשם להתחשב בכך שהנאשם נעדר עבר פלילי, בנזק שכבר נגרם לו כתוצאה ממעצרו הממושך ועוד עתיד להיגרם לו בהיותו בחור צעיר, שכן הנאשם עצור מזה שנה וחודשיים ובשל סיווגו כעצור ביטחוני תנאי מעצרו קשים יותר.","טיעוני ב""כ הצדדים"
92,ME-16-05-19384-544,"עוד ביקש להתחשב  בהודאת הנאשם ושיתוף הפעולה שלו עם הרשויות, עוד בשלב החקירה, ובחיסכון בזמן שיפוטי יקר.","טיעוני ב""כ הצדדים"
93,ME-16-05-19384-544,"ב""כ הנאשם העיד את אביו ואת אמו של הנאשם לעונש.","טיעוני ב""כ הצדדים"
94,ME-16-05-19384-544,"אביו היה נרגש מאוד כאשר סיפר על משפחתו וילדיו שלומדים באוניברסיטה, וכן סיפר כי הנאשם למד טרם מעצרו חינוך גופני באוניברסיטה.","טיעוני ב""כ הצדדים"
95,ME-16-05-19384-544,הוא סיפר שהנאשם הוא ילד טוב ואנשים אוהבים אותו ומעולם לא היו לו בעיות עם אחרים והוא לא נעצר.,"טיעוני ב""כ הצדדים"
96,ME-16-05-19384-544,הוא סיפר על כך שמעצרו של הנאשם פגע מאוד במשפחה שכן הוא מתקשה לעבוד מאז שבנו נעצר ופרנסתו פחתה ויש לו קושי להתקיים.,"טיעוני ב""כ הצדדים"
97,ME-16-05-19384-544,הוא שיתף שאמו של הנאשם בוכה כל לילה.,"טיעוני ב""כ הצדדים"
98,ME-16-05-19384-544,"הוא מסר שהם מתגוררים בכפר עקב ובמקום זה אין שליטה משטרתית והרשות הפלסטינית לא יכולה להיכנס למקום זה כי אין לה סמכות ובאזור יש בכל שעה קטטה, נשק בין אנשים והמשטרה לא מתערבת ולא עוצרים אנשים שעוברים על החוק.","טיעוני ב""כ הצדדים"
99,ME-16-05-19384-544,"לסיום, ביקש מבית המשפט לתת הזדמנות לנאשם משום שהנאשם למד לקח, הוא מתחרט, בקש סליחה ומבטיח לשוב לחיים נורמאליים.","טיעוני ב""כ הצדדים"
100,ME-16-05-19384-544,אמו של הנאשם סיפרה שהיא דואגת מאוד לילדיה ושלחה אותם לבתי הספר הטובים ביותר בירושלים וכן הנאשם השתתף בחוגים כמו רכיבה שחייה וספורט.,"טיעוני ב""כ הצדדים"
101,ME-16-05-19384-544,"אולם למרבה הצער, המקום אליו עברו להתגורר הוא מקום שכולו תוהו ובוהו ואין מי ששולט שם ולכן יכול להיות שדברים אלה השפיעו על הנאשם ואחרים.","טיעוני ב""כ הצדדים"
102,ME-16-05-19384-544,"היא סיפרה שכולם אוהבים את הנאשם, כולן רוצות להתחתן אתו והוא דואג לכולם.","טיעוני ב""כ הצדדים"
103,ME-16-05-19384-544,"הנאשם בדברו האחרון הצטער על מעשיו, ומסר שאם הוא היה יודע שמעשים אלה יובילו אותו למקום הזה, הוא לא היה עושה אותם.","טיעוני ב""כ הצדדים"
104,ME-16-05-19384-544,עוד מסר כי הוא רוצה לחיות את חייו ולבנות את עתידו.,"טיעוני ב""כ הצדדים"
105,ME-16-05-19384-544,"בהתאם לתיקון 113 לחוק, יש לקבוע תחילה, האם עסקינן באירוע אחד או במספר אירועים.",מתחם העונש ההולם
106,ME-16-05-19384-544,"ב""כ המאשימה טענה כי ראוי להגדיר את כל אחד מהאישומים כ""אירוע נפרד"" ולקבוע לכל אישום מתחם עונש הולם נפרד.",מתחם העונש ההולם
107,ME-16-05-19384-544,לעומת זאת בא כוח הנאשם סבר שראוי ונכון בהתאם למבחנים המקובלים בפסיקה להתייחס אל כל האישומים כאירוע אחד ולקבוע להם מתחם עונש הולם אחד.,מתחם העונש ההולם
108,ME-16-05-19384-544,"מצאתי כי במקרה שלפני, מאחר שמדובר ברצף אירועים שהתרחשו במשך פרק זמן קצר של כארבעה חודשים, הן בוצעו כחלק מרצף עברייני אחד, בנסיבות דומות, האינטרס החברתי המוגן הוא זהה, ועל אף שמדובר במעורבים שונים, לדידי, ניתן לראות באישומים אלה כאירוע אחד, ועל כן אקבע מתחם אחד, המביא לידי ביטוי את העובדה שמדובר בריבוי מעשים ובריבוי עבירות.",מתחם העונש ההולם
109,ME-16-05-19384-544,"בהתאם לסעיף 40ב' לחוק העונשין העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
110,ME-16-05-19384-544,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
111,ME-16-05-19384-544,"מדיניות הענישה הנהוגה בעבירות בנשק הינה מגוונת, והיא תלויה בנסיבותיו של כל מקרה ומקרה.",מתחם העונש ההולם
112,ME-16-05-19384-544,כך למשל –,מתחם העונש ההולם
113,ME-16-05-19384-544,"אשר לנסיבות הקשורות בביצוע העבירה (סעיף 40 ט' לחוק), יש לתת את הדעת לשיקולים הבאים: מחד, עסקינן בעבירות שקדם להם תכנון המוקדם, באישום השני הנאשם לקח את הנשק מהמקום בו החביא אותו וחיפש מקום בו יעברו רכבים של כוחות הביטחון בכדי לירות עליהם וירה חמישה כדורים.",מתחם העונש ההולם
114,ME-16-05-19384-544,גם באישום 4 ואישום 5 הנאשם ביצע עסקאות שלא נראה כי היו בלתי מתוכננות שכללו שיחות עם אחרים.,מתחם העונש ההולם
115,ME-16-05-19384-544,כן ההצעה לבצע את העסקאות באה מיוזמת הנאשם ללא הדחת סוכן.,מתחם העונש ההולם
116,ME-16-05-19384-544,"העונש המֵרבי שנקצב בצד עבירת הסחר בנשק – העומד על 15 שנים, העונש המרבי בגין עבירות הובלה ונשיאה של נשק העומד על  10 שנות מאסר, בנוסף, יש להתחשב בכך שמדובר בנשק אוטומטי, ברובה מסוג ""קרל גוסטב"" ו""תבור"", המאפשר ירי לטווח רחוק המיועד לפי טיבו ומהותו לפגיעה בנפש או לגרימת נזק היקפי גדול בגוף האדם,  והוא בעל פוטנציאל קטילה של ממש.",מתחם העונש ההולם
117,ME-16-05-19384-544,"הנאשם מכר פעמיים כלי-נשק שונים, אשר נזקם הפוטנציאלי רב, כן באישום 5 הנאשם מכר לאחר גם עשרה כדורי תחמושת לנשק.",מתחם העונש ההולם
118,ME-16-05-19384-544,"בכך, חמור ענינו של הנאשם ממקרה של סחר בנשק בעל קנה קצר, מסוג אקדח או באחזקה של חלקי נשק.",מתחם העונש ההולם
119,ME-16-05-19384-544,"ודוק, עבירות בנשק ובעיקר סחר בלתי חוקי בנשק, עלולות להביא, בסופו של יום, לביצוע עבירות שלצדן אלימות קשה ואף חלילה לקיפוד חיי אדם וכן עלול להיגרם נזק גדול לביטחון המדינה כאמור.",מתחם העונש ההולם
120,ME-16-05-19384-544,"נגישותו של הנאשם לכלי הנשק שבאה לידי ביטוי ביכולתו לפעול במהירות למימוש העסקאות מפניית האחרים אליו, מלמדים על מידת מעורבותו בעבירות סחר בנשק.",מתחם העונש ההולם
121,ME-16-05-19384-544,הסיבות שהביאו את הנאשם לבצע את העבירה הם בצע כסף.,מתחם העונש ההולם
122,ME-16-05-19384-544,"כן מדובר בשתי עבירות של סחר בנשק, בעבירה של נשיאת נשק ועבירת רכישת נשק כך שעולה ששימושו והסחר בנשק לא היה חד פעמי.",מתחם העונש ההולם
123,ME-16-05-19384-544,"מאידך שקלתי את העובדה שבסופו של יום לא נגרם נזק ממשי בגין העבירות בה הורשע הנאשם באישום השני, בהתחשב בכך שרכבי כוחות הביטחון לא נפגעו ואף המאשימה אישרה כי באישום החמישי הנאשם לא ידע כי הנשק שהוא מכר לאחר שימש לשם ביצוע פיגוע ירי כך שמידת הפגיעה בערך המוגן היתה בעוצמה בינונית.",מתחם העונש ההולם
124,ME-16-05-19384-544,לא מצאתי לחרוג לקולא ממתחם העונש ההולם למטרת שיקום שכן אין אפיק שיקומי בעניינו של הנאשם כמפורט בתסקיר שירות המבחן.,מתחם העונש ההולם
125,ME-16-05-19384-544,כן לא מצאתי הצדקה לחרוג לחומרה מן המתחם ההולם מטעמי הגנה על הציבור.,מתחם העונש ההולם
126,ME-16-05-19384-544,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",מתחם העונש ההולם
127,ME-16-05-19384-544,"במסגרת זו מן הראוי לתת את הדעת לנסיבות שלהלן: לנאשם טרם מלאו 19 שנים בעת ביצוע העבירות, טרם מעצרו הוא ניהל אורח חיים נורמטיבי, למד חינוך גופני באוניברסיטה וגדל במשפחה נורמטיבית.",מתחם העונש ההולם
128,ME-16-05-19384-544,"מדובר במשפחה תומכת, המסתייגת ממעשיו של הנאשם, ומעוניינת לסייע לו עם שחרורו מהמאסר על מנת שישוב לדרך המלך.",מתחם העונש ההולם
129,ME-16-05-19384-544,הנאשם נטל אחריות למעשיו והביע חרטה עליהם וחסך זמן שיפוטי יקר.,מתחם העונש ההולם
130,ME-16-05-19384-544,"הוא שהה במעצר במשך כשנה ושלושה חודשים וידוע כי ככלל תנאי מעצר קשים מתנאי מאסר, בפרט כאשר מדובר בתנאי המעצר והמאסר של האסירים הביטחוניים.",מתחם העונש ההולם
131,ME-16-05-19384-544,עוד התרשמתי כי ההליך הפלילי הציב לנאשם גבולות ברורים.,מתחם העונש ההולם
132,ME-16-05-19384-544,עוד יש לזקוף לזכותו כי הוא נעדר עבר פלילי וזוהי מעידתו הראשונה והיחידה בפלילים.,מתחם העונש ההולם
133,ME-16-05-19384-544,"מאידך שקלתי את העובדה שהנאשם התקשה ליטול אחריות על מעשיו לפני קצינת המבחן וניסה למזער את חומרת מעשיו, ותלה את מעשיו בגורמים חיצונים, בהם מצב הביטחון האישי הבעייתי באזור מגוריו, שאינו יכול להוות הצדקה למעשיו, ואף אינו רלוונטי לעבירות הסחר בנשק אותן ביצע וכן הירי.",מתחם העונש ההולם
134,ME-16-05-19384-544,"באיזון בין השיקולים השונים, אני סבורה כי יש לגזור על הנאשם עונש מאסר ברף הנמוך  בינוני של המתחם, תוך מתן דגש לגילו הצעיר ולכך שמדובר במאסרו הראשון.",מתחם העונש ההולם
135,ME-16-05-19384-544,לאור כל האמור לעיל החלטתי להטיל על הנאשם את העונשים כדלהלן:,מתחם העונש ההולם
136,ME-16-05-19384-544,46 חודשי מאסר מיום מעצרו 9.4.16.,מתחם העונש ההולם
137,ME-16-05-19384-544,18 חודשי מאסר על תנאי שלא יעבור בתוך שנתיים מיום שחרורו עבירות בנשק מסוג פשע.,מתחם העונש ההולם
138,ME-16-05-19384-544,6 חודשי מאסר על תנאי שלא יעבור בתוך שנתיים מיום שחרורו עבירות בנשק מסוג עוון או כל עבירות אלימות למעט תגרה.,מתחם העונש ההולם
139,ME-16-05-19384-544,"54678313ניתן היום,  כ""ו תמוז תשע""ז, 20 יולי 2017, במעמד ב""כ הצדדים והנאשם.",זכות ערעור לבית המשפט העליון תוך 45 יום מהיום
140,ME-16-05-19384-544,חנה מרים לומפ 54678313,זכות ערעור לבית המשפט העליון תוך 45 יום מהיום
141,ME-16-05-19384-544,נוסח מסמך זה כפוף לשינויי ניסוח ועריכה,זכות ערעור לבית המשפט העליון תוך 45 יום מהיום
142,ME-16-05-19384-544,"בעניין עריכה ושינויים במסמכי פסיקה, חקיקה ועוד באתר נבו – הקש כאן",זכות ערעור לבית המשפט העליון תוך 45 יום מהיום
