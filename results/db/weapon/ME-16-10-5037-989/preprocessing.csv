,verdict,text,part
0,ME-16-10-5037-989,"חוק העונשין, תשל""ז-1977: סע'  144(ב), 499(א)(1)",הנאשם
1,ME-16-10-5037-989,"הנאשם הודה במסגרת הסדר טיעון בכתב אישום מתוקן והורשע בביצוע עבירות קשירות קשר לפשע, הובלת נשק והובלת אביזר לנשק, עבירות לפי סעיפים 499(א)(1), 144(ב) רישא, ו-144(ב) סיפא לחוק העונשין, התשל""ז-1977.",כללי
2,ME-16-10-5037-989,"מכתב האישום המתוקן עולה כי עובר ליום 20.9.16, במועד שאינו ידוע במדויק, קשר הנאשם קשר עם אחר, שזהותו אינה ידועה, להעברת נשק משכם שבשטחי הרשות הפלשתינית, לשטחי מדינת ישראל.",כללי
3,ME-16-10-5037-989,"עבור העברת הנשק הובטח לנאשם סך של 2,000 ₪ (להלן: ""העסקה"").",כללי
4,ME-16-10-5037-989,"לשם קידום הקשר והעסקה, צייד האחר את הנאשם במספר טלפון של אדם המכונה ""יוסף"", המתגורר בשכם.",כללי
5,ME-16-10-5037-989,"בהמשך לאמור לעיל, נוצר קשר טלפוני בין הנאשם ליוסף, במסגרתו פנה הנאשם ליוסף, ביקש לקבל ממנו נשק, והשניים סיכמו כי הנאשם יגיע אל יוסף ביום 20.9.16 בשעות הערב.",כללי
6,ME-16-10-5037-989,"לשם הוצאת העסקה אל הפועל, ביקש הנאשם מחברו מחמד פרחאת שיסיעו לשכם ברכב הנמצא בחזקתו, וביום 20.9.16 בסמוך לשעה 21:00 נסעו הנאשם ומחמד פרחאת משטחי מדינת ישראל לשכם.",כללי
7,ME-16-10-5037-989,"בהיותם בשכם, הסליק יוסף נשק ותחמושת ברכב, והנאשם פנה לשוב לשטחי מדינת ישראל על מנת ליתן את הנשק והתחמושת לאחר.",כללי
8,ME-16-10-5037-989,"ביום 21.9.16 בשעה 00:15 לערך הגיע הנאשם ברכב למחסום ""צומת תפוח"", ועוכב לצורך בדיקה, במהלכה נתגלה ונתפס רובה סער דמוי M-4 קליבר 5.56 x 45 מוסלק בגחון הרכב מאחור, ו-1001 כדורי נשק 0.9 מ""מ ארוזים בקופסאות קרטון בתעלת המזגן של הרכב.",כללי
9,ME-16-10-5037-989,"כל זאת, כאשר לנאשם לא היה רישיון על פי דין להחזקת נשק, לנשיאתו או הובלתו.",כללי
10,ME-16-10-5037-989,"ב""כ המאשימה עמדה בטיעוניה על הסיכון הטמון במעשיו של הנאשם לשלום הציבור ובטחונו, ועל העמדת חפים מפשע בפני סכנת חיים, בשים לב לכך שמדובר בנשק התקפי, ולכמות התחמושת שנתפסה.",כללי
11,ME-16-10-5037-989,"כמו כן נטען, כי המניע למעשים הוא בצע כסף, והם בוצעו לאחר תכנון מוקדם, וכללו הכנסת נשק משטחי הרשות הפלשתינית לישראל, פעולה אשר היא כשלעצמה מהווה נסיבה נוספת לחומרה.",כללי
12,ME-16-10-5037-989,"בנסיבות האמורות טענה ב""כ המאשימה כי מתחם העונש ההולם נע בין 2.5 ל-5 שנות מאסר, וכתימוכין לעתירתה הפנתה לפסיקה כדלקמן:",כללי
13,ME-16-10-5037-989,"אשר לקביעת העונש בתוך המתחם, ציינה ב""כ המאשימה מחד את עברו הפלילי, אף כי הוא אינו מכביד (הרשעה אחת משנת 2011 בגין קבלת דבר במרמה והונאה בכרטיס חיוב בגינן הוטלו עליו 3 חודשי מאסר מותנה), ומאידך את הודאתו של הנאשם ואת גילו הצעיר.",כללי
14,ME-16-10-5037-989,"בשים לב לאלה עתרה ב""כ המאשימה להשית על הנאשם עונש ברף האמצעי של המתחם.",כללי
15,ME-16-10-5037-989,"ב""כ הנאשם עמד על כך שהנאשם שימש ""צינור"" בידי האחר להעברת הנשק והתחמושת בתמורה לסך של 2,000 ₪ בלבד, כי לא היה בכוונתו להמשיך ולהחזיקם ברשותו וכי הוא לא ידע מה כמות הנשק שהסליק יוסף ברכב.",כללי
16,ME-16-10-5037-989,"כן נטען, כי התחמושת שנמצאה אינה תואמת את כלי הנשק, וכי פרטיו של אותו יוסף היו מצויים בידי האחר ולא היו ידועים לנאשם.",כללי
17,ME-16-10-5037-989,"עוד טען כי הנאשם שיתף פעולה עם גורמי החקירה, וכי אלה מצדם לא עשו די פעולות חקירה על מנת לאתר את המעורבים הנוספים.",כללי
18,ME-16-10-5037-989,"הנאשם עצמו בן 25 שנים, אב לשני פעוטות, סיים 6 שנות לימוד, עבד עד מעצרו בשיפוצים.",כללי
19,ME-16-10-5037-989,עברו הפלילי ישן ומתחום אחר.,כללי
20,ME-16-10-5037-989,"אשתו תושבת השטחים ובעלת אישור כניסה לישראל אולם כניסתה לשב""ס לא הותרה וכתוצאה מכך הנאשם לא ראה אותה ואת ילדיו למן מעצרו.",כללי
21,ME-16-10-5037-989,"בנסיבות אלה, עתר ב""כ הנאשם להשית עליו עונש המצוי בתחתית מתחם הענישה, שראוי שיהיה פחות מ-12 חודשי מאסר, וכתימוכין לעתירתו הפנה לפסיקה כדלקמן:",כללי
22,ME-16-10-5037-989,הנאשם בדברו האחרון הביע צער וחרטה על מעשיו.,כללי
23,ME-16-10-5037-989,"עבירות בנשק, ובכללן עבירות ההובלה של נשק ותחמושת, מגלמות בתוכן סיכון חמור לשלום הציבור ובטחונו.",דיון והכרעה
24,ME-16-10-5037-989,"החשש הוא כי נשק חם המוחזק שלא כדין, ישמש לפעילות עבריינית העלולה להביא לפגיעה ואף לקיפוח חייהם של אזרחים תמימים, ועל כן נפסק כי עצם החזקת נשק בעל פוטנציאל קטילה, מבלי שיש עליו ועל בעליו פיקוח מוסדר של הרשויות, טומן בחובו סיכון.",דיון והכרעה
25,ME-16-10-5037-989,"בשל כך, ישנה מגמת החמרה בעונשי המאסר הנגזרים על נאשמים בעבירות נשק, אשר באה לידי ביטוי בפסיקת בתי המשפט בשנים האחרונות.",דיון והכרעה
26,ME-16-10-5037-989,"בענייננו, תכנן הנאשם וקשר קשר עם אחר לשם הכנסת נשק ותחמושת משטחי הרשות הפלשתינאית לישראל, בתמורה לבצע כסף.",דיון והכרעה
27,ME-16-10-5037-989,"הנאשם קיבל מהאחר את פרטיו של יוסוף, עמד עמו בקשר טלפוני, יצא עם חברו לשכם, המתין שעה שיוסוף הסליק בגחון הרכב רובה סער וכ- 1,000 כדורי 9 מ""מ, ויצא לכיוון המחסום בצומת תפוח במטרה להכניס את הנשק והתחמושת לגבולות הארץ, שם נעצר.",דיון והכרעה
28,ME-16-10-5037-989,"מדובר בנשק התקפי בעל פוטנציאל קטילה משמעותי, ובתחמושת בהיקף רב ביותר, אותם הוביל הנאשם ברכב, מהשטחים ארצה, ואך בשל פעולת אכיפה מוצלחת נתפסו אלה בידי הרשויות בטרם הגיעו לידיים עוינות או עברייניות.",דיון והכרעה
29,ME-16-10-5037-989,"לא נעלמה מעיני העובדה  שהתחמושת שנמצאה אינה מתאימה לרובה שנתפס אלא לרובה בעל קוטר אחר, אך סביר להניח כי זו היתה לשם שימוש בנשק אחר.",דיון והכרעה
30,ME-16-10-5037-989,"בקביעת מתחם הענישה יש לתת את הדעת לנסיבות הפרטניות של המקרה, כאשר ישנו הבדל בין סוג.",דיון והכרעה
31,ME-16-10-5037-989,"או טיב כלי הנשק בשל פוטנציאל הנזק הגלום בו, היקף התחמושת, נסיבות ההחזקה (בבית או הובלה ברכב ונסיבות ההובלה), ההסבר שניתן למעשים (הגנה עצמית או מניע כלכלי) ועוד.",דיון והכרעה
32,ME-16-10-5037-989,"בשים לב לרמת הענישה הנוהגת ולנסיבות המקרה דנן, באתי לכלל מסקנה כי מתחם העונש ההולם נע בין 20 ל-40 חודשי מאסר בפועל.",דיון והכרעה
33,ME-16-10-5037-989,"בעת קביעת העונש בתוך המתחם יש לתת את הדעת לנסיבותיו האישיות של הנאשם ובהן עברו הפלילי שאינו מכביד, היותו נשוי ואב לשני פעוטות, היות המאסר מאסרו ראשון, הודאתו המיידית ושיתוף הפעולה מצדו בחקירתו.",דיון והכרעה
34,ME-16-10-5037-989,נסיבה נוספת לקולא היא העובדה שלא מוצתה החקירה ולא ננקטו הליכים משפטיים כנגד שני המעורבים הנוספים - האחר ויוסוף.,דיון והכרעה
35,ME-16-10-5037-989,"בנסיבות אלה, אני גוזרת על הנאשם את העונשים הבאים:",דיון והכרעה
36,ME-16-10-5037-989,28 חודשי מאסר בפועל שמניינם  מיום מעצרו 21.9.16.,דיון והכרעה
37,ME-16-10-5037-989,12 חודשי מאסר על תנאי והתנאי הוא שהנאשם לא יעבור כל עבירת נשק שהיא פשע תוך 3 שנים מיום שחרורו ממאסר.,דיון והכרעה
38,ME-16-10-5037-989,"ניתן היום,  כ' סיוון תשע""ז, 14 יוני 2017, במעמד ב""כ המאשימה עו""ד שמי לוי ב""כ הנאשם עו""ד גיא עין צבי והנאשם שהובא על ידי שב""ס.",דיון והכרעה
39,ME-16-10-5037-989,נוסח מסמך זה כפוף לשינויי ניסוח ועריכה,דיון והכרעה
40,ME-16-10-5037-989,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
