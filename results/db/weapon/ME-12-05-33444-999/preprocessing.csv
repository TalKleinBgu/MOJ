,verdict,text,part
0,ME-12-05-33444-999,"ע""י ב""כ עוה""ד אבירי – פמ""מ",מדינת ישראל
1,ME-12-05-33444-999,"ע""י ב""כ עוה""ד פורר",יעקב שרעבי
2,ME-12-05-33444-999,"חוק העונשין, תשל""ז-1977: סע'  40ד(א), 144(א), 40יא",יעקב שרעבי
3,ME-12-05-33444-999,"הנאשם הורשע עפ""י הודייתו, במסגרת הסדר טיעון בגדרו הוגש כתב אישום מתוקן, בעבירה שעניינה החזקת נשק ותחמושת שלא כדין, לפי סעיף 144(א) לחוק העונשין, תשל""ז – 1977 (להלן: ""חוק העונשין"").",גזר דין
4,ME-12-05-33444-999,"עפ""י עובדות כתב האישום המתוקן, עובר ליום 11.5.12 נגנב אקדח 9 מ""מ מסוג ברטה שמספרו D60383Y (להלן: ""האקדח""), אשר היה בבעלותו של מר יוסף פלדמן.",גזר דין
5,ME-12-05-33444-999,"ביום 11.5.12 בעיר רחובות, החזיק הנאשם ברכבו את הפריטים הבאים:",גזר דין
6,ME-12-05-33444-999,מתחת למושב הקדמי הימני נשא הנאשם את האקדח ובו מחסנית שבתוכה כדורים.,גזר דין
7,ME-12-05-33444-999,בתיק שחור שהיה מונח ליד כיסא הנהג נשא הנאשם מחסנית ובה כדורים.,גזר דין
8,ME-12-05-33444-999,בתא האחסון המצוי בדלת הנהג נשא הנאשם מחסנית ובה כדורים.,גזר דין
9,ME-12-05-33444-999,"במסגרת הסדר הטיעון, עתרה התביעה להשית על הנאשם עונש מאסר בפועל בן 7 חודשים, מאסר על תנאי וקנס משמעותי.",גזר דין
10,ME-12-05-33444-999,"הסנגור היה רשאי לטעון לעונש באורח חופשי ועתר להסתפק בעבודות של""צ.",גזר דין
11,ME-12-05-33444-999,"בעת הצגת ההסדר ציינו ב""כ הצדדים, כי אין מחלוקת שהנאשם החזיק בנשק לצורך הגנה עצמית.",גזר דין
12,ME-12-05-33444-999,"מתסקיר שרות המבחן עולות העובדות הבאות; הנאשם בן 55, נשוי ואב לארבעה.",	על הנאשם
13,ME-12-05-33444-999,"בתו הצעירה נפטרה בשנת 2008, בהיותה בת 8 ממחלת הסרטן.",	על הנאשם
14,ME-12-05-33444-999,"הנאשם עובד כמנהל השוק הסיטונאי ברחובות, אשתו עקרת בית וסטודנטית לתואר ראשון בפסיכולוגיה.",	על הנאשם
15,ME-12-05-33444-999,"הנאשם סובל מבעיות רפואיות שונות, בין היתר, לחץ דם גבוה, כולסטרול ובעיות במערכת הדם.",	על הנאשם
16,ME-12-05-33444-999,"לדבריו, גדל במשפחה נורמטיבית ומלוכדת.",	על הנאשם
17,ME-12-05-33444-999,הנאשם סיים 10 שנות לימוד ושירת שירות צבאי מלא.,	על הנאשם
18,ME-12-05-33444-999,"לאחר הצבא, החל לעבוד כמשווק בשוק הסיטונאי ברחובות (להלן: ""השוק"") ובהמשך בתפקידים ניהוליים בשוק.",	על הנאשם
19,ME-12-05-33444-999,מזה מספר שנים מנהל הנאשם חברה פרטית שאחראית על ניהול השוק.,	על הנאשם
20,ME-12-05-33444-999,תפקודו תקין ויציב בכל מישורי החיים.,	על הנאשם
21,ME-12-05-33444-999,"ביסוד העבירה בה הורשע, עומדת סכנה שנשקפת לנאשם על רקע חיכוכים מתמשכים עם גורמים עברייניים, שמבקשים לגבות דמי חסות ולהשתלט על השוק.",	על הנאשם
22,ME-12-05-33444-999,גורמים אלו נקטו בעבר איומים נגד הנאשם ונגד עובדי השוק.,	על הנאשם
23,ME-12-05-33444-999,"לדברי הנאשם, אחד מעובדי השוק נרצח על רקע העובדות הללו.",	על הנאשם
24,ME-12-05-33444-999,"בתחילת שנת 2012, נורה בנו של הנאשם ונפגע, הגם שאין לו קשר ישיר לפרשיה.",	על הנאשם
25,ME-12-05-33444-999,"הנאשם הטעים כי תחושות הסכנה והפחד התגברו לאחר הפגיעה בבנו, או אז, גמלה בלבו ההחלטה להשיג כלי נשק, למען הגנתו.",	על הנאשם
26,ME-12-05-33444-999,"הוא אישר, כי לא שקל באורח ראוי את האלטרנטיבות הלגיטימיות בהשגת כלי הנשק, מחמת המתח הגבוה בו היה שרוי, לצד אובדן בתו.",	על הנאשם
27,ME-12-05-33444-999,"כל אלו דרדרו אותו לצריכת סמים, הגם שבדיקת שתן שמסר ביום 18.12.12 נמצאה נקיה.",	על הנאשם
28,ME-12-05-33444-999,שירות המבחן התרשם כי הנאשם מבין את חומרת מעשיו ומשמעות ההליך הפלילי ויש לו את הכוח והכישורים לתפקד באורח יציב.,	על הנאשם
29,ME-12-05-33444-999,"אין הוא בעל דפוסי התנהגות אלימים או אימפולסיביים והתמודדותו עם קשייו וחרדותיו במישור המקצועי והאישי תקינה, בהתחשב באסון שפקד אותו, עם אובדן בתו.",	על הנאשם
30,ME-12-05-33444-999,"שירות המבחן המליץ על טיפול פרטני שיסייע לנאשם להבין את המאפיינים האישיותיים שהובילו אותו לביצוע העבירה, חרף הסכנה הנשקפת לו.",	על הנאשם
31,ME-12-05-33444-999,"סופו של יום, המליץ שירות המבחן על השמת הנאשם בפיקוח משך שנה לצד עבודות של""צ בהיקף של 300 שעות על פי תכנית שהוכנה עבורו.",	על הנאשם
32,ME-12-05-33444-999,"דא עקא, קצין המבחן שינה את טעמו, כאשר בסיום התסקיר ציין, כי העונש ההולם שראוי להטיל על הנאשם הוא מאסר שירוצה בעבודות שירות, באמצעותו הנאשם יישא באחריות למצב אליו נקלע והשלכותיו.",	על הנאשם
33,ME-12-05-33444-999,"ב""כ הצדדים עמדו שניהם על נסיבותיו החריגות של המקרה דנא, בגדרן אדם נורמטיבי שנעדר עבר פלילי הסתבך בעבירה חמורה.",טיעוני הצדדים לעונש
34,ME-12-05-33444-999,"מוסכם, כי האקדח הוחזק על ידי הנאשם לצורך הגנה עצמית, לאחר תקרית היירי בבנו, אולם שנוי במחלוקת המשקל שיש ליתן לנסיבות חריגות אלו על העונש.",טיעוני הצדדים לעונש
35,ME-12-05-33444-999,"לשיטת ב""כ המאשימה, עוה""ד רעות אבירי, עמדת המאשימה ל- 7 חודשי מאסר הינה עמדה מקלה המגלמת בתוכה את הנסיבות יוצאות הדופן ואין לחרוג ממנה לקולא.",טיעוני הצדדים לעונש
36,ME-12-05-33444-999,"ב""כ המאשימה הטעימה את חומרת עבירות הנשק והסיכון הטמון בהן לחיי אדם, אף מקום בו הנשק מוחזק לשם הגנה עצמית.",טיעוני הצדדים לעונש
37,ME-12-05-33444-999,"כן הטעימה את ההלכה, לפיה בעבירות נשק נסוגות נסיבותיו האישיות של הנאשם מפני עקרונות הגמול והענישה.",טיעוני הצדדים לעונש
38,ME-12-05-33444-999,"התובעת הפנתה לפסיקה בנסיבות דומות, התומכת בגישתה והטעימה כי בנסיבות אחרות, היה מקום להשית על הנאשם עונש מאסר ממושך, כך בהתאם לענישה הנוהגת בעבירות נשק.",טיעוני הצדדים לעונש
39,ME-12-05-33444-999,"ב""כ המאשימה ראתה בחומרה את העובדה שהנאשם הגיש בקשה לרישיון בנשק שנדחתה, או אז, על אף שהיה מודע לאיסור שבהחזקתו ללא רישיון, בחר לעשות דין לעצמו והשיג את האקדח והתחמושת.",טיעוני הצדדים לעונש
40,ME-12-05-33444-999,"כמו כן, לשיטתה העובדה כי האקדח נמצא טעון במחסנית מעידה על כך כי לא הוחזק ל""מטרות שלום"", כדבריה.",טיעוני הצדדים לעונש
41,ME-12-05-33444-999,"סופו של יום, גרסה התובעת, כי אין לקבל את המלצת שירות המבחן לעבודות שירות, בהיותה ממוקדת בצרכי הנאשם ומפליגה בקולתה.",טיעוני הצדדים לעונש
42,ME-12-05-33444-999,"ענישה מקלה מ-7 חודשי מאסר כמבוקש, תחטא לאינטרס הציבורי ותעודד עשיית דין עצמי, כך גבי דידה.",טיעוני הצדדים לעונש
43,ME-12-05-33444-999,"ב""כ הנאשם, עוה""ד פורר, סבר מנגד כי יש להשית על הנאשם צו מבחן כפי שהמליץ שירות המבחן לצד של""צ (בניגוד לתסקיר, הממליץ על עבודות שירות).",טיעוני הצדדים לעונש
44,ME-12-05-33444-999,"הסנגור שב על נסיבותיו החריגות של הנאשם, על תחושת המצוקה שחש לנוכח הפגיעה בבנו וכן בעקבות ירי שבוצע בעבר לעבר עובדים אחרים בשוק, אירועים בגינם נפתחה חקירה ע""י משטרת ישראל.",טיעוני הצדדים לעונש
45,ME-12-05-33444-999,"הסנגור ציין, כי הנאשם נקרא למשטרה מספר פעמים לצורך הזהרתו בדבר סכנה ממשית שנשקפת לחייו.",טיעוני הצדדים לעונש
46,ME-12-05-33444-999,"בנסיבות אלו, ומבלי להקל ראש בעבירה, פעל הנאשם מתוך חוסר אונים, היעדר יכולת להגן על עצמו ועל משפחתו, במיוחד לאחר שנדחתה בקשתו לקבל רישיון נשק כדין.",טיעוני הצדדים לעונש
47,ME-12-05-33444-999,"הסנגור עמד על נסיבות חייו הקשות של הנאשם, אובדנה של בתו לפני מספר שנים ובעיותיו הרפואיות, הודייתו בעבירה בהזדמנות הראשונה וחרטתו הכנה על מעשיו.",טיעוני הצדדים לעונש
48,ME-12-05-33444-999,"הסנגור הטעים, כי לו היה מוגש כתב האישום מלכתחילה בגין עבירה של החזקת נשק (בשונה מנשיאת נשק, כפי שהוגש במקור), הרי שהיה נדון בפני בית משפט השלום, והעונש שנגזר על הנאשם היה בהתאם.",טיעוני הצדדים לעונש
49,ME-12-05-33444-999,"לבסוף, הביע הסנגור את הסתייגותו מהמלצת שירות המבחן, אשר שינה את טעמו כאשר המליץ על עבודות שירות תחת של""צ.",טיעוני הצדדים לעונש
50,ME-12-05-33444-999,"הסנגור הטעים כי לא היה מקום לעשות כן, קל וחומר מבלי לנמק את השינוי בהמלצה, זאת על רקע הנסיבות המיוחדות ויוצאות הדופן של האירוע, המצדיקות חריגה ממדיניות הענישה.",טיעוני הצדדים לעונש
51,ME-12-05-33444-999,"הסנגור הדגיש, כי עבודות שירות תפגענה בעבודתו של הנאשם.",טיעוני הצדדים לעונש
52,ME-12-05-33444-999,"הנאשם פנה לבית המשפט בדברים אחרונים, הצטער על מעשיו ומסר כי הוא מתבייש בהם.",טיעוני הצדדים לעונש
53,ME-12-05-33444-999,"הוא הדגיש כי המעשה בוצע מתוך פחד, לאחר שאיבד את בתו ובהמשך קיבל את הידיעה כי בנו נפגע בירי.",טיעוני הצדדים לעונש
54,ME-12-05-33444-999,"כיום, מסר כי הוא ממוקד בחזרה לחיים נורמטיביים.",טיעוני הצדדים לעונש
55,ME-12-05-33444-999,"לדבריו, קצין המבחן מסר לו את המלצתו לשל""צ  וככל הנראה, לאחר התייעצות, חזר בו ומסר שימליץ על עבודות שירות.",טיעוני הצדדים לעונש
56,ME-12-05-33444-999,הנאשם עמד אף הוא על הקושי שבשילוב עבודתו עם עבודות שירות.,טיעוני הצדדים לעונש
57,ME-12-05-33444-999,"עבירות הנשק ידועות בחומרתן, על רקע הסיכון הטמון בהן לחיי אדם, קל וחומר על רקע ההסלמה שחלה בעבירות נשק בשנים האחרונות וזמינותם של כלי הנשק, הפוגעים בתחושת ביטחונם של אזרחים תמימים.",דיון והכרעה
58,ME-12-05-33444-999,"כן נקבע כי ככלל, בעבירות כגון דא יוטלו עונשי מאסר בפועל, כך גם מקום בו מדובר בנאשם נורמטיבי, ללא הרשעות קודמות (שם).",דיון והכרעה
59,ME-12-05-33444-999,"ואולם, אף לכללים הנהוגים קיימים חריגים; בעניינו, המאשימה ציינה בהגינותה כי המקרה דנן אינו מקרה ""רגיל"" של החזקת נשק.",דיון והכרעה
60,ME-12-05-33444-999,"תיקון 113 לחוק העונשין (הבניית שיקול הדעת השיפוטי בענישה) (להלן: ""תיקון 113"") קובע כי בקביעת מתחם הענישה ההולם לעבירה, על בית המשפט ליתן דעתו לנסיבות ביצוע העבירה ובין היתר, לסיבות בעטיין נעברה, לנזק שנגרם מביצועה ולנסיבות נוספות ככל שיימצאו רלוונטיות.",דיון והכרעה
61,ME-12-05-33444-999,"בענייננו, הנשק הוחזק לצורך הגנה עצמית, על רקע מצוקה קשה בה היה הנאשם היה מצוי, עקב חיכוכים עם גורמים עברייניים במסגרת עבודתו ולאחר שאלו ירו ופגעו בבנו (אשר אין לו חלק בסכסוך).",דיון והכרעה
62,ME-12-05-33444-999,"יש לזכור כי הנאשם חווה אסון כבד, עם אובדן בתו, עובדה אשר מטבע הדברים, העצימה (גם לדבריו) את תחושת החרדה שדבקה בו, עם היוודע לו הפגיעה בבנו הבכור.",דיון והכרעה
63,ME-12-05-33444-999,"זאת ועוד, בחוות דעת הממונה על עבודות שרות מיום 17.2.13 קבע הממונה כי הנאשם אינו מתאים לעבודות שרות וזאת על בסיס חוות דעת מודיעין ממשטרת ישראל אשר קבעה כי קיימת ""מסוכנות כלפיו"" ללמדך כי הסכנה טרם חלפה.",דיון והכרעה
64,ME-12-05-33444-999,"יש להבחין בין החזקת נשק שנועדה לגרום רעה לאחר, לצורך נקמה למשל, לבין מצב בו הנשק מוחזק במטרה לקדם את פני הרעה, כפי שנעשה בענייננו.",דיון והכרעה
65,ME-12-05-33444-999,"הגם שאין בנסיבות המתוארות כדי להכשיר את מעשה העבירה, הרי שהן מקהות מחומרתו.",דיון והכרעה
66,ME-12-05-33444-999,"(לעניין היותה של עבירת החזקת נשק לשם הגנה עצמית במדרג הנמוך יחסית של החומרה ר' ב""ש 625/82 אבו מוך נ' מדינת ישראל, פ""ד לז(3), 668).",דיון והכרעה
67,ME-12-05-33444-999,מלאכת הענישה לעולם הינה אינדיבידואלית.,דיון והכרעה
68,ME-12-05-33444-999,"תפיסה זו מצאה עיגון גם בתיקון 113 בסעיף 40יא הקובע כי בגזירת העונש ההולם לנאשם, יתחשב בית המשפט בנסיבותיו האישיות (""נסיבות שאינן קשורות בביצוע העבירה"") וכן בסעיף 40ד(א) הקובע כי במקרים חריגים, ניתן לסטות ממתחם הענישה ההולם לעבירה ולקבוע את העונש על פי שיקולי השיקום.",דיון והכרעה
69,ME-12-05-33444-999,"בשקלול מכלול השיקולים במקרה דנן, דומני כי ראוי ליתן זכות בכורה לנסיבותיו האישיות של הנאשם ולאינטרס השיקום על פני האינטרס הציבורי, שעניינו גמול והרתעה ולהימנע משליחתו של הנאשם למאסר; לאורך 55 שנותיו, קיים הנאשם אורח חיים נורמטיבי, הוא הודה בעבירה בהזדמנות הראשונה והביע חרטה ובושה.",דיון והכרעה
70,ME-12-05-33444-999,נסיבות חייו קשות ואומללות.,דיון והכרעה
71,ME-12-05-33444-999,"שירות המבחן התרשם באורח חיובי מהנאשם והמליץ להטיל עליו צו מבחן אשר באמצעותו, יעבור טיפול שיסייע לו בעיבוד קשייו, ברכישת כלים להתמודדות עמם ובהפקת לקחים.",דיון והכרעה
72,ME-12-05-33444-999,"עוד מצא שירות המבחן, כי להליך הפלילי השפעה הרתעתית על הנאשם.",דיון והכרעה
73,ME-12-05-33444-999,"בנסיבות שתוארו, על פני הדברים, מאסר שירוצה בעבודות שרות היה מקיים באורח ראוי את האיזון בין כלל האינטרסים, אולם משנמצא הנאשם בלתי מתאים לעבודות שרות בשל סכנה הנשקפת לו מאחרים – סבורני כי אין להמיר את עבודות השרות במאסר בפועל, אשר יחמיר עם הנאשם יתר על המידה, על לא עוול בכפו.",דיון והכרעה
74,ME-12-05-33444-999,"העונש הראוי אפוא הוא הטלת עבודות של""צ.",דיון והכרעה
75,ME-12-05-33444-999,אף אם יש בו משום הקלה של ממש.,דיון והכרעה
76,ME-12-05-33444-999,"אשר על כן, ולאחר שנתתי דעתי לנסיבות לחומרה ולקולה, אני גוזרת על הנאשם את העונשים הבאים:",דיון והכרעה
77,ME-12-05-33444-999,"עבודות במסגרת של""צ בהיקף של 500 שעות, עפ""י תכנית שתוכן ע""י שירות המבחן ותומצא בכתב לבית המשפט.",דיון והכרעה
78,ME-12-05-33444-999,עם גיבושה יחל הנאשם בביצוע העבודות ללא צורך בהחלטה שיפוטית נוספת.,דיון והכרעה
79,ME-12-05-33444-999,הנאשם יהיה תחת פיקוח שירות המבחן למשך שנה.,דיון והכרעה
80,ME-12-05-33444-999,12 חודשי מאסר על תנאי למשך 3 שנים והתנאי הוא שהנאשם לא יעבור עבירה בנשק.,דיון והכרעה
81,ME-12-05-33444-999,"5129371קנס בסך 15,000 ₪ או 90 ימי מאסר תמורתו.",דיון והכרעה
82,ME-12-05-33444-999,546783135129371זכות ערעור לבית המשפט העליון תוך 45 יום.,דיון והכרעה
83,ME-12-05-33444-999,"54678313ניתן היום,  י""ח אדר, 28 פברואר 2013, במעמד הנאשם וב""כ הצדדים.",דיון והכרעה
84,ME-12-05-33444-999,נוסח מסמך זה כפוף לשינויי ניסוח ועריכה,דיון והכרעה
85,ME-12-05-33444-999,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
