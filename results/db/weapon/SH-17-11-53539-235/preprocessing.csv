,verdict,text,part
0,SH-17-11-53539-235,"מוהנד סלהב (עציר) ת""ז xxxxxxxxx",נגד
1,SH-17-11-53539-235,"חוק העונשין, תשל""ז-1977: סע'  40ט', 144(א), 40יא",הנאשם
2,SH-17-11-53539-235,"הנאשם שלפניי הודה והורשע בעובדות כתב אישום מתוקן בהסדר טיעון ""פתוח"", בעבירות של החזקת נשק [עבירה לפי סעיף 144(א) רישא לחוק העונשין, התשל""ז-1977] ובעבירה של החזקת אביזר נשק ותחמושת [עבירה לפי סעיף 144(א) סיפא לחוק העונשין].",כתב האישום
3,SH-17-11-53539-235,"מעובדות כתב האישום המתוקן עולה, כי החל משנת 2012 ועד למעצרו ביום 15.11.2017, החזיק הנאשם בביתו בא-ראם אקדח שחור חצי אוטומטי מסוג אסטרה בקוטר 9 מ""מ ובתוכו מחסנית ריקה, ולצדו החזיק הנאשם 28 כדורי אקדח בקוטר 9 מ""מ.",כתב האישום
4,SH-17-11-53539-235,"נוסף על האקדח החזיק הנאשם בביתו שני קליעי ספוג בקוטר 40 מ""מ, אקדח אויר, אגרופן וכן סכין קומנדו.",כתב האישום
5,SH-17-11-53539-235,"לנאשם מעולם לא היה רישיון לשאת נשק, בוודאי לא את הנשק שהחזיק.",כתב האישום
6,SH-17-11-53539-235,הצדדים הסכימו כי יטענו באופן חופשי לעונש לאחר קבלת תסקיר.,כתב האישום
7,SH-17-11-53539-235,"מהתסקיר עולה כי מדובר בנאשם כבן 35, נשוי ואב לחמישה ילדים קטנים, הגדול שלהם כבן 13.",התסקיר
8,SH-17-11-53539-235,"טרם מעצרו עבר בעבודות שונות, אך לאורך תקופות ארוכות בכל אחת מהן.",התסקיר
9,SH-17-11-53539-235,הוא סיים 12 שנות לימוד ונישא בשנות העשרים המוקדמות לחייו.,התסקיר
10,SH-17-11-53539-235,"הנאשם מסר כי הוא נמצא בתהליך של חזרה בתשובה, דבר אשר מסייע לו להימנע מהתנהגות שולית.",התסקיר
11,SH-17-11-53539-235,"לגבי העבירה שבה הודה ציין הנאשם, כי החזיק בנשק לצורך הגנה עצמית בשל תחושת חוסר ביטחון באיזור מגוריו (א-ראם), ולצד זאת ציין כי נוהג לאסוף אמצעי לחימה כתחביב.",התסקיר
12,SH-17-11-53539-235,שירות המבחן התרשם כי הנאשם נקט גישה מטשטשת ביחס למידת האחריות שנטל למעשיו.,התסקיר
13,SH-17-11-53539-235,"מצד אחד, מעריך שירות המבחן כי מדובר באדם ששואף לקיים אורח חיים תקין, נוטל תפקיד משמעותי וחיובי בחיי משפחתו, דואג לה, לאשתו ולילדיו ולרווחתם, ואף סבור כי יש לו תפקיד משמעותי בפתרון סכסוכים בסביבתו החברתית.",התסקיר
14,SH-17-11-53539-235,"מצד שני, שירות המבחן שיקלל את עברו הפלילי של הנאשם בעבירות של החזקת נשק, את העובדה שכבר ריצה עונש מאסר שלא הרתיעו מלשוב לבצע את העבירה, מתפיסתו המטשטשת את נסיבות ביצוע העבירה ואת הקושי לבחון את התנהגותו שלא באופן ביקורתי.",התסקיר
15,SH-17-11-53539-235,"לנוכח האמור, סבר שירות המבחן, כי יש מקום להטיל על הנאשם עונש מוחשי שיחדד עבורו את המחירים להתנהלותו וכן ירתיעו מלשוב ולבצע עבירות בעתיד.",התסקיר
16,SH-17-11-53539-235,"מחד, המאשימה טוענת כי יש לקבוע מתחם שבין 18 חודשי מאסר ל-36 חודשים ויש להטיל על הנאשם עונש שלא יפחת מהמחצית העליונה של המתחם, כאשר מגמת הענישה היא החמרה והטלת עונשי מאסר בפועל כנקודת מוצא.",טיעונים לעונש
17,SH-17-11-53539-235,"המאשימה היפנתה לנסיבות החזקת הנשק לאורך זמן, לסוג הנשק ולכמות התחמושת.",טיעונים לעונש
18,SH-17-11-53539-235,"המאשימה היפנתה גם לעברו הפלילי של הנאשם הכולל הרשעה אחת משנת 2011 בגין ריבוי עבירות נשק, בגינה ריצה הנאשם מאסר של כ-7 חודשים, וזה לא הרתיעו מלשוב על אותן עבירות.",טיעונים לעונש
19,SH-17-11-53539-235,"מאידך, הסניגור טוען כי ניתן להסתפק בתקופת המעצר שהו שהה הנאשם (כ-3 חודשים) תוך שהוא כיוון לפסיקה התומכת ברמת ענישה המתחילה מעבודות שירות.",טיעונים לעונש
20,SH-17-11-53539-235,"לטעמו של הסניגור, הנאשם נטל אחריות, הוא בעל אישיות חיובית ומגלה מחויבות למשפחתו ולפרנסתה ועשה את שעשה כי חש מאוים בסביבת מגוריו.",טיעונים לעונש
21,SH-17-11-53539-235,"מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",קביעת מתחם הענישה 
22,SH-17-11-53539-235,"הדברים האחרונים רלבנטיים שעה שעולה מתסקיר שירות המבחן כי הנאשם החזיק בנשק, לטענתו, משום שחש מאוים, בין יתר הסיבות שמנה.",קביעת מתחם הענישה 
23,SH-17-11-53539-235,"נסיבות הקשורות בביצוע העבירה לצורך קביעת המתחם - לפי סעיף 40ט' לחוק העונשין, בין הנסיבות הקשורות בביצוע העבירה יש לשקול את אלה, לעניין קביעת המתחם: על פניו מדובר בנשק ובתחמושת שנמצאו זמן רב אצל המשיב, דבר המלמד על תכנון לאספם לאורך זמן; הנאשם אחראי בלעדית לביצוע העבירות; לו היה נעשה שימוש בנשק ובתחמושת התוצאה היתה עלולה להיות קטלנית והרת אסון; לא נגרם נזק בפועל מהמעשים; יש חומרה בכך שהנאשם החזיק בנשק לצרכי הגנה עצמית מה גם שטענה זו לא הוכחה; הנאשם בגיר וחזקה שהבין את משמעות מעשיו ויכול היה להימנע מהם לו הפעיל שיקול דעת סביר במיוחד לנוכח החזקת הנשק בבית שבו ישנם ילדים קטנים, גם אם הנשק הוחבא;",קביעת מתחם הענישה 
24,SH-17-11-53539-235,"מתחם הענישה – בשקלול כל העובדות הצריכות לעניין, ולנוכח רמת הפסיקה הנוהגת, קובע כי מתחם הענישה צריך לעמוד על 6 חודשי מאסר ללא אפשרות עבודות שירות ועד 18 חודשי מאסר.",קביעת מתחם הענישה 
25,SH-17-11-53539-235,"המיקום במתחם - לפי סעיף 40י""א לחוק העונשין, ניתן לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם כבר ריצה עונש מאסר כך שהפגיעה בו כעת אינה כפגיעה במי שטרם ריצה עונש שכזה; משפחתו של הנאשם הסמוכה על שולחנו תיפגע מעונש המאסר; הנאשם הודה במסגרת הסדר, אך מידת נטילת האחריות היא חלקית כעולה מהתסקיר; הנאשם שיתף פעולה בחקירתו במשטרה; לנאשם עבר פלילי רלבנטי והוא אף ריצה עונש מאסר שלא הרתיעו מלבצע את העבירות המיוחסות לו.",קביעת מתחם הענישה 
26,SH-17-11-53539-235,לנוכח כל האמור יש להעמיד את הנאשם מעט מעל אמצע המתחם שקבעתי.,קביעת מתחם הענישה 
27,SH-17-11-53539-235,"לפיכך, אני מחליט לגזור על הנאשם את העונשים הבאים:",קביעת מתחם הענישה 
28,SH-17-11-53539-235,10 חודשי מאסר בפועל לריצוי מיום מעצרו ;,קביעת מתחם הענישה 
29,SH-17-11-53539-235,"8 חודשי מאסר, שלא ירוצו אלא אם יעבור הנאשם כל עבירת נשק בתוך 3 שנים מיום שחרורו, לרבות ניסיון או סיוע;",קביעת מתחם הענישה 
30,SH-17-11-53539-235,"קנס בסך 5,000  ₪, אשר ישולם החל מיום 1.1.2019, או 10 ימי מאסר תמורתו.",קביעת מתחם הענישה 
31,SH-17-11-53539-235,הקנס ישולם ב-10 תשלומים שווים ורצופים בראשון בכל בחודש באופן עקוב.,קביעת מתחם הענישה 
32,SH-17-11-53539-235,"לא ישולם תשלום במועד או לא ישולם כלל, יעמוד הקנס לפירעון מיידי.",קביעת מתחם הענישה 
33,SH-17-11-53539-235,זכות ערעור כחוק בתוך 45 יום מהיום לבית המשפט המחוזי בירושלים.,קביעת מתחם הענישה 
34,SH-17-11-53539-235,"54678313ניתן היום,  כ""ז שבט תשע""ח, 12 פברואר 2018, במעמד הצדדים.",קביעת מתחם הענישה 
35,SH-17-11-53539-235,דוד שאול גבאי ריכטר 54678313,קביעת מתחם הענישה 
36,SH-17-11-53539-235,נוסח מסמך זה כפוף לשינויי ניסוח ועריכה,קביעת מתחם הענישה 
37,SH-17-11-53539-235,"בעניין עריכה ושינויים במסמכי פסיקה, חקיקה ועוד באתר נבו – הקש כאן",קביעת מתחם הענישה 
