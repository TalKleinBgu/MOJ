verdict,text,part
ME-17-01-620-279,"מדינת ישראל – באמצעות פמ""מ וע""י עו""ד שחף קליינמן שמעוני",כבוד השופטת  דנה מרשק מרום
ME-17-01-620-279,"לירון גיולה (עציר) – הובא וע""י עו""ד נוי",נגד
ME-17-01-620-279,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א, 32",נגד
ME-17-01-620-279,"חוק העונשין, תשל""ז-1977: סע'  40ג(א), 40ט(א), 40יא'",נגד
ME-17-01-620-279,"הנאשם הורשע על יסוד הודאתו בעובדות כתב אישום מתוקן במסגרת הסדר טיעון שגובש בהליך גישור שיפוטי, בעבירות של יבוא סם מסוכן ללא היתר לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג – 1973 [להלן: ""פקודת הסמים""], ובהחזקת סם מסוכן שלא לשימוש עצמי לפי סעיף 7(א) + (ג) רישא לפקודת הסמים.",כתב-האישום
ME-17-01-620-279,"על-פי עובדות כתב-האישום המתוקן, ביום 14.12.16 יצא הנאשם את גבולות ישראל וטס לפריז.",כתב-האישום
ME-17-01-620-279,"ביום 20.12.16 בסמוך לשעה 17:42, הגיע הנאשם לישראל בטיסה מפריז, בעודו נושא עמו מזוודה ובה סם מסוכן מסוג קוקאין במשקל של 4.922.93 ק""ג.",כתב-האישום
ME-17-01-620-279,"במסגרת הסדר הטיעון הוסכם, כי התביעה תגביל עצמה לעתירה לעונש ראוי של 73 חודשי מאסר בפועל, לצד מאסר על תנאי וקנס, וההגנה תהיה רשאית לטעון באופן חופשי.",כתב-האישום
ME-17-01-620-279,"במסגרת ההסדר, הוסכם על שליחתו של הנאשם לקבלת תסקיר לעונש.",תסקיר שירות המבחן
ME-17-01-620-279,"מהתסקיר שנערך בחודש מרץ האחרון עולה, כי הנאשם כבן 30, יליד ברזיל, גרוש ונמצא בזוגיות עם גרושתו, המצויה בשלבי הריון מתקדמים, ולהם ילד כבן 6.",תסקיר שירות המבחן
ME-17-01-620-279,"טרם מעצרו התגורר עם גרושתו ובנו במשך כשלושה חודשים מאז חזרתו מדרום אפריקה, שם התגורר במשך כשלוש שנים.",תסקיר שירות המבחן
ME-17-01-620-279,הנאשם אומץ בברזיל על ידי בני זוג ישראלים בסמוך ללידתו והוא בנם היחיד.,תסקיר שירות המבחן
ME-17-01-620-279,"הוריו בשנות ה -70 לחייהם, מתגוררים באזור רמלה.",תסקיר שירות המבחן
ME-17-01-620-279,"אמו אינה עובדת, אביו זכאי לקצבת נכות מטעם המוסד לביטוח הלאומי בעקבות אירוע מוחי, והוא עובד באופן חלקי כירקן בשוק.",תסקיר שירות המבחן
ME-17-01-620-279,"אמו תוארה כדמות דואגת ואכפתית אשר לאורך השנים הקדישה את זמנה ומאמציה לגידול וטיפול בבנה, אך הוריו התקשו להוות עבורו דמויות סמכות מכוונות ומציבות גבול.",תסקיר שירות המבחן
ME-17-01-620-279,"הנאשם סיים 12 שנות לימוד במסגרת פרויקט ""היל""ה"" מטעם היחידה לקידום נוער.",תסקיר שירות המבחן
ME-17-01-620-279,"לאורך כל שנות לימודיו גילה קשיים רבים במסגרות החינוך, שבאו לידי ביטוי בקשיי הסתגלות, התנהגות אימפולסיבית, קשיים בוויסות עצמי ובמעורבות בפלילים.",תסקיר שירות המבחן
ME-17-01-620-279,"הנאשם לא גויס לצבא בשל מעורבותו בפלילים כנער, ומאז סיום לימודיו עבד באופן מזדמן והתקשה להתמיד לאורך זמן במסגרות תעסוקה.",תסקיר שירות המבחן
ME-17-01-620-279,הנאשם נישא לפני כ-7 שנים לאחר תקופת היכרות קצרה כשבת זוגו היתה בתחילת הריון.,תסקיר שירות המבחן
ME-17-01-620-279,"המערכת הזוגית תוארה כמורכבת כשברקע התנהגותו האלימה של הנאשם כלפי בת זוגו, בגינה ריצה תקופת מאסר בשנת 2013.",תסקיר שירות המבחן
ME-17-01-620-279,"לאחר שחרורו ממאסר בשנת 2014, עזב את הארץ והתגורר בדרום אפריקה במשך כשלוש שנים, שם עסק כעצמאי בעסקי זהב.",תסקיר שירות המבחן
ME-17-01-620-279,"הנאשם מסר, כי בתקופה זו התגרש מאשתו בהסכמתה, לא שמר על קשר עם בנו ולא עמד בתשלום דמי מזונות, והוריו שמרו על קשר רציף עם נכדם.",תסקיר שירות המבחן
ME-17-01-620-279,"בתקופת שהותו בחו""ל, התחזק הקשר עם גרושתו, ומאז חזרתו לישראל החליטו לשקם את מערכת היחסים הזוגית ביניהם.",תסקיר שירות המבחן
ME-17-01-620-279,"צוין, כי לנאשם עבר פלילי מכביד מאז היותו נער כבן 16, בין השנים 2004 ועד 2013, ולחובתו ביצוע עבירות אלימות, רכוש, תעבורה ואלמ""ב, והוא ריצה עונשי מאסר ממושכים.",תסקיר שירות המבחן
ME-17-01-620-279,"מהיכרות של שירות המבחן עם הנאשם בגין עבירת האלמ""ב, התרשם השירות מנאשם המאופיין בהתנהגות אימפולסיבית ותוקפנית, בעל קושי להיענות לגבולות ולסמכות, כשברקע מעורבות שולית ועבריינית ושימוש באלכוהול.",תסקיר שירות המבחן
ME-17-01-620-279,"בתחילת הקשר עם הנאשם במסגרת הליך המעצר בתיק זה, התרשם שירות המבחן כי הנאשם עסוק בהסברת התנהלותו מבלי להתייחס באופן כוללני יותר להתנהלותו העבריינית רבת השנים.",תסקיר שירות המבחן
ME-17-01-620-279,"עלה, כי הנאשם מחזיק בעמדות שוליות בכל הקשור להיענות לחוק ולסמכות, ממוקד בצרכיו, ובולט קושי לקחת בחשבון את פגיעתו והנזק שהסב למשפחתו ולעצמו.",תסקיר שירות המבחן
ME-17-01-620-279,"בהתייחסותו של הנאשם לביצוע העבירה תיאר, כי נקלע לחובות לגורמים עברייניים על רקע התמכרותו להימורים והתפרקות העסק שניהל בתחום היהלומים, והופעלו עליו לחצים מצד גורמים אלה, לרבות איומים קונקרטיים, שהופנו כלפיו וכלפי משפחתו.",תסקיר שירות המבחן
ME-17-01-620-279,"מסר, כי בשל תחושות מתח, מצוקה ואיום, ביצע את העבירה, כאשר הוא תופס את בחירותיו ככאלה שנכפו עליו.",תסקיר שירות המבחן
ME-17-01-620-279,הנאשם התייחס לדפוסי חשיבה והתנהגות מכשילים ולפגיעה שהסב לאורך השנים למשפחתו.,תסקיר שירות המבחן
ME-17-01-620-279,"תיאר קשר משמעותי עם גרושתו ועם בנו, וביטא רצון להוות דמות משמעותית עבור ילדיו.",תסקיר שירות המבחן
ME-17-01-620-279,מסר כי חש עייפות מאורח חיים שולי ועברייני וביטא רצון ומוטיבציה להליך טיפולי ייעודי בתחום הגמילה מהימורים במסגרת מאסרו.,תסקיר שירות המבחן
ME-17-01-620-279,"הנאשם דיווח, כי בזמן מעצרו  היה חלק מצוות הנושא באחריות לתפקוד האגף בו עצור, מצוי בקשר טיפולי קבוע עם עו""ס האגף, והשתלב בטיפול קבוצתי בתחום הזוגיות וקבוצת הורים בשיטת אדלר – אם כי סיכום טיפול מבית המעצר לא הועבר לשירות המבחן.",תסקיר שירות המבחן
ME-17-01-620-279,"בפער לדיווחים אלו עולה מהתסקיר, כי בחודש פברואר 2018 הועבר לבית סוהר אחר בשל התנהגות חסרת גבולות.",תסקיר שירות המבחן
ME-17-01-620-279,"מבית סוהר ""רימונים"" התקבל דיווח כי בדיקות השתן שמסר נקיות, וכיום אינו משולב בתעסוקה או בחינוך בשל אופי האגף.",תסקיר שירות המבחן
ME-17-01-620-279,"צוין, כי הנאשם מתקשה לשתף פעולה באופן מלא ומביע קושי ביצירת אמון, אך ניכר כי מביע מוטיבציה להשתלב בטיפול.",תסקיר שירות המבחן
ME-17-01-620-279,"לסיכום, שירות המבחן התרשם מאדם אשר מגיל צעיר חוזר ומסתבך עם החוק, מנהל אורח חיים שולי ועברייני ומאופיין בדפוסי התנהגות פורצי גבולות והתמכרות להימורים.",תסקיר שירות המבחן
ME-17-01-620-279,"לצד זאת, הביע תובנה לענישה הצפויה לו ומעוניין להשתלב בהליך טיפולי במסגרת המאסר וכן לרצות את עונשו במקום כליאה שיאפשר לו לשמור על קשר יציב עם ילדיו וגרושתו.",תסקיר שירות המבחן
ME-17-01-620-279,"לאור האמור, חומרת העבירות ועונש המאסר הצפוי, לא הומלץ על המשך מעורבות שירות המבחן.",תסקיר שירות המבחן
ME-17-01-620-279,"ב""כ המאשימה הגיש גליון רישום פלילי של הנאשם (ת/1) ממנו עולה, כי לחובת הנאשם 4 הרשעות ושני תיקים שהסתיימו ללא הרשעה מבתי משפט לנוער כשביצע עבירות רכוש.",ראיות לעונש
ME-17-01-620-279,"מנערותו בשנת 2004 ועד לשנת 2013, ביצע שלל עבירות רכוש, אלימות, שוד מזוין, תקיפת שוטר ואלמ""ב.",ראיות לעונש
ME-17-01-620-279,במשך השנים ריצה 4 מאסרים המסתכמים ב -  47 חודשי מאסר.,ראיות לעונש
ME-17-01-620-279,"הסניגור הגיש אסופת מסמכים (נ/1) העוסקת במצבה הרפואי של בת זוגו, ובין השאר כי עברה הפלה ביום 21.12.16 - יום לאחר שהנאשם נעצר.",ראיות לעונש
ME-17-01-620-279,"ב""כ המאשימה הזכירה, כי התביעה עותרת לעונש ראוי של 73 חודשי מאסר בפועל, מאסר על תנאי וקנס.","טיעוני ב""כ הצדדים"
ME-17-01-620-279,"לטענתה, נקודת המוצא בענישה של מי שהורשע ביבוא של סמים מסוכנים, במיוחד בכמויות נכבדות של קוקאין, היא ענישה מרתיעה הכוללת תקופות מאסר ממושכות.","טיעוני ב""כ הצדדים"
ME-17-01-620-279,"מדיניות ענישה זו ראויה גם בעניינם של בלדרים, הממלאים פונקציה חשובה במערך ההפצה.","טיעוני ב""כ הצדדים"
ME-17-01-620-279,"במסגרת נסיבות ביצוע העבירות הזכירה, כי במקרה זה היה תכנון מוקדם, שניתן להסיקו על רקע הסלקת הסמים במזוודה.","טיעוני ב""כ הצדדים"
ME-17-01-620-279,"הוסיפה, כי הנזק שהיה צפוי להיגרם מביצוע העבירה הוא גדול לאור סוג הסם וכמותו.","טיעוני ב""כ הצדדים"
ME-17-01-620-279,"ב""כ המאשימה טענה למתחם ענישה שנע בין 6 ל-9 שנים.","טיעוני ב""כ הצדדים"
ME-17-01-620-279,"באשר לנסיבות שאינן קשורות בביצוע העבירה, ציינה התובעת, כי הנאשם לא ניהל הוכחות.","טיעוני ב""כ הצדדים"
ME-17-01-620-279,"באשר לעברו הפלילי של הנאשם טענה, כי מדובר בעבר מכביד שכולל 6 הרשעות מאז היותו נער בן 16.","טיעוני ב""כ הצדדים"
ME-17-01-620-279,"עוד הפנתה לתסקיר, שלגישתה אינו חיובי, כשצוין בו הרקע לביצוע העבירה ועולה התנהלות לא חיובית במקום המעצר.","טיעוני ב""כ הצדדים"
ME-17-01-620-279,"במסגרת ההסדר, עותרת ב""כ המאשימה להטלת ענישה המצויה בתחתית המתחם, ולקנס משמעותי הנגזר מהוראות סעיף 32 לפקודת הסמים, שיהיה בו כדי להרתיע אחרים מלייבא סם ארצה על רקע פיתוי כלכלי.","טיעוני ב""כ הצדדים"
ME-17-01-620-279,"הפנה לתסקיר ולקביעה שברקע לביצוע העבירה עמדה התמכרותו של הנאשם להימורים, כשמבחינת שב""ס אין טיפול להתמכרות זו במעצר, אלא רק לאחר גזר-הדין.","טיעוני ב""כ הצדדים"
ME-17-01-620-279,"הדגיש את נסיבות חייו המורכבות של הנאשם, אשר אומץ מברזיל, ונחשף לכך כילד, כשלגישתו נתון זה לא עובד באופן מספק על-ידי שירות המבחן.","טיעוני ב""כ הצדדים"
ME-17-01-620-279,"כן טען כי עולה עייפות מאורח החיים העברייני, הוא חזר לחיות עם גרושתו, והיא צפויה ללדת בעודו במעצר.","טיעוני ב""כ הצדדים"
ME-17-01-620-279,הזכיר את האירוע הטראומטי של ההפלה שעברה בת-זוגו לאחר מעצרו ולאחר שהיא הובאה לחקירה.,"טיעוני ב""כ הצדדים"
ME-17-01-620-279,"אירוע זה טלטל את הנאשם, אשר הבין שמעשיו הביאו לאובדן חיים.","טיעוני ב""כ הצדדים"
ME-17-01-620-279,"הסניגור ביקש לקחת בחשבון, כי הנאשם מצוי בתנאי מעצר מיום 20.12.16, הוא הודה והביע חרטה.","טיעוני ב""כ הצדדים"
ME-17-01-620-279,"עתר שלא למצות את הדין עם הנאשם, ולהטיל עליו עונש מאסר בפועל נמוך מזה שהוטל על ואזנה.","טיעוני ב""כ הצדדים"
ME-17-01-620-279,"בדברו לבית-המשפט מסר הנאשם, בהתרגשות, כי הוא שב וחושב על יום המעצר ועל משפחתו, וכי כל יום במעצר הוא עונש בפני עצמו.","טיעוני ב""כ הצדדים"
ME-17-01-620-279,"חרטתו עמוקה, ובמיוחד כשהוא רואה מה עובר על אימו, על אשתו ועל ילדו, עימו חידש את הקשר.","טיעוני ב""כ הצדדים"
ME-17-01-620-279,"הוא מעוניין לעבור טיפול בבעיית ההימורים, ועבר כבר טיפול באלימות.","טיעוני ב""כ הצדדים"
ME-17-01-620-279,"כיום מבין, שניסה לעשות קיצור דרך אשר פוגע בכל הסובבים אותו ובו, ובניגוד לעבר מביע מוטיבציה לשנות את דפוסיו הקיימים.","טיעוני ב""כ הצדדים"
ME-17-01-620-279,"הנאשם סיים באמירה, כי הוא חולם להיות מודל חיקוי לילדיו, ולצורך כך הוא זקוק לעזרת בית-המשפט.","טיעוני ב""כ הצדדים"
ME-17-01-620-279,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
ME-17-01-620-279,"הנאשם במעשיו פגע בערך המוגן של הגנה על שלום הציבור ובריאותו מפני הנזקים הנגרמים כתוצאה מהשימוש בסמים, כשהדברים נכונים ביתר שאת לגבי סם קשה מסוג קוקאין.",דיון והכרעה
ME-17-01-620-279,"כמות הסם וסוגו מבססים פגיעה בעוצמה גבוהה בערך המוגן, ולענין זה יפים דבריו של כב' השופט הנדל:",דיון והכרעה
ME-17-01-620-279,http://www.antidrugs.org.il/pages/924.aspx).,דיון והכרעה
ME-17-01-620-279,הפגיעה ביחיד חוזרת חלילה לפגיעה בחברה.,דיון והכרעה
ME-17-01-620-279,השימוש בסם מסוג קוקאין יוצר צורך להמשיך ולהשתמש.,דיון והכרעה
ME-17-01-620-279,"כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",דיון והכרעה
ME-17-01-620-279,"באשר לנסיבות הקשורות בביצוע העבירה, לפי סעיף 40ט(א) לחוק העונשין, ייאמר, כי המדובר באירוע פלילי המחייב באופן אינהרנטי תכנון.",דיון והכרעה
ME-17-01-620-279,"הנאשם טס לפריז, משם חזר ארצה כעבור 6 ימים, ובאמתחתו מזוודה ובה סם קשה מסוג קוקאין במשקל רב של כמעט 5 ק""ג.",דיון והכרעה
ME-17-01-620-279,"מטיעוני ב""כ המאשימה הבנתי, כי הנאשם שימש כבלדר סמים, כאשר מבחינתו המניע היה כספי, ולטענתו על רקע חובות שצבר מהימורים ואיומים שחווה מגורמים עברייניים.",דיון והכרעה
ME-17-01-620-279,"למרבה המזל, ולא בשל פעולות הנאשם עצמו, הסם נתפס בטרם הופץ, כך שבפועל לא נגרם נזק לציבור בארץ.",דיון והכרעה
ME-17-01-620-279,"מפסיקת בית-המשפט העליון עולה מסר ברור באשר לצורך לנקוט בענישה משמעותית כלפי כל המעורבים בשרשרת הפצת הסמים, לרבות כלפי הבלדרים המייבאים ומכניסים סמים לישראל:",דיון והכרעה
ME-17-01-620-279,"מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, כאשר בכל הנוגע לעבירות סמים, כמות היא גם איכות: הכנסת 4.922 ק""ג קוקאין לישראל היא פגיעה שונה במהותה מאשר הכנסת סם בכמות קטנה (מבלי להקל ראש בגרם אחד של קוקאין המוחדר ארצה).",דיון והכרעה
ME-17-01-620-279,"עם זאת יובהר, כי העונש אינו גדל ביחס ישר למשקל הסם, ועל כן קיים מנעד ענישה רחב למדי בעניינם של בלדרים מייבאי הסמים.",דיון והכרעה
ME-17-01-620-279,"עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם אציין את המרכזיים שבהם:",דיון והכרעה
ME-17-01-620-279,"הנאשם, אזרח זר כבן 64, הורשע על פי הודאתו בעבירה של ייבוא סם מסוכן.",דיון והכרעה
ME-17-01-620-279,"הנאשם הסכים להצעתו של אחר לייבא מקולומביה לישראל 7 ק""ג קוקאין, והציע לאחרת [להלן: ""מריה""] להצטרף אליו לנסיעה תמורת כסף, על-מנת לא לעורר חשד.",דיון והכרעה
ME-17-01-620-279,"הנאשם ומריה נחתו בנתב""ג, כשבמזוודתו של הנאשם נמצא קוקאין במשקל של כ- 3.5 ק""ג, ובמזוודתה של מריה נמצא קוקאין במשקל של 3.8 ק""ג.",דיון והכרעה
ME-17-01-620-279,"בית המשפט המחוזי קבע מתחם ענישה שנע בין 5 ל- 7.5 שנות מאסר, וגזר על הנאשם 5 שנות מאסר בפועל.",דיון והכרעה
ME-17-01-620-279,"עיון בגזר-הדין מעלה, כי בעניינו של ואזנה המדינה עתרה לעונש ראוי של 75 חודשי מאסר בפועל.",דיון והכרעה
ME-17-01-620-279,"מהתסקיר שהוגש בעניינו עלה, כי הוא בן גילו של הנאשם, שירת בצבא כלוחם ושוחרר על רקע משבר כלכלי של משפחתו.",דיון והכרעה
ME-17-01-620-279,גם הוא טען כי הסתבך בעבירה לאחר שנטל הלוואה מהשוק האפור ולא עמד בה.,דיון והכרעה
ME-17-01-620-279,"שירות המבחן התרשם מאדם נעדר דפוסי חשיבה והתנהגות עברייניים, המגלה מוטיבציה לטפל בחלקיו המכשילים.",דיון והכרעה
ME-17-01-620-279,"פסקי-דין אלו משקפים קשת מקרים רלבנטיים מהם יש לגזור את מתחם העונש ההולם (ולא רק על בסיס עניינו של ואזנה), כאשר לאחר ביצוע אבחנות מתבקשות, אני קובעת מתחם עונש הולם אשר נע בין 4.5 ועד 7.5 שנות מאסר בפועל.",דיון והכרעה
ME-17-01-620-279,"בעניינו של הנאשם, לא קיימים שיקולים אשר מצדיקים סטייה מהמתחם, לחומרה או לקולה.",דיון והכרעה
ME-17-01-620-279,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה, כאמור בסעיף 40יא' לחוק העונשין.",דיון והכרעה
ME-17-01-620-279,"במסגרת שיקולים אלו, יש לזקוף לזכות הנאשם את הודאתו המלאה במיוחס לו ואת החרטה שהביע בפניי.",דיון והכרעה
ME-17-01-620-279,"יש להתחשב במצבו המשפחתי של הנאשם, אשר שב לחיות עם גרושתו וחידש את הקשר עם בנו, כשכיום מצפים בני הזוג ללידת ילד נוסף (לאחר שבת-זוגו חוותה הפלה יום לאחר מעצרו).",דיון והכרעה
ME-17-01-620-279,"ברי, כי כל עונש מאסר שיוטל עליו ישפיע על הנאשם, על משפחתו הקרובה ועל הוריו, נוכח נסיבותיו המשפחתיות המורכבות.",דיון והכרעה
ME-17-01-620-279,"עם זאת, תסקיר שירות המבחן מעלה תמונה עגומה מעט, של מי שהעבריינות היא דרכו מאז נערותו, אשר בפני שירות המבחן תפס את הסתבכותו ככזו אשר נכפתה עליו בשל החובות שצבר.",דיון והכרעה
ME-17-01-620-279,"הנאשם מסר כי חש עייפות מאורח החיים השולי אותו מנהל, וביטא רצון ומוטיבציה להליך טיפולי ייעודי בתחום הגמילה מהימורים.",דיון והכרעה
ME-17-01-620-279,"גם אם יש ליתן אמון בהצהרות מילוליות אלו, הרי שמהתסקיר עולה, כי בתקופת השהייה במעצר ממשיך הנאשם בהתנהגות חסרת גבולות ורק לאחרונה הועבר לכלא אחר בשל כך.",דיון והכרעה
ME-17-01-620-279,"אין מקום למזער מחומרת עברו הפלילי של הנאשם, אשר ביצע מאז קטינותו מגוון עבירות רכוש, אלימות – לרבות כלפי בת-זוגו ושוד מזויין, כשעד היום ריצה מאסרים ממושכים, המסתכמים בכ – 4 שנות מאסר בפועל, אשר לא הרתיעו אותו מלהסלים את פעילותו הפלילית.",דיון והכרעה
ME-17-01-620-279,"יצוין, כי עמדותיו של הנאשם, דפוסיו העברייניים ועברו המכביד הם המבססים את השוני הברור בינו לבין ואזנה.",דיון והכרעה
ME-17-01-620-279,"אשר על כן, לאור כל האמור לעיל, יש להטיל על הנאשם עונש המצוי מעל לרף התחתון של המתחם, ובהתאם גוזרת את דינו כדלקמן:",דיון והכרעה
ME-17-01-620-279,"מאסר בפועל בן 5 שנים ו – 6 חודשים, שיימנה מיום מעצרו 20.12.16.",דיון והכרעה
ME-17-01-620-279,12 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג פשע; 6 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג עוון.,דיון והכרעה
ME-17-01-620-279,"הנאשם ישלם קנס על סך 10000 ₪ או 3 חודשי מאסר תמורתו, וזאת עד ליום 1.2.19.",דיון והכרעה
ME-17-01-620-279,הודעה זכות ערעור לבית-המשפט העליון תוך 45 יום.,דיון והכרעה
ME-17-01-620-279,"54678313ניתן היום,  י""א אייר תשע""ח, 26 אפריל 2018, במעמד ב""כ הצדדים והנאשם.",דיון והכרעה
ME-17-01-620-279,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
ME-17-01-620-279,דנה מרשק מרום 54678313-/,דיון והכרעה
ME-17-01-620-279,נוסח מסמך זה כפוף לשינויי ניסוח ועריכה,דיון והכרעה
