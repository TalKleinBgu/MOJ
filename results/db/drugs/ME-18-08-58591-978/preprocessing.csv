verdict,text,part
ME-18-08-58591-978,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10","ב""כ הנאשם 2: עו""ד אבי חימי"
ME-18-08-58591-978,"חוק העונשין, תשל""ז-1977: סע'  40ד', 40ד(א), 40 ט, 40 יא, 40 יג","ב""כ הנאשם 2: עו""ד אבי חימי"
ME-18-08-58591-978,* בית המשפט גזר את דינו של נאשם שהורשע בעבירות סמים.,"ב""כ הנאשם 2: עו""ד אבי חימי"
ME-18-08-58591-978,"בשל הליך שיקום יוצא דופן, חרג ביהמ""ש ממתחם העונש ההולם והשית על הנאשם 9 חודשי מאסר בעבודות שירות, 12 חודשי מאסר מותנה, חילוט סך של 50,000 ₪, קנס בסך של 60,000 ₪ או מאסר תמורתו וצו מבחן למשך שנתיים.","ב""כ הנאשם 2: עו""ד אבי חימי"
ME-18-08-58591-978,* עונשין – ענישה – שיקום,"ב""כ הנאשם 2: עו""ד אבי חימי"
ME-18-08-58591-978,* עונשין – ענישה – מדיניות ענישה: עבירות סמים,"ב""כ הנאשם 2: עו""ד אבי חימי"
ME-18-08-58591-978,הנאשם 2 הורשע בהתאם להודאתו בעבירות של החזקת סם שלא לצריכה עצמית והחזקת כלים המשמשים להכנת סם מסוכן או לצריכתו.,"ב""כ הנאשם 2: עו""ד אבי חימי"
ME-18-08-58591-978,בית המשפט המחוזי גזר את הדין כדלהלן:,"ב""כ הנאשם 2: עו""ד אבי חימי"
ME-18-08-58591-978,"בית המשפט העליון עמד על חומרתן של עבירות הסמים, לרבות של עבירת החזקת הסמים המסוכנים שלא לצריכה עצמית, ובפרט כאשר מדובר בכמויות גדולות של סמים קשים, ובהם סם מסוג קוקאין.","ב""כ הנאשם 2: עו""ד אבי חימי"
ME-18-08-58591-978,הענישה בעבירות אלה נועדה בעיקרה לשרת את עקרון ההלימה וכן להעביר מסר חד משמעי של הרתעה ביחס לעבריינים פוטנציאליים.,"ב""כ הנאשם 2: עו""ד אבי חימי"
ME-18-08-58591-978,"בית המשפט שב וקבע כי כדי לעמוד על עקרון ההלימה, יש להתאים את העונש לחומרת המעשים אשר נמדדת בבחינת אופי העבירה, חלקו של הנאשם בביצועה, סוג הסם וכמותו.","ב""כ הנאשם 2: עו""ד אבי חימי"
ME-18-08-58591-978,"ככלל, נסיבותיו האישיות של נאשם ייסוגו בפני האינטרס הציבורי שבהחמרת הענישה בגין עבירות מסוג זה.","ב""כ הנאשם 2: עו""ד אבי חימי"
ME-18-08-58591-978,בענייננו הפגיעה בערך המוגן היא ברף בינוני-גבוה ומתחם העונש ההולם נע בין שלוש לשש שנות מאסר בפועל.,"ב""כ הנאשם 2: עו""ד אבי חימי"
ME-18-08-58591-978,"השאלה אם ראוי לחרוג ממתחם העונש ההולם עד כדי הימנעות מהטלת מאסר בפועל תלויה במספר פרמטרים, ובפרט מידת הצלחת השיקום מול חומרת העבירה.","ב""כ הנאשם 2: עו""ד אבי חימי"
ME-18-08-58591-978,"במקרים שבהם אין במעשיו של הנאשם משום חומרה יתרה, ניתן לחרוג ממתחם העונש ההולם ולקבוע את עונשו לפי שיקולי שיקומו, תוך מתן הבכורה לשיקול השיקום, על פני שיקול הלימה.","ב""כ הנאשם 2: עו""ד אבי חימי"
ME-18-08-58591-978,"בענייננו הנאשם השתקם באופן יוצא דופן אשר מצדיק חריגה ממתחם העונש ההולם וגזירת עונש לפי שיקול שיקומו, קרי של מאסר לנשיאה בדרך של עבודות שירות לתקופה המרבית שקבע המחוקק.","ב""כ הנאשם 2: עו""ד אבי חימי"
ME-18-08-58591-978,"בהתחשב במכלול השיקולים והנסיבות יש לגזור על הנאשם 9 חודשי מאסר בעבודות שירות, 12 חודשי מאסר על תנאי, חילוט סך של 50,000 ₪, קנס בסך של 60,000 ₪ או 180 ימי מאסר תמורתו, צו מבחן למשך שנתיים.","ב""כ הנאשם 2: עו""ד אבי חימי"
ME-18-08-58591-978,"הנאשם 2 (להלן: ""הנאשם"") הורשע בהתאם להודאתו בעובדות כתב האישום המתוקן בעבירות כדלקמן:",בעניין הנאשם 2
ME-18-08-58591-978,"החזקת סם שלא לצריכה עצמית, עבירה לפי סעיף 7(א) ביחד עם סעיף 7(ג) בפקודת הסמים המסוכנים, [נוסח חדש], תשל""ג-1973 (להלן: ""הפקודה"").",בעניין הנאשם 2
ME-18-08-58591-978,"החזקת כלים המשמשים להכנת סם מסוכן או לצריכתו, עבירה לפי סעיף 10 בפקודה.",בעניין הנאשם 2
ME-18-08-58591-978,"על-פי המתואר בעובדות כתב האישום המתוקן, בין המועדים 13-15.8.18 שהה הנאשם 1 בחופשה בהולנד ואפשר לנאשם להתגורר בביתו (להלן: ""הבית"").",בעניין הנאשם 2
ME-18-08-58591-978,"במהלך תקופה זו, החזיק הנאשם בבית שני בקבוקי יין המכילים נוזל של סם מסוכן מסוג קוקאין, שאותם רכש מאדם שזהותו אינה ידועה למאשימה.",בעניין הנאשם 2
ME-18-08-58591-978,"במהלך שהותו בבית, יצר הנאשם קשר עם הנאשם 3 וביקש ממנו להגיע לבית ולסייע לו לייבש את נוזל הסם ולהפכו לאבקת סם.",בעניין הנאשם 2
ME-18-08-58591-978,"בהמשך לכך, הנאשם 3 נענה לבקשה, הגיע לבית ויחד ייבשו הנאשם והנאשם 3 את נוזל הסם עד אשר הפך לאבקת סם מסוג קוקאין.",בעניין הנאשם 2
ME-18-08-58591-978,בהמשך צרכו השניים יחדיו חלק מסם הקוקאין.,בעניין הנאשם 2
ME-18-08-58591-978,"לצורך הכנת האבקה, השתמשו הנאשם והנאשם 3 בכלים שונים לרבות תנור ייבוש, תבניות זכוכית, צלחת, כף וכפית.",בעניין הנאשם 2
ME-18-08-58591-978,"סמוך לאחר שובו של הנאשם 1 לישראל, מצא את סם הקוקאין באחד מחדרי הבית, התקשר לנאשם וביקש ממנו לבוא ולקחת את סם הקוקאין.",בעניין הנאשם 2
ME-18-08-58591-978,הנאשם הבטיח להגיע באותו היום והנאשם 1 החזיק את הקוקאין בביתו עד להגעתו של הנאשם.,בעניין הנאשם 2
ME-18-08-58591-978,"ביום 16.8.20 במסגרת חיפוש משטרתי בבית, נתפס סם מסוג קוקאין במשקל כולל של 1,029.44 גר' נטו בשווי כולל מוערך של לפחות 617,400 ₪.",בעניין הנאשם 2
ME-18-08-58591-978,לשם השלמת התמונה יובהר כי הנאשם 1 הורשע במסגרת אישום זה בעבירה של אי מניעת פשע והנאשם 3 הורשע בסיוע להחזקת סם שלא לצריכה עצמית ובסיוע להחזקת כלים המשמשים להכנת סם מסוכן או לצריכתו.,בעניין הנאשם 2
ME-18-08-58591-978,"באישום נוסף בכתב האישום המתוקן, הורשע הנאשם 1 בעבירות של ייצור, הכנה והפקה של סם, החזקת סם שלא לצריכה עצמית, החזקת כלים להכנת סם והנאשם 3 הורשע בעבירת סיוע לייצור, הכנה והפקת סם מסוכן.",בעניין הנאשם 2
ME-18-08-58591-978,"הנאשם 1 נדון לעונש של 3 חודשי מאסר לריצוי בעבודות שירות לצד ענישה נלווית וחילוט של 25,000 ₪.",בעניין הנאשם 2
ME-18-08-58591-978,"הנאשם 3 נדון, בהסכמה, לעונש של 4 חודשי מאסר בעבודות שירות לצד ענישה נלווית.",בעניין הנאשם 2
ME-18-08-58591-978,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",בעניין הנאשם 2
ME-18-08-58591-978,"הוסכם כי המאשימה תעתור לעונש ראוי של עד 36 חודשי מאסר, מאסר על תנאי וחילוט ואילו ההגנה תהיה חופשיה בטיעוניה.",בעניין הנאשם 2
ME-18-08-58591-978,"לעניין החילוט הוסכם שהמאשימה תבקש לחלט מתוך הסכום שנתפס בחשבון הבנק של הנאשם סך של 50,000 ₪.",בעניין הנאשם 2
ME-18-08-58591-978,הוסכם בין הצדדים שרכבו של הנאשם – ישוחרר.,בעניין הנאשם 2
ME-18-08-58591-978,בהתאם להסכמת הצדדים הנאשם הוכרז סוחר סמים.,בעניין הנאשם 2
ME-18-08-58591-978,"על פי תסקירי שירות המבחן, הנאשם בן 32, רווק, סיים 12 שנות לימוד ושירת שירות צבאי מלא כלוחם.",תסקירי שירות המבחן
ME-18-08-58591-978,"לאחר שחרורו מהצבא, עבד במשך מספר שנים במדינות שונות, תחילה בדרום אפריקה ובהמשך באירופה, בתחום המכירות והמזון.",תסקירי שירות המבחן
ME-18-08-58591-978,"בהמשך טס לטיול בהודו, שם נפצע בתאונת דרכים ושב לישראל לשם קבלת טיפול רפואי.",תסקירי שירות המבחן
ME-18-08-58591-978,מאז עבד בתחום המסעדנות.,תסקירי שירות המבחן
ME-18-08-58591-978,כנער חבר לחברה שולית באזור מגוריו ומגיל 17 החל לצרוך סמים מסוג קנאביס.,תסקירי שירות המבחן
ME-18-08-58591-978,"לאחר שחרורו מהצבא, החל לצרוך סמים מסוגים שונים ולאחר תאונת הדרכים שעבר, החל לצרוך בנוסף גם תרופות לשיכוך כאבים וגם להן פיתח התמכרות.",תסקירי שירות המבחן
ME-18-08-58591-978,"ביחסו לעבירה, הנאשם הודה ונטל אחריות למעשיו.",תסקירי שירות המבחן
ME-18-08-58591-978,"מסר שקיים קשרים חברתיים עם  הנאשמים 1 ו-3, וכי בתקופה הרלוונטית לכתב האישום, בעת שהנאשם 1 שהה בחופשה בחו""ל, הוא התגורר בביתו, רכש מחבר אחר את סם הקוקאין שהגיע בשני בקבוקי יין ובמצב נוזלי.",תסקירי שירות המבחן
ME-18-08-58591-978,"הנאשם מסר כי רכש את הסם שלא לצורך מכירתו, והסביר כי רכש את הנוזל בסכום נמוך מהרגיל ולא שיער כי הוא יכיל כמות גדולה כפי שהתגלה בהמשך.",תסקירי שירות המבחן
ME-18-08-58591-978,הוא הפך את הסם לאבקה לשם צריכתו.,תסקירי שירות המבחן
ME-18-08-58591-978,בנוסף מסר הנאשם שבמהלך השנים פיתח תלות בסמים וחייו התנהלו סביב השימוש בסמים.,תסקירי שירות המבחן
ME-18-08-58591-978,"ביטא רצון לערוך שינוי באורח חייו, כשהוא הכיר בהשפעת הסמים על תפקודו בכל תחומי חייו ובמחירים שמשלם על התמכרותו.",תסקירי שירות המבחן
ME-18-08-58591-978,תחילה שולב באשפוזית לשם גמילה פיזית ובהמשך לכך שולב בטיפול כוללני בקהילה.,תסקירי שירות המבחן
ME-18-08-58591-978,"שירות המבחן התרשם מאדם ללא עבר פלילי, בעל אינטליגנציה גבוהה ויכולות להגיע להישגים, אשר במהלך תקופת לימודיו ושירותו הצבאי תפקד באופן תקין ומסתגל.",תסקירי שירות המבחן
ME-18-08-58591-978,הנאשם התפתח במשפחה בה ההורים ענו על צרכיו החומריים אך התקשו לספק את צרכיו הרגשיים ולהוות דמויות מכוונות ומציבות גבול.,תסקירי שירות המבחן
ME-18-08-58591-978,"על רקע מאפייני אישיותו וצרכיו בשייכות, חבר לחברה שולית ונחשף לסביבה עבריינית, שהיוותה עבורו מקור להזדהות שלילית ועמה החל צריכתו סמים.",תסקירי שירות המבחן
ME-18-08-58591-978,במהלך השנים התמכרותו העמיקה והשפיעה על תפקודו בכל תחומי חייו.,תסקירי שירות המבחן
ME-18-08-58591-978,על רקע התמכרותו והיותו ממוקד בסיפוק צרכיו מוסברת התנהגותו בעבירה.,תסקירי שירות המבחן
ME-18-08-58591-978,"כגורמי סיכון ציין שירות המבחן את התמכרותו לסמים, חומרת העבירות והשלכות התמכרותו על תפקודו.",תסקירי שירות המבחן
ME-18-08-58591-978,"כגורמי סיכוי לשיקום מנה שירות המבחן את היעדר עבר פלילי, היותו בעל כוחות ויכולות, תפקודו התקין בתופת לימודיו ושירותו הצבאי ושיתוף הפעולה עם גורמי הטיפול.",תסקירי שירות המבחן
ME-18-08-58591-978,מעת לעת דווח שירות המבחן על התקדמותו של הנאשם בהליך הטיפולי בקהילה הטיפולית.,תסקירי שירות המבחן
ME-18-08-58591-978,נמסר שהנאשם עומד בכללי המסגרת ומשתף פעולה בטיפול הפרטני והקבוצתי.,תסקירי שירות המבחן
ME-18-08-58591-978,תואר קושי בביטוי רגשי לקשיים עמם התמודד ובאשר לטיפול הקבוצתי תואר כי הצליח לשתף תוך לקיחת אחריות מלאה על מעשיו כמו גם הסיבות שהביאו אותו לצריכת סמים.,תסקירי שירות המבחן
ME-18-08-58591-978,"השלב באחרון בתוכנית הטיפול בקהילה, כלל שילובו של הנאשם בהוסטל מחוץ לגבולות הקהילה הטיפולית, ובמסגרת זו החל לעבוד באופן עצמאי בקייטרינג, התמיד בעבודתו, הפגין אחריות והתנהלות נכונה, שיתף בקשייו את גורמי הטיפול ובפער להתנהלותו בעבר הצליח לתת ביטוי רגשי לקשייו.",תסקירי שירות המבחן
ME-18-08-58591-978,"גורמי הטיפול העריכו שהנאשם נתרם מהטיפול, מצליח להתבונן באופן ביקורתי על עצמו ובעל מוטיבציה גבוהה לעריכת שינוי בדפוסיו ההתמכרותיים.",תסקירי שירות המבחן
ME-18-08-58591-978,עוד נמסר שהפרוגנוזה לגביו חיובית במידה ויתמיד בהליך הטיפולי ויסיים אותו.,תסקירי שירות המבחן
ME-18-08-58591-978,בתסקיר המסכם דווח על ידי גורמי הטיפול שהנאשם עמד בכל שלבי הטיפול הנדרשים במסגרת הטיפול בהוסטל.,תסקירי שירות המבחן
ME-18-08-58591-978,"כן נמסר שהנאשם משמש כרכז הדירה בה שהה במסגרת ההוסטל, וצפוי בתום הטיפול בהוסטל לעבור לדירת הבוגרים של ההוסטל, אשר תספק עבורו מסגרת מכילה ומוגנת שתאפשר התמקדות בשיקומו והתמדה בשגרת עבודתו ובהרגלים שהקנה לעצמו בשלב ההוסטל.",תסקירי שירות המבחן
ME-18-08-58591-978,"הנאשם תאר שנתרם מהטיפול, כשהוא מצליח להיעזר בגורמי הטיפול, לשתף בתכנים אישיים ובדילמות עמן מתמודד, וכן שרכש כלים להתנהלות תקינה ללא שימוש בסמים.",תסקירי שירות המבחן
ME-18-08-58591-978,הנאשם ביטא תחושת סיפוק והצלחה מסיום הטיפול ולנוכח התרשמות גורמי הטיפול מתפקודו.,תסקירי שירות המבחן
ME-18-08-58591-978,הנאשם שיתף שמגוריו בהוסטל המרוחק מאזור מגוריו גורמים לתחושת ביטחון עבורו מתוך הבנה שסביבת מגוריו מהווה גורם סיכון עבורו.,תסקירי שירות המבחן
ME-18-08-58591-978,הביע נכונות למעבר לדירת מגורי בוגרי ההוסטל לשם המשך ההליך השיקומי ושמירת שגרת חייו.,תסקירי שירות המבחן
ME-18-08-58591-978,בתסקיר עדכון שהוגש ביום 6.8.20 דווח שבמהלך חודש מאי 20' הנאשם עבר להתגורר בדירת בוגרים הנמצאת בסמוך להוסטל ומשתתף בקבוצה טיפולית המתקיימת פעם בשבוע בדירה.,תסקירי שירות המבחן
ME-18-08-58591-978,"גורמי הטיפול בהוסטל התרשמו שהתנהגותו של הנאשם ופעולותיו מבטאות את רצונו הכן של הנאשם בשינוי, וניכר שנתרם מהטיפול.",תסקירי שירות המבחן
ME-18-08-58591-978,"הנאשם הביע חשש כי באם יוטל עליו עונש של מאסר לריצוי בעבודות שירות, יאלץ לשוב להתגורר בבית הוריו וייחשף מחדש לסביבת חבריו אשר יתכן שגם כיום מנהלים אורח חיים התמכרותי, מצב שעשוי להוות מצב סיכון עבורו שממנו מבקש להימנע.",תסקירי שירות המבחן
ME-18-08-58591-978,"בסיכום התרשם שירות המבחן שהנאשם עבר תהליך טיפולי ארוך ומשמעותי, אשר היה יעיל עבורו, ואפשר התבוננות פנימית על מצבו ועריכת שינוי בדפוסי חשיבה והתנהגות.",תסקירי שירות המבחן
ME-18-08-58591-978,כן התרשם שירות המבחן שהנאשם בעל כוחות ויכולות לתפקוד תקין ובהתאם לכך המליצו על צו מבחן למשך 18 חודשים במסגרתו הנאשם ישולב בטיפול ביחידה להתמכרויות באזור מגוריו והמשך ליווי ופיקוח על ההליך הטיפולי.,תסקירי שירות המבחן
ME-18-08-58591-978,"עוד הוסיף שירות המבחן שלאור האתגרים הרבים העומדים בפני הנאשם ובכללם ניהול חיים עצמאיים, הומלץ להימנע מענישה קונקרטית וזאת כדי לאפשר לנאשם להתפנות להמשך הטיפול ולייצוב מצבו הכלכלי.",תסקירי שירות המבחן
ME-18-08-58591-978,לפיכך הומלץ על מאסר על תנאי לצד צו המבחן.,תסקירי שירות המבחן
ME-18-08-58591-978,"הגב' מירה גרייף, אם הנאשם – העידה והגישה מכתב (נ/2) – היא עוסקת במחקר בתפקיד הנדסאית כימיה ובעלה עובד בחברת החשמל.",ראיות לעונש
ME-18-08-58591-978,"לפני כ-3 שנים הנאשם עבר להתגורר במרכז הארץ, נרשם ללימודים ובהמשך החל ללמוד במכינה.",ראיות לעונש
ME-18-08-58591-978,"ההורים שמחו שהנאשם החל ללמוד, ואז הנאשם נעצר.",ראיות לעונש
ME-18-08-58591-978,"בני המשפחה נדהמו מהמצב, וכשהנאשם היה עצור במשך כמה חודשים הם הגיעו לבקרו כל שבוע והיה להם מאוד קשה להתאושש.",ראיות לעונש
ME-18-08-58591-978,"העבירה שהנאשם עבר היא חמורה מאוד, מנוגדת לערכי המשפחה ולתפיסת עולמה, והם לא ידעו כיצד להתמודד עם המצב.",ראיות לעונש
ME-18-08-58591-978,"השתלבותו של הנאשם בקהילה הטיפולית ""אילנות"" החלה כקושי גדול לנוכח הניתוק הקשה ממנו, ורק לאחר חודש הותר לו ליצור קשר טלפוני מוגבל עם בני המשפחה.",ראיות לעונש
ME-18-08-58591-978,"בהמשך החלו לבקרו בקהילה, קיימו שיחות עם צוות הטיפול, השתלבו בטיפול משפחתי, והבינו שכמשפחה הם חייבים להתמודד.",ראיות לעונש
ME-18-08-58591-978,כל המשפחה התגייסה לטובת העניין.,ראיות לעונש
ME-18-08-58591-978,הבינו את חובתם לשתף פעולה כדי לעזור לנאשם לצאת מהתסבוכת שאליה הכניס את עצמו.,ראיות לעונש
ME-18-08-58591-978,הנאשם עבר הליך טיפולי במשך שנה בהצלחה יתרה.,ראיות לעונש
ME-18-08-58591-978,"קיבל תפקידים ניהוליים, היה המתאם בין הצוות למטופלים עד שהגיע לתפקיד הבכיר ביותר בקהילה עבור מטופל.",ראיות לעונש
ME-18-08-58591-978,הנאשם סיים את הטיפול בחודש נובמבר ומשם עבר לדירת ההוסטל.,ראיות לעונש
ME-18-08-58591-978,"הוא החל לעבוד בקייטרינג וההנהלה הייתה מאוד מרוצה מתפקודו בעבודה, העריכו את קישוריו כטבח, ואת יחסי האנוש הטובים שלו.",ראיות לעונש
ME-18-08-58591-978,הוא עבד במקום במשך חצי שנה עד למשבר הקורונה ובקרוב יוכל לשוב לעבודה.,ראיות לעונש
ME-18-08-58591-978,הנאשם עבר תהליך קשה והמשפחה לוותה אותו לאורך כל הדרך וראו את השלבים שעבר.,ראיות לעונש
ME-18-08-58591-978,"בזכות הגמילה קיבלו ""בן חדש"", הרבה יותר אחראי, ממושמע, לא מתפרץ ומקבל דברים בהבנה, ללא אימפולסיביות.",ראיות לעונש
ME-18-08-58591-978,"הנאשם היה ממש בתהום, עלה מדרגה אחר מדרגה בתהליך קשה וכעת רואים את השיפור בזכות הצוות המטפל.",ראיות לעונש
ME-18-08-58591-978,הוא צפוי לסיים את שלב ההוסטל ולעבור לדירת בוגרים שממשיכה באותה מתכונת עם פיקוח של צוות אילנות.,ראיות לעונש
ME-18-08-58591-978,"השיחות הפרטניות והקבוצתיות ימשכו, והנאשם מתכוון להתנדב בקהילה ולחזור ללימודיו.",ראיות לעונש
ME-18-08-58591-978,"האם בקשה מבית השפט לסייע לנאשם להמשיך בהליך השיקום שאותו הוא עובר, ולאפשר את חזרתו לחברה כאדם משוקם.",ראיות לעונש
ME-18-08-58591-978,"אישור ממקום עבודה בתחום ההסעדה (נ/1) – מכתב נושא תאריך 6.5.20, המציין שהנאשם עובד בחברה מזה כ-6 חודשים, מבצע את עבודתו על הצד הטוב ביותר, אינו נעדר ומגיע בזמן.",ראיות לעונש
ME-18-08-58591-978,"לטענת ב""כ המאשימה, עוה""ד איריס פיקר ואפרת פאר, הערך המוגן שנפגע הוא הגנה על הציבור מפני נזקים הנלווים לשימוש בסמים מסוכנים.",ראיות לעונש
ME-18-08-58591-978,נזקי הסמים כוללים גם את הנזקים הנובעים מהעבירות שבמצעים המכורים לסמים כדי לממן את צריכת הסם.,ראיות לעונש
ME-18-08-58591-978,"הפגיעה בערך המוגן היא מאוד משמעותית שכן מדובר בסם מסוג קוקאין שהוא מהקשים שבסמים במשקל של 1 ק""ג.",ראיות לעונש
ME-18-08-58591-978,"חלקו היחסי של הנאשם בעבירה – הנאשם הוא השני בכתב האישום, ועל הנאשם 1 נגזרו 3 חודשי מאסר בעבודות שירות ועל הנאשם 3 נגזרו 4 חודשי מאסר בעבודות שירות.",ראיות לעונש
ME-18-08-58591-978,"מבחינת מדרג החומרה, עיקר האשמה היא על הנאשם הזה.",ראיות לעונש
ME-18-08-58591-978,"הנאשם 1 הקים מעבדה בחיתוליה, ידע על החזקת הקוקאין מספר שעות בטרם הסם נתפס בביתו, והוא הורשע באי מניעת פשע בעניין זה.",ראיות לעונש
ME-18-08-58591-978,הנאשם 3 הוא בדרגת מסייע.,ראיות לעונש
ME-18-08-58591-978,יש לתת את הדעת שלעבירה קדם תכנון.,ראיות לעונש
ME-18-08-58591-978,העבירה בוצעה למטרות כלכליות ובכתב האישום צוין שווי הסם.,ראיות לעונש
ME-18-08-58591-978,הנזק הפוטנציאלי עצום לנוכח כמות הסם וסוגו.,ראיות לעונש
ME-18-08-58591-978,"המאשימה עתרה למתחם עונש הנע בין 4 ל-6 שנות מאסר והסכימה לחריגה מסוימת ממתחם העונש משיקולי שיקום, אך לא כהמלצת שירות המבחן.",ראיות לעונש
ME-18-08-58591-978,"אין חולק שהתסקירים הם חיוביים, והנאשם עבר את כל שלבי הטיפול בקהילה ובהוסטל.",ראיות לעונש
ME-18-08-58591-978,"שירות המבחן בא בהמלצה למאסר על תנאי כדי לא לקטוע את ההליך השיקומי, אך המאשימה סבורה שאם הנאשם השתקם, הוא יכול לשמור על השיקום גם במסגרת מאסר.",ראיות לעונש
ME-18-08-58591-978,"משכך עתרה המאשימה לעונש של שנתיים וחצי מאסר בפועל, וזאת על אף שבהסדר הטיעון הוסכם שתעתור לעונש בן 36 חודשי מאסר.",ראיות לעונש
ME-18-08-58591-978,"בעבירות סמים על פי פסיקת בית המשפט העליון אין עדיפות ברורה לשיקולי שיקום, אלא יש לאזנם עם שיקולי שמירה על שלום הציבור, הרתעה והלימה.",ראיות לעונש
ME-18-08-58591-978,"בנוסף לכך עתרה המאשימה להורות על חילוט של 50,000 ₪ לצד מאסר על תנאי וקנס.",ראיות לעונש
ME-18-08-58591-978,"לטענת ב""כ הנאשם 2, עו""ד אבי חימי, הנאשם שירת ביחידה קרבית, השתתף בפעולות מבצעיות, ולאחר שירותו הצבאי נסע לחו""ל.",ראיות לעונש
ME-18-08-58591-978,"המצב השתבש והוא שב לישראל, עזב את בית הוריו והגיע לעיר הגדולה.",ראיות לעונש
ME-18-08-58591-978,"נרשם למכינה, התחבר לאנשים מורכבים, והחל להשתמש בקוקאין.",ראיות לעונש
ME-18-08-58591-978,משימוש במסיבות הוא עבר לשימוש מאסיבי וכך הגיע לביצוע העבירה.,ראיות לעונש
ME-18-08-58591-978,"הנאשם העומד כיום בפני בית המשפט הוא אדם שונה, יש לו תובנה, הוא אינו נרקומן ואין לו תפיסה ערכית של נרקומן כפי שהייתה לו בעת ביצוע העבירה.",ראיות לעונש
ME-18-08-58591-978,הסם הזה אכל כל חלקה טובה באישיותו ובהתנהלותו.,ראיות לעונש
ME-18-08-58591-978,אין בתיק ראיות לסחר בסמים.,ראיות לעונש
ME-18-08-58591-978,"כבר בימים הראשונים בבית המעצר  הוא נכנס לקריז, הפנו אותו לנרקולוג ושם הוא הבין שעליו לעבור גמילה.",ראיות לעונש
ME-18-08-58591-978,מדובר בתהליך קשה מאוד של עבודה ועשייה והשינוי שעבר הנאשם הוא דרמטי.,ראיות לעונש
ME-18-08-58591-978,בחודש הראשון לא היה לו קשר עם הוריו ואסור היה לו לקיים שיחות טלפוניות כלל.,ראיות לעונש
ME-18-08-58591-978,"בשלב זה נוהגים בו כמו בטירונות, כך ש""שוברים"" אותו כדי לבנות אותו מחדש.",ראיות לעונש
ME-18-08-58591-978,"בשלב הקליטה הראשוני מתקיימות שיחות רבות, כשעל המטופל להיות אקטיבי ולא פסיבי, היה עליו להגיד היכן טעה ומה הן הנורמות שלו.",ראיות לעונש
ME-18-08-58591-978,כך בכל יום מהשעה 6:00 בבוקר ועד לשעה 22:00 בלילה.,ראיות לעונש
ME-18-08-58591-978,"מתוך 14 אנשים שהחלו את השלב הראשון נותרו שלושה, בשל הקושי המתואר.",ראיות לעונש
ME-18-08-58591-978,גם בשלבים הבאים קיים סינון מאוד משמעותי.,ראיות לעונש
ME-18-08-58591-978,"בשלב הטיפולי הבא, ההורים מצטרפים.",ראיות לעונש
ME-18-08-58591-978,במסגרת הטיפול ניתן לראות שינוי בחשיבה.,ראיות לעונש
ME-18-08-58591-978,"מדובר באדם מן הישוב, שמאז שנעצר הושקע בו רבות והוא יכול להשיב לחברה בגין הנזקים שגרם.",ראיות לעונש
ME-18-08-58591-978,"אין פה פגיעה ישירה באחר, אלא הוא גרם נזק לעצמו ולבני משפחתו.",ראיות לעונש
ME-18-08-58591-978,"הוא הגיע לדירת ההוסטל, שם יש מדריך צמוד, הוא השלב בעבודה במטבח, הוא עובד במטבח ומבין שכל עבודה מכבדת את בעליה.",ראיות לעונש
ME-18-08-58591-978,"לאור ההליך המשמעותי שעבר, עותרת ההגנה לאמץ את המלצת שירות המבחן.",ראיות לעונש
ME-18-08-58591-978,"קיימים תיקים מיוחדים שבהם יש לפעול בדרך אחרת ושונה, ויש צורך בענישה מיוחדת, שכן שליחתו כיום למאסר ואף בעבודות שירות אינה סבירה שכן יש לאפשר לו להשתקם.",ראיות לעונש
ME-18-08-58591-978,"השתת קנס משמעותי, תיפול בסופו של דבר על הוריו.",ראיות לעונש
ME-18-08-58591-978,"הנאשם טען כי סיים 12 שנות לימוד עם בגרות חלקית, התגייס ליחידה קרבית, עבר טירונות, אימון מתקדם בתותחנים, קורס מ""כים והיה מפקד צוות.",ראיות לעונש
ME-18-08-58591-978,השתתף בלא מעט פעילויות בשטחים חווה חוויות רגשיות כבדות.,ראיות לעונש
ME-18-08-58591-978,"כשסיים את שירותו הצבאי כחייל מצטיין, נסע לחו""ל ושהה שם במשך תקופה.",ראיות לעונש
ME-18-08-58591-978,שם צרך סמי מסיבות.,ראיות לעונש
ME-18-08-58591-978,"בהמשך נפצע, קיבל משככי כאבים, והחל במדרון השימוש בסמים תוך שהכיר את עולם הסמים הקשים.",ראיות לעונש
ME-18-08-58591-978,"הוא עזב את אירופה, הגיע למרכז הארץ, נרשם ללימודים, וברגע שהחל את לימודיו נעצר.",ראיות לעונש
ME-18-08-58591-978,הוא הגיע לתחנת המשטרה בעצמו במטרה שלא יחפשו אחריו.,ראיות לעונש
ME-18-08-58591-978,התקשה להסתגל למעצר.,ראיות לעונש
ME-18-08-58591-978,"הופנה לנרקולוג שניסה לסייע וביקש מקצין המבחן להשתלב בטיפול גמילה, משום שהבין שהפך לנטל על החברה.",ראיות לעונש
ME-18-08-58591-978,"הוא לא סחר בסמים, אלא השתמש בסמים כדי למלא בור שלא קיים.",ראיות לעונש
ME-18-08-58591-978,"התקבל לקהילה הטיפולית אילנות, התהליך שעבר שם היה קשה מאוד, זו ""טירונות"" שבה מתעסקים ברגשות באופן מעמיק, בקבוצות ובשיחות פרטניות.",ראיות לעונש
ME-18-08-58591-978,"החל את השלב הראשון בניתוק מהמשפחה, ובהמשך בקשר טלפוני קצוב.",ראיות לעונש
ME-18-08-58591-978,בשלבים הבאים הטיפול הקבוצתי עסק יותר בנפש.,ראיות לעונש
ME-18-08-58591-978,"הוא הגיע מרוסק נפשית ופיזית, אולם הצליחו שם להרים אותו על רגליו ולבנות מחדש את הערכים שתמיד היו לו.",ראיות לעונש
ME-18-08-58591-978,"התחיל להתקדם בתפקידים, קיבל סמכויות ורכש את אמון הצוות.",ראיות לעונש
ME-18-08-58591-978,הצוות קידם אותו לתפקידי מפתח וכך גם כיום – כאחראי על 8 אנשים ועל כלכלת הבית.,ראיות לעונש
ME-18-08-58591-978,בנוסף הוא אחראי על הקשר עם הקהילה.,ראיות לעונש
ME-18-08-58591-978,"מקיים קשר קבוע עם הצוות, גם לאחר שסיים את הטיפול, מתייעץ עמם בכל דבר, חושש ללכת בדרך ללא תמיכתם.",ראיות לעונש
ME-18-08-58591-978,"משתתף כיום ב-6 קבוצות בשבוע, בסופי שבוע נמצא בבית הוריו.",ראיות לעונש
ME-18-08-58591-978,"בכל יום מסיים את עבודתו, מגיע לדירה והולך לטיפול קבוצתי עם המדריך.",ראיות לעונש
ME-18-08-58591-978,עשה הכול כדי להתמיד בדרך שהצילה את חייו.,ראיות לעונש
ME-18-08-58591-978,"הציעו לו לבוא בהתנדבות לקהילה ולעזור לאנשים הנמצאים בתחילת הדרך, בכך שישתף בסיפור חייו.",ראיות לעונש
ME-18-08-58591-978,"השלב הבא הוא מעבר לדירת לוויין שהיא עדיין בפיקוח של הצוות, ביצוע בדיקות שתן ומגורים בחברת נקיים, הנמצאים ביחד, ונתמכים אחד בשני.",ראיות לעונש
ME-18-08-58591-978,ברצונו להפוך לאזרח שנותן ולא רק לוקח.,ראיות לעונש
ME-18-08-58591-978,דיון - קביעת מתחם העונש ההולם,ראיות לעונש
ME-18-08-58591-978,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
ME-18-08-58591-978,"בחינת מידת הפגיעה בערך המוגן מובילה למסקנה כי הפגיעה היא ברף בינוני-גבוה וזאת בהינתן סוג הסם – קוקאין – שהוא מהקשים שבסמים, ומשקלו המשמעותי – 1 ק""ג.",ראיות לעונש
ME-18-08-58591-978,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת שהנאשם החזיק בדירה שני בקבוקי יין המכילים סם מסוג קוקאין שאותו רכש מאדם אחר.",ראיות לעונש
ME-18-08-58591-978,הנאשם יצר קשר עם הנאשם 3 כדי שיסייע לו לייבש את נוזל הסם לשם הפיכתו לאבקת סם.,ראיות לעונש
ME-18-08-58591-978,"כשהגיע הנאשם 3 למקום, שניהם יבשו את סם עד להפיכתו לאבקת סם מסוג קוקאין ובהמשך לכך צרכו חלק מהסם.",ראיות לעונש
ME-18-08-58591-978,הנאשם ונאשם 3 השתמשו בכלים שונים לצורך ייבוש נוזל הסם לאבקה.,ראיות לעונש
ME-18-08-58591-978,חלקו של הנאשם הוא המרכזי והדומיננטי בביצוע העבירה – הוא זה שרכש את הסם והוא זה שפעל לייבש אותו ולהפוך אותו מנוזל לאבקה – כל זאת כאשר הנאשם 3 סייע לו והנאשם 1 לא פעל למניעת העבירה.,ראיות לעונש
ME-18-08-58591-978,"הנזק שהיה צפוי להיגרם מביצוע העבירה הוא רב לנוכח כמותו המשמעותית של הסם, אשר אילו כמות זו של סמים הייתה מופצת לציבור, היה נגרם נזק רב למשתמשים בסמים וכן לציבור הרחב, הואיל וסמים מסוג זה הם מחוללי פשיעה.",ראיות לעונש
ME-18-08-58591-978,הסיבה שהביאה את הנאשם לביצוע העבירה היא התמכרותו לסמים.,ראיות לעונש
ME-18-08-58591-978,מדובר בסם בשווי של מאות אלפי ₪.,ראיות לעונש
ME-18-08-58591-978,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
ME-18-08-58591-978,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל משלוש ועד לשש שנות מאסר בפועל.",ראיות לעונש
ME-18-08-58591-978,"בהקשר זה יש לתת את הדעת לכך שממילא לפי הסדר הטיעון הוסכם שהמאשימה תעתור לעונש של 36 חודשי מאסר בפועל, וכי בשלב הטיעונים לעונש עתרה המאשימה להטיל על הנאשם עונש מאסר בפועל למשך שנתיים וחצי.",ראיות לעונש
ME-18-08-58591-978,"כלומר עתירת המאשימה היא לעונש נמוך מהרף התחתון של המתחם שנקבע, וזאת משיקולי שיקום.",ראיות לעונש
ME-18-08-58591-978,חריגה מהמתחם משיקולי שיקום,ראיות לעונש
ME-18-08-58591-978,יישום המבחנים האמורים לנסיבות המקרה דנן מעלה כי אכן הנאשם השתקם באופן מלא כדרישת סעיף 40ד' בחוק – ואף המאשימה אינה חולקת על כך.,ראיות לעונש
ME-18-08-58591-978,"במקרה דנן, כפי שעולה מתסקירי שירות המבחן, מדובר בנאשם אשר צרך סמים מסוגים שונים ובמהלך השנים האחרונות התמכרותו לסמים העמיקה ופגעה בתפקודו במישורי חייו השונים.",ראיות לעונש
ME-18-08-58591-978,"הנאשם השתלב בטיפול גמילה במסגרת הקהילה הטיפולית ""אילנות"", סיים את הטיפול בקהילה בהצלחה ובהמשך סיים גם את טיפול ההמשך בהוסטל.",ראיות לעונש
ME-18-08-58591-978,"גורמי הטיפול דווחו שהנאשם עמד בכללי המסגרת, שיתף פעולה בטיפול, תוך ששיתף בתכנים אישיים ולקח אחריות מלאה על מעשיו והסיבות שהובילו אותו לצרוך סמים.",ראיות לעונש
ME-18-08-58591-978,עוד נמסר שהנאשם מצליח להיעזר בגורמי הטיפול ולרכוש כלים להתנהלות תקינה ללא השימוש בסם.,ראיות לעונש
ME-18-08-58591-978,"במהלך הטיפול בקהילה, קיבל הנאשם תפקידים משמעותיים במסגרת הקהילה, שהוו ביטוי להצלחתו בשלבי הטיפול השונים ויכולתו בנטילת אחריות.",ראיות לעונש
ME-18-08-58591-978,"להתרשמות גורמי הטיפול, הנאשם נתרם מהטיפול בקהילה, הוא מצליח לבחון את התנהלותו באופן ביקורתי והוא בעל מוטיבציה גבוהה לערוך שינוי בדפוסיו ובאורח חייו.",ראיות לעונש
ME-18-08-58591-978,"במסגרת הטיפול בהוסטל הנאשם השתלב בעבודה באופן עצמאי, בה התמיד והפגין יכולות של אחריות והתנהלות נכונה.",ראיות לעונש
ME-18-08-58591-978,"גורמי הטיפול בהוסטל דווחו שהנאשם עמד בכל שלבי הטיפול, משמש כרכז הדירה בה שוהה במסגרת הטיפול בהוסטל, ומצליח בביטוי רגשי לקשייו.",ראיות לעונש
ME-18-08-58591-978,גורמי הטיפול התרשמו שהנאשם נתרם מהטיפול וכי הפרוגנוזה לגביו חיובית.,ראיות לעונש
ME-18-08-58591-978,"עם סיום הטיפול בהוסטל הנאשם עבר להתגורר בדירת הבוגרים של ההוסטל, אשר מהווה גורם תמיכה ומאפשר התמקדות בהמשך שיקומו.",ראיות לעונש
ME-18-08-58591-978,שירות המבחן התרשם שהנאשם עבר תהליך ארוך ומשמעותי אשר היה יעיל עבורו ואפשר לו לבחון באופן מעמיק את התנהלותו לאורך השנים ואת התמכרותו וכן אפשר לו לערוך שינוי בדפוסי חשיבה והתנהגות.,ראיות לעונש
ME-18-08-58591-978,מדובר בתהליך שיקומי-טיפולי ארוך וממושך אשר נמשך למעלה משנה וחצי (מתחילת נובמבר 2018).,ראיות לעונש
ME-18-08-58591-978,שירות המבחן התרשם בנוסף מכוחותיו של הנאשם ומיכולותיו לתפקוד תקין.,ראיות לעונש
ME-18-08-58591-978,"לאור התרשמות זו המליץ שירות המבחן להטיל על הנאשם צו מבחן למשך שנה וחצי ולהימנע מהשתת עונש קונקרטי, בכדי לאפשר לנאשם לרכז כוחותיו בהמשך הטיפול.",ראיות לעונש
ME-18-08-58591-978,"שירות המבחן סבר שאף אין מקום להשית על הנאשם עונש של עבודות שירות, ובמובן זה מדובר בתסקיר יוצא דופן.",ראיות לעונש
ME-18-08-58591-978,"מכל המתואר וכן מדברי הנאשם, סבורני שעל פי הוראות סעיף 40 ד' בחוק, המסקנה היא שהנאשם השתקם באופן אשר מצדיק חריגה ממתחם העונש ההולם.",ראיות לעונש
ME-18-08-58591-978,"כאמור לעיל, אף המאשימה – בהגינותה – סברה בעתירתה העונשית שיש לחרוג באופן משמעותי לקולה מהמתחם אשר לו עתרה של ארבע עד שבע שנות מאסר, ולהסתפק בעונש של שנתיים וחצי מאסר בפועל.",ראיות לעונש
ME-18-08-58591-978,"משנקבע כי קיימת הצדקה לחריגה לקולה ממתחם העונש ההולם, יש להמשיך ולבחון האם יש לגזור על הנאשם עונש ""על פי שיקולי שיקומו"" בלבד כלשון סעיף 40 ד' בחוק, קרי: להטיל על הנאשם עונש מאסר לריצוי בדרך של עבודות השירות לתקופה המרבית, מתוך הכרה בכך ששיקומו של הנאשם מהווה אף אינטרס ציבורי, או שמא יש לאזן בין שיקול השיקום ליתר שיקולי הענישה – לרבות שיקול ההלימה אשר מהווה את שיקול הבכורה מבין שיקולי הענישה, ושיקול ההרתעה – באופן שיוטל על הנאשם עונש מאסר בפועל, לריצוי מאחורי סורג ובריח, שהוא נמוך מהרף התחתון של המתחם.",ראיות לעונש
ME-18-08-58591-978,"השאלה אם ראוי לחרוג ממתחם העונש ההולם עד כדי הימנעות מהטלת מאסר בפועל, או שמא יש לחרוג מהמתחם אך לא עד כדי הימנעות מהטלת מאסר בפועל, תלויה במספר פרמטרים, ובפרט מידת הצלחת השיקום מחד גיסא, אל מול חומרת העבירה מאידך גיסא.",ראיות לעונש
ME-18-08-58591-978,"ככל שהעבירה בה הורשע הנאשם ונסיבותיה חמורות יותר, כך גובר הנטל המוטל על הנאשם להראות הליך שיקומי מתקדם יותר או סיכוי שיקום גבוהים יותר, כדי להצדיק חריגה לקולה ממתחם העונש ההולם עד כדי הימנעות מהטלת עונש מאסר מאחורי סורג ובריח.",ראיות לעונש
ME-18-08-58591-978,"בנסיבות המקרה דנן, בין היתר בשים לב לכך שמדובר במעשה אחד שבסופו הסם נתפס מבלי שנעשה ניסיון לסחור בו, ואין המדובר בעבירה שבה קיים נפגע עבירה, סבורני כי אין המדובר במקרה בעל חומרה יתרה.",ראיות לעונש
ME-18-08-58591-978,"אף המאשימה לא טענה זאת, וממילא הסכימה לחריגה ממתחם העונש ההולם.",ראיות לעונש
ME-18-08-58591-978,"מנגד, מובן הדבר שאין בכך כדי להפחית ולו במעט מחומרת המעשים.",ראיות לעונש
ME-18-08-58591-978,"הנאשם השתלב בטיפול במסגרת קהילת ""אילנות"", סיים את הטיפול בהצלחה וכיום סיים גם את מסגרת ההוסטל לבוגרי הקהילה.",ראיות לעונש
ME-18-08-58591-978,"קיים קשר בין ביצוע העבירה לבין התמכרותו לסמים, הקשורה בין היתר גם לקיום קשרים שוליים ולדפוסים שוליים, והטיפול האינטנסיבי שאותו עבר הנאשם בנושא התמכרותו לסמים ודפוסיו ההתמכרותיים והשוליים, הוביל לשיקומו ולהפחתה ניכרת בסיכון למעורבות נוספת בביצוע עבירות.",ראיות לעונש
ME-18-08-58591-978,"לאחר ששמעתי את הנאשם עצמו, את דברי אמו ובא-כוחו, שוכנעתי כי ההליך הפלילי היה בעל השפעה משמעותית על הנאשם, וכי הנאשם הפיק את לקחו.",ראיות לעונש
ME-18-08-58591-978,"הנאשם מפיק תועלת מרבית מהטיפול אשר אליו נרתם, באופן אשר מוביל למסקנה כי אף החברה תצא נשכרת משיקומו של הנאשם.",ראיות לעונש
ME-18-08-58591-978,השמתו של הנאשם כיום מאחורי סורג ובריח עלולה לכרסם באופן ניכר בהליך השיקום המשמעותי שהוא נרתם לו ולהוביל לנסיגה במצבו.,ראיות לעונש
ME-18-08-58591-978,"סבורני כי מסקנה זו עולה בקנה אחד עם המלצות דין וחשבון הוועדה הציבורית לבחינת מדיניות הענישה והטיפול בעבריינים (2015) (דוח ועדת דורנר), שם נקבע בין היתר כי במקום בו שיקולי ההלימה ואיון המסוכנות אינם מחייבים מאסר בין כותלי הכלא, וכשניתן לשלב את הנאשם בהליך שיקומי ממשי המותאם לצרכיו, מחוץ לכותלי הכלא, כי אז יש להעדיף את ההליך השיקומי על פני מאסר.",ראיות לעונש
ME-18-08-58591-978,גזירת העונש המתאים לנאשם,ראיות לעונש
ME-18-08-58591-978,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",ראיות לעונש
ME-18-08-58591-978,"במסגרת זו מן הראוי לתת את הדעת לכך שמדובר בנאשם כבן 32, אשר עד לשנים האחרונות תפקד במסגרות חייו השונות (בית ספר ושירות צבאי).",ראיות לעונש
ME-18-08-58591-978,מגיל צעיר צרך סמים ובמהלך השנים האחרונות התמכרותו לסמים העמיקה ופגעה בתפקידו בתחומי חייו השונים.,ראיות לעונש
ME-18-08-58591-978,"ניכר כי מצבו זה, השפיע על ביצוע העבירה.",ראיות לעונש
ME-18-08-58591-978,הנאשם הודה באשמה בהזדמנות הראשונה ונטל אחריות לביצוע העבירה.,ראיות לעונש
ME-18-08-58591-978,הנאשם השתלב בטיפול ארוך ומשמעותי בקהילה טיפולית ובהמשך לכך בהוסטל.,ראיות לעונש
ME-18-08-58591-978,הנאשם שיתף פעולה וסבורני שהנאשם הפיק תועלת מהטיפול והסיכון במצבו כיום פחת באופן משמעותי.,ראיות לעונש
ME-18-08-58591-978,"מובן שעונש מאסר בכליאה יקשה על הנאשם בהיותו מאסר ראשון ובפרט לאחר הליך הטיפול המשמעותי שעבר, ותכניותיו להמשך שיקום חייו.",ראיות לעונש
ME-18-08-58591-978,"כמו כן עונש מאסר יקשה על בני משפחתו, אשר בעקבות מעצרו של הנאשם התוודעו לחומרת מצבו והתגייסו לסייע לו בהליך השיקום.",ראיות לעונש
ME-18-08-58591-978,הנאשם נעדר עבר פלילי.,ראיות לעונש
ME-18-08-58591-978,כמו כן נתתי דעתי לתקופה המעצר שבה שהה הנאשם של למעלה מחודשיים וחצי (מיום 17.8.18 עד 4.11.18) ולכך שלאחר שחרורו ממעצר שהה בתנאי הקהילה הטיפולית.,ראיות לעונש
ME-18-08-58591-978,"בכל הנוגע לסוגיית האחידות בענישה, ביחס לעונשים שהוטלו על נאשמים 1 ו-3, יובהר כי על הנאשם 1 אשר הורשע באישום הראשון בעבירות של ייצור הגנה והפקה של סם מסוכן, החזקת סם מסוכן שלא לצריכה עצמית, החזקת כלים המשמשים להכנת סם, ובאישום השני באי מניעת פשע – הוטל עונש של שלושה חודשי מאסר לנשיאה בדרך של עבודות שירות.",ראיות לעונש
ME-18-08-58591-978,"הנאשם 1 הקים מעבדה לגידול סמים מסוג קנאביס שכללה 106 שתילים במשקל של כ-700 גרם, וכן לא מנע את הפשע הנוגע להחזקת הקוקאין על-ידי הנאשם.",ראיות לעונש
ME-18-08-58591-978,"הנאשם 3 הורשע באישום הראשון בסיוע לייצור הכנה והפקה של סם מסוכן, וכן באישום השני בסיוע להחזקת סם מסוכן שלא לצריכה עצמית, וסיוע להחזקת כלים המשמעים להכנת סם.",ראיות לעונש
ME-18-08-58591-978,"באישום הראשון, הורשע הנאשם 3 בכך שסייע לנאשם 1 בהקמת המעבדה לגידול סמים מסוג קנבוס.",ראיות לעונש
ME-18-08-58591-978,באישום השני הורשע הנאשם 3 בכך שסייע לנאשם בהחזקת הסם שלא לצריכה עצמית.,ראיות לעונש
ME-18-08-58591-978,"מבחינה עובדתית הנאשם 3 הגיע לבית לבקשת הנאשם, וייחד הם ייבשו את הנוזל עד אשר הפך לאבקת סם מסוג קוקאין.",ראיות לעונש
ME-18-08-58591-978,"על הנאשם 3 נגזרו, בהסכמת הצדדים, ארבעה חודשי מאסר לנשיאה בדרך של עבודות שירות.",ראיות לעונש
ME-18-08-58591-978,"מובן הדבר שעונשו של הנאשם, כמבצע עיקרי, אינו צריך להיגזר מעונשו של המסייע (נאשם 3), אך יש לתת את הדעת לייחס הולם בין העונשים אשר נגזרים על המבצע העיקרי ועל המסייע, בהתאם לחלקם היחסי במעשים, וזאת אף בשים לב לעובדה ששניהם נעדרי עבר פלילי.",ראיות לעונש
ME-18-08-58591-978,"נתתי דעתי לתסקיר שירות המבחן, אשר ממליץ להימנע מלהשית על הנאשם עונש מאסר, ואף לא עבודות שירות.",ראיות לעונש
ME-18-08-58591-978,"מובן הדבר שאין מקום לאמץ את המלצת שירות המבחן להימנע אף מעונש של עבודות שירות, ואולם יש לתת משקל משמעותי לעמדת שירות המבחן לפיה יש להימנע מעונש של כליאה, וזאת הגם שמדובר בהמלצה בלבד.",ראיות לעונש
ME-18-08-58591-978,"באיזון בין השיקולים השונים, סבורני כי מדובר בשיקום יוצא דופן אשר מצדיק לגזור על הנאשם עונש לפי שיקול שיקומו, קרי של מאסר לנשיאה בדרך של עבודות שירות לתקופה המרבית שקבע המחוקק.",ראיות לעונש
ME-18-08-58591-978,"בהקשר זה נתתי דעתי אף לעמדת המאשימה, אשר אמנם עתרה לעונש של מאסר בפועל, אך לא חלקה על כך שיש לחרוג לקולה ממתחם העונש ההולם.",ראיות לעונש
ME-18-08-58591-978,"בכל הנוגע לרכיבים הכספיים, הרי שהצדדים הסכימו על חילוט סך של 50,000 ₪.",ראיות לעונש
ME-18-08-58591-978,"סבורני כי לנוכח השווי הרב של הסם אשר הנאשם החזיק בו בסך של כ-600,000 ₪, ולנוכח ההקלה בעונש המאסר, הרי שיש להשית על הנאשם קנס כספי מכביד, אשר יהווה אף עונש מוחשי ומרתיע עבורו.",ראיות לעונש
ME-18-08-58591-978,"כמו כן, בכל הנוגע לצו המבחן, סבורני כי יש להטיל על הנאשם צו מבחן לתקופה ממושכת יותר מזו שהמליץ עליה שירות המבחן.",ראיות לעונש
ME-18-08-58591-978,"9 חודשי מאסר בפועל, לנשיאה בדרך של עבודות שירות.","אשר על-כן, הנני גוזר על הנאשם את העונשים הבאים:"
ME-18-08-58591-978,עבודות השירות תבוצענה בהתאם להמלצת הממונה.,"אשר על-כן, הנני גוזר על הנאשם את העונשים הבאים:"
ME-18-08-58591-978,תחילת עבודות השירות ביום 12.10.20.,"אשר על-כן, הנני גוזר על הנאשם את העונשים הבאים:"
ME-18-08-58591-978,"12 חודשי מאסר על תנאי, לבל יעבור הנאשם במשך שלוש שנים מיום שחרורו ממאסר כל עבירה מסוג פשע לפי פקודת הסמים.","אשר על-כן, הנני גוזר על הנאשם את העונשים הבאים:"
ME-18-08-58591-978,"חילוט סך של 50,000 ₪ אשר נתפסו, וזאת לטובת הקרן לפי פקודת הסמים.","אשר על-כן, הנני גוזר על הנאשם את העונשים הבאים:"
ME-18-08-58591-978,"קנס כספי בסך של 60,000 ₪ או 180 ימי מאסר תמורתו.","אשר על-כן, הנני גוזר על הנאשם את העונשים הבאים:"
ME-18-08-58591-978,"הקנס ישולם ב-30 תשלומים חודשיים שווים ורצופים, שהראשון שבהם ביום 1.4.21.","אשר על-כן, הנני גוזר על הנאשם את העונשים הבאים:"
ME-18-08-58591-978,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
ME-18-08-58591-978,צו מבחן למשך שנתיים.,"אשר על-כן, הנני גוזר על הנאשם את העונשים הבאים:"
ME-18-08-58591-978,"מובהר לנאשם כי אם לא יבצע את צו המבחן כנדרש, ניתן יהיה להפקיעו ולשוב ולגזור את דינו.","אשר על-כן, הנני גוזר על הנאשם את העונשים הבאים:"
ME-18-08-58591-978,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
ME-18-08-58591-978,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
ME-18-08-58591-978,"54678313ניתן היום,  כ' אב תש""פ, 10 אוגוסט 2020, בנוכחות הצדדים.","אשר על-כן, הנני גוזר על הנאשם את העונשים הבאים:"
ME-18-08-58591-978,נוסח מסמך זה כפוף לשינויי ניסוח ועריכה,"אשר על-כן, הנני גוזר על הנאשם את העונשים הבאים:"
ME-18-08-58591-978,"בעניין עריכה ושינויים במסמכי פסיקה, חקיקה ועוד באתר נבו – הקש כאן","אשר על-כן, הנני גוזר על הנאשם את העונשים הבאים:"
