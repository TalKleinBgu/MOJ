Unnamed: 0,verdict,text,part
0,ME-23-05-52567-993,"יצחק בן זזון (עציר), ת""ז xxxxxxxxxx",הנאשם
2,ME-23-05-52567-993,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 10, 36א(א), 36א(ב), 36ח","ע""י טל ליטן ועו""ד מאי יוסופוב"
3,ME-23-05-52567-993,"חוק העונשין, תשל""ז-1977: סע'  400, 415, 420, 441","ע""י טל ליטן ועו""ד מאי יוסופוב"
4,ME-23-05-52567-993,"* מהו העונש הראוי אותו יש להשית על הנאשם שנטל חלק בשורה של אירועים מתוכננים היטב, במסגרתם, החבורה, לה היה שותף, קשרה קשר להקים מעבדות לגידול סם מסוג קנבוס בדירות שכורות?","ע""י טל ליטן ועו""ד מאי יוסופוב"
5,ME-23-05-52567-993,* עונשין – ענישה – מדיניות ענישה: עבירות סמים,"ע""י טל ליטן ועו""ד מאי יוסופוב"
6,ME-23-05-52567-993,"הנאשם הורשע על פי הודאתו, במסגרת הסדר טיעון, בכתב אישום מתוקן בשורה של עבירות כדלקמן: ייצור הכנה והפקה של סם מסוכן (8 עבירות), החזקת סם מסוכן שלא לצריכה עצמית (8 עבירות), החזקת כלים (8 עבירות), נטילת חשמל, קבלת דבר במרמה בנסיבות מחמירות (8 עבירות), התחזות כאדם אחר (8 עבירות), שימוש במסמך מזויף (7 עבירות).","ע""י טל ליטן ועו""ד מאי יוסופוב"
7,ME-23-05-52567-993,"על פי כתב האישום לפיו הורשע הנאשם, על מנת לאפשר את ייצור הסם והפקתו, הוא פעל בדרכי מרמה, תוך זיוף מסמכים, לשכור דירות שונות.","ע""י טל ליטן ועו""ד מאי יוסופוב"
8,ME-23-05-52567-993,בית המשפט פסק כלהלן:,"ע""י טל ליטן ועו""ד מאי יוסופוב"
9,ME-23-05-52567-993,"הנאשם נטל חלק בשורה של אירועים מתוכננים היטב, במסגרתה, החבורה, לה היה שותף, קשרה קשר להקים מעבדות לגידול סם מסוג קנבוס בדירות שכורות.","ע""י טל ליטן ועו""ד מאי יוסופוב"
10,ME-23-05-52567-993,"העובדה כי עסקינן בהתארגנות, בה על כל אחד הוטל תפקיד, מוסיפה נופך חומרה למעשה.","ע""י טל ליטן ועו""ד מאי יוסופוב"
11,ME-23-05-52567-993,"ודוקו, המדובר בשמונה דירות שונות שהושכרו, צוידו באמצעים הדרושים לצורך ייצור הסם, חוברו באופן ""פיראטי"" לחשמל, ובפועל גודל בהם סם רב.","ע""י טל ליטן ועו""ד מאי יוסופוב"
12,ME-23-05-52567-993,"עם זאת, יש להביא בחשבון את העובדה כי גודל סם מסוג קנבוס, אשר פגיעתו בבריאות מצומצמת יותר.","ע""י טל ליטן ועו""ד מאי יוסופוב"
13,ME-23-05-52567-993,"בנסיבותיו של עניין זה, מן הראוי לקבוע מתחם ענישה אחד ביחס לכלל העבירות.","ע""י טל ליטן ועו""ד מאי יוסופוב"
14,ME-23-05-52567-993,את עונשו של הנאשם יש לגזור בהתאמה ובהלימה לעונשם של יתר המעורבים.,"ע""י טל ליטן ועו""ד מאי יוסופוב"
15,ME-23-05-52567-993,"הנאשם הורשע על פי הודאתו, במסגרת הסדר טיעון, בכתב אישום מתוקן בשורה של עבירות כדלקמן:",גזר דין
16,ME-23-05-52567-993,"ייצור הכנה והפקה של סם מסוכן (8 עבירות)- לפי סעיף 6 לפקודת הסמים המסוכנים, תשל""ג-1973.",גזר דין
17,ME-23-05-52567-993,"החזקת סם מסוכן שלא לצריכה עצמית (8 עבירות) - לפי סעיפים 7(א)+(ג) רישא לפקודה הנ""ל.",גזר דין
18,ME-23-05-52567-993,"החזקת כלים (8 עבירות) - לפי סעיף 10 רישא לפקודה הנ""ל.",גזר דין
19,ME-23-05-52567-993,"נטילת חשמל (8 עבירות) - לפי סעיף 400 לחוק העונשין, תשל""ז-1977.",גזר דין
20,ME-23-05-52567-993,"קבלת דבר במרמה בנסיבות מחמירות (8 עבירות) - לפי סעיף 415 לחוק הנ""ל.",גזר דין
21,ME-23-05-52567-993,"התחזות כאדם אחר (8 עבירות) - לפי סעיף 441 לחוק הנ""ל.",גזר דין
22,ME-23-05-52567-993,"שימוש במסמך מזויף (7 עבירות) - לפי סעיף 420 לחוק הנ""ל.",גזר דין
23,ME-23-05-52567-993,"העבירות האמורות הינן ה""לבוש"" המשפטי לשמונה אירועים שונים, דומים במהותם, שפורטו בכתב האישום המתוקן.",גזר דין
24,ME-23-05-52567-993,"במסגרתם, כחלק מקשר אותו קשר הנאשם עם אחרים, עובר לינואר 2022, הנאשם שכר שמונה דירות שונות, תוך שהוא מציג עצמו במרמה כאדם אחר, מציג תעודת זהות מזויפת, מוסר שיקים הנחזים להיות של אותו אחר, והכל במטרה להקים בדירות מעבדות לייצור סם מסוכן מסוג קנבוס, ללא היתר ושלא לצריכה עצמית.",גזר דין
25,ME-23-05-52567-993,"הנאשם פעל כל העת להסתרת זהותו וזהות שותפיו לקשר, כמו להסתרת המטרה לשמה נשכרו הדירות.",גזר דין
26,ME-23-05-52567-993,"לאחר שכירת הדירות ובמסגרת מימוש הקשר, פעל הנאשם ביחד עם חלק מהקושרים האחרים לצייד את הדירות בכלים שונים לצורך גידול הסם והחזקתו, זאת ללא היתר או רישיון.",גזר דין
27,ME-23-05-52567-993,"הנאשם פעל כאמור בין ינואר 2022 לבין אפריל 2023, כאשר במסגרת מימוש הקשר, בדירות שהוכשרו כאמור, ביחד עם אחרים, גידל, ייצר, הפיק, הכין והחזיק סם מסוכן מסוג קנבוס, וכן החזיק כלים המשמשים להכנה ולגידול הסם.",גזר דין
28,ME-23-05-52567-993,"באופן זה, במועדים השונים בחודש אפריל 2023, בהם נתפסו הדירות שנשכרו על ידי הנאשם על ידי משטרת ישראל, הוא החזיק בהן שתילים של סם מסוג קנבוס במשקל כולל של כ-172.6 ק""ג.",גזר דין
29,ME-23-05-52567-993,"בנוסף, לצורך גידול הסם, חיבר הנאשם את הדירות שנשכרו כאמור, בעצמו או באמצעות אחר, למתקני חברת החשמל, שלא בדרך התקנית לכך, ובכך נטל וצרך חשמל כשאינו זכאי לו, בעלות כוללת של כ-642,340 ₪.",גזר דין
30,ME-23-05-52567-993,"בפתח טיעוניה לעונש הגישה ב""כ המאשימה את הרישום הפלילי של הנאשם.",טיעוני הצדדים לעונש
31,ME-23-05-52567-993,"מרישום זה למדתי כי לחובתו 7 הרשעות קודמות, החל משנת 2015 ועד שנת 2019.",טיעוני הצדדים לעונש
32,ME-23-05-52567-993,"באותם מקרים הורשע הנאשם בעבירות רכוש שונות (בית משפט לנוער חיפה 608/2005, בית משפט שלום עכו 59566-06-2013, בית משפט שלום קריות 5078-08-2019), עבירות אלימות (בית משפט שלום קריות 630/06, בית משפט שלום קריות 19178-06-2009), החזקת סמים לצריכה עצמית, עבירות נשק ורכוש (בית משפט מחוזי חיפה 56320-02-2013).",טיעוני הצדדים לעונש
33,ME-23-05-52567-993,"באת כוח המאשימה פתחה את טיעוניה בפירוט הסדר הטיעון בנוגע לעונש המאסר בפועל, במסגרתו התביעה הסכימה לעתור לעונש ברף עליון של 42 חודשי מאסר ואילו ההגנה תטען לרף תחתון של 29 חודשים, כל זאת לצד מאסר מותנה, קנס ופיצוי לבעלי הדירות.",טיעוני הצדדים לעונש
34,ME-23-05-52567-993,"בטיעוניה לעונש עמדה ב""כ המאשימה על הערכים החברתיים שנפגעו כתוצאה מהעבירות בהן הורשע הנאשם, בראשן החובה להגן על שלומו, גופו, בריאותו ושלוות נפשו של הציבור, כמו גם על הביטחון האישי של הפרט ורכושו.",טיעוני הצדדים לעונש
35,ME-23-05-52567-993,"התובעת הדגישה את החומרה הנלווית לעבירות סמים, הן בשל הקושי לחשוף עבירות אלה והן באשר לנזקים הקשים וארוכי הטווח לחברה וליחיד הנגרמים בעטיהן.",טיעוני הצדדים לעונש
36,ME-23-05-52567-993,"על רקע האמור, הפנתה התובעת לפסיקת בתי המשפט, בה נקבע הצורך בהטלת עונשי מאסר מרתיעים, כחלק מהמאבק בעבירות הסמים.",טיעוני הצדדים לעונש
37,ME-23-05-52567-993,"באשר לנסיבות ביצוע העבירה, פירטה באת כוח המאשימה כי מעשי הנאשם מחייבים תכנון מוקדם.",טיעוני הצדדים לעונש
38,ME-23-05-52567-993,"התובעת הטעימה כי הסמים נתפסו בדירות, אולם, אין בעובדה זו כדי להפחית מפוטנציאל הנזק אשר היה עלול להיגרם, לולא נפסק הגידול בהתערבות המשטרה.",טיעוני הצדדים לעונש
39,ME-23-05-52567-993,"עוד נטען כי הנאשם פעל לשם הפקת רווח כלכלי, תוך שהוא מתעלם מהנזק שעלול להיגרם לזולת.",טיעוני הצדדים לעונש
40,ME-23-05-52567-993,התובעת הקדישה פרק נכבד מטיעוניה לרמת הענישה שנקבעה בעניינם של שותפים ומעורבים אחרים בפרשה.,טיעוני הצדדים לעונש
41,ME-23-05-52567-993,"לדבריה, בפרשה זו נדונו חמישה נאשמים נוספים לעונשים שנעו בין 16-21 חודשי מאסר לריצוי בפועל, לצד עונשים נלווים.",טיעוני הצדדים לעונש
42,ME-23-05-52567-993,התובעת ביקשה להבחין בין עניינם של אותם שותפים לבין עניינו של הנאשם שבפניי.,טיעוני הצדדים לעונש
43,ME-23-05-52567-993,"בראש ובראשונה, הדגישה התובעת כי ליתר הנאשמים יוחסו שלושה אישומים בנוגע לשלוש מעבדות, אשר בהן גודלו 90 ק""ג של סם.",טיעוני הצדדים לעונש
44,ME-23-05-52567-993,"בענייננו, הורשע הנאשם בנוגע לשמונה מעבדות, בהן גודל סם במשקל העולה על 170 ק""ג.",טיעוני הצדדים לעונש
45,ME-23-05-52567-993,"לאור זאת, סברה התובעת כי יש להיצמד לרף העליון של הענישה לה עתרה.",טיעוני הצדדים לעונש
46,ME-23-05-52567-993,"לטעמה, מסקנה זו מתבקשת במיוחד לאור עברו הפלילי של הנאשם והעובדה כי לא עומדות לזכותו נסיבות אישיות מיוחדות ואף לא נטען לשיקולי שיקום.",טיעוני הצדדים לעונש
47,ME-23-05-52567-993,"לצד עונש המאסר בפועל ביקשה התובעת להטיל על הנאשם קנס, ואף לחייבו בפיצוי לבעלי הדירות.",טיעוני הצדדים לעונש
48,ME-23-05-52567-993,"לדעתה, פיצוי כאמור מתבקש לאור הנזקים שנגרמו לדירות.",טיעוני הצדדים לעונש
49,ME-23-05-52567-993,"באשר להודאת הנאשם, סייגה התובעת כי זו ניתנה לאחר שנשמעו חלק מבעלי הדירות.",טיעוני הצדדים לעונש
50,ME-23-05-52567-993,"יצוין לבסוף כי במסגרת הסדר הטיעון הוסכם בין הצדדים כי הנאשם יוכרז כ""סוחר סמים"" וכי הרכוש אשר נתפס ופורט בכתב האישום המתוקן, וכן מכשיר טלפון של הנאשם, יחולטו לטובת קרן החילוט שהוקמה מכוח פקודת הסמים המסוכנים.",טיעוני הצדדים לעונש
51,ME-23-05-52567-993,"הסנגור טען כי הנאשם בן 36, רווק, בן למשפחה נורמטיבית להורים גרושים.",טיעוני הצדדים לעונש
52,ME-23-05-52567-993,"הוא גדל במשפחה עם בעיות סוציואקונומיות קשות ביותר, אשר השפיעו על תהליך התבגרותו.",טיעוני הצדדים לעונש
53,ME-23-05-52567-993,"עם זאת, הוא סיים 12 שנות לימוד עם תעודת בגרות, כך שחרף הקשיים פילס דרכו, במסגרות מסודרות.",טיעוני הצדדים לעונש
54,ME-23-05-52567-993,"הסנגור הוסיף כי אומנם לנאשם הרשעות קודמות, אך האחרונה שבהן בשנת 2019 ואף לא אחת מהן מלמדת על קשר לייצור או סחר בסמים.",טיעוני הצדדים לעונש
55,ME-23-05-52567-993,"בנוסף, טען הסנגור כי יש לקחת בחשבון את מעצרו של הנאשם עד כה, כאשר מזה 15 חודשים הוא מצוי בתנאי מעצר קשים.",טיעוני הצדדים לעונש
56,ME-23-05-52567-993,"עוד טען ב""כ הנאשם כי לאור הגעת התביעה להסדרי טיעון עם השותפים, הופרדו כתבי האישום של האחרים מזה של הנאשם בענייננו.",טיעוני הצדדים לעונש
57,ME-23-05-52567-993,"בנוסף, ציין הסנגור כי יש לראות במעשיו של הנאשם כאירוע אחד.",טיעוני הצדדים לעונש
58,ME-23-05-52567-993,"בהתאם לכך, עתירות הצדדים יוצרות את מתחם הענישה הנכון, וזאת גם בהתייחס לקשיים הראייתיים שהצדדים שקלו טרם הצגת ההסדר.",טיעוני הצדדים לעונש
59,ME-23-05-52567-993,"ב""כ הנאשם אף הוא התייחס לעונשם של המעורבים האחרים.",טיעוני הצדדים לעונש
60,ME-23-05-52567-993,"לשיטתו, לאור עקרון אחידות הענישה, יש למקם את הנאשם בתחתית המתחם, כפי שקבע בית משפט זה בעניינם של יתר השותפים.",טיעוני הצדדים לעונש
61,ME-23-05-52567-993,עוד התייחס הסנגור לעובדה כי הנאשם נטל אחריות על מעשיו וחסך בזמן שיפוטי יקר.,טיעוני הצדדים לעונש
62,ME-23-05-52567-993,"זאת במיוחד לאור העבודה כי מדובר בתיק מורכב מאוד, קשה לניהול, בו היו עתידים להעיד 180 עדים.",טיעוני הצדדים לעונש
63,ME-23-05-52567-993,"ב""כ הנאשם סבר עוד כי חלקו של הנאשם מצוי נמוך בהיררכיה שבין המעורבים.",טיעוני הצדדים לעונש
64,ME-23-05-52567-993,"על כן, אין ליצור פער עונשי בינו לבין הקושרים האחרים.",טיעוני הצדדים לעונש
65,ME-23-05-52567-993,"בהתאם לאמור, ביקש הסנגור שיוטל על הנאשם עונש בן 29 חודשים וקנס פרופורציונלי לקנסות שהוטלו על האחרים.",טיעוני הצדדים לעונש
66,ME-23-05-52567-993,עוד סבר הסנגור כי יש להימנע מפיצוי לבעלי הדירות.,טיעוני הצדדים לעונש
67,ME-23-05-52567-993,"לטענתו, בעלי הדירות קיבלו תשלום עבור שכר הדירה, ולא הוכח כי נגרם להם נזק.",טיעוני הצדדים לעונש
68,ME-23-05-52567-993,"לאור זאת, יש להשאיר את האפשרות לפיצוי לפתחם של בעלי הדירות, במסגרת הליך אזרחי נגד הנאשם או המעורבים האחרים.",טיעוני הצדדים לעונש
69,ME-23-05-52567-993,הנאשם בדברו האחרון מסר כי הוא מצטער על מעשיו ועל ששיקר לבעלי הדירות.,טיעוני הצדדים לעונש
70,ME-23-05-52567-993,הנאשם ציין כי עשה דברים חמורים מאוד ואין להקל בהם ראש.,טיעוני הצדדים לעונש
71,ME-23-05-52567-993,"לצד האמור, תיאר הנאשם את תנאי מעצרו הקשים ביותר וביקש להתחשב במעצר זה.",טיעוני הצדדים לעונש
72,ME-23-05-52567-993,"תכליתן של עבירות בתחום הסמים, דוגמת אלה שנעברו על ידי הנאשם, להגן על שלום הציבור ובריאותו.",הערכים החברתיים המוגנים
73,ME-23-05-52567-993,"הדברים נכונים במיוחד כלפי מי שעוסק בייצור, הכנה והפקה של הסם, מתוך מטרה להפיצו ברבים, לשם רווח כלכלי.",הערכים החברתיים המוגנים
74,ME-23-05-52567-993,"המדובר בחולייה הראשונה בשרשרת מסועפת, אשר בלעדיה אין, ועל כן מרכזיותה והצורך להילחם נגדה מלחמה שערה.",הערכים החברתיים המוגנים
75,ME-23-05-52567-993,"לצד האמור, נקל להבין כי גידול והפצת סם כאמור עלולות להביא לתוצאות קשות ולפגיעה ממשית בפרט ובכלל, במישור הבריאותי והכספי.",הערכים החברתיים המוגנים
76,ME-23-05-52567-993,"על מנת לאפשר את ייצור הסם והפקתו, פעל הנאשם בדרכי מרמה, תוך זיוף מסמכים, לשכור דירות שונות.",הערכים החברתיים המוגנים
77,ME-23-05-52567-993,בכך הוא פגע פגיעה נוספת בסדר הציבורי ואף בקניינו ורכושו של הפרט.,הערכים החברתיים המוגנים
78,ME-23-05-52567-993,"מעשים אלו פוגמים ופוגעים באופן ניכר בתחושת הביטחון האישי, ביכולת לתת אמון בזולת ובשלווה הנפשית של קרבנותיו.",הערכים החברתיים המוגנים
79,ME-23-05-52567-993,"חשיבותם של ערכים מוגנים אלה, הובילה לגיבושה של מדיניות ענישה מחמירה, בגין הפגיעה בהם:",הערכים החברתיים המוגנים
80,ME-23-05-52567-993,"באשר לנטילת החשמל, הרי שעבירה זו פוגעת בציבור כולו ומסבה לו נזק כלכלי ברור.",הערכים החברתיים המוגנים
81,ME-23-05-52567-993,"כל זאת, כאשר, בענייננו, מידת הפגיעה בערכים המוגנים משמעותית, בשל היקף ההתארגנות, האמצעים הרבים בהם נעשה שימוש, ומעל הכל היקף הסם שגודל והחשמל שנעשה בו שימוש לא חוקי.",הערכים החברתיים המוגנים
86,ME-23-05-52567-993,"עוד יש לתת את הדעת להיקף העבירות, כאשר במסגרת תפקידו בקשר פנה הנאשם במרמה אל בעלי דירות שונות, כפי שפורט בכתב האישום המתוקן.",נסיבות הקשורות בביצוע העבירה 
87,ME-23-05-52567-993,"כל אלה מלמדים על תכנון מקדים, יוזמה ועורמה לא מבוטלים.",נסיבות הקשורות בביצוע העבירה 
88,ME-23-05-52567-993,"העובדה כי הנאשם חזר על מעשיו בנוגע לשמונה דירות שונות מוסיפה מימד חומרה, בשל היקף העבירות, הנזק הכולל שלהן לערכים המוגנים עליהם עמדנו, וכן פוטנציאל הנזק והרווח הנרחב שעמד בצד העבירות, גם אם אין ראיה כי פוטנציאל זה מומש.",נסיבות הקשורות בביצוע העבירה 
89,ME-23-05-52567-993,"לצד האמור, עומדים לחובת הנאשם השימוש שעשה במספר זהויות, תוך שהציג מסמכים מזהים ואף אמצעי תשלום שאינם על שמו.",נסיבות הקשורות בביצוע העבירה 
90,ME-23-05-52567-993,"עסקינן על כן, במעשים שיטתיים, שבוצעו על פני פרק זמן ממושך למדי.",נסיבות הקשורות בביצוע העבירה 
91,ME-23-05-52567-993,"העובדה כי הנאשם היה שותף לגידולם של שתילי קנבוס בעשרות קילוגרמים, מהם היה ניתן להפיק כמות סם רבה, ובכך להרחיב את הפצת הסמים בחברה, מהווה נסיבה מחמירה.",נסיבות הקשורות בביצוע העבירה 
92,ME-23-05-52567-993,"זאת ועוד, בעיניי, גם אם הנאשם לא גרם לנזק כספי לבעלי הדירות, נקודה אליה אחזור בהמשך בנוגע לעתירת התביעה לחייב את הנאשם בפיצויים, אין ספק כי הפגיעה באמון בעלי הדירות משמעותית.",נסיבות הקשורות בביצוע העבירה 
93,ME-23-05-52567-993,"לבסוף, יש להדגיש את העובדה כי העבירות נפסקו כתוצאה מהתערבות המשטרה ולא בשל החלטה או מעשה של הנאשם.",נסיבות הקשורות בביצוע העבירה 
94,ME-23-05-52567-993,"לא אחת נכתב על אודות החומרה והסיכון הטמונים בעבירות של ייצור והפקת סמים, בין אם כאלה שנהוג לכנותם ""סמים קלים"" ובין אם סמים ""קשים"" יותר.",מדיניות הענישה 
95,ME-23-05-52567-993,"זאת ועוד, הודגש לא אחת כי גם אם קיימת היום מדיניות אכיפה מקלה יותר כלפי השימוש בקנבוס, ""מדיניות חדשה זו לא נועדה לעודד אספקה או ייצור של סם, ואין בה לגרוע מהתכלית החברתית של מלחמה נגד תופעות אלו עולה כי מדיניות הענישה למשתמש עצמי בסם מסוג קנבוס פעם ראשונה לחוד, ומדיניות הענישה למפיץ, לסוחר ולמגדל.",מדיניות הענישה 
96,ME-23-05-52567-993,..,מדיניות הענישה 
97,ME-23-05-52567-993,"לחוד""(עניין דרחי הנ""ל).",מדיניות הענישה 
98,ME-23-05-52567-993,"על רקע זה, ניתן למצוא פסיקה לא מועטה בעבירות דומות לשלנו, או קלות במקצת, בה הוטלו עונשי מאסר משמעותיים.",מדיניות הענישה 
99,ME-23-05-52567-993,"עם זאת, עיון בפסיקה, זו שהוזכרה על ידי הצדדים וכן פסיקה נוספת, מלמדת על קיומו של מנעד עונשי רחב למדי.",מדיניות הענישה 
100,ME-23-05-52567-993,"עם זאת, ניתן למצוא פסיקה לא מועטה אשר בה, במקרים דומים, נגזרו עונשים המצויים במתחם אליו עתרו הצדדים.",מדיניות הענישה 
101,ME-23-05-52567-993,"בעניין דרחי הנ""ל הוטלו 30 חודשי מאסר על נאשם ללא עבר פלילי משמעותי, אשר הקים מעבדה לגידול סם מסוג קנבוס במספר חדרים בדירה אשר בחזקתו.",מדיניות הענישה 
102,ME-23-05-52567-993,"כאשר המשטרה פשטה על מעבדה זו נתפסו כ-77 ק""ג של סם.",מדיניות הענישה 
103,ME-23-05-52567-993,"כאמור, בעתירתם תחמו הצדדים את מתחם הענישה ההולם בענייננו, קרי 29-42 חודשי מאסר בפועל, לצד עונשים נלווים.",מתחם העונש ההולם ורמת הענישה בפרשה
104,ME-23-05-52567-993,"בעניין זה, אציין כי למרות שהנאשם הורשע במספר עבירות בנוגע לשמונה אירועים שונים, לנוכח נסיבות ביצוע העבירות והעובדה שמדובר במסכת עבריינית אחת, מן הראוי לקבוע מתחם ענישה אחד ביחס לכלל העבירות.",מתחם העונש ההולם ורמת הענישה בפרשה
105,ME-23-05-52567-993,בכך הנני מאמץ את גישת הצדדים.,מתחם העונש ההולם ורמת הענישה בפרשה
106,ME-23-05-52567-993,"לצד קביעת מתחם כאמור, בבואנו לקבוע מה העונש הראוי לנאשם קיימת חשיבות רבה לעונשים שהושתו על יתר המעורבים בפרשה, לנוכח עיקרון אחידות הענישה.",מתחם העונש ההולם ורמת הענישה בפרשה
107,ME-23-05-52567-993,נעמוד על עונשיהם של אלו.,מתחם העונש ההולם ורמת הענישה בפרשה
108,ME-23-05-52567-993,"הנאשם אברהם חודדטוב (להלן אברהם), אשר לחובתו שבע הרשעות קודמות בנושא סמים, רכוש ואלימות, הורשע על פי הודאתו בכתב אישום מתוקן שכלל עבירות של ייצור סם באמצעות גידולו, החזקת סם שלא לצריכה עצמית, החזקת כלים ונטילת חשמל, בנוגע להפעלת שלוש מעבדות, בהן נתפסו סמים במשקל של כ- 36 ק""ג.",מתחם העונש ההולם ורמת הענישה בפרשה
109,ME-23-05-52567-993,חלקו המעשי של אברהם היה בגידול הסם.,מתחם העונש ההולם ורמת הענישה בפרשה
110,ME-23-05-52567-993,בעניינו עתרו הצדדים לעונש ספציפי.,מתחם העונש ההולם ורמת הענישה בפרשה
111,ME-23-05-52567-993,"בהתאם לעתירה זו הוטלו עליו 16 חודשי מאסר לריצוי בפועל, מאסר מותנה וקנס בסך 15,000 ש""ח.",מתחם העונש ההולם ורמת הענישה בפרשה
112,ME-23-05-52567-993,גזר דין זה נומק בקשיים הראייתיים שהתעוררו בתיק.,מתחם העונש ההולם ורמת הענישה בפרשה
113,ME-23-05-52567-993,"אף בעניינם של השותפים הנוספים, שלמה סמי שומשונוב (להלן שלמה), רדיק רפאילוב  (להלן רדיק) ובליס פרדיננדו (להלן בליס), תוקן כתב האישום באופן משמעותי, לאור קשיים ראייתיים.",מתחם העונש ההולם ורמת הענישה בפרשה
114,ME-23-05-52567-993,"גם נאשמים אלה הורשעו במעורבות בהכשרת והפעלת שלוש מעבדות בהן נתפסו כ- 90 ק""ג של שתילי סמים.",מתחם העונש ההולם ורמת הענישה בפרשה
115,ME-23-05-52567-993,"בעניינם של שלושת הנאשמים האמורים, הסכימו הצדדים על טווח ענישה של 20-30 חודשי מאסר בפועל.",מתחם העונש ההולם ורמת הענישה בפרשה
116,ME-23-05-52567-993,"בית המשפט גזר עליהם עונש של 21 חודשי מאסר בפועל, מאסר מותנה וקנס על סך 20,000 ₪.",מתחם העונש ההולם ורמת הענישה בפרשה
117,ME-23-05-52567-993,"גזר דינם האמור נומק בתיקון המשמעותי של כתב האישום, בחיסכון בזמן שיפוטי ניכר נוכח ההודאה ובעברם הפלילי שאינו מכביד.",מתחם העונש ההולם ורמת הענישה בפרשה
118,ME-23-05-52567-993,"עינינו הרואות כי, על אף הדמיון הרב בין עניינו של הנאשם לבין זה של שותפיו לקשר, המתבטא בראש ובראשונה בעובדה כי כלל העבירות שבוצעו נבעו מהקשר האמור, נבדל עניינו של הנאשם שבפניי במספר נושאים.",מתחם העונש ההולם ורמת הענישה בפרשה
119,ME-23-05-52567-993,"ראשית,  יש לציין כי נאשם דנן הורשע בנוגע לשמונה מעבדות ולא בשלוש, כפי שהורשעו שותפיו.",מתחם העונש ההולם ורמת הענישה בפרשה
120,ME-23-05-52567-993,"שנית, על פי המתואר בכתב האישום המתוקן, חלקו בקשר התבטא יותר בהשגת הדירות, מאשר בתפעול המעבדות עצמן.",מתחם העונש ההולם ורמת הענישה בפרשה
121,ME-23-05-52567-993,"בעניין זה, אציין כי אין בפניי די פרטים על מנת להכריע במחלוקת שנפלה בין הצדדים בנוגע למיקומו של הנאשם בקשר העברייני.",מתחם העונש ההולם ורמת הענישה בפרשה
122,ME-23-05-52567-993,"אומנם, רגליים לסברת הסנגור כי לא פעם, מי שנשלח לעמוד בחזית העשייה אינו העומד בראשה.",מתחם העונש ההולם ורמת הענישה בפרשה
123,ME-23-05-52567-993,"ברם, לא ניתן לאשש סברה זו במקרה דנן על בסיס העובדות להן נחשפתי.",מתחם העונש ההולם ורמת הענישה בפרשה
124,ME-23-05-52567-993,"מכל מקום, העובדה כי הנאשם הוא אשר ניהל את שכירת הדירות, תוך שהוא התחזה לאחר, מייחדת אותו מחבריו.",מתחם העונש ההולם ורמת הענישה בפרשה
125,ME-23-05-52567-993,"שלישית, היקף תוצאות מעשיו של הנאשם רב מזה של יתר הנאשמים שנתנו את הדין בפרשה זו.",מתחם העונש ההולם ורמת הענישה בפרשה
126,ME-23-05-52567-993,"כך, הודה הנאשם בגידול של כ-170 ק""ג קנבוס, בעוד שותפיו הורשעו בגידול 36-90 ק""ג בלבד.",מתחם העונש ההולם ורמת הענישה בפרשה
127,ME-23-05-52567-993,"בדומה לנזק הכלכלי אותו גרם לחברת החשמל בשותפתו לנטילת החשמל, נרחב יותר ומסתכם בלמעלה מ-600,000 ₪.",מתחם העונש ההולם ורמת הענישה בפרשה
128,ME-23-05-52567-993,"על רקע כלל האמור עד כה, אף עולה הצורך להטיל על הנאשם קנס משמעותי, מעבר לקנסות שהוטלו על שותפיו.",מתחם העונש ההולם ורמת הענישה בפרשה
129,ME-23-05-52567-993,"קנס זה משתלב בצורכי הגמול וההרתעה, במיוחד על רקע המניע הכלכלי שעמד מאחורי ביצוע העבירות.",מתחם העונש ההולם ורמת הענישה בפרשה
130,ME-23-05-52567-993,"בדומה, ראוי בעיניי להטיל על הנאשם מאסר מותנה מרתיע.",מתחם העונש ההולם ורמת הענישה בפרשה
131,ME-23-05-52567-993,"ועם כל האמור, ברי כי את עונשו של הנאשם יש לגזור בהתאמה ובהלימה לעונשם של יתר המעורבים, כפי שאף סברו הצדדים, זאת מבלי להתעלם מנסיבותיו האישיות.",מתחם העונש ההולם ורמת הענישה בפרשה
132,ME-23-05-52567-993,בא כוח הנאשם ציין בטיעוניו כי הנאשם בן למשפחה נורמטיבית אשר גדל תחת בעיות סוציואקונומיות קשות.,נסיבות שאינן קשורות בעבירה
133,ME-23-05-52567-993,"חרף הקשיים, הנאשם השלים 12 שנות לימוד עם תעודת בגרות.",נסיבות שאינן קשורות בעבירה
134,ME-23-05-52567-993,"כיום הנאשם כבן 37, רווק, והוא הספיק לצבור לחובתו שבע הרשעות קודמות, חלקן בגין עבירות חמורות, גם אם לא בנוגע לייצור סם והפצתו.",נסיבות שאינן קשורות בעבירה
135,ME-23-05-52567-993,"עבר מכביד זה מן הראוי כי יקבל ביטוי בעונשו של הנאשם, גם אם הוא אינו מאפיין רק אותו מבין הקושרים השונים.",נסיבות שאינן קשורות בעבירה
136,ME-23-05-52567-993,"זאת כאשר גם לשותפו אברהם, היו שבע הרשעות קודמות.",נסיבות שאינן קשורות בעבירה
137,ME-23-05-52567-993,"לצד האמור, בענייננו, כמו בעניינם של השותפים האחרים יש לתת משקל של ממש להודאת הנאשם באשמה.",נסיבות שאינן קשורות בעבירה
138,ME-23-05-52567-993,"ראשית, יש בהודאה זו משום קבלת אחריות על ידי הנאשם.",נסיבות שאינן קשורות בעבירה
139,ME-23-05-52567-993,אחריות כאמור בוטאה גם על ידי הנאשם בדברו האחרון.,נסיבות שאינן קשורות בעבירה
140,ME-23-05-52567-993,"שנית, הודאת הנאשם חסכה זמן שיפוטי רב.",נסיבות שאינן קשורות בעבירה
141,ME-23-05-52567-993,"כפי שצוין בצדק על ידי ב""כ הנאשם, מדובר בתיק בהיקף ראייתי ניכר ביותר, אשר גם אם היו נשמעים רק מקצת העדים היה מביא להימשכות משמעותית של ההליכים.",נסיבות שאינן קשורות בעבירה
142,ME-23-05-52567-993,"עוד אזקוף לזכות הנאשם את העובדה כי עד כה שהה במעצר 15 חודשים, שכפי ששמעתי ממנו היו עבורו קשים ביותר.",נסיבות שאינן קשורות בעבירה
143,ME-23-05-52567-993,"בענייננו, לא הובאה בפניי כל ראיה לכך שמעשיו של הנאשם גרמו נזק פיזי לבעלי הדירות.",פיצויים לבעלי הדירות
144,ME-23-05-52567-993,"יתרה מזו, במסגרת פרשת התביעה העידו בפניי מספר בעלות דירות, אשר לא ציינו כי נגרם נזק לדירות כאמור.",פיצויים לבעלי הדירות
145,ME-23-05-52567-993,"במצב דברים זה, לא מצאתי להטיל על הנאשם פיצוי לבעלי הדירות.",פיצויים לבעלי הדירות
146,ME-23-05-52567-993,"הנאשם עירב עצמו בשורה ארוכה של עבירות לא פשוטות, כאשר, יחד עם אחרים, שכר שמונה דירות במרמה ותוך התחזות לאחר, והיה שותף לציוד דירות אלה בציוד הנדרש לגידול, הכנה, ייצור והפקה של סם מסוג קנבוס, ולגידול סם כאמור בהיקף גדול.",סוף דבר
147,ME-23-05-52567-993,"הנאשם אף היה שותף לחיבור ""פיראטי"" של אותן דירות לרשת החשמל, ובאמצעות זאת לגניבת חשמל בהיקף כספי ניכר.",סוף דבר
148,ME-23-05-52567-993,לחובתו שבע הרשעות קודמות.,סוף דבר
149,ME-23-05-52567-993,לזכותו הודאתו באשמה.,סוף דבר
150,ME-23-05-52567-993,"הנאשם הוא האחרון הנותן את הדין בפרשה זו, כאשר, בנוגע למעורבים אחרים, נקבעה רמת ענישה הנעה בין 16-21 חודשי מאסר לריצוי בפועל, אם כי בגין היקף עשייה עבריינית מצומצמת יותר.",סוף דבר
151,ME-23-05-52567-993,חלקו של הנאשם בקשר העברייני מתייחד בעובדה כי הוא אשר שכר את הדירות שהוסבו למעבדות.,סוף דבר
152,ME-23-05-52567-993,לא ניתן לקבוע כי התקיימה היררכיה בין הקושרים השונים.,סוף דבר
153,ME-23-05-52567-993,"על רקע כלל האמור, בשים לב לכלל הנסיבות שפורטו לעיל ולשיקולי הענישה השונים, הגעתי למסקנה כי יש לגזור על הנאשם את העונשים הבאים:",סוף דבר
154,ME-23-05-52567-993,35 חודשי מאסר לריצוי בפועל מיום מעצרו בתיק זה.,סוף דבר
155,ME-23-05-52567-993,"18 חודשי מאסר אותם לא ירצה אלא אם בתוך 3 שנים מיום שחרורו ישוב ויעבור אחת העבירות בהן הורשע, מלבד עבירת החזקת כלים.",סוף דבר
156,ME-23-05-52567-993,"קנס בסך 30,000  ₪ שישולם עד לשחרור וכתנאי לשחרור.",סוף דבר
157,ME-23-05-52567-993,לא ישלם הנאשם קנס זה ייאסר לתקופה נוספת של 6 חודשי מאסר.,סוף דבר
158,ME-23-05-52567-993,"אני מורה על חילוט כלל הרכוש שפורט בכתב האישום, בהיותו רכוש ששימש לביצוע העבירות (סעיף 36א(א) לפקודת הסמים המסוכנים, תשל""ג-1973).",סוף דבר
159,ME-23-05-52567-993,"כן אני מורה על חילוט מכשיר הטלפון הסלולרי של הנאשם שנתפס בתיק זה, בהתאם להסכמת הצדדים.",סוף דבר
160,ME-23-05-52567-993,רכוש זה יחולט לטובת קרן החילוט (סעיף 36ח לפקודה).,סוף דבר
161,ME-23-05-52567-993,"לבסוף, ובהתאם להסכמת הצדדים, הנני מכריז על הנאשם כ""סוחר סמים"" (סעיף 36א(ב) לפקודה).",סוף דבר
162,ME-23-05-52567-993,זכות ערעור לבית המשפט העליון תוך 45 ימים מהיום.,סוף דבר
163,ME-23-05-52567-993,"5129371ניתן היום, י""ז אב תשפ""ד, 21 אוגוסט 2024, בפומבי ובמעמד הנאשם, באי כוחו ובאת כוח המאשימה.",סוף דבר
164,ME-23-05-52567-993,54678313,סוף דבר
