Unnamed: 0,verdict,text,part
0,ME-22-03-60484-11,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א, 36א(ב)", אימן מסארווה (עציר) 
1,ME-22-03-60484-11,"חוק העונשין, תשל""ז-1977: סע'  29, 31, 40ט, 40יג (א), 40יג(ג)", אימן מסארווה (עציר) 
2,ME-22-03-60484-11,"הנאשם שלפניי, אימן מסארווה (להלן: ""הנאשם 1"" או ""הנאשם"") הורשע ביום 28.3.23 על-סמך הודאתו בעובדות כתב אישום מתוקן אשר הוגש נגדו ונגד אחרים.",כללי
3,ME-22-03-60484-11,"הנאשם הורשע בשתי עבירות שעניינן סחר בסם מסוכן בהתאם לסעיפים 13 ו- 19א לפקודת הסמים המסוכנים [נוסח חדש] התשל""ג - 1973 (להלן: ""פקודת הסמים המסוכנים"" או ""הפקודה"") בצירוף לסעיף 29 לחוק העונשין, התשל""ז - 1977 (להלן: ""חוק העונשין"" או ""החוק""); וכן בעבירה שעניינה החזקת סם מסוכן שלא לצריכה עצמית בצוותא חדא, בהתאם לסעיפים 7(א)  ו -7(ג) רישא לפקודת הסמים המסוכנים.",כללי
4,ME-22-03-60484-11,"בנוסף לאמור, נאשם זה הוכרז במסגרת הסדר הטיעון ""כסוחר סמים"" בהתאם לסעיף 36א(ב) לפקודה.",כללי
5,ME-22-03-60484-11,"כאן המקום לציין, כי עונשו של הנאשם מס' 2 בכתב האישום המקורי (מוהנד מסארווה), נגזר על ידיי ביום 17.5.23 לאחר שבהסכמת הצדדים, עניינו נדון בנפרד מעניינם של הנאשמים האחרים.",כללי
6,ME-22-03-60484-11,"על נאשם זה הושתו 16 חודשי מאסר לריצוי בפועל לאחר שהורשע בעבירה שעניינה סיוע לסחר בסם מסוכן בהתאם לסעיפים 13 ו- 19א לפקודת הסמים המסוכנים, בצירוף לסעיף 31 לחוק.",כללי
7,ME-22-03-60484-11,עונשם של הנאשם מס' 3 (פאדי אבו סבית) והנאשם מס' 4  (פואד אבו סבית) נגזר על ידיי ביום 1.11.23.,כללי
8,ME-22-03-60484-11,על השניים הושתו 30 חודשי מאסר לריצוי בפועל.,כללי
9,ME-22-03-60484-11,"עונש זה הוטל על הנאשם מס' 3 בגין הרשעתו בשתי עבירות שעניינן סיוע לסחר בסם מסוכן בהתאם לסעיפים 13 ו- 19א לפקודת הסמים המסוכנים, בצירוף לסעיף 31 לחוק  וכן בשתי עבירות שעניינן החזקת סם מסוכן שלא לצריכה עצמית בהתאם לסעיפים 7(א) ו -7(ג) רישא לפקודת הסמים המסוכנים; בעוד על הנאשם מס' 4 עונש זה הוטל בגין הרשעתו בעבירה שעניינה סחר בסם מסוכן בהתאם לסעיפים 13 ו- 19א לפקודת הסמים המסוכנים בצירוף לסעיף 29 לחוק; וכן בעבירה שעניינה החזקת סם מסוכן שלא לצריכה עצמית בצוותא חדא, בהתאם לסעיפים 7(א)  ו -7(ג) רישא לפקודת הסמים המסוכנים.",כללי
10,ME-22-03-60484-11,"יש לציין, כי עניינם של הנאשמים הנ""ל הופרד מעניינו של הנאשם מושא גזר דין זה, נוכח הדרדרות ממשית ומשמעותית במצב בריאותו, אשר עליה הצביע בא כוחו עובר לגזירת דינו.",כללי
11,ME-22-03-60484-11,"בבקשה נטען, כי הנאשם 1 סובל מגידול ממאיר בבלוטת התריס וזקוק להתערבות רפואית דחופה; משכך, נתבקשתי להתחשב עובר לגזירת הדין במצבו הרפואי העדכני.",כללי
12,ME-22-03-60484-11,"נוכח התפתחות זו, התבקשה עמדת המאשימה.",כללי
13,ME-22-03-60484-11,אל עמדות הצדדים בכל הנוגע לסוגיה זו אתייחס בהרחבה להלן.,כללי
14,ME-22-03-60484-11,"עובדות הרשעתם של הנאשמים בכתב האישום המתוקן, הינן כדלהלן (אעיר, כי בשים לב לכך שהמעשים המיוחסים לנאשם 1 ולנאשמים 3 ו – 4 כרוכים ומשולבים אלו באלו הדברים יובאו במלואם ויתייחסו לחלקו של כל אחד מהנאשמים) -",עובדות ההרשעה  
15,ME-22-03-60484-11,"במועדים הרלוונטיים לכתב אישום זה, פעל הסוכן המשטרתי, המכונה נ""פ 608192/21 (להלן: ""הסוכן"") בשליחות משטרת ישראל ורכש בהוראתה, באישורה ובכספה סמים, כלי נשק ותחמושת.",עובדות ההרשעה  
16,ME-22-03-60484-11,בין הסוכן לבין הנאשם 1 קיימת היכרות מוקדמת.,עובדות ההרשעה  
17,ME-22-03-60484-11,נאשמים 1 ו-2 הם אחים; נאשמים 3 ו - 4 גם הם אחים.,עובדות ההרשעה  
18,ME-22-03-60484-11,אסמאעיל טאהא הוא מכרם של הנאשמים 1 ו -2 ושכנם של הנאשמים 3 ו - 4.,עובדות ההרשעה  
19,ME-22-03-60484-11,"במועדים שונים, סיכמו הנאשמים ואסמאעיל לסחור בסמים מסוכנים מסוגים שונים ולמכור אותם, כמפורט להלן:",עובדות ההרשעה  
20,ME-22-03-60484-11,אישום ראשון (מתייחס לכלל הנאשמים),עובדות ההרשעה  
21,ME-22-03-60484-11,בתאריך 18.8.21 שוחח נאשם 1  עם הסוכן.,עובדות ההרשעה  
22,ME-22-03-60484-11,"סוכם, כי נאשם 1 ימכור לסוכן סם מסוכן מסוג קוקאין בכמות של כ- 100 גרם תמורת 24,000 ₪, ביום המחרת.",עובדות ההרשעה  
23,ME-22-03-60484-11,"בתאריך 19.8.21 סיכם הנאשם 1 עם הסוכן, כי העסקה תתבצע בתחנת ""דלק"" בכפר קאסם.",עובדות ההרשעה  
24,ME-22-03-60484-11,"סוכם כי הנאשמים 1 ו - 4 ימכרו לסוכן סם מסוג קוקאין כאשר הנאשם 2, נאשם 3 ואיסמעיל יסייעו להם בכך.",עובדות ההרשעה  
25,ME-22-03-60484-11,"בנוסף, אמר נאשם 1 לנאשם 2, כי עליו לשוחח עם נאשם 4 ולהנחות אותו לבצע את עסקת הסמים עם הסוכן במקום העסקה.",עובדות ההרשעה  
26,ME-22-03-60484-11,"לאחר שתיאם את הדבר עם הנאשם 2 , נאשם 4 סיכם עם נאשם 3 ועם אסמאעיל לבצע את העסקה במקום הנ""ל.",עובדות ההרשעה  
27,ME-22-03-60484-11,"סמוך לשעה 15:20, הגיע הסוכן למקום העסקה באמצעות מונית והמתין.",עובדות ההרשעה  
28,ME-22-03-60484-11,"בהתאם לסיכום, בסמוך לשעה 15:40, הגיעו הנאשמים 3,  4 ואסמאעיל למקום העסקה ברכב מסוג יונדאי איוניק מ""ר 50601501, כשהם מחזיקים ברכב זה בצוותא חדא (עם הנאשמים 1 ו- 2) סם מסוג קוקאין במשקל כולל של 98.25 גרם נטו, ללא היתר על פי דין.",עובדות ההרשעה  
29,ME-22-03-60484-11,"במקום העסקה, נאשם 4 יצא מן הרכב, פנה לסוכן, הזדהה וציין, כי הגיע מטעמו של הנאשם 1.",עובדות ההרשעה  
30,ME-22-03-60484-11,"או אז, נאשם 4 והסוכן נכנסו לרכב ובנוכחות הנאשם 3 ואסמאעיל, הוציא הנאשם 4 את הסמים ממכנסיו ומסר אותם לנאשם 3.",עובדות ההרשעה  
31,ME-22-03-60484-11,"זה האחרון מסר את הסמים לסוכן, אשר שקל אותם והתלונן על איכותם.",עובדות ההרשעה  
32,ME-22-03-60484-11,"בשלב זה, ביקש הסוכן מן הנאשמים 3, 4 ואסמאעיל שיסעו לכיוון המונית כדי שימסור להם את הכסף תמורת הסמים.",עובדות ההרשעה  
33,ME-22-03-60484-11,"אסמאעיל נהג ברכב לכיוון המונית, הסוכן יצא מן הרכב ומיד התקשר לנאשם 1 והתלונן באוזניו על איכות הסמים.",עובדות ההרשעה  
34,ME-22-03-60484-11,"נאשם 1 השיב לסוכן כי הסמים ""באחריות""; הוא אף הציע לקנות ממנו כמות גדולה יותר באשראי.",עובדות ההרשעה  
35,ME-22-03-60484-11,"בסיומה של השיחה עם נאשם 1, שב הסוכן לרכב ומסר לנאשם 4 סך של 24,000 ש""ח תמורת הסמים ובמסגרת העסקה.",עובדות ההרשעה  
36,ME-22-03-60484-11,"מיד לאחר מכן, חזר הסוכן למונית ועזב את מקום העסקה.",עובדות ההרשעה  
37,ME-22-03-60484-11,צוין בכתב האישום המתוקן כי במעשיהם המפורטים לעיל נאשמים 1 ו- 4 סחרו בצוותא חדא בסם מסוכן מסוג קוקאין במשקל כולל של 98.25 גרם נטו.,עובדות ההרשעה  
38,ME-22-03-60484-11,אלו אף החזיקו בו שלא לצריכתם העצמית.,עובדות ההרשעה  
39,ME-22-03-60484-11,"הנאשמים 2, 3 ואיסמאעיל סייעו לנאשמים 1 ו-4 לסחור בסם מסוכן מסוג קוקאין במשקל האמור.",עובדות ההרשעה  
40,ME-22-03-60484-11,כמו כן הנאשם 3 ואיסמעיל החזיקו בסם שלא לצריכתם העצמית.,עובדות ההרשעה  
41,ME-22-03-60484-11,אישום שני (נאשמים 1 ו- 3 בלבד),עובדות ההרשעה  
42,ME-22-03-60484-11,בין התאריכים 9.9.21 ו - 11.9.21 תקשרו נאשם 1 והסוכן זה עם זה באמצעות שיחות קוליות ובהודעות.,עובדות ההרשעה  
43,ME-22-03-60484-11,השניים סיכמו שהנאשם 1 ימכור לסוכן סם מסוכן מסוג קוקאין בכמות של 100 גרם תמורת 240 ₪ (לגרם).,עובדות ההרשעה  
44,ME-22-03-60484-11,"בהמשך למתואר לעיל, סיכם הנאשם 1 עם הנאשם 3 ואיסמעיל, כי ימכור לסוכן, בסיועם של איסמעיל והנאשם 3, סם מסוכן מסוג קוקאין.",עובדות ההרשעה  
45,ME-22-03-60484-11,בתאריך 12.9.21 סמוך לשעה 11:00 שוחחו הנאשם 1 והסוכן על מנת לתאם את הגעת האחרון לצורך ביצוע העסקה.,עובדות ההרשעה  
46,ME-22-03-60484-11,"נאשם 1 מסר לסוכן שיגיע לתחנת ""דלק"" בכפר קאסם.",עובדות ההרשעה  
47,ME-22-03-60484-11,"בהמשך, הסוכן והנאשם 1 תיאמו כי העסקה תבוצע בשעה 14:00 או בסמוך לכך.",עובדות ההרשעה  
48,ME-22-03-60484-11,"בשל תנועה ערה בכבישים, הפגישה עם הנאשם 3 ואיסמעיל התעכבה, בעוד הנאשם 1 נותר בקשר רציף עם הסוכן, עם הנאשם 3 ועם איסמאעיל.",עובדות ההרשעה  
49,ME-22-03-60484-11,הנאשם 1 עדכן את אלו בכל הנוגע לסוג רכבו של הסוכן.,עובדות ההרשעה  
50,ME-22-03-60484-11,סמוך לשעה 14:30 הגיע הסוכן למקום העסקה במונית והמתין במקום.,עובדות ההרשעה  
51,ME-22-03-60484-11,"בהתאם לסיכום, הנאשם 3 ואסמאעיל שנכחו במקום העסקה מבעוד מועד, המתינו ברכב מסוג מזדה 6 מ""ר 2327576 כשהם מחזיקים ברכב סם מסוכן מסוג קוקאין במשקל כולל של 99.69 גרם נטו, ללא היתר על פי דין.",עובדות ההרשעה  
52,ME-22-03-60484-11,"בהמשך למתואר, נכנס הסוכן לרכב, ובנוכחות אסמאעיל, הוציא נאשם 3 ממכנסיו את הסמים ומסר אותם לסוכן.",עובדות ההרשעה  
53,ME-22-03-60484-11,"הסוכן שקל את הסמים ופנה בתלונה לנאשם 3, לפיה חסרים מספר גרמים מן הסמים.",עובדות ההרשעה  
54,ME-22-03-60484-11,בתגובה אמר נאשם 3 כי ישלח בהמשך את החסר.,עובדות ההרשעה  
55,ME-22-03-60484-11,"בשלב זה, יצא הסוכן מהרכב, ניגש למונית, לקח את הכסף המיועד לעסקה ומסר לנאשם 3 ולאיסמאעיל סך של 23,000 ₪ תמורת הסמים, תחת הסכום עליו סוכם וזאת בשל הכמות החסרה, לטענתו.",עובדות ההרשעה  
56,ME-22-03-60484-11,"בשלב זה, הנאשם 3 ואסמאעיל  נסעו מהמקום.",עובדות ההרשעה  
57,ME-22-03-60484-11,"בהמשך למתואר לעיל, התקשר הסוכן לנאשם 1, התלונן באוזניו על חסרונם של של שלושה גרמים במסגרת העסקה ועדכן אותו כי מסר ליד הנאשם 3 ואסמאעיל סך כספי נמוך ב - 1000 ₪ לעומת זה שעליו סיכמו במסגרת העסקה, בשל החוסר כאמור.",עובדות ההרשעה  
58,ME-22-03-60484-11,מיד לאחר מכן חזר הסוכן למונית ועזה את מקום העסקה.,עובדות ההרשעה  
59,ME-22-03-60484-11,"סמוך לאחר ביצוע העסקה, נאשם 3 ואסמאעיל נסעו ברכב לתחנת דלק סמוכה למקום העסקה ופגשו בנאשם , בעת שהמתין במקום ברכב מסוג אופל אינסינגה מ""ר 2144375.",עובדות ההרשעה  
60,ME-22-03-60484-11,"צוין בכתב האישום המתוקן, כי במעשיהם המפורטים לעיל, הנאשם 1 סחר בסם מסוכן מסוג קוקאין במשקל כולל של 99.69 גרם נטו, בסיועם של הנאשם 3 ושל איסמאעיל, אשר החזיקו בסם שלא לצריכה עצמית וללא היתר על פי דין.",עובדות ההרשעה  
61,ME-22-03-60484-11,עובר לגזירת הדין התבקש שירות המבחן להפיק תסקיר בעניינו של הנאשם 1 בלבד.,עובדות ההרשעה  
62,ME-22-03-60484-11,להלן יובאו עיקריו.,עובדות ההרשעה  
63,ME-22-03-60484-11,תסקיר שירות המבחן מיום 26.7.23 - הנאשם 1,עובדות ההרשעה  
64,ME-22-03-60484-11,"במסגרתו של תסקיר שירות המבחן, פורט כי הנאשם 1, בן 52, נשוי ואב לארבעה.",עובדות ההרשעה  
65,ME-22-03-60484-11,"ממידע עדכני שהתקבל מטעם גורמי שב""ס עלה שהנאשם  מצוי מזה למעלה מחודשיים בתוכנית טיפולית המיועדת לטיפול בבעיות חיים ובבעיית השימוש שלו בחומרים משני תודעה.",עובדות ההרשעה  
66,ME-22-03-60484-11,"כיום, הוא משמש כבעל תפקיד בתוכנית הנ""ל כאיש קשר.",עובדות ההרשעה  
67,ME-22-03-60484-11,"עוד צוין, כי התנהלותו באגף היא תקינה.",עובדות ההרשעה  
68,ME-22-03-60484-11,"הנאשם מגיע באופן סדור למפגשים, מכבד את החוקים והנהלים של המסגרת הטיפולית, ומשתף מתוך עולמו הפנימי ובידע שצבר מתחום ההתמכרויות.",עובדות ההרשעה  
69,ME-22-03-60484-11,"הוסף, כי גורמי הטיפול ציינו, כי קיימת אצל הנאשם מוטיבציה ורצון לבצע באישיותו שינוי משמעותי באמצעות הליך גמילה נוסף.",עובדות ההרשעה  
70,ME-22-03-60484-11,"מעיון בגיליון  הרישום הפלילי עלה, כי לחובתו הרשעה אחת משנת 2011 שעניינה היה סחר בסמים.",עובדות ההרשעה  
71,ME-22-03-60484-11,"לדבריו של הנאשם, משפחתו סובלת ממצוקה כלכלית קשה.",עובדות ההרשעה  
72,ME-22-03-60484-11,"בבואו של שירות המבחן להעריך את סיכויי שיקומו של הנאשם, צוין, כי על גורמי הסיכוי בעניינו נמנים הבושה שחש אל מול ילדיו והירתמותו להליך של הכנה לטיפול גמילה במסגרת כתלי הכלא.",עובדות ההרשעה  
73,ME-22-03-60484-11,"הוער, כי ניכר כי שהייה במסגרת סגורה וכוללנית משפיעה על הנאשם באורח מווסת ומציב גבול.",עובדות ההרשעה  
74,ME-22-03-60484-11,"גורמי הסיכון שצוינו כללו חשיפה ממושכת לשוליות ולעבריינות, ובכלל אלה מעורבות בסכסוכים עם גורמי פשיעה וניהול אורח חיים התמכרותי ופורע חוק.",עובדות ההרשעה  
75,ME-22-03-60484-11,"הוער, כי קשייו הכלכליים של הנאשם ומצבו הרפואי (שנסקר בהרחבה במסגרתו של התסקיר) אף הם אינם תורמים להפחתת קשייו בכל הקשור לסדר החברתי ולגבולות החוק.",עובדות ההרשעה  
76,ME-22-03-60484-11,"צוין גם, שסנקציות עונשיות שהושתו עליו בעבר לא הובילו את הנאשם לתיקון דרכיו.",עובדות ההרשעה  
77,ME-22-03-60484-11,הודגש שקיים סיכון משמעותי להישנות עשייה עוברת חוק מצד הנאשם בעתיד.,עובדות ההרשעה  
78,ME-22-03-60484-11,"לסיכום, לא עלה בידי שירות המבחן לבוא בהמלצה טיפולית שיקומית בקהילה שעשויה להפחית סיכון זה.",עובדות ההרשעה  
79,ME-22-03-60484-11,בהתאם לבקשת ההגנה התבקשה הכנת תסקיר משלים בעניינו של נאשם זה.,עובדות ההרשעה  
80,ME-22-03-60484-11,להלן עיקריו.,עובדות ההרשעה  
81,ME-22-03-60484-11,תסקיר משלים מיום 26.9.23,עובדות ההרשעה  
82,ME-22-03-60484-11,"שירות המבחן התבקש להתייחס למספר נתונים טיפוליים מאת שב""ס שלא עמדו לנגד עיניו עת נכתב התסקיר מיום 27.6.23.",עובדות ההרשעה  
83,ME-22-03-60484-11,"עם זאת, גם במסגרתו של התסקיר המשלים, הובעה הערכתו של שירות המבחן, כי מסגרת טיפולית כוללנית וסגורה בין כתלי בית הסוהר מהווה עבור הנאשם גורם מארגן ומציב גבולות.",עובדות ההרשעה  
84,ME-22-03-60484-11,"משכך, לא מצא שירות המבחן לשנות מהמלצתו המקורית.",עובדות ההרשעה  
86,ME-22-03-60484-11,"הפרקליטה המלומדת, עו""ד לינה מטר, הגישה לעיוני טיעונים כתובים לעניין העונש (סומנו טעת/5).",עובדות ההרשעה  
87,ME-22-03-60484-11,"בהם פורט, כי לנאשם 1, יליד 1972, ארבע הרשעות קודמות (אשר התיישנו זה מכבר) שעיקרן מתחום הסמים והרכוש.",עובדות ההרשעה  
88,ME-22-03-60484-11,בגין עבירות אלו ריצה הנאשם ארבע שנות מאסר ומחצה (במצטבר) (ראו: טעת/2).,עובדות ההרשעה  
89,ME-22-03-60484-11,"הוזכר, כי הנאשם מצוי במעצר בגין מעורבותו בפרשה הנדונה כאן החל ביום 14.3.22.",עובדות ההרשעה  
90,ME-22-03-60484-11,טיעוני המאשימה לעניין העונש,עובדות ההרשעה  
91,ME-22-03-60484-11,"בטיעוניה, עמדה הפרקליטה על הערכים החברתיים המוגנים שנפגעו כפועל יוצא של מעשיהם של הנאשמים.",עובדות ההרשעה  
92,ME-22-03-60484-11,הודגשה החובה להגן על בריאות הציבור מפגיעת נגע הסמים.,עובדות ההרשעה  
93,ME-22-03-60484-11,"הוזכר, כי עסקינן כאן בסם מסוכן מסוג קוקאין בכמות שאינה מבוטלת.",עובדות ההרשעה  
94,ME-22-03-60484-11,"עוד עמדה המאשימה על התכנון המוקדם בביצוע העבירות, כחלק מהתארגנות עבריינית שבוצעה בצוותא חדא.",עובדות ההרשעה  
95,ME-22-03-60484-11,"הפרקליטה הציגה פסיקה, שעניינה בעבירות סמים, וטענה כי בעניינו של הנאשם 1 יש לשרטט מתחם ענישה  הולם, הנע בין 3 ל- 6 שנות מאסר לריצוי בפועל בגין כל אחד מהאירועים.",עובדות ההרשעה  
96,ME-22-03-60484-11,"נוכח המקובץ ועל רקע הנתונים שלפיהם הנאשם 1 הודה בהזדמנות הראשונה וחסך זמן שיפוטי, עתרה המאשימה למקם את עונשו במרכז מתחם הענישה, תוך צבירת העונשים.",עובדות ההרשעה  
97,ME-22-03-60484-11,עוד נתבקשתי להשית על נאשם זה  עונשי מאסר על תנאי וקנס משמעותיים.,עובדות ההרשעה  
98,ME-22-03-60484-11,"ב""כ המאשימה עמדה על הערכים המוגנים, שנפגעו כפועל יוצא ממעשיו של הנאשם 1.",עובדות ההרשעה  
99,ME-22-03-60484-11,"פורט, כי קיימת חובה להגן על הציבור מפני התופעה הקשה של התמכרות לסמים מסוכנים ומפני עבירות האלימות והרכוש הנלוות אל אלו לעתים קרובות.",עובדות ההרשעה  
100,ME-22-03-60484-11,"הפרקליטה עמדה על נסיבות ביצוע העבירה בציינה, כי הנאשם 1 שוחח עם נאשם 4 והנחה אותו לבצע את עסקת הסמים עם הסוכן במקום.",עובדות ההרשעה  
101,ME-22-03-60484-11,"במובן זה, הוא היה מי ש""הניע"" את המפגש בין המוכר לקונה.",עובדות ההרשעה  
102,ME-22-03-60484-11,"עוד צוין, בהתייחס לנאשמים כולם, כי אלו ביצעו את העבירות המיוחסות להם עבור בצע כסף לאחר תכנון מוקדם והתארגנות.",עובדות ההרשעה  
103,ME-22-03-60484-11,התייחסות עדכנית מאת המאשימה למצבו הרפואי של הנאשם 1,עובדות ההרשעה  
104,ME-22-03-60484-11,"בכל הנוגע למצבו הרפואי העדכני של הנאשם 1 ובהתאם להחלטתי, הגישה ב""כ המלומדת של המאשימה,  עו""ד שטיינשניד,  טיעונים בכתב הנתמכים בחוות דעתו הרפואית של ד""ר דוד אדלמן.",עובדות ההרשעה  
105,ME-22-03-60484-11,"צוין, כי כעולה מחוות דעתו של ד""ר אדלמן, סוג הסרטן אשר אובחן אצל הנאשם – קרצינומה פילרית, הוא הסוג ההיסטולוגי הנפוץ ביותר, אשר סיכויי הסובלים ממנו להחלים גבוהים ביותר.",עובדות ההרשעה  
106,ME-22-03-60484-11,"בהקשר זה נכתב במסגרת חוות הדעת, כי הנאשם איננו לוקה בגורמים פרוגנוסטיים שליליים הצפויים להפחית את סיכויי הישרדותו.",עובדות ההרשעה  
107,ME-22-03-60484-11,"משאלה הם פני הדברים, ציין ד""ר אדלמן במסגרת חוות דעתו, כי הנאשם יוכל להיות נתון במעקב במסגרת בית הכליאה ולקבל באמצעותו את כל הטיפולים הרלוונטיים להחלמתו (להוציא בזמן ניתוחו).",עובדות ההרשעה  
108,ME-22-03-60484-11,"נוכח הפרוגנוזה האמורה, צוין כי סיכויי החלמתו של הנאשם עומדים על 99%.",עובדות ההרשעה  
109,ME-22-03-60484-11,"מכאן, המאשימה הפנתה במסגרת טיעוניה הכתובים לפסק הדין בעניינו של לופוליאנסקי, וציינה כי הנחת המוצא היא שמערך שירות בתי הסוהר וגורמי הרפואה המתפקדים בקרבו ערוכים לטפל באסירים הנתונים במצבים רפואיים שונים.",עובדות ההרשעה  
110,ME-22-03-60484-11,"הודגש, כי במערך השיקולים הכולל בגזירת הדין יש לשקלל את חומרת המעשים שבהם הורשע הנאשם, ולחרוג ממתחם הענישה ההולם רק במצבים חריגים וייחודים.",עובדות ההרשעה  
111,ME-22-03-60484-11,"הוער, כי מצבו הרפואי של הנאשם דכאן אינו נמנה עם אחד ממקרים אלו.",עובדות ההרשעה  
112,ME-22-03-60484-11,"משמע, עונש לריצוי בדרך של מאסר בפועל אינו עתיד לסכן את חייו או לקצר את תחולת חייו בצורה ניכרת.",עובדות ההרשעה  
113,ME-22-03-60484-11,"לצד זאת, המאשימה עמדה על כך שאכן יש להתחשב במידת מה במצבו הרפואי של הנאשם, אך זאת יש לבצע  בגדרו של מתחם הענישה שנקבע, כשיקול לקולה.",עובדות ההרשעה  
114,ME-22-03-60484-11,"לסיכום, סבורה המאשימה שיש למקם את עונשו של הנאשם ברף האמצעי של מתחם הענישה ההולם.",עובדות ההרשעה  
115,ME-22-03-60484-11,"מטעמו של הנאשם העיד מר אשרף מסארווה, אחיו.",טיעוני ההגנה לעניין העונש
116,ME-22-03-60484-11,עד זה פירט על אודות בעיותיו הרפואיות של הנאשם ועל המצב הכללי ששורר בתא המשפחתי.,טיעוני ההגנה לעניין העונש
117,ME-22-03-60484-11,"בהקשר זה צוין, כי מאז מעצרו של הנאשם, הוא (העד) זה שדואג לפרנסת משפחתו של הנאשם.",טיעוני ההגנה לעניין העונש
118,ME-22-03-60484-11,"דא עקא, הוא כורע תחת נטל זה.",טיעוני ההגנה לעניין העונש
119,ME-22-03-60484-11,"העד פנה אל בית המשפט וציין כי היה והנאשם יקבל הזדמנות שנייה, לדעתו, קיים סיכוי גדול שהפעם הוא אכן יצליח להשתקם.",טיעוני ההגנה לעניין העונש
120,ME-22-03-60484-11,העד אף פירט כי הוא עתיד לשלב את הנאשם בעסקיו לאחר שיסיים ריצוי עונשו.,טיעוני ההגנה לעניין העונש
121,ME-22-03-60484-11,"ב""כ המלומד של הנאשם, עו""ד אסף גונן, העיר, בהתייחסו לדברי המאשימה, כי לדידו, שני האישומים הכלולים בכתב האישום מהווים אירוע אחד, בהתאם לכללים שהותוו בידי בית המשפט העליון בעניין זה.",טיעוני ההגנה לעניין העונש
122,ME-22-03-60484-11,"לשיטתו, מתחם הענישה הראוי לעניינו של הנאשם צריך לנוע בין 24 ל- 48 חודשי מאסר לריצוי בפועל.",טיעוני ההגנה לעניין העונש
123,ME-22-03-60484-11,"הסנגור המלומד הפנה לפסיקה הנוהגת, וציין כי בעניינו של נאשם זה הוגשו שני תסקירים מטעם שירות המבחן.",טיעוני ההגנה לעניין העונש
124,ME-22-03-60484-11,"הסנגור לא התעלם מכך, שנעדרת מהם המלצה שיקומית, אך ציין, כי לשיטתו, בהחלט מובעת בהם תקווה לעתיד טוב יותר עבור הנאשם.",טיעוני ההגנה לעניין העונש
125,ME-22-03-60484-11,"הודגש, כי הנאשם הוא אסיר למופת, שהחל בתהליך שיקום מהותי בין כותלי בית הסוהר.",טיעוני ההגנה לעניין העונש
126,ME-22-03-60484-11,"הודגש, כי הנאשם נטל אחריות מלאה על מעשיו והוא מבין כדבעי את הקשיים הניצבים לפתחו עד לשיקומו המלא.",טיעוני ההגנה לעניין העונש
127,ME-22-03-60484-11,"לאור האמור, נתבקשתי על ידי הסנגור המלומד למקם את עונשו של הנאשם בתחתית מתחם הענישה שהוצע על ידיו.",טיעוני ההגנה לעניין העונש
128,ME-22-03-60484-11,"בכל הקשור להתדרדרות מצבו הרפואי של הנאשם, ולאחר שעיין בתגובת המאשימה שנתמכה בחוות דעת רפואית, ציין ב""כ המלומד של הנאשם, כי  -",טיעוני ההגנה לעניין העונש
129,ME-22-03-60484-11,אין מחלוקת שהנאשם חולה בסרטן בלוטת התריס וזקוק לניתוח וכן לתקופת החלמה.,טיעוני ההגנה לעניין העונש
130,ME-22-03-60484-11,"ודוקו, הסנגור המלומד לא חלק על חוות הדעת הרפואית מטעם ד""ר אדלמן.",טיעוני ההגנה לעניין העונש
131,ME-22-03-60484-11,"הנאשם, בדבריו אל בית המשפט, ציין כי הוא מצטער על מעשיו ומתבייש באלו.",טיעוני ההגנה לעניין העונש
132,ME-22-03-60484-11,הוא הוסיף כי בראייתו הוא מצוי בפתחה של תקופה חדשה עבורו והדגיש כי מאס בהתמכרותו לסמים ולכן הוא נוטל חלק בהצלחה בקבוצות הטיפוליות שבבית המעצר.,טיעוני ההגנה לעניין העונש
133,ME-22-03-60484-11,"כל רצונו הוא, לדבריו, לשוב לחיק משפחתו ולבנות עבורו עתיד כלכלי ואישי טוב יותר.",טיעוני ההגנה לעניין העונש
134,ME-22-03-60484-11,"המעשים שבעשייתם הורשע הנאשם שלפניי חמורים מעניינם של יתר הנאשמים המעורבים עמו בכתב האישום המשותף, שכן הנאשם הוא  ""הרוח החיה"" אשר יזמה את ביצוען של עסקאות הסמים  אל מול הסוכן.",דיון והכרעה
135,ME-22-03-60484-11,"הנאשם סחר פעמיים בכמות בלתי מבוטלת של סם מסוכן מסוג קוקאין והחזיק בו שלא לצריכה עצמית, תוך שהוא מפעיל את יתר הנאשמים לבצע עמו את פעולות אלו או לסייע לו.",דיון והכרעה
136,ME-22-03-60484-11,הכול כמפורט לעיל.,דיון והכרעה
137,ME-22-03-60484-11,"כידוע, העיקרון המנחה בהבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
138,ME-22-03-60484-11,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה (סעיף 40ט לחוק).",דיון והכרעה
139,ME-22-03-60484-11,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום, ייקבע העונש המתאים לנאשם בשים לב לנסיבותיו האישיות, הללו שאינן קשורות בביצוע העבירה.",דיון והכרעה
140,ME-22-03-60484-11,"על האמור יש להוסיף, כי עת עסקינן במספר נאשמים משותפים לפרשה אחת, קיימת חשיבות מרובה לעקרון אחידות הענישה.",דיון והכרעה
141,ME-22-03-60484-11,"לאחר שאמרתי דברים אלו, אצא, אפוא, לדרכי בגזירת דינו של הנאשם.",דיון והכרעה
142,ME-22-03-60484-11,על הערכים החברתיים שבהם פגעו מעשיו של הנאשם אין צורך להכביר מילים.,דיון והכרעה
143,ME-22-03-60484-11,ביצוען של שתי עבירות שעניינן סחר בסמים מסוכנים (והחזקת הסם  בחלקו בצוותא חדא) פוגעת בערכים הנוגעים בשמירה על בריאות-הציבור וההגנה עליו מפני פגיעתו מעבירות הנלוות לעבירות הסמים.,דיון והכרעה
144,ME-22-03-60484-11,"נוכח אופי הסם שנסחר (בשתי הזדמנויות שונות) ראוי לקבוע, כי מידת הפגיעה בערכים הללו, כפי שזו ניבטת ממעשיו של הנאשם היא גבוהה.",דיון והכרעה
145,ME-22-03-60484-11,"סבורני, כי ראוי במקרה זה לגזור לנאשם  ""עונש כולל לכל העבירות בשל אותו אירוע"" (סעיף 40יג(א) סיפא לחוק).",דיון והכרעה
146,ME-22-03-60484-11,"משמע, כמצוות החוק, בגזירת העונש, אתחשב במספר העבירות, בתדירותן ובזיקה ביניהן.",דיון והכרעה
147,ME-22-03-60484-11,"יישמר, מטבע הדברים, בגזירת העונש יחס הולם בין חומרת מכלול המעשים ומידת אשמו של הנאשם 1  לבין תקופת המאסר שיהא עליו לרצות (סעיף 40יג(ג) לחוק).",דיון והכרעה
148,ME-22-03-60484-11,"בהקשר זה, אזכיר, כי הנאשם שלפניי סחר פעמיים בסם מסוכן מסוג קוקאין (98.25 גרם ו - 99.69) והחזיק בחלקו בצוותא חדא שלא לצריכה עצמית.",דיון והכרעה
149,ME-22-03-60484-11,"ככלל, גישתן של הערכאות השיפוטיות כלפי העוסקים בסמים קשים (בפרט כלפי אלו הסוחרים בהם) היא בלתי-מתפשרת וקובעת כלל של הטלת מאסר מאחורי סורג ובריח לתקופות ממושכות מטעמים של הרתעה, גמול והלימה.",דיון והכרעה
150,ME-22-03-60484-11,"מכאן, אפנה לעיין בנסיבות ביצוע העבירה (מאלו המצוינות בסעיף 40ט לחוק).",דיון והכרעה
151,ME-22-03-60484-11,"הנאשם סחר בצוותא חדא בשתי הזדמנויות בסם מסוג קוקאין במשקל כולל של 197.74 גרם נטו, ללא היתר על פי דין (והחזיק בחלקו של הסם בצוותא חדא שלא לצריכה עצמית).",דיון והכרעה
152,ME-22-03-60484-11,"תפקידו וחלקו של הנאשם שלפניי הוא המרכזי ביותר, בהתייחס לנאשמים האחרים.",דיון והכרעה
153,ME-22-03-60484-11,"על פי כתב האישום המתוקן, בינו ובין הסוכן קיימת היכרות מוקדמת והוא זה אשר שוחח בתחילה עם הסוכן וסיכם עמו כי ימכור לו סם מסוכן תמורת 24,000 ₪.",דיון והכרעה
154,ME-22-03-60484-11,הוא אף סיכם את מיקום העסקה.,דיון והכרעה
155,ME-22-03-60484-11,הנאשם כיוון את הסוכן והנחה את נאשם 2 שיעביר הוראות לנאשם 4 (שהזדהה כמי שהגיע מטעמו של הנאשם).,דיון והכרעה
156,ME-22-03-60484-11,"הסוכן בעצמו פנה אל הנאשם והתלונן לפניו על אודות איכותו של הסם, כמי שאחראי על העסקה.",דיון והכרעה
157,ME-22-03-60484-11,"זה מצדו השיב לסוכן, כי הסמים באחריות.",דיון והכרעה
158,ME-22-03-60484-11,"גם במסגרתו של האישום השני, הנאשם שוחח עם הנאשם וסיכם עמו על ביצועה של עסקה נוספת בסיועם של נאשם 3 ואיסמעיל.",דיון והכרעה
159,ME-22-03-60484-11,"אין מחלוקת, אפוא, בהתאם לעובדות כתב האישום המתוקן כי הנאשם  הוא ""אדריכל"" התוכנית העבריינית.",דיון והכרעה
160,ME-22-03-60484-11,מעשיו של הנאשם היו מודעים ומכוונים לביצוע העסקה.,דיון והכרעה
161,ME-22-03-60484-11,חלקו בביצוע העבירה כאמור הוא המרכזי ביותר.,דיון והכרעה
162,ME-22-03-60484-11,"הוא אמנם הסתייע וביצע בצוותא את העסקאות עם הנאשמים האחרים, אך קשירת הקשר והתכנון המוקדם מיוחסים בעיקר אליו.",דיון והכרעה
163,ME-22-03-60484-11,כתוצאה מביצוע מעשיו עלולים היו להיגרם נזקים ממשיים לבריאותם של בני אדם בשים לב לאופי הסמים וכמותם.,דיון והכרעה
164,ME-22-03-60484-11,"בפועל, לא נגרמו נזקים כתוצאה מהמעשה, שכן הסמים סופקו לסוכן.",דיון והכרעה
165,ME-22-03-60484-11,"הנאשם הבין את חומרת מעשיו, יכול היה וצריך היה להימנע מלבצע את המעשים.",דיון והכרעה
166,ME-22-03-60484-11,"בהתחשב במכלול, ראוי, לטעמי לשרטט את מתחם הענישה ככזה הנע בין 42 חודשי מאסר לריצוי בפועל לבין 65 חודשי מאסר לריצוי בפועל לצד עונשים נלווים.",דיון והכרעה
167,ME-22-03-60484-11,באשר לנסיבות שאינן קשורות לביצוע העבירה -,דיון והכרעה
168,ME-22-03-60484-11,"הנאשם נטל אחריות על מעשיו, הודה במשפטו, חסך זמן שיפוטי ונטל אחריות מלאה על מעשיו תוך הבעת חרטה, צער ובושה.",דיון והכרעה
169,ME-22-03-60484-11,עברו הפלילי של הנאשם אינו נקי.,דיון והכרעה
170,ME-22-03-60484-11,לחובתו זקופות ארבע הרשעות קודמות בתחום הסמים (אשר התיישנו זה מכבר).,דיון והכרעה
171,ME-22-03-60484-11,"כפי שפורט בהרחבה, לא עלה בידי שירות המבחן לבוא בהמלצה טיפולית בעניינו, אך הודגש, כי מסגרת טיפולית כוללנית וסגורה בין כתלי בית הסוהר אכן יכולה להוות עבור הנאשם גורם מארגן ומציב גבולות.",דיון והכרעה
172,ME-22-03-60484-11,"משמע, הנאשם החל בתהליך טיפולי מסוים בזמן מעצרו, ומשכך יש ליתן משקל מסוים לזכותו נוכח מאמציו אלו.",דיון והכרעה
173,ME-22-03-60484-11,"שמעתי את אחיו, ואין ספק כי לבני משפחתו של הנאשם נגרם וייגרם נזק כלכלי פועל יוצא של מאסרו.",דיון והכרעה
174,ME-22-03-60484-11,גם בעיותיו הרפואיות של הנאשם עמדו לנגד עיניי.,דיון והכרעה
175,ME-22-03-60484-11,"כמפורט לעיל, החל ממועד הטיעונים לעונש ועד לגזירת דינו של הנאשם חלה התדרדרות במצבו.",דיון והכרעה
176,ME-22-03-60484-11,"הוא חלה בסרטן בלוטת התריס ואין מחלוקת, אפוא, כי הוא זקוק לניתוח לשם הסרת הגידול.",דיון והכרעה
177,ME-22-03-60484-11,"למעשה, חוות הדעת הרפואית שהוגשה מטעמה של המאשימה מקובלת עליי ואומצה אף על ידי סנגורו של הנאשם.",דיון והכרעה
178,ME-22-03-60484-11,"מזו עלה, כי סיכויי החלמתו של הנאשם לאחר קבלת טיפול מתאים הם גבוהים, וכולי תקווה שכך אכן יהיה.",דיון והכרעה
179,ME-22-03-60484-11,"עוד עלה מחוות הדעת , כי אין בהשתת עונש מאסר מאחורי סורג ובריח כדי לסכן את חייו של הנאשם 1 או למנוע ממנו טיפול הולם שעלול לקצר את חייו.",דיון והכרעה
180,ME-22-03-60484-11,"נוכח המקובץ, מוטלים, אפוא, על הנאשם 1 עונשים כדלקמן –",דיון והכרעה
181,ME-22-03-60484-11,46 חודשי מאסר לריצוי בפועל מיום מעצרו.,דיון והכרעה
182,ME-22-03-60484-11,12 חודשי מאסר על תנאי שלא יעבור במשך שלוש שנים עבירה על פקודת הסמים המסוכנים אשר איננה כרוכה בצריכת סם או בהחזקתו לצריכה עצמית בלבד.,דיון והכרעה
183,ME-22-03-60484-11,קנס בן 3000 ₪ שישולם ב - 5 תשלומים חודשיים ושווים החל ביום 1.5.24.,דיון והכרעה
184,ME-22-03-60484-11,ככל שאחד התשלומים הללו לא ישולם במועדו ירצה הנאשם 6 ימי מאסר תמורתו.,דיון והכרעה
185,ME-22-03-60484-11,יוער כי מצאתי לנכון לצמצם את הקנס לאור מצבו המשפחתי הקשה ולאור חילוט סכום כסף גדול שנתפס ממנו.,דיון והכרעה
186,ME-22-03-60484-11,"בשים לב להכרזת הנאשם כסוחר סמים במסגרת הכרעת הדין ולאור בקשת התביעה במסגרת כתב האישום שאורה על חילוט סך בן 15,200 ₪ שנתפס בביתו ובהעדר טענה מצד ההגנה בעניין זה אני מורה, כמצוות החוק על חילוט הסכום האמור לטובת קופת המדינה.",דיון והכרעה
187,ME-22-03-60484-11,"ניתן היום,  ט""ז טבת תשפ""ד, 28 דצמבר 2023, במעמד הצדדים.",זכות ערעור כחוק
