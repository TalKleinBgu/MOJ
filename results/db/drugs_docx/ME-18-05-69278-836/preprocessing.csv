,verdict,text,part
0,ME-18-05-69278-836,"בפני כב' ס.הנשיאה, השופט אליהו ביתן",בית המשפט המחוזי בבאר שבע
1,ME-18-05-69278-836,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג",מוחמד אלוכילי 
2,ME-18-05-69278-836,"חוק העונשין, תשל""ז-1977: סע'  40יא(4)",מוחמד אלוכילי 
3,ME-18-05-69278-836,"בטרם שמיעת הראיות הגיעו הצדדים להסדר טיעון במסגרתו הנאשם הודה בעובדות כתב האישום המתוקן שהוגש נגדו, כמתואר להלן:",גזר דין
4,ME-18-05-69278-836,"במשך תקופה שאינה ידועה למאשימה, ועד ליום 27.05.18, הנאשם גידל בחממות המצויות בתוך מחסן במתחם ביתו בפזורת שבט אלעצם (להלן: ""המחסן""), כ- 558 שתילים של סם מסוכן מסוג קנביס.",גזר דין
5,ME-18-05-69278-836,"בתאריך 27.05.18 הגיעו שוטרים למחסן, במסגרת פעילות משטרתית יזומה, מצאו את השתילים וקטפו אותם.",גזר דין
6,ME-18-05-69278-836,"משקלם הכולל של השתילים הינו 97 ק""ג נטו של סם מסוכן מסוג קנביס.",גזר דין
7,ME-18-05-69278-836,"על יסוד הודאת הנאשם בעובדות כתב האישום כאמור, הוא הורשע בעבירה של ייצור, הכנה והפקה של סם מסוכן, לפי סעיף 6 לפקודת הסמים המסוכנים [נוסח חדש] התשל""ג-1973, ובעבירה של החזקת סמים מסוכנים שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש] התשל""ג-1973.",גזר דין
8,ME-18-05-69278-836,3.,גזר דין
9,ME-18-05-69278-836,"במסגרת הסדר הטיעון הוסכם, כי התביעה תעתור להטיל על הנאשם 30 חודשי מאסר בפועל וההגנה תטען בעניין זה כהבנתה; ובנוסף, יוטלו על הנאשם מאסר על תנאי וקנס לפי שיקול דעת בית המשפט.",גזר דין
10,ME-18-05-69278-836,שירות המבחן הגיש לבית המשפט שלושה תסקירים על הנאשם.,גזר דין
11,ME-18-05-69278-836,"בתסקיר הראשון, צוינו בין היתר הדברים הבאים –",תסקירי שירות המבחן
12,ME-18-05-69278-836,"הנאשם בן 35, נשוי ואב לשלושה ילדים.",תסקירי שירות המבחן
13,ME-18-05-69278-836,מתגורר בפזורה הבדואית בשבט אלאעצם.,תסקירי שירות המבחן
14,ME-18-05-69278-836,עובד כסדרן בחברת הובלות.,תסקירי שירות המבחן
15,ME-18-05-69278-836,נעדר עבר פלילי.,תסקירי שירות המבחן
16,ME-18-05-69278-836,ומאז שחרורו ממעצר לא נפתחו נגדו תיקים.,תסקירי שירות המבחן
17,ME-18-05-69278-836,סיים 12 שנות לימוד והוא בעל תעודת בגרות מלאה.,תסקירי שירות המבחן
18,ME-18-05-69278-836,"בעבר החל בלימודי רוקחות בירדן, אך הפסיק את לימודיו בשל קשיים כלכליים.",תסקירי שירות המבחן
19,ME-18-05-69278-836,מצליח לשמור על רצף ויציבות תעסוקתית.,תסקירי שירות המבחן
20,ME-18-05-69278-836,הנאשם מתקשה להודות בביצוע העבירה ולוקח אחריות חלקית בלבד על ביצועה.,תסקירי שירות המבחן
21,ME-18-05-69278-836,"לדבריו, מדובר באזור נטוש ופרוץ הנגיש לעוברי אורח, ולהערכתו זרים שמו שם את הסמים, והוא הודה במעשים רק על מנת לסיים את ההליך המשפטי.",תסקירי שירות המבחן
22,ME-18-05-69278-836,"שירות המבחן התרשם שהנאשם מתקשה לראות באופן מלא את בחירותיו, אינו מכיר במעורבותו בפלילים, ועסוק בהשלכת האחריות על הסביבה.",תסקירי שירות המבחן
23,ME-18-05-69278-836,"וציין כי למרות אמירות הנאשם, הוא הביע נכונות להמשיך בהליך הטיפולי.",תסקירי שירות המבחן
24,ME-18-05-69278-836,"הנאשם שולב בקבוצת פיקוח מעצר לאנשים המצויים במעצר בית מלא, ולדבריו חש שהצליח לבחון את מאפייני אישיותו ולראות את השלכות מעשיו על משפחתו.",תסקירי שירות המבחן
25,ME-18-05-69278-836,הביע הסכמה להשתלב בקבוצה טיפולית.,תסקירי שירות המבחן
26,ME-18-05-69278-836,שירות המבחן התרשם כי הנאשם מתאמץ לגלות אחריות כלפי חייו וחיי משפחתו וכי הוא עשוי להפיק תועלת מהליך טיפולי.,תסקירי שירות המבחן
27,ME-18-05-69278-836,"לאחר שסקר את גורמי הסיכוי והסיכון של הנאשם, התרשם שירות המבחן כי קיים סיכון להישנות התנהגות עוברת חוק והמליץ לדחות את הדיון בארבעה חודשים על מנת לבחון את יכולתו של הנאשם להירתם מהליך טיפולי.",תסקירי שירות המבחן
28,ME-18-05-69278-836,צוין כי בפגישות עם שירות המבחן הנאשם שיתף אודות קשיים איתם מתמודד בנוגע לתנאיו המגבילים והשלכות מעורבותו בפלילים על סביבתו הקרובה.,תסקירי שירות המבחן
29,ME-18-05-69278-836,"וציין כי הוא משתדל ליישם את הכלים שרכש בקבוצה בה שולב בהיותו במעצר בית, ומחכה לסיום ההליך המשפטי על מנת לפתוח עסק בתחום המשאיות.",תסקירי שירות המבחן
30,ME-18-05-69278-836,"מתחיל לגלות הכרה ראשונית לחומרת מעשיו, ומצליח לערוך בחינה ראשונית סביב העבירות אותן ביצע, מעורבותו בפלילים והשלכות מעשיו על עתידו.",תסקירי שירות המבחן
31,ME-18-05-69278-836,הומלץ לדחות את הדיון בחודשיים נוספים.,תסקירי שירות המבחן
32,ME-18-05-69278-836,צוין שהנאשם מעוניין לסיים את ההליך המשפטי ולהמשיך לפעול למימוש תכניותיו העתידיות.,תסקירי שירות המבחן
33,ME-18-05-69278-836,שירות המבחן התרשם שהנאשם עורך מאמצים על מנת לייצר חיים יצרניים ועורך בחינה ראשונית סביב התנהלותו לאורך חייו עד כה.,תסקירי שירות המבחן
34,ME-18-05-69278-836,"צוין כי הנאשם השתלב בקבוצה טיפולית שמטרתה להעניק כלים לבחינה עצמית, תוך התייחסות לפרשנות של מציאות חייו.",תסקירי שירות המבחן
35,ME-18-05-69278-836,"הנאשם הגיע בזמן, הביע עצמו באופן מעמיק ונתרם מהטיפול.",תסקירי שירות המבחן
36,ME-18-05-69278-836,"שירות המבחן התרשם שהנאשם החל בהתבוננות על עולמו הפנימי והנסיבות שהובילו למעורבותו בפלילים, והוא מצליח לבחון באופן ראשוני לעומק את מעשיו ובחירותיו ולראות את המחירים ששילם ואת המחיר שסביבתו שילמה.",תסקירי שירות המבחן
37,ME-18-05-69278-836,הנאשם הופנה לקבוצה הטרוגנית אך טרם השתלב בה בשל ריבוי ממתינים.,תסקירי שירות המבחן
38,ME-18-05-69278-836,צוין כי לא נפתחו נגדו תיקים נוספים.,תסקירי שירות המבחן
39,ME-18-05-69278-836,"הומלץ לדחות את הדיון לעוד שלושה חודשים, במהלכם שירות המבחן ינסה לשלבו בקבוצת טיפול, או לחילופין להטיל עליו עונש מאסר בעבודות שירות, צו מבחן, מאסר על תנאי וקנס.",תסקירי שירות המבחן
40,ME-18-05-69278-836,"ב""כ התביעה עמדה על הערכים החברתיים המוגנים בעבירות הסמים.",טענות הצדדים
41,ME-18-05-69278-836,"טענה לחומרת עבירות הסמים ולמדיניות הענישה, והפנתה לפסיקה.",טענות הצדדים
42,ME-18-05-69278-836,"עמדה על נסיבות ביצוע העבירה- התכנון המוקדם; חלקו של הנאשם בביצוע העבירה; הנזק שהיה צפוי להיגרם מביצוע העבירה- הנאשם בהתנהגותו יצר פוטנציאל הפצת סם תוך סיכון שלומו ובריאותו של הציבור; כמות הסם הגדולה שנתפסה- 97 ק""ג; והמניע הכספי.",טענות הצדדים
43,ME-18-05-69278-836,"הוסיפה, שהשיקולים לקולא בעניינו של הנאשם- הודאתו, לקיחת האחריות על מעשיו, והחסכון בזמן שיפוטי - הובאו בחשבון בשיקולי התביעה בהסדר לעונש, וציינה את הצורך בהרתעת היחיד והרבים בעבירות סמים.",טענות הצדדים
44,ME-18-05-69278-836,עמדה על החשיבות בהטלת קנס כספי גבוה בעבירות מסוג זה.,טענות הצדדים
45,ME-18-05-69278-836,"באשר לתסקיר שירות המבחן, טענה, כי ההמלצה הסופית של שירות המבחן אינה עולה בקנה אחד עם האמור בתסקיר בנוגע ללקיחת האחריות של הנאשם על מעשיו, ועם מדיניות הענישה.",טענות הצדדים
46,ME-18-05-69278-836,"עתרה להטיל על הנאשם 30 חודשי מאסר בפועל, מאסר על תנאי, קנס משמעותי והתחייבות להימנע מביצוע עבירות סמים.",טענות הצדדים
47,ME-18-05-69278-836,"ב""כ הנאשם ציינה כי הנאשם בן 35, נשוי ואב לארבעה ילדים, כולם קטנים.",טענות הצדדים
49,ME-18-05-69278-836,"שהה כמעט שלושה חודשים במעצר של ממש, ולאחר מכן שהה 7 חודשים במעצר באיזוק אלקטרוני.",טענות הצדדים
50,ME-18-05-69278-836,טענה כי תקופת המעצר של הנאשם היתה קשה עבורו ונחוותה על ידו כמכוננת.,טענות הצדדים
51,ME-18-05-69278-836,והוא החל לעבור שיקום ארוך טווח.,טענות הצדדים
52,ME-18-05-69278-836,"הוסיפה כי הנאשם הודה במיוחס לו, לקח אחריות על מעשיו, וחסך בזמן שיפוטי.",טענות הצדדים
53,ME-18-05-69278-836,עובד כיום כנהג משאית ומפרנס את משפחתו.,טענות הצדדים
54,ME-18-05-69278-836,מנהל אורח חיים נורמטיבי.,טענות הצדדים
55,ME-18-05-69278-836,אין לו קשר עם חברה שולית והוא שואף לקיים אורח חיים נורמטיבי ויצרני.,טענות הצדדים
56,ME-18-05-69278-836,במהלך הליך המעצר הוא שולב בהצלחה בשתי קבוצות טיפוליות ונתרם מהן.,טענות הצדדים
57,ME-18-05-69278-836,ושירות המבחן התרשם שהנאשם יכול להפיק תועלת מהמשך הליך טיפולי.,טענות הצדדים
58,ME-18-05-69278-836,הפנתה לאמור בתסקיר שירות המבחן על כך שחל שינוי בנאשם והוא מצליח לבחון את מעשיו.,טענות הצדדים
59,ME-18-05-69278-836,"טענה כי על אף שמתחמי הענישה נעים בין 18 ל- 30 חודשי מאסר, ונקבעו גם מתחמים גבוהים יותר, הרי שהשיקול השיקומי מאפשר קביעת עונש מחוץ למתחם.",טענות הצדדים
60,ME-18-05-69278-836,עתרה להטיל על הנאשם 9 חודשי מאסר בעבודות שירות.,טענות הצדדים
61,ME-18-05-69278-836,הגישה פסיקה.,טענות הצדדים
62,ME-18-05-69278-836,הנאשם הביע צער על מעשיו.,טענות הצדדים
63,ME-18-05-69278-836,"אביו של הנאשם סיפר כי מעשה הנאשם פגע בו ובמעמדו כראש השבט, וגרם לערעור היחסים ביניהם.",טענות הצדדים
64,ME-18-05-69278-836,"וכיום, לאחר שהנאשם התנצל על מעשיו הוא מבקש לאפשר לו להשתקם.",טענות הצדדים
65,ME-18-05-69278-836,"הנאשם הורשע בשתי עבירות – ייצור, הכנה והפקת סם מסוכן, והחזקת סם שלא לצריכה עצמית.",דיון והכרעה
66,ME-18-05-69278-836,"שתי העבירות קשורות זו לזו, בוצעו באותו הקשר, לשם קידום אותה מטרה ובאותם מקום וזמן.",דיון והכרעה
67,ME-18-05-69278-836,"בנסיבות אלה יש לראות בהן כמהוות אירוע אחד, לקבוע מתחם עונש הולם אחד ולגזור עונש כולל לשתיהן.",דיון והכרעה
68,ME-18-05-69278-836,"הנאשם החזיק בחצרו, בית גידול לסם מסוג קנאביס, וגידל בו 558 שתילי סם במשקל כולל של 97 ק""ג נטו.",דיון והכרעה
69,ME-18-05-69278-836,שימוש בסם הוא רעה חולה.,דיון והכרעה
70,ME-18-05-69278-836,נזקיו לפרט ולחברה מובהקים.,דיון והכרעה
71,ME-18-05-69278-836,רוב מדינות העולם משקיעות משאבים למלחמה בו.,דיון והכרעה
72,ME-18-05-69278-836,"השימוש בסמים, כולל באלה המוגדרים קלים, עלול לגרום לתלות, שבתורה עלולה לפגוע בתפקוד, להשפיע על התנהלות המשתמש במעגלי חייו השונים, ולהביא לכך שהוא יפול כנטל על משפחתו ועל החברה.",דיון והכרעה
73,ME-18-05-69278-836,"באופן כללי, צריכת סמים קשורה גם בעבריינות ובחשיפת הציבור לעבירות רכוש ואלימות לצורך השגת כסף מהיר לרכישת הסמים, והיא פוגעת בחברה בכללה ומחלישה אותה.",דיון והכרעה
74,ME-18-05-69278-836,"ממילא, מי שמגדל סמים לצורך הפצתם, תורם ליצירתן ולהתגברותן של הפגיעות בערכים החברתיים המתוארים.",דיון והכרעה
75,ME-18-05-69278-836,"בהתחשב בכמות הסם הגדולה מאוד שהנאשם גידל, הרי שמידת הפגיעה בערכים המוגנים הינה משמעותית.",דיון והכרעה
76,ME-18-05-69278-836,"ייצור סם הוא מהחמורים שבעבירות הסמים, שכן הוא גורם להכנסת כמות סם חדשה ל""שוק הסמים"", שקודם לכן לא היתה בו.",דיון והכרעה
77,ME-18-05-69278-836,"זהו הצעד המרכזי והמשמעותי שבתהליך הפצת הסם, הוא הבסיס שבלעדיו לא יכולים להתקיים השלבים הבאים של שרשרת הסם.",דיון והכרעה
78,ME-18-05-69278-836,5.,דיון והכרעה
79,ME-18-05-69278-836,מדיניות הענישה הנוהגת בעבירות הסמים החמורות הינה מאז ומתמיד של החמרה.,דיון והכרעה
80,ME-18-05-69278-836,"המערער ביקש בערעורו לבטל את עונש המאסר שהוטל עליו, להאריך את המאסר על תנאי ולהטיל עליו עונש של של""צ, וזאת על מנת שלא לקטוע את התהליך השיקומי.",דיון והכרעה
81,ME-18-05-69278-836,בית המשפט העליון הקל אמנם בעונשו של המערער בשל שיקולי השיקום המשמעותי שעבר אך קבע כי עמדת בית המשפט המחוזי לפיה אין להסתפק בענישה שאינה כוללת מאסר בפועל מקובלת עליו.,דיון והכרעה
82,ME-18-05-69278-836,"ובסופו של עניין הפחית את עונש המאסר של המערער ב- 3 חודשים וקבע כי עונש המאסר על תנאי שהופעל ירוצה בחופף, כך שסה""כ הוטלו על המערער 20 חודשי מאסר.",דיון והכרעה
83,ME-18-05-69278-836,"בית המשפט העליון ציין כי העונש שהושת על המערערים אינו חורג מרף הענישה הנוהג, אך ראה מקום  להפחית 6 חודשים מתקופות המאסר שנגזרו על המערערים, מנימוקים שונים שהעיקרי בהם הוא תסקירי שירות המבחן החיוביים.",דיון והכרעה
84,ME-18-05-69278-836,בית המשפט העליון דחה את הערעור וקבע כי-,דיון והכרעה
85,ME-18-05-69278-836,בית המשפט העליון קיבל את ערעור המדינה וקבע-,דיון והכרעה
86,ME-18-05-69278-836,"בית המשפט המחוזי קבע כי מתחם העונש הראוי נע בין 18 ל – 30 חודשי מאסר בפועל וקנס כספי, וגזר על המערער 23 חודשי מאסר בפועל.",דיון והכרעה
87,ME-18-05-69278-836,"בית המשפט העליון קיבל את הערעור וקיצר את עונש המאסר של המערער בשלושה חודשים, בשל שיקולי שיקום משמעותיים.",דיון והכרעה
88,ME-18-05-69278-836,"בית המשפט המחוזי ציין כי קיימת אפשרות שבסופו של דבר כמות הסם, לאחר הפקת הסם בפועל מברוטו לנטו, היתה משמשת לפחות בעיקרה לצריכה עצמית של הנאשם, וכי המאשימה לא הביאה נתונים מהי כמות הסם שניתן להפיק בפועל מהשתילים בכמות המפורטת.",דיון והכרעה
89,ME-18-05-69278-836,סבר כי מתחם העונש הראוי בנסיבות המקרה הינו בין שנה אחת ל – 6 שנים.,דיון והכרעה
90,ME-18-05-69278-836,וגזר על הנאשם 30 חודשי מאסר בפועל.,דיון והכרעה
91,ME-18-05-69278-836,נסיבות הקשורות בביצוע העבירות –,דיון והכרעה
92,ME-18-05-69278-836,"מטבע הדברים גידול סם בחממה מחייב ביצוע פעולות רבות, בתהליך שנמשך על פני פרק זמן משמעותי.",דיון והכרעה
93,ME-18-05-69278-836,ברור מאליו שמעשים כאלו מחייבים הכנה ותכנון מראש.,דיון והכרעה
94,ME-18-05-69278-836,"כתב האישום שבעובדותיו הודה הנאשם, מייחס לנאשם לבדו את גידול הסם והחזקתו.",דיון והכרעה
95,ME-18-05-69278-836,"חממת גידול הסמים של הנאשם ובה שתילי הסם, התגלתה תוך כדי תהליך גידול הסם וטרם הפצתו.",דיון והכרעה
96,ME-18-05-69278-836,כך שהנזק העיקרי שהחברה מעוניינת למנוע - המתבטא בצריכת הסם - לא התממש.,דיון והכרעה
97,ME-18-05-69278-836,"אולם בשים לב לכמות הסם העצומה שנתפסה – קרוב ל 100 ק""ג - הנזק שיכל להיגרם ממעשי הנאשם אם הסם היה מופץ כצפוי, הוא משמעותי מאוד.",דיון והכרעה
98,ME-18-05-69278-836,המניע למעשי הנאשם הוא בצע כסף.,דיון והכרעה
99,ME-18-05-69278-836,"בהתאם לצורך לקיים יחס הולם בין חומרת מעשי העבירות בנסיבותיהם ומידת אשמו של הנאשם ובין העונש שיוטל; ובהתחשב בערכים החברתיים שנפגעו מביצוע העבירות; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירות; אני קובע כי מתחם העונש ההולם לעבירות שביצע הנאשם, הוא בין 18 ל- 48 חודשי מאסר בפועל.",דיון והכרעה
100,ME-18-05-69278-836,"שירות המבחן המליץ להטיל על הנאשם עונש מאסר בעבודות שירות, צו מבחן, מאסר על תנאי וקנס.",דיון והכרעה
101,ME-18-05-69278-836,אינני מקבל את ההמלצה להסתפק במאסר בעבודת שירות.,דיון והכרעה
102,ME-18-05-69278-836,נקודת מוצא זו מחוייבת המציאות.,דיון והכרעה
103,ME-18-05-69278-836,בית המשפט הוא הגוזר את הדין.,דיון והכרעה
104,ME-18-05-69278-836,זו חובתו וזו אחריותו.,דיון והכרעה
105,ME-18-05-69278-836,"ממילא, אין מקום שעמדתו של גוף אחר, חשוב ככל שיהיה, תחייב אותו לתוצאה עונשית מסוימת.",דיון והכרעה
106,ME-18-05-69278-836,"בהקשר זה יוזכר, ששיקולי שירות המבחן בהמלצותיו אינם חופפים לשיקולי בית המשפט בגזירת הדין.",דיון והכרעה
107,ME-18-05-69278-836,"שירות המבחן מתמקד בעיקר בנאשם ובטובתו (לעתים טובת הנאשם עולה בקנה אחד עם טובת הציבור), ואילו בית המשפט מחויב לשקול אינטרסים רבים ורחבים יותר.",דיון והכרעה
108,ME-18-05-69278-836,"בנוסף לכך, שירות המבחן רשאי להמליץ כל המלצה שנראית בעיניו, ללא כל הגבלה, ואילו שיקול דעת בית המשפט בענישה, מובנה בחוק ומושפע ממרכיבים ומעקרונות משפטיים שאינם נמצאים על סדר יומו של שירות המבחן.",דיון והכרעה
109,ME-18-05-69278-836,"ב""כ הנאשם הסכימה שהעונשים המוטלים בדרך כלל על העבירה בה הורשע הנאשם,  בנסיבותיה, כוללים מאסר בפועל משמעותי, אך טענה שבמקרה זה יש מקום לחרוג ממתחם העונש משיקולי שיקום, להימנע משליחת הנאשם למאסר מאחורי סורג ובריח ולהסתפק בהטלת מאסר בעבודות שירות.",דיון והכרעה
110,ME-18-05-69278-836,אינני מקבל את הטענה.,דיון והכרעה
111,ME-18-05-69278-836,"לא כל ""שיקום"" מצדיק קביעת עונש בחריגה ממתחם העונש ההולם.",דיון והכרעה
112,ME-18-05-69278-836,"יוזכר, כי סעיף 40יא(4) לחוק העונשין מאפשר לבית המשפט להתחשב בגזירת העונש המתאים לנאשם, בחזרה למוטב או במאמצים לחזור למוטב.",דיון והכרעה
113,ME-18-05-69278-836,אולם הדבר נעשה בתוך מתחם העונש ההולם ולא בחריגה ממנו.,דיון והכרעה
114,ME-18-05-69278-836,"על מנת לעמוד על טיב השיקום ומשמעותו, יש לבחון את מצב הנאשם לפני תהליך הטיפול, את מהות ועומק ""הפגם"" או ""הליקוי"" שחִייב טיפול, את משך הטיפול ומידת האינטנסיביות שלו ואת תוצאות הטיפול.",דיון והכרעה
115,ME-18-05-69278-836,"בענייננו, הנאשם יליד 1984.",דיון והכרעה
116,ME-18-05-69278-836,נשוי ואב לשלושה.,דיון והכרעה
117,ME-18-05-69278-836,טרם מעצרו התגורר עם משפחתו הגרעינית ועבד כנהג הובלות.,דיון והכרעה
118,ME-18-05-69278-836,בוגר 12 שנות לימוד והינו בעל תעודת בגרות מלאה.,דיון והכרעה
119,ME-18-05-69278-836,משפחתו נורמטיבית.,דיון והכרעה
120,ME-18-05-69278-836,ואין לו הרשעות קודמות.,דיון והכרעה
121,ME-18-05-69278-836,"נתונים אלה מלמדים כי עוד קודם לתהליך הטיפולי, הנאשם ניהל אורח חיים יצרני, נורמטיבי, ללא בעיות בולטות.",דיון והכרעה
122,ME-18-05-69278-836,"התהליך הטיפולי שעבר הנאשם היה במסגרת שירות המבחן והוא התבטא בהשתתפות  בקבוצה טיפולית של ""כישורי חיים"", שמטרתה להעניק כלים לבחינה עצמית.",דיון והכרעה
123,ME-18-05-69278-836,"ושירות המבחן התרשם כי הנאשם החל בהתבוננות על עולמו הפנימי והנסיבות שהובילו אותו לבצע את העבירה, והוא מצליח לבחון באופן ראשוני לעומק את מעשיו ובחירותיו.",דיון והכרעה
124,ME-18-05-69278-836,"באופן מעשי, לא חל שינוי משמעותי באורח חייו של הנאשם בעקבות הטיפול.",דיון והכרעה
125,ME-18-05-69278-836,והתנהלותו היומיומית ממשיכה להיות כשהיתה.,דיון והכרעה
126,ME-18-05-69278-836,"מבלי להקל ראש בכל טיפול המשפר התנהגות, מקנה תובנות חיוביות, או מקטין את הסיכון להידרדרות, הרי שנתוני הבסיס המוזכרים לעיל מלמדים כי ה""שיקום"" המדובר כאן איננו מאוד דרמטי ואיננו בעל משמעויות מרחיקות לכת, ואפילו לא בולטות, על אורח חיי הנאשם והתנהלותו.",דיון והכרעה
127,ME-18-05-69278-836,ניתן לומר שמיקומו על פני סולם השיקום איננו גבוה במיוחד.,דיון והכרעה
128,ME-18-05-69278-836,"בגזירת עונשו של הנאשם אני מביא בחשבון בין היתר את גילו של הנאשם – 35; את נסיבות חייו, כמתואר בתסקיר שירות המבחן; את העובדה שבמשך שנים הוא עבד באופן רצוף; את עברו הנקי; את העובדה שזהו מאסרו הראשון; את הפגיעה הצפויה לו ממאסרו; את הפגיעה הצפויה למשפחתו מהמאסר; את הודאת הנאשם, על משמעויותיה; את הסדר הטיעון שבין הצדדים; את החרטה שהנאשם הביע ואת שאיפתו לניהול אורח חיים נורמטיבי; את סיכויי שיקומו של הנאשם; ואת הצורך בהרתעת הנאשם והציבור מפני ביצוע עבירות סמים.",דיון והכרעה
129,ME-18-05-69278-836,"בסופו של דבר על העונש להלום את חומרת המעשה בנסיבותיו ואת מידת אשמו של הנאשם, וכאן, מעשה הנאשם חמור ומידת אשמו גבוהה.",דיון והכרעה
130,ME-18-05-69278-836,"ובעבירות הסמים הקשות, כמו בכל העבירות החמורות, הנסיבות האישיות מקבלות משקל נמוך ביחס לשאר שיקולי הענישה.",דיון והכרעה
131,ME-18-05-69278-836,"נוכח כל האמור, אני דן את הנאשם לעונשים הבאים:",דיון והכרעה
132,ME-18-05-69278-836,"27 חודשי מאסר בפועל, בניכוי תקופת מעצרו.",דיון והכרעה
133,ME-18-05-69278-836,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת סמים שהיא פשע.",דיון והכרעה
134,ME-18-05-69278-836,"קנס בסך 30,000 ₪ או 3 חודשי מאסר תחתיו.",דיון והכרעה
135,ME-18-05-69278-836,זכות ערעור בתוך 45 יום.,דיון והכרעה
136,ME-18-05-69278-836,"54678313ניתנה והודעה היום כ""ו חשוון תש""פ, 24/11/2019 במעמד הנוכחים.",דיון והכרעה
