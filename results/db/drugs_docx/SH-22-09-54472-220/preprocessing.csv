,verdict,text,part
0,SH-22-09-54472-220,נגד,תביעות חוף – שלוחת חדרה
4,SH-22-09-54472-220,"חוק העונשין, תשל""ז-1977: סע'  40ד(א), 186(א), 192, 452","ע""י ב""כ עוה""ד רותם כהן"
5,SH-22-09-54472-220,"פקודת הסמים המסוכנים [נוסח חדש], תשל""ג-1973: סע'  7(א), ג","ע""י ב""כ עוה""ד רותם כהן"
6,SH-22-09-54472-220,"הנאשם, יליד  23.4.2000, הודה והורשע בעבירות שיוחסו לו בשני כתבי אישום.",רקע
7,SH-22-09-54472-220,"בכתב האישום שהוגש בתיק זה הוא הורשע, ביום 15.1.23, בעבירת איומים לפי סעיף 192 לחוק העונשין, תשל""ז – 1977, וכן בעבירת היזק לרכוש במזיד על פי סעיף 452 לחוק העונשין.",רקע
8,SH-22-09-54472-220,"הודאת הנאשם בתיק לא הייתה בגדרו של הסדר טיעון, והוא הודה בכתב האישום ככתבו וכלשונו בדיון הראשון שנערך בו.",רקע
9,SH-22-09-54472-220,בדיון שנערך ביום 12.3.23 צירף הנאשם תיק נוסף שהיה תלוי אז ועומד נגדו בבית משפט השלום בנצרת (ת.פ 54472-09-22).,רקע
10,SH-22-09-54472-220,"על-פי הודייתו גם בכתב אישום המצורף, הוא הורשע בעבירה של החזקת סמים שלא לצריכה עצמית, על-פי סעיף 7(א) + (ג) רישא לפקודת הסמים המסוכנים (נוסח חדש) תשל""ג – 1973, ובעבירה של החזקת סכין שלא כדין, על פי סעיף 186(א) לחוק העונשין.",רקע
11,SH-22-09-54472-220,"על פי כתב האישום הראשון, ביום 4.3.22 בשעות הלילה הגיע הנאשם לבית בו הוא מתגורר עם  אמו – דיאנה וסרמן (""המתלוננת"") בחדרה.",רקע
12,SH-22-09-54472-220,"בין השניים פרץ ויכוח, אשר במהלכו השליך הנאשם שלט על הטלוויזיה.",רקע
13,SH-22-09-54472-220,"ביום 1.4.22 בשעה 13:00 הגיע הנאשם לבית, ואז התגלע ויכוח בינו לבית אמו על אודות שימושו בסמים וסירובה של אמו למסור לנאשם את מפתחות הרכב שלו.",רקע
14,SH-22-09-54472-220,"במהלך הויכוח איים הנאשם על אמו בכך שאמר ""אני אשבור את כל הבית"" ובכך שאמר לה כי אם לא תתן לו סכום של 160,000 ₪ אותו הוא חייב לשוק האפור – למחרת יהיה לה מטען מתחת לרכב.",רקע
15,SH-22-09-54472-220,"באותו מעמד נתן הנאשם מכת אגרוף לטלוויזיה שהייתה בחדרו ובכך שבר אותה, ולאחר מכן השליך אותה אל מחוץ לבית והיא נהרסה כליל.",רקע
16,SH-22-09-54472-220,"על פי כתב האישום שצורף, ביום 4.3.22 ברחוב התאנה שביוקנעם עילית עצרו שוטרים לבדיקה את הרכב בו נהג הנאשם.",רקע
17,SH-22-09-54472-220,"בחיפוש שביצעו ברכב מצאו השוטרים בתוך תיק שהיה מונח מתחת למושב הקדמי ימני - סם מסוכן מסוג קנבוס במשקל של 19.18 גרם נטו, וכן 43 סיגריות אלקטרוניות המכילות סם מסוכן מסוג ADB – BUTINACA, ומשקל אלקטרוני.",רקע
18,SH-22-09-54472-220,"בנוסף תפסו השוטרים ברכב שוקר חשמלי ושתי סכינים מתקבעות, האחת שאורך להבה הוא 10 ס""מ והאחרת באורך להב של 6 ס""מ.",רקע
19,SH-22-09-54472-220,"מייד לאחר שהנאשם הודה באישומים, ביקש סנגורו כי בטרם יישמעו טיעונים לעונש יגבש שירות המבחן תסקיר על אודותיו.",תסקירי שירות המבחן
20,SH-22-09-54472-220,"התביעה לא התנגדה לכך, ובית המשפט הורה לשירות המבחן להגיש תסקיר על הנאשם ועל מצבו, שבו תהיה התייחסות והמלצה גם לעניין העונש.",תסקירי שירות המבחן
21,SH-22-09-54472-220,במעלה הדרך הגיש שירות המבחן שלושה תסקירים מקיפים.,תסקירי שירות המבחן
22,SH-22-09-54472-220,"התסקיר הראשון הוגש עוד ביום 26.10.23; השני הוגש ביום 11.3.24, והשלישי והאחרון הוגש לאחרונה – 20.6.24.",תסקירי שירות המבחן
23,SH-22-09-54472-220,"פורט בו כי הנאשם נשוי ללא ילדים, מתגורר עם אשתו באור עקיבא, ועובד מזה כשנה וחצי כפועל בחברה העוסקת בתחום האלומיניום.",תסקירי שירות המבחן
24,SH-22-09-54472-220,"נרשם כי הנאשם שירת בצה""ל בהנדסה קרבית, אך בשל בעיה רפואית היה עליו לעבור, בניגוד לרצונו, מתפקיד קרבי לתפקיד עורפי, ובשל כך הוא נעדר מן השירות, נשפט ונכלא.",תסקירי שירות המבחן
25,SH-22-09-54472-220,"במהלך המאסר נפצע בגבו, ובשנת 2022 הוכרו לו אחוזי נכות לצמיתות; הוא מתמודד עם כאבים והשפעה על המערכת העצבית, מה שהצריך אותו לעבור ניתוח להשתמש במשככי כאבים.",תסקירי שירות המבחן
26,SH-22-09-54472-220,"נרשם בתסקיר כי הנאשם לוקח אחריות מלאה על העבירות בהן הורשע, וזאת תוך הבעת צער, חרטה ובושה.",תסקירי שירות המבחן
27,SH-22-09-54472-220,"הוא פירט כי ברקע לביצוע העבירו עמד קושי שלו להתמודד עם תחושות חוסר אונים, לחץ, מתח וחרדות ממשיים, מהם סבל באותה עת, בשל חוב כספי שהיה לו לגורמי שוליים ובשל פעולותיהם של אותם גורמים להלך עליו אימים.",תסקירי שירות המבחן
28,SH-22-09-54472-220,"לדבריו, הקושי באותה תקופה הביאו לשימוש בסמים שיצרו אצלו תחושת רוגע, והחשש לחייו הביא אותו לשאת את הסכינים.",תסקירי שירות המבחן
29,SH-22-09-54472-220,"עוד עלה, כי הוא ניתק את קשריו עם גורמי השוליים, נעזר במשפחתו כדי לשלם את החוב, החליף עבודה, עבר להתגורר באור עקיבא והביע רצון להשתלב בלימודים גבוהים שבתחום עיסוקו.",תסקירי שירות המבחן
30,SH-22-09-54472-220,שירות המבחן ציין כי בבדיקות שנעשו לנאשם הוא נמצא נקי מסמים.,תסקירי שירות המבחן
31,SH-22-09-54472-220,"שירות המבחן נפגש אף עם המתלוננת – אמו של הנאשם, אשר תיארה אף היא את תקופת ביצוע העבירות כתקופה משברית בחייו, אך ציינה כי בשנה האחרונה, לאחר כיסוי החוב, התנתקותו מהמעגל החברתי השולי וכניסתו לחיי זוגיות, התנהלותו של בנה היא שלווה ומכבדת והיא אינה חשה כל איום מפניו.",תסקירי שירות המבחן
32,SH-22-09-54472-220,"שירות המבחן העריך כי הסיכון להישנות התנהגות אלימה מצד הנאשם הוא נמוך, וגם אם יתנהג באלימות – חומרתה צפויה להיות ברמה נמוכה.",תסקירי שירות המבחן
33,SH-22-09-54472-220,"נוכח הסכמת הנאשם להשתלב בהליך טיפולי, המליץ שירות המבחן להטיל עליו צו מבחן למשך שנה ולחייב אותו בשירות לתועלת הציבור בהיקף של 180 שעות.",תסקירי שירות המבחן
34,SH-22-09-54472-220,בתסקיר המשלים חזר שירות המבחן על המלצותיו.,תסקירי שירות המבחן
35,SH-22-09-54472-220,"תואר בתסקיר כי השתלבותו של הנאשם בקבוצה הטיפולית הייתה מוקפדת, סדירה ורציפה, אולם נדרש צורך בהמשך הליך טיפולי, על מנת לאפשר לו מרחב העמקה והתבוננות ובחינה ביקורתית של דפוסי התנהגותו בעבר.",תסקירי שירות המבחן
36,SH-22-09-54472-220,"עוד עלה מהתסקיר, כי הנאשם החל בעבודה בתחום הבניה בתל אביב, לא נפתחו נגדו תיקים חדשים, ובדיקות שביצע בשירות המבחן לימדו על נקיון מסמים.",תסקירי שירות המבחן
37,SH-22-09-54472-220,"פורט בתסקיר, כי בזמן שחלף המשיך הנאשם את השתלבותו בקבוצה הטיפולית, ונמסר כי הקפיד על הגעה סדירה ורציפה.",תסקירי שירות המבחן
38,SH-22-09-54472-220,"להערכת שירות המבחן, הנאשם מתקדם באופן הדרגתי במסגרת ההליך הטיפולי, ולפניו עוד עבודה, בהתאם למטרות הטיפול שפורטו.",תסקירי שירות המבחן
39,SH-22-09-54472-220,"שירות המבחן תיאר, כי הנאשם ממשיך במקום עבודתו, ומבסס את חייו הבוגרים כנשוי טרי.",תסקירי שירות המבחן
40,SH-22-09-54472-220,"עוד צוין, כי הוא עבר לאחרונה ניתוח שעבר בהצלחה שמטרתו להקל על הכאבים הכרוניים בגבו כתוצאה מהפציעה.",תסקירי שירות המבחן
41,SH-22-09-54472-220,"שירות המבחן נפגש פעם נוספת עם אמו של הנאשם, ועלה כי אין כל גילויי אלימות מצידו, הוא רגוע ונינוח ומשקיע את מרצו בפרנסתו וביסוס משפחתו.",תסקירי שירות המבחן
42,SH-22-09-54472-220,"שירות המבחן סבר, כי ישנה התקדמות בהליך הטיפולי וכי הדבר יכול להפחית ממידת הסיכון להישנות התנהלות עוברת חוק בעתיד.",תסקירי שירות המבחן
43,SH-22-09-54472-220,"שירות המבחן חזר על המלצתו לסיום התיק בצו של""צ של 180 שעות ולהטלת צו מבחן למשך שנה.",תסקירי שירות המבחן
44,SH-22-09-54472-220,"הגב' דיאנה וסרמן – אמו של הנאשם שהיא נפגעת העבירה בכתב האישום הראשון, התייצבה בבית המשפט לדיון הטיעונים לעונש.",ראיות לעונש
45,SH-22-09-54472-220,בהתרגשות רבה שבהחלט ניכרה עליה ביקשה לתת לנאשם הזדמנות נוספת.,ראיות לעונש
46,SH-22-09-54472-220,"היא תיארה את פציעתו בעת השירות הצבאי ממנה הוא סובל עד היום, ואת הסתבכותו בחובות לשוק האפור – מה שהביא לכך שעבריינים הגיעו אף אליה ושרפו את דלת הבית.",ראיות לעונש
47,SH-22-09-54472-220,"היא אמרה כי היום הנאשם הוא אדם אחר לגמרי, הוא התחתן, אישתו בהריון, התנהגותו מכבדת, הוא עובד באופן קבוע ובנובמבר צפוי גם להתחיל ללמוד.",ראיות לעונש
48,SH-22-09-54472-220,"ב""כ המאשימה הגישה את גיליון הרשעות הקודמות של הנאשם (ת/1) ושתי תמונות של הסכינים שנתפסו ברשותו (ת/2).","ב""כ המאשימה"
49,SH-22-09-54472-220,"לטענת המאשימה, הנאשם פגע בערכים המוגנים של הגנה על שלמות גופם של בני האדם, כמו כן הגנה על רכושו של האדם, שלוות הנפש ואוטונומיית הפרט לקבל החלטותיו מבלי שיופנו נגדו איומים.","ב""כ המאשימה"
50,SH-22-09-54472-220,"עוד נטען, כי הנאשם הוא המבצע הבלעדי של העבירות נגד אמו, שנעשו בביתה שהוא מבצרה.","ב""כ המאשימה"
51,SH-22-09-54472-220,"המאשימה הפנתה לכך, כי עוד באותו היום, בערב, נתפסו ברכבו של הנאשם הסמים, המשקל האלקטרוני והסכינים.","ב""כ המאשימה"
52,SH-22-09-54472-220,"לדעת המאשימה,  מתחם העונש ההולם נע בין מספר חודשי מאסר שיכול וירוצו בעבודות שירות ועד 12 חודשי מאסר, עבור כל תיק.","ב""כ המאשימה"
53,SH-22-09-54472-220,המאשימה הפנתה אף לפסיקה התומכת בעמדתה באשר למתחמי הענישה המבוקשים.,"ב""כ המאשימה"
54,SH-22-09-54472-220,וכמו כן הצביעה על הרשעה קודמת של הנאשם בעבירה של העדר מן השרות הצבאי.,"ב""כ המאשימה"
55,SH-22-09-54472-220,"ב""כ המאשימה הפנתה לתסקירים, וטענה כי התרשמות שירות המבחן היא כי הנאשם נוטה לפנות לפתרונות שוליים כמו סמי רחוב או התנהגות תוקפנית, וכי במפגשים בקבוצה הטיפולית הוא גילה עמדה מתגוננת, כאשר שרות המבחן עצמו אומר סבר כי מדובר בשלב טיפולי ראשוני.","ב""כ המאשימה"
56,SH-22-09-54472-220,"לטענת המאשימה, אין מדובר במקרה שמצדיק סטיה ממתחמי הענישה בשל שיקום, ויש, לגישתם, להטיל על הנאשם עונש מאסר שלא יפחת מ-8 חודשי מאסר, אשר ניתן יהיה לרצותו בעבודות שרות, וזאת לצד מאסר מותנה וקנס.","ב""כ המאשימה"
57,SH-22-09-54472-220,"הסנגור, עוה""ד רותם כהן, הרחיב בטיעוניו.","ב""כ הנאשם"
58,SH-22-09-54472-220,"לדבריו, הנאשם הוא צעיר בן 24 – נעדר הרשעות מסוג אלה שעליהן הועמד לדין; הסנגור הדגיש כי האירועים בשני כתבי האישום התרחשו ביום 4.3.22; לדבריו, מדובר בלילה ארור אחד בחייו של הנאשם.","ב""כ הנאשם"
59,SH-22-09-54472-220,"הוא הדגיש, כי הנאשם בחר להודות בכתבי האישום, ללא כל תיקונים, הגם כי מדובר באישומים שלא חפים מבעיות, ובנקל היה ניתן להצביע על קשיים כדי לצמצם ולרכך אותם, ובכך לגזול זמן מיותר; אלא שהנאשם בחר שלא לעשות כך, מה שמלמד על לקיחת אחריות אותנטית, כנה ומיידית על ידו.","ב""כ הנאשם"
60,SH-22-09-54472-220,"לדבריו, הנאשם היה בחור צעיר וחסר שיקול דעת כאשר הסתבך עם השוק האפור, ומאז הוא ובני משפחתו חוו טרור ואיומים, עד כדי הצתת דלת ביתם, וקשה להמחיש את הפחד שאחז במשפחה נורמטיבית שעה שהיא נופלת קורבן להתנהלות גורמי השוק האפור.","ב""כ הנאשם"
61,SH-22-09-54472-220,"הוא הטעים, כי בתקופה החשוכה הזו הנאשם היה מכור לסמים, אך הוא בחר לחבק בשתי ידיו את ההזדמנות הלא מובנת מאליה שנתן לו בית המשפט, ויצא למסע שיקומי.","ב""כ הנאשם"
62,SH-22-09-54472-220,"הסנגור הפנה לשלושת התסקירים שהוגשו, המשקפים לדעתו עבודה קשה והתמדה הן של הנאשם והן של שירות המבחן, אשר הניבה פירות ממשיים.","ב""כ הנאשם"
63,SH-22-09-54472-220,"עוד הוא הדגיש, כי הנאשם בגילו הצעיר השכיל לעלות על דרך המלך, יש לו יציבות תעסוקתית, לא נפתחו לו תיקים חדשים, הוא עבר שינוי כנה ואמיתי וכל חייו לפניו.","ב""כ הנאשם"
64,SH-22-09-54472-220,"עוד הפנה הסנגור לפציעה שעבר הנאשם ולסבל שלו ממנה, והטעים כי חרף שהוא קיבל אישור להשתמש בקנביס רפואי, הוא לא עושה זאת  - וממצאי הבדיקות שעבר בשירות המבחן לאיתור שרידי סם מלמדים על כך במפורש.","ב""כ הנאשם"
65,SH-22-09-54472-220,"ב""כ הנאשם הפנה להוראות חוק העונשין שעניינן הבניית הענישה, וטען כי בפנינו מקרה אשר מצדיק סטיה לקולא ממתחם הענישה מנימוקים של שיקום הנאשם.","ב""כ הנאשם"
66,SH-22-09-54472-220,"הוא הדגיש לעניין זה, כי לעמדתו של שירות המבחן, המשמש כעיניו ואוזניו של בית המשפט, יש משקל משמעותי בגזירת הדין, קל וחומר כאשר שירות המבחן השקיע רבות ולאורך זמן בהליך שיקומו של הנאשם – הליך אשר נשא פירות, שכן הנאשם עובד במקום קבוע, התחתן ואשתו הרה, יחסיו עם אמו תקינים ומכבדים, והוא ממשיך במפגשים קבועים במסגרת הקבוצה הטיפולית של שירות המבחן.","ב""כ הנאשם"
67,SH-22-09-54472-220,"לדברי ב""כ הנאשם, מתחמי הענישה לעבירה של החזקת סכין מתחילים במאסר על תנאי ומגיעים כדי מספר חודשים שירוצו בעבודות שירות, והוא הדין גם לעבירת הסמים ועבירת האיומים.","ב""כ הנאשם"
68,SH-22-09-54472-220,"אולם הוא מבקש לחרוג ממתחמי הענישה ולאמץ את האפיק השיקומי, זאת אף אם לצורך כך יידרש בית המשפט להרחיב את היקף שעות השל""צ עליהן המליץ שירות המבחן.","ב""כ הנאשם"
69,SH-22-09-54472-220,"לסיום הטעים ב""כ הנאשם, כי העבירות בוצעו לפני יותר משנתיים, חלוף הזמן שבמהלכו לא הסתבך הנאשם בדבר מדבר בעד עצמו, וכיום מתבקש בית המשפט ללכת בנתיב שיקומי ולתת לנאשם הזדמנות.","ב""כ הנאשם"
70,SH-22-09-54472-220,הסנגור הגיש אסופת מסמכים (נ/1) התומכת בנסיבותיו של הנאשם כפי שפורטו בטיעוניו.,"ב""כ הנאשם"
71,SH-22-09-54472-220,הנאשם ניצל את זכותו למילה האחרונה.,דברי הנאשם
72,SH-22-09-54472-220,הוא אמר כי האירועים בהם הורשע התרחשו כשהיה בתקופה חשוכה בחייו בה היה מסובך עם השוק האפור.,דברי הנאשם
73,SH-22-09-54472-220,"הוא תיאר כי שירת בתחילה בהנדסה קרבית בגדוד 603, אמר כי הפציעה שחווה הקשתה עליו וכי טיפול רפואי ותרופות לא היו עוזרים; הוא הוסיף, כי היה מכור לסמים זאת עד שנתפס, וכי חודש לאחר מכן קיבל אישור לקנביס – אך הבין כי הוא לא צריך את הקנביס ומעל שנתיים אינו משתמש בו.",דברי הנאשם
74,SH-22-09-54472-220,"עוד תיאר, כי בתחילה עבר ניתוח גב שלא עזר לו, אך לאחרונה עבר ניתוח השתלת קוצב עצבי, מה שאמור להקל על כאביו.",דברי הנאשם
75,SH-22-09-54472-220,"עוד ציין, כי בזמן הקרוב הוא אמור להתחיל לימודי הנדסאי בניין.",דברי הנאשם
76,SH-22-09-54472-220,"קביעת מתחם העונש לעבירות שביצע הנאשם היא בהתאם לעיקרון המנחה בענישה – שהוא עקרון ההלימה - קיומו של יחס הולם בין חומרת העבירות בנסיבותיהן ומידת אשמו של הנאשם, לבין סוג העונש ומידת העונש שיוטל עליו.",קביעת מתחם העונש ההולם
77,SH-22-09-54472-220,"על מנת לקבוע את מתחם העונש ההולם, על בית המשפט להתחשב בערכים החברתיים שנפגעו, במידת הפגיעה בהם, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
78,SH-22-09-54472-220,"מכל מקום, לשם קביעת מתחם ענישה הולם אחד לשני האירועים, אבחן בנפרד את העבירות בהן הורשע הנאשם, את האינטרסים עליהן הן מגינות ואת מדיניות הענישה הנוהגת בעניינן בפסיקה.",קביעת מתחם העונש ההולם
79,SH-22-09-54472-220,"מעשיו של הנאשם נעשו כאמור כלפי אמו, וזאת תוך שהוא שובר טלוויזיה שהייתה בחדרו.",קביעת מתחם העונש ההולם
80,SH-22-09-54472-220,"כאשר זיקת הקשר שבין המאיים למאוים היא חזקה וקרובה, כגון קשר בין בן לאמו כבענייננו, יש בה להגביר את הפגיעה בשלוות נפשו של המאוים, שלא לדבר על ההתנהגות האלימה במישור המילולי שהנאשם הפנה כלפי מי שנשאה אותו ברחמה.",קביעת מתחם העונש ההולם
81,SH-22-09-54472-220,"בנוסף, איומי הנאשם לא היו נטועים בחלל האוויר, אלא היו קשורים לכך שבעת ההיא צרך הנאשם סמים והיה טעון ומתוח על רקע כספים שהיה חייב בשוק האפור.",קביעת מתחם העונש ההולם
82,SH-22-09-54472-220,"יצוין עם זאת, כי אירוע האיומים כלפי אמו היה נקודתי ומתפרץ, והגם שהוא בוודאי הבהיל את המתלוננת והשפילה, נראה כי נעשה כהתפרצות חד פעמית שנטועה בחובות לשוק האפור ובכמיהה דאז לסמים.",קביעת מתחם העונש ההולם
83,SH-22-09-54472-220,"אין במעשה מימד של תכנון או 'שיטת פעולה', ואפילו שהנאשם התנהג באופן בזוי ופוגעני כלפי אמו – הרי שמדובר  באירוע שהסלים על רקע סירובה של אמו, שחיפשה את טובתו של הנאשם, למסור לו את מפתחות רכבו ולתת לו כסף, והוא מבטא תסכול, לחץ וחוסר אונים שהנאשם היה נתון בו, יותר מאשר מוטיבים של התנהגות עבריינית טבועה.",קביעת מתחם העונש ההולם
84,SH-22-09-54472-220,בהתחשב בכל אלה אני סבור כי מידת הפגיעה בערכים המוגנים היא נמוכה.,קביעת מתחם העונש ההולם
85,SH-22-09-54472-220,"עיון בפסיקת בתי המשפט מלמדת כי מדיניות הענישה הנוהגת במקרים של איומים נעה החל ממאסר על תנאי בלבד, עבור במאסרים לריצוי בעבודות שירות ועד למאסרים בפועל.",קביעת מתחם העונש ההולם
86,SH-22-09-54472-220,למשל:,קביעת מתחם העונש ההולם
87,SH-22-09-54472-220,"הענישה הנוהגת ומתחמי הענישה הנקבעים בעבירות האיומים נעים אפוא על מנעד רחב למדי, שהרף התחתון שלו הוא ענישה מותנית הצופה פני עתיד; ואילו קצהו העליון עומד על מספר חודשי מאסר לריצוי בפועל ועד כדי שנת מאסר.",קביעת מתחם העונש ההולם
88,SH-22-09-54472-220,"לעבירות האיומים פנים רבות ומגוונות, הן תלויות סיטואציה והקשר, וחומרתן נגזרת לא רק ממהות האיום ותוכן דברי האיומים, אלא גם מהדרך בה הם מושמעים, כמו גם מזהות המאיים, זהות מושא האיומים והקשר הקיים ביניהם.",קביעת מתחם העונש ההולם
89,SH-22-09-54472-220,"בהתאם לעיקרון ההלימה המנחה, ולאחר ששקלתי את מידת הפגיעה בערכים המוגנים, את נסיבות ביצוע העבירה ובהתחשב גם בפסיקה הנוהגת, אני קובע כי מתחם הענישה לעבירות מושא אישום זה, לו הייתה עומדת לבדה, היה נע בין רף תחתון של מאסר על תנאי, ועד לשבעה חודשי מאסר בפועל ברף העליון.",קביעת מתחם העונש ההולם
90,SH-22-09-54472-220,"הערכים המוגנים העומדים ביסוד עבירת החזקת הסמים שלא לצריכה עצמית הם שלום הציבור בריאותו ובטחונו, ההגנה מפני הנזקים הישירים והעקיפים העשויים להיגרם בשל השימוש בסמים, וכן הגנה על הציבור מפני הנזקים הנגרמים בשל ביצוע עבירות על ידי עבריינים על רקע שימוש בסמים והפצתם.",קביעת מתחם העונש ההולם
91,SH-22-09-54472-220,"אצל הנאשם נתפסה כמות קטנה יחסית של סם מסוג קנביס, אולם תפיסתם של 43 סיגריות אלקטרוניות שבהן סם מסוכן מסוג אחר, יחד עם משקל אלקטרוני, מגבירה קמעא את החומרה הנודעת לסוג העבירה.",קביעת מתחם העונש ההולם
92,SH-22-09-54472-220,"נראה כי בנסיבות של החזקת סמים כבענייננו מדיניות הענישה נמצאת בדרך כלל בטווח שבין מאסר על תנאי קנס ושל""צ, ועד שנת מאסר בפועל.",קביעת מתחם העונש ההולם
94,SH-22-09-54472-220,"לטעמי, מתחם העונש לעבירת החזקת הסמים, לו הייתה עומדת לבדה נע בין מאסר על תנאי וקנס ועד לחמישה חודשי מאסר לריצוי בדרך של עבודות שירות.",קביעת מתחם העונש ההולם
95,SH-22-09-54472-220,"עם זאת, קשת החומרה הנודעת לעבירות החזקת הסכין תלויה במקום בו הוחזק הסכין ובנסיבות החזקתו, ואין דינו של מי שהחזיק בסכין על גופו, בכניסה למועדון כשהוא שיכור ומתקוטט עם אחרים, כדין מי שהחזיק סכין ברכבו.",קביעת מתחם העונש ההולם
96,SH-22-09-54472-220,"בענייננו, הנאשם החזיק שתי סכינים מתקבעות, ועולה כי הוא עשה זאת לצורך ""הגנה עצמית"" – קרי, הפגת חששו מפני אלה שאיימו עליו, ועניין זה הוא נסיבה מחמירה.",קביעת מתחם העונש ההולם
97,SH-22-09-54472-220,"מנגד, הוא לא נשא את הסכינים על גופו, וממילא הן לא נתפסו עליו כשהוא נמצא במקום בילויים או לימודים.",קביעת מתחם העונש ההולם
98,SH-22-09-54472-220,"משכך,  מידת הפגיעה בערכים המוגנים במעשה העבירה של החזקת הסכין הוא, לטעמי, בינוני.",קביעת מתחם העונש ההולם
99,SH-22-09-54472-220,"ולדעתי, לו היה מדובר אך בעבירה של החזקת הסכינים, היה מקום להעמיד את מתחם העונש ההולם בין מאסר על תנאי וקנס ברף הנמוך, ועד 6 חודשי מאסר בפועל ברף הגבוה.",קביעת מתחם העונש ההולם
100,SH-22-09-54472-220,"בהתחשב בכל אלה ולאחר שנתתי דעתי לנסיבות ביצוען של העבירות, למידת החומרה הטבועה בהן ולמדיניות הענישה הנוהגת, סברתי כי מתחם העונש הכולל לכלל מעשיו של הנאשם בשני האירועים, נע בין חודשיים מאסר שניתן לרצות בעבודות שירות ועד 15 חודשי מאסר בפועל.",קביעת מתחם העונש ההולם
101,SH-22-09-54472-220,"לעניין הנסיבות שאינן קשורות לביצוע העבירה יש לתת את הדעת לאלה: הנאשם היה צעיר מאוד בגיל בעת ביצוע העבירות, ולמעשה בעת ביצוען עדיין לא מלאו לו 22.",קביעת העונש המתאים
102,SH-22-09-54472-220,"מאז ביצוע העבירות חלפו קרוב לשנתיים וחצי, ומדובר בזמן לא מועט בהתחשב בגילו של הנאשם ובהיקף כתבי האישום.",קביעת העונש המתאים
103,SH-22-09-54472-220,"למעט עבירה של היעדר מן השירות הצבאי שלא ברשות, לנאשם אין כל עבר פלילי.",קביעת העונש המתאים
104,SH-22-09-54472-220,"לטעמי, את העבירה מעת שירותו הצבאי אין לזקוף לחובתו: אין מדובר בעבירה שרלוונטית לענייננו, מה גם שעניינה הוא לא בביצוע מעשה אקטיבי אלא בהיעדרות משירות צבאי - עבירה שממילא היא רלוונטית רק לחלק מסוים באוכלוסייה, ואינה רלוונטית לחלקים רבים אחרים.",קביעת העונש המתאים
105,SH-22-09-54472-220,"ספק בעיני אם הרשעה בעבירה מסוג זה, ככל שלא נלווית לה עבירה בעלת יסודות פליליים מובהקים מן העבירות שבחוק העונשין, צריכה להיות כלולה במרשם הפלילי, ותמהתי מדוע אין מקום להסתפק אך ברישומה במרשם הצבאי הרלוונטי.",קביעת העונש המתאים
106,SH-22-09-54472-220,"מכל מקום, מאז שעבר את העבירות מושא הרשעתו דכאן, לא נפתחו לו תיקים נוספים.",קביעת העונש המתאים
107,SH-22-09-54472-220,"הנאשם הודה בכתבי האישום באופן מיידי, נטל בכך אחריות מלאה על מעשיו וחסך זמן שיפוטי יקר.",קביעת העונש המתאים
108,SH-22-09-54472-220,"מעל כל אלה, ולמעשה בשילוב איתם, ניצב ההליך השיקומי הארוך והמוצלח שהנאשם עבר.",קביעת העונש המתאים
109,SH-22-09-54472-220,"אשר תוצאותיו הביאוני למסקנה כי נכון וראוי יהיה לחרוג לקולא מחוץ למתחם הענישה, וזאת משיקולי שיקום.",קביעת העונש המתאים
110,SH-22-09-54472-220,"סעיף זה מעניק אפוא מעמד של בכורה לשיקולי השיקום על פני עקרון ההלימה, אשר ממנו בדרך כלל ייגזר העונש.",קביעת העונש המתאים
111,SH-22-09-54472-220,"נקבע בפסיקה, כי סטיה לקולא ממתחם הענישה בשל שיקולי שיקום אינה מוגבלת לעבירות קלות בלבד, וכי נהוג להביא בחשבון, בין היתר, שיקולים מרכזיים שהם:",קביעת העונש המתאים
112,SH-22-09-54472-220,נראה כי הפרמטרים והשיקולים המנויים בפסיקת בית המשפט העליון מתקיימים באופן מלא בענייננו.,קביעת העונש המתאים
113,SH-22-09-54472-220,"שוכנעתי לחלוטין כי לא רק שקיים סיכוי ממשי לשיקום של הנאשם, אלא ששיקום זה כבר הוכח הלכה למעשה במהלך אותן שנתיים וארבעה חודשים שחלפו מאז ביצוע העבירות.",קביעת העונש המתאים
114,SH-22-09-54472-220,"ויודגש, עובדות אלה אינן עומדות לבדן בחלל האוויר שכן הן נתמכות בשלושה תסקירים של שירות המבחן, המלמדים על נטילת אחריות כנה ואמיתית של הנאשם והבעת צער וחרטה ממשיים על העבירות שביצע.",קביעת העונש המתאים
115,SH-22-09-54472-220,"לא רק שהתסקירים מלמדים על נכונות של הנאשם להשתלב בהליך טיפולי – אלא שהם מלמדים כי הוא משולב מזה תקופה לא קצרה בתוך הליך טיפולי מתאים, וכי הוא מקפיד להגיע למפגשים באופן מוקפד סדיר ורצוף.",קביעת העונש המתאים
116,SH-22-09-54472-220,"מה גם שבדיקות לאיתור שרידי סם שנעשו לו כבר למן התסקיר הראשון, יצאו נקיות לחלוטין ולמעשה איששו את דבריו כי הוא חדל להשתמש בסמים.",קביעת העונש המתאים
117,SH-22-09-54472-220,"איני מקבל את טענת ב""כ המאשימה כי עולה מן התסקירים כי הנאשם נוטה לפנות לפתרונות שוליים כמו סמי רחוב או התנהגות תוקפנית, וכי במפגשים הטיפוליים הוא גילה עמדה מתגוננת.",קביעת העונש המתאים
118,SH-22-09-54472-220,"יש לקרוא את התסקירים בקונטקסט הנכון, המלמד כי השימוש של הנאשם בסמים בעבר נעשה על רקע מצוקה ממשית בה היה; ממילא לאחר תקופה כה ארוכה בה הוכיח הנאשם כי הוא נקי לחלוטין מסמים יש קושי באמירה כי נטייתו היא להשתמש בהם כפתרון למצוקותיו.",קביעת העונש המתאים
119,SH-22-09-54472-220,"טיבו של הליך טיפולי שהוא הדרגתי וכולל שלבים שונים, וקריאת התסקירים מלמדת כי ""העמדה המתגוננת"" שהראה בתחילת הדרך לא נטועה באי נטילת אחריות, אלא בקושי להיפתח באופן מלא במסגרת הליך טיפולי קבוצתי.",קביעת העונש המתאים
120,SH-22-09-54472-220,אני סבור כי הנאשם עבר כברת דרך שבה השכיל לשתף פעולה עם ההליך השיקומי ולהפיק ממנו את המרב.,קביעת העונש המתאים
121,SH-22-09-54472-220,"המצב בו נמצא הנאשם כעת הוא מצב טוב, בריא ונכון, שבמרכזו בניה של עתיד מקצועי, לימודים והקמת משפחה.",קביעת העונש המתאים
122,SH-22-09-54472-220,"כאשר משווים את מצבו הנוכחי של הנאשם לעומת זה בו היה נתון בעת ביצוע העבירות, לא ניתן שלא לחוש סיפוק מהדרך המשמעותית שהוא עשה, בסיוע ותמיכה של אמו ומשפחתו ובליווי צמוד, מקצועי וממושך של שירות המבחן.",קביעת העונש המתאים
123,SH-22-09-54472-220,"את ה- ""דלתא"" שבין מצבו לפני קרוב לשנתיים וחצי לבין מצבו כיום, ניתן להגדיר במילה אחת – שיקום.",קביעת העונש המתאים
124,SH-22-09-54472-220,"בנסיבות אלה, איני רואה כל טעם בהכבדת הענישה על הנאשם.",קביעת העונש המתאים
125,SH-22-09-54472-220,איזו תועלת תצמח אם על הנאשם ייגזר עונש של מספר חודשי מאסר לריצוי בעבודות שירות?,קביעת העונש המתאים
126,SH-22-09-54472-220,"מן הסתם הדבר יפגע ביכולת שלו להתמיד במקום העבודה, על כל המשמעויות הנגזרות מכך; ובוודאי תיפגע האפשרות שלו להתחיל בלימודים בזמן הקרוב; שלא לדבר על הקושי המובנה בנסיבות אלה להמשיך ולקחת חלק, בדבקות ובהתמדה כפי שעשה עד כה, עם ההליך הטיפולי – אשר שירות המבחן ממליץ להמשיך בו למשך שנה נוספת.",קביעת העונש המתאים
127,SH-22-09-54472-220,מתחמי הענישה ומדיניות הענישה הם אינם חזות הכל.,קביעת העונש המתאים
128,SH-22-09-54472-220,"לעתים, הטלת ענישה שהיא פונקציה ישירה אך של חומרת העבירות ועקרון ההלימה, שבצידה ניתוק אינהרנטי מהליך שיקומי מועיל, עשויה להביא יותר נזק מאשר תועלת - זאת באותם מקרים בהם קיים פוטנציאל להסגת הנאשם לאחור נוכח האפשרות לפגיעה מסתמנת בהישגים שיקומיים ממשיים שכבר השיג.",קביעת העונש המתאים
129,SH-22-09-54472-220,"אם מקרה זה הוא הוא אינו מקרה אשר מצדיק סטיה לקולא ממתחם הענישה בשל שיקולי שיקום, לא אדע מהו אותו מקרה.",קביעת העונש המתאים
130,SH-22-09-54472-220,"על אף שקיימת בעיני הצדקה מלאה לחרוג לקולא ממתחם הענישה, סברתי כי על מנת להמחיש לנאשם את חומרת העבירות שעבר, לא ניתן להסתפק ב- 180 שעות של""צ עליהן המליץ שירות המבחן, ויש לחייב את הנאשם בביצוע שעות של""צ בהיקף נרחב יותר.",קביעת העונש המתאים
131,SH-22-09-54472-220,"ממילא שירות לתועלת הציבור לא רק שלא יפגע בנאשם, אלא גם יתרום לשיקומו על דרך של סיוע שהוא יעניק לאחרים.",קביעת העונש המתאים
132,SH-22-09-54472-220,"בשל אותם נימוקים מצאתי לקבל גם את עתירת התביעה להטיל על הנאשם קנס, אולם נוכח כל המפורט מעלה החלטתי כי יהיה זה קנס מתון.",קביעת העונש המתאים
133,SH-22-09-54472-220,"כמו כן, מצאתי שיש מקום לחייב את הנאשם אף בהתחייבות כספית צופה פני עתיד להימנע מביצוע עבירות בעתיד.",קביעת העונש המתאים
134,SH-22-09-54472-220,"מאסר על תנאי של ארבעה חודשים, והתנאי הוא כי הנאשם לא יעבור במשך שלוש שנים מהיום כל עבירת סמים שהיא פשע או עבירה שעניינה החזקת סכין או אגרופן, ויורשע באיזה מן העבירות בתוך תקופת זמן זו או אחריה.",אני גוזר אפוא את עונשו של הנאשם לאלה:
135,SH-22-09-54472-220,"מאסר על תנאי של חודשיים, והתנאי הוא כי הנאשם לא יעבור במשך שנתיים מהיום כל עבירת איומים או היזק בזדון, ויורשע בה בתוך תקופת זמן זו או אחריה.",אני גוזר אפוא את עונשו של הנאשם לאלה:
136,SH-22-09-54472-220,"הנאשם יבצע שירות לתועלת הציבור בהיקף של 300 שעות, בהתאם לתוכנית שיגיש שירות המבחן לאישור בית המשפט עד ליום 15.8.24.",אני גוזר אפוא את עונשו של הנאשם לאלה:
137,SH-22-09-54472-220,"ניתן בזה צו פיקוח למשך 12 חודשים מהיום – בהם ימשיך הנאשם בהליך הטיפולי במסגרת צו מבחן, תחת פיקוח שירות המבחן.",אני גוזר אפוא את עונשו של הנאשם לאלה:
138,SH-22-09-54472-220,"מובהר בזה לנאשם, כי אם לא יבצע את השל""צ כנדרש או אם לא יעמוד בתנאי צו המבחן שהוטל עליו, ניתן יהיה להחזיר את עניינו לבית המשפט, ובית המשפט עשוי לגזור עליו עונש אחר.",אני גוזר אפוא את עונשו של הנאשם לאלה:
139,SH-22-09-54472-220,"הנאשם יחתום על התחייבות כספית בסך של 1,500 ₪, בה יתחייב להימנע מלעבור במשך שנתיים מהיום כל עבירה מן העבירות בהן הורשע בתיק.",אני גוזר אפוא את עונשו של הנאשם לאלה:
140,SH-22-09-54472-220,"הנאשם ישלם קנס בסך 1,200 ₪ או יישא בשישה ימי מאסר תמורתו.",אני גוזר אפוא את עונשו של הנאשם לאלה:
141,SH-22-09-54472-220,"הקנס ישולם באמצעות המרכז לגביית קנסות, זאת לא יאוחר מיום 5.12.24.",אני גוזר אפוא את עונשו של הנאשם לאלה:
142,SH-22-09-54472-220,"מוסבר בזאת לנאשם כי עליו להסדיר את תשלום הקנס באמצעות המרכז לגביית קנסות, וככל שהוא חפץ לשלם את הקנס במספר תשלומים, הוא רשאי לעשות כן ב- 5 תשלומים, ועליו להסדיר זאת באמצעות המרכז לגביית קנסות.",אני גוזר אפוא את עונשו של הנאשם לאלה:
143,SH-22-09-54472-220,"את הקנס ניתן יהיה לשלם כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגביה, באחת מהדרכים הבאות:",אני גוזר אפוא את עונשו של הנאשם לאלה:
144,SH-22-09-54472-220,"בכרטיס אשראי – באתר המקוון של רשות האכיפה והגביה, www.eca.gov.il",אני גוזר אפוא את עונשו של הנאשם לאלה:
145,SH-22-09-54472-220,במוקד שירות טלפוני בשירות עצמי (מרכז גביה) – בטלפון 35592* או בטלפון 073-2055000.,אני גוזר אפוא את עונשו של הנאשם לאלה:
146,SH-22-09-54472-220,במזומן – בכל סניף של בנק הדואר – בהצגת תעודת זהות בלבד.,אני גוזר אפוא את עונשו של הנאשם לאלה:
147,SH-22-09-54472-220,אני מורה על השמדת המוצגים שנתפסו.,אני גוזר אפוא את עונשו של הנאשם לאלה:
148,SH-22-09-54472-220,המזכירות תעביר את גזר הדין לשירות המבחן.,אני גוזר אפוא את עונשו של הנאשם לאלה:
149,SH-22-09-54472-220,54678313זכות ערעור לבית המשפט המחוזי בחיפה תוך 45 ימים.,אני גוזר אפוא את עונשו של הנאשם לאלה:
150,SH-22-09-54472-220,"ניתן היום,  ח' תמוז תשפ""ד, 14 יולי 2024, בהעדר הצדדים.",אני גוזר אפוא את עונשו של הנאשם לאלה:
