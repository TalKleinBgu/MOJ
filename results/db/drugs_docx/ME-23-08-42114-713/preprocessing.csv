,verdict,text,part
0,ME-23-08-42114-713,"ב""כ המאשימה, עו""ד חיים שויצר",חוסם אלאסד
1,ME-23-08-42114-713,"הנאשם ובאת-כוחו, עו""ד חן בן שטרית",חוסם אלאסד
2,ME-23-08-42114-713,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג",חוסם אלאסד
3,ME-23-08-42114-713,"חוק העונשין, תשל""ז-1977: סע'  61(א)(4), 275, 400",חוסם אלאסד
4,ME-23-08-42114-713,"בטרם שמיעת הראיות בתיק, הצדדים הגיעו להסדר דיוני במסגרתו הוגש נגד הנאשם כתב אישום מתוקן והנאשם הודה בעובדותיו, שאלה הן עיקריהם –",חוסם אלאסד
5,ME-23-08-42114-713,הנאשם החליט להקים מקום לגידול סם מסוכן מסוג קנבוס ולגדל בו סם בכמות מסחרית שלא לצריכתו העצמית.,חוסם אלאסד
6,ME-23-08-42114-713,"לצורך כך, הנאשם או מי מטעמו ביצע פעולות שונות להכשרת השטח כמקום לגידול סם.",חוסם אלאסד
7,ME-23-08-42114-713,"לצורך תפעול המקום וגידול הסם הוקם מבנה מאיסכורית המכוסה בברזנט (להלן: ""החממה""); הובא ציוד שכלל בין היתר, שקי דשן, מערכת השקיה, מזגנים, מאווררים ומערכת תאורה; והנאשם או מי מטעמו חיבר באופן פיראטי כבל חשמל לשנאי של חברת החשמל אשר הזין את החממה.",חוסם אלאסד
8,ME-23-08-42114-713,"בתאריך 23.07.23, בעת שהנאשם שהה בחממה, הגיעו למקום שוטרים במסגרת פעילות משטרתית.",חוסם אלאסד
9,ME-23-08-42114-713,"הנאשם הבחין בשוטרים וכאשר הם התקרבו לפתח החממה הוא רץ לעבר אחד מהם כשהוא עוטה כפפות וחולצה מסתירה את פניו, וניסה להדוף אותו ולברוח.",חוסם אלאסד
10,ME-23-08-42114-713,השוטר הצליח להתגבר עליו ועצר אותו.,חוסם אלאסד
11,ME-23-08-42114-713,"במהלך חיפוש בחממה נתפסו על ידי השוטרים 192 שתילי קנבוס במשקל של 45.4 ק""ג - במשקל זה כלולה כמות סם שנקטפה כבר, במשקל 6.38 ק""ג; ונתפס ציוד רב ששימש לגידול הסם וייבושו.",חוסם אלאסד
12,ME-23-08-42114-713,נטילת החשמל שלא כדין גרמה לחברת החשמל נזק הנאמד בסך של 2157 ₪ לכל שבוע.,חוסם אלאסד
13,ME-23-08-42114-713,"על יסוד הודאת הנאשם בעובדות כאמור, הוא הורשע בעבירות של הכנה, ייצור והפקה של סם, לפי סעיף 6 בפקודת הסמים המסוכנים [נוסח חדש], התשל""ג-1973 (להלן: ""פקודת הסמים""); החזקת סם מסוכן שלא לצריכה עצמית, לפי סעיפים 7 (א) ו- (ג) רישא בפקודת הסמים; נטילת חשמל, לפי סעיף 400 בחוק העונשין, התשל""ז-1977 (להלן: ""חוק העונשין""); והפרעה לשוטר במילוי תפקידו, לפי סעיף 275 בחוק העונשין.",חוסם אלאסד
14,ME-23-08-42114-713,"ההסדר בין הצדדים לא כלל הסכמה בנושא עונש המאסר אולם הוסכם שיוטלו על הנאשם מאסר על תנאי לפי שיקול דעת בית המשפט ופסילת רישיון נהיגה על תנאי, והרכוש המפורט בבקשת החילוט שבכתב האישום יחולט לטובת המדינה.",חוסם אלאסד
15,ME-23-08-42114-713,לבקשת ההגנה ובהסכמת התביעה שירות המבחן התבקש להכין תסקיר על הנאשם.,חוסם אלאסד
16,ME-23-08-42114-713,שירות המבחן הגיש על הנאשם שני תסקירים.,חוסם אלאסד
17,ME-23-08-42114-713,"בתסקיר הראשון צוין כי הנאשם בן 33, נשוי ואב לשלושה ילדים בגילאי 4 -11.",חוסם אלאסד
18,ME-23-08-42114-713,ללא עבר פלילי.,חוסם אלאסד
19,ME-23-08-42114-713,תיאר שימוש בחומרים ממכרים עד למעצרו ושמאז מעצרו נמנע מכך.,חוסם אלאסד
20,ME-23-08-42114-713,טען שהעבירה בוצעה מתוך רצון להפיק רווח כלכלי מהיר בקלות ועל רקע השימוש שלו בסם.,חוסם אלאסד
21,ME-23-08-42114-713,לקח אחריות על מעשיו והביע חרטה.,חוסם אלאסד
22,ME-23-08-42114-713,ושירות המבחן התרשם שהנאשם מעוניין לעבור שינוי משמעותי בחייו.,חוסם אלאסד
23,ME-23-08-42114-713,"בהתאם לכך נקבעה ישיבה נוספת כעבור תקופה של מספר חודשים, על מנת לבחון את השתלבות הנאשם בטיפול והיתרמותו ממנו.",חוסם אלאסד
24,ME-23-08-42114-713,בתסקיר השני צוין כי גורמי הטיפול דיווחו שהנאשם הגיע רק לפגישה אחת מתוך מספר פגישות שנקבעו לו והתקשה לשמור על הרצף הטיפולי הנדרש.,חוסם אלאסד
25,ME-23-08-42114-713,"ושירות המבחן התרשם שהנאשם מתקשה לגייס כוחות על מנת להשתלב בהליך טיפולי המותאם לצרכיו ואינו פנוי רגשית לערוך שינוי משמעותי בחייו, ועל כן יכולתו להפיק תועלת מטיפול בשלב זה של חייו הינה נמוכה.",חוסם אלאסד
26,ME-23-08-42114-713,"עוד צוין, כי אל מול רצונו של הנאשם לשוב ולנהל אורח חיים תקין, תמיכת משפחתו והיות ההליך הפלילי גורם מרתיע עבורו, קיימים לנאשם גורמי סיכון משמעותיים כולל התמכרות לחומרים משני תודעה המשפיעים על אופן קבלת החלטותיו, וקיים סיכון להישנות התנהגות עוברת חוק מצדו.",חוסם אלאסד
27,ME-23-08-42114-713,"ובסופו של דבר שירות המבחן נמנע מהמלצה טיפולית והמליץ על הטלת עונש מוחשי של מאסר בעבודות שירות, צו מבחן ומאסר על תנאי.",חוסם אלאסד
28,ME-23-08-42114-713,"בפתח ישיבת הטיעונים לעונש, הצדדים הציגו הסכמה לעניין רכיב המאסר, לפיה יעתרו  במשותף להטיל על הנאשם 18 חודשי מאסר בפועל, בניכוי ימי מעצרו.",חוסם אלאסד
29,ME-23-08-42114-713,והודיעו שכל צד יטען  לרכיב הקנס כראות עיניו.,חוסם אלאסד
30,ME-23-08-42114-713,"ב""כ המאשימה ציינה כי בעקבות טענות ההגנה על קשיים ראייתיים מסוימים, כתב האישום המקורי תוקן כך שכמות נוספת של סם שיוחסה לנאשם נמחקה, וציינה שביחס לעובדות שיוחסו לנאשם בכתב האישום המתוקן לא קיים כל קושי ראייתי.",חוסם אלאסד
31,ME-23-08-42114-713,"הפנתה לפסיקה בה במקרים בהם דובר בכמויות סם גדולות יותר מבענייננו נקבעו מתחמי ענישה הנעים בין 18 ל- 30 חודשי מאסר, ובמקרים מסוימים אף הוטלו מאסרים בעבודות שירות.",חוסם אלאסד
32,ME-23-08-42114-713,ציינה שאין לנאשם עבר פלילי ושמאז האירוע לא נפתחו נגדו תיקים נוספים.,חוסם אלאסד
33,ME-23-08-42114-713,ציינה ששירות המבחן התרשם שההליך הפלילי מהווה גורם מרתיע עבור הנאשם והמליץ להטיל עליו מאסר בעבודות שירות.,חוסם אלאסד
34,ME-23-08-42114-713,וטענה שעונש המאסר המוצע בהסדר ראוי והיא מבקשת לקבלו.,חוסם אלאסד
35,ME-23-08-42114-713,"עוד עתרה, להטלת קנס והפנתה לפסיקה בה נקבעו קנסות בסך של 50,000 ₪ ומעלה.",חוסם אלאסד
36,ME-23-08-42114-713,וביקשה להטיל על הנאשם פסילת רישיון נהיגה על תנאי ופיצוי לחברת החשמל.,חוסם אלאסד
37,ME-23-08-42114-713,"ולהורות על חילוט הציוד שנתפס, כפי שסוכם.",חוסם אלאסד
38,ME-23-08-42114-713,"ב""כ הנאשם עתרה לקבל את המלצת הצדדים בנוגע לרכיב המאסר בפועל, שלטענה מצוי במתחם העונש ההולם, ובהקשר זה הפנתה לפסיקה.",חוסם אלאסד
39,ME-23-08-42114-713,"אשר לקנס, הפנתה לפסקי דין בהם הוטלו קנסות בסדר גודל שבין 5,000 ל- 8,000 ₪.",חוסם אלאסד
40,ME-23-08-42114-713,"ציינה שהנאשם בן 33, אב לשלושה ילדים, ללא עבר פלילי.",חוסם אלאסד
41,ME-23-08-42114-713,"שיתף פעולה עם שירות המבחן, שהתרשם שההליך הפלילי מהווה עבורו גורם התרעתי משמעותי.",חוסם אלאסד
42,ME-23-08-42114-713,"עד למעצרו ניהל אורח חיים נורמטיבי ושמר על יציבות תעסוקתית, ולאחר הצגת ההסדר אושר לו לצאת לעבוד.",חוסם אלאסד
43,ME-23-08-42114-713,"ביחס לקנס, ביקשה להתחשב בתקופה שבה שהה הנאשם במעצר ולאחר מכן בתנאים מגבילים, ובתקופת המאסר שצפויה לו.",חוסם אלאסד
44,ME-23-08-42114-713,וטענה שאין מקום לחייב את הנאשם בתשלום פיצוי לחברת החשמל.,חוסם אלאסד
45,ME-23-08-42114-713,הנאשם הביע צער.,חוסם אלאסד
46,ME-23-08-42114-713,סיפר שהוא נתון במעצר בית.,חוסם אלאסד
47,ME-23-08-42114-713,ושעל אף שהותר לו לעבוד הוא לא מצא עבודה וכיום אינו עובד.,חוסם אלאסד
48,ME-23-08-42114-713,"עבירת גידול וייצור סם מסוכן היא מהחמורות שבעבירות הסמים, שכן היא גורמת להכנסת כמות סם חדשה לשוק הסמים, שקודם לכן לא היתה בו.",חוסם אלאסד
49,ME-23-08-42114-713,הנזקים העיקריים הכרוכים בעולם הסמים נובעים מהשימוש בסם.,חוסם אלאסד
50,ME-23-08-42114-713,ממילא כל מעשה שיש בו כדי להגדיל את מלאי הסם וזמינותו תורם להעצמת השימוש בסם ולנזקים הבאים בעקבותיו.,חוסם אלאסד
51,ME-23-08-42114-713,גידול סם הוא התשתית שבלעדיה אין קיום לשלבים הבאים של שרשרת הסם.,חוסם אלאסד
52,ME-23-08-42114-713,ומבחינה זו גידול סמים הוא בגדר אבי אבות הטומאה של עבירות הסמים.,חוסם אלאסד
53,ME-23-08-42114-713,העונש הקבוע לעבירת גידול סם – 20 שנות מאסר(!) מדבר בעד עצמו.,חוסם אלאסד
54,ME-23-08-42114-713,"ומדיניות הענישה בנוגע לעבירה זו היא של חומרה מובהקת, הכוללת ברגיל עונשי מאסר לתקופות משמעותיות.",חוסם אלאסד
55,ME-23-08-42114-713,"במקרה זה הנאשם גידל 192 שתילי סם והחזיק בקנאביס במשקל כולל של 45.4 קילוגרם, מתוכם 6.38 ק""ג של קנאביס שכבר נקטף.",חוסם אלאסד
56,ME-23-08-42114-713,"מחירו של גרם קנאביס עומד על עשרות שקלים, כך ששוויה של כמות הסם שנתפסה נאמד במאות רבות מאוד של אלפי שקלים אם לא מעל למיליון ₪.",חוסם אלאסד
57,ME-23-08-42114-713,"הקנס הקבוע בחוק העונשין לעבירה שהעונש הקבוע לה הוא למעלה משלוש שנים הוא 226,000 ₪.",חוסם אלאסד
58,ME-23-08-42114-713,"כך שהקנס המירבי לעבירת גידול סם הוא 5,650,000 ₪.",חוסם אלאסד
59,ME-23-08-42114-713,ניתנה לנאשם הזדמנות להשתלב בטיפול אולם הוא לא ניצל אותה והפרוגנוזה העולה מתסקיר שירות המבחן לגביו מדאיגה.,חוסם אלאסד
60,ME-23-08-42114-713,"בהתחשב במכלול הנתונים והנסיבות הנוגעים לענין, עונש המאסר שהומלץ לבית המשפט להטיל על הנאשם איננו הולם את חומרת המעשים בנסיבותיהם ואת מידת אשמו של הנאשם.",חוסם אלאסד
61,ME-23-08-42114-713,"אמנם ניתן למצוא פסקי דין שהטילו עונשי מאסר בסדר גודל של עונש המאסר המוצע כאן על כמויות סם דומות ואפילו גדולות יותר, אולם העונש נקבע לא רק כנגזרת של כמות הסם וסוגו אלא גם בהתחשב בחלקו של הנאשם בביצוע העבירה, בנתונים המשפיעים על מידת אשמו של הנאשם, ותוך התחשבות בסיכויי שיקומו של הנאשם.",חוסם אלאסד
62,ME-23-08-42114-713,כך שהצגת נתונים על כמות הסם והעונש שהוטל בלבד איננה נותנת את התמונה המלאה הדרושה לקביעת העונש.,חוסם אלאסד
63,ME-23-08-42114-713,הענישה בעבירות הסמים מוכוונת בין היתר להרתעת הנאשם העומד לדין ולהרתעת הציבור.,חוסם אלאסד
64,ME-23-08-42114-713,"עבירות של גידול סם כרוכות בהשקעה כספית, רכישת ציוד והתקנתו, ביצוע פעולות שונות הכרוכות בתחזוקה ובגידול, ועוד, כך שהמדובר בעבירות יזומות ומתוכננות.",חוסם אלאסד
65,ME-23-08-42114-713,"בעבירות כאלה, במיוחד כשהן מבוצעות על ידי מי שאיננו בעל אורח חיים עברייני מובהק, ההנחה היא שבטרם ביצוען נלקחים בחשבון שיקולים של רווח והפסד.",חוסם אלאסד
66,ME-23-08-42114-713,עונש מאסר של 18 חודשים איננו מהווה משקל נגד מרתיע מספק אל מול היקף הרווח הכלכלי הצפוי והסיכוי הלא מאוד גדול להיתפס ולהיות מופלל.,חוסם אלאסד
67,ME-23-08-42114-713,"לטעמי, עונש המאסר הראוי לנאשם בנסיבות צריך להיות חמור יותר.",חוסם אלאסד
68,ME-23-08-42114-713,אולם בית המשפט כפוף לכללים הנוגעים לכיבוד הסדרי טיעון ואין זה ברור שהעונש המוצע במקרה זה חוצה את הקו המצדיק את דחיית המלצת הצדדים.,חוסם אלאסד
69,ME-23-08-42114-713,גידול סם נועד להפקת רווח כספי.,חוסם אלאסד
70,ME-23-08-42114-713,"בעבירות שהמניע לביצוען הוא השאת רווח יש טעם בהטלת קנסות מתאימים, כחלק מחבילת הענישה שיש בה כדי להלום את חומרת מעשה העבירה בנסיבותיה ואת מידת אשמו של הנאשם, כמרכיב במרכיבי ההרתעה העונשית, וכתגובת נגד למניע שביסוד העבירות, המוציא את השכר שהעבריין חישב להרוויח בהפסדו.",חוסם אלאסד
71,ME-23-08-42114-713,"במקרים בהם נאשם נטל שלא כדין רכוש מאחר, מתבקש לחייב את הנאשם בתשלום פיצוי למי שניזוק מהמעשה, בגובה הרכוש שנלקח.",חוסם אלאסד
72,ME-23-08-42114-713,"כאן, נטען בכתב האישום שהנאשם התחבר שלא כדין למקור חשמל השייך לחברת חשמל וששווי החשמל שנלקח הוא 2157 ₪ לשבוע.",חוסם אלאסד
73,ME-23-08-42114-713,"כתב האישום איננו מציין את פרק הזמן שהנאשם השתמש בחשמל שלא כדין עד שנתפס, אולם בהתחשב במספר השתילים שגודלו בחממה ובמשקל הסם שבהם, יש להניח שהשתילים גודלו על פני שבועות רבים.",חוסם אלאסד
74,ME-23-08-42114-713,נוכח כל האמור אני מטיל על הנאשם את העונשים הבאים-,חוסם אלאסד
75,ME-23-08-42114-713,18 חודשי מאסר בפועל בניכוי ימי מעצרו.,חוסם אלאסד
76,ME-23-08-42114-713,הנאשם ישא את תקופת המאסר במצטבר לכל תקופת מאסר אותה הוא נושא.,חוסם אלאסד
77,ME-23-08-42114-713,12 חודשי מאסר על תנאי למשך שלוש שנים מיום שחרורו מהמאסר שלא יעבור עבירת סמים המסווגת כפשע.,חוסם אלאסד
78,ME-23-08-42114-713,3 חודשי מאסר על תנאי למשך שלוש שנים מיום שחרורו מהמאסר שלא יעבור עבירת הפרעה לשוטר במילוי תפקידו או תקיפת שוטר במילוי תפקידו.,חוסם אלאסד
79,ME-23-08-42114-713,"קנס בסך 50,000 ₪ או שלושה חודשי מאסר תחתיו.",חוסם אלאסד
80,ME-23-08-42114-713,הקנס ישולם ב-10 תשלומים חודשיים שווים ורצופים שהראשון בהם ביום 01.10.24.,חוסם אלאסד
81,ME-23-08-42114-713,תשלום שלא ישולם במועדו יעמיד את כל יתרת הסכום לפרעון מידי.,חוסם אלאסד
82,ME-23-08-42114-713,"פיצוי לחברת החשמל בסך 10,000 ₪.",חוסם אלאסד
83,ME-23-08-42114-713,6 חודשי פסילת רישיון נהיגה על תנאי למשך שנתיים מיום השחרור מהמאסר.,חוסם אלאסד
84,ME-23-08-42114-713,"הרכוש המפורט להלן, שנתפס על ידי המשטרה בקשר לתיק זה, יחולט לטובת אוצר המדינה (קרן הסמים) –",חוסם אלאסד
85,ME-23-08-42114-713,"סך של 3,029 ₪; טלפון סלולארי של הנאשם; מערכת תאורה; מערכת השקייה; מזגנים ושלט; מאווררים; שעון שבת; כלי עבודה – מברג, מספריים, מפתח צינורות, קטר, ועוד.",חוסם אלאסד
86,ME-23-08-42114-713,זכות ערעור תוך 45 יום.,חוסם אלאסד
87,ME-23-08-42114-713,"5129371ניתנה והודעה היום א' אלול תשפ""ד, 04/09/2024 במעמד הנוכחים.",חוסם אלאסד
