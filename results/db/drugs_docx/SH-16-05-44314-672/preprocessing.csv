,verdict,text,part
0,SH-16-05-44314-672,"פקודת הסמים המסוכנים [נוסח חדש], תשל""ג-1973: סע'  7(א)(ג), 13.א., 19",נגד
1,SH-16-05-44314-672,גזר דין (ללא הרשעה),נגד
2,SH-16-05-44314-672,"הנאשם הורשע על פי הודאתו ב- 6 עבירות של יצוא, יבוא סחר והספקת סמים מסוכנים לפי סעיפים 13+19א ובעבירה אחת של החזקת סמים מסוכנים לפי סעיף 7(א)(ג) סיפא לפקודת הסמים המסוכנים[נוסח חדש], התשל""ג-1973 (להלן: ""פקודת הסמים המסוכנים"").",כתב האישום והסדר הטיעון 
3,SH-16-05-44314-672,"בכתב האישום אשר תוקן במסגרת הסדר טיעון, נותרו שבעה אישומים.",כתב האישום והסדר הטיעון 
4,SH-16-05-44314-672,"האישום הראשון מתאר כי ביום 22.2.16 התקשרה דבורה אנגלוף לנאשם, שאלה אותו האם יש לו ""משהו לעשן"" וציינה כי ברצונה לקנות סם מסוג קנבוס במשקל של 2 גרם.",כתב האישום והסדר הטיעון 
5,SH-16-05-44314-672,"בהמשך, מכר לה הנאשם סם במשקל זה תמורת 200 ₪.",כתב האישום והסדר הטיעון 
6,SH-16-05-44314-672,"האישום השני מתייחס ליום 11.3.16, אז שוחח הנאשם עם אהרון אפרתי (להלן: ""אהרון"").",כתב האישום והסדר הטיעון 
7,SH-16-05-44314-672,"בהמשך, פגש אהרון באחר בחולון, שילם לו 1,000 ₪ עבור סם מסוג קנבוס במשקל 10 גרם.",כתב האישום והסדר הטיעון 
8,SH-16-05-44314-672,"לאחר מכן, שקל אהרון את הסם שקיבל, ונוכח לגלות שהאחר נתן לו 11 גרם של הסם.",כתב האישום והסדר הטיעון 
9,SH-16-05-44314-672,"בהמשך הנאשם התקשר לאהרון ועדכן אותו שעליו להעביר לו את הגרם הנוסף שקיבל, מאחר שהוא ניתן לנאשם כמתנה על כך ששלח את אהרון לרכוש מהאחר את הסם.",כתב האישום והסדר הטיעון 
10,SH-16-05-44314-672,"בגין אירוע זה, הורשע הנאשם בעבירה של החזקת סם לפי סעיף 7(א)(ג) סיפא לפקודת הסמים המסוכנים.",כתב האישום והסדר הטיעון 
11,SH-16-05-44314-672,האישום השלישי מתאר כי ביום 14.3.16 התקשר הנאשם לאהרון אשר הביע רצון לרכוש ממנו סם מסוג קנבוס.,כתב האישום והסדר הטיעון 
12,SH-16-05-44314-672,"בהמשך, נפגש הנאשם עם אהרון ואשר אפרתי, אחיו של אהרון, ליד בית הכנסת בכניסה לישוב מתתיהו ומכר לאהרון קנבוס במשקל של 5 גרם תמורת 500 ₪.",כתב האישום והסדר הטיעון 
13,SH-16-05-44314-672,"אישום רביעי מתייחס ליום 15.3.16, אז התקשר מנחם לביא לנאשם והביע את רצונו לרכוש ממנו סמים.",כתב האישום והסדר הטיעון 
14,SH-16-05-44314-672,"בהמשך, הגיע מנחם מחוץ לבית הנאשם בישוב מתתיהו ופגש בנאשם אשר מכר לו קנבוס במשקל 2 גרם בתמורה ל-200 ₪.",כתב האישום והסדר הטיעון 
15,SH-16-05-44314-672,"על פי האישום השישי, ביום 17.3.16 התקשר משה רצון לנאשם וביקש לרכוש ממנו סמים.",כתב האישום והסדר הטיעון 
16,SH-16-05-44314-672,"בהמשך נפגשו השניים בישוב מתתיהו, והנאשם מכר למשה קנבוס במשקל 5 גרם תמורת 500 שקלים.",כתב האישום והסדר הטיעון 
17,SH-16-05-44314-672,"האישום השביעי מתאר כי ביום 22.3.16, לאחר שמשה התקשר לנאשם, השניים נפגשו בישוב מתתיהו, והנאשם מכר למשה קנבוס במשקל 10 גרם בתמורה ל-1,000 ₪.",כתב האישום והסדר הטיעון 
18,SH-16-05-44314-672,האישום השמיני מתאר כי ביום 27.2.16 התקשר רבי שמעון סימניאן לנאשם וביקש לרכוש ממנו סמים.,כתב האישום והסדר הטיעון 
19,SH-16-05-44314-672,"בהמשך, הגיע הנאשם לישוב שעלבים בו מתגורר שמעון ומכר לו חשיש במשקל שאינו ידוע במדויק למאשימה, תמורת 450 שקלים.",כתב האישום והסדר הטיעון 
20,SH-16-05-44314-672,"במסגרת הסדר טיעון, הודה והורשע הנאשם בכל המיוחס לו בכתב האישום המתוקן, והמאשימה הודיעה כי תבקש לגזור על הנאשם עונש מאסר ועונשים נלווים.",כתב האישום והסדר הטיעון 
21,SH-16-05-44314-672,"תסקיר שירות המבחן מיום 8.3.17 מתאר בהרחבה את קורותיו של הנאשם, רווק בן 20 שנים, הבן השישי מבין שבעה ילדים במשפחה השומרת על אורח חיים חרדי.",תסקירי שירות המבחן 
22,SH-16-05-44314-672,"אביו בן כ-54 שנים, לומד ומלמד בכולל ביישוב בו מתגוררת המשפחה ואמו עקרת בית.",תסקירי שירות המבחן 
23,SH-16-05-44314-672,אחיו הצעיר של הנאשם נולד כשהוא סובל מתסמונת נדירה והוא שרוי במצב סיעודי הדורש טיפול וסיוע כוללני ולומד במסגרת חינוך מיוחד והנאשם מסייע לאמו בטיפול בו.,תסקירי שירות המבחן 
24,SH-16-05-44314-672,הנאשם מתאר יחסים תקינים עם הוריו וקשר טוב עם אחיותיו הגדולות.,תסקירי שירות המבחן 
25,SH-16-05-44314-672,"בילדותו וכמקובל בעולם החרדי, למד הנאשם בתלמוד תורה ובישיבה קטנה, אך לאחר 3 שנים בישיבה קטנה התקשה להמשיך ולנהל אורח חיים חרדי וחיפש מסגרת אלטרנטיבית.",תסקירי שירות המבחן 
26,SH-16-05-44314-672,"הנאשם השתלב במסגרת חוץ ביתית בכפר הנוער ""זוהרים"", המיועדת לנערים חוזרים בשאלה ושם חש מוערך ואהוב וסיים את לימודיו בהצלחה עם תעודת בגרות מלאה במגמת חקלאות.",תסקירי שירות המבחן 
27,SH-16-05-44314-672,"לצבא לא התגייס בשל אי התאמה ולאחר סיום לימודיו החל לעבוד בהתקנת מזגנים, עד מעצרו בתיק הנוכחי.",תסקירי שירות המבחן 
28,SH-16-05-44314-672,"בעת עריכת התסקיר, הנאשם היה עצור במעצר בית לילי, והחל לעבוד בתחום השיפוצים, ומסר כי הוא שואף להקים עסק עצמאי בתחום הגינון ובהמשך ללמוד אדריכלות נוף.",תסקירי שירות המבחן 
29,SH-16-05-44314-672,"זוהי הסתבכות פלילית יחידה לנאשם, אשר סיפר כי החל לעשות שימוש בחומרים פסיכואקטיביים בגיל 17, לאחר עזיבתו את הישיבה הקטנה ועל רקע משבר דתי וקשיים נוספים.",תסקירי שירות המבחן 
30,SH-16-05-44314-672,"השימוש בסמים היווה עבורו חיפוש אחר תחושת השתייכות וגיבוש זהות על רקע עזיבתו את אורח החיים החרדי, אך הוא הדגיש כי מקביל לשימוש בסמים המשיך לעבוד וללמוד.",תסקירי שירות המבחן 
31,SH-16-05-44314-672,"במהלך מעצרו בתיק זה, הופנה הנאשם על ידי שירות המבחן לטיפול במרכז היום של המכון הירושלמי לתחלואה כפולה, אשר דיווח כי הנאשם סיים בהצלחה את הטיפול הפרטני ועבר תהליך טיפולי משמעותי, השקיע מאמצים ומסר בדיקות נקיות משרידי סמים.",תסקירי שירות המבחן 
32,SH-16-05-44314-672,"עוד דווח כי במשך 9 חודשים הנאשם טופל באופן פרטני בידי עובדת סוציאלית מטעם כפר הנוער ""זוהרים"", וזו דיווחה כי הנאשם התמיד בהגעתו לטיפול, השקיע מאמצים מרובים ושיתף פעולה באופן מלא.",תסקירי שירות המבחן 
33,SH-16-05-44314-672,"כמו המרכז לתחלואה כפולה, דיווחה גם היא, כי הנאשם עבר תהליך משמעותי ומעמיק, התמודד עם קשיים אישיים ומשפחתיים ופיתח יכולת התבוננות והתמודדות וכיום הוא מגלה יציבות בחייו.",תסקירי שירות המבחן 
34,SH-16-05-44314-672,הליך המעצר השפיע עליו רבות והביא לחיזוק הקשרים עם בני משפחתו התומכת בו משמעותית ומקבלת אותו על אף שאינו מקיים אורח חיים חרדי.,תסקירי שירות המבחן 
35,SH-16-05-44314-672,"באשר לעבירות הנוכחיות, הנאשם מסר כי נהג לצרוך סמים עם חבריו, וחש שהוא מסייע להם בכך שקונה עבורם את הסמים.",תסקירי שירות המבחן 
36,SH-16-05-44314-672,"בעת ביצוע העבירות, לא הבין את חומרת מעשיו וחש כמי שמסייע לסביבתו, אך כיום הוא מבין את בעייתיות מעשיו ומודע לחומרתם.",תסקירי שירות המבחן 
37,SH-16-05-44314-672,"מאז מעצרו מסר הנאשם בדיקות לאיתור סם שברובן נמצאו נקיות, למעט שלוש בדיקות אשר הצביעו על שימוש באקסטזי.",תסקירי שירות המבחן 
38,SH-16-05-44314-672,"באותה עת, התרשמה קצינת המבחן מטשטוש באשר לחומרת העבירות וכי במצבי לחץ הנאשם עלול לנהוג באימפולסיביות מבלי לשקול את תוצאות מעשיו.",תסקירי שירות המבחן 
39,SH-16-05-44314-672,"לצד זאת הודגש כי ההליך הפלילי מהווה עבורו גורם מרתיע ומציב גבולות והוא מביע שאיפה לקיום אורח חיים תקין, ועל כן הומלץ על המשך הליווי והקשר הטיפולי לצורך תחזוקת הישגיו בטיפול.",תסקירי שירות המבחן 
40,SH-16-05-44314-672,"נוכח גילו הצעיר, שיתוף הפעולה המלא בטיפול, שאיפתו לקיום אורח חיים תקין והעדר הרשעות קודמות, המליץ שירות המבחן לשקול אי הרשעתו בדין, על אף חומרת העבירות, מאחר שהרשעה תהווה גורם העלול להגבילו מקידום תעסוקתי ולפגוע בדימויו העצמי וביכולתו להשתלב בחברה.",תסקירי שירות המבחן 
41,SH-16-05-44314-672,"בדיון שהתקיים לאחר הגשת תסקיר זה ביום 2.4.17, התרשמתי שיש מקום להעמקת התהליך הטיפולי והוריתי על המשך ההליך ועריכת תסקיר משלים, כאשר בתקופת הדחיה שהה הנאשם במעצר בית בשעות הלילה.",תסקירי שירות המבחן 
42,SH-16-05-44314-672,התסקיר המשלים מיום 9.7.17 הוגש לאחר פגישה ושיחות נוספות עם הנאשם וכן בדיקות נוספות לאיתור שרידי סמים.,תסקירי שירות המבחן 
43,SH-16-05-44314-672,"העובד הסוציאלי המטפל בנאשם במסגרת היחידה להתמכרויות של החטיבה לקידום נוער וצעירים, דיווח כי הנאשם משתף פעולה באופן מלא עם הטיפול, מגיע באופן יציב וקבוע לפגישות ולבדיקות ומגלה מחויבות רבה לתהליך הטיפולי והשיקומי.",תסקירי שירות המבחן 
44,SH-16-05-44314-672,"הוא מסר כי הנאשם בחן בטיפול את דפוסי התנהגותו במישורים השונים בחייו, מגבש את זהותו האישית כבוגר וכעצמאי  וניכרת עבודה על תכנים טיפוליים של פיתוח מודעות עצמית רחבה ויציבה והוא למד דרכי התמודדות במצבי לחץ ומשבר ותכנון והתנהלות מחושבת.",תסקירי שירות המבחן 
45,SH-16-05-44314-672,כל הבדיקות שהנאשם מסר נמצאו נקיות מסמים.,תסקירי שירות המבחן 
46,SH-16-05-44314-672,"כעת דווח שהנאשם היה מסוגל לבחון את העבירות שביצע, הוא גילה אחריות מלאה לביצוען והביע חרטה.",תסקירי שירות המבחן 
47,SH-16-05-44314-672,"שירות המבחן התרשם שלנאשם מוטיבציה לשימור מצבו ולניהול אורח חיים תקין, הוא מכיר בחשיבות התהליך הטיפולי והשיקומי עבורו ומבטא רצון להמשיך בכך.",תסקירי שירות המבחן 
48,SH-16-05-44314-672,"הוא שיתף ברצונו להשתלב בחברה הישראלית, להתגייס לצבא כלוחם קרבי, ובשאיפתו להשתלב בעתיד בלימודים אקדמאיים ובתעסוקה יציבה ומקדמת.",תסקירי שירות המבחן 
49,SH-16-05-44314-672,"לאור כל האמור, שבה קצינת המבחן על המלצתה להימנע מהרשעה בדין, אשר עלולה לפגוע בכלל ההיבטים בחייו של הנאשם, בשיקום דימויו העצמי ועיצוב זהותו כבוגר וכעצמאי.",תסקירי שירות המבחן 
50,SH-16-05-44314-672,"קצינת המבחן הדגישה כי העבירות שביצע הנאשם הן ביטוי של משבר שהנאשם היה נתון בו, בעודו מחוסר שייכות, מוצף וללא מסגרת יציבה ותומכת וכיום, ישנה חשיבות לענישה מקלה אשר תיתן הכרה לשינוי המשמעותי שערך בחייו בשנה האחרונה.",תסקירי שירות המבחן 
51,SH-16-05-44314-672,"על כן  המליצה קצינת המבחן על ענישה תומכת שיקום, הכוללת צו שירות לתועלת הציבור בהיקף נרחב של 400 שעות והתחייבות כספית וכן מבחן למשך שנה וחצי, במהלכו הנאשם ימשיך את התהליך הטיפולי במסגרת החטיבה לקידום נוער וצעירים בירושלים, ושירות המבחן יעקוב אחר הטיפול וישלבו בסדנת ""חוק ומשפט"" המתקיימת בשיתוף האוניברסיטה העברית.",תסקירי שירות המבחן 
52,SH-16-05-44314-672,מספר עדים הגיעו לבית המשפט והעידו על הנאשם והדרך שעבר בחייו.,העדויות לעניין העונש
53,SH-16-05-44314-672,"חלקם טיפלו בו והכירוהו כנער צעיר בכפר הנוער וליוו אותו בתקופות משמעותיות, חלקם נוכחים ומשמעותיים בחייו כיום.",העדויות לעניין העונש
54,SH-16-05-44314-672,"הוא מסר כי כל אנשי הצוות ב""זוהרים"" התרשמו מהתהליך המעמיק שעבר הנאשם מבחינת הרצון והטיפול.",העדויות לעניין העונש
55,SH-16-05-44314-672,"מר יזרעאלי הוסיף שסיכוייו של הנאשם ליפול שוב הם נמוכים, וחשוב לתת לו אפשרות להיות אזרח מן השורה, לאחר שלמד את השיעור שלו ומעתה ואילך יהיה רציני.",העדויות לעניין העונש
56,SH-16-05-44314-672,"הוא ציין כי הנאשם מעוניין מאוד בגיוס לצה""ל, וכחלק מתפקידו, הוא מסייע לו בכך.",העדויות לעניין העונש
57,SH-16-05-44314-672,"מר יצחק מעוז, שהיה מדריכו האישי של הנאשם בקהילת ""זוהרים"", סיפר כי הנאשם הגיע מישיבה שם נחשב עילוי, עד אשר קרס ועם הקריסה הגיעו הסמים.",העדויות לעניין העונש
58,SH-16-05-44314-672,"מעצר הבית היה קשה לנאשם עד מאוד, אך אט אט אמונתו חזרה והשיחות איתו לימדו על התקדמות עצומה והנאשם הבין שיש לו עתיד.",העדויות לעניין העונש
59,SH-16-05-44314-672,"מר מעוז הדגיש כי שליחת הנאשם אל הכלא ""תפיל אותו חזרה אל החושך"", והרשעה ועונש מוחשי ידרדרו אותו ולא יועילו לו או למדינה.",העדויות לעניין העונש
60,SH-16-05-44314-672,"הגב' גלית קרדי, עובדת סוציאלית לנוער חרדי נושר שהנאשם היה בטיפולה, ציינה בפתח עדותה שהיה לה חשוב להגיע מרחוק על מנת להעיד ולתמוך בנאשם.",העדויות לעניין העונש
61,SH-16-05-44314-672,"היא סיפרה על הדרך הארוכה ומעוררת ההערצה שעבר הנאשם אשר שיקם את עצמו, גם בעזרת הוריו אשר התגייסו לתהליך.",העדויות לעניין העונש
62,SH-16-05-44314-672,"לדבריה, בנסיבותיו של הנאשם הבריחה לסם היתה טבעית, אך הוא הרים את עצמו ועשה עבודה פנימית משמעותית.",העדויות לעניין העונש
63,SH-16-05-44314-672,"אשר לאפשרות שהנאשם יישלח לבית הסוהר, השיבה הגב' קרדי,  כי הנאשם ביצע את העבירות  מתוך בריחה וחרדה חברתית, ומקומו אינו בין כותלי בית הסוהר.",העדויות לעניין העונש
64,SH-16-05-44314-672,"היא ציינה את החשיבות הרבה לתת לנאשם אפשרות לפתוח דף חדש בחייו, בהתחשב בנקודת הפתיחה הקשה מלכתחילה ומשבר הזהות שעבר.",העדויות לעניין העונש
65,SH-16-05-44314-672,"גם מר אפטר, עובד סוציאלי ביחידה לקידום נוער, העיד על התקדמותו של הנאשם.",העדויות לעניין העונש
66,SH-16-05-44314-672,הוא מסר כי הנאשם הבין את מצבו והגיע להתבוננות פנימית.,העדויות לעניין העונש
67,SH-16-05-44314-672,"הוא העיד על כוחותיו הרבים של הנאשם, ליבו הטוב והרחב ושאיפתו לתרום לחברה ולפעול בתבונה.",העדויות לעניין העונש
68,SH-16-05-44314-672,"גם הוא ציין בדבריו כי חוויית המעצר הייתה טראומתית עבור הנאשם, והשמתו מאחורי סורג ובריח, תיקח אותו אחורה ונוכח התהליך שעבר הדגיש את החשיבות בשימור השינוי שעשה הנאשם.",העדויות לעניין העונש
69,SH-16-05-44314-672,"מעסיקו של הנאשם, מר אלי חזן, העיד על היכרותו את הנאשם כשכן בישוב מתיתיהו עוד מילדותו.",העדויות לעניין העונש
70,SH-16-05-44314-672,"בעת מעצר הבית, העסיק מר חזן את הנאשם בהתקנת מערכות מיזוג וסיפר על עובד טוב לב, המסייע לבריות ככל יכולתו ואשר בעת עבודתו הקפיד לשוב לביתו בזמן למעצר הבית הלילי.",העדויות לעניין העונש
71,SH-16-05-44314-672,"עוד שיתף כי הוא משמש כאחראי על מערכת כיבוי והצלה ביישוב, והנאשם אשר ביקש מאוד להתנדב ולסייע בכך, לא הורשה לעשות כן בשל ההליך הפלילי ושהייתו במעצר ולדבריו ""סטירת הלחי"" שקיבל הנאשם בהליך זה העבירה לו מסר ברור.",העדויות לעניין העונש
72,SH-16-05-44314-672,"ב""כ המאשימה טענה כי מכתב האישום עולה, שהנאשם מכר סמים על פני תקופת זמן לא מבוטלת בתדירות גבוהה, כך שלא מדובר במעידה חד פעמית.",הטיעונים לעונש
73,SH-16-05-44314-672,"כאשר לא היו ברשותו סמים, הפנה את לקוחותיו לסוחר סמים אחר, ולקוחותיו היו מודעים לכך שהוא מחזיק סמים ומעורה בעולם הסמים ולכן פנו אליו.",הטיעונים לעונש
74,SH-16-05-44314-672,"על כן, בנסיבות כתב האישום המתוקן, לא מדובר בסחר על רקע חברתי אלא בנאשם שכאשר התקשרו אליו מכר סמים תמורת סכומים המשתנים בהתאם  לכמות הסם שסיפק.",הטיעונים לעונש
75,SH-16-05-44314-672,בטיעוניה עמדה המאשימה גם על הפגיעה והשלכותיו ההרסניות של נגע הסמים ועל כך שעבירת הסחר נובעת על פי רוב מבצע כסף ומיצוי ההתמכרות של אחרים.,הטיעונים לעונש
76,SH-16-05-44314-672,"אשר לנסיבות שאינן קשורות לביצוע העבירה, עמדה ב""כ המאשימה על הבעייתיות בהתנהלותו של הנאשם המטשטש את חומרת העבירות וסבור כי הוא יכול לשמור על ניקיונו מסמים ללא טיפול.",הטיעונים לעונש
77,SH-16-05-44314-672,"ביחס לעדי האופי שהעידו, טענה ב""כ המאשימה כי מדבריהם עולה שהם מדברים על טיפול באמצעות שיחות ולא טיפול בהתמכרות, וחלקם אף לא היו מודעים לכלל הנסיבות, ועל כך טענה, כי במצב דברים זה אין לקבל את המלצת שירות המבחן ויש להרשיע את הנאשם ולגזור עליו עונש מרתיע של מאסר ממושך שישקף את חומרת העבירות.",הטיעונים לעונש
78,SH-16-05-44314-672,"לשיטת המאשימה, התנאים שנקבעו בהלכת כתב אינם מתקיימים, שכן האינטרס הציבורי אינו מאפשר הימנעות מהרשעה בשל חומרת העבירות ואין במקרה זה פגיעה ממשית וקונקרטית בנאשם.",הטיעונים לעונש
79,SH-16-05-44314-672,"העבירות שהנאשם ביצעו חמורות ומאידך הנאשם עובד בשיפוצים ובהתקנת מזגנים, כך שפרנסתו לא תפגע כתוצאה מהרשעה פלילית וגם גיוסו לצבא לא ייפגע כתוצאה מהרשעתו, כפי שקבע בית המשפט העליון לעניין זה.",הטיעונים לעונש
80,SH-16-05-44314-672,"אשר למתחם הענישה, טענה המאשימה כי לכל אחד מאישומי הסחר נע המתחם בין 6-12 חודשי מאסר ולאישום ההחזקה – בין מאסר על תנאי למאסר בפועל, כך שעל פי החישוב ה""יבש"" ניתן להגיע לעונש של 50 חודשי מאסר, אך בהתחשב בטיפול ובשיקום שעבר הנאשם, חפפה את המתחמים ועמדתה העונשית היא למאסר בן 20 חודשים, נוסף למאסר מותנה, קנס ופסילת רישיון נהיגה בפועל ועל תנאי והשמדת המוצגים.",הטיעונים לעונש
81,SH-16-05-44314-672,"ב""כ הנאשם טען כי הישוב מתתיהו בו הנאשם גר ומכר את הסמים, הוא יישוב קטן שבו כולם חברים וקרובים, וכך גם כל המעורבים בכתב האישום ועל כן מדובר במכירה חברתית.",הטיעונים לעונש
82,SH-16-05-44314-672,"הנאשם לא מכר את הסם לפרנסתו, בשונה מהמקרים בפסיקה שאליה הפנתה המאשימה.",הטיעונים לעונש
83,SH-16-05-44314-672,"הסניגור התייחס בדבריו לוועדת דורנר והתייחסותה להשפעה השלילית של השהיה בבית הסוהר וטען שהטיפול שהנאשם עבר הוא משמעותי והנאשם ""מחבק"" את ההצעה להמשיך בו.",הטיעונים לעונש
84,SH-16-05-44314-672,"הסניגור ביקש לאמץ את המלצת שירות המבחן, לבטל את ההרשעה ולהסתפק בצו שירות לתועלת הציבור, שכן מדובר במקרה נדיר.",הטיעונים לעונש
85,SH-16-05-44314-672,"לדבריו הלכת כתב הורחבה בפסיקה, ומכיוון שמדובר באדם צעיר בן 20 שנים, אשר עבר הליך שיקומי של למעלה משנה, נטל אחריות, הביע חרטה ואין לו תיקים נוספים, הרי ניתן להימנע מהרשעתו.",הטיעונים לעונש
86,SH-16-05-44314-672,"הסניגור טען כי גילו הצעיר של הנאשם ושיקולי השיקום מטים את הכף לקולה, הוא היה עצור במשך חודש ומעצרו בתנאים מגבילים נמשך למעלה משנה.",הטיעונים לעונש
87,SH-16-05-44314-672,"המעצר וההליך הפלילי הרתיעו את הנאשם, והוא נמצא תחת עינו הפקוחה של שירות המבחן יותר משנה, הוא עובד והמעסיק שלו מלווה אותו והוא בעל מוטיבציה גבוהה.",הטיעונים לעונש
88,SH-16-05-44314-672,"הנאשם בדברו האחרון, ביקש להתחשב בתהליך שעבר ואמר כי בתקופה שבה נעצר היה מבולבל מבחינה רגשית ונפשית.",הטיעונים לעונש
89,SH-16-05-44314-672,"הוא היה לבד וברח אל הסמים אשר מילאו חור גדול וכאשר נעצר ""חטף סטירה"" והבין את הצורך בטיפול.",הטיעונים לעונש
90,SH-16-05-44314-672,"כך לדבריו, לאחר תשע עשרה שנים שבהן לא דיבר עם אף אחד, החל בטיפול שבו הבין את בעיותיו והתקדם אט אט.",הטיעונים לעונש
91,SH-16-05-44314-672,"הנאשם מסר שקיבל בטיפול כלים שבכוונתו לאמץ להמשך וסיפר על רצונו להשתלב, להיות חלק מהחברה הישראלית ולהתגייס לצבא והוסיף שהוא מסייע לתלמידים נוספים ב""זוהרים"" ומתכנן ללמוד בהמשך עבודה סוציאלית, לחזור ל""זוהרים"" ולסגור מעגל.",הטיעונים לעונש
92,SH-16-05-44314-672,"מתחם העונש ההולם נקבע בהתאם לערכים המוגנים בעבירות, מידת הפגיעה בהם, נסיבות ביצוע העבירות ומדיניות הענישה הנוהגת בפסיקה.",דיון והכרעה
93,SH-16-05-44314-672,"בעבירות הסמים שעבר הנאשם, נפגע הערך החברתי של הגנה על החברה מפני נגע הסמים ההולך ומתפשט ופוגע ברבדיה השונים.",דיון והכרעה
94,SH-16-05-44314-672,"ככל שמדובר בעבירות סחר, הרי שמדובר בפגיעה קשה יותר, מאחר שהסוחרים בסם מפיצים אותו ומביאים באופן ישיר להתפשטותו, על כל המשתמע מכך.",דיון והכרעה
95,SH-16-05-44314-672,"הנאשם הורשע בעבירות אלה בגין 6 אירועים שבהם מכר סמים לאחרים, כשהכמויות נעות בין גרם אחד לעשרה גרם והסכומים שקיבל בגינם נעים בין 100 ל- 1000 שקלים.",דיון והכרעה
96,SH-16-05-44314-672,במקרה נוסף הורשע הנאשם בכך שהחזיק בסמים.,דיון והכרעה
97,SH-16-05-44314-672,"במרבית המקרים התקשרו הרוכשים אל הנאשם וביקשו ממנו למכור להם את הסם, כך שלא מדובר בנאשם ששידל אחרים לרכוש סמים, אך מאידך נראה שהנאשם היה ידוע בקרב אלה שפנו אליו, כמי שבידו לספק את הסם.",דיון והכרעה
98,SH-16-05-44314-672,"אשר לסיבות שהביאו את הנאשם לבצע את העבירות, הרי שאלה התבהרו בהליך לפניי, על רקע המשבר שבו הנאשם היה נתון והתדרדרותו לסמים.",דיון והכרעה
99,SH-16-05-44314-672,"בהתחשב באלה, נע מתחם הענישה לכל אחת מעבירות אלה בין 6 ל-12 חודשי מאסר ובעבירת ההחזקה נע המתחם ממאסר על תנאי ועד מאסר בפועל למספר חודשים בודדים.",דיון והכרעה
100,SH-16-05-44314-672,"העונש המתאים נקבע בהתאם לנסיבותיו האישיות של הנאשם, בתוך המתחם, ובמקרה זה אלה מטות את כף המאזניים לקולה.",דיון והכרעה
101,SH-16-05-44314-672,הנאשם הודה במיוחס לו בראשית ההליכים ולקח אחריות על ביצוע העבירות.,דיון והכרעה
102,SH-16-05-44314-672,"מדובר באדם צעיר מאוד, אשר ביצע את העבירות בעודו בן 20 שנה, כשלנסיבות חייו הקשות הייתה השפעה ישירה על ביצוע העבירות, כפי שעלה והורחב בתסקיר שירות המבחן ובעדויות הגורמים המטפלים בו.",דיון והכרעה
103,SH-16-05-44314-672,"מדובר בשרשרת עבירות שהנאשם ביצע על רקע משבר זהות, לאחר שיצא את העולם החרדי, ובהסתבכות פלילית יחידה שאינה מאפיינת את דרכיו.",דיון והכרעה
104,SH-16-05-44314-672,"כל אלה מנחים כי העונש המתאים לנאשם צריך היה שייקבע תוך חפיפתם של העונשים ההולמים עבור העבירות שביצע, וימוקם על גבולו התחתון של המתחם, ויעמוד על 8-10 חודשי מאסר בפועל יחד עם ענישה נילווית וצופת פני עתיד.",דיון והכרעה
105,SH-16-05-44314-672,"מאז החלו ההליכים הפליליים נגד הנאשם, השקיע הנאשם מאמצים מרובים לתיקון דרכיו ולהליך הגמילה, תוך שהוא נעזר בגורמי מקצוע מתאימים ומעדויות המטפלים בו ומעסיקו, עולה שמדובר בנאשם שהתנהגותו חיובית, המסייע לחבריו ולסובבים אותו.",דיון והכרעה
106,SH-16-05-44314-672,"המחוקק גילה דעתו, כי מי שנקט בדרך השיקום, ראוי כי עונשו ייקבע תחת לרמות הענישה אשר מובעות באמצעות מתחם הענישה ההולם.",דיון והכרעה
107,SH-16-05-44314-672,"השאלה הנשאלת היא – עד כמה יש ""לרדת"" ממתחם ענישה זה – או במילים אחרות – האם שיקום צריך שיביא לשינוי באיכות העונש ולא רק באיכותו?",דיון והכרעה
108,SH-16-05-44314-672,נדמה כי התשובה לכך צריך שתהא חיובית.,דיון והכרעה
109,SH-16-05-44314-672,"משחוקק תיקון 113 לחוק העונשין העוסק בהבניית הענישה, הרי שהמחוקק גילה דעתו כי על אף היתרון והבכורה אשר ניתנו להלימה ולגמול, הרי שיש מקרים בהם השיקום נוטל מידיו את הבכורה והופך לשיקול המרכזי בעת הענישה.",דיון והכרעה
110,SH-16-05-44314-672,"משהפך השיקום למוביל, הרי שכל ענישה שתגזר צריך שתהא כזו אשר תומכת בשיקום ומאפשרת את קיומו ואת המשכו.",דיון והכרעה
111,SH-16-05-44314-672,"הטלת עונש אשר ""יהפוך"" את חייו של הנאשם ויזעזע אותם אנו מתיישב עם השיקום ותוצאותיו והוא עלול להסיג את הנאשם אחור ולהחזירו למצב בו היה נתון טרם הליך השיקום.",דיון והכרעה
112,SH-16-05-44314-672,"משכך, נדמה כי עונשו של הנאשם דנן, נוכח נסיבותיו כפי שפורטו לעיל, צריך שיעמוד על ענישה אשר אינה כוללת מאסר, הן כזה אשר ירוצה מאחורי סורג ובריח, והן בעבודות שירות.",דיון והכרעה
113,SH-16-05-44314-672,"אלא שנוכח הנסיבות המיוחדות של תיק זה, מבקש הנאשם שלא לבוא בגדריו של תיקון 113 לחוק העונשין אלא להימנע לחלוטין מהרשעתו.",דיון והכרעה
114,SH-16-05-44314-672,"בתסקיר שירות המבחן הראשון שנערך בעניינו של הנאשם המליצה קצינת המבחן, מבלי שנתבקשה לבחון את הסוגיה, לשקול את ביטול הרשעתו, ובהמשך ביקש הסניגור לאמץ את המלצתה.",הימנעות מהרשעה
115,SH-16-05-44314-672,"באותם מקרים מיוחדים בהם מתבקשת הימנעות מהרשעה, תוכרע הסוגיה בהתאם למבחנים שנקבעו בהלכת כתב.",הימנעות מהרשעה
116,SH-16-05-44314-672,"ראשית, יש לבחון האם סוג העבירה ונסיבותיה מאפשרים להימנע מהרשעה מבלי לפגוע באופן מהותי בשיקולי הענישה האחרים.",הימנעות מהרשעה
117,SH-16-05-44314-672,"שנית, יש לבחון האם הרשעת הנאשם תפגע פגיעה חמורה בשיקומו.",הימנעות מהרשעה
118,SH-16-05-44314-672,"לאחר שנתתי דעתי למכלול הטיעונים, העדויות וחוות הדעת שהוצגו, שוכנעתי כי יישומם של המבחנים שנקבעו בפסיקה במקרה זה, מצדיק שימוש בחריג והימנעות מהרשעת הנאשם במקרה  ובנסיבות המיוחדות שלפניי.",הימנעות מהרשעה
119,SH-16-05-44314-672,"במבחן הראשון שנקבע בהלכת כתב, נבחן סוג העבירה.",הימנעות מהרשעה
120,SH-16-05-44314-672,"תחילה יש לומר, כי משמדובר בעבירות של הספקת סמים ומכירתם, לא ניתן להתעלם מחומרת העבירות.",הימנעות מהרשעה
121,SH-16-05-44314-672,מי שמספק סמים מהווה חוליה משמעותית בשרשרת הסחר בסמים והוא בעל תפקיד ואחריות רבה בהפצת הסם.,הימנעות מהרשעה
122,SH-16-05-44314-672,משום כך קבע המחוקק ענישה מרבית מחמירה לצידן של עבירות אלה ורק במקרים חריגים במיוחד יימנע בית המשפט מלהרשיע את מבצעיהן.,הימנעות מהרשעה
123,SH-16-05-44314-672,"אלא שסוג העבירה אינו נבחן לבדו, במנותק מהנסיבות האופפות את ביצוע העבירה, נסיבות שבמקרה זה הן יוצאות דופן.",הימנעות מהרשעה
124,SH-16-05-44314-672,"בטיעוניהם לעונש, דנו ב""כ הצדדים בשאלה האם מדובר במכירת סמים ""חברתית"", ובעוד שהמאשימה עמדה על כך שלא מדובר במכירה שכזו, סבר הסניגור כי בכך מדובר.",הימנעות מהרשעה
125,SH-16-05-44314-672,"עיון בכתב האישום מלמדנו כי הנאשם מכר סמים לאנשים שהכירוהו, ככל הנראה מתחומי היישוב בו התגורר וסביבותיו והם אלו שפנו לנאשם, ולא ההפך.",הימנעות מהרשעה
126,SH-16-05-44314-672,"מכאן שמבלי להקל בחומרת המעשים, לא מדובר בנאשם ששידל ויזם את מכירת הסמים.",הימנעות מהרשעה
127,SH-16-05-44314-672,"עוד יש ליתן את הדעת לכך שאמנם הנאשם חזר על העבירות מספר פעמים, אך כולן בוצעו במהלך חודש אחד.",הימנעות מהרשעה
128,SH-16-05-44314-672,"התקופה והאופן שבו בוצעו העבירות מתיישב עם המשבר שעבר הנאשם בחייו, אשר הוביל אותו לבצע את העבירות, כפי שתואר בתסקירי שירות המבחן ובידי הגורמים המטפלים בו.",הימנעות מהרשעה
129,SH-16-05-44314-672,"הנאשם ביצע את העבירות לאחר שנסחף בעצמו לשימוש בסמים בשל משבר אישי אליו נקלע, לאחר שלא מצא את מקומו בחינוך ובעולם החרדי, ועשה את צעדיו הראשונים מחוץ לעולם זה כנער צעיר ובודד בעולם שאינו מוכר לו, כפי שפורט בהרחבה לעיל.",הימנעות מהרשעה
130,SH-16-05-44314-672,"מדובר ברצף עבירות שליוו מעידה בחייו של הנאשם, שאינו בעל מאפיינים עברייניים, אודותיו העידו העדים הנזכרים לעיל, כי הוא אדם המבקש להיטיב עם סביבתו ופניו לתרומה לחברה.",הימנעות מהרשעה
131,SH-16-05-44314-672,"משכך, במקרה זה שיקולי הענישה של גמול והרתעה המקבלים בדרך כלל מעמד בכורה בעבירות הסמים, מתרככים, והצורך להפעילם במלוא עוצמתם פוחת בנסיבותיהם המיוחדות של המקרה והנאשם, כך שבמקרה מיוחד זה הפגיעה בהם לא תהא אנושה והמקרה עומד בתנאיו של המבחן הראשון שנקבע בהלכת כתב.",הימנעות מהרשעה
132,SH-16-05-44314-672,"משמתקיים התנאי הראשון הנדרש, יש לדון במידת הפגיעה הצפויה בנאשם עם הותרת הרשעתו בדין על כנה.",הימנעות מהרשעה
133,SH-16-05-44314-672,"מאחר שלפניי אדם צעיר בראשית חייו אשר מטבע הדברים טרם רכש מקצוע ולא ניתן לבחון פגיעה בפרנסה או מקצוע עכשווי שבו הוא עוסק, יש לבחון את הפגיעה הקונקרטית בהתאם לשלב בו הוא מצוי בחייו.",הימנעות מהרשעה
134,SH-16-05-44314-672,להרשעת הנאשם שלפניי על השתלבותו בחברה ושאר תחומי חייו- השפעה מכרעת.,הימנעות מהרשעה
135,SH-16-05-44314-672,"בעדויות העדים שהעידו לפניי לעניין העונש, בלט תיאור התהליך הממשי והעמוק שהנאשם עבר ובולטת העובדה כי הנאשם היה מצוי במשבר זהות בשל עזיבתו את העולם החרדי, משבר שטופל, אך בשל המעבר לחברה הכללית, הנאשם עודנו מתמודד עם המעבר ונראה שכך יהיה גם בעתיד.",הימנעות מהרשעה
136,SH-16-05-44314-672,"ההתבגרות והכניסה לעולם המבוגרים, הם תהליכי חיים טבעיים אך מורכבים הכרוכים לא אחת בקשיים ומשברים.",הימנעות מהרשעה
137,SH-16-05-44314-672,"מקום שההתבגרות כוללת בחובה גם מעבר בין עולמות שונים, הקושי רב אף יותר.",הימנעות מהרשעה
138,SH-16-05-44314-672,"המעבר מן העולם החרדי לעולם הכללי דורש התגברות על פערי התרבות, גיבוש זהות עצמאית חזקה וחדשה- תהליכים הדורשים כוחות, עוצמות ותחושה של אפשרות להתקבל בחברה הכללית.",הימנעות מהרשעה
139,SH-16-05-44314-672,"הנאשם חווה משבר סביב מעבר זה, ובעקבותיו ביצע את העבירות.",הימנעות מהרשעה
140,SH-16-05-44314-672,הוא התגבר על המשבר לאחר שגייס לכך כוחות רבים ובעזרתם של בעלי המקצוע שטיפלו בו.,הימנעות מהרשעה
141,SH-16-05-44314-672,"מדברי המטפלים עולה כי הנאשם עבר תהליך טיפולי ממשי שכלל גמילה מסמים, וחשוב לא פחות, הביאו לתובנות באשר לרצונו לקיים אורח חיים טוב ומיטיב.",הימנעות מהרשעה
142,SH-16-05-44314-672,"נסיבות חייו של הנאשם מחייבות כי סוגיית הזהות האישית של הנאשם מתבררת ועוד תתברר בהמשך, והיא רבת השפעה וחשיבות לגבי המשך שיקומו והשתלבותו בחברה.",הימנעות מהרשעה
143,SH-16-05-44314-672,"בנקודה נוכחית זו בחייו, הרשעתו בדין תפגע בהגדרתו של הנאשם את עצמו, בזהותו, במאמצים שהשקיע ובטיפול והשיקום המוצלח שעבר.",הימנעות מהרשעה
144,SH-16-05-44314-672,"הנאשם השקיע רבות בטיפול ודומה שיידרש להשקעה נוספת על מנת להשתלב בחברה, והרשעתו בשלב זה תפגע באופן קונקרטי במכלול התחומים בחייו.",הימנעות מהרשעה
145,SH-16-05-44314-672,"סיפר חייו של הנאשם דנן טרם נכתב, אך הליך הכתיבה החל תוך ""חריקה"" עבריינית, אשר השיקום תיקן את פגיעה במידה מרובה.",הימנעות מהרשעה
146,SH-16-05-44314-672,הרשעתו של הנאשם דנן משמעה פגיעה קשה בשיקולי השיקום ופגיעה עתידית משמעותית הן בתעסוקתו של הנאשם אך בייחוד בתדמיתו כמי שמעד אך עשה רבות לתיקון דרכיו.,הימנעות מהרשעה
147,SH-16-05-44314-672,"הדיון המקובל בסוגיה זו מציב על פי רוב את שיקוליו האישיים של הנאשם אל מול האינטרס הציבורי של החברה ושיקולי הענישה המשרתים אותו, אולם במקרה זה גם האינטרס הציבורי הוא שהנאשם ישלים וימשיך את השתלבותו בחברה כאדם מן השורה, תורם לה ונתרם ממנה, תוך שישלם את חובו לחברה בדרך של שירות לתועלת הציבור.",הימנעות מהרשעה
148,SH-16-05-44314-672,"נוכח כל האמור, אני קובע כי הרשעת הנאשם תבוטל, וגוזר עליו את העונשים הבאים:",הימנעות מהרשעה
149,SH-16-05-44314-672,ארבע מאות ועשרים (420) שעות שירות לתועלת הציבור על פי תוכנית שיערוך שירות המבחן ותוגש לאישורי עד ליום 1.11.17.,הימנעות מהרשעה
150,SH-16-05-44314-672,ריצוי רכיב עונשי זה לא יחל לפני יום 1.12.17.,הימנעות מהרשעה
151,SH-16-05-44314-672,צו מבחן למשך שנה מהיום אשר במהלכה ימשיך הנאשם בטיפול בפיקוח שירות המבחן.,הימנעות מהרשעה
152,SH-16-05-44314-672,"התחייבות בסך 10,000 ₪ שלא לעבור על העבירות אותן נקבע שביצע או על כל עבירה אחרת לפי פקודת הסמים המסוכנים.",הימנעות מהרשעה
153,SH-16-05-44314-672,"ההתחייבות תחתם עד יום 13.9.17, שאם לא כן- ייאסר הנאשם למשך חמישה ימים.",הימנעות מהרשעה
154,SH-16-05-44314-672,זכות ערעור לבית המשפט המחוזי תוך 45 יום.,הימנעות מהרשעה
155,SH-16-05-44314-672,"54678313ניתן היום,  ט""ז אלול תשע""ז, 07 ספטמבר 2017, במעמד הצדדים.",הימנעות מהרשעה
