,verdict,text,part
0,ME-13-05-3404-224,"חוק העונשין, תשל""ז-1977: סע'  275, 332(2)",הנאשם
1,ME-13-05-3404-224,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
2,ME-13-05-3404-224,"פקודת התעבורה [נוסח חדש]: סע'  10, 43, 67",הנאשם
3,ME-13-05-3404-224,"פקודת ביטוח רכב מנועי [נוסח חדש], תש""ל-1970: סע'  2(א)",הנאשם
4,ME-13-05-3404-224,"הנאשם הורשע, לאחר שמיעת הוכחות, בעבירות של סיכון חיי אדם בנתיב תחבורה, לפי סעיף 332(2) לחוק העונשין, תשל""ז – 1977 (להלן: ""החוק""), החזקת סמים שלא לצריכה עצמית, לפי סעיף 7(א) ו-(ג) רישא לפקודת הסמים המסוכנים [נוסח חדש], תשל""ג – 1973, הפרעה לשוטר בשעת מילוי תפקידו, לפי סעיף 275 לחוק, נהיגה ללא רישיון, לפי סעיף 10 לפקודת התעבורה [נוסח חדש] (להלן: ""הפקודה""), נהיגה בזמן פסילה, לפי סעיף 67 לפקודה, הסתייעות ברכב לביצוע פשע, לפי סעיף 43 לפקודה והעדר פוליסה, לפי סעיף 2(א) לפקודת ביטוח רכב מנועי [נוסח חדש], התש""ל – 1970.",גזר דין
5,ME-13-05-3404-224,"על פי עובדות הכרעת הדין, הנאשם מעולם לא החזיק ברישיון נהיגה, ובמועד הרלוונטי לכתב האישום היה פסול מלקבל או להחזיק רישיון נהיגה.",גזר דין
6,ME-13-05-3404-224,"בתאריך 30.1.13 נהג הנאשם ברכב מסוג מזדה לנטיס, שפרטיו בכתב האישום (להלן: ""הרכב""), בשגב שלום סמוך למפעל ""עוף עוז"", כשהוא מחזיק ברכב סם מסוכן מסוג חשיש במשקל 199.8 גר', שלא לצריכתו העצמית.",גזר דין
7,ME-13-05-3404-224,"הנאשם התבקש על ידי שוטר לעצור, ואז החל בנסיעה מהירה ומסוכנת בישוב שגב שלום, כשהוא מתעלם מהוראות השוטר שנמסרו במערכת הכריזה.",גזר דין
8,ME-13-05-3404-224,"במהלך הנסיעה נהג הנאשם במהירות, עקף כלי רכב שנסעו לפניו, וגרם לסטייתם לשול הימני.",גזר דין
9,ME-13-05-3404-224,"כשעבר ליד בית ספר, עקף בכיכר כלי רכב, עלה עם שני גלגלים על אי התנועה שבמרכז הכיכר, וגרם לנהג שלפניו להסיט את הרכב במהירות למדרכה, ולהולכי הרגל שביקשו לחצות את הכביש, לחזור במהירות למדרכה.",גזר דין
10,ME-13-05-3404-224,"בהמשך, הסיט הנאשם את הרכב לנתיב הנסיעה הנגדי, וגרם לרכב שהגיע מולו לעלות על המדרכה, כדי למנוע התנגשות חזיתית.",גזר דין
11,ME-13-05-3404-224,"הנאשם המשיך לנסוע בנתיב הנגדי ופנה במהירות שמאלה, ושוב גרם לנהג שבא מולו לבלום בלימת חרום כדי למנוע התנגשות.",גזר דין
12,ME-13-05-3404-224,"בהמשך, הנאשם פנה לדרך ללא מוצא ונטש את הרכב.",גזר דין
13,ME-13-05-3404-224,"לנאשם שלוש הרשעות קודמות בעבירות של החזקת סם שלא לצריכה עצמית, גניבה מרכב והחזקת סכין.",גזר דין
14,ME-13-05-3404-224,"בתחום התעבורה לנאשם שש הרשעות קודמות, בין היתר שתי הרשעות בעבירות של נהיגה ללא רישיון ונהיגה בזמן פסילה, אשר בוצעו במהלך שנת 2014, דהיינו, בעיצומו של הליך זה, והנאשם נדון בגינן לשני עונשי מאסר בפועל, האחד בן שישה חודשים והשני  בן אחד עשר חודשים, ועונשים נילווים.",גזר דין
15,ME-13-05-3404-224,"מתסקיר שירות המבחן עולה, כי הנאשם בן עשרים ושש, רווק, מתגורר בבית אמו ביישוב שגב שלום ועובד בשמירה על בית ספר.",גזר דין
16,ME-13-05-3404-224,משפחת מוצאו מונה אם ושבעה אחים.,גזר דין
17,ME-13-05-3404-224,אביו נפטר בשנת 2007 ממחלת הסרטן.,גזר דין
18,ME-13-05-3404-224,לדבריו הפסיק את לימודיו בגיל שתיים עשרה על מנת לסייע בפרנסת המשפחה.,גזר דין
19,ME-13-05-3404-224,הנאשם הודה במיוחס לו ותיאר כי באותה תקופה ניהל אורח חיים שולי והתמכרותי שכלל שימוש אינטנסיבי בסמים ומעורבות בפלילים.,גזר דין
20,ME-13-05-3404-224,"ביום ביצוע העבירה היה בדרכו לעשן במקום מבודד וסבר כי הרכב שרדף אחריו הוא של נושה שלו, ולא ידע שמדובר במשטרה.",גזר דין
21,ME-13-05-3404-224,הנאשם מכיר בחומרת מעשיו ויודע כי היו עלולים לגרום לתוצאות הרסניות וביטא חרטה בשל אופן התנהלותו.,גזר דין
22,ME-13-05-3404-224,"במסגרת הליך המעצר שולב בחלופת מעצר במסגרת קהילה טיפולית ""אלפטאם"", אולם עזב מיוזמתו, כעבור מספר ימים.",גזר דין
23,ME-13-05-3404-224,"לדבריו, בשנה וחצי האחרונות נמנע לחלוטין משימוש בסמים ואלכוהול ובדיקת שתן שמסר במרץ 2016 נמצאה נקיה משרידי סם.",גזר דין
24,ME-13-05-3404-224,"הנאשם ביטא רצון להשתלב בהליך טיפולי, ועל כן הופנה לגורמי הטיפול בלשכה לשירותים חברתיים במקום מגוריו.",גזר דין
25,ME-13-05-3404-224,במסגרת זו החל קשר שיחתי לצורך בניית תכנית טיפולית מתאימה.,גזר דין
26,ME-13-05-3404-224,"שירות המבחן התרשם מהנאשם כבעל יכולות קוגניטיביות תקינות, אשר ניהל מספר שנים, אורח חיים שולי והתמכרותי, ובתקופה זו התקשה להציב לעצמו גבולות פנימיים ולפעול לפי גבולות חיצוניים.",גזר דין
27,ME-13-05-3404-224,"כיום, לאחר שריצה עונש מאסר ממושך בן אחד עשר חודשים, במסגרתו לדבריו, שולב בקבוצות טיפוליות ובמסגרת תעסוקתית, הוא מבטא רצון לערוך שינוי משמעותי באורחות חייו ולנתבם לכיוון חיובי של עבודה והקמת משפחה, ופועל למען מטרות אלו באופן ממשי.",גזר דין
28,ME-13-05-3404-224,"שירות המבחן ממליץ על עונש מאסר לריצוי בעבודות שירות, מאסר מותנה וצו מבחן מעקבי במסגרתו ימשיך בהליך הטיפולי בלשכה לשירותים חברתיים.",גזר דין
29,ME-13-05-3404-224,"ב""כ המאשימה עתר להשית על הנאשם ענישה מחמירה.",גזר דין
30,ME-13-05-3404-224,"הערכים החברתיים הנפגעים הם שלום הציבור וביטחונו, שלטון החוק והסדר הציבורי.",גזר דין
31,ME-13-05-3404-224,"הנאשם נהג ברכבו למרות שלא הוכשר לכך מעולם, בעודו פסול מלנהוג, כשהוא מחזיק ברכבו סם מסוכן שלא לשימושו העצמי, ונטל חלק במרדף, תוך סיכון משתמשים אחרים בכביש והולכי רגל.",גזר דין
32,ME-13-05-3404-224,"ב""כ המאשימה עתר לקבוע מתחם עונש הולם שבין ארבע וחצי לשש וחצי שנות מאסר.",גזר דין
33,ME-13-05-3404-224,בקביעת המתחם עתר לשקול גם את עבירת החזקת הסם שלא לצריכה עצמית ואת העבירות לפי פקודת התעבורה.,גזר דין
34,ME-13-05-3404-224,"הוא הפנה גם לעברו הפלילי של הנאשם בעבירות סמים ורכוש מהעת האחרונה, וכן להרשעתו, בזמן ניהול התיק דכאן, בשתי עבירות תעבורה, בגינן נדון לשני מאסרים בפועל.",גזר דין
35,ME-13-05-3404-224,"בנוסף, נטען, כי למרות שהורשע, טען הנאשם בפני שירות המבחן כי לא ידע כי מדובר בשוטר, ומכאן, שאינו נוטל אחריות על מעשיו, ואינו מתחרט.",גזר דין
36,ME-13-05-3404-224,"על כן עתר להשית עונש מאסר ברף העליון של המתחם, מאסר מותנה משמעותי, פסילת רישיון נהיגה בפועל ועל תנאי וקנס כספי.",גזר דין
37,ME-13-05-3404-224,"ב""כ הנאשם טען, כי הפגיעה בערכים המוגנים היא במדרג הנמוך, בהעדר תכנון מוקדם ובהעדר פגיעה ברכוש או בגוף.",גזר דין
38,ME-13-05-3404-224,"עוד נטען, כי בקביעת המתחם יש לשקול לקולא את חלוף הזמן מיום ביצוע העבירה ונסיבותיו האישיות והמשפחתיות.",גזר דין
39,ME-13-05-3404-224,"כאמור בתסקיר, הנאשם נמצא בראשיתו של הליך אבחון, ומשתף פעולה עם הלשכה לשירותים חברתיים, במטרה לבצע שינוי אמיתי ומשמעותי באורחות חייו.",גזר דין
40,ME-13-05-3404-224,"על כן עתר הסנגור להעדיף את שיקולי השיקום, חרף עברו הפלילי והתעבורתי של הנאשם, ולאפשר לו להמשיך בדרך החדשה בה החל, ולהשית עליו עונש שלא יחרוג כלל או יחרוג במעט, מהמלצת שירות המבחן.",גזר דין
41,ME-13-05-3404-224,הנאשם הביע צער וחרטה.,גזר דין
42,ME-13-05-3404-224,"לדבריו החל בהליך טיפולי, ולא יחזור על מעשיו.",גזר דין
43,ME-13-05-3404-224,"הערכים החברתיים אשר נפגעו ממעשי הנאשם, הם ביטחונם ושלומם של ציבור משתמשי הדרך, שלטון החוק והסדר הציבורי.",דיון 
44,ME-13-05-3404-224,מידת הפגיעה בערכים היא ברף בינוני-גבוה.,דיון 
45,ME-13-05-3404-224,"הנאשם, שאינו מחזיק ברישיון נהיגה ואף נפסל מלנהוג, נהג ברכבו בצהרי היום, בתוך יישוב עירוני, לא שעה להוראות השוטר לעצור, והמשיך בנסיעה פרועה כברת דרך ארוכה, תוך סיכון נהגים והולכי רגל, ביניהם תלמידי בית ספר, שביקשו לחצות את הכביש במעבר חצייה.",דיון 
46,ME-13-05-3404-224,כל זאת עשה כשהוא מחזיק ברכב סם מסוכן מסוג חשיש במשקל כולל של 199.8 גרם.,דיון 
47,ME-13-05-3404-224,"על פי עובדות האישום השני, משנעצר רכבו של המשיב, יצא ממנו המשיב, רץ לעבר השוטר שבא לעוצרו, הכה אותו וגרם לו לחבלות ולשבר בכף היד.",דיון 
48,ME-13-05-3404-224,בגין אישום זה קבע בית המשפט המחוזי מתחם עונש הולם הנע בין שישה לעשרים וארבעה חודשי מאסר.,דיון 
49,ME-13-05-3404-224,"לאחר ששקל את נסיבותיו האישיות והמשפחתיות ומאמצי השיקום, גזר בית המשפט המחוזי על המשיב מאסר בן שלושים ושישה חודשים (שלושים חודשים בגין העבירות נשוא האישום הראשון, ושישה חודשים בגין העבירות נשוא האישום השני).",דיון 
50,ME-13-05-3404-224,"המדינה ערערה על קולת העונש, ובית המשפט העליון קיבל את הערעור, קבע כי מתחמי הענישה שקבע בית המשפט המחוזי נמוכים ומקלים יתר על המידה, והעמיד את עונשו של המשיב בגין האישום הראשון על ארבעים חודשים ובגין האישום השני על עשרה חודשים, סה""כ חמישים חודשי מאסר.",דיון 
51,ME-13-05-3404-224,"בקביעת המתחם שקלתי את נסיבות החומרה שהן נהיגה ללא רישיון וגם נהיגה בפסילה, בריחה מהמשטרה תוך נהיגה פרועה ביישוב עירוני, ליד בית ספר ובמעבר חציה, והסיכון שנגרם לעוברי הדרך, שאך בנס לא נפגעו.",דיון 
52,ME-13-05-3404-224,"כן שקלתי לחומרה  את החזקת החשיש במשקל 199.8 גרם, ואת עמדת הפסיקה שצוטטה לעיל.",דיון 
53,ME-13-05-3404-224,על כן אני קובעת כי מתחם העונש ההולם לנסיבות העניין נע בין שנתיים עד ארבע שנות מאסר.,דיון 
54,ME-13-05-3404-224,"ברף על המתחם שקלתי את עברו הפלילי והתעבורתי של הנאשם – במהלך ניהול ההליך, ביצע עוד שתי עבירות של נהיגה ללא רישיון ונהיגה בפסילה, מה שמלמד על העדר הפנמה והעדר חרטה.",דיון 
55,ME-13-05-3404-224,"לכך יש להוסיף את ניהול המשפט עד תום, לכך אמנם זכאי הנאשם, אולם מלמד כשלעצמו על העדר חרטה והפנמת החומרה.",דיון 
56,ME-13-05-3404-224,"לקולא, שקלתי את נסיבותיו האישיות והמשפחתיות כאמור בתסקיר שירות המבחן.",דיון 
57,ME-13-05-3404-224,"אשר  על כן, אני גוזרת על הנאשם את העונשים הבאים:",דיון 
58,ME-13-05-3404-224,"שלושים חודשי מאסר  בפועל, בניכוי ימי מעצרו.",דיון 
59,ME-13-05-3404-224,"שניים עשר חודשי מאסר על תנאי שלא יעבור תוך שלוש שנים מיום המאסר, עבירה בה הורשע בתיק זה שהיא פשע.",דיון 
60,ME-13-05-3404-224,"ארבעה חודשי מאסר על תנאי שלא יעבור תוך שלוש שנים מיום שחרורו מהמאסר, עבירה בה הורשע בתיק זה שאינה פשע.",דיון 
61,ME-13-05-3404-224,פסילה מלקבל או להחזיק רישיון נהיגה למשך חמש שנים.,דיון 
62,ME-13-05-3404-224,"מאחר ולנאשם אין רישיון נהיגה, הפסילה תמנה החל מיום שחרורו מהמאסר, ללא צורך בהליך נוסף.",דיון 
63,ME-13-05-3404-224,"פסילה על תנאי למשך שישה חודשים שלא יעבור תוך שלוש שנים מיום שחרורו, עבירות תוספת ראשונה ושנייה לפקודת התעבורה.",דיון 
64,ME-13-05-3404-224,זכות ערעור לבית המשפט העליון תוך 45 יום.,דיון 
65,ME-13-05-3404-224,"ניתן והודע היום,  כ""ה תשרי תשע""ז, 27 אוקטובר 2016, בנוכחות הצדדים.",דיון 
