,verdict,text,part
0,ME-19-02-60154-39,"ב""כ המאשימה: עו""ד איריס פיקר",נגד
1,ME-19-02-60154-39,"ב""כ הנאשם: עו""ד תמיר סננס",נגד
2,ME-19-02-60154-39,"פקודת הסמים המסוכנים [נוסח חדש], תשל""ג-1973: סע'  6, 7(ג1)",נגד
3,ME-19-02-60154-39,"חוק העונשין, תשל""ז-1977: סע'  31, 32, 40 ט', 400, 40 יא', 40 יג'",נגד
4,ME-19-02-60154-39,"הנאשם הורשע בהתאם להודאתו בעובדות כתב האישום המתוקן בעבירת סיוע לייצור, הכנה והפקת סם, לפי סעיף 6 לפקודת הסמים המסוכנים, תשל""ג-1973 (להלן: ""פקודת הסמים"") וסעיף 31 לחוק העונשין, תשל""ז-1977 (להלן: ""החוק"").",גזר דין בעניין הנאשם 2
5,ME-19-02-60154-39,"על-פי המתואר בעובדות כתב האישום המתוקן, ביום 31.8.18 סייע הנאשם לנאשם 1 לשכור בית פרטי בראשון לציון, תמורת שכר דירה בסך של 6,000 ₪ בחודש.",גזר דין בעניין הנאשם 2
6,ME-19-02-60154-39,חוזה השכירות לא כלל את קומת המרתף שהייתה אטומה.,גזר דין בעניין הנאשם 2
7,ME-19-02-60154-39,"הנאשם סייע לנאשם 1 בכך שהתלווה אליו וסייע לו במו""מ לשכירת הבית ביודעו שהבית ישמש להקמת מעבדת סמים.",גזר דין בעניין הנאשם 2
8,ME-19-02-60154-39,"במועד זה הנאשם 1 פרץ את המעבר למרתף הבית, הקים בו מעבדה לגידול קנאביס והסווה את המעבר למרתף על ידי הצבת מקרר שהסתירו.",גזר דין בעניין הנאשם 2
9,ME-19-02-60154-39,"הנאשם 1 צייד את המעבדה בציוד שכלל דליים, מתקן לסינון אוויר, מאווררים, מנורות, מתקן יבוש, צינורות אוורור וציפוי נייר כסף לקירות.",גזר דין בעניין הנאשם 2
10,ME-19-02-60154-39,"בנוסף ביצע הנאשם 1 שינויים במערכת החשמל כדי למנוע קריאה של צריכת החשמל ותשלום עבורו, וגרם לכך שלוח החשמל לא היה מוגן מפני עומס יתר והיה עלול לגרום לשריפה בבית ובבית השכן.",גזר דין בעניין הנאשם 2
11,ME-19-02-60154-39,"החל מיום 1.9.18 ועד ליום 10.2.19 הנאשם 1 גידל בבית סם מסוג קנאביס, והנאשם סייע לו בתכנון מועדי השקיית הסמים.",גזר דין בעניין הנאשם 2
12,ME-19-02-60154-39,"ביום 10.2.19 נתפס בבית סם מסוכן מסוג קנאביס בשלבי גידול ההפקה שונים ובסך הכל 80 ק""ג סם נטו.",גזר דין בעניין הנאשם 2
13,ME-19-02-60154-39,"במהלך התקופה נטל הנאשם 1 ללא רשות חשמל בשווי 95,000 ₪. שווי של 1 ק""ג סם הוא 30,000 ₪.",גזר דין בעניין הנאשם 2
14,ME-19-02-60154-39,הנאשם סייע לנאשם 1 בגידול הסם מבלי שכמות הסם הייתה ידועה לו.,גזר דין בעניין הנאשם 2
15,ME-19-02-60154-39,כתב אישום מיוחס לשני נאשמים אחים.,גזר דין בעניין הנאשם 2
16,ME-19-02-60154-39,"הצדדים הגיעו להסדר דיוני, לפיו הנאשם והנאשם 1 הודו והורשעו בכתב האישום המתוקן.",גזר דין בעניין הנאשם 2
17,ME-19-02-60154-39,"בעניינו של הנאשם 1, המבצע העיקרי, אשר הורשע בעבירות של ייצור סמים, לפי סעיף 6 בפקודה, ונטילת חשמל, עבירה לפי סעיף 400 בחוק, הצדדים הציגו הסכמה לעונש ודינו נגזר ל-27 חודשי מאסר בפועל לצד מאסר על תנאי וקנס בסך של 10,000 ₪.",גזר דין בעניין הנאשם 2
18,ME-19-02-60154-39,בעניינו של הנאשם לא הושגה הסכמה לעונש והוא הופנה לקבלת תסקיר שירות המבחן.,גזר דין בעניין הנאשם 2
19,ME-19-02-60154-39,"הוסכם שחלף חילוט רכבו, הנאשם יפקיד סך של 19,500 ₪ המהווים 30% משווי הרכב, והסכום יחולט לטובת אוצר המדינה.",גזר דין בעניין הנאשם 2
20,ME-19-02-60154-39,"בעניין הקנס הוסכם כי המאשימה תעתור לקנס בסך של 5,000 ₪, והנאשם יבקש להסתפק בסך של 2,000 ₪.",גזר דין בעניין הנאשם 2
21,ME-19-02-60154-39,"על פי תסקיר שירות המבחן, הנאשם בן 28, עלה לישראל בהיותו כבן 13 עם משפחתו.",תסקיר שירות המבחן
22,ME-19-02-60154-39,הנאשם מתגורר בבית הוריו עם בת זוגו ושני ילדיהם בגילאי 6-7.,תסקיר שירות המבחן
23,ME-19-02-60154-39,"הנאשם תיאר קשיי קליטה בישראל של משפחתו, והוא התקשה להשתלב במערכת החינוך על רקע קשיי שפה וקשיים רגשיים וחברתיים.",תסקיר שירות המבחן
24,ME-19-02-60154-39,"על רקע קשייו, החל להתרועע עם אוכלוסייה שולית, ולהתנהג באופן אלים כדרך להשיב לעצמו תחושת ביטחון, זאת לצד צריכת חומרים פסיכו-אקטיביים כדרך להימנע מהתמודדות עם קשייו הרגשיים.",תסקיר שירות המבחן
25,ME-19-02-60154-39,"לדבריו צרך סמים מסוג קנאביס באופן אינטנסיבי מגיל 15 ועד לגיל 17 בעת מעצרו הראשון, ובשנים האחרונות עושה שימוש ספורדי בסמים בנסיבות חברתיות.",תסקיר שירות המבחן
26,ME-19-02-60154-39,"כן מסר שבעת מעצרו הנוכחי, הפסיק לצרוך סמים.",תסקיר שירות המבחן
27,ME-19-02-60154-39,בגיל 17 הוא החל להסתבך בפלילים.,תסקיר שירות המבחן
28,ME-19-02-60154-39,הנאשם לא גויס לצבא.,תסקיר שירות המבחן
29,ME-19-02-60154-39,בגיל 18 נעצר בגין מעורבות בעבירת נשק ונדון לעונש מאסר ממושך.,תסקיר שירות המבחן
30,ME-19-02-60154-39,"בהיותו אסיר ברישיון, נעצר פעם נוספת ונדון בגין עבירת אי מניעת פשע לעונש מאסר נוסף.",תסקיר שירות המבחן
31,ME-19-02-60154-39,"הנאשם תיאר שלאחר שחרורו מהמאסר בשנת 2015, ערך שינוי משמעותי באורח חייו.",תסקיר שירות המבחן
32,ME-19-02-60154-39,"עברו הפלילי כולל 4 הרשעות קודמות בין השנים 2009-2018 בגין ביצוע עבירות אלימות, נשק, רכוש וסמים.",תסקיר שירות המבחן
33,ME-19-02-60154-39,"את העבירות בעברו וכיום ביצע עם שניים מאחיו, כשכיום מבין שהקשר עמם מהווה עבורו סיכון, אולם הוא מתקשה בהצבת גבולות מולם.",תסקיר שירות המבחן
34,ME-19-02-60154-39,בנו הבכור של הנאשם בעל צרכים מיוחדים ומשולב בכיתת חינוך מיוחד.,תסקיר שירות המבחן
35,ME-19-02-60154-39,בתו אובחנה כלוקה בקשיים רגשיים והיא שולבה בטיפול רגשי.,תסקיר שירות המבחן
36,ME-19-02-60154-39,הנאשם תאר עצמו כאב מסור ומעורב בטיפול בילדיו ורואה בתפקידו ההורי כמניע משמעותי לרצונו לנהל אורח חיים תקין.,תסקיר שירות המבחן
37,ME-19-02-60154-39,"בתקופת פיקוח המעצר במסגרת תיק זה, התקיים עם הנאשם קשר מעקבי לצד עריכת בדיקות לאיתור סמים, אשר נמצאו נקיות.",תסקיר שירות המבחן
38,ME-19-02-60154-39,"בהמשך שולב בקבוצה טיפולית לעצורי בית, והנאשם הגיע לשני מפגשים בלבד מתוך 6 מפגשים, ואף למפגשים אלה הגיע באיחור ניכר.",תסקיר שירות המבחן
39,ME-19-02-60154-39,במפגשים התנהל באופן פאסיבי והוא התקשה להתחייב להליך הקבוצתי.,תסקיר שירות המבחן
40,ME-19-02-60154-39,"לאור התנהלותו זו וחוסר שיתוף הפעולה מצדו, העריך שירות המבחן שאין יעילות בצו פיקוח המעצר והצו בוטל על ידי בית המשפט.",תסקיר שירות המבחן
41,ME-19-02-60154-39,"אף בקשר הנוכחי עמו, הנאשם התקשה לגלות אחריות בקשר עם שירות המבחן, לא התייצב לבדיקות שתן.",תסקיר שירות המבחן
42,ME-19-02-60154-39,"ביחסו לעבירה בה הורשע, הנאשם התקשה לקחת אחריות, מסר שלא היה מודע לכוונות של אחיו להקים מעבדת סמים בדירה ולא היה מודע למעשיו.",תסקיר שירות המבחן
43,ME-19-02-60154-39,"בהתאם לכך הנאשם התקשה בהתבוננות ביקורתית סביב התנהלותו, ונקט בעמדה מטשטשת.",תסקיר שירות המבחן
44,ME-19-02-60154-39,"הנאשם זומן למסור בדיקות שתן, אולם לא הגיע לבצען ובהמשך ניתק את הקשר עם שירות המבחן.",תסקיר שירות המבחן
45,ME-19-02-60154-39,"במפגש שהתקיים עמו, תיאר תחושת ייאוש נוכח הסתבכותו הפלילית החוזרת, על אף שלתפיסתו ערך שינוי באורח חייו לאחר שחרורו מריצוי עונש מאסר בשנת 2015, כאשר הצליח לשמור על תפקוד תעסוקתי ולתפקד בתא המשפחתי.",תסקיר שירות המבחן
46,ME-19-02-60154-39,"הנאשם שלל נזקקות טיפולית במצבו, כשלתפיסתו יש ביכולתו להימנע ממעורבות חוזרת בפלילים.",תסקיר שירות המבחן
47,ME-19-02-60154-39,ניסיונות לגייסו לתהליך טיפולי לא צלחו.,תסקיר שירות המבחן
48,ME-19-02-60154-39,"שירות המבחן התרשם מהנאשם כמי שמגיל צעיר מתמודד עם תחושות של בדידות, חוסר שייכות, והיעדר תמיכה הורית, נוכח קשיי ההסתגלות שחוו ההורים.",תסקיר שירות המבחן
49,ME-19-02-60154-39,"על רקע קשייו בהסתגלות לצד קשיים התנהגותיים ורגשיים, חבר הנאשם לחברה שולית בגיל צעיר ואימץ דפוסים עברייניים, כשהוא מגלה קושי להיעזר בסביבתו הקרובה ובגורמי טיפול וסמכות.",תסקיר שירות המבחן
50,ME-19-02-60154-39,מאז שחרורו מריצוי עונש המאסר האחרון חלה התמתנות במעורבותו השולית והוא עורך מאמצים לתפקוד תעסוקתי ומשפחתי.,תסקיר שירות המבחן
51,ME-19-02-60154-39,שירות המבחן התרשם שהנאשם ממוקד בשינוי שערך בחייו באופן שמקשה עליו להכיר במצבי הסיכון הקיימים עבורו ולהציב לעצמו גבולות.,תסקיר שירות המבחן
52,ME-19-02-60154-39,"כגורמי סיכון לעבריינות מנה שירות המבחן את חומרת העבירה, מעורבות פלילית קודמת, הפחתה חלקית בלבד בסיכון לאחר שהוטלו עלי סנקציות עונשיות, היעדר לקיחת אחריות על ביצוע העבירה, חוסר שיתוף פעולה עם שירות המבחן, וכן היותו חשוף למצבי סיכון משמעותיים בסביבתו.",תסקיר שירות המבחן
53,ME-19-02-60154-39,"כגורמי סיכוי לשיקום מנה שירות המבחן את היציבות התעסוקתית שתיאר ודיווחו אודות היותו אב מסור ומעורב בחיי ילדיו, השינוי שערך באורח חייו והתמתנות מערבותו בפלילים.",תסקיר שירות המבחן
54,ME-19-02-60154-39,"שירות המבחן נמנע מהמלצה טיפולית שיקומית בעניינו של הנאשם והעריך שענישה מוחשית וקונקרטית לצד עונש מאסר מותנה, יהוו עבורו גבול ברור ומרתיע למניעת הישנות ביצוע עבירות.",תסקיר שירות המבחן
55,ME-19-02-60154-39,הומלץ לתת את הדעת למאמצים שערך הנאשם לתפקוד תקין.,תסקיר שירות המבחן
56,ME-19-02-60154-39,"סיכום רפואי-התפתחותי בעניין בנו של הנאשם מיום 18.9.18 (נ/1) – ממנו עולה שהבן מאובחן כלוקה ב- ASD (Autistic spectrum disorder, הפרעת הספקטרום האוטיסטי).",ראיות לעונש
57,ME-19-02-60154-39,"הילד לומד בגן תקשורת של עמותה לילדים בסיכון, קיימת לקות חברתית ורגשית, תחומי התנהגות, עניין ופעילות מצומצמים.",ראיות לעונש
58,ME-19-02-60154-39,דרגת החומרה נעה בין בינונית לקשה בתחומים השונים והומלץ על השמה במסגרת לילדים עם הפרעת תקשורת.,ראיות לעונש
59,ME-19-02-60154-39,סיכום אבחון פסיכולוגי לבנו של הנאשם מיום 1.3.19 (נ/2) – אבחון שנערך על מנת לבחון את מצבו התפקודי התפתחותי ולגבש המלצות לקראת המעבר לכיתה א'.,ראיות לעונש
60,ME-19-02-60154-39,"האבחון מפרט אודות הרקע המשפחתי וההתפתחותי של הבן, תפקודו במסגרת הגן, מהלך האבחון ותוצאותיו בתחומים השונים וכן סיכום והמלצות.",ראיות לעונש
61,ME-19-02-60154-39,"סיכום אבחון ריפוי בדיבור אודות בתו של הנאשם מיום 6.3.19 (נ/3) – פורטו הרקע, מהלך האבחון וממצאיו וכן המלצות להמשך ובכללן המלצה להמשך טיפול.",ראיות לעונש
62,ME-19-02-60154-39,תלושי שכר של הנאשם מהחודשים דצמבר 19' ועד ינואר 20' (נ/4).,ראיות לעונש
63,ME-19-02-60154-39,"מכתב מרופא תעסוקתי בעניין אביו של הנאשם מיום 30.4.19 (נ/5) – תוארה חבלת ראש לאחר תאונת דרכים, פגיעה בכושר הראיה ונקבע שאינו יכול להמשיך בעבודתו.",ראיות לעונש
64,ME-19-02-60154-39,"לטענת ב""כ המאשימה, עו""ד איריס פיקר, הנאשם 1, שהוא אחיו של הנאשם, נדון במסגרת תיק זה לעונש של 27 חודשי מאסר בפועל בעקבות הליך גישור.",ראיות לעונש
65,ME-19-02-60154-39,"המאשימה עתרה להשית על הנאשם מחצית מעונשו של הנאשם 1, והפעלת המאסר המותנה, חציו בחופף וחציו במצטבר.",ראיות לעונש
66,ME-19-02-60154-39,"לשיטת המאשימה, מדובר בעבירה שביצועה התפרס על פני כל התקופה המתוארת בכתב האישום ומשכך עונש המאסר המותנה חל בעניינו ויש להפעילו כמתואר.",ראיות לעונש
67,ME-19-02-60154-39,"כמו כן הוסכם שחלף חילוט רכבו של הנאשם יופקד סך של 19,500 ₪ המהווה 30% מערך הרכב שיחולט לטובת אוצר המדינה.",ראיות לעונש
68,ME-19-02-60154-39,"בנוסף עתרה המאשימה לקנס בסך 5,000 ₪.",ראיות לעונש
69,ME-19-02-60154-39,"תסקיר שירות המבחן שהוגש בעניינו של הנאשם, אינו מצביע על הליך שיקומי.",ראיות לעונש
70,ME-19-02-60154-39,"בתסקיר מתוארים קשיי הסתגלות של הנאשם, וקשיים רגשיים שהובילו להשתייכות לחברה שולית ולביצוע עבירות נשק, אלימות וסמים.",ראיות לעונש
71,ME-19-02-60154-39,"מעורבותו הפלילית של הנאשם החלה בגיל ההתבגרות והנאשם לא גויס לצה""ל.",ראיות לעונש
72,ME-19-02-60154-39,בגיל 18 נדון בגין עבירות נשק שאותן ביצע עם אחיו.,ראיות לעונש
73,ME-19-02-60154-39,"לאחר שחרורו מהכלא, בעודו אסיר ברישיון, נדון לעונש מאסר נוסף ממנו שוחרר בשנת 2015.",ראיות לעונש
74,ME-19-02-60154-39,"אמנם רואים שמאז שנת 2015 ישנן פחות עבירות, מאז נולדו ילדיו, ומוסכם שהנאשם ניסה לשמור על תפקוד תקין.",ראיות לעונש
75,ME-19-02-60154-39,"ילדיו כיום בגילאי 6-7, הבכור סובל מלקויות תקשורת ואוטיזם.",ראיות לעונש
76,ME-19-02-60154-39,"כאשר הנאשם צורף לקבוצת עצורי בית בשירות המבחן, הוא הגיע לשני מפגשים מתוך תשעה, ואף בהם היה פסיבי.",ראיות לעונש
77,ME-19-02-60154-39,"הוא התקשה לגלות אחריות, הכחיש בפני שירות המבחן, אך בבית המשפט אמר שאינו מכחיש קשר למעבדה.",ראיות לעונש
78,ME-19-02-60154-39,הנאשם לא התייצב לביצוע בדיקות שתן.,ראיות לעונש
79,ME-19-02-60154-39,לפיכך שירות המבחן נמנע מהמלצה טיפולית בעניינו.,ראיות לעונש
80,ME-19-02-60154-39,בתיק זה אין מקום לחריגה מטעמי שיקום.,ראיות לעונש
81,ME-19-02-60154-39,"לטענת ב""כ הנאשם, עו""ד תמיר סננס, הנאשם 1, אחיו של הנאשם, הורשע בגידול 80 ק""ג של סם ובגניבת חשמל בסך של 100,000 ₪.",ראיות לעונש
82,ME-19-02-60154-39,הנאשם הורשע רק בסיוע לעבירת הגידול.,ראיות לעונש
83,ME-19-02-60154-39,כתב אישום מצוין במפורש שהסיוע היה לגידול כמות סם שלא הייתה ידועה לנאשם.,ראיות לעונש
84,ME-19-02-60154-39,"מכאן שמתחמי עונש לעבירות גידול סמים במשקל של 80 ק""ג אינם רלוונטיים, שכן הנאשם לא היה מודע לכמות הסם.",ראיות לעונש
85,ME-19-02-60154-39,"הנאשם סייע לאחיו לשכור את הדירה ונתן לו מועדי השקיה לגידול הסמים, אך לא ראה את הסם, לא היה שותף לרווחים, לא ידע מה גודלה של המעבדה, לא קנה ציוד, לא התקין מזגנים, לא גזם את הסמים ולא טיפל בהם.",ראיות לעונש
86,ME-19-02-60154-39,לא היה לו כל עניין בסמים ובכמותם.,ראיות לעונש
87,ME-19-02-60154-39,הסמים גודלו במרתף מוסתר והנאשם לא היה שותף לכך.,ראיות לעונש
88,ME-19-02-60154-39,כמו כן הוא לא גנב חשמל ואף לא סייע בכך.,ראיות לעונש
89,ME-19-02-60154-39,"לא ניתן להטיל על הנאשם מחצית מעונשו של הנאשם 1, שכן הנאשם 1 הורשע בעבירות נוספות.",ראיות לעונש
90,ME-19-02-60154-39,מתחם העונש הראוי נע בין מאסר מותנה לעונש מאסר בעבודות שירות לאור זאת שמדובר בסיוע מנורי ביותר.,ראיות לעונש
91,ME-19-02-60154-39,"הנאשם נשוי מזה 6 שנים ואב לשני ילדים, מתמודד בהצלחה עם קשייו הרבים.",ראיות לעונש
92,ME-19-02-60154-39,"הוא הצליח להקים עסק, נמנע מעבירות פליליות במשך שנים ארוכות מאז לידת ילדיו ומתמודד עם מצב כלכלי קשה מאוד.",ראיות לעונש
93,ME-19-02-60154-39,הם גרים כל המשפחה בדירת שני חדרים קטנה.,ראיות לעונש
94,ME-19-02-60154-39,הטיפול בילדים עם צרכים מיוחדים והצורך לפרנס את המשפחה לא מותיר זמן להקדיש להליך טיפולי לעצמו.,ראיות לעונש
95,ME-19-02-60154-39,"התסקיר הוא חיובי וממליץ על עונש קונקרטי, אשר לשיטת ההגנה כולל עבודות שירות.",ראיות לעונש
96,ME-19-02-60154-39,"התסקיר אינו בא בהמלצה טיפולית, שכן הנאשם אינו מצליח להתחייב לכך בשל חוסר הפניות שלו, על רקע הקשיים שעמם הוא מתמודד.",ראיות לעונש
97,ME-19-02-60154-39,התסקיר אינו מתאר את הנאשם במונחים של נורמות עברייניות.,ראיות לעונש
98,ME-19-02-60154-39,"שירות המבחן מבקש לקחת בחשבון את מאמציו, ומתרשם שהנאשם ערך שינוי בחייו.",ראיות לעונש
99,ME-19-02-60154-39,הנאשם ריצה כמעט חודשיים של מעצר והיה במעצר בית למשך שנה נוספת.,ראיות לעונש
100,ME-19-02-60154-39,יש להסתפק בעונש של עבודות שירות.,ראיות לעונש
101,ME-19-02-60154-39,הנאשם הביע צער על מעשיו.,ראיות לעונש
102,ME-19-02-60154-39,ביקש רחמים מפני שיש לו שני ילדים שזקוקים לו בבית.,ראיות לעונש
103,ME-19-02-60154-39,הבטיח שלא ישוב על הטעות שעשה.,ראיות לעונש
104,ME-19-02-60154-39,דיון - קביעת מתחם העונש ההולם,ראיות לעונש
105,ME-19-02-60154-39,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
106,ME-19-02-60154-39,הערכים החברתיים אשר נפגעו הם הגנה על הציבור מפני הנזקים הישירים והעקיפים הנגרמים עקב השימוש בסמים.,ראיות לעונש
107,ME-19-02-60154-39,"לעבירות הסמים פוטנציאל נזק רב, שכן השימוש בסמים גורר במקרים רבים אף ביצוע עבירות נלוות, אם כי במקרה דנן מדובר בסם מסוג קנבוס, אשר חומרתו פחותה בהשוואה לסמים אחרים.",ראיות לעונש
108,ME-19-02-60154-39,"לא בכדי קבע המחוקק לצד העבירה של גידול, הפקת והכנת סמים, עונש מרבי של עד עשרים שנות מאסר (ולסיוע – מחצית מכך).",ראיות לעונש
109,ME-19-02-60154-39,"תופעת המעבדות או המשתלות לגידול סמים הפכה בשנים האחרונות לתופעה נפוצה, אשר טמון בחובה פוטנציאל נזק רב, בשל החשש שהסם אשר מגודל במקום יתגלגל לשוק הסמים, לגורמים עבריינים ומשם לציבור.",ראיות לעונש
110,ME-19-02-60154-39,"בחינת מידת הפגיעה בערך המוגן מובילה למסקנה כי הפגיעה היא ברף נמוך יחסית, זאת לאור חלקו היחסי של הנאשם אשר אמנם סייע במו""מ לשכירת הבית שבו הקים הנאשם 1 מעבדה לגידול סמים מסוג קנאביס וכן בתכנון מועדי השקיית הסמים, אך לא נטל חלק פעיל בתכנון המעבדה, בהקמתה, בטיפול הישיר בצמחי הסם, בגניבת החשמל וברווחים.",ראיות לעונש
111,ME-19-02-60154-39,"היקף המעבדה אמנם משמעותי (80 ק""ג), ואולם הנאשם לא היה מודע לכמות הסם.",ראיות לעונש
112,ME-19-02-60154-39,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שלעבירה קדם תכנון.",ראיות לעונש
113,ME-19-02-60154-39,"הנאשם היה מודע לכוונת הנאשם 1 להקים מעבדה לגידול סמים בבית שאותו שכר וסייע לו בעריכת מו""מ לשכירת הבית וכן סייע בתכנון מועדי השקיית צמחי הסם.",ראיות לעונש
114,ME-19-02-60154-39,"חלקו היחסי של הנאשם הוא מצומצם יחסית, כשהוא לא היה שותף להקמת המעבדה, לתפעולה ולרווחיה והסיוע שלו לביצוע העבירה היה נקודתי ומוגדר.",ראיות לעונש
115,ME-19-02-60154-39,"הנזק שהיה צפוי להיגרם מביצוע העבירה העיקרית של גידול הסמים, הוא משמעותי לנוכח כמות הסמים שנתפסה וההשלכות הצפויות אילו הסמים היו מופצים, ואולם לא ניתן לייחס את כלל הנזק הפוטנציאלי לנאשם וזאת לאור חלקו המצומצם יחסית בעבירה.",ראיות לעונש
116,ME-19-02-60154-39,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,ראיות לעונש
117,ME-19-02-60154-39,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-5 ועד ל-18 חודשי מאסר בפועל.",ראיות לעונש
118,ME-19-02-60154-39,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
119,ME-19-02-60154-39,כתב האישום בתיק הנוכחי מתאר שני מעשי סיוע של הנאשם: הראשון סיוע במשא ומתן לשכירת הבית שבו הקים הנאשם 1 את מעבדת הסמים.,שאלת תחולת עונש המאסר המותנה
120,ME-19-02-60154-39,"מועד הסיוע היה ביום 31.8.18, ומכאן שאירע טרם הטלת עונש המאסר במותנה.",שאלת תחולת עונש המאסר המותנה
121,ME-19-02-60154-39,"השני הוא סיוע בתכנון השקיית הסמים, אשר מתואר בכתב האישום המתוקן כדלקמן:",שאלת תחולת עונש המאסר המותנה
122,ME-19-02-60154-39,תחילת גידול הסמים בתיק זה הייתה ביום 1.9.18 או בסמוך לאחר מכן.,שאלת תחולת עונש המאסר המותנה
123,ME-19-02-60154-39,"מועד הטלת התנאי היה, כאמור לעיל, ביום 27.11.18, קרי קרוב לשלושה חודשים לאחר מכן.",שאלת תחולת עונש המאסר המותנה
124,ME-19-02-60154-39,"אף שהמאשימה טענה כי מדובר בעבירה מתמשכת על פי כל התקופה המצוינת בכתב האישום, כתב האישום המתוקן אינו מפרט את המועד שבו הנאשם סייע בתכנון מועדי ההשקיה, ואינו מציין האם תכנון מועדי ההשקיה נעשה באופן מתמשך לאורך כל תקופת גידול הסם או באופן שמדובר בתכנון נקודתי בתחילת התקופה של גידול השתילים.",שאלת תחולת עונש המאסר המותנה
125,ME-19-02-60154-39,מכאן שהמאשימה לא הוכיחה שתכנון מועד ההשקיה – קרי: הסיוע – נעשה לאחר מועד הטלת התנאי (27.11.18).,שאלת תחולת עונש המאסר המותנה
126,ME-19-02-60154-39,"נוכח האמור, סבורני שיש לקבל את עמדת ההגנה ולקבוע שהמאשימה לא הוכיחה שעונש המאסר המותנה חל במקרה זה.",שאלת תחולת עונש המאסר המותנה
127,ME-19-02-60154-39,"משניתן לראות את מעשי הסיוע שאותם ביצע הנאשם ככאלו שאירעו טרם מועד הטלת עונש המאסר במותנה ביום 27.11.18, ומשכתב האישום לא פירט את מועד מעשי הנאשם, יש להעדיף את האפשרות הסבירה המקלה עם הנאשם.",שאלת תחולת עונש המאסר המותנה
128,ME-19-02-60154-39,משכך אני קובע שהמאסר המותנה אינו חל על העבירה דנן ואין להפעילו.,שאלת תחולת עונש המאסר המותנה
129,ME-19-02-60154-39,גזירת העונש המתאים לנאשם,שאלת תחולת עונש המאסר המותנה
130,ME-19-02-60154-39,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",שאלת תחולת עונש המאסר המותנה
131,ME-19-02-60154-39,"במסגרת זו מן הראוי לתת את הדעת לכך שמדובר בנאשם כבן 29, המגדל עם בת זוגו שני ילדים קטנים הסובלים מבעיות התפתחותיות שונות.",שאלת תחולת עונש המאסר המותנה
132,ME-19-02-60154-39,"מובן שעונש מאסר ממושך יקשה על הנאשם ועל משפחתו ובפרט לנוכח תפקידו ההורי המשמעותי וצרכיהם המיוחדים של ילדיו, כמו גם מצבה הכלכלי הקשה של המשפחה.",שאלת תחולת עונש המאסר המותנה
133,ME-19-02-60154-39,"הנאשם גילה מגיל צעיר קשיי הסתגלות לצד קשיים רגשיים והתנהגותיים, ובהיעדר דמויות הוריות תומכות ומציבות גבול, חבר בגיל צעיר לחברה שולית גם בקרב משפחתו והסתבך בפלילים.",שאלת תחולת עונש המאסר המותנה
134,ME-19-02-60154-39,מובן שלנסיבות חייו קשר למעורבותו החוזרת בפלילים.,שאלת תחולת עונש המאסר המותנה
135,ME-19-02-60154-39,"הנאשם הודה בביצוע העבירה, אף שבפני שירות המבחן התקשה בנטילת אחריות לביצוע העבירה, וכן התקשה להירתם להליך טיפולי לשם הפחתת הסיכון להישנות ביצוע עבירות בעתיד.",שאלת תחולת עונש המאסר המותנה
136,ME-19-02-60154-39,הנאשם ערך מאמצים לאורך השנים האחרונות לתפקוד תעסוקתי ומשפחתי תקין ומעורבותו השולית פחתה.,שאלת תחולת עונש המאסר המותנה
137,ME-19-02-60154-39,"לנאשם עבר פלילי הכולל שלוש הרשעות והליך שהסתיים ללא הרשעה, זאת במגוון עבירות: אלימות, נשק, שוד, אי מניעת פשע והחזקת סם לצריכה עצמית, בגינן נדון בין היתר לשני עונשי מאסר ממושכים.",שאלת תחולת עונש המאסר המותנה
138,ME-19-02-60154-39,"כמו כן נתתי דעתי לתקופה המעצר שבה שהה הנאשם במשך למעלה מחודשיים ימים (מיום 10.2.19 עד 17.4.19), ולכך שלאחר מכן שהה הנאשם בתנאים מגבילים במשך תקופה ארוכה.",שאלת תחולת עונש המאסר המותנה
139,ME-19-02-60154-39,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לכך שסנקציות פליליות שהושתו על הנאשם ובכללן עונשי מאסר לא הוו עבורו גורם מרתיע ומנעו ביצוע העבירה דנן.",שאלת תחולת עונש המאסר המותנה
140,ME-19-02-60154-39,"כך גם שלילת נזקקות טיפולית מצדו בפני שירות המבחן, באופן שלא אפשר שילובו בטיפול לשם הפחתת הסיכון במצבו.",שאלת תחולת עונש המאסר המותנה
141,ME-19-02-60154-39,עוד יש לתת את הדעת לתיקון 133 לחוק העונשין אשר מאפשר להטיל עונש של תשעה חודשי עבודות שירות.,שאלת תחולת עונש המאסר המותנה
142,ME-19-02-60154-39,"התיקון לחוק אימץ את דוח הוועדה הציבורית לבחינת מדיניות הענישה והטיפול בעבריינים בראשות כב' השופטת דליה דורנר (2015), אשר מצא כי שיקום בקהילה באמצעות ענישה של עבודות שירות וצווי מבחן צפוי להפיק תוצאות טובות יותר מאשר שימוש נרחב יותר במאסרים בפועל.",שאלת תחולת עונש המאסר המותנה
143,ME-19-02-60154-39,"דברי ההסבר להצעת חוק העונשין (נשיאת מאסר בעבודות שירות – הוראת שעה), תשע""ז-2016, ה""ח הממשלה 1091 (14.11.16) מציינים כי תיקון החוק צפוי להביא לצמצום השימוש במאסרים במקרים שבהם המאסר אינו הכרחי לצורך הגבלת יכולתו של העבריין לביצוע עבירות וכן לגבי עבריינים שהמסוכנות שלהם לחברה אינה גבוהה.",שאלת תחולת עונש המאסר המותנה
144,ME-19-02-60154-39,"גישה זו אף עולה בקנה אחד עם הנחית פרקליט המדינה מס' 9.14.1 בנושא ""מדיניות התביעה בעניין הטלת עונש מאסר בעבודת שירות לתקופה העולה על שישה חודשים"" (מיום 26.3.19) אשר מאמצת את מסקנות דוח ועדת דורנר בנושא זה (פסקה 9(ג) להנחיה).",שאלת תחולת עונש המאסר המותנה
145,ME-19-02-60154-39,"לפיכך, ובאיזון בין השיקולים השונים סבורני שיש לגזור על הנאשם עונש בשליש התחתון של מתחם העונש הולם – עונש שהנאשם יישא בו בעבודות שירות לתקופה המרבית (ללא ניכוי ימי מעצרו).",שאלת תחולת עונש המאסר המותנה
146,ME-19-02-60154-39,"הרכיבים הכספיים – לנוכח טיב העבירה, ועל אף שהנאשם לא היה צפוי לקבל רווחים כספיים ממעשיו, סבורני כי יש להשית על הנאשם אף קנס כספי משמעותי ומרתיע, תוך התחשבות בפרמטרים הבאים: חלקו היחסי במעשים כמסייע, עונש הקנס בסך של 10,000 ₪ שהוטל על המבצע העיקרי (נאשם 1), הקנסות אשר הוטלו על מסייעים לגידול מעבדות סמים במקרים דומים, ומצבו הכלכלי של הנאשם.",שאלת תחולת עונש המאסר המותנה
147,ME-19-02-60154-39,"בשים לב להסדר הטיעון אשר כלל טווח ענישה מוסכם לעניין הקנס שבין 2,000 ₪ ל-5,000 ₪, סבורני כי יש להטיל קנס ברף העליון של ההסדר, כעתירת המאשימה.",שאלת תחולת עונש המאסר המותנה
148,ME-19-02-60154-39,"בכל הנוגע לחילוט הרכב, הוסכם בהסדר הטיעון כי ככל שהנאשם יפקיד סך של 19,500 ₪, הרי שהרכב שנתפס לא יחולט.",שאלת תחולת עונש המאסר המותנה
149,ME-19-02-60154-39,ההפקדה בוצעה.,שאלת תחולת עונש המאסר המותנה
150,ME-19-02-60154-39,"9 חודשי מאסר בפועל לנשיאה בדרך של בעבודות שירות, על פי התוכנית שגיבש הממונה על עבודות השירות.","אשר על-כן, הנני גוזר על הנאשם את העונשים הבאים:"
151,ME-19-02-60154-39,תחילת ריצוי עבודות השירות מיום 15.10.20.,"אשר על-כן, הנני גוזר על הנאשם את העונשים הבאים:"
152,ME-19-02-60154-39,"9 חודשי מאסר על תנאי, לבל יעבור הנאשם במשך 3 שנים מהיום כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
153,ME-19-02-60154-39,"קנס כספי בסך של 5,000 ₪  או 50 ימי מאסר תמורתו.","אשר על-כן, הנני גוזר על הנאשם את העונשים הבאים:"
154,ME-19-02-60154-39,"הקנס ישולם ב-10 תשלומים חודשיים שווים ורצופים, שהראשון שבהם ביום 1.1.21.","אשר על-כן, הנני גוזר על הנאשם את העונשים הבאים:"
155,ME-19-02-60154-39,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
156,ME-19-02-60154-39,"חילוט סך של 19,500 ₪ אשר הופקד בתיק זה ,לטובת הקרן לפי פקודת הסמים.","אשר על-כן, הנני גוזר על הנאשם את העונשים הבאים:"
157,ME-19-02-60154-39,"לאחר החילוט האמור, הרכב מסוג סקודה אוקטביה מ.ר: 71-120-53, יושב לבעליו, בכפוף לכל הוראה חוקית.","אשר על-כן, הנני גוזר על הנאשם את העונשים הבאים:"
158,ME-19-02-60154-39,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
159,ME-19-02-60154-39,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
160,ME-19-02-60154-39,"54678313ניתן היום,  כ""ב תמוז תש""פ, 14 יולי 2020, בנוכחות הצדדים.","אשר על-כן, הנני גוזר על הנאשם את העונשים הבאים:"
