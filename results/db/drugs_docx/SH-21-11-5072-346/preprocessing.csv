,verdict,text,part
0,SH-21-11-5072-346,ראמז אבן עתמי (עצור/אסיר בפיקוח),הנאשם
1,SH-21-11-5072-346,"חוק העונשין, תשל""ז-1977: סע'  13, 40ט', 499(א)(1)",הנאשם
2,SH-21-11-5072-346,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 19א",הנאשם
3,SH-21-11-5072-346,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-21-11-5072-346,"קשירת קשר לעשות פשע, בניגוד לסעיף 499(א)(1) לחוק העונשין, תשל""ז – 1977 (שתי עבירות);",כתב האישום והסדר הטיעון
5,SH-21-11-5072-346,"יצוא, יבוא, מסחר, הספקה סמים מסוכנים, בניגוד לסעיף 13 בצירוף סעיף 19א לפקודת הסמים המסוכנים [נוסח חדש], תשל""ג – 1973 (להלן: ""הפקודה"") (שלוש עבירות);",כתב האישום והסדר הטיעון
6,SH-21-11-5072-346,"החזקת סמים שלא לצריכה עצמית, בניגוד לסעיף 7(א)+7(ג) רישא לפקודה (עבירה אחת).",כתב האישום והסדר הטיעון
7,SH-21-11-5072-346,"במועד הרלוונטי לעובדות כתב האישום, שימש אלירן בן עזרא סוכן משטרתי, במסגרת פעילות מיגור תופעת הסחר בסמים ברחבי הדרום (להלן: ""הסוכן"").",כתב האישום והסדר הטיעון
8,SH-21-11-5072-346,"במועד הרלוונטי לעובדות כתב האישום, קשר הנאשם קשר עם אחר, אשר זהותו אינה ידועה למאשימה (להלן: ""האחר""), למכור סם מסוכן מסוג קנביס לסוכן (להלן: ""הקשר"").",כתב האישום והסדר הטיעון
9,SH-21-11-5072-346,"במועד הרלוונטי לעובדות כתב האישום, עשה האחר שימוש בטלפון נייד שמספרו 050-5447927 (להלן: ""נייד האחר"").",כתב האישום והסדר הטיעון
10,SH-21-11-5072-346,"בתאריך 28.07.21, בשעה 16:00 או בסמוך לכך, התקשר הסוכן לנייד של האחר ובמעמד השיחה אמר לו, כי הוא ""צריך ב-400"" והאחר אמר לו שיחזור אליו מאוחר יותר.",כתב האישום והסדר הטיעון
11,SH-21-11-5072-346,"בהמשך לכך בשעה 17:50 או בסמוך לכך, שלח האחר הודעה לסוכן בה ביקש ממנו לשלוח לו מיקום, ובהמשך, בשעה 19:35 לערך, שלח הסוכן לאחר הודעה עם מיקום של רחוב מבצע נחשון 16 בבאר שבע (להלן: ""המקום"").",כתב האישום והסדר הטיעון
12,SH-21-11-5072-346,"בתוך כך, בשעה 20:15 או בסמוך לכך, במסגרת הקשר ולשם קידומו, הגיע למקום הנאשם ברכב מסוג טויוטה קורולה ל.ז. 88-816-64 (להלן: ""הרכב""), והסוכן ניגש לרכבו, אז קיבל מהנאשם שקית ניילון שקופה, ובה סם מסוכן מסוג קנביס במשקל נטו של 24 גרם (להלן: ""הסם"") ומסר לנאשם מזומן בסך 400 ₪.",כתב האישום והסדר הטיעון
13,SH-21-11-5072-346,"בתאריך 23.08.21, בשעה 15:35 או בסמוך לכך, התקשר הסוכן לנייד של האחר, אולם, לא היה מענה.",כתב האישום והסדר הטיעון
14,SH-21-11-5072-346,"בהמשך לכך, בשעה 16:00 לערך, שלח האחר הודעה לנייד של הסוכן, באמצעות תכנת ""וואטסאפ"" והשניים החלו להתכתב.",כתב האישום והסדר הטיעון
15,SH-21-11-5072-346,"במעמד ההתכתבות, כתב הסוכן לאחר כי הוא ""צריך ב-400"" והאחר אמר לו, כי יחזור אליו מאוחר יותר.",כתב האישום והסדר הטיעון
16,SH-21-11-5072-346,"בהמשך למתואר לעיל, בשעה 17:00 או בסמוך לכך, שלח האחר הודעה לסוכן, בה ביקש ממנו לשלוח מיקום, והסוכן שלח לאחר הודעה, בה פעם נוספת המיקום של רחוב מבצע נחשון 16, באר שבע.",כתב האישום והסדר הטיעון
17,SH-21-11-5072-346,"בתוך כך, בשעה 21:40 או בסמוך לכך, במסגרת הקשר ולשם קידומו, הגיע למקום הנאשם ברכב מסוג טויוטה קורולה הנזכר באישום הראשון לעיל, והסוכן ניגש לרכבו, אז קיבל מהנאשם שקית ניילון שקופה ובה סם מסוכן מסוג קנביס במשקל נטו של 14.85 גרם (להלן: ""הסם""), והסוכן מסר לנאשם מזומן בסך 300 ₪.",כתב האישום והסדר הטיעון
18,SH-21-11-5072-346,"במעמד הפגישה, לאחר שאמר הסוכן לנאשם שהוא ממתין לו במקום זמן רב, אמר הנאשם לסוכן: ""אתה צריך לקחת ממני ישר וזהו...",כתב האישום והסדר הטיעון
19,SH-21-11-5072-346,"בתאריך 30.08.21, סמוך לשעה 20:25, ברחוב וינגייט בבאר שבע, הגיע הנאשם למקום כשהוא נוהג ברכבו מסוג טויוטה קורולה ל.ז. 88-816-64.",כתב האישום והסדר הטיעון
20,SH-21-11-5072-346,"בשלב זה, נכנס קאסם אלאסאדי (להלן: ""קאסם"") לתוך הרכב, הנאשם מסר לו סם מסוכן מסוג קנביס במשקל נטו של 7.08 גרם, וקאסם מסר לו בתמורה מזומן בסך 300 ₪.",כתב האישום והסדר הטיעון
21,SH-21-11-5072-346,"באותו מעמד, החזיק הנאשם בתא המטען ברכב, בשקית ובה סם מסוכן מסוג קנביס במשקל נטו של 77.66 גרם, שלא לצריכתו העצמית.",כתב האישום והסדר הטיעון
22,SH-21-11-5072-346,"בין הצדדים נערך הסדר טיעון, אשר לא כלל הסכמות לענין העונש.",כתב האישום והסדר הטיעון
23,SH-21-11-5072-346,"במסגרת ההסדר סוכם, כי הנאשם יודה בעובדות ובעבירות שבכתב האישום בתיק העיקרי כפי שהן, ואילו בתיק הצירוף, יתוקן כתב האישום והנאשם יודה ויורשע בעובדות ובעבירות שבכתב האישום המתוקן.",כתב האישום והסדר הטיעון
24,SH-21-11-5072-346,הצדדים עתרו להפנות את הנאשם לקבלת תסקיר סופי מאת שירות המבחן למבוגרים.,כתב האישום והסדר הטיעון
25,SH-21-11-5072-346,"לאחר שהוגשו התסקירים, טענו הצדדים לעונש.",כתב האישום והסדר הטיעון
26,SH-21-11-5072-346,מכאן – גזר דין זה.,כתב האישום והסדר הטיעון
27,SH-21-11-5072-346,מי מהצדדים לא הגיש ראיות לענין העונש.,ראיות לעונש
28,SH-21-11-5072-346,"בענינו של הנאשם הוגשו תסקירים המפרטים את נסיבותיו האישיות, כבן 23, רווק, מתגורר בשבט עאצם עם הוריו ועבד כשכיר בסופר ""ויקטורי"" באר שבע.",הערכת שירות המבחן למבוגרים
29,SH-21-11-5072-346,הנאשם סיים 12 שנות לימוד עם תעודת בגרות מלאה ושלל בעיות התנהגות במסגרות החינוכיות.,הערכת שירות המבחן למבוגרים
30,SH-21-11-5072-346,"הנאשם שיתף, כי ברצונו לפנות ללימודים אקדמאיים וחוסך כסף לשם כך.",הערכת שירות המבחן למבוגרים
31,SH-21-11-5072-346,הנאשם נעדר הרשעות קודמות.,הערכת שירות המבחן למבוגרים
32,SH-21-11-5072-346,"הנאשם שלל שתיית אלכוהול, אך מסר, כי ניסה באופן חד פעמי שימוש בקנאביס, סמוך לתקופת מעצרו.",הערכת שירות המבחן למבוגרים
33,SH-21-11-5072-346,הנאשם שלל נזקקות טיפולית בתחום ההתמכרויות.,הערכת שירות המבחן למבוגרים
34,SH-21-11-5072-346,"ביחס לעבירות, הודה הנאשם ומסר, כי נקלע לקשיים כלכליים והיה זקוק לכסף זמין.",הערכת שירות המבחן למבוגרים
35,SH-21-11-5072-346,"לדבריו, פנו אליו אנשים שהוא מכיר באופן שטחי בהצעה שיעביר סמים בתמורה לכסף.",הערכת שירות המבחן למבוגרים
36,SH-21-11-5072-346,"הנאשם מסר, כי הוא התפתה לכסף המהיר ולא חשב שמעשיו יתגלו ויהיו להם השלכות.",הערכת שירות המבחן למבוגרים
37,SH-21-11-5072-346,"הנאשם מסר, כי הוא מצטער ומתחרט על מעשיו, והסתבכותו עם החוק אינה תואמת את אורחות חייו והערכים עליהם גדל.",הערכת שירות המבחן למבוגרים
38,SH-21-11-5072-346,"לדבריו, כיום הוא מבין את חומרת העבירות ואת התנהגותו חוצה הגבולות, והוא מעוניין לשקם את חייו ולהימנע ממעורבות פלילית נוספת.",הערכת שירות המבחן למבוגרים
39,SH-21-11-5072-346,"שירות המבחן למבוגרים התרשם, כי הנאשם נוטל אחריות מלאה ומביע חרטה על מעשיו, ומביע שאיפה לנהל חיים נורמטיביים.",הערכת שירות המבחן למבוגרים
40,SH-21-11-5072-346,"שירות המבחן למבוגרים התרשם, כי ההליך הפלילי מרתיע ומציב גבולות עבור הנאשם.",הערכת שירות המבחן למבוגרים
41,SH-21-11-5072-346,"שירות המבחן למבוגרים התרשם, כי הנאשם עלול לפנות לדרך שולית לצורך עמידתו במחויבויות שמרגיש.",הערכת שירות המבחן למבוגרים
42,SH-21-11-5072-346,"שירות המבחן למבוגרים התרשם, כי הנאשם נתון בהליך גיבוש זהות ובעל אישיות הנוטה לרצות אחרים, והעריך, כי קיים סיכון לעבור שוב על החוק.",הערכת שירות המבחן למבוגרים
43,SH-21-11-5072-346,שירות המבחן התרשם מנטייה להתנהגות ללא חשיבה מעמיקה על השלכות מעשיו ומקושי בבחינת אלטרנטיבות לפעולה.,הערכת שירות המבחן למבוגרים
44,SH-21-11-5072-346,שירות המבחן המליץ לשלב את הנאשם בקבוצה טיפולית.,הערכת שירות המבחן למבוגרים
45,SH-21-11-5072-346,"בתסקיר מיום 02.06.22 נמסר, כי הנאשם שולב בקבוצה טיפולית המתקיימת אחת לשבוע למשך כשעה ומחצה.",הערכת שירות המבחן למבוגרים
46,SH-21-11-5072-346,"הנאשם נכח בארבעה מפגשים מתוך שבעה, ונעדר משלושה מפגשים באישור, על רקע צום הרמדאן.",הערכת שירות המבחן למבוגרים
47,SH-21-11-5072-346,"גורמי הטיפול מסרו, כי הנאשם משתתף שקט אך משתף במידה מותאמת אם המנחים פונים אליו.",הערכת שירות המבחן למבוגרים
48,SH-21-11-5072-346,"שירות המבחן למבוגרים התרשם, לאחר שיחות מעקביות עם הנאשם, כי יש מקום לדחות את הדיון פעם נוספת, על מנת לאפשר לנאשם תקופת ניסיון בקבוצה הטיפולית בטרם גיבוש המלצה עונשית.",הערכת שירות המבחן למבוגרים
49,SH-21-11-5072-346,"בתסקיר מיום 30.10.22 נמסר, כי הנאשם מהווה משתתף נוכח במפגשים ומשתף פעולה באופן מלא.",הערכת שירות המבחן למבוגרים
50,SH-21-11-5072-346,"הנאשם מסר שתי בדיקות שתן, אשר יצאו ""נקיות"" משרידי סם.",הערכת שירות המבחן למבוגרים
51,SH-21-11-5072-346,הנאשם הביע שביעות רצון משילובו בקבוצה הטיפולית ותיאר תחושת סיפוק מענה לצרכיו הרגשיים.,הערכת שירות המבחן למבוגרים
52,SH-21-11-5072-346,"במהלך תקופת הדחיה, לא נפתחו תיקים נוספים נגד הנאשם.",הערכת שירות המבחן למבוגרים
53,SH-21-11-5072-346,"שירות המבחן העריך, כי קיים סיכון להישנות העבירות והמליץ על ענישה מוחשית ומרתיעה בדמות מאסר לריצוי בדרך של עבודות שירות, לצד מאסר מותנה מרתיע לאורך זמן.",הערכת שירות המבחן למבוגרים
54,SH-21-11-5072-346,"שירות המבחן התרשם, כי הנאשם זקוק להמשך הכוונה וכלים להתמודדות אדפטיבית במצבי קושי והמליץ על העמדת הנאשם תחת מבחן למשך חצי שנה.",הערכת שירות המבחן למבוגרים
55,SH-21-11-5072-346,התביעה הגישה טיעוניה בכתב (ת/1) והשלימה אותן על פה.,טענות הצדדים
56,SH-21-11-5072-346,"התביעה טענה, כי מעשי הנאשם פגעו בערכים המוגנים של שלום הציבור; בטחונו; בריאותו; הגנה על הציבור מפני נזקים חברתיים הנגרמים מסמים מסוכנים; והגנה על הציבור מפני עבירות פליליות.",טענות הצדדים
57,SH-21-11-5072-346,"תביעה טענה, כי ביחס לעבירת החזקת סם שלא לצריכה עצמית יש לסווג אותה כ""אחותה"" של עבירת הסחר, ומדובר בעבירה המצדיקה ענישה מרתיעה.",טענות הצדדים
58,SH-21-11-5072-346,"התביעה עתרה, ביחס לכתב האישום בתיק העיקרי, למתחם ענישה הנע בין 10 ועד 24 חודשי מאסר בפועל.",טענות הצדדים
59,SH-21-11-5072-346,"התביעה עתרה, ביחס לכתב האישום בתיק הצירוף, למתחם ענישה הנע בין 9 ועד 22 חודשי מאסר בפועל.",טענות הצדדים
60,SH-21-11-5072-346,"התביעה טענה, כי לאור כך שהנאשם נעדר עבר פלילי והחל בהליך טיפולי בשירות המבחן למבוגרים, יש מקום לעשות חפיפה מסוימת בין מתחמי הענישה, אך אין מקום לחרוג ממתחם העונש ההולם עד כדי עבודות שירות.",טענות הצדדים
61,SH-21-11-5072-346,"התביעה טענה, כי יש להרחיק את הנאשם מהחברה מתוך שמירה על האינטרס הציבורי ולהרתיע את היחיד והרבים תוך הבהרה שאין כדאיות בעבירות סמים.",טענות הצדדים
62,SH-21-11-5072-346,"התביעה עתרה למקם את עונשו של הנאשם ברף התחתון של מתחם העונש (בטיעוניה בכתב נכתב, כי היא מבקשת למקם את עונשו ברף התחתון של כל אחד ממתחמי הענישה).",טענות הצדדים
63,SH-21-11-5072-346,התביעה עתרה להטיל גם מאסרים מותנים מרתיעים; פסילה בפועל ועל תנאי של רישיון הנהיגה; קנס משמעותי; והתחייבות להימנע מעבירה.,טענות הצדדים
64,SH-21-11-5072-346,"התביעה עתרה בנוסף, להשמיד את הסמים.",טענות הצדדים
65,SH-21-11-5072-346,ההגנה הגישה טיעוניה בכתב (נ/1) והשלימה אותן על פה.,טענות הצדדים
66,SH-21-11-5072-346,"ההגנה טענה, כי הנאשם נשלח על ידי אחר למסור את הסמים, ומדובר במשקלים נמוכים.",טענות הצדדים
67,SH-21-11-5072-346,"ההגנה טענה, כי עבירות הסמים אינן מאפיינות את הנאשם ומדובר באפיזודה מקרית אשר נבעה מהחלטה פזיזה ונטולת מחשבה, אשר הובילה את הנאשם להיגרר אחר אדם אחר לצורך השגת רווח כלכלי לנוכח חובות אליהם נקלע.",טענות הצדדים
68,SH-21-11-5072-346,"ההגנה טענה, כי בנסיבות המעשים, מדובר ברף הנמוך של עבירות הסמים.",טענות הצדדים
69,SH-21-11-5072-346,"ההגנה ביקשה לקחת בחשבון, כי הנאשם נעדר הרשעות קודמות, זו הסתבכותו הראשונה ולא נפתחו נגדו תיקים נוספים מאז אירועי כתב האישום.",טענות הצדדים
70,SH-21-11-5072-346,"ההגנה טענה, כי למעשי הנאשם לא קדם תכנון.",טענות הצדדים
71,SH-21-11-5072-346,"אמנם הוא החזיק בסם מסוכן ומכר סמים לסוכן משטרתי, אך לא השתייך לקבוצת סוחרי סמים.",טענות הצדדים
72,SH-21-11-5072-346,"ההגנה טענה, כי הגם שחלקו של הנאשם הוא עיקרי כיוון שהוא מכר את הסם, הרי שהוא נגרר בהחלטה רגעית לעבור את העבירות, ולקח בהן חלק על מנת להפיק רווח כלכלי.",טענות הצדדים
73,SH-21-11-5072-346,ההגנה ביקשה לתת משקל להודאת הנאשם באשמה ונטילת האחריות מצדו.,טענות הצדדים
74,SH-21-11-5072-346,ההגנה ביקשה להתחשב בנסיבותיו האישיות של הנאשם ובמצבו הכלכלי.,טענות הצדדים
75,SH-21-11-5072-346,"ההגנה ביקשה לתת משקל לתסקירי שירות המבחן למבוגרים, מהם עולה, כי הנאשם מבטא שאיפות נורמטיביות לעתיד.",טענות הצדדים
76,SH-21-11-5072-346,ההגנה ביקשה לקחת בחשבון את היות הנאשם עצור כארבעה חודשים.,טענות הצדדים
77,SH-21-11-5072-346,ההגנה עתרה למתחם ענישה הנע בין 6 ועד 12 חודשי מאסר בפועל.,טענות הצדדים
78,SH-21-11-5072-346,ההגנה עתרה למקם את עונשו של הנאשם ברף הנמוך של המתחם אליו עתרה.,טענות הצדדים
79,SH-21-11-5072-346,"בדברו האחרון של הנאשם מסר, כי הוא מצטער על מעשיו, כי הוא הסתבך באופן חד פעמי והוא מבקש הזדמנות שניה מבית המשפט.",טענות הצדדים
80,SH-21-11-5072-346,"בית המשפט כבר אמר דברו, לא פעם, בדבר הצורך להילחם בנגע הסמים ובייחוד במי שמפיצים סם מסוכן.",דיון והכרעה
81,SH-21-11-5072-346,"לעבירות אלה השלכות – הן מבחינת שלום הציבור ובריאותו, והן השלכות כלכליות, תוך גלגול כספים לא מדווחים, בהיקף גדול, אשר, בסופו של דבר, מגיעים למימון פשיעה, הימורים ושאר תופעות שליליות הפוגעות בכלכלת המדינה ובחברה.",דיון והכרעה
82,SH-21-11-5072-346,"על אף רוחות שונות הנושבות בתחום זה, גם סם מסוכן מסוג קנביס, הוא חומר ממכר, ששימוש מתמשך בו עלול לגרום נזקים לא קלים בתחום התובנה, תפישת המציאות ובייחוד בתחום התפקודי והתעסוקתי, ומכאן גם – נזקים חברתיים.",דיון והכרעה
83,SH-21-11-5072-346,"בית משפט זה שב והדגיש כי על מדיניות הענישה בגין סחר והפצה של סמים מסוכנים, ובכללן סמים הנחשבים כ""סמים קלים"", להיות מרתיעה ומשמעותית, וכי יש לראות בחומרה ניסיונות לעשיית רווח כספי באמצעות סחר בסמים אלה",דיון והכרעה
84,SH-21-11-5072-346,עבירות של סחר בסמים מסוכנים הן עבירות חמורות.,דיון והכרעה
85,SH-21-11-5072-346,"בית המשפט העליון חזר וקבע, כי הסמים המסוכנים פשטו בקרבנו כנגע חברתי, אשר השלכותיו הרסניות וסכנותיו רחבות היקף.",דיון והכרעה
86,SH-21-11-5072-346,"בשל הנזק החברתי רב העוצמה, שגורמת עבירה של סחר בסם מסוכן שלא לצריכה עצמית, זוהי עבירה שככלל ראוי שכל המבצע אותה יישא בעונש מאסר בפועל משמעותי וממושך מאחורי סורג ובריח.",דיון והכרעה
87,SH-21-11-5072-346,"מזה זמן רב, מדגישים בתי המשפט את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
88,SH-21-11-5072-346,"ההחמרה בענישה משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
89,SH-21-11-5072-346,"בית המשפט אמר דברו לא אחת, אף בנוגע לעבירת החזקת סם שלא לצריכה עצמית.",דיון והכרעה
90,SH-21-11-5072-346,"אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים.",דיון והכרעה
91,SH-21-11-5072-346,"עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונשה זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ₪...",דיון והכרעה
92,SH-21-11-5072-346,"על בית המשפט להרתיע היחיד והרבים מפני עבירות הסמים, ולהילחם בתופעה הקשה של נגע הסמים, הצוברת תאוצה בשנים האחרונות.",דיון והכרעה
93,SH-21-11-5072-346,"להלן, תובא סקירה של מדיניות הענישה הנוהגת:",דיון והכרעה
94,SH-21-11-5072-346,"בהקשר זה יש להדגיש, סקירת הענישה הנוהגת ומתחם העונש ההולם – אינם זהים.",דיון והכרעה
95,SH-21-11-5072-346,"בבואו של בית המשפט לקבוע את מתחם העונש ההולם, עליו לשקול, בין היתר, את מדיניות הענישה הנוהגת, אך שיקול זה – כמובן אינו היחיד.",דיון והכרעה
96,SH-21-11-5072-346,"בהתאם לסעיף 40ט' לחוק העונשין, תשל""ז – 1977, בבואו של בית המשפט לקבוע מתחם ענישה, רשאי לקחת בחשבון מכלול שיקולים, בין היתר, נסיבות ביצוע העבירה; משך ההתנהגות העבריינית; מידת הפגיעה בערכים המוגנים; וכן, שיקולים נוספים.",דיון והכרעה
97,SH-21-11-5072-346,"לאור מספר עסקאות הסחר; כמות הסמים בה סחר הנאשם; כמות הסם אותו החזיק הנאשם שלא לצריכתו העצמית; בקשת הנאשם מהסוכן שיפנה ישירות אליו ולא דרך האחר לצורך קבלת הסמים; מוצא בית המשפט לקבוע מתחם ענישה אחד, בגין כלל העבירות, הנע בין 10 ועד 20 חודשי מאסר בפועל.",דיון והכרעה
98,SH-21-11-5072-346,"הנאשם נעדר הרשעות קודמות, ואין אינדיקציה להסתבכות נוספת עם החוק מאז אירועי כתב האישום.",קביעת הענישה הספציפית בתוך המתחם
99,SH-21-11-5072-346,הפרוגנוזה מטעם שירות המבחן למבוגרים בענינו – חיובית וישנה המלצה שיקומית בענינו.,קביעת הענישה הספציפית בתוך המתחם
100,SH-21-11-5072-346,"הנאשם התגייס להליך טיפולי ושירות המבחן התרשם, כי הוא נתרם ממנו ויש לאפשר לו להמשיך בהליך זה.",קביעת הענישה הספציפית בתוך המתחם
101,SH-21-11-5072-346,"הנאשם הודה במיוחס לו, נטל אחריות מלאה על מעשיו, ובית המשפט התרשם, כי הנאשם מביע חרטה כנה על מעשיו והפיק את הלקחים הנדרשים.",קביעת הענישה הספציפית בתוך המתחם
102,SH-21-11-5072-346,"בית המשפט התרשם, כי העבירה אינה מאפיינת את מהלך החיים הנורמטיבי של הנאשם, אשר מבטא שאיפות לעתיד, ומנהל אורח חיים עמלני.",קביעת הענישה הספציפית בתוך המתחם
103,SH-21-11-5072-346,"במכלול הנסיבות, מוצא בית המשפט למקם את עונשו של הנאשם בחלק התחתון של מתחם הענישה, אך לנוכח כך ששב והסתבך בעבירות נושא כתב האישום שצורף – לא יועמד העונש על הרף התחתון ממש.",קביעת הענישה הספציפית בתוך המתחם
104,SH-21-11-5072-346,"זאת, כמובן, בתוספת מאסר מותנה מרתיע, לבל יהין הנאשם לעבור שוב עבירות דומות.",קביעת הענישה הספציפית בתוך המתחם
105,SH-21-11-5072-346,"הנאשם יועמד תחת מבחן, על מנת לאפשר לו להשלים ההליך הטיפולי וצו המבחן יהווה חרב נוספת התלויה מעל ראשו.",קביעת הענישה הספציפית בתוך המתחם
106,SH-21-11-5072-346,"בשל המניע הכלכלי העומד ברקע לעבירות סמים, מוצא בית המשפט להטיל עיצום כספי מסוג קנס.",קביעת הענישה הספציפית בתוך המתחם
107,SH-21-11-5072-346,"לאור השימוש שערך הנאשם ברכב מנועי לצורך המסחר בסמים המסוכנים והחזקתם, מוצא בית המשפט להטיל פסילת רישיון בפועל ועל תנאי.",קביעת הענישה הספציפית בתוך המתחם
108,SH-21-11-5072-346,לאחר שבית המשפט שמע טיעוני הצדדים על פה; עיין בראיות לעונש; עיין בתסקירי שירות המבחן למבוגרים; עיין בפסיקה שהוגשה; ולאחר ששמע דברו האחרון של הנאשם; גוזר על הנאשם את העונשים כדלקמן:,סיכום
109,SH-21-11-5072-346,"11 חודשי מאסר בפועל, בניכוי ימי מעצרו על פי רישומי שב""ס;",סיכום
110,SH-21-11-5072-346,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
111,SH-21-11-5072-346,"3 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
112,SH-21-11-5072-346,"קנס בסך 12,000 ₪ או 90 ימי מאסר תמורתו.",סיכום
113,SH-21-11-5072-346,הקנס ישולם ב - 12 תשלומים שווים החל מיום 15.01.23 ובכל 15 לחודש העוקב.,סיכום
114,SH-21-11-5072-346,לא יעמוד הנאשם באחד התשלומים במועד – תעמוד היתרה לפירעון מידי;,סיכום
115,SH-21-11-5072-346,הנאשם יעמוד במבחן למשך חצי שנה מהיום.,סיכום
116,SH-21-11-5072-346,"במסגרת צו המבחן, יהיה עליו להשתתף בכל הליך טיפולי או מעקבי כפי שיומלץ ע""י שירות המבחן.",סיכום
117,SH-21-11-5072-346,"על הנאשם להתייצב, בתוך 7 ימים מהיום, בשירות המבחן לקבלת הוראות מתאימות.",סיכום
118,SH-21-11-5072-346,"הנאשם מוזהר, כי אי שיתוף פעולה במסגרת צו המבחן עלול להביא להפקעתו ולדיון מחדש בשאלת העונש בתיק זה, על כל המשתמע מכך;",סיכום
119,SH-21-11-5072-346,פסילה בפועל מקבל או מהחזיק רשיון נהיגה לרכב מנועי למשך שנה.,סיכום
120,SH-21-11-5072-346,"על הנאשם להפקיד רשיונו, או תצהיר מתאים, במזכירות בית המשפט עד ליום העבודה שלאחר יום שחרורו ממאסר.",סיכום
121,SH-21-11-5072-346,"מובהר לנאשם, כי החל מתאריך זה – כל עוד לא הופקד הרשיון – יהיה הנאשם פסול מלנהוג, אך הפסילה לא תימנה;",סיכום
122,SH-21-11-5072-346,"פסילה מקבל ומהחזיק רשיון נהיגה לרכב מנועי, בת  6 חדשים, על תנאי, תקופת התנאי -למשך 3 שנים מיום סיום הפסילה בפועל;",סיכום
123,SH-21-11-5072-346,השמדת הסמים - בחלוף תקופת הערעור.,סיכום
124,SH-21-11-5072-346,עותק גזר הדין יועבר לשירות המבחן למבוגרים.,סיכום
125,SH-21-11-5072-346,צו מבחן יוגש לחתימה בתוך 30 יום מהיום.,סיכום
126,SH-21-11-5072-346,5129371הנאשם יתייצב לריצוי עונשו כעת.,סיכום
127,SH-21-11-5072-346,"ניתנה היום, ד' טבת תשפ""ג, 28 דצמבר 2022, במעמד הצדדים.",סיכום
