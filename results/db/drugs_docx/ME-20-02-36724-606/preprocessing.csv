,verdict,text,part
0,ME-20-02-36724-606,בית המשפט המחוזי בחיפה,nothing
3,ME-20-02-36724-606,"ע""י ב""כ עוה""ד נג'וא סלימאן וסיוון קוסטר",מדינת ישראל
5,ME-20-02-36724-606,גיא  (בן שמעון) אבוטבול לגאלי,נגד
7,ME-20-02-36724-606,"ע""י ב""כ עו""ד שי לוי",נגד
8,ME-20-02-36724-606,"פקודת הסמים המסוכנים [נוסח חדש], תשל""ג-1973: סע'  6, 36א(ב)",הנאשם
9,ME-20-02-36724-606,"חוק העונשין, תשל""ז-1977: סע'  40ד(א), 40ט', 400",הנאשם
10,ME-20-02-36724-606,"בעקבות הסדר טיעון שנעשה בין הצדדים, הוגש לבית המשפט כתב אישום מתוקן, והנאשם הודה בעובדות המפורטות בו, והורשע על פי הודאתו, ועתה אני בא לגזור את דינו.",גזר דין
11,ME-20-02-36724-606,כתב האישום המתוקן,גזר דין
12,ME-20-02-36724-606,"בכתב האישום המתוקן שהוגש נגד הנאשם, נטען כי בתאריך 3.12.2017 שכר הנאשם בית צמוד קרקע בישוב קיסריה, והחזיק בבית מתאריך 10.12.2017 ועד לתאריך 3.2.2020 (המועד בו הנאשם נעצר), וזאת תמורת דמי שכירות בסכום של כ- 12,000 ₪ לחודש.",גזר דין
13,ME-20-02-36724-606,"במהלך התקופה בה הנאשם החזיק בבית, הנאשם ואדם אחר, שזהותו אינה ידועה למאשימה, גידלו בבית סם מסוכן מסוג קנבוס, ללא רישיון כחוק, ושלא לצריכתם העצמית.",גזר דין
14,ME-20-02-36724-606,"לצורך גידול הקנבוס, הנאשם והאחר ציידו את הבית ב- 6 מזגני אוויר, 4 מפוחים בינוניים, 4 מסנני אוויר, 65 שנאים, 73 מנורות, מאוורר גדול ומשקל.",גזר דין
15,ME-20-02-36724-606,"בתאריך 3.2.2020 בעת שנעשה חיפוש בבית, נמצאו בו 612 שתילי קנבוס, במשקל כולל של כ- 90 ק""ג נטו.",גזר דין
16,ME-20-02-36724-606,"נטען כי הנאשם נטל וצרך חשמל, שלא היה זכאי לו, בסכום כולל של כ- 213,000 ₪.",גזר דין
17,ME-20-02-36724-606,"על רקע העובדות המתוארות בכתב האישום, בהן הנאשם הודה, הורשע הנאשם בביצוע העבירות הבאות:",גזר דין
18,ME-20-02-36724-606,"(א)	ייצור, הכנה והפקה של סמים מסוכנים, עבירה לפי סעיף 6 לפקודת הסמים המסוכנים [נוסח חדש], התשל""ג – 1973.",גזר דין
19,ME-20-02-36724-606,"(ב)	נטילת חשמל בגניבה, עבירה לפי סעיף 400 לחוק העונשין, תשל""ז – 1977.",גזר דין
20,ME-20-02-36724-606,לחובת הנאשם שלוש הרשעות קודמות במספר עבירות.,גזר דין
21,ME-20-02-36724-606,"ההרשעה האחת, מתאריך 23.4.2018, בעבירות שעניינן פגיעה בפרטיות, הטרדה באמצעות מתקן בזק, איומים, ניסיון לקבל דבר במרמה, ושיבוש מהלכי משפט.",גזר דין
22,ME-20-02-36724-606,"ההרשעה השניה, מתאריך 7.11.2018, בעבירות של תקיפה ""סתם"" ואיומים.",גזר דין
23,ME-20-02-36724-606,"ההרשעה השלישית, מתאריך 27.6.2019, בעבירה של החזקת שטר כסף מזוייף.",גזר דין
24,ME-20-02-36724-606,"קודם שבאתי לשמוע ראיות הצדדים והטיעון לעונש, הורתי להכין תסקיר מבחן בעניינו של הנאשם.",גזר דין
25,ME-20-02-36724-606,בתסקיר שהוגש סקרה קצינת המבחן את נסיבותיו האישיות של הנאשם.,גזר דין
26,ME-20-02-36724-606,"מתסקיר המבחן עולה, שהנאשם התמכר להימורים ונקלע לחובות כבדים, לרבות חובות בגין הלוואות שנטל בשוק האפור.",גזר דין
27,ME-20-02-36724-606,"לפני קצינת המבחן טען הנאשם, כי חש איום מצד גורמי השוק האפור להם היה חייב כסף, ועל כן בתמורה להתחייבותם שלא לפגוע במשפחתו שכר עבורם, ובמימונם, את הבית בקיסריה, לשם גידול שתילי הקנבוס.",גזר דין
28,ME-20-02-36724-606,"קצינת המבחן הוסיפה, כי הנאשם רשום ברשימת המתנה לקליטה במרכז יום לטיפול בנפגעי התמכרויות, ועל כן ביקשה לדחות את מועד שמיעת הטיעונים לעונש לחודש ספטמבר 2021, בקשה שנדחתה על ידי בהחלטה מתאריך 5.4.2021, שניתנה לאחר שמיעת טענות באי כוח הצדדים.",גזר דין
29,ME-20-02-36724-606,"מכל מקום, לדעת קצינת המבחן, ללא הליך טיפולי ממושך, מעמיק ואינטנסיבי, קיים סיכון להישנות התנהגות פורצת גבולות, בדרגה בינונית עד גבוהה.",גזר דין
30,ME-20-02-36724-606,תמצית טענות באי כוח הצדדים לעניין העונש,גזר דין
31,ME-20-02-36724-606,"באות כוח המאשימה הגישו טיעון כתוב, לצד טענותיהן בעל פה.",גזר דין
32,ME-20-02-36724-606,"באות כוח המאשימה טענו לחומרת העבירות שבוצעו על ידי הנאשם, וצטטו הפסיקה המורה כי יש להחמיר בעניינם של אלה העוסקים בגידול סמים מסוכנים.",גזר דין
33,ME-20-02-36724-606,"באות כוח המאשימה ציינו, כי מדובר בתקופה ארוכה בה הנאשם גידל סמים מסוכנים (כשנתיים וחודשיים).",גזר דין
34,ME-20-02-36724-606,"כמו כן ציינו באות כוח המאשימה את כמות השתילים שנתפסו ומשקלם, ולדעתן מתחם העונש ההולם נע בין 30 חודשי מאסר בפועל ועד 54 חודשי מאסר בפועל, לצד ענישה נלווית.",גזר דין
35,ME-20-02-36724-606,"לעומת טענות באות כוח המאשימה, טען בא כוח הנאשם, כי הנאשם הודה בעבירות המיוחסות לו ונטל אחריות על ביצוען.",גזר דין
36,ME-20-02-36724-606,"לדעת בא כוח הנאשם, יש לגזור את העונש שיש להטיל על הנאשם מכמות השתילים שנתפסה ולא ממשקלם, ולטענת הסניגור, מדובר בכמות שתילים שאינה גדולה.",גזר דין
37,ME-20-02-36724-606,"בא כוח הנאשם הוסיף ועמד על כך, שאף בכתב האישום צויין, כי הנאשם החזיק בבית ששכר ביחד עם אדם אחר שזהותו אינה ידועה, והוסיף וטען, כי בשל החובות הגדולים אליהם נקלע הנאשם, בעקבות התמכרותו להימורים, הוא נאלץ לשכור את הבית עבור אנשים אחרים שגידלו בו סמים מסוכנים, ולמעשה הנאשם היה ""קוף"" (כלשון בא כוח הנאשם, ולא כלשוני שלי) שהוצב לעמוד בחזית, מבלי שהיה לו קשר לגידול הסמים המסוכנים.",גזר דין
38,ME-20-02-36724-606,"עוד הוסיף בא כוח הנאשם והתייחס למצבם הבריאותי של הנאשם אשתו וקרובי משפחה אחרים, ולטענתו יש להטיל על הנאשם עונש הנותן לנאשם תקווה לשיקום.",גזר דין
39,ME-20-02-36724-606,"אף בא כוח הנאשם אזכר פסיקה המתייחסת לנאשמים שגידלו שתילי קנבוס, והוטלו עליהם עונשי מאסר לתקופות שאפשרו ריצוי העונשים בעבודות שירות.",גזר דין
40,ME-20-02-36724-606,"בא כוח הנאשם הוסיף, כי על רקע האפשרות לשקם את הנאשם ובהתחשב בכך שעד עתה לא ריצה עונש מאסר מאחורי סורג ובריח, יש מקום להטיל עליו עונש, שניתן לרצותו בעבודות שירות.",גזר דין
41,ME-20-02-36724-606,"הנאשם הביע חרטה על העבירות שביצע, ולטענתו, נקלע למצב שלא מרצונו.",גזר דין
42,ME-20-02-36724-606,הנאשם חזר על טענותיו בדבר מצבו הכלכלי הקשה ועל כך שכיום הוא נתון בהליך של פשיטת רגל.,גזר דין
43,ME-20-02-36724-606,"עוד הוסיף הנאשם, כי לא היה לו קשר לגידול הסמים בבית ששכר, וכי עשה זאת לפי בקשתם של אנשים אחרים ובמימונם, וכי לא קיבל תמורה עבור הפעולות שביצע.",גזר דין
44,ME-20-02-36724-606,"אודה, כי לאחר שקראתי את תסקיר קצינת המבחן, התעורר בי הספק האם יש מקום לראות את הנאשם כמי שמודה בעבירות המיוחסות לו.",גזר דין
45,ME-20-02-36724-606,"על כן, ביקשתי לברר עם הנאשם וסנגורו, האם הנאשם עומד על הודאתו.",גזר דין
46,ME-20-02-36724-606,"הבהרתי לנאשם, כי אין להודות בעבירות שלא בוצעו על ידו, אך תשובת הנאשם, ואף תשובות סנגורו הייתה, שהנאשם אינו חוזר בו מהודאתו, והוא מודה בעבירות המיוחסות לו בכתב האישום.",גזר דין
47,ME-20-02-36724-606,הנאשם הורשע בביצוע שתי עבירות.,גזר דין
48,ME-20-02-36724-606,"באי כוח הצדדים התייחסו לעבירות שבוצעו על ידי הנאשם כאל מסכת עבריינית אחת, ואף אני אלך בדרכם.",גזר דין
49,ME-20-02-36724-606,"לפיכך, העונש שייגזר על הנאשם בגזר דין זה יהיה עונש כולל לשתי העבירות גם יחד.",גזר דין
50,ME-20-02-36724-606,מתחם העונש ההולם,גזר דין
51,ME-20-02-36724-606,"על פי עיקרון זה יש לקיים יחס הולם בין חומרת המעשה, בנסיבותיו, ומידת אשמו של הנאשם, מחד גיסא, ובין סוג ומידת העונש המוטל עליו, מאידך גיסא.",גזר דין
52,ME-20-02-36724-606,"בקביעת מתחם העונש ההולם, על בית המשפט להתחשב במידת הפגיעה בערך החברתי שנפגע כתוצאה מביצוע העבירה, ובמידת הענישה הנהוגה בנסיבות הקשורות בביצוע העבירה על ידי הנאשם.",גזר דין
53,ME-20-02-36724-606,"בשלב זה בית המשפט אינו מתייחס לנסיבותיו האישיות של הנאשם, שכן השלב בו בית המשפט מתחשב בנסיבותיו האישיות של הנאשם, יהיה השלב בו יבוא בית המשפט לקבוע את עונשו של הנאשם, בתוך מתחם העונש ההולם.",גזר דין
54,ME-20-02-36724-606,"בסעיף 40ט' לחוק העונשין, פורטו נסיבות שונות, שאינן מהוות רשימה סגורה, שעל בית המשפט להתחשב בהם, ככל שבית המשפט סבור שהן משפיעות על חומרת המעשה ועל אשמו של הנאשם.",גזר דין
55,ME-20-02-36724-606,"במקרה שלפני יש לזקוף לחובת הנאשם את הפגיעה בערך החברתי המוגן, התכנון שקדם לביצוע העבירות, חלקו היחסי של הנאשם בביצוען, הנזק שנגרם או שעלול היה להיגרם כתוצאה מביצוע העבירות וכן את הסיבות שהביאו את הנאשם לבצען.",גזר דין
56,ME-20-02-36724-606,"אכן, בעקבות התמכרותו להימורים, ונטילת הלוואות בשוק האפור, נקלע הנאשם למצב כלכלי קשה וחמור.",גזר דין
57,ME-20-02-36724-606,"מכאן, לטענת הנאשם, נבע שיתוף הפעולה שלו עם גורמים אחרים, שזהותם אינה ידועה (אלא לנאשם).",גזר דין
58,ME-20-02-36724-606,"פעולותיו של הנאשם, אשר יצרו את הבסיס לגידול הסמים המסוכנים בבית שנשכר על ידו, והחיפוי שנתן לאחרים, שהסתתרו מאחוריו, אפשרו את הפגיעה בערכים מוגנים חשובים, והם בריאותם ושלמות גופם של אנשים אחרים.",גזר דין
59,ME-20-02-36724-606,"העבירה לפי סעיף 6 לפקודת הסמים המסוכנים, נושאת לצדה עונש מרבי של 20 שנות מאסר, ללמדך מה החומרה שמייחס המחוקק להפרת הערך החברתי המוגן.",גזר דין
60,ME-20-02-36724-606,"אין צורך להכביר מילים ביחס לחומרת העבירה, ולאחר ששקלתי טענות באי כוח הצדדים, הנני מקבל טענותיהן של באות כוח המאשימה, כי מתחם העונש ההולם נע בין 30 חודשי מאסר בפועל ל- 54 חודשי מאסר בפועל.",גזר דין
61,ME-20-02-36724-606,סטייה ממתחם העונש ההולם,גזר דין
62,ME-20-02-36724-606,"על פי סעיף 40ד(א) לחוק העונשין, בית המשפט רשאי לחרוג ממתחם העונש ההולם אם מצא, כי יש סיכוי של ממש לשיקום של הנאשם.",גזר דין
63,ME-20-02-36724-606,"במקרה שכזה, רשאי בית המשפט לקבוע את עונשו של הנאשם ""לפי שיקולי שיקומו"", וכן מוסמך בית המשפט להורות על נקיטת אמצעי שיקום, לרבות העמדת הנאשם במבחן.",גזר דין
64,ME-20-02-36724-606,"בתסקיר המבחן שהוגש בעניינו של הנאשם עמדה קצינת המבחן על הצורך לשלב את הנאשם במסגרת ""מרכז יום"" לטיפול בנפגעי התמכרויות.",גזר דין
65,ME-20-02-36724-606,"לדעת קצינת המבחן, טיפול אינטנסיבי בהתמכרותו של הנאשם להימורים, עשוי להקנות לנאשם כלים להתנהגות מסתגלת ונורמטיבית, לצורך ביסוס שינויים בדפוסי החשיבה והרגש.",גזר דין
66,ME-20-02-36724-606,"נוכח שיקולי השיקום שפורטו בתסקיר המבחן, הנני סבור, שיש מקום בעניינו של הנאשם לסטות לקולה ממתחם העונש ההולם, ולגזור עליו עונש קל יותר מהעונש המתחייב ממתחם העונש ההולם.",גזר דין
67,ME-20-02-36724-606,"הנאשם יליד שנת 1974 (וגילו כ- 47 שנים), נשוי ואב לשלוש בנות, ומשפחתו אינה חפה מבעיות רפואיות.",גזר דין
68,ME-20-02-36724-606,"בעבר הנאשם ניהל מספר מסעדות ומזנונים, אותן נאלץ לסגור בשל חובות כבדים שצבר.",גזר דין
69,ME-20-02-36724-606,"מתסקיר המבחן עולה, כי מאז היותו בגיל 17 שנים, הנאשם שלח ידו בהימורים, ועיסוק זה הוא שגרם לחובותיו הכבדים.",גזר דין
70,ME-20-02-36724-606,"בעקבות חובותיו, הוכרז הנאשם כפושט רגל, ולאחר ששוחרר למעצר באיזוק, הותר לו לעבוד במסעדה של חבר, ואולם מדובר בעבודה חלקית שניתן לקיימה רק בעת שחברו של הנאשם נמצא במסעדה ומסוגל לפקח עליו.",גזר דין
71,ME-20-02-36724-606,"העבירה לפי פקודת הסמים היא עבירה חמורה, ולצד מתן המשקל הראוי לנסיבותיו האישיות של הנאשם, יש לתת את הדעת גם להשלכותיה של העבירה, ולקורבנות שהיא מייצרת.",גזר דין
72,ME-20-02-36724-606,"טענת הנאשם כי לא הייתה לו ""חצי ברירה"" כאשר ביצע המעשים המיוחסים לו בכתב האישום, אינה מקובלת עלי כלל וכלל.",גזר דין
73,ME-20-02-36724-606,"לאחר ששקלתי טענות באי כוח הצדדים, ונתתי דעתי להודאת הנאשם בשלב מוקדם של ההליך, ולמשקלן של נסיבותיו האישיות של הנאשם וסיכויי שיקומו, אם וכאשר יעבור תהליך גמילה מהימורים, התקופה בה היה נתון באיזוק אלקטרוני וכל יתר נסיבותיו האישיות, הנני מחליט להשית על הנאשם עונש של 24 חודשי מאסר לריצוי בפועל.",גזר דין
74,ME-20-02-36724-606,"לצד עונש זה יוטלו על הנאשם 12 חודשי מאסר על תנאי למשך שלוש שנים, והתנאי הוא, שהנאשם לאט יעבור עבירות לפי פקודת הסמים המסוכנים.",גזר דין
75,ME-20-02-36724-606,אמצעים נוספים שהתבקשו,גזר דין
76,ME-20-02-36724-606,הכרזת הנאשם כסוחר סמים:,גזר דין
77,ME-20-02-36724-606,"הנני נעתר לבקשת באות כוח המאשימה, לקבוע כי הנאשם הוא ""סוחר סמים"" כמשמעות הדבר בסעיף 36א(ב) לפקודת הסמים המסוכנים [נוסח חדש], תשל""ג – 1973.",גזר דין
78,ME-20-02-36724-606,לפיכך בסיפא לגזר דין זה תינתנה הוראות חילוט ביחס לרכוש המפורט בכתב האישום.,גזר דין
79,ME-20-02-36724-606,"הטלת ""קנס כספי כבד"" על הנאשם יעניש את משפחתו ועלול להגדיל את הבור הכספי בו נתון הנאשם, דבר אשר יפחית את סיכויי השיקום שלו.",גזר דין
80,ME-20-02-36724-606,לא מצאתי מקום להיעתר לבקשת באות כוח המאשימה לשלול את רישיון הנהיגה של הנאשם.,גזר דין
81,ME-20-02-36724-606,"מקובלת עלי טענת בא כוח הנאשם, כי בתום ריצוי עונש המאסר, הנאשם עשוי להיזקק לרישיון הנהיגה לצרכי פרנסתו.",גזר דין
82,ME-20-02-36724-606,שלילת הרישיון עלולה אפוא לפגוע בסיכויי השיקום של הנאשם.,גזר דין
83,ME-20-02-36724-606,"אשר על כל האמור לעיל, הנני מחליט כדלקמן:",גזר דין
84,ME-20-02-36724-606,"(א)	הנני דן את הנאשם ל- 3 (שלוש) שנות מאסר, מתוכן שנתיים שיהיה על הנאשם לרצות בפועל, והיתר (שנה אחת), לריצוי על תנאי, והתנאי הוא, שבמשך 3 (שלוש) שנים לא יעבור הנאשם עבירה לפי פקודת הסמים המסוכנים [נוסח חדש], תשל""ג – 1973, למעט עבירה שעניינה החזקת סם מסוכן לשימוש עצמי.",גזר דין
85,ME-20-02-36724-606,"(ב)	מתקופת המאסר שעל הנאשם לרצות בפועל, לפי האמור בסעיף קטן (א) שלעיל, תנוכה התקופה בה היה נתון במעצר (מתאריך 2.2.2020 ועד לתאריך 13.4.2020).",גזר דין
86,ME-20-02-36724-606,"(ג)	הנני דן את הנאשם ל- 4 (ארבעה) חודשי מאסר על תנאי, והתנאי הוא שבמשך שנתיים לא יעבור הנאשם עבירה לפי סעיף 400 לחוק העונשין, תשל""ז – 1977 או כל עבירה אחרת שיש בה יסוד של שליחת יד ברכוש הזולת.",גזר דין
87,ME-20-02-36724-606,"(ד)	הנני קובע כי הנאשם הוא ""סוחר סמים"" לעניין סעיף 36א(ב) לפקודת הסמים המסוכנים [נוסח חדש], תשל""ג – 1973, והנני מורה לחלט לטובת המדינה את כל הרכוש המפורט ברשימת ""הרכוש שחילוטו מתבקש"", המצורפת לכת האישום.",גזר דין
88,ME-20-02-36724-606,"עם זאת, ביחס למכונית שפרטיה רשומים בפריט 11 לרשימה (מכונית מזדה שמספרה נקוב ברשימה), המכונית לא תחולט אם הנאשם ישלם לקרן החילוט סך 20,000 (עשרים אלף) ₪ כמפורט להלן:",גזר דין
89,ME-20-02-36724-606,"(1)	סך 15,000 (חמישה עשר אלף) ₪ שיועברו מהערובה שהפקיד הנאשם במסגרת ההליך בו התבקש מעצרו עד תום ההליכים (תיק מ""ת 36747-02-20).",גזר דין
90,ME-20-02-36724-606,"(2)	סך 5,000 (חמשת אלפים) ₪ ישולמו על ידי הנאשם לקרן החילוט בתוך 60 ימים מהיום.",גזר דין
91,ME-20-02-36724-606,"(ה)	לעניין האמור בסעיף קטן (ד)(1) שלעיל, הנני מורה למזכירות בית המשפט להעביר את הערובה שהופקדה בתיק מ""ת 36747-02-20 לקרן החילוט.",גזר דין
92,ME-20-02-36724-606,"(ו)	הנאשם יתייצב לריצוי עונשו ביום א' 9.5.2021, עד לשעה 10:00, בבית מעצר קישון, או על פי החלטת שירות בתי הסוהר, כאשר ברשותו תעודת זהות או דרכון ועותק מגזר דין זה.",גזר דין
93,ME-20-02-36724-606,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 08-9787377 או 08-9787336.",גזר דין
94,ME-20-02-36724-606,"ניתן היום,  י' אייר תשפ""א, 22 אפריל 2021, והודע בפומבי.",גזר דין
95,ME-20-02-36724-606,5129371והודע לנאשם כי הוא זכאי לערער על פסק הדין בתוך 45 ימים מהיום.,גזר דין
