,verdict,text,part
0,SH-21-02-50474-179,"מדינת ישראל – לשכת תביעות נגב
ע""י ב""כ עו""ד עדי יזרעאלי",המאשימה
1,SH-21-02-50474-179,"יוסף יוחאי בן שלום ביטון
ע""י ב""כ עו""ד האיל אבו גררה",הנאשם
2,SH-21-02-50474-179,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",הנאשם
3,SH-21-02-50474-179,"הנאשם שלפני נותן את הדין בגין עבירה של החזקת סם שלא לצריכה עצמית, בניגוד לסעיף 7(א) וסעיף 7(ג) רישא לפקודת הסמים המסוכנים [נוסח חדש], תשל""ג – 1973.",כתב האישום והסדר הטיעון
4,SH-21-02-50474-179,"במעמד המתואר לעיל, החזיק הנאשם, בתוך סוליות נעליו, שלוש יחידות של סם מסוכן מסוג חשיש במשקל של 60 גרם, וכן ב-48 יחידות של סם מסוכן מסוג בופרונפין, שלא לצריכתו העצמית, ומבלי שהדבר הותר לו וללא רישיון מאת המנהל.",כתב האישום והסדר הטיעון
5,SH-21-02-50474-179,"בין הצדדים נערך הסדר טיעון, אשר לא כלל הסכמה לענין העונש, אך הסכימו להפנות את הנאשם להערכת שירות המבחן למבוגרים.",כתב האישום והסדר הטיעון
6,SH-21-02-50474-179,"במסגרת ההסדר, תוקן כתב האישום, והנאשם הודה בעובדות כתב האישום המתוקן והורשע בעבירה שבכתב האישום המתוקן.",כתב האישום והסדר הטיעון
7,SH-21-02-50474-179,"למען הסדר הטוב, מוצא בית המשפט להעיר, כי בעת הצגת ההסדר בפני בית המשפט, הקריא הסניגור לנאשם את תוכנו של כתב האישום המתוקן (ראו פרו' מיום 04.10.21, עמ' 11, ש' 13 – 14), כפי שהובא לעיל, והנאשם אישר את הדברים במילותיו שלו.",כתב האישום והסדר הטיעון
8,SH-21-02-50474-179,"עם זאת, ככל הנראה בשל טעות סופר, עת נרשמו דברי הנאשם לפרוטוקול מיום 04.10.21, הכמות שנרשמה היתה 6 גרם חשיש, חלף 60 גרם, כמתואר בכתב האישום המתוקן.",כתב האישום והסדר הטיעון
9,SH-21-02-50474-179,"לאחר קבלת התסקירים, טענו הצדדים לענין העונש עונש על פה והגישו טיעוניהם בכתב.",כתב האישום והסדר הטיעון
10,SH-21-02-50474-179,"בתום שמיעת טיעוני הצדדים על פה, הפנה בית המשפט את הנאשם לקבלת חוות דעת הממונה על עבודות השירות בשב""ס, אולם הנאשם לא הואיל להתייצב.",כתב האישום והסדר הטיעון
11,SH-21-02-50474-179,"בטיעונים שבכתב, התייחסה התביעה לעובדות כתב האישום המתוקן, לפיהן החזיק הנאשם ב-60 גרם סם מסוכן מסוג חשיש, בעוד ההגנה טענה, כי הנאשם החזיק 6 גרם בלבד.",כתב האישום והסדר הטיעון
12,SH-21-02-50474-179,"בפתח הדיון היום הבהירו הצדדים, כי הכמות הנכונה עומדת על 60 גר', ובית המשפט יניח, לזכות ההגנה, כי מדובר בטעות שנעשתה בתום לב, בעקבות הרישום השגוי בפרו', ולא בניסיון להטעות את בית המשפט.",כתב האישום והסדר הטיעון
13,SH-21-02-50474-179,"במועד שנקבע להשמעת גזר הדין, 06.11.22, טענה ההגנה, כי לא התקבל אצלה זימון הנאשם לממונה על עבודות השירות בשב""ס ועתרה לדחות את השמעת גזר הדין ולהפניית הנאשם לראיון אצל הממונה.",כתב האישום והסדר הטיעון
14,SH-21-02-50474-179,"בהחלטת בית המשפט בפרו' מיום 23.06.22, הורה בית המשפט במפורש, כי ככל שלא מתקבל זימון לראיון, על ההגנה לפנות לממונה ולתאם ראיון, אך לפנים משורת הדין, נעתר בית המשפט לבקשת ההגנה להפנות את הנאשם פעם נוספת, אך גם זו הפעם, לא התייצב הנאשם.",כתב האישום והסדר הטיעון
15,SH-21-02-50474-179,"ביום 27.02.23, הגישה התביעה בקשה, לזמן את הנאשם לדיון השמעת גזר הדין באמצעות שב""ס, כיוון שנעצר במסגרת תיק אחר.",כתב האישום והסדר הטיעון
16,SH-21-02-50474-179,"בדיון היום הוברר, כי הוגש כתב אישום בנוגע לתיק בו נעצר הנאשם כעת וכי הוא עצור עד החלטה אחרת.",כתב האישום והסדר הטיעון
17,SH-21-02-50474-179,מכאן -  גזר דין זה.,כתב האישום והסדר הטיעון
18,SH-21-02-50474-179,"התביעה הגישה, לענין העונש, ראיות כדלקמן:",ראיות לעונש
19,SH-21-02-50474-179,"גיליון רישום פלילי של הנאשם – לחובת הנאשם, הרשעה בעבירת סמים, בגינה ריצה עונש מאסר בפועל (ובעת התייצבותו לריצוי עונש מאסר זה, עבר העבירה נשוא כתב האישום דנן) והרשעה נוספת בגין היעדר משירות צבאי שלא בשירות;",ראיות לעונש
20,SH-21-02-50474-179,גיליון רישום תעבורתי של הנאשם – לחובת הנאשם הרשעה בעבירות תעבורה מסוג ברירת משפט.,ראיות לעונש
21,SH-21-02-50474-179,ההגנה לא הגישה ראיות לענין העונש.,ראיות לעונש
22,SH-21-02-50474-179,"בענינו של הנאשם הוגש תסקיר המפרט את נסיבותיו האישיות, כבן 23, רווק, מתגורר עם אמו בבאר שבע, ועובד בחברת ""נטפים"" בתפקיד מפעיל מכונות.",הערכת שירות המבחן למבוגרים
23,SH-21-02-50474-179,"הנאשם סיים 12 שנות לימוד, ללא תעודת בגרות.",הערכת שירות המבחן למבוגרים
24,SH-21-02-50474-179,"משפחת מוצאו מונה זוג הורים, אשר התגרשו בהיותו כבן 13, וששה אחים.",הערכת שירות המבחן למבוגרים
25,SH-21-02-50474-179,"אביו של הנאשם חלה במחלת פרקינסון ובסכיזופרניה, ולאחרונה נפטר באופן פתאומי; אמו של הנאשם אובחנה לאחרונה כחולה בסרטן הדם ומקבלת טיפולי כימותרפיה; אחיו הצעיר של הנאשם חלה אף הוא בסרטן ואח צעיר נוסף, אשר מאובחן עם אוטיזם, מטופל בהוסטל.",הערכת שירות המבחן למבוגרים
26,SH-21-02-50474-179,"בהיותו כבן 12 שנים, הוצא הנאשם מביתו על ידי הרווחה, במסגרת צו בית משפט, והועבר למסגרת חוץ ביתית מטעם הרווחה.",הערכת שירות המבחן למבוגרים
27,SH-21-02-50474-179,"לאחר תחושת אי שייכות, והקושי שבריחוק ממשפחתו, הועבר למסגרת בתנאי פנימייה בהיותו כבן 13 ועד 17.5, שם חבר לחברה שולית.",הערכת שירות המבחן למבוגרים
28,SH-21-02-50474-179,הנאשם ביטא תחושת כעס כלפי משפחתו וכלפי מערכת החוק והמשפט.,הערכת שירות המבחן למבוגרים
29,SH-21-02-50474-179,"הנאשם התגייס לשירות צבאי, אולם ערק לאחר כשנה ומחצה, למשך שמונה חודשים, בשל קשיים כלכליים.",הערכת שירות המבחן למבוגרים
30,SH-21-02-50474-179,"בגין עבירה זו, ריצה עונש מאסר וקיבל פטור מהמשך שירות צבאי.",הערכת שירות המבחן למבוגרים
31,SH-21-02-50474-179,"הנאשם ביטא תחושת הפקרה לאור התנהגות גורמי הצבא כלפיו, אשר לשיטתו הותירו אותו ללא מענה לצרכיו.",הערכת שירות המבחן למבוגרים
32,SH-21-02-50474-179,"לדבריו, צבר חובות, בגינם נפתחו נגדו הליכים בהוצאה לפועל, אך הצליח לפרוע את חובותיו.",הערכת שירות המבחן למבוגרים
33,SH-21-02-50474-179,הנאשם מתאר תחושת סיפוק מעבודתו הנוכחית.,הערכת שירות המבחן למבוגרים
34,SH-21-02-50474-179,"הנאשם שיתף, כי מצוי בזוגיות מזה כחמש שנים, חווה את הזוגיות כחיובית וכגורם מדרבן עבורו.",הערכת שירות המבחן למבוגרים
35,SH-21-02-50474-179,"לחובת הנאשם שתי הרשעות, האחת משנת 2018, בגין היעדרות משירות צבאי, והשניה משנת 2019, בגין עבירת סמים.",הערכת שירות המבחן למבוגרים
36,SH-21-02-50474-179,"ביחס לעבירה זו, טען הנאשם, כי היה מכור לסמים.",הערכת שירות המבחן למבוגרים
37,SH-21-02-50474-179,"לדבריו, בהיותו כבן 19, החל לצרוך מריחואנה על בסיס יומי וקבוע.",הערכת שירות המבחן למבוגרים
38,SH-21-02-50474-179,"הנאשם הסתיר את שימושו בסמים מבני משפחתו ומבת זוגו, כיוון שחש בושה.",הערכת שירות המבחן למבוגרים
39,SH-21-02-50474-179,"לדבריו, בעת מעצרו הקודם, הפסיק לצרוך סמים וחווה תסמיני גמילה וניכר, כי פיתח תלות בסמים.",הערכת שירות המבחן למבוגרים
40,SH-21-02-50474-179,"לדבריו של הנאשם, רכש סמים מאפליקציית טלגרם, בכדי לא להתערות בחברה שולית, ופנה לסמים על מנת להפיג את תחושת הכאב הרגשי והתחושות הקשות שחווה.",הערכת שירות המבחן למבוגרים
41,SH-21-02-50474-179,"בעת עריכת התסקיר, טען הנאשם, כי אינו צורך סמים מזה כשנה ומחצה, ואינו מתגעגע לתחושות הניתוק הרגשי שהסם העניק לו, אלא מעוניין להישאר ""נקי"" מסמים.",הערכת שירות המבחן למבוגרים
42,SH-21-02-50474-179,הנאשם הודה בעבירה דנן והביע צער וחרטה.,הערכת שירות המבחן למבוגרים
43,SH-21-02-50474-179,"לדבריו, הוא קיבל תאריך התייצבות לריצוי עונש מאסר בגין עבירת סמים.",הערכת שירות המבחן למבוגרים
44,SH-21-02-50474-179,"חבר של אחיו הגדול ביקש ממנו להעביר אליו את הנעליים, שהכילו את הסמים המסוכנים, לכלא.",הערכת שירות המבחן למבוגרים
45,SH-21-02-50474-179,"הנאשם שיתף, כי הוא רואה במעצרו בתיק הנוכחי כהזדמנות לשיקום חייו.",הערכת שירות המבחן למבוגרים
46,SH-21-02-50474-179,"הנאשם שב והדגיש, כי היה זקוק לליווי, הכוונה, הצבת גבולות ותחושת ביטחון לאורך כל השנים.",הערכת שירות המבחן למבוגרים
47,SH-21-02-50474-179,"הנאשם שולב בהליך טיפולי במרכז יום במשך חמישה חודשים, אך לאחר פטירת אביו, הועבר למרכז ערב.",הערכת שירות המבחן למבוגרים
48,SH-21-02-50474-179,"שירות המבחן התרשם, כי הנאשם בחור צעיר ורגיש, אשר חווה ילדות מורכבת מאוד ומצבי משבר רבים במשפחת המוצא, נותק ממשפחתו במהלך תקופת גיבוש הזהות העצמית, התבגר ללא גבולות והכוונה, פיתח תחושות של חוסר אמון וחוסר שייכות במסגרות חוץ ביתיות, לא חווה יציבות, חווה טראומות רבות, אשר השפיעו על זהותו והובילו לדימוי עצמי נמוך, תחושת נחיתות, בדידות ותסכול רב.",הערכת שירות המבחן למבוגרים
49,SH-21-02-50474-179,"שירות המבחן התרשם, כי במצבים קשים וכואבים, נוטה הנאשם לפנות לשימוש בסמים ומתקשה להתמודד עם תחושותיו ולהציב גבולות חיצוניים ברורים.",הערכת שירות המבחן למבוגרים
50,SH-21-02-50474-179,"על אף נסיבות חייו המורכבות, הצליח הנאשם לגייס כוחות הישרדותיים להתמודד וכי לאורך שנות התבגרותו, הצליח להסתגל למסגרות השונות בחייו, לשמור על קשרים תומכים, לשמר זוגיות ארוכה ויציבה ולגלות אחריות כלפי משפחת מוצאו, עת מטפל באמו החולה ודואג לפרנסת הבית.",הערכת שירות המבחן למבוגרים
51,SH-21-02-50474-179,"שירות המבחן מסר, כי הנאשם משתף פעולה באופן מלא, נתרם מההליך הטיפולי, מגלה אמון במערכת, וניכר, כי עובר הליך משמעותי ומשנה את אורחות חייו.",הערכת שירות המבחן למבוגרים
52,SH-21-02-50474-179,"שירות המליץ על העמדת הנאשם במבחן למשך שנה, על מנת לאפשר לו לסיים את ההליך הטיפולי במרכז ""בית חוסן"" ועל הטלת מאסר מותנה וצו של""צ בהיקף 120 שעות.",הערכת שירות המבחן למבוגרים
53,SH-21-02-50474-179,"בתסקיר מיום 07.06.22 נמסר, כי הנאשם סיים בהצלחה את הקבוצה הטיפולית בה שולב בחודש מאי 2021.",הערכת שירות המבחן למבוגרים
54,SH-21-02-50474-179,"הנאשם התמיד להגיע לכל המפגשים בזמן, ונטל חלק פעיל בתכנים הטיפוליים.",הערכת שירות המבחן למבוגרים
55,SH-21-02-50474-179,"הנאשם שולב במסגרת טיפול פרטני, אך לאחר שהמטפלת התחלפה, התקשה הנאשם לבסס יחסים עם המטפלת החדשה.",הערכת שירות המבחן למבוגרים
56,SH-21-02-50474-179,"גורמי הטיפול המליצו על המשכת ההליך הפרטני, עם המטפלת הקודמת של הנאשם.",הערכת שירות המבחן למבוגרים
57,SH-21-02-50474-179,"הנאשם הביע את רצונו להמשיך בטיפול עם המטפלת הקודמת, ושיתף, כי נתרם מההליך הטיפולי ולמד על עצמו דברים חדשים.",הערכת שירות המבחן למבוגרים
58,SH-21-02-50474-179,"במהלך התקופה, לא נפתחו נגד הנאשם תיקים נוספים.",הערכת שירות המבחן למבוגרים
59,SH-21-02-50474-179,"שירות המבחן למבוגרים שב על המלצתו העונשית, להעמיד את הנאשם במבחן למשך שנה, במהלכה ימשיך את הטיפול במרכז ""בית חוסן"" להתמכרויות; מאסר על תנאי; וצו של""צ בהיקף 120 שעות.",הערכת שירות המבחן למבוגרים
60,SH-21-02-50474-179,"כאמור לעיל, הפנה בית המשפט את הנאשם לראיון התאמה אצל הממונה על עבודות השירות בשב""ס, אולם הנאשם לא התייצב.","חוות דעת הממונה על עבודות השירות בשב""ס"
61,SH-21-02-50474-179,"לפנים משורת הדין, נעתר בית המשפט לבקשת ההגנה, להפנות את הנאשם פעם נוספת לקבלת חוות דעת הממונה על עבודות השירות ולדחות את השמעת גזר הדין.","חוות דעת הממונה על עבודות השירות בשב""ס"
62,SH-21-02-50474-179,"אלא, שגם זו הפעם, לא הואיל הנאשם להתייצב לראיון התאמה אצל הממונה על עבודות השירות.","חוות דעת הממונה על עבודות השירות בשב""ס"
63,SH-21-02-50474-179,"לפיכך, לא ניתן לבחון התאמתו לריצוי עונשו בדרך זו.","חוות דעת הממונה על עבודות השירות בשב""ס"
64,SH-21-02-50474-179,התביעה הגישה טיעוניה בכתב (ת/3) והשלימה אותן על פה.,טענות הצדדים
65,SH-21-02-50474-179,"התביעה טענה, כי הנאשם פגע בערכים המוגנים של הגנה על שלום הציבור ובריאותו ועל הגנתו מפני נגע הסמים ונזקים עקיפים או ישירים שעשויים להיגרם בשל שימוש בסמים, ופגיעה בשלטון החוק.",טענות הצדדים
66,SH-21-02-50474-179,"התביעה הדגישה את התכנון והתחכום שקדמו למעשי הנאשם, אשר החביא בתוך סוליות נעליו 3 יחידות של סם מסוכן מסוג חשיש במשקל של 60 גרם ו-48 יחידות של סם מסוכן מסוג בופרנופין.",טענות הצדדים
67,SH-21-02-50474-179,"התביעה הדגישה את החומרה והתעוזה של הנאשם, אשר נעדר כל מורא מהחוק, שעה שעבר את העבירה בעת שהתייצב לריצוי עונש מאסר בכלא, לאחר שנתן את הדין בעבירת סמים אחרת.",טענות הצדדים
68,SH-21-02-50474-179,התביעה ביקשה לייחס משקל להרשעותיו הקודמות של הנאשם.,טענות הצדדים
69,SH-21-02-50474-179,"התביעה טענה, כי אין הלימה בין המלצת שירות המבחן למבוגרים לבין חומרת המעשים של הנאשם.",טענות הצדדים
70,SH-21-02-50474-179,התביעה עתרה למתחם ענישה הנע בין 12 ועד 24 חודשי מאסר בפועל.,טענות הצדדים
71,SH-21-02-50474-179,"לאור ההליך הטיפולי שעבר הנאשם, עתרה התביעה לחרוג ממתחם הענישה ההולם, ולהטיל על הנאשם 9 חודשי מאסר, אשר ירוצו בדרך של עבודות שירות, ככל שימצא מתאים לכך, וטענה, כי יתאפשר לו להשלים את ההליך הטיפולי גם במסגרת עבודות השירות.",טענות הצדדים
72,SH-21-02-50474-179,התביעה ביקשה להטיל על הנאשם מאסר מותנה מרתיע; קנס; התחייבות להימנע מעבירה; פסילת רישיון נהיגה בפועל ועל תנאי.,טענות הצדדים
73,SH-21-02-50474-179,"בנוסף, עתרה התביעה להשמדת הסמים.",טענות הצדדים
74,SH-21-02-50474-179,ההגנה הגישה טיעוניה בכתב והשלימה אותם על פה.,טענות הצדדים
75,SH-21-02-50474-179,"בשל שגגה, סומנו טיעוני ההגנה בכתב ת/4.",טענות הצדדים
76,SH-21-02-50474-179,"ההגנה ביקשה להתחשב בנסיבות החיים הקשות שפקדו את הנאשם – אביו אובחן כחולה נפש ונפטר לאחרונה; אמו חלתה בסרטן הדם; אחיו הצעיר חלה בסרטן; אח צעיר נוסף אובחן כאוטיסט ומטופל בהוסטל; הנאשם הוצא מביתו בגיל 12 על רקע נזקקות, וחבר לחברה שולית במסגרת הרווחה.",טענות הצדדים
77,SH-21-02-50474-179,"ההגנה טענה, כי נסיבות החיים של הנאשם הובילו אותו לצרוך סמים, שם מצא מזור לכאביו.",טענות הצדדים
78,SH-21-02-50474-179,"ההגנה הדגישה, כי הנאשם נמצא בהליך טיפולי למעלה משנה, במסגרתו מסר דגימות לאיתור שרידי סם בתדירות של אחת לשבוע, בהן לא אותרו שרידי סם.",טענות הצדדים
79,SH-21-02-50474-179,"ההגנה טענה, כי בעבר היה הנאשם מכור לסמים, ומכאן גם הרשעתו הקודמת בעבירת סמים, אך כיום מצבו שונה, הוא השתקם, עובד בחברת ""נטפים"" בתפקיד מפעיל מכונה ושואף להשלים לימודי הנדסאי.",טענות הצדדים
80,SH-21-02-50474-179,ההגנה ביקשה לקחת בחשבון את הודאתו באשמה ונטילת האחריות מצדו של הנאשם.,טענות הצדדים
81,SH-21-02-50474-179,ההגנה עתרה למתחם ענישה הנע בין מספר חודשי מאסר לריצוי בדרך של עבודות שירות ועד 12 חודשי מאסר בפועל.,טענות הצדדים
82,SH-21-02-50474-179,"ההגנה טענה, כי בנסיבות של הנאשם דנן, יש לחרוג ממתחם הענישה לקולה, מטעמי שיקומו, ולאור הנסיבות החריגות שלו, כפי שהובאו במסגרת טיעוני ההגנה ותסקירי שירות המבחן למבוגרים.",טענות הצדדים
83,SH-21-02-50474-179,"ההגנה עתרה לאמץ את המלצת שירות המבחן למבוגרים ואף טענה, כי הנאשם מוכן לרצות צו של""צ בהיקף נרחב יותר מזה שהומלץ על ידי שירות המבחן למבוגרים, על מנת שלא לקטוע את עבודתו החדשה ואת השינוי החיובי שערך בחייו.",טענות הצדדים
84,SH-21-02-50474-179,"בדברו האחרון של הנאשם מסר, כי לפני כשנה, ניתנה לו ההזדמנות לשנות את חייו, והוא לקח את ההזדמנות בשתי ידיו.",טענות הצדדים
85,SH-21-02-50474-179,כיום הוא עובד ורואה את החיים באופן שונה.,טענות הצדדים
86,SH-21-02-50474-179,"אף לאחר פטירת אביו ולאחר שאמו חלתה בסרטן הדם, המשיך לשקם את חייו.",טענות הצדדים
87,SH-21-02-50474-179,"הנאשם ביקש, שבית המשפט יתחשב בנסיבותיו ובהליך השיקומי שעבר ועודנו עובר.",טענות הצדדים
88,SH-21-02-50474-179,העבירה שעבר הנאשם – חמורה.,דיון והכרעה
89,SH-21-02-50474-179,"נדמה כי אין מחלוקת על חומרתו של נגע הסמים, וחמור לא פחות הוא הניסיון להחדיר סמים אל תוך הכלא.",דיון והכרעה
90,SH-21-02-50474-179,"גורמי שב""ס נלחמים בתופעה זו עקב השלכותיה על החיים בכלא, ולצורך זה הם נוקטים באמצעים מגוונים.",דיון והכרעה
91,SH-21-02-50474-179,"אולם, הניסיונות לעקוף את אמצעי האבטחה נמשכים ללא הרף, ואחד האמצעים המשמשים לכך הוא החדרת הסם באמצעות בעלי חזות תמימה, ללא עבר פלילי, וככל שצעירים הם – כן ייטב.",דיון והכרעה
92,SH-21-02-50474-179,"אם לא די בכך שהנאשם החזיק בסמים מסוכנים שלא לצריכתו העצמית, הרי שעשה זאת בעת כניסתו למתקן כליאה, לריצוי מאסרו בגין עבירת סמים קודמת.",דיון והכרעה
93,SH-21-02-50474-179,"במעשה זה יש כדי לחתור תחת תקינות פעולת רשויות המנהל, לפגוע במשמעת בבית הכלא ובסיכויי השיקום של האסירים השוהים בו.",דיון והכרעה
94,SH-21-02-50474-179,"בנוסף, החדרת סמים לכלא מובילה להמשכת שרשרת עבירות הסם ולעבירות נגררות, בתוך כתלי הכלא ומחוצה לו.",דיון והכרעה
95,SH-21-02-50474-179,"כל זאת, בנוסף לנזקים הידועים, הקשורים בהחזקה ושימוש בסמים מסוכנים.",דיון והכרעה
96,SH-21-02-50474-179,"במקרה דנן, מדובר בעבירה מתוכננת היטב שנעברה באופן מתוחכם.",דיון והכרעה
97,SH-21-02-50474-179,"הסמים הוסלקו בתוך סוליות נעליים שנעל הנאשם, תוך שיתוף פעולה עם אדם אחר, חבר של אחיו הגדול.",דיון והכרעה
98,SH-21-02-50474-179,"בית המשפט עיין בפסיקה שהוגשה מטעם ההגנה, אולם, זו לא מתייחסת להחזקת הסם בתוך כתלי הכלא, נסיבה אשר מהווה משנה חומרה בעת קביעת מתחם הענישה.",דיון והכרעה
99,SH-21-02-50474-179,"להלן, תובא סקירה של פסיקה העוסקת בהחדרת סמים לכתלי הכלא:",דיון והכרעה
100,SH-21-02-50474-179,"בנסיבות המתוארות לעיל, מוצא בית המשפט להעמיד את מתחם הענישה, כך שינוע בין 12 ועד 24 חודשי מאסר בפועל.",דיון והכרעה
101,SH-21-02-50474-179,מעשי הנאשם מלמדים על תעוזה והיעדר כל מורא מהחוק.,קביעת הענישה הספציפית בתוך המתחם
102,SH-21-02-50474-179,"הנאשם עבר את העבירה, בעודו מתייצב לריצוי עונש מאסר בבית הסוהר, בגין עבירה שענינה החזקת סמים.",קביעת הענישה הספציפית בתוך המתחם
103,SH-21-02-50474-179,"עם זאת, הנאשם הודה באשמה ונטל אחריות על מעשיו.",קביעת הענישה הספציפית בתוך המתחם
104,SH-21-02-50474-179,"הנאשם שולב בהליך טיפולי בחודש מאי 2021 ונראה, כי התמיד בהגעתו לכל המפגשים; מסר דגימות לאיתור שרידי סם, בהן לא אותרו שרידים; שיתף פעולה באופן מלא במפגשים במרכז ""בית חוסן""; נתרם מההליך; ערך התבוננות של ממש בחייו; נגמל מסמים; החל בעבודה יציבה; פנה ללימודים.",קביעת הענישה הספציפית בתוך המתחם
105,SH-21-02-50474-179,"מדובר בבחור צעיר, כבן 23, אשר גדל בנסיבות חיים קשות, ללא כל הכוונה והצבת גבולות והצליח להתגייס בכל מאודו להליך הטיפולי ולגמילה מסמים.",קביעת הענישה הספציפית בתוך המתחם
106,SH-21-02-50474-179,"תסקירים שהוגשו מטעם גורמי הטיפול מלמדים, כי הנאשם עבר כברת דרך טיפולית.",קביעת הענישה הספציפית בתוך המתחם
107,SH-21-02-50474-179,"מכלול הנסיבות מטה את הכף לחריגה לקולה ממתחם הענישה, אשר תתבטא בקיצור משך המאסר.",קביעת הענישה הספציפית בתוך המתחם
108,SH-21-02-50474-179,"אמנם, במקרה דנן, ניתן היה לשקול להמיר את עונש המאסר לריצוי בדרך של עבודות שירות.",קביעת הענישה הספציפית בתוך המתחם
109,SH-21-02-50474-179,"אולם, הנאשם בחר שלא להתייצב לראיון התאמה אצל הממונה על עבודות השירות בשב""ס, בשתי הזדמנויות שונות, ומכאן, בהיעדר חוות דעת, אופן ריצוי זה של המאסר אינו עומד על הפרק.",קביעת הענישה הספציפית בתוך המתחם
110,SH-21-02-50474-179,"בנוסף, מעצרו הנוכחי של הנאשם בתיק אחר, בו הוגש כתב אישום ""טרף את הקלפים"" ועשוי גם להשליך, ככל שהתיק יסתיים בהכרעת דין מרשיעה, על הצלחת ההליך השיקומי.",קביעת הענישה הספציפית בתוך המתחם
111,SH-21-02-50474-179,"ברם לעת הזו לא הוצגה הרשעה ובית המשפט לא יתן משקל להליך הנוסף שנפתח, מעבר לאופן ריצוי העונש.",קביעת הענישה הספציפית בתוך המתחם
112,SH-21-02-50474-179,"לאור המניע הכלכלי שבעבירות הסמים, מוצא בית המשפט להטיל עיצום כספי מסוג קנס.",קביעת הענישה הספציפית בתוך המתחם
113,SH-21-02-50474-179,"אך לאור המצוקה הכלכלית של הנאשם ומשפחתו, כפי שהובאה בתסקירי שירות המבחן למבוגרים ובטיעוני ההגנה לענין העונש, לא יחמיר בית המשפט עם הנאשם ברכיב זה.",קביעת הענישה הספציפית בתוך המתחם
114,SH-21-02-50474-179,"על מנת שלא לפגוע במאמצי השיקום של הנאשם, יושת רכיב פסילת רישיון הנהיגה לפרק זמן קצר בלבד.",קביעת הענישה הספציפית בתוך המתחם
115,SH-21-02-50474-179,לאחר שבית המשפט שמע טענות הצדדים על פה; עיין בטיעוני הצדדים בכתב; עיין בראיות לענין העונש; עיין בתסקירי שירות המבחן למבוגרים; עיין בפסיקה; ולאחר ששמע את דברו האחרון של הנאשם; גוזר על הנאשם את העונשים כדלקמן:,סיכום
116,SH-21-02-50474-179,"8 חודשים מאסר בפועל, בניכוי ימי מעצרו בתיק זה בלבד, על פי רישומי שב""ס;",סיכום
117,SH-21-02-50474-179,"10 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973 שהיא מסוג פשע;",סיכום
118,SH-21-02-50474-179,"6 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
119,SH-21-02-50474-179,"קנס בסך 3,000 ₪ או 15 ימי מאסר תמורתו, הקנס ישולם ב-5 תשלומים שווים, החל מיום 15.04.23 ובכל 15 לחודש שלאחר מכן.",סיכום
120,SH-21-02-50474-179,לא יועבר אחד התשלומים במועד – תעמוד היתרה לפירעון מידי.,סיכום
121,SH-21-02-50474-179,הקנס יועבר לקרן החילוט לסמים;,סיכום
122,SH-21-02-50474-179,פסילה בפועל מקבל או מהחזיק רשיון נהיגה לרכב מנועי למשך 6 חודשים.,סיכום
123,SH-21-02-50474-179,על הנאשם להפקיד רשיונו במזכירות בית המשפט עד ליום העבודה הבא לאחר שחרורו ממאסר.,סיכום
124,SH-21-02-50474-179,"הובהר לנאשם, כי כל עוד לא הופקד הרישיון – יהיה פסול מלנהוג, אך הפסילה לא תימנה;",סיכום
125,SH-21-02-50474-179,פסילה מקבל ומהחזיק רשיון נהיגה לרכב מנועי בת 3 חודשים על תנאי.,סיכום
126,SH-21-02-50474-179,תקופת התנאי – למשך 3 שנים מסיום הפסילה בפועל;,סיכום
127,SH-21-02-50474-179,"סמים מסוכנים – יושמדו, בחלוף תקופת הערעור.",סיכום
128,SH-21-02-50474-179,54678313הנאשם יחל בריצוי עונשו כעת.,סיכום
129,SH-21-02-50474-179,עותק ההחלטה יועבר לשירות המבחן למבוגרים.,סיכום
130,SH-21-02-50474-179,"ניתנה היום, י""ב אדר תשפ""ג, 05 מרץ 2023,",סיכום
