,verdict,text,part
0,SH-19-04-33228-662,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
1,SH-19-04-33228-662,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  47(א)",הנאשם
2,SH-19-04-33228-662,"חוק סדר הדין הפלילי [נוסח משולב], תשמ""ב-1982: סע'  192",הנאשם
3,SH-19-04-33228-662,פקודת התעבורה [נוסח חדש],הנאשם
4,SH-19-04-33228-662,"הנאשם הורשע בעבירות של החזקה/שימוש בסמים שלא לצריכה עצמית – עבירה לפי סעיף 7(א)+7(ג) רישא לפקודת הסמים המסוכנים (נוסח חדש) תשל""ג-1973 ובעבירה של שימוש בכוח או באיומים כדי למנוע מעצר – עבירה לפי סעיף 47(א) לפקודת סדר הדין הפלילי (מעצר וחיפוש).",גזר דין
5,SH-19-04-33228-662,"על פי עובדות כתב האישום המתוקן - בתאריך 5.4.2019, סמוך לשעה 03:17, נעצר הנאשם בכביש 12, בכניסה לעיר אילת, בעודו נוהג ברכב שמספר הרישוי שלו 5764379, על ידי המשטרה, לשם ביקורת שגרתית.",גזר דין
6,SH-19-04-33228-662,השוטר אמין ניגש אליו וביקש שיציג רישיון או מסמכים מזהים.,גזר דין
7,SH-19-04-33228-662,כשהנאשם הודיע לאמין שאין לו מסמכים מזהים הודיע לו אמין כי הוא מעוכב.,גזר דין
8,SH-19-04-33228-662,"במהלך דו השיח ביניהם הבחין אמין בסם מסוכן ברכב וכאשר הבחין הנאשם כי אמין רואה זאת, שחרר את בלם היד והחל בנסיעה, כשאמין נכנס לרכב ומורה לו לעצור והנאשם ממשיך בנסיעה.",גזר דין
9,SH-19-04-33228-662,"השוטר עצר את הרכב ומנע מהנאשם מלהמשיך בנסיעה, בעת ששוטר נוסף, אנטון,  הגיע לסייע לשוטר אמין.",גזר דין
10,SH-19-04-33228-662,"בזמן שעצרו השוטרים את הנאשם, השתולל הנאשם וברח מספר מטרים עד שנעצר.",גזר דין
11,SH-19-04-33228-662,בכך השתמש הנאשם בכוח כדי למנוע את מעצרו.,גזר דין
12,SH-19-04-33228-662,"בחיפוש שנעשה ברכב כדין, החזיק הנאשם סם מסוכן מסוג קנבוס במשקל 1,250 גרם נטו, מחולק לכ-212 שקיות, שלא לצריכתו העצמית ולצורך הפצתו.",גזר דין
13,SH-19-04-33228-662,"המאשימה  טענה כי במעשיו  פגע הנאשם בערכים המוגנים של הגנה על הציבור בכללותו מפני היות נגע הסמים בגדר מחולל פשיעה על כל גווניה - רכוש, אלימות, תעבורה וסמים וכן הגנה על גופם של אלה שצורכים את הסמים המסוכנים.",גזר דין
14,SH-19-04-33228-662,מידת הפגיעה לטענתה הינה גבוהה.,גזר דין
15,SH-19-04-33228-662,"המאשימה עתרה להשית על הנאשם עונש של 22 חודשי מאסר לצד ענישה נלוות של קנס, פסילת רישיון נהיגה ל-24 חודשים וכן עונשים מותנים של מאסר ופסילת רישיון נהיגה, זאת בשים לב לחומרת העבירה, משקל הסם והעובדה שחולק לשקיות, בשילוב עם העבירה הנלווית שביצע כלפי השוטרים שניסו לעצור אותו, עברו הפלילי המכביד ובשים לב למתחם העונש ההולם לעבירות בהן הורשע הנאשם כאשר בעניין זה ביקשה המאשימה לקבוע מתחם עונש כולל שינוע בין  12 חודשי מאסר לבין 24 חודשי מאסר בפועל.",גזר דין
16,SH-19-04-33228-662,"ב""כ הנאשם מנגד ביקש להשית על הנאשם עונש ברף התחתון של מתחם הענישה בלבד; זאת בשים לכך שמדובר בסם קל והכמות שנתפסה היא 1,250 גרם בלבד ובשים לב להיותו של הנאשם עצור מיום 5.4.2019.",גזר דין
17,SH-19-04-33228-662,"ב""כ הנאשם הוסיף וטען כי מתחם העונש ההולם לעבירה של התנגדות למעצר בנסיבות המיוחסות למבקש נע בין מאסר על תנאי ועד למספר חודשי מאסר, לביצוע בעבודות שירות.",גזר דין
18,SH-19-04-33228-662,המתחם ההולם לעבירה של החזקת קנאביס שלא לצריכה עצמית נע בין מספר חודשי מאסר לביצוע בעבודות שירות ועד 10 חודשי מאסר בפועל.,גזר דין
19,SH-19-04-33228-662,"היות ולטענת ב""כ הנאשם, מדובר באירוע אחד, מתחם העונש הכולל ההולם את העבירות בהן הורשע הנאשם, נע בין מאסר לתקופה של מספר חודשים בודדים, לביצוע בעבודות שירות - ועד ל-12 חודשי מאסר בפועל.",גזר דין
20,SH-19-04-33228-662,"עוד הפנה ב""כ הנאשם לעברו ולנסיבותיו האישיות של הנאשם כפי שבאו לידי ביטוי בדיוני המעצר שנערכו בעניינו.",גזר דין
21,SH-19-04-33228-662,"ב""כ הנאשם ציטט את דברי כב' השופט ברגר בדיון המעצר, בהם קבע כי התרשם מתסקיר שירות המבחן שמדובר בנאשם בעל סיפור חיים מורכב ואף עצוב והביע הסכמתו לסייע למשיב אם ירצה להשתלב בקהילה טיפולית סגורה.",גזר דין
22,SH-19-04-33228-662,"ב""כ הנאשם הזכיר כי מאז שנת 2010 לא עבר הנאשם כל עבירה, וגם העבירות שעבר נעברו בתקופה של שלוש שנים בין 2007-2010 והוא מעולם לא ריצה מאסר מאחורי סורג ובריח.",גזר דין
23,SH-19-04-33228-662,יתרה מכך הנאשם לדבריו מעולם לא עבר עבירת סמים וכל העבירות בהן הורשע היו עבירות רכוש.,גזר דין
24,SH-19-04-33228-662,"ב""כ הנאשם טען כי יש להתחשב בעובדה שהנאשם הודה, הודאה כנה ואמיתית, בעובדות המרכיבות את כתב האישום המתוקן, הביע חרטה כנה ואמיתית והתהליך בו נמצא עורר בו תובנה עמוקה לגבי מצבו ולבחירות השליליות שביצע בחייו עד כה -  דבר שעורר בו את הצורך לערוך שינוי אמיתי באורחות חייו; כשבשלב ראשון התקרב מחדש למשפחתו הגרעינית שאף באה לתמוך בו בדיוני בית המשפט.",גזר דין
25,SH-19-04-33228-662,"הצדדים ביקשו, בשל פגרת בית המשפט, למסור את טיעוניהם לעונש בכתב וכי גזר הדין יוקרא לנאשם על ידי שופט תורן ובכך ויתר הנאשם על הזדמנות למסור את עמדתו לעונש מעבר לעמדה שנמסרה באמצעות בא כוחו.",גזר דין
26,SH-19-04-33228-662,על כן זכותו של הנאשם שלא להשמיע את טענותיו לעניין העונש.,גזר דין
27,SH-19-04-33228-662,"את דינו של הנאשם יש לגזור בהתאם לעקרון הענישה ההולמת, שהותווה בתיקון 113 לחוק העונשין, תשל""ז - 1977.",דיון והכרעה:
28,SH-19-04-33228-662,"לפיכך, תחילה יש לקבוע את מתחם העונש ההולם בהתאם לערכים החברתיים שנפגעו, מידת הפגיעה בהם, נסיבות ביצוע העבירה ומדיניות הענישה הנוהגת, ולאחר מכן לקבוע את העונש בתוך המתחם על פי נסיבותיו האישיות של הנאשם.",דיון והכרעה:
29,SH-19-04-33228-662,"בחינת מדיניות הענישה הנוהגת מעלה כי מידת הענישה בעבירות לפי פקודת הסמים המסוכנים משתנה בהתאם לכמות  הסם, סוגו, נסיבות אישיות ועוד.",דיון והכרעה:
30,SH-19-04-33228-662,במקרים דומים מבחינת סוג וכמות הסם הוטלו על נאשמים עונשים הנעים ממאסר מותנה ועד שנת מאסר.,דיון והכרעה:
31,SH-19-04-33228-662,הערכים החברתיים שנפגעו מהעבירה של החזקת סמים שלא לצריכה עצמית הם הגנה על שלום הציבור ובטחונו מפני נגע הסמים המביא רעות חולות הן למשתמשים עצמם והן לחברה בכללותה.,דיון והכרעה:
32,SH-19-04-33228-662,"הערכים החברתיים שנפגעו מעבירה של התנגדות למעצר, הם  הגנה על שמירת הסדר הציבורי ועל שלטון החוק והגנה על תפקודם וביטחונם של גורמי אכיפת החוק ויכולתם למלא תפקידם ללא מורא וללא פגע.",דיון והכרעה:
33,SH-19-04-33228-662,מידת הפגיעה בערכים החברתיים בשני המקרים היא בינונית.,דיון והכרעה:
34,SH-19-04-33228-662,"באשר לנסיבות ביצוע העבירה של החזקת הסם לקחתי בחשבון שהנאשם החזיק את הסם כשהוא מחולק למנות, כשדבר זה חמור יותר מאשר כשהסם מוחזק בתפזורת.",דיון והכרעה:
35,SH-19-04-33228-662,באשר לנסיבות ביצוע ההתנגדות למעצר מדובר במעשים שנעשו תוך סיכון בטחונו של השוטר אמין וללא התחשבות בכך זולת רצונו של הנאשם לנוס מהמקום.,דיון והכרעה:
36,SH-19-04-33228-662,למרבה המזל לא נגרמה לשוטר אמין חבלה ממשית שהיא תוצאה מסתברת של מעשי הנאשם ועל כן מידת הפגיעה היא בינונית אחרי הכל.,דיון והכרעה:
37,SH-19-04-33228-662,באשר למדיניות הענישה הנוהגת -,דיון והכרעה:
38,SH-19-04-33228-662,אם כן בעבירה של החזקת סמים שלא לצריכה עצמית נע מתחם העונש ההולם בין מספר חודשי מאסר בודדים ועד 12 חודשי מאסר כאשר במידה ומוטל עונש מאסר של עד 9 חודשים יכול והוא ירוצה בעבודות שירות; באשר להתנגדות למעצר – עבירה זו הינה ברובם המכריע של המקרים נלווית לעבירה הראשית שעבר הנאשם ונכללת בתוך מתחם העונש הכולל שקובע בית המשפט.,דיון והכרעה:
39,SH-19-04-33228-662,"בשים לב לעובדה שהעונש שקבע המחוקק לעבירה של התנגדות למעצר לפי סעיף 47(א) לפקודת סדר הדין הפלילי הוא 6 חודשי מאסר, סביר לקבל את טענת ב""כ הנאשם כי המתחם ינוע בין מאסר ע""ת למספר חודשי מאסר בודדים.",דיון והכרעה:
40,SH-19-04-33228-662,"בשקלול כל האמור לעיל ובשים לב לעובדה ששני הצדדים מסכימים כי מדובר באירוע אחד, מתחם העונש ההולם לעבירות בהן הורשע הנאשם נע בין מאסר של מספר חודשי מאסר שיכול ויבוצע בעבודות שירות ועד 13 חודשי מאסר.",דיון והכרעה:
41,SH-19-04-33228-662,כעת נותר לבחון את העונש בתוך המתחם וזאת בשים לב לנסיבות שאינן קשורות לביצוע העבירה.,דיון והכרעה:
42,SH-19-04-33228-662,"על פי גיליון ההרשעות מדובר בנאשם יליד 1992 (בן 27) שבעברו הרחוק הסתבך שלוש פעמים, בין השנים 2007 – 2010  - בעבירות שבעיקרן הן עבירות רכוש ובהן עבירת אלימות אחת – איומים.",דיון והכרעה:
43,SH-19-04-33228-662,"בניגוד לדברי ב""כ הנאשם  גם קיימת  עבירה אחת משנת 2009 – בגין שימוש בסמים.",דיון והכרעה:
44,SH-19-04-33228-662,אולם בין השנים 2010 (בהיותו בן 18) ועד השנה  - לא עבר הנאשם ולו עבירה אחת.,דיון והכרעה:
45,SH-19-04-33228-662,"הנאשם אמנם לא בקש להישלח לתסקיר לעניין העונש, אולם בוצעו לגביו תסקירי מעצר ומהם ניתן ללמוד על הכיוון בו מבקש הנאשם כעת ללכת.",דיון והכרעה:
46,SH-19-04-33228-662,"יש להצטער כי הנאשם לא הגיע להליך טיפולי כאמור בדברי כב' השופט ברגר בתיק המ""ת אולם יש לקוות כי הנאשם, כאמור בדבריו הן לקצינ/ת המבחן כפי שצוטטו על ידי בא כוחו והן בטיעוני בא כוחו לעונש עצמם - אכן למד את לקחו ומתכוון לדבריו שלפיהם הוא יחזור למוטב.",דיון והכרעה:
47,SH-19-04-33228-662,עוד צעיר הנאשם ומרבית סיפור חייו טרם נכתבה.,דיון והכרעה:
48,SH-19-04-33228-662,בידי הנאשם ההחלטה כיצד ייכתב המשך סיפור זה.,דיון והכרעה:
49,SH-19-04-33228-662,"ילדותו של הנאשם, כעולה מטיעוניו לעונש של בא כוחו, לא הייתה פשוטה ותרמה אף היא להסתבכותו בעבירות נושא תיק זה.",דיון והכרעה:
50,SH-19-04-33228-662,"בשים לב לעברו הפלילי הרחוק של הנאשם, לעובדה כי מעולם לא ריצה עונש מאחורי סורג ובריח, להודאתו ולעובדה שלקח אחריות למעשהו ואף ביקש להישפט ולהיענש במהירות האפשרית, גם ללא תסקיר של שירות המבחן, ובשים לב לכך כי על אף שמדובר במשקל נכבד של סם שנתפס ברכבו הרי שמדובר בסם הקל ביותר בשרשרת הסמים, אני מחליטה לתת לנאשם הזדמנות וגוזרת עליו עונש מאסר במספר חודשים הנמצא בחלק הנמוך של מתחם הענישה, למרות חומרתן של העבירות שעבר.",דיון והכרעה:
51,SH-19-04-33228-662,מנגד יוטלו על הנאשם עונשים מותנים חמורים על מנת לוודא כי לא יחזור על מעשיו.,דיון והכרעה:
52,SH-19-04-33228-662,אשר על כן אני גוזרת על הנאשם את העונשים הבאים:,דיון והכרעה:
53,SH-19-04-33228-662,מאסר - מאסר בפועל לתקופה של 6 חודשים.,דיון והכרעה:
54,SH-19-04-33228-662,תקופת מאסרו תחושב מיום מעצרו 05.04.2019.,דיון והכרעה:
55,SH-19-04-33228-662,מאסר על תנאי - מאסר על תנאי לתקופה של 12 חודשים.,דיון והכרעה:
56,SH-19-04-33228-662,הנאשם יישא בעונש זה אם בתקופה של שלוש שנים מיום שחרורו מהמאסר יעבור על עבירות סמים מסוג פשע.,דיון והכרעה:
57,SH-19-04-33228-662,מאסר על תנאי - מאסר על תנאי לתקופה של 6  חודשים.,דיון והכרעה:
58,SH-19-04-33228-662,הנאשם יישא בעונש זה אם בתקופה של שלוש שנים מיום שחרורו מהמאסר יעבור על עבירות סמים מסוג עוון.,דיון והכרעה:
59,SH-19-04-33228-662,מאסר על תנאי - מאסר על תנאי לתקופה של 2 חודשים.,דיון והכרעה:
60,SH-19-04-33228-662,הנאשם יישא בעונש זה אם בתקופה של שלוש שנים מיום שחרורו מהמאסר יעבור על עבירה של הפרעה לשוטר.,דיון והכרעה:
61,SH-19-04-33228-662,"פסילה בפועל - פוסלת את הנאשם מלהחזיק או מלקבל רישיון נהיגה וזאת לתקופה של 24 חודשים, החל מיום שחרורו מהמאסר.",דיון והכרעה:
62,SH-19-04-33228-662,"רישיון הנהיגה יופקד עם שחרורו מהמאסר במזכירות בית המשפט, ואם לא יעשה כן ייחשב הנאשם פסול מלנהוג אך פסילתו לא תימנה.",דיון והכרעה:
63,SH-19-04-33228-662,"פסילה על תנאי - פוסלת את הנאשם לתקופה של 12 חודשים וזאת על תנאי למשך שנתיים מיום שחרורו מהמאסר, אם יעבור על עבירות סמים או על אחת העבירות הנמנות על התוספת הראשונה או השנייה לפקודת התעבורה.",דיון והכרעה:
64,SH-19-04-33228-662,"קנס - קנס בסך 6,000 ש""ח או מאסר למשך 60 יום תחתיו; הקנס ישולם ב- 24 תשלומים חודשיים שווים ורצופים.",דיון והכרעה:
65,SH-19-04-33228-662,התשלום הראשון ישולם עד ליום 10.11.2019 ובכל 10 לחודש שלאחר מכן.,דיון והכרעה:
66,SH-19-04-33228-662,"פיגור בתשלום אחד מן התשלומים שנקבעו לעיל, יעמיד לפירעון מיידי את יתרת הקנס שטרם שולמה ויחייב את הנאשם בתשלום תוספת פיגורים כחוק.",דיון והכרעה:
67,SH-19-04-33228-662,"מוצגים – כל המוצגים יושמדו/יחולטו/יושבו, לשיקול דעת המאשימה.",דיון והכרעה:
68,SH-19-04-33228-662,זכות ערעור תוך 45 יום מהיום.,דיון והכרעה:
69,SH-19-04-33228-662,"ניתן היום,  י""ז אב תשע""ט, 18 אוגוסט 2019, בהעדר הצדדים.",דיון והכרעה:
70,SH-19-04-33228-662,5129371,דיון והכרעה:
