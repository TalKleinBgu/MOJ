,verdict,text,part
0,ME-13-02-22293-81,"מדינת ישראל
ע""י ב""כ עו""ד  כנרת מור",כב' השופט הבכיר צבי גורפינקל
1,ME-13-02-22293-81,המאשימה,כב' השופט הבכיר צבי גורפינקל
2,ME-13-02-22293-81,נגד,כב' השופט הבכיר צבי גורפינקל
4,ME-13-02-22293-81,חיים סעדה,כב' השופט הבכיר צבי גורפינקל
5,ME-13-02-22293-81,"ע""י ב""כ עו""ד נוריאלי",כב' השופט הבכיר צבי גורפינקל
6,ME-13-02-22293-81,הנאשם,כב' השופט הבכיר צבי גורפינקל
7,ME-13-02-22293-81,"חוק העונשין, תשל""ז-1977: סע'  275, 287, 332(2)",כב' השופט הבכיר צבי גורפינקל
8,ME-13-02-22293-81,"פקודת הסמים המסוכנים [נוסח חדש], תשל""ג-1973: סע'  7(א)",כב' השופט הבכיר צבי גורפינקל
9,ME-13-02-22293-81,"פקודת התעבורה [נוסח חדש]: סע'  62(2), 67",כב' השופט הבכיר צבי גורפינקל
10,ME-13-02-22293-81,"פקודת ביטוח רכב מנועי [נוסח חדש], תש""ל-1970: סע'  2",כב' השופט הבכיר צבי גורפינקל
11,ME-13-02-22293-81,"בחודש יולי 2011 הוגש נגד הנאשם כתב אישום לבית משפט השלום בנתניה בגין עבירות סמים, ובקשר לכך נתבקש מעצרו עד תום ההליכים.",גזר דין
12,ME-13-02-22293-81,בית המשפט החליט ביום 6.7.11 לשחרר את הנאשם ממעצר בתנאים שכללו בין היתר מעצר בית בבית הוריו בנתניה.,גזר דין
13,ME-13-02-22293-81,"ביום 22.4.12 נשפט הנאשם בבית משפט לתעבורה בת""א לעונש פסילת רשיון בפועל לתקופה של 30 חודשים.",גזר דין
14,ME-13-02-22293-81,"בתאריך 31.1.13 הפר את הנאשם את הוראת בית המשפט לשהות במעצר בית, ונהג ברכב יונדאי מנתניה לת""א, אף שהיה בפסילת רשיון נהיגה.",גזר דין
15,ME-13-02-22293-81,"בשעה 21.00 נראה הנאשם ע""י שוטר בת""א, חשדו של השוטר התעורר והוא שאל את הנאשם לפרטיו, הנאשם הטעה את השוטר בכך שטען בפניו שהוא מתגורר בת""א.",גזר דין
16,ME-13-02-22293-81,השוטר ערך בירור והסתבר כי הנאשם מתגורר בנתניה וכי היה עליו להיות במעצר בית.,גזר דין
17,ME-13-02-22293-81,"לאור שקרי הנאשם ערכו השוטרים שעצרוהו חיפוש, ומצאו בתחתוניו צרור מפתחות.",גזר דין
18,ME-13-02-22293-81,הנאשם טען שמדובר במפתחות השייכים לרכב של מעסיקו וכי הרכב נמצא בנתניה.,גזר דין
19,ME-13-02-22293-81,"בסריקה שערכו השוטרים אותר רכב היודנאי שבו נהג הנאשם כשהוא חונה בת""א.",גזר דין
20,ME-13-02-22293-81,ברכב נערך חיפוש ונמצא בו סם מסוכן מסוג קנאבוס במשקל 4.18 ג'.,גזר דין
21,ME-13-02-22293-81,"בגין זאת הורשע הנאשם לאחר שמיעת ראיות בעבירות של הפרת הוראה חוקית לפי סע' 287 לחוק העונשין, הפרעה לשוטר במילוי תפקידו לפי סע' 275 לחוק העונשין, החזקת סמים לצריכה עצמית לפי סע' 7(א) לפקודת הסמים המסוכנים, נהיגה בזמן פסילה לפי סע' 67 לפקודת התעבורה, ונהיגה ללא בטוח לפי סע' 2 לפקודת בטוח רכב מנועי.",גזר דין
22,ME-13-02-22293-81,"בעקבות הפרת צו בית המשפט כמפורט בפרט הראשון, נעצר הנאשם וביום 1.2.13 שוחרר תוך שנאסר עליו להכנס לת""א עד יום 7.2.13.",גזר דין
23,ME-13-02-22293-81,"ביום 5.2.13 בשעות הערב הפר הנאשם פעם נוספת את מעצר הבית שלו, כפי שנקבע ע""י בית המשפט השלום בנתניה, ונכנס לתחומי ת""א חרף הצו האוסר עליו לעשות כן בהחלטת בית המשפט השלום בת""א.",גזר דין
24,ME-13-02-22293-81,"הנאשם נהג ברכב כשלידו ישב אדם אחר, תוך כדי תקופת פסילת רשיונו.",גזר דין
25,ME-13-02-22293-81,"שוטר  שישב בניידת הבחין כי הנאשם וזה שלידו אינם חגורים בחגורות בטיחות, וכשנעצר במקביל לנאשם ברמזור אדום, הורה לו לעצור לאחר הרמזור.",גזר דין
26,ME-13-02-22293-81,"כאשר התחלף האור ברמזור החל הנאשם לנסוע בפראות, ביצע פניית פרסה, נסע בניגוד לאור אדום שדלק ברמזור והחל לנסוע במהירות מסוכנת, דבר שאילץ כלי רכב שחצו את הצומת באור ירוק לבלום כדי למנוע תאונה.",גזר דין
27,ME-13-02-22293-81,"הניידת החלה לרדוף אחר הנאשם, תוך שהוא נוהג במהירות של 140 קמ""ש ועובר באורח מסוכן בין נתיבי הנסיעה.",גזר דין
28,ME-13-02-22293-81,"כאשר הגיע לרמזור אדום שדלק בצומת, חצה הנאשם את הצומת כשהוא כמעט פוגע ברכב אחר שחצה אותה, וסיכן כלי רכב אחרים שהיו בצומת.",גזר דין
29,ME-13-02-22293-81,"לאחר מכן פנה לרחוב תוך שהוא נוסע בנתיב נגדי, ומאלץ רכב שבא מולו לבלום.",גזר דין
30,ME-13-02-22293-81,"הנאשם המשיך בנהיגתו המסוכנת, עד שהגיע לרחוב ללא מוצא שם נטש עם חברו את הרכב.",גזר דין
31,ME-13-02-22293-81,במהלך המרדף השליך הנאשם מהרכב תיק שהכיל 4 שקיות סם מסוג קנאבוס במשקל 156.17 ג'.,גזר דין
32,ME-13-02-22293-81,"בגין כל אלה הורשע הנאשם לאחר שמיעת ראיות בעבירות של סיכון חיי אדם במזיד בנתיב תחבורה לפי סע' 332(2) לחוק העונשין, הפרת הוראה חוקית לפי סע' 287 לחוק העונשין, החזקת סמים שלא לצריכה עצמית לפי סע' 7(א) לפקודת הסמים המסוכנים, נהיגה בזמן פסילה לפי סע' 67 לפקודת התעבורה, נהיגה בקלות ראש לפי סע' 62(2) לפקודת התעבורה ונהיגה ללא בטוח לפי סע' 2 לפקודת בטוח רכב מנועי.",גזר דין
33,ME-13-02-22293-81,"הנאשם הורשע לאחר שגרסתו כאילו שהה במעצר בית ואף הביא עדים להוכחת גרסה זו, נדחתה, ונקבע כי הוא והעדים שהביא שיקרו בבית המשפט.",גזר דין
34,ME-13-02-22293-81,"יצויין כי בגין התיק שבו שוחרר הנאשם למעצר בית, הוא הורשע בבית המשפט השלום בנתניה בעבירות של החזקת סמים, החזקת כלים להכנת סם והכנת סמים, ונגזר עליו עונש של 10 חודשי מאסר בפועל ו- 8 חודשי מאסר ע""ת לשלוש שנים.",גזר דין
35,ME-13-02-22293-81,"כמו כן הורשע הנאשם בעבר בבית משפט לתעבורה, בעבירות של אי ציות לתמרורים, נהיגה בזמן פסילה, ונדון בין היתר לפסילת רשיון נהיגה ולששה חודשי מאסר ע""ת.",גזר דין
36,ME-13-02-22293-81,"העיקרון המנחה בענישה הוא קיומו של יחס הולם בין חומרת מעשה העבירה בנסיבותיו, ומידת אשמו של הנאשם, ובין סוג ומידת העונש המוטל.",גזר דין
37,ME-13-02-22293-81,"על ביהמ""ש לקבוע מתחם עונש הולם למעשה העבירה, תוך התחשבות בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",גזר דין
38,ME-13-02-22293-81,"ביהמ""ש הדגיש כי כדי למנוע אי הבנות לגבי מתחם הענישה, הילכת אלקיעאן עומדת איתן על רגליה גם לאחר תיקון 113 לחוק העונשין.",גזר דין
39,ME-13-02-22293-81,"ניתן איפוא לקבוע כי מתחם הענישה הראוי בתיק זה בגין העבירה של סיכון חיי אדם במזיד בנתיב תחבורה, הינו בין שלוש וחצי שנות מאסר לחמש וחצי שנים.",גזר דין
40,ME-13-02-22293-81,"הנאשם נעצר בעבר בגין ביצוע עבירות סמים, ואף שנתבקש מעצרו עד תום ההליכים החליט בית המשפט השלום בנתניה לשחררו למעצר בית.",גזר דין
41,ME-13-02-22293-81,"הנאשם הפר ברגל גסה את צו בית המשפט, ותוך זילזול בחוק ובהוראת בית המשפט הפר את מעצר הבית, ונהג ברכב למרות שנפסל מלנהוג, ובכך הפר צו נוסף של בית המשפט לתעבורה ואם לא די בכך, למרות שנעצר ושוחרר בגין ביצוע עבירת סמים, נתפס כשברשותו כמות סם של 4.18 ג' קנאבוס.",גזר דין
42,ME-13-02-22293-81,"לא חלף אלא שבוע אחד והנאשם לא למד את הלקח מהארוע הקודם שבו נתפס ע""י שוטרים כשהוא נוהג ברכב תוך הפרת מעצר הבית ותוך הפרת פסה""ד שאסר עליו לנהוג, ושוב נמצא הנאשם נוהג ברכב, הפעם הגדיל לעשות ונהג בצורה פראית ומסוכנת תוך שהוא מסכן את חיי המשתמשים בדרך והנוהגים.",גזר דין
43,ME-13-02-22293-81,"הפעם הגדיל הנאשם לעשות ביתר שאת והחזיק ברשותו סם מסוג קנאבוס במשקל 156.17 ג' והפעם, בניגוד להחזקה של הסם בפרט הראשון שעניינה החזקה לצריכה עצמית, הרי כמות כזו של סם דינה כסמים המיועדים למסחר.",גזר דין
44,ME-13-02-22293-81,"מתחם הענישה בגין העבירה של הפרת הוראה חוקית כשמדובר בזלזול בוטה ומתמשך בצווי בית המשפט, הינו בין 4 ל- 10 חודשי מאסר, מתחם הענישה בעבירות סמים כאשר מדובר בכמות מסחרית, הינו בן 18 ל- 30 חודשי מאסר.",גזר דין
45,ME-13-02-22293-81,"יש לציין כי נהיגת הנאשם בזמן פסילה נעשתה 9 חודשים לאחר שהורשע בבית משפט לתעבורה בגין נהיגה בשכרות, נהיגה ללא רשיון נהיגה תקף וללא בטוח, ולאחר שנפסל מלקבל או להחזיק רשיון נהיגה במשך 30 חודשים, וחרף מאסר ע""ת למשך 6 חודשים שהוטל עליו בין היתר בגין נהיגה ללא רשיון נהיגה תקף או נהיגה בזמן פסילה.",גזר דין
46,ME-13-02-22293-81,"מעשיו של הנאשם חמורים ואין הוא זכאי להתחשבות והקלה משום העבירות החוזרות ונשנות שהוא מבצע למרות שנפסל מלנהוג ולמרות שהוטל עליו מאסר ע""ת בגין עבירות דומות, עבירות הסמים נעשו למרות שהיה נתון במעצר בית עקב עבירות סמים קודמות, ודרך הרמייה שלו נמשכת לאורך זמן, החל מהמרמה לשוטרים שעצרוהו ב- 31.1.13 כאשר מסר פרטים שקריים בנוגע למקום מגוריו וטען שהוא גר בת""א כדי להכשיל את השוטרים, לאחר מכן שיקר באשר למפתחות הרכב שנמצאו בתחתוניו כאילו הם שייכים לרכב של מעבידו הנמצא בנתניה בעוד שהרכב נמצא בת""א ובתוכו נמצאו הסמים, המשך בשקר של הארוע בפרט השני כאשר השליך במהלך המרדף את חבילת הסמים מתוך הרכב, טען שאינה שלו ורק כשהסתבר שנמצאו ט.א.",גזר דין
47,ME-13-02-22293-81,"הודה בבית המשפט כי הסמים שייכים לו, ולאחר מכן שקריו בבית המשפט, בדבר היותו כביכול בביתו בזמן הארועים, תוך הבאת עדים שיתמכו בטענה השיקרית.",גזר דין
48,ME-13-02-22293-81,"החוק מאפשר לנאשם לנהל משפט כרצונו ואוסר להחמיר עם נאשם המנהל משפטו, אולם לעומת זאת ידוע הכלל כי מי שמודה באשמה ולוקח אחריות על מעשיו, זכאי להקלה בעונשו, הקלה שמי שמנהל משפטו אינו זכאי לה.",גזר דין
49,ME-13-02-22293-81,"לא אחמיר עם הנאשם משום שבחר לנהל את משפטו כפי שניהל, אולם אין הוא זכאי להקלה שהיה זוכה לה אילו הודה מיד באשמתו, לוקח אחריות, חוסך מזמנם של העדים ובזמן שיפוטי יקר.",גזר דין
50,ME-13-02-22293-81,"לאור רמת הענישה שנקבעה על ידי בית המשפט העליון בעבירות של סיכון חיי אדם במזיד בנתיב תחבורה, ומתחם הענישה שנקבע, אני גוזר על הנאשם 4 שנות מאסר בפועל, ושנה מאסר על תנאי שלא יעבור תוך 3 שנים מיום שחרורו מהמאסר עבירה דומה.",גזר דין
51,ME-13-02-22293-81,"בגין עבירות הסמים, לאחר שהנאשם החזיק בכמות מסחרית של סם ימים ספורים לאחר שהחזיק ברכבו כמות קטנה של סם, ובעוד משפטו בגין עבירות סמים מוסיף להתנהל, אני גוזר על הנאשם שנתיים מאסר בפועל, ושנה מאסר על תנאי שלא יעבור תוך 3 שנים מיום שחרורו מהמאסר עבירה בניגוד לפקודת הסמים המסוכנים.",גזר דין
52,ME-13-02-22293-81,"בגין העבירות של הפרת הוראה חוקית, שהפגינה זלזול חריף ובוטה בחוק ובבית המשפט, אני גוזר על הנאשם 8 חודשי מאסר בפועל ו-6 חודשי מאסר על תנאי שלא יעבור תוך 3 שנים מיום שחרורו מהמאסר עבירה דומה.",גזר דין
53,ME-13-02-22293-81,בגין העבירה של נהיגה בפסילה והנהיגה ללא ביטוח אני מטיל על הנאשם 6 חודשי מאסר בפועל ו-6 חודשי מאסר על תנאי שלא יעבור תוך 3 שנים מיום שחרורו מהמאסר עבירה של נהיגה בזמן פסילה או נהיגה ללא רשיון נהיגה.,גזר דין
54,ME-13-02-22293-81,"אני מורה להפעיל את עונש המאסר על תנאי בן 6 חודשים מתוך פ""ל 88-10-10 של בית משפט לתעבורה בתל אביב.",גזר דין
55,ME-13-02-22293-81,"העונשים בגין עבירות הסמים, הפרת הוראה חוקית, נהיגה בפסילה וללא ביטוח יהיו חופפים ביניהם, וחופפים גם עם עונש המאסר המופעל, אולם יצטברו לעונש המאסר בגין העבירה של סיכון חיי אדם במזיד בנתיב תחבורה.",גזר דין
56,ME-13-02-22293-81,לפיכך על הנאשם לשאת בעונש מאסר בפועל למשך 6 שנים.,גזר דין
57,ME-13-02-22293-81,"הנאשם יתחיל לרצות את עונש המאסר לאחר שיסיים לרצות את עונש המאסר בפועל בן 10 חודשים שהוטל עליו בתיק 8664-07-11 בבית משפט השלום בנתניה ביום 1.7.13, כך שהעונש מצטבר לעונש של בית משפט השלום בנתניה.",גזר דין
58,ME-13-02-22293-81,"מתקופת המאסר יש לנכות את ימי המעצר בגין תיק זה, מיום 5.2.13 עד 30.6.13.",גזר דין
59,ME-13-02-22293-81,"כמו כן אני פוסל את הנאשם מלקבל ולהחזיק רשיון לנהיגת רכב מנועי מסוג כלשהוא, למשך שלוש שנים מיום שחרורו מהמאסר.",גזר דין
60,ME-13-02-22293-81,זכות ערעור תוך 45 יום.,גזר דין
61,ME-13-02-22293-81,"ניתן היום,  י""ח כסלו תשע""ד, 21 נובמבר 2013, במעמד הצדדים.",גזר דין
62,ME-13-02-22293-81,"צבי גורפינקל, שופט בכיר",גזר דין
