,verdict,text,part
0,ME-13-10-607-500,"ע""י ב""כ עוה""ד יניב הרוש – פמ""מ",מדינת ישראל
1,ME-13-10-607-500,"ע""י ב""כ עוה""ד גלית בש",Maria Victoria giraldo arbelaez 
2,ME-13-10-607-500,"פקודת הסמים המסוכנים [נוסח חדש], תשל""ג-1973: סע'  13, 19א, 36ח",Maria Victoria giraldo arbelaez 
3,ME-13-10-607-500,"הנאשמת הורשעה עפ""י הודייתה בעבירה שעניינה ייבוא סם מסוכן לפי סעיף 13 לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים"" או ""הפקודה"") ביחד עם סעיף 19א לפקודה.",גזר דין
4,ME-13-10-607-500,הנאשמת אזרחית קולומביה.,גזר דין
5,ME-13-10-607-500,"עפ""י עובדות כתב האישום, בחודש ספטמבר 13' או בסמוך לכך, הציע אדם בשם פרנסיסקו לאדם בשם נסטור רומן ואסקז לופז (להלן: ""נסטור"") לייבא סמים מסוג קוקאין (להלן: ""סם"") במשקל כולל של כ- 7 ק""ג מקולומביה לישראל בתמורה לתשלום.",גזר דין
6,ME-13-10-607-500,נסטור הסכים להצעה.,גזר דין
7,ME-13-10-607-500,"בהמשך, תודרך נסטור להציע לאישה מבוגרת המוכרת לו להצטרף אליו בייבוא הסם על מנת שלא יעורר חשד, באשר למטרת כניסתו לישראל.",גזר דין
8,ME-13-10-607-500,"בעקבות זאת, הציע נסטור לנאשמת, ידידתו, כי תתלווה אליו וכן ציין כי אף עליה לייבא 2 ק""ג סם לישראל בתמורה לתשלום.",גזר דין
9,ME-13-10-607-500,הנאשמת נענתה להצעה.,גזר דין
10,ME-13-10-607-500,בערבו של יום 15.9.13 מסר נסטור לנאשמת מזוודה ובה סם שעליה לייבא.,גזר דין
11,ME-13-10-607-500,השניים עשו דרכם מבוגוטה שבקולומביה לישראל.,גזר דין
12,ME-13-10-607-500,ביום 17.9.13 נחתו השניים בישראל מצוידים במזוודות ובהן מוסלק הסם.,גזר דין
13,ME-13-10-607-500,"במזוודתה של הנאשמת הוסלק סם במשקל של 3.827.91 ק""ג ובמזוודתו של נסטור, במשקל של 3.470.13 ק""ג נטו.",גזר דין
14,ME-13-10-607-500,"בהגיעם לשדה התעופה בן גוריון ולאחר שאספו את מזוודותיהם, נעצרו השניים.",גזר דין
15,ME-13-10-607-500,"ב""כ המאשימה, עוה""ד יניב בן הרוש, עמד על הכמות הנכבדה של הסם שייבאה הנאשמת והטעים את הנזק החברתי שעלול היה להיגרם לציבור, אלמלא נתפס הסם, לרבות דרדורם של המכורים לסם לידי פשע.",	טיעוני הצדדים לעונש
16,ME-13-10-607-500,"בשים לב למטרה לשמה ביצעה הנאשמת את המעשה, הרצון להרוויח כסף קל, בכמות הסם שיובאה, בתכנון שקדם להבאתו ובחלקה המהותי של הנאשמת בביצוע העבירה – טען התובע כי מתחם הענישה ההולם עומד על 4 – 9.5 שנות מאסר.",	טיעוני הצדדים לעונש
17,ME-13-10-607-500,"בתוך המתחם, עתר התובע להשית על הנאשמת את הרף הנמוך של 4 שנות מאסר, זאת בהתחשב בעקרון אחידות הענישה, בנסיבותיה האישיות של הנאשמת, אשר לא יזמה את העבירה, הודתה בביצועה וחסכה מזמנו של בית המשפט.",	טיעוני הצדדים לעונש
18,ME-13-10-607-500,"בנוסף, עתר להשית עליה מאסר מותנה ולחלט את הכסף שנתפס ברשותה.",	טיעוני הצדדים לעונש
19,ME-13-10-607-500,"ב""כ הנאשמת, עוה""ד גלית בש, עתרה למתחם ענישה שנע בין 33 ל – 48 חודשי מאסר.",	טיעוני הצדדים לעונש
20,ME-13-10-607-500,"לשיטתה, יש להעמיד את עונשה של הנאשמת ברף הנמוך שבמתחם, בהתחשב בחלקה המתון בביצוע העבירה אל מול נסטור, אשר יזם את המעשה והציע לנאשמת לחבור אליו, אגב שהגביל את כמות הסם שיהא עליה לייבא ל– 2 ק""ג.",	טיעוני הצדדים לעונש
21,ME-13-10-607-500,"בפועל הוסלקה במזוודתה כמות כמעט כפולה, מבלי שהייתה לה שליטה על כך, ללמדך על חולשתה הרבה והיותה נשלטת על ידי אחרים.",	טיעוני הצדדים לעונש
22,ME-13-10-607-500,"הסנגורית הטעימה את נסיבותיה האישיות הקשות של הנאשמת, אשר ברקע למעשה עמדה מצוקה כלכלית קשה.",	טיעוני הצדדים לעונש
23,ME-13-10-607-500,"הנאשמת ילידת 1956, התפרנסה בקולומביה מממכר מזון בכבישים ותמכה בבעלה שהיה חולה כליות קשה.",	טיעוני הצדדים לעונש
24,ME-13-10-607-500,"בעודה נתונה במעצר בישראל, נפטר הבעל (הוגשה תעודת פטירה) מבלי שהיה סיפק בידה להיפרד ממנו, הגם שלמענו ביצעה את העבירה, כדי שיוכל לזכות בטיפול רפואי טוב יותר.",	טיעוני הצדדים לעונש
25,ME-13-10-607-500,"ביחס לילדיה - גורלה לא שפר עליה, לנוכח החלטתם לנתק עמה את הקשר עם היוודע להם מעשיה.",	טיעוני הצדדים לעונש
26,ME-13-10-607-500,"הסנגורית ביקשה לאבחן את עניינה של הנאשמת מעניינו של נסטור, אשר הורשע בייבוא מלוא כמות הסמים במשקל של כ – 7 ק""ג, בעוד שהנאשמת הורשעה בייבוא של כ – 3.8 ק""ג סם.",	טיעוני הצדדים לעונש
27,ME-13-10-607-500,"לדידה, נסטור היה מצוי במעמד גבוה בהיררכיה העבריינית בעוד שלנאשמת כלל לא היה מעמד או זיקה לסוחרי סמים.",	טיעוני הצדדים לעונש
28,ME-13-10-607-500,עיקרון ההלימה הוא עיקרון מנחה בענישה.,	דיון והכרעה
29,ME-13-10-607-500,"מפניו נסוגות נסיבותיו האישיות של נאשם, אשר נשקלות בשלב השני בלבד, לאחר קביעת מתחם העונש ההולם.",	דיון והכרעה
30,ME-13-10-607-500,"בקביעת מתחם הענישה, על בית המשפט לשקול את הערכים המוגנים שנפגעו, ובענייננו, הערך החברתי שנפגע, מידת הפגיעה בו, מדיניות הענישה הנהוגה והנסיבות הקשורות בביצוע העבירה.",	דיון והכרעה
31,ME-13-10-607-500,"עבירות הסמים בכלל, ועבירת הייבוא בפרט, מסבות נזק כבד לשלום הציבור ובריאותו, במיוחד לציבור צרכני הסם, אשר נגררים לביצוע עבירות לצורך מימון הסם.",	דיון והכרעה
32,ME-13-10-607-500,"שקלתי את הנזק שעלול היה להיגרם לציבור אלמלא נתפס הסם, בהינתן סוגו וכמותו הנכבדה.",	דיון והכרעה
33,ME-13-10-607-500,"כן לקחתי בחשבון את התכנון שקדם לביצוע העבירה והתמורה שקיבלה הנאשמת בעבורה, הגם שמצוקה כלכלית עמדה ברקע הדברים.",	דיון והכרעה
34,ME-13-10-607-500,"בנסיבות אלו ובהתחשב במדיניות הענישה הנהוגה, אני קובעת כי מתחם הענישה ההולם נע בין 4 ל – 6.5 שנות מאסר.",	דיון והכרעה
35,ME-13-10-607-500,"עם כל הצער באשר למצוקתה ונסיבותיה האישיות הקשות, אין באלו, כדי להקל בעונשה באורח ממשי, כפי שעתרה הסנגורית, בהינתן החומרה הרבה שיש במעשיה.",	דיון והכרעה
36,ME-13-10-607-500,"בהתחשב בעיקרון האחידות בענישה ובשים לב לעונש שנגזר על נסטור (5 שנות מאסר) בגין ייבוא כמות גדולה יותר של סם, ותוך שקלול נסיבותיה האישיות של הנאשמת, הגעתי לכלל מסקנה כי עתירת המאשימה  ל – 4 שנות מאסר הינה הגונה ומאזנת כראוי בין מכלול השיקולים ולפיכך, אני נעתרת לה במלואה.",	דיון והכרעה
37,ME-13-10-607-500,"לאור כל האמור לעיל, אני גוזרת על הנאשמת את העונשים הבאים:",	דיון והכרעה
38,ME-13-10-607-500,48 חודשי מאסר בפועל בניכוי ימי מעצרה מיום 17.9.13 ועד היום.,	דיון והכרעה
39,ME-13-10-607-500,12 חודשי מאסר על תנאי משך 3 שנים מיום שחרורה והתנאי הוא שלא תעבור עבירה מסוג פשע לפי פקודת הסמים המסוכנים.,	דיון והכרעה
40,ME-13-10-607-500,"בהמשך להחלטה קודמת, מתוך הסכום שנתפס ברשות הנאשמת הועברו לידיה 850 דולר לצורכי מחייתה.",	דיון והכרעה
41,ME-13-10-607-500,"לפיכך, באשר ליתרה בסך 650 דולר ועוד 27,000 פזוס – אני מורה על חילוטה לטובת הקרן לטיפול בנכסים שחולטו, שהוקמה לפי סעיף 36ח לפקודת הסמים המסוכנים.",	דיון והכרעה
42,ME-13-10-607-500,"לבקשת הסנגורית, הגורם אשר מחזיק בחפציה האישיים של הנאשמת ידאג להעבירם לשגרירות קולומביה בישראל.",	דיון והכרעה
43,ME-13-10-607-500,"ניתן בזאת צו להשמדת המוצגים, הסמים והמזוודות.",	דיון והכרעה
44,ME-13-10-607-500,זכות ערעור לבית המשפט העליון תוך 45 יום.,	דיון והכרעה
45,ME-13-10-607-500,"ניתן היום,  ז' אלול תשע""ד, 02 ספטמבר 2014, במעמד הנאשמת וב""כ הצדדים.",	דיון והכרעה
46,ME-13-10-607-500,5129371,	דיון והכרעה
