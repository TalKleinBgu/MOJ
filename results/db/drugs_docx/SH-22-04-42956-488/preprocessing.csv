,verdict,text,part
0,SH-22-04-42956-488,בית משפט השלום בראשון לציון,nothing
3,SH-22-04-42956-488,תיק חיצוני: 184502/2022,nothing
6,SH-22-04-42956-488,"ע""י ב""כ, עו""ד אנבל לוקס",מדינת ישראל
10,SH-22-04-42956-488,"ע""י ב""כ, עו""ד איתי רוזין",שלום סואיסה
14,SH-22-04-42956-488,"פקודת הסמים המסוכנים [נוסח חדש], תשל""ג-1973: סע'  13, 19.א, 36א(ב)",שלום סואיסה
15,SH-22-04-42956-488,"חוק העונשין, תשל""ז-1977: סע'  40ב, 40 יא",שלום סואיסה
16,SH-22-04-42956-488,"בהכרעת דין מיום 23.6.22 הורשע הנאשם בהתאם להודאתו במסגרת הסדר טיעון, בעובדות כתב האישום המתוקן, באחד עשר אישומים, בעבירות של סחר בסם מסוכן, לפי סעיפים 13 + 19א' לפקודת הסמים המסוכנים (נוסח חדש), תשל""ג - 1973 (ריבוי עבירות) (להלן: ""פקודת הסמים המסוכנים"").",רקע
17,SH-22-04-42956-488,על פי החלק הכללי לעובדות כתב האישום עבד הנאשם במועדון סנוקר ששימש לו גם כמקום מגורים.,רקע
18,SH-22-04-42956-488,"במועדים הרלוונטיים לכתב האישום סחר הנאשם בסמים מסוכנים מסוג קנבוס, תיאם את הסחר באמצעות אפליקציית ""whatsapp"" ומסר לרוכשים את הסמים במקומות שונים.",רקע
19,SH-22-04-42956-488,"על פי האישום השני במהלך החודשים מרץ-אפריל 2022, סחר הנאשם בסם מסוכן מסוג קנבוס, במשקל של חצי גרם, בתמורה לסכום של 50 ₪.",רקע
20,SH-22-04-42956-488,"על פי האישום הרביעי  יוחסו לנאשם 3 עבירות סחר בסם מסוכן מסוג קנבוס שבוצעו במהלך החודשים מרץ - אפריל 2022, במשקל של גרם בכל פעם, בתמורה לסכום של 100 ₪ עבור כל עסקה.",רקע
21,SH-22-04-42956-488,"על פי האישום החמישי במהלך החודשים נובמבר - דצמבר 2021, סחר הנאשם, בשתי הזדמנויות בסם מסוכן מסוג קנבוס, במשקל של חצי גרם עבור העסקה הראשונה וגרם עבור העסקה השניה, בתמורה לסכום של 100 ₪ ו-50 ₪ בהתאמה.",רקע
22,SH-22-04-42956-488,"על פי האישום השישי בתאריך 8.3.22 וב-3 הזדמנויות נוספות במהלך תקופה של חודשיים עובר ליום 18.4.22, סחר הנאשם עם קטין, בסם מסוכן מסוג קנבוס במשקל של חצי גרם בכל פעם, בתמורה לסכום של 50 ₪ עבור כל עסקה.",רקע
23,SH-22-04-42956-488,"על פי האישום השביעי בשני מועדים שונים בחודש אפריל 2022 וב-8 הזדמנויות נוספות במהלך תקופה של שלושה חודשים עובר ליום 19.4.22, סחר הנאשם בסם מסוכן מסוג קנבוס, במשקל של גרם בכל פעם, בתמורה לסכום של 100 ₪ עבור כל עסקה.",רקע
24,SH-22-04-42956-488,"על פי האישום השמיני בתאריך 2.4.22 סחר הנאשם בסם מסוכן מסוג קנבוס, במשקל של גרם בתמורה לסכום של 100 ₪.",רקע
25,SH-22-04-42956-488,"על פי האישום התשיעי יוחסו לנאשם 3 עבירות סחר בסם מסוכן מסוג קנבוס שבוצעו במהלך החודשים ינואר - פברואר 2022, במשקל של גרם בכל פעם, בתמורה לסכום של 100 ₪ עבור כל עסקה.",רקע
26,SH-22-04-42956-488,"על פי האישום העשירי יוחסו לנאשם 3 עבירות סחר בסם מסוכן מסוג קנבוס שבוצעו במהלך החודשים פברואר – מרץ 2022, במשקל של חצי גרם בכל פעם, בתמורה לסכום של 50 ₪ עבור כל עסקה.",רקע
27,SH-22-04-42956-488,"על פי האישום האחד עשר ב- 4 מועדים שונים בין החודשים ינואר – פברואר 2022 וב-10 הזדמנויות נוספות במהלך תקופה של שלושה חודשים במועדים שאינם ידועים למאשימה, סחר הנאשם בסם מסוכן מסוג קנבוס במשקל של חצי גרם בכל פעם, בתמורה לסכום של 50 ₪ עבור כל עסקה.",רקע
28,SH-22-04-42956-488,"על פי האישום השנים עשר ב -3 מועדים שונים בין החודשים פברואר - מרץ 2022 וב- 8 הזדמנויות נוספות במהלך תקופה של חודשיים, במועדים שאינם ידועים למאשימה, סחר הנאשם עם קטין, בסם מסוכן מסוג קנבוס במשקלים הנעים בין חצי גרם ל-1.5 גרם בכל פעם, בתמורה לסכום של 50 ₪ - 150 ₪ עבור כל עסקה.",רקע
29,SH-22-04-42956-488,"על פי האישום הארבע עשר במהלך החודשים פברואר - מרץ 2022 סחר הנאשם, בשתי הזדמנויות, בסם מסוכן מסוג קנבוס, במשקל של חצי גרם בכל עסקה, בתמורה לסכום של 50 ₪ עבור כל העסקה הראשונה וללא תמורה עבור העסקה השניה.",רקע
30,SH-22-04-42956-488,"מהאמור עולה שבמהלך החודשים נובמבר 2021 - אפריל 2022, ב- 54 הזדמנויות סחר הנאשם בסם מסוכן מסוג קנבוס עם 11 אנשים שונים ובהם שני קטינים במשקלים הנעים בין חצי גרם ל-1.5 גרם בכל עסקה.",רקע
31,SH-22-04-42956-488,"יצוין כי ב""כ המאשימה טענה במסגרת הטיעונים לעונש, כי על פי כתב האישום המתוקן במסגרת הסדר הטיעון, סחר הנאשם בסם מסוכן מסוג קנבוס ב- 45 הזדמנויות ולכן בבחינת נסיבות ביצוע העבירה, לא מצאתי להחמיר מעבר למה שנטען על ידי המאשימה.",רקע
32,SH-22-04-42956-488,"ב""כ המאשימה טענה לערכים המוגנים שנפגעו של הגנה על שלום הציבור וביטחונו מפני הנזקים הנגרמים כתוצאה משימוש בסמים מסוכנים.",טענות הצדדים לעונש
33,SH-22-04-42956-488,"ב""כ המאשימה הפנתה בטיעוניה לנסיבות ביצוע העבירות ולחומרת המעשים.",טענות הצדדים לעונש
34,SH-22-04-42956-488,"הודגש כי הנאשם סחר בסמים מסוכנים ב- 45 הזדמנויות  עם 11 רוכשים שונים, ביניהם שני קטינים, והכל מתוך מניע כספי של בצע כסף.",טענות הצדדים לעונש
35,SH-22-04-42956-488,הודגש חלקו הבלעדי של הנאשם בביצוע העבירות החוזרות והעובדה כי אין מדובר במעידה חד פעמית.,טענות הצדדים לעונש
36,SH-22-04-42956-488,"ב""כ המאשימה הוסיפה, כי העובדה שהנאשם סחר בסם מסוג קנבוס אינה מצדיקה כשלעצמה להקל בעונשו, שכן מדובר בסם מסוכן, ומדיניות הענישה רואה בחומרה עבירות סחר בסמים מסוכנים (ביניהם סם הקנבוס) תוך הטלת ענישה משמעותית ומרתיעה.",טענות הצדדים לעונש
37,SH-22-04-42956-488,"בכל הנוגע לנסיבות שאינן קשורות בביצוע העבירה, הפנתה ב""כ המאשימה לעברו הפלילי של הנאשם, הכולל 5 הרשעות קודמות שהתיישנו, ביניהן עבירות סמים.",טענות הצדדים לעונש
38,SH-22-04-42956-488,"בנוסף צוין, כי הנאשם לא עבר הליך שיקומי ואין תסקיר בעניינו.",טענות הצדדים לעונש
39,SH-22-04-42956-488,"מנגד, נטען כי יש לשקול לקולא את הודאתו המהירה של הנאשם והחיסכון בזמן שיפוטי.",טענות הצדדים לעונש
40,SH-22-04-42956-488,"לבסוף, ב""כ המאשימה ביקשה לקבוע מתחם ענישה הולם אחד, הנע בין  30 - 48 חודשי מאסר בפועל ועתרה להשית עליו 36 חודשי מאסר בפועל לצד מאסר על תנאי, קנס משמעותי, פסילת רישיון בפועל ועל תנאי.",טענות הצדדים לעונש
41,SH-22-04-42956-488,"בנוסף, ביקשה להכריז על הנאשם כסוחר סמים, חילוט הטלפון הסלולרי שלו כמבוקש בכתב האישום ומתן צו כללי למוצגים.",טענות הצדדים לעונש
42,SH-22-04-42956-488,"נטען כי העבירה בוצעה במקום עבודתו של הנאשם למכריו, ולא לאנשים זרים באמצעות פרסום באפליקציות שונות.",טענות הצדדים לעונש
43,SH-22-04-42956-488,"בכל הנוגע לנסיבות שאינן קשורות בביצוע העבירה, הפנה ב""כ הנאשם לכך שהנאשם נטל אחריות, הודה בהזדמנות הראשונה וחסך בזמן שיפוטי.",טענות הצדדים לעונש
44,SH-22-04-42956-488,"אשר לעברו הפלילי, צוין כי הרשעתו האחרונה של הנאשם היא משנת 2014.",טענות הצדדים לעונש
45,SH-22-04-42956-488,"ב""כ הנאשם עתר למתחם ענישה הנע בין 0 - 20 חודשי מאסר בפועל וביקש להסתפק בגזירת העונש בתקופת מעצרו של הנאשם.",טענות הצדדים לעונש
46,SH-22-04-42956-488,"הנאשם הביע חרטה על מעשיו, ציין כי במשך 3 חודשים סחר בסם עם חבריו במקום עבודתו ומגוריו ולא עם אנשים זרים והוסיף כי עבר חיים קשים, גדל בפנימיות ללא תמיכה משפחתית.",טענות הצדדים לעונש
47,SH-22-04-42956-488,קביעה מתחם העונש ההולם,דיון והכרעה
48,SH-22-04-42956-488,אין מחלוקת בין הצדדים כי יש לקבוע מתחם ענישה הולם אחד בגין אחד עשר האישומים.,דיון והכרעה
49,SH-22-04-42956-488,"כתב האישום המתוקן מתאר מקרים בעלי מאפיינים דומים, אשר התרחשו בפרק זמן של חמישה חודשים, כחלק מאותה תכניית עבריינית למכירת סם מסוכן מסוג קנבוס עבור בצע כסף.",דיון והכרעה
50,SH-22-04-42956-488,עקרון הלימה הוא העיקרון המנחה בהתאם לסעיף 40ב לחוק העונשין.,דיון והכרעה
51,SH-22-04-42956-488,"בקביעת מתחם העונש ההולם את מעשי העבירות אותן ביצע הנאשם, יתחשב בית המשפט בערך החברתי שנפגע כתוצאה מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
52,SH-22-04-42956-488,"במסגרת הנסיבות הקשורות בביצוע העבירה (סעף 40 ט' לחוק העונשין), נתתי דעתי למספר הרב של העסקאות שבוצעו לאורך תקופה של חמישה חודשים, במהלכם מכר הנאשם סם מסוכן מסוג קנבוס ל-11 קונים, בינהם 2 קטינים.",דיון והכרעה
53,SH-22-04-42956-488,הנאשם הוא מבצע יחיד וחלקו בעבירות בלעדי.,דיון והכרעה
54,SH-22-04-42956-488,"רצף ותדירות העסקאות מלמדים על התכנון המוקדם שליווה את העבירות ועל נגישותו של הנאשם לסמים, היערכותו וזמינותו להספקת הסמים.",דיון והכרעה
55,SH-22-04-42956-488,"עוד יש לתת את הדעת לכך שהנאשם הורשע במכירת סם לרוכשים שהם אינם סוכן משטרתי, ואשר הנאשם סיכן את בריאותם.",דיון והכרעה
56,SH-22-04-42956-488,"עסקאות הסחר בוצעו בכל פעם בכמויות ובסכומים שאינם גבוהים, אולם חומרתן היתרה נעוצה בריבוי המעשים בלא פחות מ-45 הזדמנויות, ובעובדה שב-15 מהעסקאות מכר הנאשם סם מסוכן לשני קטינים.",דיון והכרעה
57,SH-22-04-42956-488,"הנזק שנגרם כתוצאה ממעשיו של הנאשם הוא הפצת נגע הסמים בחברה, ופוטנציאל נזק בריאותי לציבור המשתמשים ובפרט לציבור הקטינים.",דיון והכרעה
58,SH-22-04-42956-488,בנסיבות אלו מצאתי שמידת הפגיעה בערכים המוגנים היא משמעותית.,דיון והכרעה
59,SH-22-04-42956-488,מדיניות הענישה הנוהגת בעבירות של הספקה וסחר בסם מסוכן מסוג קנבוס (או סמים אחרים שאינם נמנים על הסמים המוגדרים כקשים) היא רחבה ומושפעת  מנסיבותיו הייחודיות של כל מקרה.,דיון והכרעה
60,SH-22-04-42956-488,"מנעד הענישה נגזר, בין היתר, מהיקף הסחר בסמים, סוג הסם, כמות הסם הנמכר, התמורה הכספית, מספר הקונים באבחנה בין מכירת סם לבגיר או קטין,  פרק הזמן שבו בוצעו העסקאות, וכיוצ""ב.",דיון והכרעה
61,SH-22-04-42956-488,על מנעד הענישה  בעבירות אלה  ניתן ללמוד מהפסיקה שלהלן:,דיון והכרעה
62,SH-22-04-42956-488,"בחינת מדיניות הענישה כפי שמשתקפת בפסיקה שנסקרה לעיל, מלמדת כי קיימת מגמת החמרה בענישה על סוחרי סמים, אשר סחרו בסם מסוכן מסוג קנבוס גם בכמויות קטנות.",דיון והכרעה
63,SH-22-04-42956-488,"לצד זאת, ניתן לראות הקלה בעונשם של נאשמים שנרתמו להליך שיקומי אינטנסיבי ומעשי, ואולם בענייננו הנאשם לא עבר הליך גמילה או שיקום ואין תסקיר בעניינו.",דיון והכרעה
64,SH-22-04-42956-488,"מנעד הענישה הכולל קשת רחבה של עונשים, תלוי בנסיבות כל מקרה ומקרה, בכמויות הסם, סוג הסם, מספר העסקאות, תדירותן, מספר הקונים והיותם קטינים או בגירים.",דיון והכרעה
65,SH-22-04-42956-488,"אשר על כן, בהתחשב בכלל נסיבות ביצוע העבירות כפי שפורטו לעיל, לרבות משך ביצוען, מספר העסקאות, תדירותן, סוג הסם, כמות הסם, התמורה הכספית עבור מכר הסם, מספר הקונים והיות שניים מהם קטינים, ולאור מדיניות הענישה הנוהגת במקרים דומים, אני קובע כי מתחם הענישה ההולם בענייננו נע בין 20 ל-42 חודשי מאסר בפועל, לצד ענישה נלווית.",דיון והכרעה
66,SH-22-04-42956-488,"במקרה דנן, לא קיימים שיקולים אשר מצדיקים סטייה ממתחם הענישה לחומרה או לקולא.",דיון והכרעה
67,SH-22-04-42956-488,הנאשם לא עבר תהליך שיקום ואין תסקיר בעניינו.,דיון והכרעה
68,SH-22-04-42956-488,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה, לפי סעיף 40 י""א לחוק העונשין.",דיון והכרעה
69,SH-22-04-42956-488,במסגרת זו מן הראוי לתת את הדעת לנסיבות הבאות:,דיון והכרעה
70,SH-22-04-42956-488,"במסגרת השיקולים לקולא, נתתי דעתי לכך שהנאשם הודה, הביע חרטה, נטל אחריות למעשיו וחסך זמן שיפוטי.",דיון והכרעה
71,SH-22-04-42956-488,"כמו כן, נתתי דעתי לנסיבות חייו הקשות של הנאשם.",דיון והכרעה
72,SH-22-04-42956-488,"כנסיבה לחומרה נתתי משקל לעברו הפלילי של הנאשם, ולכך שהנאשם הורשע בעבירה דומה של סחר בסמים בשנת 2013, וכן בעבירות החזקה/ שימוש בסמים לצריכה עצמית ושלא לצריכה עצמית משנת 2013.",דיון והכרעה
73,SH-22-04-42956-488,"לצד זאת, התחשבתי בחלוף הזמן הרב שעבר מאז שבוצעו העבירות.",דיון והכרעה
74,SH-22-04-42956-488,"עוד יש ליתן את הדעת לשיקול הרתעת הנאשם והרתעת הרבים, בשים לב לשכיחותן של עבירות הסחר בסמים שהפכו רעה חולה בחברה.",דיון והכרעה
75,SH-22-04-42956-488,"איזון השיקולים השונים, ריבוי העבירות וחומרת מעשיו של הנאשם מצדיקים הטלת עונש מאסר ממושך מאחורי סורג ובריח, אשר יש בו לבטא את החומרה שמייחס בית המשפט לעבירות החוזרות ונשנות שבוצעו על ידו, ולצדם רכיבי ענישה הרתעתיים נוספים.",דיון והכרעה
76,SH-22-04-42956-488,"לפיכך, אני גוזר על הנאשם את העונשים הבאים:",סוף דבר
77,SH-22-04-42956-488,"27 חודשי מאסר בפועל, שמניינם החל מיום מעצרו, בהתאם לרישומו שב""ס.",סוף דבר
78,SH-22-04-42956-488,"מאסר על תנאי בן 9 חודשים למשך 3 שנים מיום שחרורו מהמאסר, לבל יעבור כל עבירה מסוג פשע לפי פקודת הסמים המסוכנים.",סוף דבר
79,SH-22-04-42956-488,"מאסר על תנאי בן 5 חודשים למשך 3 שנים מיום שחרורו מהמאסר, לבל יעבור כל עבירה מסוג עוון לפי פקודת הסמים המסוכנים.",סוף דבר
80,SH-22-04-42956-488,פסילה מלהחזיק או לקבל רישיון נהיגה למשך 12 חודשים מיום שחרורו מהמאסר.,סוף דבר
81,SH-22-04-42956-488,הנאשם יפקיד רישיונו במזכירות בית המשפט ותקופת הפסילה תימנה ממועד הפקדת הרישיון.,סוף דבר
82,SH-22-04-42956-488,"פסילה על תנאי מלהחזיק או לקבל רישיון נהיגה למשך 6 חודשים, והתנאי הוא שהנאשם לא יעבור על עבירה של נהיגה בשכרות/ סמים או נהיגה בפסילה במשך שנתיים מיום שחרורו ממאסר.",סוף דבר
83,SH-22-04-42956-488,"קנס כספי בסך 3,000 ₪ או 60 ימי מאסר תמורתו.",סוף דבר
84,SH-22-04-42956-488,"הקנס ישולם ב-5 תשלומים שווים ורצופים החל מיום 1.9.22, וכל ראשון לחודש העוקב.",סוף דבר
85,SH-22-04-42956-488,"לא ישולם תשלום במועדו, תעמוד כל היתרה לפירעון מיידי ותשא הפרשי ריבית והצמדה החל מהיום.",סוף דבר
86,SH-22-04-42956-488,"הקנס יועבר למרכז לגביית קנסות, אגרות והוצאות ברשות האכיפה והגבייה, וניתן יהיה לשלמו בתוך 3 ימים מיום גזר הדין באחת הדרכים המפורטות באתר המרכז.",סוף דבר
87,SH-22-04-42956-488,בהתאם לסעיף 36א(ב) לפקודת הסמים המסוכנים אני מכריז על הנאשם סוחר סמים ומורה על חילוט מכשיר הטלפון הסלולרי של הנאשם.,סוף דבר
88,SH-22-04-42956-488,ניתן בזאת צו כללי למוצגים.,סוף דבר
89,SH-22-04-42956-488,הסמים יושמדו.,סוף דבר
90,SH-22-04-42956-488,5129371זכות ערעור כדין בתוך 45 ימים.,סוף דבר
91,SH-22-04-42956-488,"ניתנה היום, כ""ב תמוז תשפ""ב, 21 יולי 2022, בנוכחות הצדדים.",סוף דבר
