,verdict,text,part
0,SH-24-07-12012-66,משה פארשין (עציר),הנאשם
1,SH-24-07-12012-66,"פקודת הסמים המסוכנים [נוסח חדש], תשל""ג-1973: סע'  7(א), (ג), 13, 19א'","ע""י ב""כ עוה""ד פאולה ברוש"
2,SH-24-07-12012-66,"הנאשם הורשע בכתב אישום מתוקן אשר עיקרו כי בעשרה מועדים שונים, במהלך החודשים מרץ ועד יוני 2024 מכר הנאשם סם מסוכן לקטין איתו עמד בקשר וזאת בהתייחס לסם מסוכן מסוג קנאבוס במשקל של כגרם, בתמורה לתשלום כספי של 80 ₪ בכל אחת מהפעמים.",גזר דין
3,SH-24-07-12012-66,בנוסף לכך בתאריך 20.06.24 בשעות הבוקר מכר סם מסוכן מסוג קנאבוס במשקל 9.7 גרם לסוכן משטרתי וזאת בתמורה ל- 500 ₪.,גזר דין
4,SH-24-07-12012-66,"אירוע זה מהווה את אקורד הסיום של הנאשם, שכן אז נעצר ונערך חיפוש במסגרתו נתפס סם מסוכן בארבע ""עוגיות סם"", מסוג דלתא-9-טטראהידרוקנבינול.",גזר דין
5,SH-24-07-12012-66,"משכך הורשע הנאשם באחת עשרה עבירות של סחר בסם מסוכן לפי סעיף 13 + 19א' לפקודת הסמים המסוכנים [נוסח חדש], תשל""ג – 1973 וכן בעבירה של החזקת סמים שלא לצריכה עצמית לפי סעיף 7(א) + (ג) לפקודת הסמים המסוכנים.",גזר דין
6,SH-24-07-12012-66,בין הצדדים לא היה הסדר עונשי וכל צד טען כהבנתו.,גזר דין
7,SH-24-07-12012-66,"המאשימה ביקשה לקבוע מתחם עונשי הנע בין 36 – 54 חודשי מאסר בפועל וזאת לצד עונשים נוספים של מאסר על תנאי, קנס כספי ופסילת רישיון נהיגה בפועל ועל תנאי, ובנוסף לכך התחייבות להמנע מביצוע עבירה.",גזר דין
8,SH-24-07-12012-66,"המאשימה הפנתה לערכים המוגנים בהם פגע הנאשם ועיקרם פגיעה בבריאות הציבור, וכן הגנה על שלום הציבור ושמירה מפני הסכנות הכרוכות בשימוש בסם והנזקים העקיפים שנגרמים כתוצאה מכך.",גזר דין
9,SH-24-07-12012-66,עוד הפנתה לענישה הנוהגת.,גזר דין
10,SH-24-07-12012-66,"בהתייחס לנסיבות שאינן קשורות בביצוע העבירה, הפנתה לכך שהנאשם נעדר עבר, הודה וחסך זמן שיפוטי, וכי למרות שיש לו נסיבות אישיות קשות, הרי שבשל שיקולי הרתעה יש לתת בכורה לאינטרס הציבורי ולמקם את עונשו בחלקו התחתון של המתחם אך לא בתחתיתו.",גזר דין
11,SH-24-07-12012-66,"ב""כ הנאשם העידה לעונש את אביו של הנאשם אשר סיפר ופרס תמונה משפחתית.",גזר דין
12,SH-24-07-12012-66,"מבלי להגזים אביו של הנאשם ריגש בדבריו, כאשר תחילה היה חשוב לו לומר שמשפחתו היא נורמטיבית, ילדיו האחרים עוסקים בעבודות מכובדות וכי עבירה על החוק זרה להם.",גזר דין
13,SH-24-07-12012-66,"עוד תיאר כי בעבר עסק כעצמאי בתחום השיפוצים, אך לאחר שאשתו קרסה בשל מצב רפואי מורכב, כל הבית קרס ומאז הוא עסוק בטיפול בנאשם ובאשתו.",גזר דין
14,SH-24-07-12012-66,"עוד תיאר את מהלך חייו של הנאשם אשר החל מגיל שנה היה זקוק לטיפולים בשל מחלת הסרטן, עבר ניתוחים מורכבים ביותר בראשו, לא למד ולו יום אחד בבית ספר בשל מצבו הבריאותי, ובשל הגידול בראשו הוא סובל גם מהשמנה וזאת מאחר שהגידול ""לוחץ"" על העצב האחראי על תחושת השובע במוחו, ולכן הוא כל הזמן רעב.",גזר דין
15,SH-24-07-12012-66,"עוד תיאר בהתרגשות שהרופאה שמטפלת בנאשם הסבירה בלשון פשוטה כי הנאשם בגיל בן 30, במוח ילד קטן ובגוף הוא אדם מבוגר מאוד.",גזר דין
16,SH-24-07-12012-66,"הנאשם היה מועמד לניתוח באריאטרי אך בשל כך שהלב שלו נמצא בסכנה, אפשרות זו נפסלה.",גזר דין
17,SH-24-07-12012-66,"לכן ביקש להסתפק בימי מעצרו של הנאשם, ולאפשר לו לחזור לגור בבית לצד אמו החולה, וזאת מאחר ששניהם חולקים בבעיות בריאות, אשר קרבו אותם בנפש.",גזר דין
18,SH-24-07-12012-66,"ב""כ הנאשם בטיעוניה לעונש ביקשה לקבוע מתחם עונשי רך יותר, לתת משקל משמעותי לנסיבות הקשורות בביצוע העבירה ולכך שהנאשם היה קשר עם אותו קטין מאחר שאין לו חברים, ומאחר שלתפיסתו אותו קטין הוא החבר היחידי שלו וזה הרקע לביצוע העבירות.",גזר דין
19,SH-24-07-12012-66,עוד הפנתה לכך שמדובר בקטין אחד ולא ברוכשים שונים כך שהסיכון להפצת הסם מרוכז ומדוד.,גזר דין
20,SH-24-07-12012-66,"היא סברה שמתחם העונש צריך לנוע בין 12 – 36 חודשים, ובשל המצב הקוגניטיבי הירוד וכן המצב הבריאותי המורכב, יש להסתפק בימי מעצרו או להשית עונש מאסר בתחתית המתחם.",גזר דין
21,SH-24-07-12012-66,"ביחס לקנס, הפנתה לכך שמדובר בנאשם שסובל מנכות של מאה אחוז וכי כאשר הוא עצור הקצבה נפסקת, המצב הכלכלי של הנאשם ומשפחתו לא טוב וזאת בלשון המעטה ולכן ביקשה להימנע מכך.",גזר דין
22,SH-24-07-12012-66,"באשר לפסילת הנאשם מלקבל או להחזיק רישיון נהיגה, הגם שלנאשם אין רישיון נהיגה לאור היקף המחלות מהם הוא סובל, אם הוא יוכל בעתיד להוציא רישיון נהיגה הרי שיהיה בכך כדי לסייע לו להתמודד עם הקשיים הרבים ולהקל בכך על חייו.",גזר דין
23,SH-24-07-12012-66,"הנאשם בעצמו סיפר גם הוא בהתרגשות על תקופת המעצר שהיא קשה במיוחד עבורו, כך לדוגמא הוא ישן על הרצפה לכל אורך התקופה וזאת למרות שיש לו מיטה, מאחר שאסירים אחרים לא הסכימו לוותר על המיטה התחתונה, והוא אמור לעלות לקומה העליונה.",גזר דין
24,SH-24-07-12012-66,"הנאשם הוא נמוך קומה וגדל מימדים ולכן הדבר הוא מבחינת משימה בלתי אפשרית עבורו, ובכל מקרה השהות בקרב אסירים אחרים קשה לו ואין לו שם חברים.",גזר דין
25,SH-24-07-12012-66,"ביחס לחייו טרם המעצר, סיפר שהוא יודע קרוא וכתוב ברמה מאוד נמוכה, חשבון ברמה הבסיסית ביותר, אין לו חברים מלבד נערים צעירים מאוד או מבוגרים מאוד.",גזר דין
26,SH-24-07-12012-66,עוד סיפר כי הוא סובל מכאבי ראש עזים כרוניים וזאת בשל הגידול בראשו.,גזר דין
27,SH-24-07-12012-66,"ב""כ הנאשם הגישה מסמכים שונים ובניהם את חוות הדעת של וועדת האבחון במסגרתה נערכו לנאשם מבחנים קוגניטיביים, אמנם נמצא שהוא מסוגל לעמוד לדין ואחראי על מעשיו אך נקבע שהוא מתפקד ברמה גבולית וסובל מלקות ראיה.",גזר דין
28,SH-24-07-12012-66,"עוד הוגשו המבחנים אותם עבר הנאשם במסגרת האבחון כאשר ניתן לומר שבכל התחומים, כולל עניינים שקשורים בביטחון והתנהלות כלכלית, מיומנויות חברתיות, סיוע במשק הבית וכיוצא בזה, הוא זקוק לצורך וסיוע משמעותי.",גזר דין
29,SH-24-07-12012-66,"בסיכום הדברים נרשם שהוא לוקה בשלל בעיות רפואיות בעקבות גידול מוחי (אופטיק גליומה) לא רכש השכלה, מעולם לא עבד, לוקה בקשיים רגשיים והתנהגותיים, קושי בוויסות רגשי, סף גירוי ותסכול נמוכים, והוא זקוק לטיפול ומעקב פסיכיאטרי ורגשי.",גזר דין
30,SH-24-07-12012-66,עוד הוגשו מסמכים רפואיים התומכים בכך.,גזר דין
31,SH-24-07-12012-66,"להשלמת התמונה הנאשם מקבל קצבת נכות מלאה והדברים שלובים גם בטיעוני ב""כ הנאשם והנאשם בעצמו.",גזר דין
32,SH-24-07-12012-66,"בהתאם לתיקון 113 לחוק העונשין, יש להשית על הנאשם עונש הולם, תוך שמירה על יחס הולם בין חומרת מעשה העבירה בנסיבותיו, מידת אשמו של הנאשם וסוג ומידת העונש שיוטל עליו.",קביעת מתחם העונש ההולם
33,SH-24-07-12012-66,"בקביעת מתחם העונש ההולם, יש להתחשב בערכים החברתיים שנפגעו ומידת הפגיעה בהם, מדיניות הענישה הנהוגה, ובנסיבות הקשורות בביצוע העבירה.",קביעת מתחם העונש ההולם
34,SH-24-07-12012-66,"האינטרסים המוגנים בהם פגע הנאשם נוגעים לסיכון בריאות הציבור ובאופן פרטני משתמשי הסמים והעמדת הציבור בכללותו תחת סיכון הנובע מהשלכות ההתמכרות לסמים על המשתמש, משפחתו וסביבתו הקרובה, והציבור בכללותו.",האינטרסים המוגנים ומידת הפגיעה בהם
35,SH-24-07-12012-66,"השלכות אלה חורגות מדלת אמותיו של המשתמש, והשפעותיהם ניכרות על הציבור ורכושו כמו גם התנהגויות של משתמשי הסמים בעת השימוש או בדרך להשגת מנת הסם הבאה והמימון שלה.",האינטרסים המוגנים ומידת הפגיעה בהם
36,SH-24-07-12012-66,"הרקע לביצוע העבירות כרוך במצבו הקוגנטיבי של הנאשם, ולמעשה התרשמתי מדברי אביו ודבריו של הנאשם עצמו כי הנאשם ביסס את הקשר החברי עם אותו קטין בין היתר באמצעות ההספקה של הסמים.",נסיבות הקשורות בביצוע העבירות
37,SH-24-07-12012-66,"אמנם הנאשם מכר את הסמים אך הסוג והכמות, ובהתאם לכך אף התשלום לא מצייר תמונה של מי שנטוע בעולם בסמים ומי שחייו כרוכים במכירת הסמים לשם הפרנסה.",נסיבות הקשורות בביצוע העבירות
38,SH-24-07-12012-66,"אמנם הנאשם מכר את הסמים לקטין, אך לא בכדי בחרה המאשימה שלא להעמידו לדין בעבירה של הדחת קטין לסם, שכן ברור מהקשר הדברים שאותו קטין צרך סמים עוד לפני שהכיר את הנאשם, והנאשם לא היה מי שדרדר אותו לעולם הסמים.",נסיבות הקשורות בביצוע העבירות
39,SH-24-07-12012-66,"עוד יש לציין כי מדובר ברוכש אחד עיקרי, כך שהיקף הסמים, סוג הסם והיקף הרוכשים גודר את הסיכון הכרוך בביצוע העבירות המיוחסות לנאשם לגדרי נזק מדודים באופן יחסי.",נסיבות הקשורות בביצוע העבירות
40,SH-24-07-12012-66,"כמו כן לא התרשמתי שמדובר בעבירות מתוכננות, וכי הדברים נעשו בהתאם לקריאה של הקטין ככל שהיה זקוק לגרם של קנאביס.",נסיבות הקשורות בביצוע העבירות
41,SH-24-07-12012-66,"מבלי להכנס ולהכריע בשאלה, על פני הדברים נוכח היות הנאשם ברמת תפקוד גבולית כאמור בחוות הדעת, אמנם הוא לא קרוב לסייג אך ניתן לומר שמידת אשמו איננה ברף הגבוה.",נסיבות הקשורות בביצוע העבירות
42,SH-24-07-12012-66,"בעבירות סמים קיים מנעד מתחמי ענישה רחב במיוחד אשר מושפע בעיקרו מסוג הסמים, הכמות שנמכרה, התמורה שקיבל הנאשם, נסיבות שקשורות בביצוע העבירה וביניהן אף קהל היעד של הסמים.",מדיניות הענישה
43,SH-24-07-12012-66,"כמובן תדירות ביצוע העסקאות וזמינות הסם ביחס למועד ""ההזמנה"" שלו, כמו גם חלקו של הנאשם בעבירות.",מדיניות הענישה
44,SH-24-07-12012-66,אכן קיימים פסקי דין שמציבים וקובעים מתחמי ענישה חמורים גם בעבירה של מכירת סמים שנחשבים בטעות לקלים כמו קנאביס.,מדיניות הענישה
45,SH-24-07-12012-66,"ביחס לפסיקה שהגישה המאשימה, אני סבור כי במקרה זה בחינה דווקנית, בשיטה לינארית כלומר העובדה שמדובר באחת עשרה עבירות של סחר, לא מביאה אותי לסכימה של מתחמי הענישה הנוהגת בעבירה של סחר בודד, לכדי המתחם אליו עתרה המאשימה, וממילא המתחם של המאשימה, כמעט ומתעלם מהנסיבות שהביאו את הנאשם לביצוע העבירות, כמו גם להיותו מונמך קוגנטיבית, וכן שמדובר ברוכש אחד עיקרי בכל ההזדמנויות.",מדיניות הענישה
46,SH-24-07-12012-66,"במקרה שבפניי אני סבור שנקיטה באופן מצומצם ביחס לנסיבות חייו של הנאשם, עשוי להביא למצב של השתת עונש שלא נופל בגדרי מתחם העונש ההולם והדבר עשוי לייצר גזר דין שיש בו מידה של חוסר צדק.",מדיניות הענישה
47,SH-24-07-12012-66,"לאור כל האמור ובמיוחד בשל המקרה הייחודי בפניי, ובכללו כי הנסיבות הקשורות בביצוע העבירה ואשר הביאו את הנאשם לביצוע עבירות, כרוכות בד בבד עם מצבו הקוגניטיבי והבריאותי הרי שאני קובע כי מתחם העונש במקרה זה נע בין 12 – 24 חודשי מאסר בפועל וכן לעונשים נלווים.",מדיניות הענישה
48,SH-24-07-12012-66,"הנאשם נטל אחריות על מעשיו, ובכך חסך זמן שיפוטי יקר.",נסיבות שאינן קשורות בביצוע העבירה
49,SH-24-07-12012-66,הנאשם נעדר עבר.,נסיבות שאינן קשורות בביצוע העבירה
50,SH-24-07-12012-66,נסיבות חייו קשות מכל בחינה אפשרית.,נסיבות שאינן קשורות בביצוע העבירה
51,SH-24-07-12012-66,גדל לצד טיפולים רפואיים סבוכים וקשים.,נסיבות שאינן קשורות בביצוע העבירה
52,SH-24-07-12012-66,"אביו היטיב להגדיר את הדברים ואמר שמה שנראה לצופה מהצד טיפול מציל חיים, בעיני הנאשם נחשב לעינוי ממשי.",נסיבות שאינן קשורות בביצוע העבירה
53,SH-24-07-12012-66,"השלכות תקופת המעצר על הנאשם ניכרות לכל אדם שעניו בראשו, הוא נמצא לבדו בבית הסוהר, אין לו חברים, והיחס שלו הוא זוכה בשל ההתמודדות הניכרת שלו בכל התחומים גובה ממנו מחירים נוספים.",נסיבות שאינן קשורות בביצוע העבירה
54,SH-24-07-12012-66,"יש אינטרס הרתעתי מובהק בעבירות הסמים, נוכח מידת הסיכון המשמעותי והממשי לשלום הציבור, הפגיעה במשתמשי הסמים וסביבתם הקרובה והרחוקה, והשלכות הרוחב של השימוש בסמים.",נסיבות שאינן קשורות בביצוע העבירה
55,SH-24-07-12012-66,הרתעה זו צריכה גם להתייחס לקשר הגורדי שבין עבירות הסמים לבין הרווח הכלכלי המהיר והכדאי.,נסיבות שאינן קשורות בביצוע העבירה
56,SH-24-07-12012-66,אלא שבמקרה בפני מצאתי כי שיקולי ההרתעה זניחים ביחס לנסיבות האישיות של הנאשם ועל כן אתן להם משקל שולי יחסית.,נסיבות שאינן קשורות בביצוע העבירה
57,SH-24-07-12012-66,על כן אני גוזר את עונשו של הנאשם לעונשים הבאים :,נסיבות שאינן קשורות בביצוע העבירה
58,SH-24-07-12012-66,"12 חודשי מאסר בפועל, בניכוי ימי מעצרו בתיק זה לפי רישומי שב""ס.",נסיבות שאינן קשורות בביצוע העבירה
59,SH-24-07-12012-66,מאסר על תנאי לתקופה של  שישה חודשים.,נסיבות שאינן קשורות בביצוע העבירה
60,SH-24-07-12012-66,"המאסר המותנה יופעל אם תוך תקופה של שלוש שנים מיום שחרורו, יעבור הנאשם על עבירת סמים מסוג פשע לפי פקודת הסמים המסוכנים.",נסיבות שאינן קשורות בביצוע העבירה
61,SH-24-07-12012-66,"מאחר שהתרשמתי כי הנאשם נעדר כל אמצעים כלכליים, וכי הוא זכאי לקצבת נכות מלאה, אמנע מהטלת קנס.",נסיבות שאינן קשורות בביצוע העבירה
62,SH-24-07-12012-66,"ממילא כל קנס שאטיל על הנאשם, או שיגרום לו לרצות תקופת מאסר נוספת או שיפול על כתפי אביו.",נסיבות שאינן קשורות בביצוע העבירה
63,SH-24-07-12012-66,לא מצאתי קשר בין ביצוע העבירות לנהיגה ברכב.,נסיבות שאינן קשורות בביצוע העבירה
64,SH-24-07-12012-66,יש טעם של ממש בדברי באת כוחו כי הרכב בעתיד עשוי להיות עבורו רגליים.,נסיבות שאינן קשורות בביצוע העבירה
65,SH-24-07-12012-66,לכן לא אטיל עליו עונש של פסילה.,נסיבות שאינן קשורות בביצוע העבירה
66,SH-24-07-12012-66,54678313מורה על השמדת הסמים בכפוף לחלוף מועד הערעור.,נסיבות שאינן קשורות בביצוע העבירה
67,SH-24-07-12012-66,זכות ערעור תוך 45 ימים לבית המשפט המחוזי.,נסיבות שאינן קשורות בביצוע העבירה
68,SH-24-07-12012-66,"ניתן היום,  כ""ח שבט תשפ""ה, 26 פברואר 2025, במעמד הצדדים.",נסיבות שאינן קשורות בביצוע העבירה
