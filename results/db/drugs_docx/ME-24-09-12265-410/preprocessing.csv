,verdict,text,part
0,ME-24-09-12265-410,"חוק העונשין, תשל""ז-1977: סע'  40(יג)(ב), 402(ב), 40יא, 40יג",הנאשם 
1,ME-24-09-12265-410,"פקודת הסמים המסוכנים [נוסח חדש], תשל""ג-1973: סע'  7(א), ג",הנאשם 
2,ME-24-09-12265-410,"הנאשם אלכסיי יושקוביץ, יליד שנת 1988 (להלן: ""הנאשם""), הורשע ביום 15.01.2025 על סמך הודאתו במסגרת הסדר טיעון, בעבירות שיוחסו לו בכתב אישום מתוקן ושעניינן שוד בנסיבות מחמירות, בניגוד לסעיף 402(ב) לחוק העונשין, התשל""ז-1977 (להלן: ""חוק העונשין"") וכן החזקת סם מסוכן שלא לצריכה עצמית, בניגוד לסעיפים 7(א) ו-(ג) לפקודת הסמים המסוכנים [נוסח חדש] (להלן: ""פקודת הסמים המסוכנים"").",גזר דין
3,ME-24-09-12265-410,לא הושגה במסגרת הסדר הטיעון הסכמה כלשהי בהתייחס לעונש הראוי להיות מוטל על הנאשם.,גזר דין
4,ME-24-09-12265-410,עובדות כתב האישום המתוקן,גזר דין
5,ME-24-09-12265-410,"מעובדות כתב האישום המתוקן עלה, כי במועד הרלוונטי לכתב האישום, עבדה אחלאם סכראן (המתלוננת) כקופאית בחנות נוחות דלק סונול, ברחוב חטיבת גולני 44 בחיפה (החנות, תחנת הדלק בהתאמה).",גזר דין
6,ME-24-09-12265-410,"ביום 24.08.2024 בשעה 09:30 או בסמוך לכך, נכנס הנאשם לחנות כשהוא חובש כובע לראשו לשם מניעת זיהויו ומחזיק בסכין על גופו (הסכין).",גזר דין
7,ME-24-09-12265-410,"באותה העת, ישבה המתלוננת על כיסא מאחורי דלפק הקופות בחנות.",גזר דין
8,ME-24-09-12265-410,"הנאשם ניגש לשירותים שבחנות, לאחר מכן יצא משם וניגש אל המתלוננת, נעמד בצמוד אליה, כשהוא מחזיק בידו הימנית את הסכין והסכין מופנית כלפי מטה, ודרש ממנה את כספי הפדיון.",גזר דין
9,ME-24-09-12265-410,המתלוננת מרחיקה באמצעות ידה את ידו הימנית של הנאשם.,גזר דין
10,ME-24-09-12265-410,"בשל פחדה של המתלוננת מפני הנאשם, שאחז כל אותה העת בסכין, עשתה כדרישתו.",גזר דין
11,ME-24-09-12265-410,הנאשם נטל לידיו 3 קופסאות סיגריות וכסף (כ-814 ₪)  ונמלט מהמקום.,גזר דין
12,ME-24-09-12265-410,"כל זאת עשה במטרה לשלול את הכסף ואת הסיגריות שלילת קבע מהבעלים, ללא הסכמתם.",גזר דין
13,ME-24-09-12265-410,"בשעה 10:00 או בסמוך לכך נעצר הנאשם על ידי שוטרי משטרת ישראל כשהוא מחזיק על גופו פאוץ' ובתוכו סם מסוכן מסוג הרואין במשקל כולל של 1.4108 גרם וכן סם מסוכן מסוג קוקאין במשקל כולל של 0.3846 גרם, הכל שלא לצריכתו העצמית וללא היתר מאת המנהל.",גזר דין
14,ME-24-09-12265-410,"ב""כ המאשימה, עו""ד אביבית קבדה, הגישה את תדפיס המידע הפלילי בעניינו של הנאשם (טעת/1), ממנו עלה, כי לחובת הנאשם זקופות שבע הרשעות קודמות, כשהאחרונה שבהן משנת 2015 בגין החזקת סם לצריכה עצמית וכן הרשעות עבר נוספות שעניינן עבירות אלימות ורכוש.",גזר דין
15,ME-24-09-12265-410,טיעוני הצדדים לעניין העונש,גזר דין
16,ME-24-09-12265-410,"ב""כ המאשימה ציינה, כי לשיטתה יש לקבוע שני מתחמים נפרדים בגין המעשים הנ""ל, ציינה שעבירת השוד הפכה לתופעה נפוצה, מדאיגה ומסוכנת אשר גורמת לפגיעה קשה בפרטיות הקורבן, רכושו, תחושת חוסר הביטחון האישי וכן פגיעה בקניין; כן התייחסה לערכים המוגנים שנפגעו בעבירות אותן ביצע הנאשם, טענה שהפגיעה בהן הינה ברף הגבוה וכן ציינה שבית המשפט העליון עמד בפסיקה עניפה על הצורך בהחמרת הענישה כדי להעביר מסר בדבר היעדר סבלנות לעבירות מסוג זה וכן על הצורך להגן על הציבור, שלומו וביטחונו.",גזר דין
17,ME-24-09-12265-410,"ב""כ המאשימה עמדה על נסיבות ביצוע העבירה וטענה שהחומרה הגלומה בתיק דנן נובעת מכך שהנאשם הגיע חבוש כובע לשם מניעת זיהויו, אחז בסכין וכי המעשה נעשה בעזות מצח נוכח העובדה שהאירוע התרחש בשעה 09:30 בבוקר.",גזר דין
18,ME-24-09-12265-410,"ב""כ המאשימה טענה כי אין במצוקה כלכלית כדי להפחית מחומרת המעשה, או כדי להוות נסיבה מקלה; הנאשם יכול היה להבין את הפסול במעשיו לרבות בשל גילו והיותו בגיר; הנאשם לא סבל מלקות, הוא אינו קרוב לסייג לאחריות הפלילית, וכי היה מודע למעשיו ולהשלכות התנהגותו.",גזר דין
19,ME-24-09-12265-410,עוד נטען כי בעניינו של הנאשם לא התקבל תסקיר או כל מסמך שיכול לרמז על אפיק שיקומי טיפולי ביחס אליו.,גזר דין
20,ME-24-09-12265-410,"ב""כ המאשימה הפנתה את בית המשפט לפסיקה תואמת שלדעתה רלוונטית לענייננו, וטענה כי מתחם העונש ההולם בגין עבירת השוד אמור לנוע בין 3-5 שנות מאסר בפועל, ובגין עבירת הסמים מתחם העונש ההולם אמור לנוע בין 8-18 חודשי מאסר בפועל.",גזר דין
21,ME-24-09-12265-410,"ב""כ המאשימה ביקשה להטיל על הנאשם עונשים ברף האמצעי עליון של המתחמים, לרבות ענישה נלווית של מאסר על תנאי וכן פיצוי למתלוננת.",גזר דין
22,ME-24-09-12265-410,"ב""כ הנאשם, עו""ד אולג פרגין, הגיש טיעונים כתובים לעונש (טעה/1), טען כי עסקינן בנאשם שנעצר במסגרת תיק זה ביום 24.08.2024 ומאז הוא עצור עד תום ההליכים המשפטיים בתנאי מעצר קשים.",גזר דין
23,ME-24-09-12265-410,לשיטתו עסקינן באירוע אחד כשעבירת הסמים היוותה רקע ומניע לעבירת השוד.,גזר דין
24,ME-24-09-12265-410,"באשר לנסיבות ביצוע עבירת השוד טען שמדובר במעשה לא מתוכנן, לא מתוחכם, כי האיום נבע אך בשל קיומה של הסכין שהוחזקה מטה, שלא היה שום רכיב אחר של אלימות או מלל של איום; הנאשם לא תקף את המתלוננת ולא הצמיד הסכין לגופה; הרכוש שנלקח היה מועט יחסית; מכאן, כי האמור במעשה שיש לסווגו במדרג נמוך, גם באשר לא הייתה כל פגיעה ברכושה הפרטי של המתלוננת אלא רק ברכוש החברה שהיה מבוטח.",גזר דין
25,ME-24-09-12265-410,"באשר לנסיבות ביצוע עבירת הסמים טען, כי כמות הסמים שנתפסה אינה רבה, שהסמים היו בעיקר לשימוש עצמי ולא למטרות סחר, שהנאשם בחר להודות בעבירה כפי שיוחסה לו הנמצאת במדרג הנמוך ביותר.",גזר דין
26,ME-24-09-12265-410,"באשר לנסיבות שאינן קשורות לביצוע העבירות, טען כי מדובר בנאשם שנסיבות חייו האישיות הינן קשות:",גזר דין
27,ME-24-09-12265-410,"אביו של הנאשם היה מכור לאלכוהול; הנאשם עלה ארצה בגיל 11, חווה משבר עלייה, עשה מאמץ להתגייס לשירות משמעותי בצבא אך קיבל פטור עקב התמכרות לסמים; הוא ניהל אורך חיים התמכרותי ולפני כ-10 שנים הצליח לערוך שינוי משמעותי והתרחק מעולם הסמים; משנת 2014 הצליח להשתקם, לא הסתבך בפלילים, עברו הפלילי התיישן, ובשנים האחרונות עבד כנהג משאית אך מעד והחל משתמש בסמים פעם נוספת; זה הרקע להסתבכותו בתיק זה.",גזר דין
28,ME-24-09-12265-410,"נטען כי הנאשם בחר להודות בהזדמנות הראשונה וחרף קשיים ראייתיים, מכאן שיש לקבוע מתחם ענישה אחד שאמור לנוע בין 6-36 חודשי מאסר בפועל לרבות עונשים נלווים וכי יש לגזור את עונשו בתחתית המתחם, היינו על 6 חודשי מאסר בפועל.",גזר דין
29,ME-24-09-12265-410,"עוד נטען שהנאשם מעוניין להשתלב בטיפול, רוצה לפתוח ב""דף חדש"", ביקש למסור שפניו לשיקום ושהוא מבטיח להשתקם ולעשות כמיטב יכולתו כדי שלא לחזור ולעמוד בפני בתי משפט.",גזר דין
30,ME-24-09-12265-410,דברו האחרון של הנאשם,גזר דין
31,ME-24-09-12265-410,"הנאשם פנה לבית המשפט והשמיע דבריו האחרונים, כדלקמן: ""אני לוקח אחריות מלאה על מעשיי ומצטער.",גזר דין
32,ME-24-09-12265-410,אני רוצה להגיע לחרמון אני רוצה להצליח בחיים.,גזר דין
33,ME-24-09-12265-410,"אני נמצא בבית סוהר גלבוע, מאוד קשה שם.",גזר דין
34,ME-24-09-12265-410,אני לא נמצא עם ביטחוניים אני באגף נפרד אבל אנחנו שומעים אותם ורואים אותם.,גזר דין
35,ME-24-09-12265-410,"שתי העבירות בהן הורשע הנאשם הינן חמורות; הנאשם ביצע מעשה שוד בנסיבות מחמירות, כלפי עובד תמים הבא להתפרנס בעבודתו, כשמבצע העבירה פועל לשם מניעת זיהויו ונושא עמו סכין בעל יכולת לפגוע באותו עובד או באחר; מעשה שכזה מחייב תגובה שיפוטית ברורה בדרך של ענישה הולמת.",דיון והכרעה
36,ME-24-09-12265-410,"הדבר בא לביטוי בפסיקת בית המשפט העליון, כדלקמן:",דיון והכרעה
37,ME-24-09-12265-410,"באשר לעבירת החזקת סם מסוכן שלא לצריכה עצמית, הרי שגם מעשה שכזה מחייב ענישה ברורה, וזאת מטעמי הרתעה.",דיון והכרעה
39,ME-24-09-12265-410,זוהי אם כן נקודת המוצא העונשית עת בוחנים העונש הראוי להיות מוטל על הנאשם.,דיון והכרעה
40,ME-24-09-12265-410,"כידוע, על פי תיקון 113 לחוק העונשין שעניינו הבניית שיקול הדעת השיפוטי בענישה, העיקרון המנחה בגזירת הדין הוא עקרון ההלימה, קרי שימור יחס הולם בין חומרת העבירה, בנסיבותיו ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
41,ME-24-09-12265-410,"בעת קביעת מתחם עונש ההולם למעשה העבירה שביצע הנאשם, על בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה.",דיון והכרעה
42,ME-24-09-12265-410,"לאחר קביעת מתחם העונש ההולם, בית המשפט נדרש לגזור את העונש המתאים בהתחשב בנסיבות שאינן קשורות בביצוע העבירה.",דיון והכרעה
43,ME-24-09-12265-410,"אין בידיי לאמץ את טענת ב""כ הנאשם כי בין העבירות קיים קשר ענייני, מעשי ורעיוני הדוק, אשר מחייב לראותן בגדר אירוע אחד.",דיון והכרעה
44,ME-24-09-12265-410,"לא מצאתי כי קיים קשר הדוק בין שתי העבירות, ומכאן שיש לקבוע שני מתחמי ענישה הולמים נפרדים.",דיון והכרעה
45,ME-24-09-12265-410,"באשר לערכים החברתיים המוגנים שנפגעו כתוצאה מביצוע עבירת השוד (לפי סעיף 402(ב) לחוק העונשין), ראוי להצביע על הפגיעה בביטחון המתלוננת, הפגיעה בכבודה ובפרטיותה, הפגיעה בקניין הבעלים, הפגיעה בביטחון הציבור וכן בסדר הציבורי.",האירוע הראשון - עבירת השוד 
46,ME-24-09-12265-410,"מידת הפגיעה בערכים אלה, על אף שלא נגרם למתלוננת כל נזק כתוצאה מהם, הינה ברמה בינונית.",האירוע הראשון - עבירת השוד 
47,ME-24-09-12265-410,"מתוך שלל הפסיקה בה עיינתי, מצאתי לציין את אלה העוסקים במקרים הדומים ככל שניתן למקרה שלפניי, וזאת על אף השוני בין כל מקרה למקרה על נסיבותיו הקונקרטיות, הם כדלקמן:",האירוע הראשון - עבירת השוד 
48,ME-24-09-12265-410,נסיבות הקשורות בביצוע העבירות,האירוע הראשון - עבירת השוד 
49,ME-24-09-12265-410,"בבחינת הנסיבות הקשורות בביצוע עבירת השוד, אציין שהנאשם בגיר (יליד 1988), יכול היה להבין את אשר הוא עושה, את הפסול והמשמעות בביצוע העבירה, כמו כן יכול היה להימנע מביצועה.",האירוע הראשון - עבירת השוד 
50,ME-24-09-12265-410,לא נראה כי מדובר היה במעשה שוד מתוחכם שכלל תכנון מראש.,האירוע הראשון - עבירת השוד 
51,ME-24-09-12265-410,השוד בוצע על ידי הנאשם לבדו וללא קשירת קשר עם אנשים נוספים.,האירוע הראשון - עבירת השוד 
52,ME-24-09-12265-410,השוד לא נעשה תוך שימוש באלימות.,האירוע הראשון - עבירת השוד 
53,ME-24-09-12265-410,לא נגרמו פגיעות גופניות למתלוננת או לכל אדם אחר.,האירוע הראשון - עבירת השוד 
54,ME-24-09-12265-410,"לצורך ביצוע עבירת השוד הנאשם החזיק בסכין; יחד עם זאת, הנאשם לא איים עם הסכין על המתלוננת באופן אקטיבי.",האירוע הראשון - עבירת השוד 
55,ME-24-09-12265-410,הנאשם אף לא הרים ידו כדי להפנות כנגד המתלוננת את הסכין.,האירוע הראשון - עבירת השוד 
56,ME-24-09-12265-410,המתלוננת היא זו אשר יצרה קשר פיזי עם הנאשם על ידי הרחקת ידו המחזיקה בסכין.,האירוע הראשון - עבירת השוד 
57,ME-24-09-12265-410,"סכום הרכוש שנגנב הסתכם בסך הנמוך מ-1,000 ₪ (כ-814 ₪).",האירוע הראשון - עבירת השוד 
58,ME-24-09-12265-410,"לאחר שקלול כל הדברים לעיל, לאור הערכים החברתיים שנפגעו, מידת הפגיעה בהם, מדיניות הענישה הנהוגה וכן הנסיבות הקשורות בביצוע העבירה, אני קובע כי מתחם העונש ההולם ביחס לאירוע הראשון, נע בין 16-36 חודשי מאסר בפועל, לצד ענישה נלווית.",האירוע הראשון - עבירת השוד 
59,ME-24-09-12265-410,האירוע השני - החזקת סם מסוכן שלא לצריכה עצמית,האירוע הראשון - עבירת השוד 
60,ME-24-09-12265-410,"באשר לערכים החברתיים המוגנים שנפגעו כתוצאה מביצוע עבירת החזקת סם מסוכן שלא לצריכה עצמית על ידי הנאשם, ראוי להצביע על הפגיעה בשלום הציבור ובטחון הציבור מפני נגע הסמים, וכן שמירת הסדר הציבורי.",האירוע הראשון - עבירת השוד 
61,ME-24-09-12265-410,"בהתחשב בכמות הסם שהנאשם החזיק באמתחתו, מידת הפגיעה בערכים אלה הינה נמוכה.",האירוע הראשון - עבירת השוד 
62,ME-24-09-12265-410,"לצורך גדירת מתחם העונש ההולם בעניינו של הנאשם, עיינתי בפסיקה רחבה גם כן, ומצאתי לציין את פסקי הדין הבאים, כדלקמן:",האירוע הראשון - עבירת השוד 
63,ME-24-09-12265-410,"בבחינת הנסיבות הקשורות בביצוע עבירת הסמים, הנאשם יכול היה להבין את מעשיו, הפסול ומשמעות ביצוע העבירות, לרבות יכולתו להימנע מביצוען.",האירוע הראשון - עבירת השוד 
64,ME-24-09-12265-410,"מנגד, כמות הסמים שנמצאה אצל הנאשם הינה נמוכה מ-2 גרם יחדיו (הרואין במשקל כולל של 1.4108 גרם, קוקאין במשל כולל של 0.3846 גרם).",האירוע הראשון - עבירת השוד 
65,ME-24-09-12265-410,"כמו כן, הסמים לא נתפסו כשהם מחולקים לשקיות חלוקה.",האירוע הראשון - עבירת השוד 
66,ME-24-09-12265-410,"לאחר שקלול כל הדברים לעיל, לאור הערכים החברתיים שנפגעו, מידת הפגיעה בהם, מדיניות הענישה הנהוגה וכן הנסיבות הקשורות בביצוע העבירה, אני קובע כי מתחם העונש ההולם ביחס לאירוע השני, צריך שינוע בין 4-9 חודשי מאסר בפועל, לצד ענישה נלווית.",האירוע הראשון - עבירת השוד 
67,ME-24-09-12265-410,הנסיבות שאינן קשורות בביצוע העבירות,האירוע הראשון - עבירת השוד 
68,ME-24-09-12265-410,"מכאן אפנה לגזירת העונש המתאים, תוך התחשבות בנסיבות שאינן קשורות בביצוע העבירה (סעיף 40יא לחוק העונשין).",האירוע הראשון - עבירת השוד 
69,ME-24-09-12265-410,לחובתו של הנאשם עומדת העובדה כי זקופות לו עבירות קודמות (7 הרשעות).,האירוע הראשון - עבירת השוד 
70,ME-24-09-12265-410,"יחד עם זאת, לא נעלמה מעיניי העובדה כי הרשעתו האחרונה של הנאשם הייתה בשנת 2015, לפני כעשור.",האירוע הראשון - עבירת השוד 
71,ME-24-09-12265-410,"לזכותו של הנאשם עומדת הודאתו במיוחס לו, לאחר תיקון כתב האישום, הודאה אשר חסכה זמן שיפוטי, המהווה משאב ציבורי יקר ערך.",האירוע הראשון - עבירת השוד 
72,ME-24-09-12265-410,"בנוסף, עומדים לזכותו דבריו האחרונים אותם אמר בפניי ולהם האמנתי, בהם הביע צער וכן נטילת אחריות מלאה על מעשיו.",האירוע הראשון - עבירת השוד 
73,ME-24-09-12265-410,"על יסוד כל האמור לעיל אני גוזר על הנאשם עונש כולל (סעיף 40(יג)(ב) לחוק העונשין), כדלקמן:",האירוע הראשון - עבירת השוד 
74,ME-24-09-12265-410,18 חודשי מאסר לריצוי בפועל מיום מעצרו 24.8.24.,האירוע הראשון - עבירת השוד 
75,ME-24-09-12265-410,8 חודשי מאסר על תנאי שלא יעבור במשך 3 שנים עבירת אלימות או רכוש.,האירוע הראשון - עבירת השוד 
76,ME-24-09-12265-410,"6 חודשי מאסר על תנאי שלא יעבור במשך 3 שנים כל עבירה לפי פקודת הסמים המסוכנים, למעט שימוש בסמים או החזקתם לצריכה עצמית.",האירוע הראשון - עבירת השוד 
77,ME-24-09-12265-410,"פיצוי בסך 2,000 ₪ לטובת המתלוננת, אשר ישולמו ב-4 תשלומים חודשיים שווים, החל מיום 1.7.25.",האירוע הראשון - עבירת השוד 
78,ME-24-09-12265-410,"הללו יועברו למתלוננת, לפי פרטים עדכניים שיימסרו בידי המאשימה למזכירות.",האירוע הראשון - עבירת השוד 
79,ME-24-09-12265-410,אי תשלום אחד מן התשלומים במועדו יעמיד את יתרת הפיצוי לפירעון מידי.,האירוע הראשון - עבירת השוד 
80,ME-24-09-12265-410,זכות ערעור לבית המשפט העליון תוך 45 ימים.,האירוע הראשון - עבירת השוד 
81,ME-24-09-12265-410,"54678313ניתן היום,  כ""ב שבט תשפ""ה, 20 פברואר 2025, במעמד הצדדים.",האירוע הראשון - עבירת השוד 
