,verdict,text,part
0,ME-14-10-38176-631,תיק חיצוני: 5581/14,בית המשפט המחוזי בחיפה
2,ME-14-10-38176-631,"מוסא עקול ת.ז. 025990291
ע""י ב""כ עו""ד עאדל בויראת",הנאשם
4,ME-14-10-38176-631,"חוק העונשין, תשל""ז-1977: סע'  25, 29, 40 ב, 40 ג', 40 ט', 40יא, 40יג (ב), 499, 499(א)(1)",הנאשם
5,ME-14-10-38176-631,"פקודת הסמים המסוכנים [נוסח חדש], תשל""ג-1973: סע'  7(א), (ג), 13, 19א, 36א(ב), 37א",הנאשם
6,ME-14-10-38176-631,"הנאשם הורשע, על פי הודאתו בעובדות כתב האישום המתוקן (להלן: ""כתב האישום""), לאחר שחזר בו מכפירתו עובר לשמיעת הראיות, בביצוע העבירות, כדלקמן: באישום הראשון- שתי עבירות של קשירת  קשר לפשע, עבירה לפי סעיף 499(א)(1) לחוק העונשין, התשל""ז – 1977 (להלן: ""חוק העונשין""), שתי עבירות של סחר בסם מסוכן, בצוותא חדא עם אחר, עבירה לפי סעיפים 13 ו19א לפקודת הסמים המסוכנים [נוסח חדש], התשל""ג-1973 (להלן:"" פקודת הסמים המסוכנים"") וסעיף 29 לחוק העונשין וכן עבירה של ניסיון להחזקת סם מסוכן שלא כדין ושלא לצריכה עצמית, עבירה לפי סעיף 7(א) ו- (ג) רישא לפקודת הסמים המסוכנים וסעיפים 25 ו- 29 לחוק העונשין; באישום השני-עבירה של קשירת קשר לפשע, עבירה לפי סעיף 499(א)(1) לחוק העונשין, עבירה של סחר בסם מסוכן ,עבירה לפי סעיפים 13 ו-19א לפקודת הסמים המסוכנים ועבירה של ניסיון להחזקת סם מסוכן שלא כדין ושלא לצריכה עצמית, עבירה לפי סעיף 7(א) ו- (ג) רישא לפקודת הסמים המסוכנים וסעיף 29 לחוק העונשין.",גזר דין
7,ME-14-10-38176-631,"ב""כ הצדדים הגיעו להסכמה לפיה, בין יתר רכיבי הענישה, תעתור המאשימה להשית על הנאשם גם עונש של פסילה מלקבל ומלהחזיק רישיון נהיגה ואילו ההגנה תבקש שלא להשית על הנאשם עונש של פסילה.",גזר דין
8,ME-14-10-38176-631,"הובהר, כי מוסכם בין הצדדים, כי עניין רכיב ענישה זה (רכיב הפסילה) יוותר לשיקול דעת בית המשפט.",גזר דין
9,ME-14-10-38176-631,"עוד יוער, כי בהכרעת הדין הוכרז הנאשם כ""סוחר סמים"", מכוח סעיף 36א(ב) לפקודת הסמים המסוכנים וכי, בהמשך לכך, הגיעו ב""כ הצדדים להסכמה ביניהם, לפיה הכסף שנתפס אצל הנאשם, כפי שיפורט להלן,  יחולט לטובת אוצר המדינה.",גזר דין
10,ME-14-10-38176-631,בעובדות כתב האישום המתוקן נטען כדלקמן:,גזר דין
11,ME-14-10-38176-631,"במועדים הרלוונטיים הופעל מוחמד עבדלחמיד (להלן: ""הסוכן"") בשליחות משטרת ישראל ורכש בהוראתה, באישורה ובכספה כלי נשק תחמושת וסמים באופן המתואר להלן.",בחלק הכללי:
12,ME-14-10-38176-631,ש.א.,בחלק הכללי:
13,ME-14-10-38176-631,"377893/10 הינו שוטר סמוי (להלן: ""הסמוי"") ובמועדים הרלוונטיים פעל בשליחות משטרת ישראל ורכש בהוראתה, באישורה ובכספה כל נשק תחמושת וסמים באופן המתואר להלן.",בחלק הכללי:
14,ME-14-10-38176-631,"הנאשם וסאלח עקול (להלן: ""סאלח"") הם אחים.",באישום הראשון:
15,ME-14-10-38176-631,"בתאריך 30.7.11 שוחחו הסוכן והנאשם בטלפון וסוכם ביניהם, כי הנאשם וסאלח ימכרו לסוכן סם מסוכן מסוג הרואין בכמות של 100 גרם נטו (להלן: ""הסם"") תמורת סך של 14,000 ₪ (להלן: ""עסקת הסם"").",באישום הראשון:
16,ME-14-10-38176-631,"בתאריך30.7.11 קשרו הנאשם וסאלח קשר למכור לסוכן את הסם (להלן: ""הקשר"").",באישום הראשון:
17,ME-14-10-38176-631,"בהמשך לקשר ולצורך קידומו, בתאריך 30.7.11, שוחחו הנאשם וסאלח עם הסוכן בטלפון מספר פעמים אודות עסקת הסם.",באישום הראשון:
18,ME-14-10-38176-631,"עוד בהמשך לקשר ולצורך קידומו, בתאריך 30.7.11 לאחר השעה 23:00, או סמוך לכך, לצורך ביצוע עסקת הסם, אספו הסוכן והסמוי את סאלח ברכבו מהעיר חיפה, כאשר בדרך סאלח קשר עם הנאשם קשר לעשות עסקה אחרת בסם מסוכן מסוג הרואין בכמות של 1/2 ק""ג נטו.",באישום הראשון:
19,ME-14-10-38176-631,"בהמשך לקשר ולשם קידומו, סוכם בין הנאשם וסאלח לבין הסוכן, כי סאלח והסוכן ייסעו לאולמי דאוד בכפר יאסיף, שם הם יקבלו סם מסוכן מסוג הרואין בכמות של 1/2 ק""ג מאדם נוסף ויחתכו מהכמות הזו את הסם.",באישום הראשון:
20,ME-14-10-38176-631,"בהמשך, הגיעו הסוכן, הסמוי וסאלח למקום הסמוך לאולמי דאוד בכפר יאסיף, שם הם פגשו בניקולא סעיד שהגיע למקום  באמצעות כלי רכב.",באישום הראשון:
21,ME-14-10-38176-631,"ניקולא החזיק בלא היתר כדין בחבילה ובה חומר, שניקולא הנאשם וסאלח סברו, כי הוא סם מסוכן מסוג הרואין, זאת בכמות מדויקת שאינה ידועה למאשימה אך שאינה כמות לשימוש עצמי (להלן: ""הסם 1"").",באישום הראשון:
22,ME-14-10-38176-631,ניקולא העביר את הסם 1 לסאלח ועזב את המקום.,באישום הראשון:
23,ME-14-10-38176-631,"בהמשך, שוחח הנאשם עם הסוכן בטלפון ואמר לו לנסוע לנצרת על מנת שיחתכו את הסם 1 וימסרו לסוכן את הסם.",באישום הראשון:
24,ME-14-10-38176-631,"סאלח, הסוכן והסמוי נסעו יחד לנצרת, כאשר סאלח החזיק את הסם 1, ללא היתר ושלא לצריכתו העצמית.",באישום הראשון:
25,ME-14-10-38176-631,"בנצרת, נכנסו סאלח והסוכן לבית משפחתם של הנאשם ושל סאלח ופגשו שם בנאשם ובאנשים נוספים, אשר זהותם אינה ידועה למאשימה.",באישום הראשון:
26,ME-14-10-38176-631,"במעמד זה, מסר סאלח לנוכחים במקום את הסם 1,אשר הוחזק על ידם ללא היתר כדין ושלא  לצריכתם העצמית בלבד, שאז הנוכחים בדקו אותו והתווכחו ביניהם האם לחתוך מהסם 1 את הסם, אם לאו.",באישום הראשון:
27,ME-14-10-38176-631,"בהמשך, החליטו הנאשם ואדם נוסף, כי הם לא יחתכו את הסם 1 משום שהדבר יפגע בטיב הסם 1 וכן משום שיש קונה אחר לסם 1.",באישום הראשון:
28,ME-14-10-38176-631,"עוד בהמשך, סוכם כי הסוכן יקבל את הסם מעיסאם יאסין, כל זאת לאחר שהנאשם וסאלח קשרו קשר עם עיסאם לסחור בסם מסוכן מסוג הרואין.",באישום הראשון:
29,ME-14-10-38176-631,"בהמשך לקשר הנ""ל ולצורך קידומו, סוכם בין הנאשם וסאלח לבין הסוכן,  כי הסוכן יקבל סם מסוג הרואין בכמות של 100 גרם נטו מעיסאם תמורת סך של 14,000 ש""ח (להלן: ""עסקת הסם 1"").",באישום הראשון:
30,ME-14-10-38176-631,"במעמד זה שילם הסוכן לנאשם ולסאלח סך של 14,000 ₪ תמורת הסם.",באישום הראשון:
31,ME-14-10-38176-631,"בעקבות האמור לעיל ולצורך ביצוע עסקת הסם, נסעו סאלח, הסוכן והסמוי בסמוך לבית עיסאם  ברחוב הנדיב 24 בעכו, שם מסר עיסאם לסמוי ולסוכן סם מסוכן מסוג הרואין בכמות של 64.28 גרם נטו (להלן: ""הסם 2""), אותו הוא החזיק ללא היתר כדין ושלא לצריכתו העצמית בלבד.",באישום הראשון:
32,ME-14-10-38176-631,"לאחר קבלת הסם 1, ובהמשך לקשר הנ""ל ולצורך קידומו, סוכם בין הנאשם וסאלח  לבין הסוכן, כי הסוכן יקבל ביום למחרת סם מסוכן מסוג הרואין בכמות של 35 גרם נטו (להלן: ""הסם 3"").",באישום הראשון:
33,ME-14-10-38176-631,"בתאריך 31.7.11, לאחר השעה 20:15, אספו הסוכן והסמוי את סאלח מחיפה ברכבם ונסעו עמו לביתו של הנאשם בשפרעם לצורך העברת הסם 3 לידי הסוכן והסמוי.",באישום הראשון:
34,ME-14-10-38176-631,"בהמשך, נפגשו הסוכן והנאשם עם סאלח בביתו של הנאשם בשפרעם, שאז הנאשם הורה לסאלח ולסוכן לנסוע לאדם אחר שזהותו אינה ידועה למאשימה (להלן: ""האחר""), ולקחת ממנו את הסם 3.",באישום הראשון:
35,ME-14-10-38176-631,"עוד בהמשך, נסעו סאלח, הסוכן והסמוי לשכונת הבדואים בשפרעם, שאז הסוכן וסאלח פגשו באחר אשר מסר לידי סאלח סם מסוכן מסוג הרואין בכמות של 30.605 גרם נטו (להלן:""הסם 4"").",באישום הראשון:
36,ME-14-10-38176-631,"סאלח החזיק בסם 4, ללא היתר כדין ושלא לצריכתו בעצמית בלבד, ומסר אותו לסוכן.",באישום הראשון:
37,ME-14-10-38176-631,"לאחר האמור לעיל, הסיעו הסוכן והסמוי את סאלח בכביש ליד הקריון, שאז סאלח נכנס לרכב טויוטה לנדקרוזר ונהג בו.",באישום הראשון:
38,ME-14-10-38176-631,"הסם 2 נשלח לבדיקת מעבדה, אשר קבעה כי מדובר בסם מסוכן מסוג הרואין בכמות 64.28 גרם נטו.",באישום הראשון:
39,ME-14-10-38176-631,הסם 4 נשלח לבדיקת מעבדה אשר קבעה כי מדובר בסם מסוכן מסוג הרואין בכמות 30.605 גרם נטו.,באישום הראשון:
40,ME-14-10-38176-631,"במעשים המתוארים לעיל קשרו הנאשם וסאלח קשר לסחור בסם מסוכן מסוג הרואין בכמות של 100 גרם נטו ו- 1/2 ק""ג נטו, ללא היתר; קשרו הנאשם וסאלח קשר עם עיסאם לסחור בסם מסוכן מסוג הרואין בכמות של 100 גרם נטו, ללא היתר; ניסו הנאשם וסאלח, בצוותא חדא, להחזיק סם מסוכן מסוג הרואין בכמות מדויקת שאינה ידועה למאשימה, אך שאינה כמות לשימוש עצמי וללא היתר; סחרו הנאשם, סאלח ועסאם, בצוותא חדא, בסם מסוכן מסוג הרואין בכמות של  64.28 גרם נטו, ללא היתר; סחרו הנאשם וסאלח, בצוותא חדא, בסם מסוכן מסוג הירואין בכמות של 30.605 גרם נטו, ללא היתר.",באישום הראשון:
41,ME-14-10-38176-631,"בתאריך 2.8.11, או סמוך לכך, קשרו הנאשם וסאלח קשר למכור לסוכן סם מסוכן מסוג הרואין בכמות של 1/2 ק""ג נטו (להלן: ""הסם"")  תמורת סך של 58,000 ₪.",באישום השני
42,ME-14-10-38176-631,"בתאריך 2.8.11 בשעות אחר הצהריים שוחחו הסוכן וסאלח בטלפון וסוכם ביניהם, כי הנאשם וסאלח ימכרו לסמוי את הסם  תמורת סך של 58,000 ₪ (להלן: ""עסקת הסם"") וכי עסקת הסם תתבצע למחרת.",באישום השני
43,ME-14-10-38176-631,"בתאריך 3.8.11 שוחח הסוכן עם סאלח וסוכם ביניהם, כי הסוכן והסמוי יאספו את סאלח מביתו בחיפה, באמצעות רכב שנמצא בחזקתם (להלן: ""הרכב המשטרתי"") וייסעו לביתו של הנאשם בשפרעם, לצורך ביצוע עסקת הסם.",באישום השני
44,ME-14-10-38176-631,"בהמשך היום, בשעה 18:40 או סמוך לכך, הסיעו הסוכן והסמוי את סאלח ברכב המשטרתי לביתו של הנאשם בשפרעם, כאשר במהלך הנסיעה שוחח סאלח טלפונית עם הנאשם, וכן שוחח הסוכן טלפונית עם הנאשם וסוכם ביניהם, כי הסוכן ישלם לנאשם ולסאלח סך של 18,000 ₪ כמקדמה עבור הסם.",באישום השני
45,ME-14-10-38176-631,"בהמשך, הגיעו סאלח, הסוכן והסמוי לביתו של הנאשם בשפרעם והנאשם אמר לסוכן ולסמוי, כי הסם מיועד להימכר לאדם אחר.",באישום השני
46,ME-14-10-38176-631,"בעקבות האמור לעיל, סוכם  בין הנאשם וסאלח לבין הסוכן והסמוי, כי הנאשם וסאלח ימכרו להם סם מסוכן מסוג הרואין בכמות של 185 גרם נטו (להלן: ""הסם 2"") תמורת סך של 18,500 ₪ (להלן: ""עסקת הסם 2"").",באישום השני
47,ME-14-10-38176-631,"לצורך ביצוע עסקת הסם 2, ביקש הנאשם מהסמוי את מפתחות הרכב המשטרתי, כל זאת על מנת להביא את הסם 2 מאדם שזהותו אינה ידועה למאשימה (להלן: ""האחר 2"").",באישום השני
48,ME-14-10-38176-631,"הנאשם נסע ברכב לצורך הבאת הסם  ובמועד זה, מסרו הסוכן והסמוי סך של 18,000 ₪ לסאלח.",באישום השני
49,ME-14-10-38176-631,"בהמשך לאמור לעיל, קיבל הנאשם את הסם 2 מהאחר 2, הנאשם נסע חזרה לביתו בשפרעם ומסר לסאלח שתי שקיות, אשר אחת מהן  הכילה סם מסוכן מסוג הרואין בכמות של 150 גר' נטו והשנייה הכילה חומר ערבוב לסם מסוכן בכמות של כ 35 גר' נטו (להלן: ""הסם 3"").",באישום השני
50,ME-14-10-38176-631,"באותו מעמד ובנוכחותו של הנאשם, ערבב סאלח את החומר  שהיה בשתי השקיות, שקל את תוכנן ומסר לסוכן ולסמוי את הסם 3.",באישום השני
51,ME-14-10-38176-631,הסם 3 נשלח לבדיקת מעבדה אשר קבעה כי מדובר בסם מסוג הרואין בכמות של 183.07 גרם נטו.,באישום השני
52,ME-14-10-38176-631,"במעשים המתוארים לעיל, קשרו הנאשם וסאלח קשר לסחור בסם מסוכן מסוג הרואין בכמות של 1/2 ק""ג נטו, סחרו הנאשם וסאלח בצוותא בסם מסוכן מסוג הרואין בכמות של 183.07 גרם נטו, ללא היתר, וכן החזיקו הנאשם וסאלח בצוותא בסם מסוכן מסוג הרואין בכמות של 183.07 גרם נטו שלא לצריכתם העצמית בלבד וללא היתר.",באישום השני
53,ME-14-10-38176-631,"במסגרת ראיות המאשימה לעונש, הגישה ב""כ המאשימה את גיליון המרשם הפלילי של הנאשם (ראה תע/1).",ראיות וטיעוני המאשימה לעונש
54,ME-14-10-38176-631,"בנוסף, הגישה ב""כ המאשימה אסופת פסיקה לתמיכה בעמדתה העונשית של המאשימה (תע/3).",ראיות וטיעוני המאשימה לעונש
55,ME-14-10-38176-631,"כמו כן, הגישה ב""כ המאשימה  חלק מגזרי הדין, שניתנו נגד נאשמים  אחרים, שהורשעו בגין עבירות שבוצעו במסגרת מבצע הסוכן הרלוונטי לענייננו (תע/4).",ראיות וטיעוני המאשימה לעונש
56,ME-14-10-38176-631,"עוד הוגשה ע""י ב""כ המאשימה פסיקה (תע/5) לעניין התכלית  הלא עונשית של חילוט  רכוש שמקורו בעסקאות סמים והפרופורציה הנדרשת  בין מכלול רכיבי הענישה.",ראיות וטיעוני המאשימה לעונש
57,ME-14-10-38176-631,"כמו כן, הגישה ב""כ המאשימה את טיעוניה לעונש בכתב (תע/2) והוסיפה וטענה בעל- פה בישיבה בפני ביום 25.10.15.",ראיות וטיעוני המאשימה לעונש
58,ME-14-10-38176-631,"ב""כ המאשימה ביקשה להדגיש את חלקו הארי של הנאשם בביצוע העבירות.",ראיות וטיעוני המאשימה לעונש
59,ME-14-10-38176-631,"בנקודה זו הטעימה ב""כ המאשימה בתע/2,  כי הנאשם ביצע עבירות של החזקה וסחר של סם מסוכן מסוג הרואין בכמות כוללת של כ-277 גרם נטו, כמות העולה פי 923 מהכמות המוגדרת בחוק ככמות לצריכה עצמית, זאת בשלוש הזדמנויות שונות.",ראיות וטיעוני המאשימה לעונש
60,ME-14-10-38176-631,"ב""כ המאשימה ציינה, כי ממקרא שני האישומים ניתן ללמוד, כי הפעולות התבצעו בהנחיית הנאשם וכי הוא למעשה החליט על גורל הסם.",ראיות וטיעוני המאשימה לעונש
61,ME-14-10-38176-631,"ב""כ המאשימה הטעימה, כי בעוד שסאלח היה המבצע, הרי שהנאשם היה המחליט.",ראיות וטיעוני המאשימה לעונש
62,ME-14-10-38176-631,"ב""כ המאשימה הוסיפה והדגישה, כי הנאשם הוא זה שנסע, כאמור באישום השני, ברכבו של השוטר הסמוי והעביר הסמים מאדם שזהותו אינה ידועה.",ראיות וטיעוני המאשימה לעונש
63,ME-14-10-38176-631,"ב""כ המאשימה הטעימה, כי מכתב האישום עולה, כי הנאשם עוסק באופן אינטנסיבי בסחר בסמים, כאשר יש לו נגישות גבוהה לסמים ולגורמים עבריינים אחרים העוסקים בסחר בסמים.",ראיות וטיעוני המאשימה לעונש
64,ME-14-10-38176-631,"ב""כ המאשימה הוסיפה וציינה, כי במסגרת הפעילות של הסוכן המשטרתי הופללו 49 נאשמים, בגין כ- 40 עסקאות נשק וסמים, חלקן בוצעו בסמים מסוג קוקאין והרואין, סם שהוגדר בפסיקה ""סם המוות"", לאור נזקיו הקשים לאלו הצורכים אותו.",ראיות וטיעוני המאשימה לעונש
65,ME-14-10-38176-631,"עוד לחומרה, ציינה ב""כ המאשימה, כי הנאשם וסאלח קיבלו מהסוכן הסמוי סכומי כסף גדולים - 32,000 ₪.",ראיות וטיעוני המאשימה לעונש
66,ME-14-10-38176-631,"ב""כ המאשימה הטעימה, כי עברו הפלילי של הנאשם מלמד כי הנאשם בחר בעבריינות כדרך חיים בתחומי עבריינות שונים ולא השכיל ללמוד לקח מהעונשים שהושתו עליו בעבר.",ראיות וטיעוני המאשימה לעונש
67,ME-14-10-38176-631,"ב""כ המאשימה ציינה בטיעוניה את החומרה הרבה הטמונה בעבירות הסמים, נזקיהם הקשים וארוכי הטווח לחברה, כמו גם הצורך במיגור נגע הסמים המחייב נסיגת משקל נסיבותיו האישיות של הנאשם אל מול שיקולי ההרתעה, הגמול והמניעה.",ראיות וטיעוני המאשימה לעונש
68,ME-14-10-38176-631,"באשר לקביעת מתחם העונש ההולם, טענה ב""כ המאשימה, כי נוכח הערך החברתי שנפגע מביצוע העבירות, מידת הפגיעה בו, מדיניות הענישה הנהוגה והנסיבות הקשורות בביצוע העבירות, ובכלל זה ריבוי העבירות, סוג הסם, כמויות הסם הנכבדות, הרי שמתחם העונש ההולם נע בין 6-3 שנות מאסר בפועל, זאת לצד מאסר על תנאי, קנס כספי כבד וכן עונש של פסילת רישיון נהיגה, בהתאם לסעיף 37א לפקודת הסמים המסוכנים.",ראיות וטיעוני המאשימה לעונש
69,ME-14-10-38176-631,"יובהר, כי  ב""כ המאשימה עתרה, כאמור, כי בית המשפט יקבע מתחם ענישה שבין 3 ל- 6 שנים בגין כל אישום, זאת בהינתן מתחם העונש ההולם שנקבע ע""י  כב' השופט משה גלעד בגזר הדין שניתן נגד סאלח (ראה תע/4).",ראיות וטיעוני המאשימה לעונש
70,ME-14-10-38176-631,"ב""כ המאשימה ציינה, כי המאשימה רואה כל אישום כאירוע אחד לצורך קביעת מתחם העונש ההולם וביקשה כי הענישה תהא מצטברת.",ראיות וטיעוני המאשימה לעונש
71,ME-14-10-38176-631,"ב""כ המאשימה ביקשה, לאור עברו הפלילי המכביד של הנאשם, מגוון העבירות בהן הורשע וכן עונשי המאסר שריצה בעבר, כי העונש שיושת על נאשם יהא ברף הגבוה של מתחם הענישה ההולם הנ""ל.",ראיות וטיעוני המאשימה לעונש
72,ME-14-10-38176-631,"ב""כ המאשימה הטעימה, כי ראוי להשית על הנאשם קנס מכביד, אשר יגלם בתוכו הן את סכומי הכסף הנכבדים ששולמו, כאמור, לנאשם על ידי הסוכן- 32,000 ₪ והן את ההשקעה הרבה של משטרת ישראל בחקירת הפרשה, קנס שישמש כגורם הרתעה נוסף עבור אלו העוסקים בסחר בסמים מסוכנים.",ראיות וטיעוני המאשימה לעונש
73,ME-14-10-38176-631,"עוד עתרה ב""כ המאשימה, בהסכמת ההגנה, לחלט כאמור את סכומי הכסף הבאים לטובת אוצר המדינה- 200 דולר של ארה""ב וכן סכום של 7,088 ₪ במזומן.",ראיות וטיעוני המאשימה לעונש
74,ME-14-10-38176-631,"בפתח טיעוניו לעונש בישיבה בפניי ביום 25.10.15, ביקש הסנגור שלא למצות את הדין עם הנאשם.",טיעוני הסנגור לעונש
75,ME-14-10-38176-631,"הסנגור ציין, כי  המדובר בנאשם בן 40, אב לילד בן 11, אשר בעקבות מעורבותו  בתיק זה, התגרש מאישתו.",טיעוני הסנגור לעונש
76,ME-14-10-38176-631,"עוד עולה מטיעוני הסנגור, כי בשנת 2011 עבר הנאשם להתגורר בישוב טירה, שם עבד בחלוקת ירקות לחנויות ולמכולות, אם כי טענה זו לא נתמכה בראיה כלשהי.",טיעוני הסנגור לעונש
77,ME-14-10-38176-631,"עוד נטען, כי  מאז מעורבותו בתיק הנוכחי, לא נפתחו נגד הנאשם תיקים פליליים או תיקי תעבורה חדשים, דבר המלמד ,לדידו של הסנגור, כי מאז ביצוע העבירות  בחר הנאשם באורח חיים נורמטיבי, זאת בעקבות החלטה והפנמה כי הוא  צריך לשקם חייו ולחזור לדרך המלך.",טיעוני הסנגור לעונש
78,ME-14-10-38176-631,"הסנגור הוסיף וציין, כי לאחר מעורבותו בביצוע העבירות שבפנינו,  נהרג אחיו של הנאשם  בתאונת עבודה עת נפל מגובה בנוכחות הנאשם, אירוע אשר השפיע קשות על הנאשם ובעקבותיו החליט לחזור בתשובה.",טיעוני הסנגור לעונש
79,ME-14-10-38176-631,"הסנגור הוסיף וציין, כי הנאשם עצור בתיק זה מיום 9.10.14 וכי מיד עם מעצרו,עוד במסגרת הליך המעצר עד תום ההליכים, הסכים הנאשם למעצרו ואף לשתי הארכות מעצר בבית המשפט העליון, מעבר לתשעה חודשים.",טיעוני הסנגור לעונש
80,ME-14-10-38176-631,"הסנגור הוסיף והדגיש, לקולא, את הודאת הנאשם בעובדות כתב האישום ובעקבותיה- החיסכון בזמן שיפוטי יקר ואי העדת הסוכנים המשטרתיים.",טיעוני הסנגור לעונש
81,ME-14-10-38176-631,"הסנגור ציין עוד, כי הנאשם היה בסטטוס של ""עצור ימים"" במשך יותר משנה, על כל המשתמע מכך.",טיעוני הסנגור לעונש
82,ME-14-10-38176-631,"כמו כן, טען הסנגור, מבלי לבסס טענה זו בראיה כלשהי, כי במהלך מעצרו, פעל הנאשם כאסיר תומך בשב""ס ועזר לעצורי ימים ולעצורים חדשים להתאקלם, זאת בעקבות בקשה שהופנתה אליו ע""י העובדת הסוציאלית בבית הסוהר.",טיעוני הסנגור לעונש
83,ME-14-10-38176-631,להמחשת עמדתה העונשית של ההגנה הגיש הסנגור אסופת פסיקה נע/2.,טיעוני הסנגור לעונש
84,ME-14-10-38176-631,"הסנגור טען,  כי חלקו של סאלח היה דומיננטי יותר בביצוע העבירות והפנה בנקודה זו לקביעת כב' השופט משה גלעד בגזר הדין שניתן נגד סאלח בת.פ (מחוזי חיפה) 24154-01-12 (ראה תע/4).",טיעוני הסנגור לעונש
85,ME-14-10-38176-631,"עוד הדגיש הסנגור, כי סאלח  הורשע בשני אישומים נוספים בגין ביצוע  שתי עסקאות נוספות של סמים ונשק.",טיעוני הסנגור לעונש
86,ME-14-10-38176-631,"בדומה לעמדת המאשימה, סבר הסנגור כי יש לקבוע בנסיבות העניין  מתחם עונש הולם נפרד בגין כל אישום, אך על רקע הזיקה בין האישומים, טען כי יש מקום לחפוף בין העונשים שייקבעו בגין כל אישום והפנה בעניין זה לגזר הדין שניתן נגד סאלח.",טיעוני הסנגור לעונש
87,ME-14-10-38176-631,"יוער בנקודה זו, כי על סאלח הושתו בגזר הדין בתיק הנ""ל- 8 שנות מאסר בפועל, מאסר על תנאי, קנס בסכום של 50,000 ₪ (שהופחת לסכום של 25,000 ₪ בפסק הדין שניתן בבית המשפט העליון בערעורו של סאלח-נע/1) וכן פסילה מלקבל או מלהחזיק רישיון נהיגה למשך 4 שנים.",טיעוני הסנגור לעונש
88,ME-14-10-38176-631,"הסנגור הוסיף וציין, כי העבירות בוצעו על רקע היכרות רבת שנים של הנאשם,סאלח והסוכן הסמוי, וכי על אף שהסוכן הסמוי הופעל כבר בחודש ינואר 2011, לא היה הנאשם מעורב באישומים נוספים מלבד אלו המיוחסים לו בתיק זה.",טיעוני הסנגור לעונש
89,ME-14-10-38176-631,"הנאשם בדבריו בפניי, סיפר על הקושי הרב שהוא חווה מאז פטירתו הטראגית של אחיו, בנוכחותו.",טיעוני הסנגור לעונש
90,ME-14-10-38176-631,הנאשם הביע חרטה עמוקה על מעשיו וביקש סליחה.,טיעוני הסנגור לעונש
91,ME-14-10-38176-631,"הנאשם הוסיף וסיפר, כי בארבע השנים האחרונות הוא לומד את לימודי דת האיסלאם ואף חזר בתשובה, וכן כי עזב את איזור צפון  הארץ כדי להתרחק מעולם הפשע.",טיעוני הסנגור לעונש
92,ME-14-10-38176-631,"הנאשם, לדבריו, התגורר בטירה עובר למעצרו, עבד בחנות ירקות והוא מתעתד להתחתן.",טיעוני הסנגור לעונש
93,ME-14-10-38176-631,"הנאשם ביקש את רחמיו של בית המשפט וביקש, כי לא יושת עליו עונש של מאסר ממושך, כך שלא ייפגעו סיכוייו להינשא לבחירת ליבו.",טיעוני הסנגור לעונש
94,ME-14-10-38176-631,"תיקון מס' 113 לחוק העונשין מתווה את העיקרון המנחה כיום את ביהמ""ש בבואו לגזור דינו של נאשם, שהינו, לפי סעיף 40 ב לחוק העונשין, עיקרון ההלימה, לפיו צריך להתקיים יחס הולם בין חומרת מעשי העבירה בנסיבותיו ומידת אשמו של הנאשם לבין סוג ומידת העונש המוטל עליו.",דיון והכרעה
95,ME-14-10-38176-631,"יחס זה מבטא, למעשה, את עיקרון הגמול (ראה ע.פ. 1523/10 פלוני נ' מדינת ישראל, 18/4/12, לא פורסם).",דיון והכרעה
96,ME-14-10-38176-631,"סעיף 40 ג' לחוק העונשין קובע, כי על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל.",דיון והכרעה
97,ME-14-10-38176-631,"לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40 ט' לחוק העונשין.",דיון והכרעה
98,ME-14-10-38176-631,"הערך החברתי שנפגע כתוצאה מביצוע העבירה של סחר בסם מסוכן והחזקתו שלא לצריכה עצמית הינו ביטחונו ושלומו של הציבור, שכן הסמים המופצים בחברה, כל שכן כאשר עסקינן בסמים ""קשים"", משחיתים כל חלקה טובה ופוגעים בכל אשר נקרה בדרכם.",דיון והכרעה
99,ME-14-10-38176-631,"כל גורם בשרשרת הפצת הסמים תורם את תרומתו השלילית להתמכרותם של תושבי המדינה לסמים ולהרחבת הפשיעה, על גווניה השונים, כתוצאה מכך.",דיון והכרעה
100,ME-14-10-38176-631,"אין צורך להכביר במילים באשר לחומרה הנעוצה בהפצת סם ההרואין הידוע בכינויו ""סם המוות הלבן"", כל שכן כאשר עסקינן בכמויות גדולות של סם, כדוגמת הכמויות העולות ממקרא כתב האישום בתיק זה.",דיון והכרעה
101,ME-14-10-38176-631,"במקרה שבפנינו קשרו הנאשם ואחיו סאלח קשר לסחור בסם מסוכן מסוג הרואין בכמות של 100 גרם נטו ובכמות של חצי ק""ג נטו וכן קשרו הנאשם וסאלח קשר עם עיסאם לסחור בסם מסוכן מסוג הרואין בכמות של 100 גרם נטו.",דיון והכרעה
102,ME-14-10-38176-631,הנאשם וסאלח אף ניסו להחזיק בצוותא חדא סם מסוג מסוג הרואין בכמות בלתי ידועה שאינה לשימוש עצמי.,דיון והכרעה
103,ME-14-10-38176-631,"עוד סחרו הנאשם, סאלח ועיסאם, בצוותא חדא, בסם מסוכן מסוג הרואין בכמות של כ- 64 גרם והנאשם וסאלח סחרו, בצוותא חדא, בסם מסוכן מסוג הרואין בכמות של 30.605 גרם הרואין, כל זאת כפי שמצטייר ממקרא עובדות האישום הראשון.",דיון והכרעה
104,ME-14-10-38176-631,"ממקרא עובדות האישום השני עולה, כי  הנאשם וסאלח קשרו קשר לסחור בסם מסוכן מסוג הרואין בכמות של 0.5 ק""ג וכן סחרו השניים, בצוותא, בסם מסוכן מסוג הרואין בכמות של כ- 183 גרם נטו והחזיקו בצוותא בכמות הנ""ל שלא לצריכתם העצמית.",דיון והכרעה
105,ME-14-10-38176-631,"במסגרת בחינת הנסיבות הקשורות בביצוע העבירות, כאמור בסעיף 40ט לחוק העונשין, אציין את חלקו המשמעותי של הנאשם בביצוע העבירות, אם כי חלקו של סאלח היה דומיננטי לא פחות.",דיון והכרעה
106,ME-14-10-38176-631,"בנקודה זו יצוין, כי הן סאלח והן הנאשם היוו גורמים פעילים בעסקאות מושא כתב האישום, כאשר חלקו של סאלח כמבצע הפעולות השונות, היה גדול מחלקו של הנאשם, אם כי  הנאשם נטל חלק בלתי מבוטל בקבלת ההחלטות השונות, במסגרת יישום הקשר וביצוע העבירות, כפי שטענה בנקודה זו באת כח המאשימה ובצדק (ראה סעיפים 9, 12 ו- 18 לאישום הראשון וכן סעיפים 6, 8 ו- 9 לאישום השני).",דיון והכרעה
107,ME-14-10-38176-631,"עוד יוטעם בנקודה זו, כי מעובדות האישום השני עולה, כי הנאשם נסע ברכב של הסמוי לצורך הבאת הסם.",דיון והכרעה
108,ME-14-10-38176-631,"עם זאת, יצוין כי סאלח הינו זה שקיבל בפועל את הסכום של 18,000 ₪ מהסוכן והסמוי, כפי שעולה מעובדה מס' 9 באישום השני.",דיון והכרעה
109,ME-14-10-38176-631,"עוד במסגרת בחינת הנסיבות הקשורות בביצוע העבירות אציין, כי ברי שבצע כסף ורצון להפיק רווחים נכבדים בדרך קלה, הם אלו שהניעו את הנאשם לבצע את העבירות מושא כתב האישום, עבירות אשר טומנות בחובן נזק פוטנציאלי כבד לחברה בכלל ולציבור המשתמשים בסמים בפרט.",דיון והכרעה
110,ME-14-10-38176-631,"נגע הסמים מכלה בחברתנו כל חלקה טובה ובית המשפט מחוייב להילחם בנגע זה בדרך של השתת ענישה מחמירה ומשמעותית, תוך דחיקת אינטרס הנאשם והעדפת אינטרס הציבור.",דיון והכרעה
111,ME-14-10-38176-631,"במסגרת בחינת מדיניות הענישה הנהוגה בעבירות כגון דא, תובא הפסיקה הבאה:",דיון והכרעה
112,ME-14-10-38176-631,"עוד אציין, במסגרת בחינת מדיניות הענישה הנהוגה את הפסיקה הבאה, שניתנה במסגרת המבצע  הנזכר בכתב האישום בתיק זה:",דיון והכרעה
113,ME-14-10-38176-631,"לאחר  שבחנתי, כאמור לעיל, את הערך החברתי שנפגע, את הנסיבות הקשורות בביצוע העבירות, את מדיניות הענישה הנהוגה וכן את גזרי הדין השונים, שניתנו בגין עבירות שנעברו במסגרת  המבצע מושא כתב האישום שבפנינו, לרבות את גזר הדין נגד שותפו של הנאשם (אחיו סאלח), הגעתי לכלל מסקנה, כי מתחם העונש ההולם בגין העבירות מושא כל אחד מהאישומים בתיק זה, נע בין עונש של 3 שנות מאסר בפועל לבין עונש של 6 שנות מאסר בפועל.",דיון והכרעה
114,ME-14-10-38176-631,"במסגרת בחינת הנסיבות, אשר אינן קשורות בביצוע העבירות, כאמור בסעיף 40יא לחוק העונשין, אציין את הודאתו של הנאשם בהזדמנות הראשונה עובר לתחילת שמיעת הראיות.",דיון והכרעה
115,ME-14-10-38176-631,הודאתו של הנאשם חסכה הן מזמנו היקר של בית המשפט והן את העדת העדים.,דיון והכרעה
116,ME-14-10-38176-631,"עוד אציין, לטובת הנאשם, כי הנאשם  הביע בפניי את חרטתו ולקח אחריות לביצוע העבירות, תוך שציין, כי מאז ביצוע העבירות (במשך תקופה של כ- 4 שנים) חזר בתשובה ותפקד באורח נורמטיבי.",דיון והכרעה
117,ME-14-10-38176-631,"יצוין בנקודה זו, כי בעברו של הנאשם הרשעות קודמות בעבירות רבות, לרבות הרשעה בעבירה של סחר בסמים מסוכנים.",דיון והכרעה
118,ME-14-10-38176-631,"ברם, הרשעת הנאשם בעבירת הסמים הנ""ל הינה הרשעה ישנה משנת 1999, כמו גם מרבית הרשעותיו הקודמות של הנאשם.",דיון והכרעה
119,ME-14-10-38176-631,"כמו כן, אין חולק, כי מאז ביצוע העבירות, במשך תקופה משמעותית של כ-3 שנים, עד למעצרו של הנאשם, לא נפתחו נגד הנאשם תיקים פליליים נוספים, דבר המחזק את טיעונו של הנאשם בפניי, לפיו ביקש לפתוח דף חדש בחייו.",דיון והכרעה
120,ME-14-10-38176-631,"עוד אוסיף במסגרת זו את נסיבותיו האישיות של הנאשם, כנטען ע""י הסנגור, לרבות את פטירתו הטראגית של אחיו של הנאשם, אשר אירעה בנוכחות הנאשם, והותירה בו חותם קשה.",דיון והכרעה
121,ME-14-10-38176-631,"מנגד, עם זאת, ברי כי  אין להתעלם מכך שאינטרס הציבור דורש החמרה בדינם של מי שהורשעו בסחר בסמים, דבר המצדיק מתן מעמד של בכורה לאינטרס הציבור על פני נסיבותיו האישיות של הנאשם.",דיון והכרעה
122,ME-14-10-38176-631,"אציין בנקודה זו, כי לדידי מן הראוי לגזור בתיק זה על הנאשם עונש כולל בגין שני האירועים מושא כתב האישום, זאת בתיתי את הדעת לכך שבין שני האישומים קיימת זיקה הנעוצה בכך שהם כוללים בחובם עבירות דומות, אשר בוצעו במסגרת אותו מבצע סמים.",דיון והכרעה
123,ME-14-10-38176-631,"בהינתן הנסיבות אשר אינן קשורות בביצוע העבירות, הגעתי לכלל מסקנה, כי מן הראוי להשית על הנאשם בתיק זה עונש של 54 חודשי מאסר בפועל, בניכוי תקופת מעצרו, זאת בצד רכיבי ענישה של מאסר על תנאי וקנס כספי מתון, כל זאת תוך חילוט סכומי הכסף הנ""ל לטובת אוצר המדינה.",דיון והכרעה
124,ME-14-10-38176-631,"הנני מבכרת שלא להשית על הנאשם פסילה מלקבל או מלהחזיק רישיון נהיגה, זאת בתיתי את הדעת לטיעוני הסנגור בעניין זה, כמפורט לעיל.",דיון והכרעה
125,ME-14-10-38176-631,"סיכומו של דבר, אני דנה את הנאשם לעונשים הבאים:",אחרית דבר 
126,ME-14-10-38176-631,"למאסר בפועל לתקופה של 54 חודש, בניכוי ימי מעצרו (מיום 9.10.14).",אחרית דבר 
127,ME-14-10-38176-631,"למאסר על תנאי לתקופה של 12 חודש, למשך 3 שנים, והתנאי הוא כי הנאשם לא יעבור עבירה מסוג פשע לפי פקודת הסמים המסוכנים ויורשע בגינה.",אחרית דבר 
128,ME-14-10-38176-631,"למאסר על תנאי לתקופה של 6 חודשים, למשך 3 שנים, והתנאי הוא כי הנאשם לא יעבור עבירה מסוג עוון לפי פקודת הסמים המסוכנים, או עבירה לפי סעיף 499 לחוק העונשין ויורשע בגין אחת מהן.",אחרית דבר 
129,ME-14-10-38176-631,"כמו כן, אני דנה את הנאשם לתשלום קנס כספי בסכום של 10,000 ₪ או 50 ימי מאסר תמורתו.",אחרית דבר 
130,ME-14-10-38176-631,"הקנס הכספי ישולם על ידי הנאשם ב- 20 תשלומים חודשיים שווים ורצופים בסך 500 ₪,  כל אחד, החל מיום 15.1.17 ואילך.",אחרית דבר 
131,ME-14-10-38176-631,"הנני מורה, בהסכמת הצדדים, על חילוט סכום של 7,088 ₪ במזומן ועל חילוט 200 דולר של ארצות הברית, זאת לטובת אוצר המדינה.",אחרית דבר 
132,ME-14-10-38176-631,זכות ערעור לבית המשפט העליון תוך 45 יום.,אחרית דבר 
133,ME-14-10-38176-631,"ניתן היום,  כ""ח חשוון תשע""ו, 10 נובמבר 2015, במעמד ב""כ המאשימה, הנאשם וסנגורו .",אחרית דבר 
