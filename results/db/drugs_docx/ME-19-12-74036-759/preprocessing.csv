,verdict,text,part
0,ME-19-12-74036-759,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9.א., 9.ד, 10, 32, 36ח(א), 37א'",הנאשם
1,ME-19-12-74036-759,"חוק העונשין, תשל""ז-1977: סע'  40ב, 40ג, 40 ד(א), 40ט, 400",הנאשם
2,ME-19-12-74036-759,"פקודת המבחן [נוסח חדש], תשכ""ט-1969",הנאשם
3,ME-19-12-74036-759,"הנאשם הורשע, על יסוד הודאתו, בעובדות כתב אישום מתוקן במסגרת של הסדר טיעון, בביצוע עבירות של ייצור, הכנה והפקה, עבירה לפי סעיף 6 לפקודת הסמים המסוכנים [נוסח חדש], התשל""ג- 1973 (להלן: פקודת הסמים המסוכנים); החזקת סם מסוכן שלא לצריכה עצמית, עבירה לפי סעיף 7(א)+(ג) רישא לפקודת הסמים המסוכנים; החזקת חצרים לשם הכנת סם, עבירה לפי סעיף 9(א)+(ד) רישא לפקודת הסמים המסוכנים; החזקת כלים, עבירה לפי סעיף 10 רישא לפקודת הסמים המסוכנים.",גזר דין
4,ME-19-12-74036-759,ביום 1/7/18 שכר הנאשם דירה ברחוב שמעון רייך 9 בנהריה (להלן: הדירה) לתקופה שבין 1/7/18 ועד 1/7/19.,גזר דין
5,ME-19-12-74036-759,ביום 1/7/19 ערך הנאשם חוזה שכירות נוסף לאותה דירה מתאריך 1/7/19 עד 1/7/20 עם אופציית שכירות ל- 12 חודשים נוספים.,גזר דין
6,ME-19-12-74036-759,"הנאשם החזיק בדירה לצורך גידול סם מסוכן מסוג קנבוס ללא היתר וללא רישיון, וזאת החל ממועד שאינו ידוע למאשימה, ועד ליום 25/11/19, מועד בו נערכה פשיטה של המשטרה על הדירה (להלן: התקופה).",גזר דין
7,ME-19-12-74036-759,"במהלך התקופה הנאשם שילם מעת לעת תשלומים שוטפים, ובין השאר שילם עבור חשמל, מים וארנונה.",גזר דין
8,ME-19-12-74036-759,"במהלך התקופה, במועדים שאינם ידועים במדויק למאשימה, צייד הנאשם את הדירה, ללא היתר וללא רישיון, בציוד ובכלים ששימשו לצורך גידול הסם המסוכן מסוג קנבוס, לרבות 64 אדניות לגידול שיחים, 3 מדי לחות, 2 מכלולי גד TITAN, 11 מאווררים, 4 מפוחים, 3 מסנני אוויר, 17 כוורות של תבניות תאורה עם מכלולי קירור, 4 חומרי דישון בבקבוקים, 2 מכלי גז, 2 מערכות גז ו- 3 מזגנים ניידים (להלן: הכלים).",גזר דין
9,ME-19-12-74036-759,"במהלך התקופה, הנאשם גידל בדירה כמויות גדולות של סם מסוכן מסוג קנבוס והחזיק בסם ובכלים שלא לשימוש עצמי, ללא היתר וללא רישיון.",גזר דין
10,ME-19-12-74036-759,"בתאריך 25/11/19 החזיק הנאשם בדירה 64 שתילים של סם מסוכן מסוג קנבוס, אותם גידל כאמור, במשקל נטו כולל של 67.95 ק""ג וכן החזיק 2.41 גרם חשיש.",גזר דין
11,ME-19-12-74036-759,"כל זאת, שלא לשימוש עצמי  ללא היתר וללא רישיון.",גזר דין
12,ME-19-12-74036-759,"במועד הנ""ל נערך חיפוש על פי צו על-ידי משטרת ישראל ונתפסו הסמים המסוכנים בדירה.",גזר דין
13,ME-19-12-74036-759,"במעשיו הנ""ל גידל הנאשם סם מסוכן מסוג קנבוס בכמות שאינה ידועה למאשימה אך אינה פחותה ממשקל של 67.95 ק""ג וכן החזיק שלא כדין את הסם הנ""ל במשקל של 67.95 ק""ג וכן סם מסוכן מסוג חשיש במשקל 2.41 גרם.",גזר דין
14,ME-19-12-74036-759,"כמו כן השתמש הנאשם בחצרים להכנת סם מסוכן ללא היתר ושלא לצריכה עצמית והחזיק כלים המשמשים להכנת ולגידול סם מסוכן שלא לצריכה עצמית, ללא היתר וללא רישיון מאת המנהל.",גזר דין
15,ME-19-12-74036-759,"מתסקיר שירות המבחן שהוגש על אודות הנאשם עולה כי מדובר בבחור בן 35, רווק.",גזר דין
16,ME-19-12-74036-759,מסקירת עברו של הנאשם עולה כי סיים את לימודיו עם תעודת בגרות מלאה וביצע שירות צבאי מלא.,גזר דין
17,ME-19-12-74036-759,"לאחר שחרורו מצה""ל ,השתלב במעגל התעסוקה בעבודות מזדמנות.",גזר דין
18,ME-19-12-74036-759,כיום עובד בתפקיד ניהולי  בעמותה להצלת חתולים בחדרה וכן כמאמן במכון כושר.,גזר דין
19,ME-19-12-74036-759,"ממכתב שהתקבל בשירות המבחן מיו""ר העמותה נמסר כי הנאשם מבצע את משימותיו היטב.",גזר דין
20,ME-19-12-74036-759,"אשר לשימוש בחומרים ממכרים, שיתף הנאשם כי משנת 2013 החל להשתמש בסם מסוג קנביס.",גזר דין
21,ME-19-12-74036-759,"ממידע שהתקבל בשירות המבחן מעו""ס היחידה לטיפול בהתמכרויות בחדרה עולה, כי הנאשם החל טיפול בחודש מרץ 2020.",גזר דין
22,ME-19-12-74036-759,נמסר כי הוא משתף פעולה בתהליך הטיפולי ומוסר בדיקות שתן נקיות מסמים.,גזר דין
23,ME-19-12-74036-759,"כמו כן, עברו של הנאשם נקי ללא רבב.",גזר דין
24,ME-19-12-74036-759,"בהתייחס לביצוע העבירות, לקח הנאשם אחריות מלאה על מעשיו, מכיר בחומרתם והשלכותיהם האישיות והחברתיות, וכן מגלה חרטה ובושה על ביצועם.",גזר דין
25,ME-19-12-74036-759,"לטענתו, החל לגדל את הסם בעצמו על מנת לצמצם מגע עם סוחרי סמים ולהוזיל בעלויות הסם.",גזר דין
26,ME-19-12-74036-759,"בבואו להעריך את הסיכון להישנות עבירות, התרשם שירות המבחן מיכולתו הטובה של הנאשם לתפקד באורח תקין לאורך השנים ומיכולתו לשתף פעולה עם גורמי הטיפול ולהשקיע מאמצים בחזרתו למסלול חיים נורמטיבי.",גזר דין
27,ME-19-12-74036-759,"יחד עם זאת, במסגרת גורמי הסיכון, שקל שירות המבחן את המניעים הרגשיים שעמדו ברקע להתנהלותו הפסולה של הנאשם, כמו גם את קיומם של יסודות התמכרותיים, קיומה של רמת סיכון להישנות עבירות דומות בעתיד וכן קיומה של נזקקות טיפולית.",גזר דין
28,ME-19-12-74036-759,"בסיכומו של דבר, ממליץ שירות המבחן להעמיד את הנאשם תחת צו מבחן למשך 18 חודשים, במהלכם ימשיך בהליך הטיפולי בו החל.",גזר דין
29,ME-19-12-74036-759,בנוסף ממליץ שירות המבחן להטיל על הנאשם ענישה של מאסר שניתן לרצותו בעבודות שירות.,גזר דין
30,ME-19-12-74036-759,ראיות לעונש וטיעונים לעונש,גזר דין
31,ME-19-12-74036-759,"מטעם ההגנה העיד, במסגרת הראיות לעונש, ד""ר דניאל באראז המכיר את הנאשם ממסגרת התנדבותם של השניים בבית להצלת חתולים בחדרה.",גזר דין
32,ME-19-12-74036-759,"מעדותו של ד""ר באראז עולה כי הנאשם מתנדב באופן משביע רצון בחתוליה וכיום הוא עובד שם במסגרת של חצי משרה.",גזר דין
33,ME-19-12-74036-759,"לדברי העד, הנאשם עבר תהליך של התבגרות בשנה האחרונה והוא באמת מתחרט על מעשיו.",גזר דין
34,ME-19-12-74036-759,"עוד הוגש מטעם ההגנה מכתב שנכתב על ידי מר מתן ביטון, מנהל מועדוני ""ספייס צפון"" בחדרה וקריית אתא (נ/1).",גזר דין
35,ME-19-12-74036-759,מהמכתב עולה כי הנאשם עובד תחת ניהולו של מר ביטון החל מיום 7/6/20 כמאמן חדר כושר ומאמן אישי במועדון.,גזר דין
36,ME-19-12-74036-759,"עוד עולה מהמכתב, כי הנאשם עובד מקצועי, בעל יחסי אנוש מצוינים, דייקן בזמנים ומגלה מוטיבציה, וכן כי בתקופה האחרונה עובר הנאשם תהליך  מדהים והוא בוגר ואחראי יותר.",גזר דין
37,ME-19-12-74036-759,המאשימה הגישה את טיעוניה לעונש בכתב (ט/1) והוסיפה וטענה בקצרה בעל-פה בדיון בפניי ביום 11/2/21.,גזר דין
38,ME-19-12-74036-759,"מטיעוני המאשימה לעונש עולה חומרת העבירות בהן הורשע הנאשם, תוך שצוין כי עסקינן בעבירות הגורמות נזק לחברה כתוצאה מתופעת השימוש בסמים.",גזר דין
39,ME-19-12-74036-759,נטען כי לא בכדי קבע המחוקק בגין כל אחת מעבירות הסמים בהן הורשע הנאשם עונש מרבי של 20 שנות מאסר.,גזר דין
40,ME-19-12-74036-759,"המאשימה ציינה, בטיעוניה לעונש, פסיקה להמחשת נגע הסמים והצורך בהשתת ענישה מרתיעה על מי שעוסק בגידול, ייצור והכנת סמים מסוכנים.",גזר דין
41,ME-19-12-74036-759,"המאשימה טוענת כי הנאשם פגע בערכים מוגנים שעניינם בטחון הציבור, בריאותו ומניעת התמכרות של אנשים לסמים, וכי עסקינן במעשים המלמדים על תכנון רב והשקעה מרובה של כסף וזמן.",גזר דין
42,ME-19-12-74036-759,"עוד נטען כי תופעת גידול קנאביס בדירות ברחבי הארץ צברה תאוצה בשנים האחרונות, כאשר מדובר במיזמים עברייניים עסקיים הדורשים השקעה כלכלית בלתי מבוטלת וטומנים בחובם הבטחה לתשואה כספית ומשמעותית, ולכן על בית המשפט לשדר מסר הרתעתי ברור כי הכדאיות הכלכלית הנ""ל סופה להסתיים בבית המאסר.",גזר דין
43,ME-19-12-74036-759,"לטענת המאשימה, מתחם הענישה ההולם בתיק זה נע בין עונש של 24 עד 48 חודשי מאסר בפועל לצד רכיבי ענישה של מאסר על תנאי וקנס.",גזר דין
44,ME-19-12-74036-759,"המאשימה התייחסה, בטיעוניה לעונש הכתובים (ט/1), למדיניות הענישה הנוהגת וטענה, כי נגזרו על נאשמים עונשי מאסר בפועל של ממש אף שדובר בנאשמים ללא עבר פלילי שביצעו עבירות בכמויות סם פחותות, ואף כאשר ניתנה המלצה חיובית של שירות המבחן.",גזר דין
45,ME-19-12-74036-759,"בסיכומו של דבר ביקשה המאשימה לדחות את המלצת שירות המבחן ולקבוע, כי בנסיבות שבפנינו אין מקום לחריגה לקולה ממתחם העונש ההולם, וזאת תוך שטענה כי ההליך הטיפולי מצוי אך בראשיתו וכי עסקינן בנאשם שצרך סמים במשך שנים ארוכות עד כדי התמכרות.",גזר דין
46,ME-19-12-74036-759,"בהתחשב בעברו הנקי של הנאשם ובהודאתו, מבלי שנשמעו ראיות בתיק זה, וכן בהליך הטיפולי בו בחר להתחיל, ביקשה המאשימה להשית על הנאשם עונש המצוי ברף התחתון של מתחם העונש ההולם הנ""ל, לצד מאסר על תנאי ארוך ומרתיע, קנס כספי לפי סעיף 32 לפקודת הסמים המסוכנים לטובת קרן החילוט כגורם הרתעתי כלפי הנאשם וכלפי הציבור כולו, וכן פסילת רישיון נהיגה בפועל ועל תנאי מכוח סעיף 37א' לפקודת הסמים המסוכנים.",גזר דין
47,ME-19-12-74036-759,לצד כל אלו ביקשה המאשימה לחלט לטובת קרן החילוט את הרכוש הנזכר בבקשה לחילוט רכוש בכתב האישום המתוקן א/2.,גזר דין
48,ME-19-12-74036-759,"ב""כ הנאשם, במסגרת טיעוניו לעונש, הדגיש את ההליך הטיפולי בו שולב הנאשם כבר במסגרת הליך המעצר עד תום ההליכים.",גזר דין
49,ME-19-12-74036-759,"לטענת הסנגור, במסגרת התהליך הטיפולי עובר הנאשם שנטל אחריות מהיום הראשון, סדנאות ושיחות.",גזר דין
50,ME-19-12-74036-759,"לשיטת הסנגור, עסקינן בתיק זה בתסקיר יוצא דופן באופן חיובי, כאשר מנגד המאשימה לא הביאה בפני בית המשפט נימוקים כבדי משקל מדוע לא לאמץ את המלצת התסקיר.",גזר דין
51,ME-19-12-74036-759,"הסנגור הגיש פסיקה להמחשת עמדת ההגנה לעונש (נ/2 ו-נ/3), וטען למתחם עונש הולם הנע בין 12 ל- 24 חודשי מאסר בפועל.",גזר דין
52,ME-19-12-74036-759,"בד בבד טען הסנגור, כי יש מקום לסטות בתיק זה ממתחם העונש ההולם משיקולי שיקום.",גזר דין
53,ME-19-12-74036-759,"נטען, כי לגבי שיקום אין תוחלת לעונשי מאסר קצרים, כפי שעולה מדו""ח ועדת דורנר.",גזר דין
54,ME-19-12-74036-759,"עוד נטען, כי הנאשם גדל בבית בו סבל מאלימות של הוריו, וכיום הוא מצוי, כאמור, בתהליך של שיקום מחודש מרץ 2020, הכולל שיחות פרטניות ומעקב של בדיקות שתן שנמצאו נקיות מסמים.",גזר דין
55,ME-19-12-74036-759,"כיום, הנאשם מבין את הדפוס הבעייתי בהתנהגותו הקודמת, נרתם לטיפול ומכיר בחומרת מעשיו, תוך שהוא מגלה חרטה ובושה כפי שעולה מהתסקיר.",גזר דין
56,ME-19-12-74036-759,"בסיכומו של דבר, ביקש הסנגור לסטות, כאמור, לקולה ממתחם העונש ההולם, לאמץ את המלצת התסקיר ולהשית על הנאשם עונש של מאסר בפועל בעבודות שירות.",גזר דין
57,ME-19-12-74036-759,"בנוסף, הבהיר הסנגור כי ההגנה משאירה לשיקול דעת בית המשפט את נושא השתת הקנס, אולם ביקש להתחשב לעניין זה במצבו הכלכלי הקשה של הנאשם אשר התחיל לעבוד כעובד שכיר בחתוליה לפני מספר חודשים בלבד.",גזר דין
58,ME-19-12-74036-759,"עוד ביקש הסנגור להימנע מהשתת עונש של פסילה בפועל על הנאשם, תוך שטען בנקודה זו כי הרכב משרת, במסגרת העבודה בחתוליה, גם את הנאשם וגם את בעלי החיים.",גזר דין
59,ME-19-12-74036-759,"להלן כלשונם דברי הנאשם בדיון לפני: ""אני עומד פה במעמד שאני לא גאה בו, במעמד שהבאתי את עצמי אליו ואני מרגיש חרטה ובושה עמוקה מאוד על מה שעשיתי.",גזר דין
60,ME-19-12-74036-759,"אני לא מתחרט על שנתפסתי, אלא מתחרט על כך שמלכתחילה ביצעתי את העבירה הזו.",גזר דין
61,ME-19-12-74036-759,"אם אני בוחן את עצמי, ומסתכל על עצמי היום ומסתכל על עצמי לפני שנה, אני מרגיש שעברתי דרך מופלאה, הכרתי אנשים אחרים, טובים, שיקמתי את מערכת היחסים עם אמא שלי, הדברים האלה נותנים לי תקווה, וכל המסע הזה שעברתי בשנה וקצת האחרונה הגעתי להמון תובנות, בעיקר איך לעשות דברים אחרת, בצורה טובה יותר.",גזר דין
62,ME-19-12-74036-759,הבנתי עם עצמי את מקור השגיאה שעשיתי ואני יודע שאני לא אחזור על הטעות הזאת.,גזר דין
63,ME-19-12-74036-759,"מתיקון מס' 113 לחוק העונשין עולה כי העיקרון המנחה את ביהמ""ש, בבואו לגזור דינו של נאשם, הוא עיקרון ההלימה, לפיו צריך להתקיים יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו (סעיף 40ב לחוק העונשין).",גזר דין
64,ME-19-12-74036-759,"יחס זה מבטא, למעשה, את עיקרון הגמול (ראו: ע.פ. 1523/10 פלוני נ' מדינת ישראל, 18.4.2012).",גזר דין
65,ME-19-12-74036-759,"על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל (סעיף 40ג לחוק העונשין).",גזר דין
66,ME-19-12-74036-759,"לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40ט לחוק העונשין.",גזר דין
67,ME-19-12-74036-759,"הקמת ""מעבדות"" לגידול קנבוס בדירות מגורים הפכה ל""מכת מדינה"" ולפיכך הדרך לבער תופעה זו היא בענישה מחמירה למען יראו וייראו.",גזר דין
68,ME-19-12-74036-759,במקרה דנן הנאשם השתמש בדירה ששכר לצורך גידול והחזקת סם מסוכן מסוג קנבוס בכמויות גדולות.,גזר דין
69,ME-19-12-74036-759,"לשם כך צייד הנאשם את הדירה בציוד וכלים, כמפורט בכתב האישום המתוקן, דבר המלמד על תכנון של המעשים, כנטען ע""י המאשימה ובצדק.",גזר דין
70,ME-19-12-74036-759,"עסקינן בעבירות סמים שעיקרן כמות גדולה (67.95 ק""ג) של סם מסוכן מסוג קנבוס אותו, כאמור, גידל הנאשם ובו החזיק.",גזר דין
71,ME-19-12-74036-759,"להמחשת מדיניות הענישה הנהוגה בעבירות סמים בהתייחס למעבדה לגידול סם, תובא הפסיקה הבאה:",גזר דין
72,ME-19-12-74036-759,"לאחר ששקלתי את הערכים החברתיים שנפגעו כתוצאה מביצוע העבירות ע""י הנאשם, את נסיבות ביצוען ומדיניות ענישה נהוגה, לרבות הפסיקה אליה הפנה כל אחד מהצדדים, הגעתי לכלל מסקנה כי מתחם העונש ההולם בתיק זה נע בין עונש של 18 עד 48 חודשי מאסר בפועל.",גזר דין
73,ME-19-12-74036-759,"התמונה המצטיירת, כאמור, ממקרא תסקיר שירות המבחן מדברת בעד עצמה ומלמדת כי קיים במקרה דנן סיכוי של ממש לשיקומו של הנאשם, אשר ישרת, מטבע הדברים, גם את אינטרס הציבור לבל ישתלב הנאשם חלילה במעגל הפשיעה.",גזר דין
74,ME-19-12-74036-759,"אקדים ואציין כי מעו""ס היחידה לטיפול בהתמכרויות בחדרה הובהר כי הנאשם החל את ההליך הטיפולי בחודש מרץ 2020, היינו לפני פרק זמן משמעותי של שנה.",גזר דין
75,ME-19-12-74036-759,"אי לכך, אין המדובר בהתחלתו של הליך טיפולי, כנטען ע""י המאשימה.",גזר דין
76,ME-19-12-74036-759,"במסגרת ההליך הטיפולי הנ""ל משתף הנאשם פעולה ומוסר בדיקות שתן נקיות מסמים, דבר הממחיש את נכונותו הכנה של הנאשם להפסיק את השימוש הממושך שלו בסמים ולעלות על דרך המלך.",גזר דין
77,ME-19-12-74036-759,"הנאשם לקח אחריות מלאה על מעשיו, הכיר בחומרתם והשלכותיהם האישיות והחברתיות, וכן גילה חרטה ובושה על ביצועם, כפי שעולה ממקרא התסקיר.",גזר דין
78,ME-19-12-74036-759,"שרות המבחן התרשם, כאמור, מיכולתו הטובה של הנאשם לתפקד באורח תקין לאורך השנים ומיכולתו לשתף פעולה עם גורמי הטיפול ולהשקיע מאמצים בחזרתו למסלול חיים נורמטיבי.",גזר דין
79,ME-19-12-74036-759,הנאשם משקיע מאמצים על מנת שההליך הטיפולי יישא פרי ומשכך מן הראוי לאפשר לו להשלים את התהליך בו החל לפני כשנה שהרי שיקומו של הנאשם עולה בקנה אחד עם האינטרס הציבורי.,גזר דין
80,ME-19-12-74036-759,"כאן אוסיף כי אף מראיות ההגנה לעונש ניתן ללמוד, כאמור, כי הנאשם מתנהל כיום באופן בוגר ואחראי יותר.",גזר דין
81,ME-19-12-74036-759,"כמו כן, מדברי הנאשם בפני בית המשפט ניתן ללמוד על חרטתו הכנה, הבושה והצער שהוא חש על מעשיו וכן על תחושתו שההליך הטיפולי מסייע לו לפתוח דף חדש בחייו.",גזר דין
82,ME-19-12-74036-759,"לכל האמור לעיל יש להוסיף את הודאת הנאשם בעובדות כתב האישום המתוקן, אשר חסכה מזמנו היקר של בית המשפט ואת העדת עדי התביעה ומגלמת בחובה לקיחת אחריות ע""י הנאשם.",גזר דין
83,ME-19-12-74036-759,"עוד יש לציין לקולה את עברו הנקי ללא רבב של הנאשם בן ה-35 ואת נסיבותיו האישיות הקשות, כמתואר בתסקיר ומפי הסנגור.",גזר דין
84,ME-19-12-74036-759,"זאת ועוד, מאז ביצוע העבירות לא נפתחו נגד הנאשם תיקים נוספים במשטרת ישראל על אף שהנאשם שוחרר ממעצר לפני פרק זמן ניכר.",גזר דין
85,ME-19-12-74036-759,"כל אלו ובמיוחד התמונה המצטיירת מתסקיר שרות המבחן מלמדים כי במקרה דנן קיים סיכוי של ממש לשיקומו של הנאשם ומצדיקים סטייה לקולה, מטעמי שיקום, ממתחם העונש ההולם תוך אימוץ המלצת שרות המבחן לעניין השתת מאסר בפועל בעבודות שרות על הנאשם לצד צו מבחן לתקופה של 18 חודשים, צו שיהווה גורם של הרתעה כלפי הנאשם שהרי אם יופקע בשל הפרתו או בשל ביצוע עבירה אחרת ע""י הנאשם, צפוי הלה לגזירת דינו מחדש, לחומרה.",גזר דין
86,ME-19-12-74036-759,"על הנאשם יושת, בנסיבות שבפנינו, מאסר בפועל בעבודות שרות לתקופה המרבית לצד רכיבי ענישה  של מאסר מותנה וקנס כספי, וכל זאת לצד חילוט הרכוש הנזכר בבקשת החילוט בכתב האישום.",גזר דין
87,ME-19-12-74036-759,"כאן אציין כי אני מבכרת שלא להיעתר לבקשת המאשימה ולהשית על הנאשם עונש של פסילה, וזאת נוכח העובדה שהנאשם מצוי במסגרת של הליך שיקומי במהלכו הוא נמצא נקי מסמים, וכן נוכח העובדה שהנאשם זקוק מאוד לרכב לצרכי עבודתו, כנטען ע""י הסנגור.",גזר דין
88,ME-19-12-74036-759,"בסיכומו של דבר, אני דנה את הנאשם, כדלקמן:",גזר דין
89,ME-19-12-74036-759,"למאסר בפועל לתקופה של 9 חודשים  שירוצה ע""י הנאשם בדרך של עבודות שירות, כאמור בחוות דעת הממונה על עבודות שירות, היינו בסניף הדואר ברחוב הרברט סמואל 54 בחדרה.",גזר דין
90,ME-19-12-74036-759,"הנאשם יתייצב ביום 20/6/21 בשעה 08:00 לצורך הצבה וקליטה במועד תחילת ביצוע עבודות השירות, זאת במפקדת מחוז צפון, סמוך לכלא מגידו.",גזר דין
91,ME-19-12-74036-759,"הנאשם מוזהר בזה, לבקשת הממונה על עבודות שרות, כי תנאי ההעסקה במסגרת עבודות השירות הינם קפדניים וכי חריגה מהכללים עלולה להביא להפסקת עבודות השירות ולריצוי יתרת העונש במאסר של ממש.",גזר דין
92,ME-19-12-74036-759,"אני דנה את הנאשם למאסר על תנאי לתקופה של 12 חודשים למשך 3 שנים, והתנאי הוא לבל יעבור עבירה מסוג פשע לפי פקודת הסמים המסוכנים  [נוסח חדש], התשל""ג-1973.",גזר דין
93,ME-19-12-74036-759,"אני דנה את הנאשם למאסר על תנאי לתקופה של 5 חודשים למשך 3 שנים, והתנאי הוא לבל יעבור עבירה מסוג עוון לפי פקודת הסמים המסוכנים [נוסח חדש], התשל""ג-1973.",גזר דין
94,ME-19-12-74036-759,"אני מורה על הטלת צו מבחן על הנאשם למשך 18 חודשים, כאמור בתסקירו של שרות המבחן.",גזר דין
95,ME-19-12-74036-759,"הנאשם מוזהר בזה כי אם לא יעמוד בתנאי צו המבחן או יבצע עבירה נוספת בתקופת המבחן, אזי יהא צפוי להפקעת הצו ולגזירת דינו מחדש בהתאם, לחומרה.",גזר דין
96,ME-19-12-74036-759,"אני דנה את הנאשם לתשלום קנס בסך 10,000 ₪ או 50 ימי מאסר תמורתו.",גזר דין
97,ME-19-12-74036-759,"בהינתן מצבו הכלכלי של הנאשם, ישולם הקנס ב-20 תשלומים חודשיים, שווים ורצופים בסך 500 ₪ כל אחד, החל מיום 12/04/21 ואילך.",גזר דין
98,ME-19-12-74036-759,אני מורה על חילוט לטובת קרן החילוט כאמור בסעיף 36ח(א) לפקודת הסמים המסוכנים של הרכוש הבא הנזכר בבקשת החילוט בכתב האישום המתוקן: 3 מדי לחות;11  מאווררים; 3 מסנני אוויר; 17 כוורות תבניות תאורה עם מכלול קירור (204 נורות); 4 מפוחים; 64 אדניות; 3 מזגנים ניידים; כסף מזומן בסך 1620 ₪.,גזר דין
99,ME-19-12-74036-759,גזר הדין יומצא לשירות המבחן ולממונה על עבודות שירות.,גזר דין
100,ME-19-12-74036-759,"ניתן היום,  כ""ז אדר תשפ""א, 11 מרץ 2021, במעמד ב""כ המאשימה, עו""ד אפרים גולדשטיין, ב""כ הנאשם, עו""ד אבי אמר  והנאשם בעצמו.",זכות ערעור לבית המשפט העליון תוך 45 יום
