,verdict,text,part
0,SH-13-01-52417-55,בפני כב' השופט חנא סבאג – סגן נשיא.,בית משפט השלום בנצרת
2,SH-13-01-52417-55,"מטעם המאשימה: מתמחה מר נדב גרינוולד מפמ""צ",הנאשם
3,SH-13-01-52417-55,"מטעם הנאשם: עו""ד ארגוב ארצי",הנאשם
4,SH-13-01-52417-55,"פקודת הסמים המסוכנים [נוסח חדש], תשל""ג-1973: סע'  7, 7(א), 7(ג), 13, 19א",הנאשם
5,SH-13-01-52417-55,"חוק העונשין, תשל""ז-1977: סע'  30, 40ב, 40ג(א), 274, 40יא, 499(א)(1)",הנאשם
6,SH-13-01-52417-55,"הנאשם ראני בן חאלד שיבלי (להלן: ""הנאשם"") הורשע על פי הודאתו, במסגרת הסדר טיעון, בכתב אישום המייחס לו ששה עשר אישומים שבכל אחד מהם עבירות של סחר בסם מסוכן, עבירה לפי סעיף 13 וסעיף 19א לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים""), החזקת סמים שלא לצריכה עצמית, עבירה לפי סעיף 7(א) + 7(ג) רישא לפקודת הסמים (להלן: ""החזקת סמים שלא לצריכה עצמית"") וקשירת קשר לפשע, עבירה לפי סעיף 499(א)(1) לחוק העונשין תשל""ז – 1977 (להלן: ""החוק""), וכן בשני אישומים נוספים, אישום שבעה עשר המייחס לו עבירה של החזקת סמים שלא לצריכה עצמית, ואישום שמונה עשר המייחס לו עבירה של שידול לתקיפת שוטר בנסיבות מחמירות, עבירה לפי סעיף 274 + 30 לחוק העונשין.",כתב האישום
7,SH-13-01-52417-55,"מעובדות ששה עשר האישומים הראשונים עולה כי בתאריכים שונים במהלך שנת 2012 קשר הנאשם קשר עם אחרים (להלן: ""האחרים"") למכור להם סמים מסוכנים חלקם מסוג חשיש וחלקם סוגו אינו ידוע ולשם מימוש הקשר הגיע הנאשם לנקודות מפגש שונות כשהוא מחזיק את הסם שלא לצריכה עצמית ומכר את הסם לאחרים.",כתב האישום
8,SH-13-01-52417-55,"מעובדות אישום שבעה עשר ושמונה עשר, עולה כי ביום 10/12/2012 החזיק הנאשם כמות גדולה של סם מסוכן מסוג חשיש שלא לצריכה עצמית וביום 9/1/2013 עת שהה הנאשם בבית עסק בכניסה לכפר שיבלי (להלן: בית העסק"") יחד עם כעשרה אנשים נוספים, הגיעו לבית העסק שוטרים על מנת לעצור את הנאשם ובמהלך מעצרו התקהלו אנשים האחרים והנאשם צעק לעברם וביקש מהם להתגבר על השוטרים ולשחררו ממעצר.",כתב האישום
9,SH-13-01-52417-55,"במסגרת טיעוניה לעונש, ביקשה המאשימה להדגיש את חומרת מעשיו של הנאשם, ובפרט את העובדה כי הוא הודה והורשע במספר רב של מקרי סחר בסם מסוכן.",טיעוני הצדדים לעונש
10,SH-13-01-52417-55,"לטענת המאשימה, על עונשו של הנאשם להיות מרתיע, מאחר ורק באמצעות ענישה מחמירה ומרתיעה, ניתן יהיה להקטין את מימדי התופעה.",טיעוני הצדדים לעונש
11,SH-13-01-52417-55,"לשם כך ביקשה לגזור על הנאשם עונשי מאסר בפועל לתקופה ממושכות, מאסר על תנאי, קנס, ופיצוי כספי מלא למתלוננים.",טיעוני הצדדים לעונש
12,SH-13-01-52417-55,"בקביעת מתחם העונש ההולם הדגישה המאשימה את חומרת המעשים בצד מהות העושה תוך שהיא סבורה כי המתחם ההולם בגין עבירת סחר בסמים מסוכנים נע בין 6 חודשי מאסר בפועל ועד 12 חודשי מאסר בפועל בגין כל עסקת סחר, יחד עם זאת הוסיפה המאשימה וטענה כי היא תעתור רק ל- 4 שנות מאסר לאור ההסדר אליו הגיעו הצדדים.",טיעוני הצדדים לעונש
13,SH-13-01-52417-55,"במישור העושה ציינה המאשימה כי המדובר בנאשם שאומנם לחובתו עבר פלילי אחד במסגרתו הוטל עליו עונש מאסר שירוצה בעבודות שירות, אך כפי שעולה מהתסקיר הוא ריצה את חלקו במאסר בפועל.",טיעוני הצדדים לעונש
14,SH-13-01-52417-55,במישור המעשים ציינה המאשימה כי בתי משפט על כל הערכאות עמדו על חומרת עבירות הסחר הפוגעות באורח אנוש בחברה כולה כשלרוב הופך המשתמש לנטל על החברה כתוצאה מביצוע עבירות להשגת כסף למימון השימוש וכן בעבירות המבוצעות אף לאחר השימוש כתוצאה מהשימוש.,טיעוני הצדדים לעונש
15,SH-13-01-52417-55,לגישתה על בית המשפט להטיל עונשים חמורים ומרתיעים כשמדובר בעבירות סחר בסמים.,טיעוני הצדדים לעונש
16,SH-13-01-52417-55,הסנגור ביקש שלא למצות את הדין עם הנאשם ולנהוג בו במידת הרחמים.,טיעוני הצדדים לעונש
17,SH-13-01-52417-55,כך בעיקר בשל הודאת הנאשם חסכון זמן שיפוטי.,טיעוני הצדדים לעונש
18,SH-13-01-52417-55,עוד ביקש הסנגור להתחשב בנסיבותיו האישיות של הנאשם כפי שאלה עולים מהתסקיר וליתן לו את ההזדמנות להשתקם.,טיעוני הצדדים לעונש
19,SH-13-01-52417-55,"לסיכום ונוכח מכלול השיקולים שפירט, ביקש הסנגור להקל עם הנאשם להסתפק בתקופת מעצרו בת 9 חודשים.",טיעוני הצדדים לעונש
20,SH-13-01-52417-55,"בעניינו של הנאשם הוגש תסקיר, ממנו עולה כי הנאשם כבן 23 רווק שהמתגורר טרם מעצרו בבית אמו בכפר שיבלי .",תסקיר 
21,SH-13-01-52417-55,"ביחסו לעבירות נשוא כתבי האישום, עולה מהתסקיר כי הנאשם לוקח אחריות על מעשיו והוא ציין בפני קצינת המבחן כי ביצע את העבירות כדי להשיג כסף מהיר וקל ללא שחשב על השלכות מעשיו והוסיף כי מעצרו הממושך חידד עבורו את חומרת התנהגותו וסייע לו להפנים את הלקח ממעשיו.",תסקיר 
22,SH-13-01-52417-55,"הנאשם הביע בפני קצינת המבחן נזקקות טיפולית והיא התרשמה כי הוא מבטא מוטיבציה ראשונית להשתלב בהליך טיפולי במסגרת שב""ס.",תסקיר 
23,SH-13-01-52417-55,קצינת המבחן העריכה כי ללא התערבות טיפולית קיים סיכון להישנות ההתנהגות פורצת גבולות  מצידו בעתיד.,תסקיר 
24,SH-13-01-52417-55,"לסיכום לאור מאפייניו, גילו הצעיר ומעורבותו החוזרת בפלילים סברה כי יש להטיל עליו ענישה המציבה גבול ברור להתנהגותו עוברת החוק וכן לשקול להמליץ בפני שב""ס שיבוצו בתוכנית טיפולית במסגרת מאסרו.",תסקיר 
25,SH-13-01-52417-55,"בסעיף 40ג(א) לחוק העונשין נקבע כי מתחם העונש ההולם את מעשי העבירות שביצע הנאשם, יקבע בהתאם לעיקרון המנחה הקבוע בסעיף 40ב לחוק, תוך התחשבות בחומרת העבירה קרי הערך החברתי שנפגע מביצוע העבירות, ומידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
26,SH-13-01-52417-55,אין צורך להרחיב את הדיבור על חומרתן של עבירות הסמים וביתר שאת כאשר מדובר בריבוי עבירות לפי סעיפים  13  ו- 7 לפקודת הסמים המסוכנים שעניינם סחר בסמים מסוכנים והחזקת סמים שלא לצריכה עצמית .,חומרת העבירות
27,SH-13-01-52417-55,"סחר בסמים מסוכנים לרבות אחזקת כמויות סם שלא לצריכה עצמית, שלרוב נועדה למסחר או העברה לאחרים, הפכו לצערנו ל""מקצוע"" נפוץ בחברה.",חומרת העבירות
28,SH-13-01-52417-55,"הנזק הגדול והתוצאות ההרסניות הגלומות בסחר בסמים, מסוכנים לבריאותה ולביטחונה של החברה ופרטיה והנה בבחינת מגפה, ממאירה, הרסנית ומדבקת.",חומרת העבירות
29,SH-13-01-52417-55,"בית המשפט העליון חזר והדגיש כי סחר בסמים מסוכנים הינה בבחינת ""מכת מדינה"" חמורה שפשטה לאורך השנים במגמה עולה בחברתנו.",חומרת העבירות
30,SH-13-01-52417-55,"בענייננו, חמורים הם פני הדברים עוד יותר, לאור העובדה כי הנאשם הורשע בששה עשר מקרי סחר בסמים, ולא רק בהחזקתם שלא לצריכה עצמית ובעת מעצרו לא היסס לשדל אחרים לתקוף שוטרים ולסייע בשחרורו.",חומרת העבירות
31,SH-13-01-52417-55,"כידוע, סוחרי הסמים הם מן העבריינים הקשים ביותר שיודעת החברה, משום שנזקיהם לא ישירים בלבד, אלא מקרינים על הציבור כולו.",מדיניות הענישה
32,SH-13-01-52417-55,"הדברים אמורים גם לגבי סוחרים בכמויות קטנות, משום שכל חוליה בשרשרת הפצת הסם יש בה משום נזק שאין החברה יכולה לסבלו והאינטרס הציבורי קורא להילחם בתופעה זו בדרך של ענישה מחמירה ומשמעותית וזאת כדי לדכא הישנותם של מעשים מעין אלה הפוגעים בבריאות הציבור וביטחונו.",מדיניות הענישה
33,SH-13-01-52417-55,"לשם מיגור תופעת הסחר בסמים והחזקתו, ראוי שגם בית המשפט ירתם למלחמה בה.",מדיניות הענישה
34,SH-13-01-52417-55,"זאת יעשה באמצעות נקיטת מדיניות ענישה מחמירה הן כנגד ספקי הסם ומפיציו, הן כנגד מגדלי ויבואני הסם והן כנגד הבלדרים, אשר תרתיע גם עבריינים בפוטנציה המחפשים לעשות רווחים קלים, תוך נטילת סיכונים, שאינם גבוהים מכורח הנסיבות והמסכנים אחרים שעלולים להימכר לסם.",מדיניות הענישה
35,SH-13-01-52417-55,"בנסיבות אלו, יש להעדיף באופן ברור את האינטרס הציבורי של תגמול והרתעה, כמו גם הגנה על הציבור ועל פרטים מתוכו, על זה האישי של הנאשמים.",מדיניות הענישה
36,SH-13-01-52417-55,"עונש הולם למחזיקי סמים שלא לשימוש עצמי - קרי: למשולבים במערך ההפצה מכוון לקבוע בהכרת הכל את החומרה היתירה שאנו מייחסים להפצת הסמים, ולהרתיע עבריינים בכוח מלשלוח ידם בפעילות ההפצה.",מדיניות הענישה
37,SH-13-01-52417-55,"בחינת הפסיקה בעבירות של סחר בסמים מסוכנים כגון אלה המיוחסים לנאשם מעלה קשת רחבה של עונשים, החל 21 חודשי מאסר לריצוי בפועל ועד למאסר של 5 שנים וזאת בגין מספר מקרים שונים.",מדיניות הענישה
38,SH-13-01-52417-55,"נסיבות ביצוע העבירות המיוחסות לנאשם הינן מן החמורות ביתר כשלחומרה הנודעת ככלל לעבירות הסמים בכלל, מתווספות במקרה הנוכחי, ריבוי המקרים בהם מכר הנאשם סמים לאחרים.",נסיבות הקשורות בביצוע העבירה
39,SH-13-01-52417-55,"עסקינן בששה עשר מקרים של החזקת סמים שלא לצריכה עצמית, קשירת קשר וסחר באותם  סמים מסוכנים בכמויות שונות.",נסיבות הקשורות בביצוע העבירה
40,SH-13-01-52417-55,"ואם לא די בכך, הנאשם בבוא השוטרים לעצרו, לא היסס לשדל אחרים אשר נכחו יחד איתו לתקוף את השוטרים ולשחררו ממעצר.",נסיבות הקשורות בביצוע העבירה
41,SH-13-01-52417-55,"נוכח האמור, מצאתי איפוא כי מתחם הענישה ההולם בענייננו בגין כל אישום מהאישום הראשון ועד האישום הששה עשר הינו מאסר בפועל הנע בין 3 חודשים ועד 9 חודשים של מאסר בפועל, וקנס בסך 500 ₪ עד 3,000 ₪, בגין האישום מספר 17 מצאתי כי המתחם ההולם הינו מ- 6 חודשי מאסר בפועל ועד 24 חודשי מאסר וקנס בין 2,000 ל- 10,000 ש""ח ובגין האישום האחרון מצאתי כי מתחם העונש ההולם הינו ממאסר על תנאי ועד 8 חודשי מאסר בפועל, וקנס בין 500 ל 2,000 ₪.",נסיבות הקשורות בביצוע העבירה
42,SH-13-01-52417-55,"כקבוע בסעיף 40יא לחוק, בגזירת העונש המתאים לנאשם יש מקום להתחשב בנסיבותיו האישיות אשר אינן קשורות בביצוע העבירות ושיש בהם כדי להשפיע על גזר דינו.",העונש המתאים
43,SH-13-01-52417-55,נסיבות אלו נלמדות מטיעוני הצדדים.,העונש המתאים
44,SH-13-01-52417-55,"בטיעוניו לעונש ביקש בא כוח הנאשם להקל עם הנאשם ולזקוף לזכותו את שיתוף הפעולה, את הודאתו והבעת החרטה להתחשב בנסיבות חייו הקשות וברצונו לעבור הליך שיקומי שיאפשר הפחתה בעונשו ויאזן את ההיבט העונשי שיוטל על הנאשם.",העונש המתאים
45,SH-13-01-52417-55,"דומני, כי אין מקום לתת את מלוא המשקל לנסיבות ולטיעונים אליהן מפנה בא כוח הנאשם.",העונש המתאים
46,SH-13-01-52417-55,"אומנם בצד סוג, טיב וחומרת העבירות המיוחסות לנאשם, ישנם שיקולי ענישה רבים ומגוונים אך בסופו של יום בגזירת הדין אמון בית המשפט על איזון האינטרסים השונים.",העונש המתאים
47,SH-13-01-52417-55,"מחד עומד בפני בית המשפט הצורך בהרתעת הרבים דוגמת הנאשם, ובשמירה על אינטרס הציבור, מאידך עומדות נסיבותיו האישיות של הנאשם הספציפי.",העונש המתאים
48,SH-13-01-52417-55,"יחד עם זאת איזון שיקולים מתחייב זה אל לו להתפרש כצעד המחייב את בית המשפט להעדיף את נסיבותיו האישיות של הנאשם ורצונו להשתקם, על פני האינטרס הציבורי הדורש הרחקתו של עבריין הסם מהחברה בה פגע ויפגע, כפי שציינתי לעיל הנאשם הורשע בששה עשר מקרי סחר בסמים.",העונש המתאים
49,SH-13-01-52417-55,"אלא שלא כך הוא המצב בענייננו, הנאשם אומנם הביע נזקקות טיפולית ותסקיר שירות המבחן מבהיר זאת באופן מפורש, יחד עם זאת אין בהצהרותיו של הנאשם ובהמלצות שירות המבחן כדי להביא לחריגה ממתחם העונש, לאור חומרת המעשה ובמיוחד לאור ריבוי המקרים.",העונש המתאים
50,SH-13-01-52417-55,הנאשם אם אכן חפץ בשיקומו יוכל לעבור הליך שיקומי כזה או אחר במסגרת בית הסוהר ואף לאחר שחרורו.,העונש המתאים
51,SH-13-01-52417-55,"לסיכום, בנסיבות התיק שבנדון לרבות חומרת העבירות, חומרת הנסיבות הקשורות בביצוען, הענישה הנוהגת והנסיבות שאינן קשורות בביצוע העבירה לא מצאתי כל שיקול המצדיק חריגה ממתחם העונש שנקבע על ידי.",העונש המתאים
52,SH-13-01-52417-55,לאור כל האמור הנני גוזר על הנאשם את העונשים הבאים:,העונש המתאים
53,SH-13-01-52417-55,"אני מטיל על הנאשם קנס בסך של  10,000  ₪  או 50   ימי מאסר תמורתו.",העונש המתאים
54,SH-13-01-52417-55,הקנס ישולם ב-20  תשלומים שווים ורצופים.,העונש המתאים
55,SH-13-01-52417-55,תשלום ראשון בעוד חודש.,העונש המתאים
56,SH-13-01-52417-55,הנאשם ידאג בעצמו לקחת שוברים ממזכירות בית המשפט.,העונש המתאים
57,SH-13-01-52417-55,אני מטיל על הנאשם מאסר על תנאי של 10  חודשים למשך 3 שנים שלא יעבור על העבירות בהן הורשע.,העונש המתאים
58,SH-13-01-52417-55,"אני מטיל על הנאשם מאסר בפועל של  32  חודשים החל מיום מעצרו,  9.1.13.",העונש המתאים
59,SH-13-01-52417-55,אני מטיל על הנאשם פסילה על תנאי של  6 חודשים למשך שנתיים.,העונש המתאים
60,SH-13-01-52417-55,אני מטיל על הנאשם פסילה בפועל של  12   חודשים מלקבל או להחזיק רשיון נהיגה.,העונש המתאים
61,SH-13-01-52417-55,זכות ערעור תוך 45 יום מהיום בבית משפט המחוזי בנצרת.,העונש המתאים
62,SH-13-01-52417-55,"5129371ניתנה והודעה היום ד' חשון תשע""ד, 08/10/2013 במעמד הנוכחים.",העונש המתאים
63,SH-13-01-52417-55,הוקלד על ידי שרה וקנין,"חנאסבאג, סגן נשיא"
