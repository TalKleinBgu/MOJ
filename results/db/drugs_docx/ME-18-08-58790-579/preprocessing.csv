,verdict,text,part
0,ME-18-08-58790-579,"מדינת ישראל
על ידי פרקליטות מחוז ירושלים (פלילי) באמצעות ב""כ עו""ד אורי גולדשטיין",בעניין:
1,ME-18-08-58790-579,"יוחאי דוד אזולאי (עציר)
באמצעות ב""כ עו""ד אוסמה חלבי",נגד
2,ME-18-08-58790-579,"חוק העונשין, תשל""ז-1977: סע'  40ב', 275, 332(2), 413ג",הנאשם
3,ME-18-08-58790-579,"פקודת הסמים המסוכנים [נוסח חדש], תשל""ג-1973: סע'  7(א), (ג)",הנאשם
4,ME-18-08-58790-579,"פקודת ביטוח רכב מנועי [נוסח חדש], תש""ל-1970: סע'  2(א)",הנאשם
5,ME-18-08-58790-579,פקודת התעבורה [נוסח חדש]: סע'  10(א),הנאשם
6,ME-18-08-58790-579,"הנאשם הורשע על פי הודאתו, במסגרת הסדר טיעון ,בכתב אישום מתוקן בעבירת סיכון חיי אנשים במזיד בנתיב תחבורה לפי סעיף 332(2) לחוק העונשין, התשל""ז-1977 (להלן: ""החוק""), בעבירת שימוש ברכב ללא רשות לפי סעיף 413ג לחוק, בעבירת הפרעה לשוטר בשעת מילוי תפקידו לפי סעיף 275 לחוק, בעבירת החזקת סמים לשימוש עצמי לפי סעיף 7(א)בצרוף (ג) סיפא לפקודת הסמים המסוכנים [נוסח חדש], התשל""ג-1973, בעבירת חובת ביטוח לפי סעיף 2(א) לפקודת ביטוח רכב מנועים [נוסח חדש] תש""ל-1970, ובעבירת נהיגה ללא רישיון נהיגה לפי סעיף 10(א) לפקודת התעבורה [נוסח חדש] התשכ""ה-1965.",רקע
7,ME-18-08-58790-579,בין הצדדים לא הייתה הסכמה לעניין העונש.,רקע
8,ME-18-08-58790-579,הטיעונים לעונש נדחו לאחר קבלת תסקיר שירות מבחן בעניינו של הנאשם.,רקע
9,ME-18-08-58790-579,"על פי עובדות כתב האישום המתוקן, ביום 24.08.18, בשעה 21:00 או בסמוך לכך, ברחוב אבן חן יעקב 3 בירושלים, לקח הנאשם רכב מסוג מיצובישי ל.ז 31-855-30, השייך להוריו, ללא רשות מבעליו (להלן: ""הרכב"").",רקע
10,ME-18-08-58790-579,"במועד האמור נסע הנאשם לת""א ולאחר זמן מה חזר לירושלים (להלן: ""הנסיעה""), כאשר בשעה 23:20, או בסמוך לכך, נתקל בחסם משטרתי שהוצב בין מחלף לטרון  לבין מחלף שער הגיא (להלן: ""החסם המשטרתי"").",רקע
11,ME-18-08-58790-579,"בהגיעו לחסם המשטרתי, הבחין השוטר אילן יונה (להלן: ""השוטר יונה""), בנאשם וסימן לו לעצור, בין היתר, באמצעות פנס.",רקע
12,ME-18-08-58790-579,"משהבחין הנאשם בשוטר יונה, החל לנסוע במהירות כשהוא נוסע לעבר השוטר יונה.",רקע
13,ME-18-08-58790-579,השוטר יונה הספיק לזוז הצידה ולהימנע מדריסתו על ידי הנאשם.,רקע
14,ME-18-08-58790-579,"הנאשם המשיך במנוסתו תוך שהוא נוסע לתחנת דלק פז בסמוך ליישוב מסילת ציון (להלן: ""תחנת הדלק"").",רקע
15,ME-18-08-58790-579,בסמוך למועד בו הגיע הנאשם לתחנת הדלק הגיעו שוטרים למקום.,רקע
16,ME-18-08-58790-579,"בתחנת הדלק, ניגש הנאשם למוכרן, מר דביר קורן (להלן: ""דביר""), וביקש ממנו חולצה של ""העובדים"" בתחנת הדלק.",רקע
17,ME-18-08-58790-579,"כמו כן, ביקש הנאשם מדביר להגיד לשוטרים כי הוא עובד בתחנת הדלק.",רקע
18,ME-18-08-58790-579,ברכב נתפס סם מסוכן מסוג AMB-FUB.,רקע
19,ME-18-08-58790-579,"במעשיו האמורים לעיל, טיפל הנאשם בכלי תחבורה בדרך שיש בה כדי לפגוע בשימוש החופשי והבטוח של נתיב תחבורה או כלי תחבורה או בבטיחותו של נוסע, בכוונה לפגוע בנוסע בנתיב תחבורה או כלי תחבורה או לסכן את בטיחותו.",רקע
20,ME-18-08-58790-579,"בנוסף, הנאשם השתמש ברכב ללא רשות בעליו ונטש אותו במקום אחר, עשה מעשה בכוונה להפריע לשוטר כשהוא ממלא תפקידו כחוק או להכשילו בכך, נהג הנאשם ברכב ללא רישיון נהיגה, השתמש ברכב מנועי ללא שהייתה לרכב פוליסה בת-תוקף והחזיק סם מסוכן ללא היתר בפקודה או בתקנות לפיה או ברישיון מאת המנהל.",רקע
21,ME-18-08-58790-579,"מתסקיר שירות המבחן עולה, כי הנאשם, צעיר בן 19, רווק.",תסקיר שירות מבחן
22,ME-18-08-58790-579,טרם מעצרו עבד הנאשם תקופה קצרה בקצבייה בסופרמרקט.,תסקיר שירות מבחן
23,ME-18-08-58790-579,"משפחת מוצאו של הנאשם מונה זוג הורים ושמונה ילדים בגילאי 6-26, כאשר הנאשם הוא החמישי מבניהם.",תסקיר שירות מבחן
24,ME-18-08-58790-579,"לפני כשש שנים עברה משפחתו להתגורר בשכונת הר חומה, על מנת לשפר את מגוריהם, וכן בשל רצון ההורים להרחיק את ילדיהם מחבריהם בשכונת המגורים בה התגוררו.",תסקיר שירות מבחן
25,ME-18-08-58790-579,"אביו גמלאי מזה חמש שנים לאחר שפרש מצבא הקבע, כיום עובד כמפקח במשרד ממשלתי, אמו עובדת כמזכירה רפואית.",תסקיר שירות מבחן
26,ME-18-08-58790-579,"הנאשם סיים 10 שנות לימוד, ממידע שהועבר משירות המבחן לנוער עולה, כי עד לכתה ז' היה הנאשם תלמיד מן השורה.",תסקיר שירות מבחן
27,ME-18-08-58790-579,"בהמשך חלה התדרדרות בתפקודו, כאשר בשיאה סולק מביה""ס באמצע השנה, במקביל למעבר הדירה של משפחתו.",תסקיר שירות מבחן
28,ME-18-08-58790-579,"הוריו מסרו, כי נפגע מהמעבר והתקשה להשתלב חברתית בשכונה החדשה.",תסקיר שירות מבחן
29,ME-18-08-58790-579,"בנוסף הנאשם שיתף, כי בילדותו המוקדמת נחשף לפגיעה שלא ארחיב בעניינה מטעמי צנעת הפרט ומפורטת בתסקיר (עמ' 2 פסקה 3).",תסקיר שירות מבחן
30,ME-18-08-58790-579,הוא שיתף את הוריו במידע זה שנים רבות מאוחר יותר.,תסקיר שירות מבחן
31,ME-18-08-58790-579,"בחודש נובמבר 2012 הופנה הנאשם לאבחון פסיכולוגי אשר תוצאותיו הצביעו על ערך עצמי ירוד, זאת במיוחד בייחס לשלמות גופו.",תסקיר שירות מבחן
32,ME-18-08-58790-579,"עוד עלה באבחון, כי הנאשם מבודד חברתית ויוצר קשרים שטחיים, כנראה עקב תחושת נחיתות וחשש מפני קרבה רגשית.",תסקיר שירות מבחן
33,ME-18-08-58790-579,המלצות האבחון כללו הוצאתו של הנאשם למסגרת חוץ ביתית במטרה לעצור את התדרדרותו.,תסקיר שירות מבחן
34,ME-18-08-58790-579,"במהלך השנים, עד לכתה י', עבר הנאשם מספר מסגרות חינוכיות.",תסקיר שירות מבחן
35,ME-18-08-58790-579,"במהלך תקופה זו החל להתנהל באופן עברייני בשל התמכרות לסמים, ואף הופנה לשירות מבחן לנוער בשנת 2013 וטופל על ידם עד למעצרו בתיק הנוכחי.",תסקיר שירות מבחן
36,ME-18-08-58790-579,בחודש מאי 2015 התקיימה ועדה בעניינו של הנאשם והומלץ על השמתו בקהילה טיפולית לגמילה מסמים.,תסקיר שירות מבחן
37,ME-18-08-58790-579,"הנאשם נכנס ויצא את שערי קהילת הנוער ""מלכישוע"" מספר פעמים במהלכם נפלט מהמוסד, לאחר שהפר את כללי המקום ולא עמד בתוכנית השיקום.",תסקיר שירות מבחן
38,ME-18-08-58790-579,"במסגרת תיק המעצר, שירות המבחן התרשם, כי התמכרותו הפעילה של הנאשם לסמים, כוחות אגו מוחלשים, קושי להסתגל למסגרת, אי יציבות כללית, משברים ופגיעות אשר חווה, בדידותו וחסכים רגשיים, נטייה לאימפולסיביות, קושי בוויסות רגשי, כל אלה מהווים גורמי סיכון להישנות העבירות בעתיד.",תסקיר שירות מבחן
39,ME-18-08-58790-579,"מאידך, הנאשם ביטא רצון מילולי לטיפול בהתמכרותו ובשיקום חייו, כאשר ברקע הרשעה פלילית אחת בלבד, כל אלה מהווים גורמים מפחיתי סיכון.",תסקיר שירות מבחן
40,ME-18-08-58790-579,"על כן, שירות המבחן העריך לאור נסיבותיו האישיותיות, ההתמכרותיות והמשפחתיות, כי קיימת חשיבות להפנייתו של הנאשם לטיפול ייעודי בתחום ההתמכרות, למסגרת טיפולית אינטנסיבית וכוללנית מכוונת ומציבה גבולות אשר תסייע לו בגיבוש זהותו וניהול אורח חיים נורמטיבי ותפקודי.",תסקיר שירות מבחן
41,ME-18-08-58790-579,"אולם, לאור ניסיונותיו הקודמים להשתלב בקהילה טיפולית סגורה, אשר עלו בתוהו, שירות המבחן העריך, כי קיים ספק אשר ליכולותיו להתמיד בטיפול מסוג זה לאורך זמן.",תסקיר שירות מבחן
42,ME-18-08-58790-579,"לאור האמור, שירות המבחן המליץ לשלב את הנאשם בטיפול במסגרת אמבולטורית בדמות מרכז יום, במקביל לשילובו בטיפול פרטני ביחידה לקידום נוער.",תסקיר שירות מבחן
43,ME-18-08-58790-579,"ביום 7.11.18 הנאשם שוחרר למעצר בית בבית הוריו בפיקוחם, וניתן לו צו פיקוח של קצין מבחן למשך חצי שנה.",תסקיר שירות מבחן
44,ME-18-08-58790-579,"שירות המבחן ציין, כי מתחילת הטיפול במרכז היה לנאשם קושי רב להשתלב, אשר התבטא באיחורים למרכז ובהיעדרויות מהמקום.",תסקיר שירות מבחן
45,ME-18-08-58790-579,לאור כך נערכו עם הנאשם והוריו מפגשים במהלכם הוסבר לו שוב ושוב מהם תנאי המקום וכן הוסברו חשיבות הטיפול והתמדה בו.,תסקיר שירות מבחן
46,ME-18-08-58790-579,"מדיווח מיום 18.12.18, אשר הועבר לשירות המבחן מגורמי הטיפול במרכז היום עלה, כי יום קודם לכן הנאשם איחר לפעילות של המרכז ונשלח על ידי הצוות הטיפולי לביתו, לשם לא הגיע ועד שעות הלילה לא היה ידוע מקום הימצאו.",תסקיר שירות מבחן
47,ME-18-08-58790-579,"הוריו דיווחו על כן למשטרת ישראל ולאחר חזרתו לביתו הוא הוזמן ביום 19.12.18 לשיחת בירור בתחנת המשטרה, אליה לא הגיע.",תסקיר שירות מבחן
48,ME-18-08-58790-579,"בהמשך נעצר ונפתח לו תיק בגין הפרת הוראה חוקית, ומאז הוא שוהה במעצר עד תום ההליכים.",תסקיר שירות מבחן
49,ME-18-08-58790-579,"הנאשם מסר, כי מאז מעצרו האחרון הוא נמנע משימוש בסמים ונעזר בגורמי הטיפול במסגרת המעצר.",תסקיר שירות מבחן
50,ME-18-08-58790-579,"עוד שיתף שהוא מעוניין לערוך שינוי באורחות חייו ולהשתקם, מבין את הצורך בהתערבות טיפולית במצבו, כאשר ביטא מוכנות להיעזר בהם באופן מוחשי.",תסקיר שירות מבחן
51,ME-18-08-58790-579,"לצד זאת מסר, כי לאור ניסיונות עבר כושלים, כיום אינו רואה את עצמו מסוגל לשהות במסגרת פנימייתית סגורה כמו קהילה טיפולית.",תסקיר שירות מבחן
52,ME-18-08-58790-579,"שירות המבחן התרשם, לאחר שניסיונות טיפול קודמים היו בכפייה (מעון נעול) או תחת סנקציות של הליכים משפטיים וקשר עם שירות המבחן לנוער, או בהמשך להתערבות גורמי טיפול בעקבות יוזמת הוריו, כיום הנאשם חווה צורך בתחושת עצמאות ויכולת בחירה.",תסקיר שירות מבחן
53,ME-18-08-58790-579,"כן התרשם שירות המבחן, כי לצד הבנת הנאשם את נזקקותו להתערבות טיפולית, תובנתו למורכבות מצבו ראשונית, וכי לצד הצהרתו המילולית, אשר לרצונו להשתלב בהליך טיפולי, בשלב זה בחייו, טרם פיתח רמת בשלות הנדרשת להפקת תועלת משמעותית ויכולת לעבור תהליך רגשי אינטנסיבי.",תסקיר שירות מבחן
54,ME-18-08-58790-579,"קצינת המבחן התרשמה מבחור צעיר הסובל מחסכים רגשיים קשים, אשר התפתחו לאורך שנים בהם חווה חוויות מורכבות, בכלל זה פגיעה בילדותו שלא עובדה, ופיתח תחושות דחייה וחוסר ערך מצד דמויות משמעותיות.",תסקיר שירות מבחן
55,ME-18-08-58790-579,"עוד התרשמה קצינת המבחן, כי על רקע תנאי גדילתו נפגעה התפתחותו הרגשית וקיים קושי בגיבוש זהותו, תוך דפוסי התנהגות הישרדותיים בעייתיים בהם מתקשה להכיר.",תסקיר שירות מבחן
56,ME-18-08-58790-579,לנאשם קושי במתן אמון באנשים סביבו וכן קושי לגייס כוחות לצורך התמדה ושיתוף פעולה במסגרות השונות.,תסקיר שירות מבחן
57,ME-18-08-58790-579,הנאשם התקשה לתפקד באופן תקין בבית ובבית הספר ולהערכת קצינת המבחן חיפש הערכה ושייכות באמצעות התחברותו לנוער שוליים וניהול אורח חיים עברייני והתמכרותו לסמים.,תסקיר שירות מבחן
58,ME-18-08-58790-579,"להערכתה, הסמים מהווים עבורו מענה לחסכים רגשיים ופגיעות אותם חווה, וכן עיסוק ומפלט מבדידותו והשימוש בסם מהווה גורם מגביר סיכון.",תסקיר שירות מבחן
59,ME-18-08-58790-579,"בסופו של דבר, שירות המבחן לא המליץ על חלופות ענישה או שיקום במסגרת הקהילה, העשויות להפחית סיכון להישנות התנהגות פוגעת.",תסקיר שירות מבחן
60,ME-18-08-58790-579,"במצב עניינים זה המליץ שירות המבחן להתחשב בגילו הצעיר  של הנאשם ותקופת מעצרו עד כה, כמו גם הבעת רצונו לערוך שינוי באורחות חייו ולנהל אורח חיים תקין, בקביעת גובה העונש.",תסקיר שירות מבחן
61,ME-18-08-58790-579,"במקביל, לאור הבעת נכונותו להיעזר בהתערבות טיפולית, הומלץ להפנות את תשומת לב שב""ס לבחינת אפשרות לשלבו בהליך שיקומי.",תסקיר שירות מבחן
62,ME-18-08-58790-579,"ב""כ המאשימה ציין, כי הערכים עליהם יש להגן, העומדים בבסיס העבירות בהן הורשע הנאשם, הם בטיחות המשתמשים בדרך, שלמות גופם של השוטרים, הסדר הציבורי וממד ההתרסה כנגד שלטון החוק.","טיעוני ב""כ המאשימה"
63,ME-18-08-58790-579,"לדבריו, מדובר במספר רב של עבירות כאשר כל אחת מהן חמורה כשלעצמה, אולם ביחד הן יוצרות פגיעה משמעותית בערכים הרלוונטיים.","טיעוני ב""כ המאשימה"
64,ME-18-08-58790-579,"ב""כ המאשימה ציין, שעונשה של העבירה המרכזית שעניינה סיכון חיי אדם עומד על עשרים שנות מאסר, דבר המלמד על חומרתה.","טיעוני ב""כ המאשימה"
65,ME-18-08-58790-579,"ב""כ המאשימה הדגיש את יסודות עבירת הסיכון חיי אדם, שיש בה הן אלמנט סיכון פיזי העולה מיסודות העבירה במישור ההתנהגותי והן את רכיב המטרה המיוחדת אשר ביסוד עבירה זו.","טיעוני ב""כ המאשימה"
66,ME-18-08-58790-579,"אשר לנסיבות ביצוע העבירה, ב""כ המאשימה טען, כי אמנם אין תכנון במובן הרגיל ביחס לעבירה המרכזית של סיכון חיי אדם, אולם ניתן לראות בהתנהגותו של הנאשם מעין תכנון או מודעות קודמת לביצוע יתר העבירות- נהיגה ללא רישיון נהיגה, שימוש ברכב ללא רשות, נהיגה ללא חובת ביטוח והחזקת סם.","טיעוני ב""כ המאשימה"
67,ME-18-08-58790-579,"הנסיעה המהירה לעבר השוטר מלמדת, כי היה תכנון מקדים, גם אם מדובר בפרק זמן קצר, אגב עבירות מזדמנות, ומשכך, כאשר הנאשם מבחין בשוטר יונה ומגביר את מהירותו במטרה לפגוע בו ולעבור את המחסום המשטרתי, הרי שהביא את תכנונו לידי מימוש.","טיעוני ב""כ המאשימה"
68,ME-18-08-58790-579,"אשר לעבירת הפרעה לשוטר במילוי תפקידו, לדידו, ביצוע עבירה זו מצויה ברף העליון משום שכדי להימלט מהדין עקב השוטרים שרדפו אחריו, הנאשם פנה למוכר בחנות, ביקש ממנו חולצה ושיאמר לשוטרים שהוא עובד בתחנת הדלק.","טיעוני ב""כ המאשימה"
69,ME-18-08-58790-579,"עוד ציין ב""כ המאשימה ביחס למקום ביצוע העבירה, כי מדובר בכביש מס' 1 שהוא כביש מרכזי אשר עמוס בתנועה בדרך כלל גם בשעות המאוחרות של הלילה.","טיעוני ב""כ המאשימה"
70,ME-18-08-58790-579,"כן ציין, כי מדובר בנסיעה בכביש אשר יש בו אכיפה מוגברת עקב אנשים שעוברים בו, ומי שנוסע כך במקום אכיפה מוגברת הוא מתריס נגד החוק, שהרי יודע שייתפס ואם ייתפס הוא ינסה להימלט, מה שמדגיש את עזות המצח.","טיעוני ב""כ המאשימה"
71,ME-18-08-58790-579,"אשר לנזק שעלול היה להיגרם, הדגיש ב""כ המאשימה את חומרת המעשה ואת היחס בפסיקה בנוגע לעבירות ברכב, שהוא שקול לנשק קר.","טיעוני ב""כ המאשימה"
72,ME-18-08-58790-579,"משהבחין הנאשם בשוטר יונה הוא החל לנסוע במהירות לעברו, אמנם השוטר יונה הספיק לזוז ובכך מנע פגיעה בגופו, אולם כוונתו של הנאשם באה לידי ביטוי במעשיו ופוטנציאל הטמון במעשיו של הנאשם היה לפגיעה בו.","טיעוני ב""כ המאשימה"
73,ME-18-08-58790-579,"עוד ציין, כי נסיעתו של הנאשם מבלי שיש לו רישיון לכך או ביטוח מעצימים את פוטנציאל הנזק שעלול היה להיגרם באירוע זה, שכן לנסיעה ללא רישיון וללא ביטוח יש משמעויות כספיות ונזיקיות שגם עליהן יש לתת את הדעת.","טיעוני ב""כ המאשימה"
74,ME-18-08-58790-579,"לעניין הסמים, מדובר בסם מסוכן, בעל השפעה פסיכואקטיבית, משנה תודעה.","טיעוני ב""כ המאשימה"
75,ME-18-08-58790-579,"ב""כ המאשימה עתר לקביעת מתחם עונש הולם הנע בין 30 ל-60 חודשי מאסר, וכן עונשים נלווים של פסילה על תנאי, מאסר על תנאי, פסילה בפועל וקנס, והפנה לפסיקה לתמיכה בטיעוניו.","טיעוני ב""כ המאשימה"
76,ME-18-08-58790-579,"אשר לנסיבות שאינן קשורות לעבירה, ב""כ המאשימה הדגיש מחד גיסא, את הודיית הנאשם והחיסכון בזמן שיפוטי, ומאידך גיסא, ביקש לתת דגש לעבר הפלילי של הנאשם ועל מהות העבירות בהן נאשם, וכן לכך שלא ניצל את ההזדמנויות שניתנו לו, לשתף פעולה עם שירות המבחן ולעבור הליך שיקומי טיפולי.","טיעוני ב""כ המאשימה"
77,ME-18-08-58790-579,"ב""כ המאשימה פירט את כישלונם של ההליכים הטיפוליים לאורך השנים משנת 2013 ואת היעדר המלצת שירות המבחן לאפשרות לשיקום מחוץ לכותלי בית הסוהר.","טיעוני ב""כ המאשימה"
78,ME-18-08-58790-579,"כמו כן, ציין לחומרה את הפרת תנאי המעצר כפי שבאה לידי ביטוי בתסקיר שירות המבחן.","טיעוני ב""כ המאשימה"
79,ME-18-08-58790-579,"עוד ציין ב""כ המאשימה, את גילו הצעיר של הנאשם שהיה בן 19 בעת ביצוע העבירות, וכן התייחס לנסיבות חייו הקשות של הנאשם, אשר לדבריו לא הייתה להם השפעה על ביצוע העבירה.","טיעוני ב""כ המאשימה"
80,ME-18-08-58790-579,"ב""כ המאשימה הוסיף, כי הנאשם שהה במעצר ממש מיום 25.8.18 ועד ליום 29.10.18.","טיעוני ב""כ המאשימה"
81,ME-18-08-58790-579,לאחר מכן נעצר שוב ביום 17.12.18 ועד היום.,"טיעוני ב""כ המאשימה"
82,ME-18-08-58790-579,בין לבין הנאשם שהה במעצר בית.,"טיעוני ב""כ המאשימה"
83,ME-18-08-58790-579,"אשר לעונש המתאים סבר ב""כ המאשימה, כי יש למקם את הנאשם בחלק העליון של השליש התחתון ולהשית עליו 40 חודשי מאסר.","טיעוני ב""כ המאשימה"
84,ME-18-08-58790-579,"ב""כ הנאשם עתר לקביעת מתחם עונש הולם הנע בין 6 חודשי מאסר ל-20 חודשי מאסר בפועל, בהתבסס על פסיקה עניפה שהגיש לתמיכה בטענותיו.","טיעוני ב""כ הנאשם:"
85,ME-18-08-58790-579,"ב""כ הנאשם הדגיש, כי מרבית הפסיקה שהגיש מדברת במקרים בהם עובדות כתב האישום מעלות נסיבות חמורות יותר מהמקרה שלפנינו, אך סעיף האישום אשר יוחס במקרים אלה היה קל יותר.","טיעוני ב""כ הנאשם:"
86,ME-18-08-58790-579,"ב""כ הנאשם ביקש מבית המשפט שיעשה מתאם בין העובדות שבכתב האישום לבין העונש, ולא ייתן דגש להוראת החיקוק.","טיעוני ב""כ הנאשם:"
87,ME-18-08-58790-579,"אשר לנסיבות ביצוע העבירה טען ב""כ הנאשם, כי הפסיקה בה תמך ב""כ המאשימה את טיעוניו, אינה מתאימה למקרה דנן, שכן, לא מדובר במקרה של מרדף שנמשך זמן רב, תוך ניגוח רכבים ופגיעה בעוברי אורח.","טיעוני ב""כ הנאשם:"
88,ME-18-08-58790-579,"אשר לנסיבות שאינן קשורות לביצוע העבירה, ציין שמדובר בצעיר בן 19, נעדר הרשעות, אשר צבר לחובתו הרשעה קודמת אחת, עליה נתן את הדין.","טיעוני ב""כ הנאשם:"
89,ME-18-08-58790-579,מצבה הכלכלי של המשפחה קשה וארוסתו מסייעת לו.,"טיעוני ב""כ הנאשם:"
90,ME-18-08-58790-579,"עוד הדגיש את נסיבות חייו הקשות העולות מתסקיר שירות המבחן- המעבר במסגרות חינוכיות, הפגיעה בילדותו.","טיעוני ב""כ הנאשם:"
91,ME-18-08-58790-579,"בנוסף, הנאשם הודה במעשיו והביע חרטה עליהם וחסך זמן שיפוטי יקר.","טיעוני ב""כ הנאשם:"
92,ME-18-08-58790-579,"ב""כ הנאשם טען, כי בניגוד לטענות ב""כ המאשימה שאין קשר בין הפגיעה שעבר הנאשם בילדותו לאירוע נושא כתב האישום, הרי שלא ניתן להתעלם מההשפעה של המעשים הקשים שחווה בילדותו על האירוע הנדון.","טיעוני ב""כ הנאשם:"
93,ME-18-08-58790-579,"ראיה לכך מצא בפיסקה השלישית לתסקיר המעצר, ממנה עולה שבחודש יולי 2018, כחודש לפני האירוע נושא כתב האישום, חשף הנאשם את הפגיעה שעבר לפני הגורמים הרלוונטיים ולפני בני משפחתו.","טיעוני ב""כ הנאשם:"
94,ME-18-08-58790-579,"עוד טען, כי זמן מה לאחר שהנאשם חשף את הפגיעה שחווה הוא הוצא מ'מלכישוע' מבלי שקיבל טיפול או מענה מתאים.","טיעוני ב""כ הנאשם:"
95,ME-18-08-58790-579,"מכאן, שלדידו, לא ברור כיצד ניתן לסייע לנאשם בין כותלי בית הכלא, במצב דברים זה.","טיעוני ב""כ הנאשם:"
96,ME-18-08-58790-579,"כיום, לאחר שהנאשם נחשף לפני הוריו ונגולה האבן מעל ליבו, הוא מגלה עניין לשנות את אורחות חייו ולהשתקם.","טיעוני ב""כ הנאשם:"
97,ME-18-08-58790-579,"ב""כ הנאשם ציין, כי הנאשם שהה במעצר ממש בשלב הראשון למשך חודשיים וחמישה ימים ובשלב השני החל מיום 17.12.18 הוא שוהה במעצר במשך כשלושה חודשים ו- 17 ימים, סך הכל כ- 6 חודשים.","טיעוני ב""כ הנאשם:"
98,ME-18-08-58790-579,"אשר לעונש המתאים, ב""כ הנאשם סבר כי יש למקם את הנאשם באמצע המתחם.","טיעוני ב""כ הנאשם:"
99,ME-18-08-58790-579,"בבקשתו בכתב לתיקון פרוטוקול הבהיר, שכוונתו הייתה שיש להשית על הנאשם עונש שלא יעלה על 10 חודשי מאסר בפועל, ולא 13 חודשים כפי שעלול להיות מובן מהבחינה המילולית.","טיעוני ב""כ הנאשם:"
100,ME-18-08-58790-579,"הנאשם בדבריו האחרונים טען, כי הוא אינו מקל ראש בחומרת מעשיו, הוא לוקח אחריות עליהם, למד את הלקח ולא יחזור לדרך זו, והוא מעוניין לשקם את חייו ולצאת לדרך חדשה.","טיעוני ב""כ הנאשם:"
101,ME-18-08-58790-579,"בשונה ממקרים קודמים בהם הופיע בפני ביהמ""ש, כעת הוא מאורס, ארוסתו תומכת בו.","טיעוני ב""כ הנאשם:"
102,ME-18-08-58790-579,"הנאשם הסביר, כי ישיבה מאחורי סורג ובריח לא תועיל לו וביקש מביהמ""ש להשית עליו מאסר על תנאי, גם אם יהיה זה מאסר ארוך, תחת מאסר בפועל, ובכך לאפשר לו ההזדמנות ולהוכיח את עצמו.","טיעוני ב""כ הנאשם:"
103,ME-18-08-58790-579,"ארוסתו של הנאשם בדבריה סיפרה על היכרותה עם הנאשם, את הלחץ ששורר בבית מאז מעצרו ומסרה, כי מוכנה להירתם ותיקח חלק בהליך שיקומו של הנאשם לאחר שישוחרר.","טיעוני ב""כ הנאשם:"
104,ME-18-08-58790-579,"על פי סעיף 40ב' לחוק העונשין, העיקרון המנחה בענישה הוא הלימה, קרי: יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",מתחם העונש ההולם
105,ME-18-08-58790-579,"בקביעת מתחם העונש ההולם על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
106,ME-18-08-58790-579,"הערכים המוגנים שנפגעו כתוצאה מביצוע העבירות נושא כתב האישום המתוקן, שהחמורה שבהן היא, העבירה של סיכון חיי אדם במזיד בנתיב תחבורה, הם שלטון החוק, הגנה על מי שאמונים עליו, והגנה על הסדר הציבורי, וביטחונו ושלומו של ציבור המשתמשים בדרך.",מתחם העונש ההולם
107,ME-18-08-58790-579,לא בכדי קבע המחוקק עונש מרתיע של עד 20 שנות מאסר לצידה של עבירת סיכון חיי אדם במזיד בנתיב תחבורה.,מתחם העונש ההולם
108,ME-18-08-58790-579,"העונש שהמחוקק קובע בצד העבירה מעיד על חומרת העבירה ועל רצון הציבור להילחם בה, ובשל כך מגמת הפסיקה מן השנים האחרונות מבטאת החמרה בענישת עבריינים המורשעים בעבירה זו.",מתחם העונש ההולם
109,ME-18-08-58790-579,"תופעת הנהיגה הפרועה בכבישי הארץ, יוצרת סכנה ממשית ומוחשית לביטחון הציבור, ומחייבת ענישה מחמירה.",מתחם העונש ההולם
110,ME-18-08-58790-579,"לכך מצטרפת חומרה נוספת שכן הנאשם ניסה לפגוע בשוטר שעסק במלאכת אכיפת החוק, ובית המשפט מצווה להגן על שלמות גופו, למען יבצע מלאכתו נאמנה ללא סיכון אישי.",מתחם העונש ההולם
111,ME-18-08-58790-579,"בנוסף, הימלטות הנאשם מעידה על זלזול ועל היעדר מורא משלטון החוק ומנציגיו.",מתחם העונש ההולם
112,ME-18-08-58790-579,"במסגרת הנסיבות הקשורות בביצוע העבירה, מחד גיסא, יש לציין לחומרה, כי תחילת האירוע בנהיגה ללא רשות של הנאשם ברכבם של הוריו, שהסלימה לנהיגה פרועה לאחר שהבחין בחסם, בניסיון להימלט משוטרים.",מתחם העונש ההולם
113,ME-18-08-58790-579,"הנאשם הפגין זלזול ברשויות האכיפה ובשלטון החוק, בכך שהתעלם מהוראתו של השוטר יונה לעצור.",מתחם העונש ההולם
114,ME-18-08-58790-579,"הנאשם נהג מבלי שהוציא מעולם רישיון נהיגה, וללא ביטוח, באופן פרוע ומסכן, בין היתר, את חייו של השוטר יונה, כאשר נסע לעברו במהירות, עד שכפסע היה בין תוצאה קטלנית לבין אירוע ללא נזק.",מתחם העונש ההולם
115,ME-18-08-58790-579,"במקרה זה נזק משמעותי לגופו של השוטר, נמנע רק בשל ערנותו של השוטר שהספיק לזוז הצידה ובכך מנע פגיעה בגופו על ידי הנאשם.",מתחם העונש ההולם
116,ME-18-08-58790-579,"בנוסף, הנזק הפוטנציאלי בעבירה של סיכון חיי אדם בנתיב תחבורה, ובפרט במקרה שהנאשם אינו מחזיק ברישיון נהיגה, הוא רב וכולל סיכון משמעותי לפגיעה בחיי משתמשים בדרך.",מתחם העונש ההולם
117,ME-18-08-58790-579,"זאת ועוד, הנאשם הגדיל לעשות ובאותה העת אף החזיק ברכב סם מסוכן.",מתחם העונש ההולם
118,ME-18-08-58790-579,"מאידך גיסא, יש לתת את הדעת לכך שלעבירה לא קדם תכנון מוקדם ונראה כי ההימלטות מהשוטרים הייתה ספונטנית עקב הגעתו לחסם המשטרתי, וסימון השוטר יונה לנאשם שיעצור.",מתחם העונש ההולם
119,ME-18-08-58790-579,"עוד אציין, כי משך זמן הימלטות הנאשם היה קצר ולא לווה בעבירות תנועה נוספות, מדובר במרדף למרחק קצר באופן יחסי ולמרבה המזל, תוצאות האירוע היו שלא נגרם נזק לאדם או לרכוש.",מתחם העונש ההולם
120,ME-18-08-58790-579,להלן אביא פסיקה במסגרת סקירת מדיניות הענישה הנהוגה בגין עבירות שעיקרן סיכון חיי אדם בנתיב תחבורה בדרך של נהיגה מסוכנת תוך הימלטות משוטרים:,מתחם העונש ההולם
121,ME-18-08-58790-579,"לאחר שבחנתי את הערכים החברתיים שנפגעו כתוצאה מביצוע העבירות שלפניי, את מדיניות הענישה הנהוגה, את נסיבות ביצוע העבירות ואת אשמו של הנאשם, הגעתי לכלל מסקנה, כי מתחם העונש ההולם בתיק זה נע בין 12 חודשי מאסר בפועל ל-30 חודשי מאסר בפועל, לצד ענישה מותנת ופסילה מלקבל רישיון נהיגה.",מתחם העונש ההולם
122,ME-18-08-58790-579,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולא.",מתחם העונש ההולם
123,ME-18-08-58790-579,"אשר לגזירת העונש המתאים בתוך מתחם העונש ההולם, יש להתחשב גם בנסיבות שאינן קשורות בביצוע העבירה.",העונש המתאים
124,ME-18-08-58790-579,"בענייננו, יש להביא בחשבון לקולא את הודאתו של הנאשם כך שחסך זמן שיפוטי יקר, החרטה שהביע על מעשיו, ונסיבותיו האישיות הקשות שתוארו בתסקיר שירות המבחן.",העונש המתאים
125,ME-18-08-58790-579,"כן נתתי דעתי גם לגילו הצעיר של הנאשם, שבעת ביצוע העבירות היה כבן 19 לערך ובכך שהנאשם כעת מאורס.",העונש המתאים
126,ME-18-08-58790-579,עוד שקלתי את העובדה שהנאשם הביע רצון לערוך שינוי באורחות חייו ולנהל אורח חיים תקין.,העונש המתאים
127,ME-18-08-58790-579,"מנגד, התחשבתי בהערכת שירות מבחן לפיה הנאשם לא עמד בתוכנית השיקום הטיפולית לגמילה מסמים בה השתתף מטעם שירות המבחן, הנאשם שהה במעצר ממש מיום 25.8.18- 29.10.18, לאחר מכן שהה במעצר בית ולאחר שהפר את תנאי מעצר הבית שב למעצר ממש מיום 17.12.18, כך שסך הכל שהה במעצר ממש במשך כשישה חודשים וידוע, כי תנאי מעצר קשים מתנאי מאסר.",העונש המתאים
128,ME-18-08-58790-579,"כן התחשבתי בעברו הפלילי הכולל רישום פלילי קודם בעבירות ניסיון שוד, תקיפה והחזקת אגרופן, שבגינן לא הורשע ונדון לעונש של שירות לתועלת הציבור וצו מבחן.",העונש המתאים
129,ME-18-08-58790-579,"כן שקלתי, כי הנאשם ביטא קושי להשתלב במסגרת טיפולית סגורה החל משנת 2013 וכי שירות המבחן לא בא בהמלצה טיפולית מחוץ לכותלי בית הסוהר.",העונש המתאים
130,ME-18-08-58790-579,"בנסיבות אלו, העונש המתאים לנאשם אמור להיות בקרבת הרף התחתון של מתחם העונש ההולם, בהתחשב בגילו הצעיר, בכך שמדובר במאסרו הראשון, בלקיחת האחריות, ברצון לשינוי, נסיבותיו האישיות הלא פשוטות, אך לא התחתון ביותר, וזאת בהתחשב בצורך בהרתעת הרבים, בצורך להעמיד לו גבולות, ובהעדר המלצה שיקומית בעניינו, נוכח ניסיונות השיקום, לרבות במהלך הליך זה שכשלו.",העונש המתאים
131,ME-18-08-58790-579,"אשר-על-כן, ובהתחשב בשיקולים לחומרה ולקולה, אני דנה את הנאשם כדלהלן:",העונש המתאים
132,ME-18-08-58790-579,16 חודשי מאסר בפועל בניכוי ימי מעצרו (25.8.18 - 29.10.18 ומיום 17.12.19 – 14.5.19).,העונש המתאים
133,ME-18-08-58790-579,"12 חודשי מאסר על תנאי למשך 3 שנים, מיום שחרורו ממאסר, והתנאי הוא שלא יעבור עבירה של סיכון חיי אדם במזיד בנתיב תחבורה.",העונש המתאים
134,ME-18-08-58790-579,"3 חודשי מאסר על תנאי למשך 3 שנים, מיום שחרורו ממאסר, והתנאי הוא שלא יעבור עבירה לפי פקודת הסמים המסוכנים או עבירה של הפרעה לשוטר בעת מילוי תפקידו או עבירה של נהיגה ללא רישיון או נהיגה בפסילה או עבירה של שימוש ברכב ללא רשות.",העונש המתאים
135,ME-18-08-58790-579,פסילה מלהחזיק ומלקבל רישיון נהיגה למשך שנתיים וזאת ללא צורך בהפקדת הרישיון.,העונש המתאים
136,ME-18-08-58790-579,הפסילה תחל מיום שחרורו ממאסר.,העונש המתאים
137,ME-18-08-58790-579,"12 חודשי פסילה על תנאי, לבל יעבור במשך 3 שנים, מיום השחרור מהמאסר, עבירה של סיכון חיי אדם במזיד בנתיב תחבורה או נהיגה ללא רישיון או נהיגה בפסילה או נהיגה ללא ביטוח.",העונש המתאים
138,ME-18-08-58790-579,"בשולי גזר הדין אוסיף, שאני תקווה שהנאשם ישכיל לנצל את תקופת המאסר לצורך הליך של שיקום, וחזקה על שלטונות שב""ס שישלבו את הנאשם בהליך כזה לאור בקשתו ולאור המלצת שירות המבחן.",העונש המתאים
139,ME-18-08-58790-579,המזכירות תשלח העתק גזר הדין לשירות המבחן.,העונש המתאים
140,ME-18-08-58790-579,5129371זכות ערעור לבית המשפט העליון תוך 45 יום.,העונש המתאים
141,ME-18-08-58790-579,"ניתן היום,  ט' אייר תשע""ט, 14 מאי 2019, במעמד ב""כ הצדדים והנאשם.",העונש המתאים
142,ME-18-08-58790-579,"בעניין עריכה ושינויים במסמכי פסיקה, חקיקה ועוד באתר נבו – הקש כאן",העונש המתאים
