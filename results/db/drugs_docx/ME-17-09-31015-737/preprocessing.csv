,verdict,text,part
0,ME-17-09-31015-737,אמיר חסן ת.ז.,הנאשם
1,ME-17-09-31015-737,xxxxxxxxxx,הנאשם
4,ME-17-09-31015-737,"חוק העונשין, תשל""ז-1977: סע'  25, 29, 40ב, 40ג(א), 40ד, 40ט', 402, 402.ב., 40יא, 40יג(ב), ב א'1",הנאשם
5,ME-17-09-31015-737,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
6,ME-17-09-31015-737,"הנאשם שלפניי, אמיר חסן, הורשע על-סמך הודאתו בהתאם לעובדות שנכללו בכתב-אישום מתוקן אשר הוגש בעניינו בעבירה של שוד בנסיבות מחמירות, לפי סעיף 402(ב) ו-29 לחוק העונשין, התשל""ז-1977 (להלן: ""חוק העונשין"").",כללי
7,ME-17-09-31015-737,"כן צורף אישום נוסף שעניינו החזקת סמים לצריכה עצמית, לפי סעיף 7(א) ו-(ג) סיפא לפקודת הסמים המסוכנים [נוסח חדש].",כללי
8,ME-17-09-31015-737,עובדות ההרשעה היו אלו –,עובדות ההרשעה
9,ME-17-09-31015-737,"ביום 29.8.17, לאחר שנודע לנאשם ולחברו, אדם אלפעור על כך שהגב' מ.פ., ילידת 1956 (המתלוננת) מחזיקה ברשותה סכומי כסף ניכרים, סיכמו השניים לשדוד אותה.",עובדות ההרשעה
10,ME-17-09-31015-737,"ואכן, בשעה 16:00 באותו היום, הגיעו השניים בקטנועו של אדם לרחוב טבריה בחיפה והבחינו שם במתלוננת, כשהיא עולה למונית ובידיה סכום בן 10,000 ₪ במזומן, טלפון נייד ושעונים.",עובדות ההרשעה
11,ME-17-09-31015-737,השניים נסעו אחרי המונית עד הגיעם לרח' יד לבנים.,עובדות ההרשעה
12,ME-17-09-31015-737,"בהתאם להסכמה בין השניים, ירד אדם מהקטנוע ואילו הנאשם המתין לו על-גביו כדי למלטו לאחר ביצוע מעשה השוד.",עובדות ההרשעה
13,ME-17-09-31015-737,"אדם המתין למתלוננת בכניסה לביתה וכשנכנסה עם שני התיקים לבניין, התנפל עליה אדם ומשך את תיקיה בחוזקה.",עובדות ההרשעה
14,ME-17-09-31015-737,"המתלוננת התנגדה למעשים ולפיכך, החל אדם לרסס על פניה גז מדמיע והפילה על הארץ כדי למנוע את התנגדותה לגניבת התיקים.",עובדות ההרשעה
15,ME-17-09-31015-737,"אדם נמלט מהמקום, ובהתאם לסיכומם המוקדם של השניים עלה על הקטנוע והשניים נמלטו כששניהם נושאים עימם התיקים בכוונה לשלול אותם שלילת קבע.",עובדות ההרשעה
16,ME-17-09-31015-737,כתוצאה מהתקיפה נגרמו למתלוננת סימני חבלה ביד וסימני יובש בקרניות העיניים.,עובדות ההרשעה
17,ME-17-09-31015-737,"בפועל ניטלו ממנה 10,000 ₪, טלפון נייד ושעונים.",עובדות ההרשעה
18,ME-17-09-31015-737,"האישום הנוסף עניינו בכך, שביום 15.3.17 בשעת ליל, החזיק הנאשם ברכבו חשיש במשקל 16.64 גרם נטו וקנבוס במשקל נטו של 0.75 גרם לצריכה עצמית.",עובדות ההרשעה
19,ME-17-09-31015-737,לנוכח גילו של הנאשם (יליד דצמ' 1998) התבקש שירות המבחן להמציא לבית-המשפט תסקיר בעניינו.,עובדות ההרשעה
20,ME-17-09-31015-737,להלן יובאו עיקרי הממצאים בתסקיר.,עובדות ההרשעה
21,ME-17-09-31015-737,הנאשם הוא כבן ½19 שנים ונישא לפני מספר חודשים; הוא בגר 11 שנות-לימוד בלבד ונשר מבית-הספר בשל היעדר עניין בלימודים.,תסקיר שירות המבחן
22,ME-17-09-31015-737,"הוא שהה תחילה בבית בחוסר-מעש עד אשר השתלב בעבודות עפר במסגרת תאגידים שונים, בהם עבד כשנה וחצי.",תסקיר שירות המבחן
23,ME-17-09-31015-737,בתקופה בה שהה בתנאים מגבילים בגין מעורבותו בפרשה דכאן עבד בעסק לעבודות עפר השייך לדודו.,תסקיר שירות המבחן
24,ME-17-09-31015-737,"עולה, כי התמיד בעבודה וביצע אותה היטב תוך גילוי משמעת והתנהגות ראויה.",תסקיר שירות המבחן
25,ME-17-09-31015-737,הוריו גרושים; הוא מנותק-קשר עם אביו מאז עזיבת האב.,תסקיר שירות המבחן
26,ME-17-09-31015-737,"לעומת זאת, הקשר עם האם טוב מאוד; היא דאגה לנאשם בכל ההיבטים.",תסקיר שירות המבחן
27,ME-17-09-31015-737,אין רשומות לחובתו עבירות קודמות כלשהן.,תסקיר שירות המבחן
28,ME-17-09-31015-737,"עלה, כי לאחר שנשר מבית-הספר נקלע הנאשם לחברה עבריינית, התנסה בסמים אך בעקבות תפיסתו בידי המשטרה הפסיק להשתמש בהם.",תסקיר שירות המבחן
29,ME-17-09-31015-737,"ואכן, בדיקת 'ניקיון' שנערכה לו בידי שירות המבחן תמכה בגרסה זו.",תסקיר שירות המבחן
30,ME-17-09-31015-737,"באוזני קצינת המבחן קיבל הנאשם אחריות למעשיו אך השליך את עיקר האחריות על חברו; הוא הסביר מעשיו בלחץ חברתי, בהיגררות ובהתפתות לכסף קל.",תסקיר שירות המבחן
31,ME-17-09-31015-737,"הוא התנער מהתכנון של השוד (אף כי בפני בית-המשפט במהלך דיון הטיעונים לעונש, הוא הבהיר, כי אינו מתכחש לאמור בכתב-האישום ושהמעשים נעשו כולם על-פי הסכמה מוקדמת בינו לבין חברו).",תסקיר שירות המבחן
32,ME-17-09-31015-737,הוא תיאר תחושת אשם וחרטה כנה.,תסקיר שירות המבחן
33,ME-17-09-31015-737,"הוא ציין, כי הוא מבין היום היטב את ההשלכות החמורות של מעשיו.",תסקיר שירות המבחן
34,ME-17-09-31015-737,שירות המבחן העריך כי קיים סיכון בינוני להישנות עבירות בעתיד.,תסקיר שירות המבחן
35,ME-17-09-31015-737,"הערכה זו נוטלת בחשבון מצד אחד את אופיו ואישיותו של הנאשם (העדר בשלות רגשית וכוחות אגו, בטחון ודימוי עצמי נמוכים, אימפולסיביות וקושי לשלוט על דחפים) וכן העדר יכולת לבצע שינוי משמעותי עובר להסתבכותו; מצד שני, סבורה קצינת המבחן שאין הוא ניחן בקווים עברייניים או אלימים מושרשים באישיותו ובדרך חשיבתו, אך כי הוא מתקשה להתבונן באופן ביקורתי במצבי-הסיכון שהוא נוטל על עצמו.",תסקיר שירות המבחן
36,ME-17-09-31015-737,קצינת המבחן התלבטה ביחס להמלצתה הראויה בעניינו של הנאשם.,תסקיר שירות המבחן
37,ME-17-09-31015-737,"היא עמדה על כך שמדובר בעבירה חמורה בעלת השלכות קשות על קרבנה; כן עמדה על כך שהנאשם נעדר עבר פלילי, המשתדל לנהל אורח חיים נורמטיבי.",תסקיר שירות המבחן
38,ME-17-09-31015-737,"לפיכך, הוצע לשלבו בתהליך טיפולי בשירות שיקנה לו כלים חלופיים תקינים להתמודדות ולהתנהגות.",תסקיר שירות המבחן
39,ME-17-09-31015-737,"הומלץ, אפוא, להטיל עליו צו מבחן למשך שנה וחצי במהלכו הוא ישולב בהליך טיפולי לצד מאסר שירוצה בעבודות שירות.",תסקיר שירות המבחן
40,ME-17-09-31015-737,"ב""כ המאשימה עמד על חומרתה של עבירת השוד, על התייחסותו המחמירה של בית-המשפט העליון לעבירה זו; הוא עמד על הערכים החברתיים המוגנים – שמירה על גופו של אדם, על כבודו ועל קניינו ושמירה על שלום הציבור ובטחונו.",התביעה
41,ME-17-09-31015-737,"כן עמד על הנסיבות המחמירות, שבהן בוצעה העבירה – תכנונה המקדים, גרימת הנזק כתוצאה מעשייתה, המניע המחמיר בביצועה (בצע כסף), זהותה של נפגעת-העבירה (אישה מבוגרת שנתפסה בעיני המבצעים כפגיעה וחלשה); ב""כ המאשימה הדגיש, כי אין להמעיט במשקל חלקו של הנאשם בעבירה בהתחשב בשותפותו בתכנון המוקדם ובתפקידו בהבטחת ההימלטות מהזירה, אשר בלעדיהן לא היה השוד יוצא לפועל.",התביעה
42,ME-17-09-31015-737,"לאור כל אלה, הציע מתחם ענישה הנע בין 4 לבין 6 שנות מאסר.",התביעה
43,ME-17-09-31015-737,"ב""כ המאשימה טען, שאין לסטות לקולא ממתחם זה שכן אינו מתקיימות הנסיבות הדרושות לכך - קיום סיכוי ממשי לשיקום.",התביעה
44,ME-17-09-31015-737,"לפיכך, הוא ממליץ לדחות מכל וכל את המלצת שירות המבחן.",התביעה
45,ME-17-09-31015-737,"בכל הנוגע לתיק המצורף (עבירת החזקת הסמים לצריכה עצמית) הציע ב""כ המאשימה להטיל על הנאשם עונש מאסר מותנה.",התביעה
46,ME-17-09-31015-737,"הסנגור המלומד, עו""ד יוסף ח'ורי, עתר לאימוץ המלצת שירות המבחן ככתבו וכלשונו.",ההגנה
47,ME-17-09-31015-737,"בכישרון רב, לימד סנגוריה על מרשו וניתח את היסודות השונים מהם מורכבת עשיית גזירת-הדין בדיוק רב ובאורח מלא וממצה.",ההגנה
48,ME-17-09-31015-737,"הוא עמד על כך, שמאז הגשת האישום נגד מרשו, הוא לא הסתבך בהסתבכות פלילית כלשהי; מרשו נטל אחריות והודה בכתב-האישום המתוקן אשר הוגש נגדו מרגע שזה שיקף את מצב הדברים העובדתי והמשפטי כהווייתו.",ההגנה
49,ME-17-09-31015-737,הוא עמד על כך שעבירת קשירת הקשר נמחקה מכתב-האישום וכי לא בכדי נעשה הדבר.,ההגנה
50,ME-17-09-31015-737,"עוד עמד הסנגור על החיסכון בזמן שיפוטי המקופל בהודאה וכן על החרטה האמיתית, הנלמדת מהודאה בהעדר עתירה מוסכמת לעניין העונש.",ההגנה
51,ME-17-09-31015-737,הסנגור עמד על כך שחלקו של הנאשם באירוע מינורי שכן לא נכח כלל בזירת ההתרחשות אלא במרחק מה מהמקום; הוא לא ביצע את מעשה התקיפה בעצמו; הוא לא קיבל דבר מתוך שלל התקיפה; השתתפותו באירוע נבעה לא מרדיפת-בצע אלא מהיגררות אחר חבר על-מנת להיחשב מקובל בחברה שאליה ביקש להשתייך.,ההגנה
52,ME-17-09-31015-737,"הסנגור עמד על הטראומה המלווה את הנאשם מאז תחילת ההליכים המשפטיים בעניינו, זו הכרוכה במעצר ובמעצר-הבית הממושך.",ההגנה
53,ME-17-09-31015-737,הוא עמד על כך שטראומה זו הביאה את הנאשם לקבל החלטות משמעותיות ולערוך מפנה של ממש בחייו; להינשא; להתמסד; להיפרד מהשימוש בסמים וללכת בדרך הנורמטיבית.,ההגנה
54,ME-17-09-31015-737,הסנגור סבר שמתחם הענישה צריך לנוע בין 6 חודשי מאסר (לריצוי בעבודות שירות) לבין 18 חודשי מאסר; לדעתו ראוי לאמץ את המלצת שירות המבחן ולהסתפק במאסר שלא לריצוי במתקן כליאה.,ההגנה
55,ME-17-09-31015-737,"לחלופין, ואם אקבע מתחם ענישה גבוה יותר, ראוי, מטעמי שיקום, לדעתו,  לחרוג הימנו בשים לב לעברו הנקי של הנאשם, לגילו הצעיר, להודאתו וחרטתו ובעיקר להמלצת שירות המבחן.",ההגנה
56,ME-17-09-31015-737,"הנאשם ציין כי טעה, כי הוא מצטער, ואף כי הוא מבקש להביע חרטתו באוזני נפגעת-העבירה.",דברו האחרון של הנאשם
57,ME-17-09-31015-737,"הוא ציין שכל חייו השתנו; כי הוא התרחק מחבריו דאז, שהוא עובד במקום עבודה מסודר; ואף נטל על עצמו אחריות בהקמת בית.",דברו האחרון של הנאשם
58,ME-17-09-31015-737,"האירוע, אשר הביא את הנאשם שלפניי אל ספסל הנאשמים הוא אליבא דכולי עלמא אירוע חמור, מעורר סלידה ומביש.",דיון והכרעה
59,ME-17-09-31015-737,"תקיפתה המתוכננת של אישה מבוגרת מתוך מגמה לגזול ממנה את רכושה הוא מעשה, אשר חברה מתורבתת חייבת להוקיע ולהקיא מקרבה.",דיון והכרעה
60,ME-17-09-31015-737,"מובן, שתפקידה של מערכת השפיטה הוא לפעול על-מנת לסלק תופעות שכאלה מקרבנו, בפרט מקום בו נעשה הדבר בצוותא חדא, תוך שימוש בגז מדמיע, ותוך גרימת חבלות לאותה נפגעת.",דיון והכרעה
61,ME-17-09-31015-737,הדברים ידועים ואין צורך להכביר בהם מילים.,דיון והכרעה
62,ME-17-09-31015-737,"דרכה של המערכת המשפטית בכגון דא היא, ככלל, הטלת ענישה הולמת ומרתיעה, ענישה המשדרת לעבריין עצמו ולשכמותו מסר ברור חד וחלק שמעשים שכאלה לא יתקבלו במקומותינו.",דיון והכרעה
63,ME-17-09-31015-737,מספר שיקולים עשויים לצייר את גזירת עונשו של הנאשם בצבעים מעט כהים פחות.,דיון והכרעה
64,ME-17-09-31015-737,"העובדה שאף כי היה שותף לתכנון האירוע, לא השתתף בפועל בתקיפה; לא הוברר עד תום אם הפעלת הגז המדמיע נעשתה על דעתו; לא הוברר אם במסגרת אותה 'הסכמה' דובר על שימוש באלימות שמעבר לעצם משיכת התיקים, כפי שנעשה בפועל.",דיון והכרעה
65,ME-17-09-31015-737,"ברור, שהאחריות למכלול האירוע מוטלת על הנאשם לנוכח היותו מוגדר בכתב-האישום כמבצע בצוותא ולנוכח האמירה המפורשת בעניין זה בכתב האישום.",דיון והכרעה
66,ME-17-09-31015-737,"למקרא כתב-האישום וכן לאחר התוודעות לאופיו ולאישיותו של הנאשם (מתוך תסקיר שירות המבחן) ראוי להסיק שהנאשם העיקרי, המבצע העיקרי והרוח החיה בפרשה הוא דווקא שותפו למעשה ולא הנאשם שלפניי.",דיון והכרעה
67,ME-17-09-31015-737,"לכך, בוודאי ייוודע משקל בבואי לקבוע את מתחם העונש ההולם.",דיון והכרעה
68,ME-17-09-31015-737,"מובן, כי גם לנסיבותיו האישיות של הנאשם, לגילו הצעיר, לעברו הנקי ולניסיונותיו להשתקם כמו גם להמלצות שירות המבחן לממצאיו ולמסקנותיו ראוי לייחס משקל בבואי למוד לנאשם עונש.",דיון והכרעה
69,ME-17-09-31015-737,"הנה כי כן ראינו, שגזירת עונשו של הנאשם איננה תהליך חד-מימדי.",דיון והכרעה
70,ME-17-09-31015-737,"הן בהיבטי הנסיבות הקשורות בביצוע העבירה, הן בהיבטי הנסיבות שאינן קשורות בביצוע העבירה מתרוצצים להם זה לצד זה שיקולים לחומרה ולקולה וראוי לעמוד עליהם בזהירות ולשוקלם על-פי משקלם הנכון על-מנת שהתוצאה המתקבלת תהא הולמת וצודקת.",דיון והכרעה
71,ME-17-09-31015-737,"אפנה, אפוא, לתהליך גזירת העונש בהתאם להנחיות הבניית הענישה הקבועות בסימן א'1 שבחוק העונשין.",דיון והכרעה
72,ME-17-09-31015-737,"כידוע, העיקרון המנחה בענישה הוא עקרון ההלימה: שימורו של יחס הולם בין חומרת מעשה העבירה בנסיבותיו ומידת אשמו של הנאשם לבין סוג העונש המוטל עליו ומידתו (סעיף 40ב לחוק העונשין).",דיון והכרעה
73,ME-17-09-31015-737,נקודת המוצא בגזירת העונש היא קביעת מתחם העונש ההולם למעשה העבירה שביצע הנאשם בהתאם לעקרון ההלימה (סעיף 40ג(א) לחוק העונשין).,דיון והכרעה
74,ME-17-09-31015-737,"הדרך לקביעת מתחם העונש ההולם עוברת באיתור הערכים החברתיים שנפגעו כתוצאה מביצוע העבירה, במידת הפגיעה בערכים הללו, במדיניות הענישה הנהוגה ובנסיבות הקשורות בביצוע העבירה.",דיון והכרעה
75,ME-17-09-31015-737,"אפנה, תחילה, לקבוע את מתחמי הענישה הראויים לכל אחד מהאירועים הללו.",דיון והכרעה
76,ME-17-09-31015-737,אפתח בהתייחסות לאירוע השוד.,דיון והכרעה
77,ME-17-09-31015-737,עמדנו לעיל על הערכים החברתיים שבהם פגעו מעשיו של הנאשם ושותפו.,הערכים החברתיים שנפגעו ומידת הפגיעה בהם 
78,ME-17-09-31015-737,"מעשה שוד של אישה מבוגרת, המבוצע תוך שימוש באלימות, והתזת גז מדמיע לעבר פניה פוגע בערך שעניינו זכותו של אדם לשלמות גופו; זכותו של אדם לרכושו הפרטי ולמניעת פגיעה בו; השמירה על הסדר הציבורי ושלום הציבור בפרט.",הערכים החברתיים שנפגעו ומידת הפגיעה בהם 
79,ME-17-09-31015-737,מידת הפגיעה בערכים המוגנים הללו הניבטת ממעשיהם של השניים היא ממשית.,הערכים החברתיים שנפגעו ומידת הפגיעה בהם 
80,ME-17-09-31015-737,המדובר במעשה מתוכנן אשר יועד לפגוע באדם מוחלש תוך ניצול חולשתו היחסית.,הערכים החברתיים שנפגעו ומידת הפגיעה בהם 
81,ME-17-09-31015-737,בוצע מעשה אלים שנועד לאפשר נטילת רכוש בעל-ערך רב ממניע המתמצה בבצע כסף.,הערכים החברתיים שנפגעו ומידת הפגיעה בהם 
82,ME-17-09-31015-737,"משכך, על מנת לשרטט כדבעי את מתחם העונש ההולם, בעניינו של הנאשם, עיינתי בפסיקה רחבה העוסקת בעבירה שבגינה הורשע הנאשם דכאן.",מדיניות הענישה הנוהגת
83,ME-17-09-31015-737,הנסיבות הקשורות בביצוע העבירה (סעיף 40ט' לחוק העונשין),מדיניות הענישה הנוהגת
84,ME-17-09-31015-737,הגיעה השעה לשקלל את משקלן של הנסיבות הקשורות בביצוע העבירה.,מדיניות הענישה הנוהגת
85,ME-17-09-31015-737,העבירה הייתה מתוכננת.,מדיניות הענישה הנוהגת
86,ME-17-09-31015-737,"למדתי, מהאמור בכתב-האישום שבמסגרת הסכמה בין הנאשם לבין שותפו הוחלט על ביצוע מעשה השוד, כפי שבוצע.",מדיניות הענישה הנוהגת
87,ME-17-09-31015-737,"חלקו היחסי של הנאשם בביצוע העבירה אמנם אינו משני אך לטעמי, אין לראותו כרוח החיה באירוע.",מדיניות הענישה הנוהגת
88,ME-17-09-31015-737,"מוכן אני לקבל טענתו, שלפיה יוזם האירוע היה שותפו; בוודאי שמי שביצע בפועל את הפעולות האלימות נטל את השלל ולבסוף גם נהנה ממנו הוא שותפו.",מדיניות הענישה הנוהגת
89,ME-17-09-31015-737,הנזק אשר עלול היה להיגרם מביצוע העבירה היה רב.,מדיניות הענישה הנוהגת
90,ME-17-09-31015-737,"אכן, אין לדעת לאן עלולה הייתה להוביל הפעולה אשר ננקטה נגד קרבן-העבירה.",מדיניות הענישה הנוהגת
91,ME-17-09-31015-737,"בפועל, אכן באה מצדה התנגדות אשר הביאה לפגיעה בה.",מדיניות הענישה הנוהגת
92,ME-17-09-31015-737,"כאשר האלימות פורצת, אין לדעת היכן תיעצר.",מדיניות הענישה הנוהגת
93,ME-17-09-31015-737,בפועל נגרם נזק של ממש.,מדיניות הענישה הנוהגת
94,ME-17-09-31015-737,רכושה בעל-הערך של המתלוננת ניטל ממנה (ולא הוחזר לה עד עצם היום הזה).,מדיניות הענישה הנוהגת
95,ME-17-09-31015-737,"מעבר לכך, היא נחבלה ונגרם לה יובש בעיניה.",מדיניות הענישה הנוהגת
96,ME-17-09-31015-737,"הנאשם עשה את שעשה, לדבריו, מפאת שנגרר אחר חברו; אינני מוכן לקבל את הטענה, שבצע כספי לא היה בין מניעיו לעשייתו.",מדיניות הענישה הנוהגת
97,ME-17-09-31015-737,"הנאשם צעיר אמנם, אך הבין היטב את הפסול שבמעשיו, יכול היה וצריך היה להימנע מלבצעו.",מדיניות הענישה הנוהגת
98,ME-17-09-31015-737,העבירה בוצעה באלימות ובאכזריות תוך ניצול לרעה של כוחו הפיזי של שותפו של הנאשם ביחס לקרבן העבירה.,מדיניות הענישה הנוהגת
99,ME-17-09-31015-737,"בהתחשב במכלול סברתי שמתחם העונש ההולם את מעשה השוד שבעשייתו הורשע הנאשם לנוכח חלקו בו, נע בין 16 חודשים לבין 40 חודשי מאסר לריצוי בפועל.",מדיניות הענישה הנוהגת
100,ME-17-09-31015-737,"בהתחשב במכלול, מתחם העונש ההולם את החזקת סמים בעניינו של הנאשם שלפניי נע בין הימנעות מהרשעה (לצד הטלת של""צ)  לבין הטלת מספר חודשי מאסר על תנאי, לצד עונשים נלווים.",מדיניות הענישה הנוהגת
101,ME-17-09-31015-737,בשלה כעת העת להתאים לנאשם עונש כולל (בגין שני האירועים).,מדיניות הענישה הנוהגת
102,ME-17-09-31015-737,"לצורך זה, ראוי להביא בחשבון את נסיבותיו האישיות, הן הנסיבות שאינן קשורות בביצוע העבירה.",מדיניות הענישה הנוהגת
103,ME-17-09-31015-737,נסיבות שאינן קשורות בביצוע העבירה (סעיף 40יא לחוק העונשין),מדיניות הענישה הנוהגת
104,ME-17-09-31015-737,"אין ספק שעונש מאסר יפגע בנאשם פגיעה של ממש, בפרט על רקע גילו הצעיר.",מדיניות הענישה הנוהגת
105,ME-17-09-31015-737,זוהי הסתבכותו הפלילית המשמעותית הראשונה של הנאשם.,מדיניות הענישה הנוהגת
106,ME-17-09-31015-737,הוא מצוי כעת על מסלול השיקום; הוא עובד באורח מסודר לשביעות רצון מעבידו.,מדיניות הענישה הנוהגת
107,ME-17-09-31015-737,הוא נישא.,מדיניות הענישה הנוהגת
108,ME-17-09-31015-737,הוא מצוי בשלבים מתקדמים של הקמת בית עם בת-זוגו.,מדיניות הענישה הנוהגת
109,ME-17-09-31015-737,"עונש מאסר בוודאי יפגע גם ברעייתו, אשר נישאה עמו זה מקרוב.",מדיניות הענישה הנוהגת
110,ME-17-09-31015-737,כתוצאה מביצוע העבירה ומהרשעתו נגרמו לנאשם נזקים.,מדיניות הענישה הנוהגת
111,ME-17-09-31015-737,הופסקה עבודתו; הוא שהה במעצר ובמעצר בית.,מדיניות הענישה הנוהגת
112,ME-17-09-31015-737,הנאשם נטל אחריות על מעשיו ועושה מאמצים לחזור למוטב.,מדיניות הענישה הנוהגת
113,ME-17-09-31015-737,"לא מצאתי כי הוא עשה מאמצים לתקן את תוצאות העבירה (ע""י הפניית מכתב התנצלות לקרבן העבירה) או לפצותה בגין הנזק שנגרם לה.",מדיניות הענישה הנוהגת
114,ME-17-09-31015-737,הוא הודה באשמה ובכך הביע חרטה על המעשה וחסך זמן שיפוטי ניכר.,מדיניות הענישה הנוהגת
115,ME-17-09-31015-737,"סבורני, שכעולה מתסקיר שירות המבחן, נסיבות חייו הקשות של הנאשם (חייו ללא אב בבית) השפיעו על ביצוע מעשה העבירה.",מדיניות הענישה הנוהגת
116,ME-17-09-31015-737,הנאשם נעדר עבר פלילי ובהתאם לעמדת שירות המבחן עומדים לו סיכויי-שיקום טובים.,מדיניות הענישה הנוהגת
117,ME-17-09-31015-737,"האם מקרהו של הנאשם מצדיק היזקקות להוראות סעיף 40ד לחוק העונשין לצורך חריגה לקולא ממתחם הענישה ההולם, כפי שביקש הסנגור באמצו את המלצת שירות המבחן?",גזירת העונש
118,ME-17-09-31015-737,"לטעמי, התשובה לשאלה זו שלילית.",גזירת העונש
119,ME-17-09-31015-737,"אכן, עיון מעמיק בתסקיר שירות המבחן גופו, בממצאיו ובמסקנותיו מביא בהכרח לכלל דעה שאין ניתן לומר על הנאשם שהוא השתקם או אפילו שקיים סיכוי סביר לשיקומו.",גזירת העונש
120,ME-17-09-31015-737,שירות המבחן העריך את רמת הסיכון הנשקפת מהנאשם כרמה בינונית.,גזירת העונש
121,ME-17-09-31015-737,"הוא עמד על אבני-הנגף החוצצות בינו לבין אפשרות השיקום, כאלו הנעוצות באופיו באישיותו ובאורחותיו.",גזירת העונש
122,ME-17-09-31015-737,הוא אמנם הביע תקווה ונכונות לנסות להעלות את הנאשם על דרך השיקום.,גזירת העונש
123,ME-17-09-31015-737,"עם זאת, אין בכך, לטעמי, כדי לקבוע כי קיים סיכוי סביר לשיקום.",גזירת העונש
124,ME-17-09-31015-737,"יותר מכך, כמצוין לעיל, הנאשם לא פעל על-מנת לפצות את נפגעת העבירה או להתנצל בפניה.",גזירת העונש
125,ME-17-09-31015-737,השלכת הנסיבות הללו הינה גזירת עונש המצוי בתחתית מתחם העונש ההולם.,גזירת העונש
126,ME-17-09-31015-737,"לפיכך, מצאתי לגזור לנאשם עונשים כדלקמן –",גזירת העונש
127,ME-17-09-31015-737,16 חודשי מאסר לריצוי בפועל בניכוי תקופת מעצרו הסגור.,גזירת העונש
128,ME-17-09-31015-737,12 חודשי מאסר על תנאי  למשך 3 שנים  לבל יעבור עבירה של שוד  בניגוד לסעיף 402 לחוק העונשין או עבירה אחרת מסוג פשע הכרוכה בשימוש באלימות.,גזירת העונש
129,ME-17-09-31015-737,3 חודשי מאסר על תנאי למשך 3 שנים  לבל יעבור עבירה על פקודת הסמים המסוכנים.,גזירת העונש
130,ME-17-09-31015-737,"תשלום פיצוי למתלוננת בסך של 15,000 ₪ עד יום 1.1.19.",גזירת העונש
131,ME-17-09-31015-737,זכות ערעור כחוק.,גזירת העונש
132,ME-17-09-31015-737,"54678313ניתן היום,  כ' סיוון תשע""ח, 03 יוני 2018.",גזירת העונש
