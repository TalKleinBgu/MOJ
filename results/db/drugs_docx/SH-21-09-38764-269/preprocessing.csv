,verdict,text,part
0,SH-21-09-38764-269,"ע""י ב""כ עו""ד מוטי חבה",מדינת ישראל
1,SH-21-09-38764-269,"ע""י ב""כ עו""ד יצחק איצקוביץ'",אנטולי דנילוב
2,SH-21-09-38764-269,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10",אנטולי דנילוב
3,SH-21-09-38764-269,"הנאשם הורשע על יסוד הודאתו בעובדות כתב אישום מתוקן, בעבירות הבאות: החזקת סם שלא לצריכתו העצמית - לפי סעיף 7(א) בצרוף סעיף 7(ג) רישה לפקודת הסמים המסוכנים [נוסח חדש] תשל""ג – 1973 (להלן: ""פקודת הסמים המסוכנים""); החזקת כלים להכנת סם שלא לצריכה עצמית - לפי סעיף 10 רישה לפקודת הסמים המסוכנים.",רקע
4,SH-21-09-38764-269,"בהתאם לעובדות בהן הורשע, ביום 9.11.19 בשעה 1:30 לערך, החזיק הנאשם בדירתו סם מסוכן מסוג קנבוס במשקל כולל של 2,500 גרם נטו אשר היה מפוזר בחללים שונים של הבית בשקיות.",רקע
5,SH-21-09-38764-269,"כמו כן, החזיק הנאשם בחדר בדירתו, ציוד לגידול ולהכנת סם מסוכן כדלקמן: גופי תאורה ובתי מנורות; משאבה עטופה בנייר כסף; ספקי כוח וכן ספק כוח עם מד חום; לוח חשמל; צינור מזגן; שני משקלים; שקיות חלוקה.",רקע
6,SH-21-09-38764-269,"בהסכמת הצדדים, התבקש שירות המבחן לערוך תסקיר בעיננו של הנאשם, וכן המאשימה הודיעה כי תגביל את טיעוניה לענישה של מאסר אשר יכול וירוצה בעבודות שירות.",רקע
7,SH-21-09-38764-269,"שירות המבחן פירט את נסיבות חייו של הנאשם, בן 70, נשוי ואב לשלושה, נעדר עבר פלילי.",תסקיר שירות המבחן
8,SH-21-09-38764-269,"הנאשם עלה ארצה עם משפחתו בשנת 1990, עבד במספר עבודות מזדמנות ומזה שנים רבות עובד כנהג הסעות.",תסקיר שירות המבחן
9,SH-21-09-38764-269,הנאשם סובל החל משנת 2003 מכאבי גב בשל פריצת דיסק ואף נקבעה לו נכות בהיקף 30% לצמיתות.,תסקיר שירות המבחן
10,SH-21-09-38764-269,"אשר לרקע לביצוע העבירות, תיאר הנאשם תקופת משבר שחווה על רקע התדרדרות מצבה הרפואי של אמו אותה סעד וחשש כי בשל כאבי הגב מהם סבל יתקשה לטפל בה.",תסקיר שירות המבחן
11,SH-21-09-38764-269,"הנאשם טען כי השתמש בעבר בשמן קנבוס אשר סייע לו להתמודד עם כאביו, אך נתקל בקשיים בירוקרטיים בהוצאת אישור לקבלת שמן קנבוס רפואי ולכן החליט לגדל קנבוס בביתו.",תסקיר שירות המבחן
12,SH-21-09-38764-269,"בבדיקת שתן שביצע בשירות המבחן, לא נמצאו שרידי סם.",תסקיר שירות המבחן
13,SH-21-09-38764-269,"שירות המבחן התרשם מאדם האוחז בעמדות נורמטיביות, מורתע מההליך השיפוטי, בעל יכולת לביקורת עצמית בדיעבד, מנהל אורח חיים יציב ואינו מחזיק בדפוסים התמכרותיים.",תסקיר שירות המבחן
14,SH-21-09-38764-269,"מכאן, העריך שירות המבחן סיכון נמוך להישנות ביצוע עבירות בעתיד.",תסקיר שירות המבחן
15,SH-21-09-38764-269,"לפיכך, הומלץ להטיל על הנאשם ענישה קונקרטית בדמות מאסר אשר ירוצה בעבודות שירות לצד מאסר מותנה.",תסקיר שירות המבחן
16,SH-21-09-38764-269,"בטרם מתן גזר הדין, התקבלה חוות דעת הממונה על עבודות שירות אשר מצא את הנאשם מתאים לביצוע עבודות שירות תחת מגבלות מסוימות.",תסקיר שירות המבחן
17,SH-21-09-38764-269,"ב""כ המאשימה הפנה לנסיבות ביצוע העבירות, לערכים המוגנים שנפגעו כתוצאה מביצוען ועתר לקביעת מתחם ענישה הנע בין מספר חודשי מאסר אשר יכול וירוצה בעבודות שירות ועד לתשעה חודשי מאסר.",תמצית טיעוני הצדדים
18,SH-21-09-38764-269,"אשר לנסיבותיו האישיות של הנאשם, הפנה ב""כ המאשימה להודאת הנאשם בעבירות, חיסכון בזמן שיפוטי והעדר עבר פלילי.",תמצית טיעוני הצדדים
19,SH-21-09-38764-269,"בנוסף, הפנה לאמור בתסקיר שירות המבחן אשר המליץ על ענישה מרתיעה בדמות מאסר שיכול וירוצה בעבודות שירות.",תמצית טיעוני הצדדים
20,SH-21-09-38764-269,"לפיכך, עתר ב""כ המאשימה למקם את הנאשם ברף הגבוה (כך טען) של המתחם ולהטיל עליו תשעה חודשי מאסר אשר יכול וירוצו בעבודות שירות לצד ענישה נלווית.",תמצית טיעוני הצדדים
21,SH-21-09-38764-269,"ב""כ המאשימה צירף פסיקה לביסוס טיעוניו.",תמצית טיעוני הצדדים
22,SH-21-09-38764-269,"ב""כ הנאשם טען כי מתחם הענישה במקרה זה נע בין מאסר מותנה ועד למספר חודשי מאסר אשר יכול וירוצו בעבודות שירות.",תמצית טיעוני הצדדים
23,SH-21-09-38764-269,"אשר למיקומו של הנאשם במתחם, פירט ב""כ הנאשם את נסיבות חייו, היעדר עבר פלילי, קבלת אחריות על ידו והצער שהביע.",תמצית טיעוני הצדדים
24,SH-21-09-38764-269,"בנוסף, ביקש להתחשב ברקע שהוביל את הנאשם לביצוע העבירות, כאשר מדובר באדם בן 70 הסובל מבעיות גב וסעד את אמו עד לפטירתה.",תמצית טיעוני הצדדים
25,SH-21-09-38764-269,"ב""כ הנאשם סבר כי הנאשם הורתע מההליכים המשפטיים כנגדו והיפנה להתרשמות שירות המבחן כי אין מדובר באדם בעל דפוסים התמכרותיים אשר הסיכון להישנות מעורבות פלילית מצדו הוא נמוך.",תמצית טיעוני הצדדים
26,SH-21-09-38764-269,"לפיכך, ביקש ב""כ הנאשם להסתפק בענישה צופה פני עתיד לצד מספר שעות של""צ.",תמצית טיעוני הצדדים
27,SH-21-09-38764-269,הסנגור צירף פסיקה לביסוס טיעוניו.,תמצית טיעוני הצדדים
28,SH-21-09-38764-269,"הנאשם בדברו, הביע חרטה וטען בעת ביצוע העבירות היה שרוי במשבר.",תמצית טיעוני הצדדים
29,SH-21-09-38764-269,"עבירת החזקת סם שלא לצריכה עצמית היא בעלת פוטנציאל פגיעה במספר מישורים: החל מצרכן הסם, דרך סביבתו הקרובה הנפגעת לא פעם משיבוש אורחות חייו בשל צריכת הסם, ועד לציבור הרחב הנופל לעיתים קורבן לביצוע עבירות שנועדו לממן את צריכת הסם.",קביעת מתחם ענישה
30,SH-21-09-38764-269,"בנסיבות מסוימות, אדם המחזיק בסם שלא לצריכה עצמית מהווה חלק משמעותי משרשרת הפצת הסם.",קביעת מתחם ענישה
31,SH-21-09-38764-269,יש להתייחס באופן דומה לערכים הנפגעים כתוצאה מהחזקת כלים להכנת סם שלא לצריכה עצמית.,קביעת מתחם ענישה
32,SH-21-09-38764-269,"בנסיבות המקרה הנדון, טען הנאשם בפני שירות המבחן כי החזיק בסם על מנת להפיק ממנו שמן לצריכתו העצמית, אולם בבית המשפט הודה כי החזיקו שלא לצריכתו העצמית.",קביעת מתחם ענישה
33,SH-21-09-38764-269,"בנוסף לכמות הסם המשמעותית שנתפסה, פריטים נוספים מבססים את מטרת החזקתו ובהם חלוקת הסם לשקיות, שני משקלים וכן שקיות חלוקה שנתפסו במקום.",קביעת מתחם ענישה
34,SH-21-09-38764-269,"זאת ועוד: הנאשם הורשע אף בעבירת החזקת כלים להכנת סם שלא לצריכה עצמית, כלים המשמשים לגידול סם מסוכן.",קביעת מתחם ענישה
35,SH-21-09-38764-269,"בנסיבות כוללות אלה, לאחר ששקלתי את מידת הפגיעה בערכים המוגנים, את נסיבות ביצוע העבירה והפסיקה הנוהגת, אני קובע כי מתחם העונש ההולם במקרה זה נע בין תקופה קצרה של מאסר בעבודות שירות, ועד לעשרה חודשי מאסר בפועל, לצד ענישה נלווית של מאסר מותנה וקנס.",קביעת מתחם ענישה
36,SH-21-09-38764-269,"לגבי גובה הקנס, יש להתחשב בכמות הסם ולצד זאת במצבו הכלכלי של הנאשם כפי שבא לידי ביטוי בתסקיר שירות המבחן.",קביעת מתחם ענישה
37,SH-21-09-38764-269,"לפיכך, אני קובע כי מתחם הקנס נע בין 2,000-10,000 ₪.",קביעת מתחם ענישה
38,SH-21-09-38764-269,"הנאשם יליד 1953, קיבל אחריות על ביצוע העבירות, הביע חרטה וזוהי הסתבכותו הראשונה עם החוק.",העונש המתאים
39,SH-21-09-38764-269,יש להתחשב בגילו של הנאשם ובעובדה שעד כה לא הסתבך מעולם בביצוע עבירות פליליות.,העונש המתאים
40,SH-21-09-38764-269,"בנוסף, כפי שציין שירות המבחן, הנאשם אינו סובל מדפוסים התמכרותיים, והערכת הסיכון להישנות עבירות מצדו היא נמוכה.",העונש המתאים
41,SH-21-09-38764-269,"עוד יש לשקול את מצבו הבריאותי של הנאשם, ואת השפעת מידת העונש עליו ועל משפחתו הקרובה.",העונש המתאים
42,SH-21-09-38764-269,"בנסיבות כוללות אלה, יש למקם את הנאשם ברף הנמוך של מתחם הענישה.",העונש המתאים
43,SH-21-09-38764-269,"לפיכך, החלטת להטיל על הנאשם את העונשים הבאים:",העונש המתאים
44,SH-21-09-38764-269,"מאסר למשך שלושה חודשים אשר ירוצה בעבודות שירות, זאת בהתאם לחוות דעת הממונה על עבודות השירות.",העונש המתאים
45,SH-21-09-38764-269,"בית המשפט הבהיר לנאשם כי ככל שלא יעמוד בתנאי עבודות השירות, יתכן כי הממונה יחליט להפקיע את יתרת המאסר כך שירוצה כמאסר בפועל.",העונש המתאים
46,SH-21-09-38764-269,שישה חודשי מאסר אותם לא ירצה אלא אם יעבור עבירת סמים מסוג פשע תוך 3 שנים.,העונש המתאים
47,SH-21-09-38764-269,חודשיים מאסר אותם לא ירצה אלא אם יעבור עבירת סמים מסוג עוון תוך 3 שנים.,העונש המתאים
48,SH-21-09-38764-269,"קנס בסך 2,000 ₪ או חודש מאסר תמורתו.",העונש המתאים
49,SH-21-09-38764-269,ניתן צו להשמדת הסמים והכלים.,העונש המתאים
50,SH-21-09-38764-269,ככל שנותרו מוצגים נוספים – יחולטו או יושמדו בהתאם לשיקול דעת קצין משטרה.,העונש המתאים
51,SH-21-09-38764-269,"ככל שקיים פיקדון בתיק זה או בתיק מעצר הקשור בו, יקוזז מגובה הקנס והיתרה תושב לידי הנאשם, זאת בהיעדר מניעה בדין.",העונש המתאים
52,SH-21-09-38764-269,זכות ערעור תוך 45 יום מהיום.,העונש המתאים
53,SH-21-09-38764-269,"54678313ניתן היום,  ט' אדר תשפ""ג, 02 מרץ 2023, במעמד הצדדים.",העונש המתאים
