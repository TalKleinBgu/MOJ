,verdict,text,part
0,SH-19-01-80761-988,באמצעות תביעות תל אביב,לפני כבוד השופט  רועי פרי
1,SH-19-01-80761-988,"ע""י עו""ד רעות בן משה",לפני כבוד השופט  רועי פרי
2,SH-19-01-80761-988,"ע""י ב""כ עו""ד שני דרי",נגד
3,SH-19-01-80761-988,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נגד
4,SH-19-01-80761-988,"חוק העונשין, תשל""ז-1977: סע'  40ד, 275",נגד
5,SH-19-01-80761-988,"הנאשם הורשע על יסוד הודאתו, במסגרת הסדר טיעון דיוני, בכתב אישום מתוקן, בעבירה של החזקת סם שלא לצריכה עצמית, לפי סעיף 7(א) +7(ג) רישא לפקודת הסמים המסוכנים [נוסח חדש], תשל""ג – 1973 ובעבירה של הפרעה לשוטר במילוי תפקידו, לפי סעיף 275 לחוק העונשין, תשל""ז- 1977.",גזר דין
6,SH-19-01-80761-988,"למקרא כתב האישום המתוקן עולה כי  ביום 23.1.19, בשעת בוקר,  הגיעו שוטרים לדירתו של הנאשם בגבעת שמואל, לצורך ביצוע צו חיפוש.",גזר דין
7,SH-19-01-80761-988,"הנאשם הכשיל את השוטרים מלבצע את תפקידם, עת בזמן שנקשו על דלתו, השליך מחלון הדירה שקיות שהכילו סם מסוכן מסוג קנביס, במשקל כולל של 1.33 ק""ג, שלא לצריכתו העצמית.",גזר דין
8,SH-19-01-80761-988,במהלך החיפוש נתפסו בדירה משקל אלקטרוני ושלושה טלפונים ניידים.,גזר דין
9,SH-19-01-80761-988,לא נקשר הסדר עונשי בין הצדדים.,גזר דין
10,SH-19-01-80761-988,"הנאשם נשלח לקבלת תסקיר מאת שירות המבחן וחוו""ד מטעם הממונה על עבודות השירות.",גזר דין
11,SH-19-01-80761-988,"התובעת המלומדת, הפנתה לעברו הפלילי של הנאשם (ת/1), עמדה על נסיבות ביצוע העבירות, כמות הסם, הערכים המוגנים והפגיעה בהם ועתרה לקביעת מתחם עונשי הולם הנע בין 6 חודשים ל- 12 חודשי מאסר לריצוי בפועל.",גזר דין
12,SH-19-01-80761-988,"התובעת הפנתה לעברו התעבורתי של הנאשם (ת/2), לתסקיר שירות המבחן לפיו הנאשם לא השכיל להשתלב בהליך טיפולי במסגרת השירות, ממשיך לעשות שימוש בסם ומתקשה לגלות תובנה לבעייתיות במצבו.",גזר דין
13,SH-19-01-80761-988,"התובעת ביקשה למקם את הנאשם בשליש העליון של המתחם ולהשית עליו מאסר בפועל, מאסר מותנה, קנס ופסילת רישיון נהיגה.",גזר דין
14,SH-19-01-80761-988,"הסנגורית המלומדת, עשתה ככל שניתן לטובת מרשה, תוך שלימדה עליו סנגוריה רהוטה.",גזר דין
15,SH-19-01-80761-988,"הסנגורית עמדה על נסיבותיו האישיות של הנאשם, תאונת הדרכים הקשה שעבר, בעטיה משתמש בסם לצרכיו הרפואיים,  כראיה הגישה מסמך רפואי אודות הנאשם (ס/1).",גזר דין
16,SH-19-01-80761-988,"ציינה כי עברו של הנאשם התיישן, ההרשעה אחרונה משנת 2012 בגין עבירה משנת 2010, ומאז קרות האירוע לא נפתחו כנגד הנאשם תיקים חדשים.",גזר דין
17,SH-19-01-80761-988,"הסנגורית הפנתה לנסיבות ביצוע העבירות וטענה כי לא נמצאה אינדיקציה  לסחר בסם, כאשר לטענתה, הנאשם החזיק בכמות גדולה של סם ובתצורה זו לשם הפקת שמן ממנו.",גזר דין
18,SH-19-01-80761-988,"כמו כן, טענה כי הנאשם השליך את הסם מחלון ביתו, נוכח הבהלה מנוכחות השוטרים,  בפרט בשל העובדה כי מתגורר בביתו עם אשתו ושלושת ילדיהם הקטינים.",גזר דין
19,SH-19-01-80761-988,הנאשם הודה במיוחס לו עוד בחקירתו הראשונה במשטרה.,גזר דין
20,SH-19-01-80761-988,"הנאשם נטל אחריות מלאה על מעשיו ובהזדמנות הראשונה, הביע חרטה וחסך בזמן שיפוטי ניכר.",גזר דין
21,SH-19-01-80761-988,"בנוסף, נטען כי הנאשם לא שיתף פעולה עם שירות המבחן לעניין הטיפול, משום שצורך את הסם מטעמים רפואיים ואינו זקוק לטיפול ולגמילה ממנו.",גזר דין
22,SH-19-01-80761-988,"ההגנה הסכימה לחילוט הרכוש שנתפס מהנאשם, חלף הכרזתו כסוחר סמים והסתפקות בכך חלף הטלת רכיבים כספיים נוספים.",גזר דין
23,SH-19-01-80761-988,הסנגורית ציינה בשולי טיעוניה כי ככל שבית המשפט שוקל הטלת מאסר על הנאשם מבקשת היא כי זה ירוצה בדרך של עבודות שירות.,גזר דין
24,SH-19-01-80761-988,"הנאשם בדברו האחרון, טען כי שינה את אורחות חייו מזה עשור, כך שמאז מאסרו האחרון הקים משפחה ולא ביצע עבירות נוספות.",גזר דין
25,SH-19-01-80761-988,עמד על מצבו הרפואי והסביר את צריכת הסם על רקע הכאב ממנו הוא סובל.,גזר דין
26,SH-19-01-80761-988,"על פי תיקון 113 לחוק העונשין, העיקרון המנחה בענישה הוא עיקרון ההלימה, אשר מכוון ליצירת יחס הולם בין חומרת מעשי העבירה בנסיבותיה ומידת אשמו של הנאשם, ובין סוג ומידת העונש שיוטל עליו.",דיון והכרעה
27,SH-19-01-80761-988,"על בית המשפט, בקביעת מתחם העונש ההולם, להתייחס לנסיבות ביצוע העבירה, הערך המוגן שבבסיס העבירה ומידת הפגיעה בו, ובמדיניות הענישה הנוהגת.",דיון והכרעה
28,SH-19-01-80761-988,"נסיבות ביצוע העבירות מושא תיקנו מלמדות על החזקת סם מסוג קנבוס, מחולק לשקיות,  בהיקף ניכר של מעל לק""ג (1.3 ק""ג), תוך הכשלת שוטרים שהגיעו לבצע צו חיפוש בדירתו של הנאשם, בכך שהשליך את הסם מחלון הדירה.",דיון והכרעה
29,SH-19-01-80761-988,בנוסף החזיק הנאשם בביתו משקל אלקטרוני.,דיון והכרעה
30,SH-19-01-80761-988,"הרקע לביצוע העבירות, כפי שעולה מתסקיר שירות המבחן וטיעוני ההגנה, הוא שימושו של הנאשם בסם מטעמים רפואיים ורצונו להפיק ממנו שמן.",דיון והכרעה
31,SH-19-01-80761-988,לא נמצאה אינדיקציה לסחר בסמים.,דיון והכרעה
32,SH-19-01-80761-988,"עם זאת, הנאשם עשה דין לעצמו בכך שהחזיק בסם ללא היתר כדין, ובכמות ניכרת, חלף פניה לגורמים המוסמכים וקבלת היתר להחזקה ושימוש בקנביס רפואי.",דיון והכרעה
33,SH-19-01-80761-988,"בנוסף כמות הסם, חלוקתו והפריטים שנתפסו בביתו, אינם משתלבים עם הטענה בדבר החזקה לצריכה עצמית (כאמור הנאשם הורשע על יסוד הודאתו בעבירה של החזקה שלא לצריכה עצמית).",דיון והכרעה
34,SH-19-01-80761-988,"לעניין הערכים המוגנים, כידוע נזקי הסמים ופגיעתם בחברה, משתרעים על מרחבים ניכרים.",דיון והכרעה
35,SH-19-01-80761-988,נראה כי עבירות הסם מכלות כל חלקה טובה בחברתנו.,דיון והכרעה
36,SH-19-01-80761-988,"פגיעתם של הסמים בחברה רחב היקף, הן באשר למשתמש הבודד, משפחתו והמעגל הקרוב והן באשר לחברה כולה לאור הפעילות הפלילית של הצרכן המבקש לספק את הדחף לסם ומבצע על הדרך עבירות נוספות, בעיקר מתחם הרכוש.",דיון והכרעה
37,SH-19-01-80761-988,"בנוסף, מעגלי הייצור והשיווק של הסם, מייצרים כשלעצמם פעילות עבריינית נרחבת.",דיון והכרעה
38,SH-19-01-80761-988,"הגם שמדובר בהחזקה של סם ""קל"" בעגה העממית, שלסיווג זה אין כל זכר בפקודת הסמים, שכן סם הוא סם הוא סם !, אין להקל ראש בדברים.",דיון והכרעה
39,SH-19-01-80761-988,"המדובר בפגיעה של ממש בערך החברתי ובפעילות אסורה ומזיקה, ויש ליתן משקל להיקפה ולנזק הפוטנציאלי והקונקרטי.",דיון והכרעה
40,SH-19-01-80761-988,"הפסיקה הרווחת הבחינה בין  החזקת סמים ""קלים"", כגון קנביס וחשיש לבין החזקת סמים אחרים, ובתוך כך סמים ""קשים"" כגון: קוקאין והרואין, וכן באשר לכמות הסם  ואופן החזקתו.",דיון והכרעה
41,SH-19-01-80761-988,בענייננו לא נמצאה כל אינדיקציה לסחר בסמים.,דיון והכרעה
42,SH-19-01-80761-988,"לאחר ששמעתי טיעוני הצדדים, עמדתי על נסיבות ביצוע העבירות, הערכים המוגנים והפגיעה בהם, בהינתן מדיניות הפסיקה הנוהגת, שהינה מגוונת למדי, בהחזקת סם מסוג דא, מצאתי לקבוע מתחם עונשי הולם שנע בין מאסר ולו קצר שיכול וירוצה בדרך של עבודות שירות ועד ל- 12 חודשי מאסר בפועל לצד ענישה נלווית.",דיון והכרעה
43,SH-19-01-80761-988,"הנאשם כבן 30, נשוי ואב ל-3 ילדים קטינים.",מיקומו של הנאשם בתוך המתחם
44,SH-19-01-80761-988,"הודה בפתח משפטו ולמעשה כבר בחקירתו במשטרת ישראל, נטל אחריות מלאה על מעשיו וחסך בזמן שיפוטי ניכר, כמו גם בזמנה של התביעה הכללית ובזמנם של עדי התביעה.",מיקומו של הנאשם בתוך המתחם
45,SH-19-01-80761-988,"לנאשם עבר פלילי (ת/1) שהתיישן, הרשעתו האחרונה משנת 2012 בגין עבירה משנת 2010, בגין עבירה של תגרה והחזקת סכין ובעברו הרחוק עבירה של החזקת סם שלא לצריכה עצמית (עבירה מלפני 12 שנים).",מיקומו של הנאשם בתוך המתחם
46,SH-19-01-80761-988,עיינתי בגיליון הרישום התעבורתי שהוגש בפני (ת/2) ונוכחתי לדעת כי רובן של העבירות הינן מסוג ברירות משפט.,מיקומו של הנאשם בתוך המתחם
47,SH-19-01-80761-988,"מאז ביצוע העבירות מושא תיקנו עברה תקופה של שנה ושמונה חודשים, במהלכה לא נפתחו תיקים חדשים לחובת הנאשם.",מיקומו של הנאשם בתוך המתחם
48,SH-19-01-80761-988,"הנאשם שומר על יציבות תעסוקתית, עובד למחייתו במאפיה, ומפרנס את משפחתו כאשר בת זוגו אינה עובדת.",מיקומו של הנאשם בתוך המתחם
49,SH-19-01-80761-988,"לנאשם מצב רפואי שאינו פשוט, כמתואר במסמך הרפואי (ס/1), סובל מכאבים עזים בעקבות תאונת אופנוע שעבר לפני כ- 6 שנים.",מיקומו של הנאשם בתוך המתחם
50,SH-19-01-80761-988,הדברים קיבלו ביטוי גם בתסקירי שירות המבחן.,מיקומו של הנאשם בתוך המתחם
51,SH-19-01-80761-988,לתיק הוגשו שני תסקירים מאת שירות המבחן.,מיקומו של הנאשם בתוך המתחם
52,SH-19-01-80761-988,"שירות המבחן סוקר את נסיבותיו של הנאשם, נסיבות שאינן פשוטות והסתבכותו עם החוק שבעבר.",מיקומו של הנאשם בתוך המתחם
53,SH-19-01-80761-988,"הנאשם בן להורים המקיימים אורח חיים חרדי, כאשר לנאשם קשר קרוב לבני משפחתו והוא מסייע בטיפול באביו הנכה המצוי במצב סיעודי לאור אירוע מוחי שעבר.",מיקומו של הנאשם בתוך המתחם
54,SH-19-01-80761-988,"בנוסף, הקשר הזוגי בין הנאשם לבת זוגו ידע עליות ומורדות בעת האחרונה והשניים  פנו להליך גישור.",מיקומו של הנאשם בתוך המתחם
55,SH-19-01-80761-988,"שירות המבחן מציין כי הנאשם מטופל לאור מצבו הרפואי במרפאת כאב ואף פנה בבקשה לקבלת היתר לשימוש בקנביס רפואי, עם זאת לאור התמשכות ההליכים הבירוקרטיים טרם קיבל את הרישיון.",מיקומו של הנאשם בתוך המתחם
56,SH-19-01-80761-988,"שירות המבחן התרשם כי מעבר לצריכתו היומיומית של הנאשם בקנביס, עליה דיווח לשירות, לא קיימת אינדיקציה לבעייתיות נוספת בתחום זה, ובדיקת השתן שמסר הנאשם העידה על שימוש בקנביס.",מיקומו של הנאשם בתוך המתחם
57,SH-19-01-80761-988,שירות המבחן מציין כי כגורמי סיכוי ניתן להצביע על היציבות התעסוקתית בה מחזיק הנאשם ומאמציו לקדם את קבלת ההיתר לקנביס רפואי.,מיקומו של הנאשם בתוך המתחם
58,SH-19-01-80761-988,"ללא התערבות טיפולית והפסקת השימוש בסם, קיים סיכון להישנות התנהגות שולית, ובהעדר נכונות מצד הנאשם להשתלב בהליך טיפולי, אין השירות בא בהמלצה טיפולית-שיקומית בעניינו.",מיקומו של הנאשם בתוך המתחם
59,SH-19-01-80761-988,גם בתסקירו העדכני של השירות (4.8.20) בהינתן שיתוף הפעולה החלקי של הנאשם עם השירות לא בא השירות בהמלצה טיפולית בעניינו.,מיקומו של הנאשם בתוך המתחם
60,SH-19-01-80761-988,"עם זאת השירות מעדכן, מפיו של הנאשם, כי במהלך חודש יוני השנה הפסיק לצרוך מהסם ומטופל בטיפול תרופתי כפי שהומלץ במרפאת הכאב.",מיקומו של הנאשם בתוך המתחם
61,SH-19-01-80761-988,"התקבלה חוו""ד הממונה על עבודות השירות, לפיה הנאשם נמצא מתאים לביצוע עבודות שירות, ללא כל מגבלות.",מיקומו של הנאשם בתוך המתחם
62,SH-19-01-80761-988,"לאחר שנתתי דעתי לטעמים שמניתי לעיל ובתוך כך לנסיבות שאינן קשורות בביצוע העבירות, לאור חלוף הזמן, של כמעט שנתיים שהנאשם אינו מסתבך עם החוק, העדר פתיחת תיקים חדשים, מצבו הרפואי של הנאשם, היציבות התעסוקתית בה מחזיק, בהינתן שעול פרנסת הבית וילדיו הקטינים מוטלים על כתפיו, בשים לב שעברו של הנאשם התיישן, עם זאת גילה העדר מוטיבציה לטיפול במסגרת שירות המבחן - מצאתי למקם את הנאשם, לא בלי התלבטות, לקראת השליש התחתון של מתחם העונש ההולם, תוך הטלת רכיב של מאסר שירוצה בדרך של עבודות שירות, בכפוף לחוו""ד הממונה שהתקבלה לתיק, לצד ענישה נלווית וחילוט הרכוש בהתאם להסכמת ההגנה.",מיקומו של הנאשם בתוך המתחם
63,SH-19-01-80761-988,"עוד לקחתי בחשבון כי הנאשם שהה תקופה ארוכה בתנאים מגבילים, תוך ששמר עליהם קלה כחמורה ומבלי שנרשמו לחובתו הפרות כלשהן.",מיקומו של הנאשם בתוך המתחם
64,SH-19-01-80761-988,"לא מצאתי לחרוג בתיק זה ממתחם העונש ההולם, כהוראת סעיף 40ד לחוק העונשין.",מיקומו של הנאשם בתוך המתחם
65,SH-19-01-80761-988,"לא מצאתי נסיבות שמצדיקות זאת, בהינתן שהנאשם עשה דין לעצמו תוך שימוש בסם, עוד בטרם פנה לקבלת  היתר לקנביס רפואי, החזיק בכמות ניכרת של סם והעדר מוטיבציה לטיפול.",מיקומו של הנאשם בתוך המתחם
66,SH-19-01-80761-988,"אשר על כן, מצאתי לגזור על הנאשם את העונשים הבאים:",מיקומו של הנאשם בתוך המתחם
67,SH-19-01-80761-988,"90 ימי מאסר שירוצו בדרך של עבודות שירות, ללא ניכוי ימי מעצר, בכפוף לחוו""ד הממונה על עבודות השירות.",מיקומו של הנאשם בתוך המתחם
68,SH-19-01-80761-988,"על הנאשם להתייצב לתחילת ריצוי עבודות השירות ביום 1.11.20, עד השעה 08:30, כשהוא מצויד בתעודת זהות, במפקדת שב""ס, מחוז המרכז, יחידת עבודות השירות רמלה.",מיקומו של הנאשם בתוך המתחם
69,SH-19-01-80761-988,אני מזהיר את הנאשם כי אי מילוי עבודות השירות עלול להוביל להפסקתן וריצוי יתרת התקופה מאחורי סורג ובריח.,מיקומו של הנאשם בתוך המתחם
70,SH-19-01-80761-988,מאסר על תנאי בן 6 חודשים למשך 3 שנים והתנאי שהנאשם לא יעבור בתקופה זו עבירה על פקודת הסמים מסוג פשע.,מיקומו של הנאשם בתוך המתחם
71,SH-19-01-80761-988,"אני מחלט, בהסכמת ההגנה, אופנוע מסוג פיאג'ו מ.ר 22-687-79 וטלפונים ניידים, שנתפסו ברשות הנאשם לטובת קרן החילוט שלפי פקודת הסמים.",מיקומו של הנאשם בתוך המתחם
72,SH-19-01-80761-988,"לאור נסיבותיו של הנאשם ומשפחתו, לא מצאתי להטיל רכיבים כספיים נוספים.",מיקומו של הנאשם בתוך המתחם
73,SH-19-01-80761-988,"לאור העובדה כי העבירות מושא תיקנו לא בוצעו בהקשר לשימוש ברכב, עברו התעבורתי של הנאשם מורכב ברובו מברירות משפט, לא מצאתי להורות על פסילת רישיון הנהיגה של הנאשם.",מיקומו של הנאשם בתוך המתחם
74,SH-19-01-80761-988,צו כללי למוצגים – סמים ומשקל יושמדו.,מיקומו של הנאשם בתוך המתחם
75,SH-19-01-80761-988,ככל שישנם מוצגים נוספים בתיק זה יטופלו בהתאם להחלטת קצין משטרה מוסמך.,מיקומו של הנאשם בתוך המתחם
76,SH-19-01-80761-988,"ככל שקיימים פיקדונות בתיק זה או בתיקים קשורים – מ""י/מ""ת – יוחזרו לנאשם או למי מטעמו בכפוף לכל דין או החלטה אחרת.",מיקומו של הנאשם בתוך המתחם
77,SH-19-01-80761-988,זכות ערעור לבית המשפט המחוזי בתל אביב בתוך 45 ימים מהיום.,מיקומו של הנאשם בתוך המתחם
78,SH-19-01-80761-988,המזכירות תעביר העתק מגזר הדין לשירות המבחן ולממונה על עבודות השירות.,מיקומו של הנאשם בתוך המתחם
79,SH-19-01-80761-988,"ניתן היום,  י""ז אלול תש""פ, 06 ספטמבר 2020, במעמד  הצדדים.",מיקומו של הנאשם בתוך המתחם
