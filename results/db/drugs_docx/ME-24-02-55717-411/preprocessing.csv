,verdict,text,part
0,ME-24-02-55717-411,"אשר אושרי בן שמעון דיין 
ע""י ב""כ עו""ד יפעת סיל",הנאשם
1,ME-24-02-55717-411,"חוק העונשין, תשל""ז-1977: סע'  40, 334, 335(א)(1), ד, חS, יCא",הנאשם
2,ME-24-02-55717-411,"פקודת הסמים המסוכנים [נוסח חדש], תשל""ג-1973",הנאשם
3,ME-24-02-55717-411,"הנאשם שלפני נותן את הדין בגין עבירה של פציעה בנסיבות מחמירות, בניגוד לסעיף 334, ביחד עם 335(א)(1) לחוק העונשין, תשל""ז-1977.",כתב האישום והשתלשלות הדיון
4,ME-24-02-55717-411,"בהתאם לעובדות כתב האישום המתוקן, בהן הודה הנאשם, במסגרת הסדר טיעון, בהיותו עובד במכולת ""ברכה"" ביישוב ""גן יבנה"", בתאריך 11.02.2024, סמוך לשעה 15:59, הגיעו למכולת נפגע העבירה - תושב ""אבו תלול"" - וכן אחיו, עמם לא היתה לנאשם היכרות קודמת.",כתב האישום והשתלשלות הדיון
5,ME-24-02-55717-411,"השניים נטלו את המוצרים אותם ביקשו לרכוש ונעמדו בקופה, כדי לשלם בעבורם.",כתב האישום והשתלשלות הדיון
6,ME-24-02-55717-411,"הנאשם, אשר עמד בסמוך אליהם, עבר במעבר שבמקום תוך שהדף את הנפגע.",כתב האישום והשתלשלות הדיון
7,ME-24-02-55717-411,הנפגע נמנע מלהגיב לכך ונותר ממתין בתור לקופה.,כתב האישום והשתלשלות הדיון
8,ME-24-02-55717-411,"הנפגע השיב, כי אינו מדבר עברית, התנצל בפני הנאשם ויצא את המכולת לרכבו מסוג טנדר טויוטה.",כתב האישום והשתלשלות הדיון
9,ME-24-02-55717-411,"בהמשך, יצא הנאשם אף הוא את המכולת, הביט לעבר הנפגע במבט מאיים וקרא לו לצאת מהרכב, תוך שמגדף אותו על רקע הלאום אליו הוא משתייך.",כתב האישום והשתלשלות הדיון
10,ME-24-02-55717-411,"אחרים, אשר שהו במקום, ניסו לחסום את הנאשם, אך הלה החל להתקרב לעבר הטנדר שבו שהה הנפגע, כשהוא מסמן בידיו לעבר המתלונן ""חכה חכה"" ואוחז בידו בסכין, אותה נשא בכיסו במסגרת עבודתו.",כתב האישום והשתלשלות הדיון
11,ME-24-02-55717-411,"הנפגע, אשר תמה אודות  מעשיו של הנאשם וצעקותיו, יצא לעברו, השניים נעמדו זה מול זה והנאשם דקר את הנפגע בצווארו.",כתב האישום והשתלשלות הדיון
12,ME-24-02-55717-411,עובר אורח שהגיע למקום הפריד בין הניצים וליווה את הנפגע ואת אחיו בחזרה אל הטנדר.,כתב האישום והשתלשלות הדיון
13,ME-24-02-55717-411,"הנאשם עזב את המקום, נכנס לרכבו ונסע לביתו.",כתב האישום והשתלשלות הדיון
14,ME-24-02-55717-411,"בחלוף מספר שניות, שת הנפגע ליבו לכך, שהוא מדמם מצווארו, ויצא מהטנדר.",כתב האישום והשתלשלות הדיון
15,ME-24-02-55717-411,"למקום הוזעק מגן דוד אדום, אמבולנס פינה את הנפגע לבית חולים, שם אושפז, תוך שאובחנו אצלו אמפיזמה קלה בצוואר, חתך אופקי בצוואר התחתון של כ- 3.5 ס""מ, עם דמם קל לעיתים.",כתב האישום והשתלשלות הדיון
16,ME-24-02-55717-411,"החתך נתפר תחת הרדמה, ולאחר מכן הוכנס לניתוח עקב חשד לפציעת קנה הנשימה ולאור חתך של הטרכיאה.",כתב האישום והשתלשלות הדיון
17,ME-24-02-55717-411,"בין הצדדים נקשר הסדר,  אשר נערך בהליך של דיון מקדמי לפני מותב מגשר, במסגרתו תוקן כתב האישום.",כתב האישום והשתלשלות הדיון
18,ME-24-02-55717-411,הנאשם הורשע על פי הודאתו והופנה להערכת שירות המבחן למבוגרים.,כתב האישום והשתלשלות הדיון
19,ME-24-02-55717-411,הנפגע הופנה אף הוא לתסקיר נפגע עבירה.,כתב האישום והשתלשלות הדיון
20,ME-24-02-55717-411,ההסדר לא כלל הסכמות עונשיות.,כתב האישום והשתלשלות הדיון
21,ME-24-02-55717-411,"לאחר שהוגשו התסקירים, טענו הצדדים לעונש וזאת לאחר שנדחתה בקשת ההגנה להפנות את הנאשם לתסקיר נוסף.",כתב האישום והשתלשלות הדיון
22,ME-24-02-55717-411,מכאן- גזר דין זה.,כתב האישום והשתלשלות הדיון
23,ME-24-02-55717-411,"בענינו של הנאשם הוגש תסקיר, המבוסס על שלוש פגישות אבחון; דיווח מלשכת הרווחה; הקשר עמו במסגרת צו פיקוח מעצרים; וכן מידע שהועבר משירות המבחן לנוער.",הערכת שירות המבחן למבוגרים
24,ME-24-02-55717-411,"הנאשם רווק, כבן 24, מתגורר עם הוריו, עובד במינימרקט משפחתי.",הערכת שירות המבחן למבוגרים
25,ME-24-02-55717-411,הנאשם סיים 12 שנות לימוד עם תעודת בגרות חלקית ותעודת מכונאי.,הערכת שירות המבחן למבוגרים
26,ME-24-02-55717-411,"הנאשם סבל מהפרעות קשב וריכוז, היפראקטיביות, ולכן חווה אי יציבות, תוך מעבר בין מסגרות חינוך.",הערכת שירות המבחן למבוגרים
27,ME-24-02-55717-411,"למרות זאת, היה מקובל חברתית והישגיו הלימודיים היו טובים.",הערכת שירות המבחן למבוגרים
28,ME-24-02-55717-411,מגיל 15 החל הנאשם להשתמש בחומרים משני תודעה.,הערכת שירות המבחן למבוגרים
29,ME-24-02-55717-411,"לדבריו, נגמל מהשימוש בהם בהיותו בן 19.",הערכת שירות המבחן למבוגרים
30,ME-24-02-55717-411,"למרות האמור, נמנע מלמסור בדיקות שתן בשלוש הזדמנויות שונות, ללא סיבה המניחה את הדעת, ואף מסר, כי התקשה למסור דגימה בנוכחות בודק וכי באופן כללי, הוא מתנגד למסירת דגימות לאיתור שרידי סם.",הערכת שירות המבחן למבוגרים
31,ME-24-02-55717-411,"לחובת הנאשם שני רישומים קודמים, האחד – מבית המשפט לנוער, תוך צירוף מספר עבירות בתחום הסמים המסוכנים וכן עבירה של אחזקת סכין למטרה לא כשרה.",הערכת שירות המבחן למבוגרים
32,ME-24-02-55717-411,השני - בגין עבירה של הפרעה לשוטר בעת מילוי תפקידו.,הערכת שירות המבחן למבוגרים
33,ME-24-02-55717-411,"הנאשם נמנע מליטול אחריות מלאה למעשיו, תוך שטען, כי המדובר היה בתגובה להתנהגות קנטרנית כלפיו מצד הנפגע וכי הוא פעל, לשיטתו, מתוך הגנה עצמית.",הערכת שירות המבחן למבוגרים
34,ME-24-02-55717-411,הנאשם אף הכחיש את ההתבטאויות כלפי הנפגע.,הערכת שירות המבחן למבוגרים
35,ME-24-02-55717-411,"כאן המקום לציין, כי  בעקבות  תרשומת זו בתסקיר – נתבקשה ההגנה, בפתח הדיון שנקבע לשמיעת פרשת העונש – להבהיר הדברים ומסרה, כי הנאשם עודנו עומד על הודאתו בעובדות כתב האישום המתוקן.",הערכת שירות המבחן למבוגרים
36,ME-24-02-55717-411,"הנאשם מסר, כי חש בושה וצער בעבורו ובעבור משפחתו בעקבות פרסום מעורבות בעבירה.",הערכת שירות המבחן למבוגרים
37,ME-24-02-55717-411,לטענת הנאשם אינו נוקט באלימות.,הערכת שירות המבחן למבוגרים
38,ME-24-02-55717-411,"לדבריו, אינו זקוק להשתלב בהליך טיפולי.",הערכת שירות המבחן למבוגרים
39,ME-24-02-55717-411,הנאשם ביטא רצון לסיים את ההליך המשפטי בהקדם.,הערכת שירות המבחן למבוגרים
40,ME-24-02-55717-411,"הנאשם השתתף במפגשים בשירות המבחן, הגיע בזמן, למעט בחודש האחרון, אך התקשה להביע את עצמו; התקשה לזהות גורמי סיכון ולבחון דרכים אלטרנטיביות לפתרון קונפליקטים ללא אלימות.",הערכת שירות המבחן למבוגרים
41,ME-24-02-55717-411,נמנע מלמסור דגימות לאיתור שרידי סם.,הערכת שירות המבחן למבוגרים
42,ME-24-02-55717-411,"שירות המבחן התרשם, כי פועל מתוך תפיסה אגוצנטרית ומתקשה להביע אמפתיה לנפגע העבירה.",הערכת שירות המבחן למבוגרים
43,ME-24-02-55717-411,לנאשם נטיה לנוקשות מחשבתית ולהתנהגות אימפולסיבית במצבי לחץ.,הערכת שירות המבחן למבוגרים
44,ME-24-02-55717-411,"לאור סירובו של הנאשם להשתלב בהליך טיפולי וכן לנוכח היעדר התקדמות טיפולית – מצא שירות המבחן, כי קיימת רמת סיכון בינונית להישנות התנהגות פוגענית  ולפיכך - נמנע מלבוא בהמלצה.",הערכת שירות המבחן למבוגרים
45,ME-24-02-55717-411,"בענינו של נפגע העבירה, הוגש תסקיר, המבוסס על מפגש עמו, בסיוע מתורגמן לשפה הערבית, וכן עיון במסמכים הרפואיים.", תסקיר נפגע העבירה
46,ME-24-02-55717-411,"נפגע העבירה, כבן 20 במועד עריכת התסקיר,  בן למשפחה פוליגמית כשלאביו ארבע נשים, נשוי ואב לתינוק.", תסקיר נפגע העבירה
47,ME-24-02-55717-411,"המפקחת על נפגעי העבירה התרשמה מתמונת נזק חמורה ומורכבת, הן בשל הפגיעה בבריאותו של הנפגע והן לאור ההשפעות הרגשיות על חייו.", תסקיר נפגע העבירה
48,ME-24-02-55717-411,"לטענת הנפגע, במהלך הפגיעה בו חש כי עומד לסיים את חייו ואף חווה התנתקות מגופו.", תסקיר נפגע העבירה
49,ME-24-02-55717-411,"הנפגע נושא צלקת, אשר מהווה תזכורת תדמית לפגיעה שחווה ופוגעת בתחושת הביטחון שלו.", תסקיר נפגע העבירה
50,ME-24-02-55717-411,"כיום, מתקיים מקצבת נכות מהמוסד לביטוח לאומי.", תסקיר נפגע העבירה
51,ME-24-02-55717-411,"הנפגע, חש כי איבד את תפקודיו הרגשיים והחברתיים שהיו לו לפני האירוע והוא חווה תחושת בושה, כמי שנכשל להגן על עצמו.", תסקיר נפגע העבירה
52,ME-24-02-55717-411,"עד לאותו אירוע, לא  חווה הנפגע יחס שונה או חריג  במדינת ישראל, אך בתפיסתו ובחווייתו של הנפגע, חפץ הנאשם לגרום למותו לאור היותו מוסלמי, ומאז – נמנע מליצור קשרים חברתיים עם בני המגזר היהודי.", תסקיר נפגע העבירה
53,ME-24-02-55717-411,"בעקבות האירוע הפך הנפגע מתוסכל, חסר סבלנות והוא מתייחס בעצבנות ובכעס כלפי הסובבים אותו.", תסקיר נפגע העבירה
54,ME-24-02-55717-411,"למרות המלצות שקיבל נמנע הנפגע, מלהשתלב בטיפול בתחום הרגשי.", תסקיר נפגע העבירה
55,ME-24-02-55717-411,"המפקחת התרשמה, כי אירוע הפגיעה הביא לטלטלה קשה בחייו של הנפגע; סדק את האמון שלו באחרים; פצע את נפשו.", תסקיר נפגע העבירה
56,ME-24-02-55717-411,"הנפגע מסר, כי מקווה שיוטל על הנאשם עונש שישקף את חומרת הפגיעה בו.", תסקיר נפגע העבירה
57,ME-24-02-55717-411,המפקחת המליצה גם על פיצוי כספי שיהיה בו כדי לסייע לנפגע לקבל הכרה משפטית וחברתית., תסקיר נפגע העבירה
58,ME-24-02-55717-411,"התביעה הגישה, לענין העונש, את גליון הרשעותיו הקודמות של הנאשם.",ראיות לעונש
59,ME-24-02-55717-411,"לחובת הנאשם רישום, ללא הרשעה, משנת 2024, מבית משפט השלום ברחובות, בגין עבירה שענינה הפרעה לשוטר בעת מילוי תפקידו, אשר נעברה בשנת 2023.",ראיות לעונש
60,ME-24-02-55717-411,"עוד לחובת הנאשם רישום ללא הרשעה (צו דרכי טיפול), משנת 2019, בגין שלושה תיקי חקירה משנת 2018, שענינם עבירות נגד פקודת הסמים המסוכנים (לרבות שתי עבירות של סחר בסם מסוכן) וכן עבירה של אחזקת סכין למטרה לא כשרה.",ראיות לעונש
61,ME-24-02-55717-411,ההגנה לא הגישה ראיות לענין העונש.,ראיות לעונש
62,ME-24-02-55717-411,התביעה טענה בנוגע לחומרתו הרבה של האירוע נושא כתב האישום.,טענות הצדדים
63,ME-24-02-55717-411,"לטענתה, נקט הנאשם באלימות ללא הצדקה כלשהי.",טענות הצדדים
64,ME-24-02-55717-411,הפגיעה שפגע הנאשם בנפגע – רק בנס לא הסתיימה באופן חמור יותר.,טענות הצדדים
65,ME-24-02-55717-411,הנאשם אף לא הפסיק את האירוע מיוזמתו והוא הסתיים רק לנוכח התערבות אחרים.,טענות הצדדים
66,ME-24-02-55717-411,"התביעה הדגישה את הנזק שנגרם לנפגע, הן הפיזי והן הנפש, לרבות פגיעות ארוכות טווח.",טענות הצדדים
67,ME-24-02-55717-411,"התביעה הפנתה, לעניין זה, אל תסקיר נפגע העבירה.",טענות הצדדים
68,ME-24-02-55717-411,"התביעה התייחסה לתסקיר  שירות המבחן למבוגרים בעניינו של הנאשם, אשר אינו מגלה כל אפיק שיקומי או טיפולי.",טענות הצדדים
69,ME-24-02-55717-411,"התביעה עותרת למתחם ענישה, אשר ינוע בין 20 ועד 40 חודשים מאסר בפועל.",טענות הצדדים
70,ME-24-02-55717-411,"נוכח גילו הצעיר של הנאשם; עברו הפלילי, שאינו מכביד – עותרת התביעה לעונש בחלק התחתון של המתחם, אך לא ברף התחתון שלו; וכן עונשים של מאסר מותנה ופיצוי לנפגע העבירה.",טענות הצדדים
71,ME-24-02-55717-411,התביעה הגישה פסיקה לתמיכה בעמדתה.,טענות הצדדים
72,ME-24-02-55717-411,"יצוין, כי בפתח הדיון שנקבע לשמיעת פרשת העונש, עתרה ההגנה להפניית הנאשם לתסקיר נוסף, לצורך נסיון חוזר לשלבו בטיפול.",טענות הצדדים
73,ME-24-02-55717-411,לאור התרשמות שירות המבחן מעמדותיו הנוקשות של הנאשם ומהיעדר תוחלת להליך טיפולי; כמו גם לאור מתחמי הענישה הנהוגים בעבירות מסוג זה – לא נעתר בית המשפט לבקשתה.,טענות הצדדים
74,ME-24-02-55717-411,"ההגנה ביקשה, כי בית המשפט יבין, מתוך ""השכל הישר"", גם את מה שלא כתוב בכתב האישום, שלטענתה הייתה ""התרחשות"" שהביאה את הנאשם למעשים.",טענות הצדדים
75,ME-24-02-55717-411,"התביעה התנגדה נחרצות לתוספת עובדות, שאינן מנויות בכתב האישום המתוקן ולאחר מכן זנחה ההגנה טענתה זו.",טענות הצדדים
76,ME-24-02-55717-411,"ההגנה טענה, כי האירוע לא היה מתוכנן וכי הנאשם היה ""מזועזע"" מתוצאותיו.",טענות הצדדים
77,ME-24-02-55717-411,"ההגנה הפנתה לכך, שהנאשם עובד בעסק המשפחתי וטענה, כי העבודה מהווה חלק משיקומו.",טענות הצדדים
78,ME-24-02-55717-411,"לטענתה, מקום העבודה ""שומר"" על הנאשם.",טענות הצדדים
79,ME-24-02-55717-411,"לטענת ההגנה, נמנע הנאשם מלמסור בדיקות לגילוי שרידי סם היות לא מצא מי שייסע עמו לשירות, משום שהערבים היו עסוקים.",טענות הצדדים
80,ME-24-02-55717-411,"ההגנה טענה, כי הנזקים המפורטים בתסקיר נפגע העבירה  מופרזים, כי המתלונן חזר לתפקד ימים ספורים לאחר האירוע ואין כל סיבה שלא יעבוד מאז.",טענות הצדדים
81,ME-24-02-55717-411,"ההגנה טענה ארוכות במטרה לאבחן את פסקי הדין, שהוגשו מטעם התביעה, מהמקרה שלפנינו.",טענות הצדדים
82,ME-24-02-55717-411,"ההגנה טענה, כי הנאשם למד את הלקח, וביקשה שלא למצות עמו את הדין.",טענות הצדדים
83,ME-24-02-55717-411,ההגנה אף הציעה לפצות את נפגע העבירה.,טענות הצדדים
84,ME-24-02-55717-411,"בדברו האחרון של הנאשם, חזר על טענת סנגוריתו, כי לא הגיע למסור את בדיקות לגילוי שרידי סם בשל כך, שהערבים לא התפנו לבוא עמו; נטל אחריות על העבירה והביע צער על מעשיו.",טענות הצדדים
85,ME-24-02-55717-411,"העבירה שעבר הנאשם היא חמורה עד מאוד – הנאשם דקר את נפגע העבירה, עמו אין לו כל היכרות מוקדמת, ללא כל עילה ובלא שקדמה למעשה כל התגרות או פגיעה בו.",דיון והכרעה
86,ME-24-02-55717-411,מעשי הנאשם פגעו בזכותו של המתלונן לשלמות גופו; כבודו; ובטחונו.,דיון והכרעה
87,ME-24-02-55717-411,"מעשי הנאשם גרמו נזקים לא מבוטלים לנפגע – הן בפן הפיזי, כאשר אושפז הנפגע בבית חולים ונדרש לעבור תפירה של חתך ואף ניתוח כירורגי; הן בפן הנפשי והרגשי, כפי שמתואר באריכות בתסקיר נפגע העבירה.",דיון והכרעה
88,ME-24-02-55717-411,"לדברי המתלונן, חש כי עומד לעבור מן העולם ואף חווה ניתוק בין גוף לנפש.",דיון והכרעה
89,ME-24-02-55717-411,"לא זה המקום להיכנס למחלוקת בין הצדדים בשאלת מסוגלותו של הנפגע להשתלב מחדש במעגל העבודה בעתיד, אך בכל מקרה -  מגלה תסקיר נפגע העבירה נזקים ארוכי טווח שנגרמו לו.",דיון והכרעה
90,ME-24-02-55717-411,"לא אחת, הדגיש בית המשפט העליון את תפקידו של בית המשפט במאבק נגד האלימות הפושה בחברה ועל החשיבות להעניש בחומרה את אלו הפונים לדרכי אלימות.",דיון והכרעה
91,ME-24-02-55717-411,רבות נאמר בבתי המשפט על תופעת האלימות הפושה בחברה הישראלית ועל הצורך של איחוד כוחות של כל הרשויות לצורך מלחמה בתופעה זו.,דיון והכרעה
92,ME-24-02-55717-411,"תפקידו של בית המשפט במאבק הוא הטלת עונשים מרתיעים ומשמעותיים על הנוקטים באלימות לפתרון סכסוכים, על מנת להעביר מסר, הן לעבריין האינדיווידואלי, והן לעבריינים הפוטנציאלים ולחברה כולה, כי אין החברה טולרנטית להתנהגויות מעין אלה (ההדגשה אינה במקור).",דיון והכרעה
93,ME-24-02-55717-411,"להלן, תובא סקירה של מדיניות הענישה הנוהגת.",מתחם הענישה
94,ME-24-02-55717-411,"בחלק מהמקרים – הועמדו נאשמים לדין בגין סעיפי עבירה אחרים, אך השיקול המרכזי הינו הדמיון בין המקרים:",מתחם הענישה
95,ME-24-02-55717-411,"קביעת מתחם הענישה היא בהתאם לנסיבות המקרה העומד לדיון, וסקירת מדיניות הענישה הנוהגת היא רק שיקול אחד מבין כלל השיקולים אותו עושה בית המשפט בקובעו מתחם ענישה הולם.",מתחם הענישה
96,ME-24-02-55717-411,"בהתאם להוראות סעיף 40 לחוק העונשין, תשל""ז – 1977, בבואו של בית המשפט לקבוע מתחם ענישה, רשאי לקחת בחשבון מכלול שיקולים, בין היתר, נסיבות ביצוע העבירה; משך ההתנהגות העבריינית; מידת הפגיעה בערכים המוגנים; וכן שיקולים נוספים.",מתחם הענישה
97,ME-24-02-55717-411,"במקרה דנן, קיימים מספר מאפייני חומרה, שלא נמצאו תדיר בפסיקה בגין מקרים דומים, בעבירה נושא כתב האישום (לאחר התיקון): ראש וראשית - אופי האלימות שהופעלה, כאשר במקרה דנן מדובר בדקירה בצוואר - אזור חיוני, שהפגיעה בו עלולה להביא לקטילת הנפגע.",מתחם הענישה
98,ME-24-02-55717-411,אך בנס - לא נגרמה פגיעה חמורה בהרבה.,מתחם הענישה
99,ME-24-02-55717-411,"הדקירה אף היתה עמוקה והביאה לפגיעה בקנה הנשימה ובטריכאה, פגיעה שחייבה ניתוח.",מתחם הענישה
100,ME-24-02-55717-411,התקיפה היתה ללא כל התגרות וכאשר הנפגע אף אינו שש אלי קרב אלא מנסה לחמוק ממגע עם הנאשם ויוצא אל רכבו.,מתחם הענישה
101,ME-24-02-55717-411,"הנאשם הוא שחתר למגע עם הנפגע כשיצא אחריו, גם כאשר הנפגע עזב את חנות המכולת ונכנס לרכבו.",מתחם הענישה
102,ME-24-02-55717-411,"הנאשם לא חדל מהתנהגותו האלימה, אלא לאחר שהוחזק על ידי אחרים.",מתחם הענישה
103,ME-24-02-55717-411,"הנאשם אף גידף את המתלונן בדברים, שנגעו ללאום אליו הוא משתייך.",מתחם הענישה
104,ME-24-02-55717-411,"אמנם, לא הועמד לדין בגין עבירה, שנעברה ממניע שנאה, אך העובדות בהן הודה הנאשם כוללות התבטאויות חמורות אלה.",מתחם הענישה
105,ME-24-02-55717-411,"מכלול הנתונים מלמד על סף גירוי נמוך מאוד אצל הנאשם, על אימפולסיביות ועל היעדר מעצורים.",מתחם הענישה
106,ME-24-02-55717-411,"בשים לב לכלל הנסיבות הללו וכן לנזקים המשמעותיים, שנגרמו לנפגע – מוצא בית המשפט לקבוע מתחם ענישה ולהעמידו בין 18 ועד 36 חודשים מאסר בפועל.",מתחם הענישה
107,ME-24-02-55717-411,"כאמור, לחובת הנאשם רישומים קודמים בעבירות נגד פקודת הסמים המסוכנים, לרבות סחר בסם מסוכן.",קביעת הענישה הספציפית בתוך המתחם
108,ME-24-02-55717-411,"וכן בעבירה של אחזקת סכין למטרה לא כשרה, שהיא הפרוזדור המוביל לטרקלין של שימוש בסכין (הגם שבמקרה הנוכחי - לא נטען, כי הסכין הוחזקה שלא כדין).",קביעת הענישה הספציפית בתוך המתחם
109,ME-24-02-55717-411,"עוד לחובתו רישום בעבירה של הפרעה לשוטר בעת מילוי תפקידו, אשר יש בה כדי ללמד על יחסו לשלטון החוק.",קביעת הענישה הספציפית בתוך המתחם
110,ME-24-02-55717-411,"הפרוגנוזה בענינו, מטעם שירות המבחן למבוגרים, אינה חיובית כלל ועיקר: הנאשם גילה עמדות נוקשות; נמנע מלהביע אמפתיה לנפגע.",קביעת הענישה הספציפית בתוך המתחם
111,ME-24-02-55717-411,שירות המבחן לא מצא תוחלת להליך טיפולי והנאשם עצמו אף  דחה האפשרות להשתלב בטיפול.,קביעת הענישה הספציפית בתוך המתחם
112,ME-24-02-55717-411,הנאשם אף הגדיל לעשות ונמנע מלהגיע – שלוש פעמים שונות - למסירת בדיקה לגילוי שרידי סם.,קביעת הענישה הספציפית בתוך המתחם
113,ME-24-02-55717-411,לאור האמור – לא בוררה עד תום שאלת המשך השימוש שלו בחומרים משני תודעה והשפעתם על התנהגותו.,קביעת הענישה הספציפית בתוך המתחם
114,ME-24-02-55717-411,"טענת ההגנה בנוגע לכך, שהשתלבותו המחודשת של הנאשם בעסק המשפחתי מהווה חלק משיקומו ומכל מקום המסגרת התעסוקתית ""שומרת"" על הנאשם – לא תוכל לעמוד כאשר הנאשם עבר העבירה נושא כתב האישום בהיותו בעבודה, באותו המקום ממש.",קביעת הענישה הספציפית בתוך המתחם
115,ME-24-02-55717-411,"לזכות הנאשם, תילקח הודאתו באשמה, אשר, במקרה דנן, היה בה כדי לחסוך מנפגע העבירה את העמדתו על דוכן העדים, על כל המשתמע מכך, בשים לב להתרשמות המפקחת על נפגעי העבירה בתסקיר שהוגש.",קביעת הענישה הספציפית בתוך המתחם
116,ME-24-02-55717-411,עוד תילקח לזכותו נכונותו לפצות את נפגע העבירה.,קביעת הענישה הספציפית בתוך המתחם
117,ME-24-02-55717-411,עוד ייקח בית המשפט בחשבון את תקופת מעצרו של הנאשם ואת התקופה בה שהה בתנאים מגבילים.,קביעת הענישה הספציפית בתוך המתחם
118,ME-24-02-55717-411,"בסופו של דבר – נוטה הכף לכיוון השתת עונש מאסר בפועל, בכליאה ממשית, על הצד הנמוך של המתחם אך לא ברף הנמוך ממש, שיהיה בו כדי להמחיש את המחיר בגין התנהגותו כמתואר.",קביעת הענישה הספציפית בתוך המתחם
119,ME-24-02-55717-411,עוד יושת על הנאשם עונשים מרתיעים צופים פני עתיד וכן יחויב בפיצוי לנפגע העבירה.,קביעת הענישה הספציפית בתוך המתחם
120,ME-24-02-55717-411,לאחר שבית המשפט שמע טענות הצדדים על פה; עיין בגיליון ההרשעות הקודמות; עיין בפסיקה; ולאחר ששמע דברו האחרון של הנאשם; גוזר על הנאשם את העונשים כדלקמן:,סיכום
121,ME-24-02-55717-411,"20 חודשי מאסר בפועל, בניכוי ימי מעצרו על פי רישומי שב""ס;",סיכום
122,ME-24-02-55717-411,"12 חודשים מאסר על תנאי למשך שלוש שנים מיום שחרורו ממאסר, והתנאי – שהנאשם לא יעבור עבירה בניגוד לחוק העונשין, תשל""ז – 1977, פרק י', סימנים א', ד' או ח', שהיא מסוג פשע;",סיכום
123,ME-24-02-55717-411,"6 חודשים מאסר על תנאי למשך שלוש שנים מיום שחרורו ממאסר, והתנאי – שהנאשם לא יעבור עבירה בניגוד לחוק העונשין, תשל""ז – 1977, פרק י', סימנים א', ד' או ח', שהיא מסוג עוון;",סיכום
124,ME-24-02-55717-411,"פיצוי לנפגע העבירה, ע.ת.1 בכתב האישום בסך 10,000 ₪.",סיכום
125,ME-24-02-55717-411,הפיצוי ישולם עד ליום 15.05.25.,סיכום
126,ME-24-02-55717-411,"התביעה תמציא למזכירות בית המשפט, בתוך 7 ימים מהיום, פרטי הנפגע לצורך העברת הפיצוי.",סיכום
127,ME-24-02-55717-411,עותק גזר הדין יועבר לשירות המבחן למבוגרים ולמפקחת על נפגעי עבירה.,סיכום
128,ME-24-02-55717-411,5129371הנאשם יתייצב לריצוי עונשו כעת.,סיכום
129,ME-24-02-55717-411,"ניתנה היום, י""ח שבט תשפ""ה, 16 פברואר 2025, במעמד הצדדים.",סיכום
