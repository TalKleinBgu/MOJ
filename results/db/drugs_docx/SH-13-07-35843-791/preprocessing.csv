,verdict,text,part
0,SH-13-07-35843-791,"פקודת הסמים המסוכנים [נוסח חדש], תשל""ג-1973",	 הנאשם בעצמו
1,SH-13-07-35843-791,"לאחר ניהול הליך של הוכחות הורשע הנאשם בעבירה של החזקת סמים שלא לצריכה עצמית, בכך שבתאריך 6/2/13 בשעה 01.00 בכניסה לכפר ביל""ו, החזיק ברכבו סם מסוכן מסוג חשיש במשקל של 36.75 גרם נטו.",גזר דין
2,SH-13-07-35843-791,"לטענת התביעה מתחם הענישה הראוי לעבירה זו נע בין 6-12 חודשי מאסר בפועל ויש בו כדי להלום את הערך החברתי הנפגע, שכן נגע הסמים משחית את החברה כולה, מעבר לנזק הסמים בפרט.",גזר דין
3,SH-13-07-35843-791,"לא אחת, כך טענה התביעה, קבעו בתי המשפט כי יש להחמיר בעונשם של מבצעי עבירות לפי פקודת הסמים ולא רק בעבירות הסחר, אלא בכל עבירה וזאת על מנת למגר תופעות אלה.",גזר דין
4,SH-13-07-35843-791,בטיעוניה הסתמכה התביעה על פסיקתו של בית המשפט העליון.,גזר דין
5,SH-13-07-35843-791,"בהתחשב בכך שלנאשם עבירה אחת משנת 2010 שאינה רלבנטית לענייננו, עתרה התביעה להסתפק ברף התחתון של מתחם הענישה, דהיינו, בשישה חודשי מאסר בפועל שיכול וירוצו בדרך של עבודות שירות, וכן מאסר מותנה, קנס , פסילת רישיון נהיגה בפועל ועל תנאי.",גזר דין
6,SH-13-07-35843-791,"ב""כ הנאשם ער לחזקה הקבועה בחוק באשר לכמויות הסם, אולם לטענתו, אין כל שמץ ראייה לכך שהנאשם סחר בסמים או התכוון לסחור בהם.",גזר דין
7,SH-13-07-35843-791,"לדבריו, הנאשם עושה שימוש בסמים כפי שמסר ומאחר שהיה מודע לכך כי יש בשוק מחסור בסם, קנה כמות גדולה באופן יחסי.",גזר דין
8,SH-13-07-35843-791,"ב""כ הנאשם שב והדגיש כי הנאשם סובל מבעיות רפואיות שונות ועושה שימוש בסם על מנת להקל על כאביו.",גזר דין
9,SH-13-07-35843-791,"הוא ער לכך כי לנאשם אין אישור רפואי לעשות כן, אולם הוא תקווה כי בעתיד יקבל אישור כזה.",גזר דין
10,SH-13-07-35843-791,"לטעמו של ב""כ הנאשם ניתן להסתפק בעונש מאסר מותנה ובקנס נמוך, נוכח מצבו הכלכלי של הנאשם.",גזר דין
11,SH-13-07-35843-791,הוגש גיליון המרשם הפלילי של הנאשם ממנו עולה כי לחובתו הרשעה אחת משנת 2010 בעבירה של החזקת סכין.,גזר דין
12,SH-13-07-35843-791,הנאשם הופנה אל הממונה על עבודות השירות על מנת שיחווה דעתו באם הנאשם מתאים לריצוי עונש מאסר בדרך של עבודות שירות.,גזר דין
13,SH-13-07-35843-791,"משביקש הממונה על עבודות השירות לשלוח את הנאשם לביצוע בדיקות שתן לגילוי שימוש בסמים מסוכנים, סרב ב""כ הנאשם לביצוע בדיקות אלה, תוך שהוא מנמק סרובו בכך שהנאשם עושה שימוש בסמים על מנת להקל על כאביו.",גזר דין
14,SH-13-07-35843-791,"סוף דבר, נמצא הנאשם על ידי הממונה על עבודות השירות כלא כשיר לבצע עבודות שירות, הן בשל מצבו הרפואי, כפי שיפורט להלן והן בשל שהוא עושה שימוש תדיר בסמים.",גזר דין
15,SH-13-07-35843-791,"הן במהלך ניהול ההוכחות והן בשלב הטיעונים לעונש, הציג הנאשם מסמכים רפואיים באשר למצבו ובאשר לפציעה שהביאה לכאבים חזקים, תדירים ותכופים מהם הוא סובל ואשר להם לא נמצא מרפא כלשהו ועל כן, הוא מצא להם פתרון בדמות השימוש בסמים.",גזר דין
16,SH-13-07-35843-791,"עם זאת, אין חולק כי לנאשם אין אישור כלשהו מטעם גורם מוסמך, לעשות שימוש בסם לצורך רפואי או אחר.",גזר דין
17,SH-13-07-35843-791,"הנאשם גם לא הציג ראייה כלשהי, לפיה פנה במועד כלשהו על מנת לבקש אישור כזה.",גזר דין
18,SH-13-07-35843-791,"כבר בהכרעת הדין, דחיתי את הסברו זה של הנאשם באשר להמצאות הסמים אצלו, באשר מי שעושה שימוש בסמים דרך קבע בשל בעיות רפואיות מהן הוא סובל ועל מנת לשכך את כאביו העזים, אינו רוכש סמים בדרך שתיאר הנאשם , באופן אקראי מערבי בו ""נתקל"" במקרה, בתחנת דלק אליה נכנס באקראי ונודע לו באקראי כי ברשותו סם, ואין הוא יודע להסביר מיהו ולמסור עליו פרטים.",גזר דין
19,SH-13-07-35843-791,"הסברו זה של הנאשם נדחה ועל כן, הוא אף הורשע בעבירה של החזקת סמים שלא לצריכה עצמית.",גזר דין
20,SH-13-07-35843-791,"מי שעושה שימוש בסם על מנת לשכך את כאביו וזהו המזור היחיד אותו מצא לאחר שניסה תרופות שונות, ועושה כן כבר שנים לא מעטות, כמופיע במסמך מאת הפסיכיאטרית שמטפלת בו, חזקה עליו שהיה פונה על מנת לקבל אישור לעשות כן בסמכות וברשות והנה הנאשם לא הציג כל ראיה כי פנה לקבל אישור כזה ואף לא העיד כי עשה כך.",גזר דין
21,SH-13-07-35843-791,"יתר על כן, גם מהמסמכים הרפואיים שהציג ומדבריו בפני הרופאים אליהם פנה, לרבות במרפאת כאב, בשלהי שנת 2013,  לא עולה כי הוא הציג בפניהם כי הוא משתמש בסם כדי לשכך את כאביו.",גזר דין
22,SH-13-07-35843-791,"לאחר שלב הטיעונים לעונש ולאחר שהנאשם נמצא כלא כשיר על ידי הממונה על עבודות השירות לבצע עבודות שירות, העביר ב""כ הנאשם אל בית המשפט מסמכים רפואיים נוספים אשר לא הועברו אל בית המשפט קודם לכן .",גזר דין
23,SH-13-07-35843-791,"הוגש מסמך מיום 4/5/14 חתום על ידי ד""ר עודד שינברג מומחה לראומטולוגיה ולרפואה פנימית, אשר ציין כי הנאשם סובל ממיגרנות קשות מאוד וכן מתוצאות לא קלות כלל ועיקר של הפציעה בידו וכי הינו סובל מהתעלפויות חוזרות ונשנות.",גזר דין
24,SH-13-07-35843-791,עוד ציין כי הכאבים מהם סובל הנאשם מגיבים אך ורק לטיפול בחשיש או במריחואנה המבוצעים בדרך של עישון וכי בדרך כלל עושה הנאשם שימוש במריחואנה ורק כאשר זו אינה זמינה לו הוא עושה שימוש בחשיש.,גזר דין
25,SH-13-07-35843-791,עוד עולה מחוות דעתו של רופא זה כי למעשה השימוש במריחואנה לא התחיל עקב פציעתו הקשה של הנאשם כפי שהוא תאר כל העת ולאורך כל ההליך אלא כבר בגיל 20 והיה זה בשל המיגרנות הקשות מהן הוא סובל ובשל ההתעלפויות שארעו כתוצאה מהן.,גזר דין
26,SH-13-07-35843-791,"סוף דבר, ממליץ הרופא על מתן אישור לטיפול בקנאביס רפואי.",גזר דין
27,SH-13-07-35843-791,יודגש ויובהר כי הרופא אינו מציין בחוות דעתו כמה זמן מוכר לו הנאשם וכמה זמן הוא מטופל אצלו ואף אינו מציין על אלו מסמכים רפואיים קודמים הוא מסתמך בחוות דעתו.,גזר דין
28,SH-13-07-35843-791,"עוד הוגשה חוות דעת פסיכיאטרית חדשה מיום 2/5/14 חתומה על ידי ד""ר פאולה רושקה, אשר ציינה כי הנאשם פנה אליה לצורך הערכת מצבו הנפשי בהתייחס גם לשימוש בקנאביס בעקבות העבירה בגינה נפתח נגדו הליך פלילי.",גזר דין
29,SH-13-07-35843-791,הרופאה ציינה את המסמכים עליהם הסתמכה בחוות דעתה.,גזר דין
30,SH-13-07-35843-791,"חלקם משנות ה-90 ומתחילת שנות ה-2000, האחרון שבהם משנת 2004.",גזר דין
31,SH-13-07-35843-791,"הרופאה המליצה על מתן קנאביס רפואי ועל כן, פנה הנאשם אל ד""ר שיינברג לקבל המלצה כזו.",גזר דין
32,SH-13-07-35843-791,"בשל אלה, עתר ב""כ הנאשם להקל עם מרשו ואף עמד על טענתו כי הנה הסמים אשר נמצאו אצל הנאשם נועדו לשימושו העצמי.",גזר דין
33,SH-13-07-35843-791,"התביעה ציינה כי תחילה נכונה הייתה לשקול את ריצוי העונש בדרך של עבודות שירות היה ויימצא הנאשם כשיר לעשות כן, ואולם משנמצא כי אינו כשיר, היא עותרת להטיל עונש מאסר בדרך של כליאה ממשית.",גזר דין
34,SH-13-07-35843-791,"ברי לי כי הנאשם סובל מבעיות רפואיות לא קלות ויחד עם זאת ברי כי חוות הדעת הרפואיות האחרונות שהוגשו בעניינו ואשר לא הוגשו קודם לכן לבית המשפט, הוגשו אך ורק לענין ההליך המשפטי של הנאשם ובשל שחרב גזר הדין תלוייה ועומדת מעל הנאשם.",גזר דין
35,SH-13-07-35843-791,ניתן היה בנקל להגיש חוות דעת אלה או כאלה הרבה קודם לכן.,גזר דין
36,SH-13-07-35843-791,מדובר בכמות סם בלתי מבוטלת ואשר על פי קביעתי אינה לשימוש עצמי.,גזר דין
37,SH-13-07-35843-791,"ועם זאת לא מצאתי להטיל על הנאשם עונש מאסר לריצוי בפועל בדרך של כליאה ממשית, בהתחשב במצבו הרפואי ובהתחשב בכך שאין לו עבר מכביד כלל ועיקר ואין לו הרשעות קודמות כלשהן על פי פקודת הסמים המסוכנים.",גזר דין
38,SH-13-07-35843-791,"חלף כך ייגזרו על הנאשם רכיבי ענישה אחרים, לרבות כאלה המתאימים לנסיבות העבירה, דהיינו כי הסם נתפס ברכב, במהלך נהיגה על ידי הנאשם.",גזר דין
39,SH-13-07-35843-791,"אני גוזרת על הנאשם שבעה חודשי מאסר על תנאי למשך שלוש שנים לבל יעבור עבירה כלשהי לפי פקודת הסמים המסוכנים, למעט עבירה של החזקת סם לצריכה עצמית.",גזר דין
40,SH-13-07-35843-791,ארבעה חודשי מאסר על תנאי למשך שלוש שנים לבל יעבור עבירה של החזקת סם לצריכה עצמית לפי פקודת הסמים המסוכנים.,גזר דין
41,SH-13-07-35843-791,"קנס בסך 3,500 ₪ או 30 ימי מאסר תמורתו.",גזר דין
42,SH-13-07-35843-791,הקנס ישולם בחמישה תשלומים חודשיים שווים ורצופים שהראשון בהם ביום 15/7/14 והבאים אחריו בכל 15 לחודש שלאחר מכן.,גזר דין
43,SH-13-07-35843-791,"לא ישולם תשלום במועדו, יעמוד כל הסכום לפרעון מיידי.",גזר דין
44,SH-13-07-35843-791,"אני מורה כי הנאשם ייפסל מלקבל ומלהחזיק רישיון נהיגה לתקופה של חמישה חודשים בפועל , שתחילתם ביום 1/7/14.",גזר דין
45,SH-13-07-35843-791,"למען הסר ספק, תחילת מנין תקופת הפסילה בפועל ביום הפקדת רישיון הנהיגה.",גזר דין
46,SH-13-07-35843-791,עוד אני מורה כי הנאשם ייפסל מלקבל ומלהחזיק רישיון נהיגה לתקופה של חמישה חודשים ואלה יהיו על תנאי למשך שלוש שנים לבל יעבור עבירה לפי פקודת הסמים המסוכנים.,גזר דין
47,SH-13-07-35843-791,הנאשם מצהיר על עצמו וכך גם עשה בפני הממונה על עבודות השירות ובחוות הדעת הרפואיות אשר הוגשו מטעמו לבית המשפט כי הוא עושה שימוש תדיר במריחואנה ובחשיש.,גזר דין
48,SH-13-07-35843-791,"הנאשם נוהג בכלי רכב, למרות שימוש זה בסמים מסוכנים.",גזר דין
49,SH-13-07-35843-791,אין צורך להכביר מילים על המסוכנות שיש בכך.,גזר דין
50,SH-13-07-35843-791,"עותק גזר דין זה יועבר, איפוא, אל רשות הרישוי.",גזר דין
51,SH-13-07-35843-791,סמים שנתפסו במהלך החקירה יושמדו.,גזר דין
52,SH-13-07-35843-791,"ניתן היום,  י""ח סיוון תשע""ד, 16 יוני 2014, במעמד הצדדים.",גזר דין
53,SH-13-07-35843-791,5129371,גזר דין
