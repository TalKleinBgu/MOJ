,verdict,text,part
0,ME-16-09-22679-134,"על ידי פרקליטות מחוז מרכז - עו""ד מיכאל סטופ",מדינת ישראל
1,ME-16-09-22679-134,"על ידי בא כוחו עו""ד גיל דחוח",משה קליין
2,ME-16-09-22679-134,"חוק העונשין, תשל""ז-1977: סע'  40ח, 499(א)(1)",משה קליין
3,ME-16-09-22679-134,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 9(א), 13, 19א",משה קליין
18,ME-16-09-22679-134,"הנאשם הורשע ביום 24.10.18, על פי הודאתו, בעובדות כתב האישום, בביצוע עבירות של קשירת קשר לביצוע פשע, עבירה לפי סעיף 499(א)(1) לחוק העונשין, התשל""ז-1977 [החוק] ויבוא סם מסוכן, לפי סעיף 13 יחד עם סעיף 19א לפקודת הסמים המסוכנים [נוסח חדש], התשל""ג-1973 [הפקודה].",הרקע וכתב האישום
19,ME-16-09-22679-134,"ביום 24.10.18, במהלך דיון ההוכחות השישי במספר, לאחר שהתנהל באופן חלקי משפט זוטא ונשמעו שישה עדי תביעה, הודיעו הצדדים כי גובש ביניהם הסדר טיעון, שאינו הסדר עונשי סגור, שלפיו יודה הנאשם בעובדותיו של כתב האישום כפי שהוא, יורשע בעבירות שיוחסו לו כמפורט לעיל, ויופנה לתסקיר חובה של שירות המבחן, לאור העובדה שבעת ביצוע העבירה היה מתחת לגיל 21.",הרקע וכתב האישום
20,ME-16-09-22679-134,"אשר לעונש, הוסכם בין הצדדים כי התביעה תטען לעונש של 7 שנות מאסר בפועל ואילו בא כוח הנאשם חופשי בטיעוניו.",הרקע וכתב האישום
21,ME-16-09-22679-134,"עוד הוסכם, כי יוטל על הנאשם מאסר על תנאי, הכספים בסך של 620 ₪ ו-25 יורו יחולטו, ולגבי הקנס - הצדדים יהיו חופשיים בטיעוניהם.",הרקע וכתב האישום
22,ME-16-09-22679-134,"על פי הודאתו של הנאשם, במועד שאינו ידוע למאשימה, עובר ליום 21.8.16, קשר הנאשם, יחד עם גרמן רזניק [גרמן], אזרח ישראלי המתגורר לפרקים בחו""ל ובמדינת ישראל, קשר לייבא לישראל סם מסוכן.",הרקע וכתב האישום
23,ME-16-09-22679-134,"במסגרת הקשר, סיכמו גרמן והנאשם כי הנאשם יצא מהארץ לחו""ל ויביא משם מזוודה ובתוכה סמים לישראל, תמורת 40,000 ₪.",הרקע וכתב האישום
24,ME-16-09-22679-134,"עוד סוכם כי גרמן יממן את הנסיעה, לרבות תשלום על כרטיסי הטיסה, לינה ונסיעות.",הרקע וכתב האישום
25,ME-16-09-22679-134,"במסגרת הקשר ולשם קידומו, ביום 18.8.16 בשעה 17:33 או בסמוך לכך, יצא הנאשם מהארץ בטיסה ללונדון.",הרקע וכתב האישום
26,ME-16-09-22679-134,"הנאשם ביקש מחברו, שלום רוקח [שלום], להתלוות אליו לנסיעה והלה נסע עמו.",הרקע וכתב האישום
27,ME-16-09-22679-134,הנאשם ושלום הגיעו ללונדון באותה טיסה והתארחו יחדיו בבית מלון.,הרקע וכתב האישום
28,ME-16-09-22679-134,"במסגרת הקשר המתואר לעיל, טסו הנאשם ושלום לאמסטרדם למחרת, 19.8.16, והתארחו יחדיו בבית מלון.",הרקע וכתב האישום
29,ME-16-09-22679-134,"בהמשך אותו יום, הודיע גרמן לנאשם, באמצעות אפליקציית ה""וואטסאפ"", כי יעביר לו את הסמים באמצעות אחרים ומסר לנאשם את אמצעי הקשר עם אותם אחרים.",הרקע וכתב האישום
30,ME-16-09-22679-134,"יוסי מסר לנאשם מזוודה שחורה, בעלת דופן כפולה, בה הוסתרו 10 אריזות עטופות בניילון בצבע כסף ובתוכן סם מסוכן מסוג קוקאין במשקל כולל של 6976.98 גרם [מזוודת הסמים].",הרקע וכתב האישום
31,ME-16-09-22679-134,הנאשם נטל את מזוודת הסמים וחזר למלון.,הרקע וכתב האישום
32,ME-16-09-22679-134,"למחרת, ביום שבת, 20.8.16, הודיע גרמן לנאשם כי הזמין עבורו ועבור שלום כרטיסי טיסה לישראל ליום המחרת.",הרקע וכתב האישום
33,ME-16-09-22679-134,"כמו כן, במועד זה, או בסמוך לכך, הודיע גרמן לנאשם כי בחניון של שדה התעופה בן גוריון בישראל ימתין לנאשם ולשלום רכב מטעמו, וכי עליו לנסוע ברכב עם מזוודת הסמים לכתובת שימסור לנאשם עם הגיעם לארץ.",הרקע וכתב האישום
34,ME-16-09-22679-134,"למחרת, ביום 21.8.16 בשעות הבוקר, נסעו הנאשם ושלום במונית מאמסטרדם לשדה התעופה בבריסל, ובשעה 22:34 הגיעו לארץ בטיסה מבריסל, כשהנאשם נושא עמו את מזוודת הסמים.",הרקע וכתב האישום
35,ME-16-09-22679-134,"אותה עת המתין רכב בחניון בשדה התעופה בן גוריון, כפי שסוכם בין הנאשם וגרמן.",הרקע וכתב האישום
36,ME-16-09-22679-134,"הנאשם אסף את מזוודת הסמים מהמסוע בשדה התעופה בן גוריון, וצעד לכיוון היציאה לאולם הנוסעים, אז נעצר על ידי המשטרה בטרם הספיק להגיע לרכב.",הרקע וכתב האישום
37,ME-16-09-22679-134,"במעשים האמורים לעיל, קשר הנאשם קשר לבצע פשע, דהיינו לייבא סמים מסוכנים לישראל, וייבא סמים מסוכנים לישראל.",הרקע וכתב האישום
38,ME-16-09-22679-134,"מתסקיר שירות המבחן מיום 24.1.19 עולה, כי הנאשם בן 23, גרוש ללא ילדים, מצוי בתנאי מעצר בית חלקי בבית דודיו בבני ברק.",הרקע וכתב האישום
39,ME-16-09-22679-134,הנאשם גדל במשפחה חרדית שהתמודדה עם קשיים כלכליים ואביו נפטר כשהיה בן 11.,הרקע וכתב האישום
40,ME-16-09-22679-134,עד גיל 18 למד הנאשם במסגרת ישיבות חרדיות בארץ ולמספר שנים גם בבלגיה.,הרקע וכתב האישום
41,ME-16-09-22679-134,"הנאשם נישא בלונדון והתגרש לאחר כשנה וחצי ושב לישראל, עבד בעבודות מזדמנות וחבר לחברה שולית והחל בשימוש בסמים עד למעצרו הנוכחי.",הרקע וכתב האישום
42,ME-16-09-22679-134,זוהי הסתבכותו הראשונה בפלילים.,הרקע וכתב האישום
43,ME-16-09-22679-134,"הנאשם השתתף בשתי קבוצות טיפוליות של עצורי בית וכן מסר בדיקות שתן נקיות, למעט בדיקה אחת שבה נמצאו שרידי סם מסוג קנאביס.",הרקע וכתב האישום
44,ME-16-09-22679-134,"הנאשם ציין, כי מאז מעצרו שומר על ניקיון מסמים, למעט מעידה אחת.",הרקע וכתב האישום
45,ME-16-09-22679-134,"ברקע לביצוע העבירות עמדו קשייו של הנאשם בוויסות דחפיו, חוסר בשלותו לבחון את מעשיו באופן מעמיק וקשייו בשיתוף אחרים במצוקותיו.",הרקע וכתב האישום
46,ME-16-09-22679-134,הנאשם השתלב בטיפול ביחידה לטיפול בהתמכרויות ובדיקות השתן שלו נקיות משרידי סם.,הרקע וכתב האישום
47,ME-16-09-22679-134,"צוין, כי הנאשם לקח אחריות מלאה על מעשיו, אך בד בבד טען הנאשם כי הסכים לסייע למכר בהברחת יהלומים מחו""ל לארץ תמורת הטבות חומריות, ולא היה מודע להברחת הסמים המוחבאים במזוודתו וכי לו ידע לא היה לוקח בכך חלק.",הרקע וכתב האישום
48,ME-16-09-22679-134,הנאשם ביטא צער וחרטה על מעשיו.,הרקע וכתב האישום
49,ME-16-09-22679-134,"להתרשמותו של שירות המבחן, הנאשם מצוי בשלב גיבוש זהותו העצמאית והבוגרת, ולא מתקיימים דפוסי עבריינות מושרשים במצבו, וכי ההליך המשפטי מהווה גורם הרתעתי משמעותי עבורו.",הרקע וכתב האישום
50,ME-16-09-22679-134,"שירות המבחן המליץ לתת עדיפות לפן השיקומי ולהימנע מהטלת עונש מאסר בפועל, שעלול להוביל לרגרסיה במצבו ולחשוף אותו למצבי סיכון, זאת לצד צו מבחן למשך שנה, וכן ענישה קונקרטית לריצוי בדרך של עבודות שירות ומאסר על תנאי.",הרקע וכתב האישום
51,ME-16-09-22679-134,"עם קבלת התסקיר, סברתי שיש בו אי בהירות, שכן נאמר בו מצד אחד, שהנאשם לקח אחריות מלאה על מעשיו, ומצד שני, שהנאשם הסכים לסייע למכר שלו בהברחת יהלומים לארץ, שלא היה מודע להברחת הסמים המוחבאים במזוודתו, ושאם היה מודע להברחת הסמים, לא היה לוקח בכך חלק.",הרקע וכתב האישום
52,ME-16-09-22679-134,דברים אלה מנוגדים לאמור בכתב האישום שבו הודה הנאשם.,הרקע וכתב האישום
53,ME-16-09-22679-134,"לפיכך סברתי שיש צורך בהבהרה, ובהסכמת הצדדים, אכן נתבקשה הבהרה משירות המבחן.",הרקע וכתב האישום
54,ME-16-09-22679-134,"ביום 3.2.19 הגיעה הבהרה (מיום 31.1.19) ובה נאמר, כי לאור פניית בית המשפט, נערכה שיחה נוספת עם הנאשם בנושא לקיחת האחריות.",הרקע וכתב האישום
55,ME-16-09-22679-134,"בשיחה זו ציין הנאשם באזני קצינת המבחן, כי למרות דבריו בתסקיר הקודם, בעת מעשיו היה מודע לכך שהוא מבצע עבירה של ייבוא סמים והיה ער לחומרת מעשיו, אולם בחר להעלים מכך עין ולא להתעמק בהשלכות מעשיו באותה תקופה.",הרקע וכתב האישום
56,ME-16-09-22679-134,"לנוכח דברים אלה, ערך שירות המבחן חשיבה מחודשת בעניינו של הנאשם, הגיע למסקנה שטרם בשלה השעה לסיים את הדיון בעניינו של הנאשם, חזר בו מהמלצתו הסופית שהובאה בתסקיר מיום 24.1.19, וביקש לדחות את הדיון בשלושה חודשים שבהם יעקבו אחר התקדמות הנאשם בטיפול, לרבות בנושא לקיחת האחריות.",הרקע וכתב האישום
57,ME-16-09-22679-134,"לנוכח בקשה זו ובהסכמת הצדדים, הדיון אכן נדחה, ונתבקש תסקיר משלים.",הרקע וכתב האישום
58,ME-16-09-22679-134,"בתסקיר המשלים מיום 28.4.19, ציין שירות המבחן כי חלה התקדמות בהתייחסות הנאשם לביצוע העבירות ולמידת אחריותו.",הרקע וכתב האישום
59,ME-16-09-22679-134,"הנאשם מסר (כפי שנאמר בהבהרה), כי באותה תקופה היה מודע לכך שייבא סמים והיה ער לחומרת מעשיו, אולם בחר להעלים מכך עין ולא להתעמק בהשלכות מעשיו.",הרקע וכתב האישום
60,ME-16-09-22679-134,"הנאשם התמיד בטיפול במסגרת היחידה לטיפול בהתמכרויות ומסר בדיקות שתן נקיות משרידי סם, וכן ניגש לבגרות באנגלית והמשיך בלימודי מתמטיקה וְסַפָּרוּת.",הרקע וכתב האישום
61,ME-16-09-22679-134,"כיום נמנע הנאשם מהתרועעות עם חברה שולית, עובד על דפוסיו המכשילים, מבין את הסיכון הגלום בעבירה ומביע מוטיבציה כנה להמשיך ולערוך שינוי בחייו.",הרקע וכתב האישום
62,ME-16-09-22679-134,"בבחינת גורמי הסיכון להישנות מעורבות בפלילים נלקחו בחשבון, בין היתר, חומרת העבירות, קשריו השוליים של הנאשם ודפוסיו המכשילים, ביניהם צורך בריגושים, דפוסי ריצוי וקושי להציב גבול אל מול לחצים חיצוניים ופיתויים.",הרקע וכתב האישום
63,ME-16-09-22679-134,"מנגד, כגורמי סיכוי לשיקום, נשקלה העובדה שהנאשם נעדר הרשעות קודמות ומאז ביצוע העבירה לא נפתחו נגדו תיקי מב""ד נוספים.",הרקע וכתב האישום
64,ME-16-09-22679-134,"עוד נשקלו קבלת האחריות המלאה על מעשיו, הכרה בחומרתם, מאמצי הנאשם לקדם את חייו ולשנות את דפוסיו המכשילים, שיתוף הפעולה בהליך הטיפולי במשך תקופה ארוכה, במסגרתו רכש כלים להתמודדות עם קשיים ללא שימוש בסמים, קידום המישור התעסוקתי בחייו ובניית מערכת תמיכה חיובית סביבו.",הרקע וכתב האישום
65,ME-16-09-22679-134,"במכלול השיקולים, העריך שירות המבחן, כי הסיכוי להישנות עבירות דומות בעתיד בעניינו של הנאשם פחת, והמשך הטיפול יפחיתוֹ עוד יותר, לצד שימור וחיזוק תפקודו הנורמטיבי.",הרקע וכתב האישום
66,ME-16-09-22679-134,"צוין, כי שירות המבחן התלבט באשר להמלצתו, כאשר מחד גיסא מודע לחומרת העבירה ולעמדת התביעה בדבר ענישה של מאסר בפועל לתקופה ממושכת.",הרקע וכתב האישום
67,ME-16-09-22679-134,"מאידך גיסא, מדובר בבחור צעיר בתחילת דרכו, שביצע עבירות לפני כשנתיים וחצי בהיותו בן 20, ולא חזר על כך מאז.",הרקע וכתב האישום
68,ME-16-09-22679-134,"בסופו של דבר, לנוכח המאמצים הרבים ושיתוף הפעולה המלא של הנאשם עם שירות המבחן וגורמי הטיפול, וההתקדמות המשמעותית בהתנהלותו וביכולתו לקבל אחריות על מעשיו, וכדי לא לקטוע את תהליך השיקום בו החל, חזר שירות המבחן על המלצתו לתת עדיפות לפן השיקומי ולהימנע מהטלת עונש מאסר מאחורי סורג ובריח, שעלול להוביל לרגרסיה במצבו ולחשוף אותו לחברה שולית, שתגביר את הסיכון בעניינו, זאת לצד צו מבחן למשך שנה, וכן ענישה קונקרטית של מאסר לריצוי בדרך של עבודות שירות, ומאסר על תנאי.",הרקע וכתב האישום
69,ME-16-09-22679-134,"ההגנה הביאה לעדות, במסגרת ראיותיה לעונש, שלושה עדים המקורבים לנאשם ולמשפחתו: משה גלבר, חברו של אביו של הנאשם, הרב שמואל קליין ז""ל, הרב משה שאול קליין, דודו של הנאשם מצד אביו, ומר אברהם גלבר, מקורב למשפחתו של הנאשם ומצוי בקשר עם גורמי הרווחה בקהילה.",ראיות לעונש
70,ME-16-09-22679-134,"שלושת העדים העידו בגילוי לב ובהרחבה על אודות נסיבות חייו הקשות של הנאשם, שלא נפרטן כאן מחמת צנעת הפרט, גם בהתחשב בבקשתם של חלק מן העדים, שאחד מהם אף התקשה להעיד על כך בנוכחות הנאשם ובחלק מעדותו, הנאשם התבקש לצאת מהאולם, מתוך מחשבה על טובתו.",ראיות לעונש
71,ME-16-09-22679-134,"נאמר בתמצית, כי נסיבות משפחתיות אלה נובעות בעיקרן מהעדר דמויות הוריות מתפקדות - אב שבריאותו הייתה רופפת ביותר, שנפטר עת היה הנאשם בן 12 ואם שהתמודדה עם מצב נפשי רגיש, כאשר ברקע סבלה המשפחה, בת עשר נפשות, מתנאים של עוני ודלות.",ראיות לעונש
72,ME-16-09-22679-134,"העדים אף שיתפו בהליך השיקומי החיובי שעובר הנאשם, החרטה על מעשיו, הרצינות שבה הוא מתייחס לשינוי המשמעותי שערך בחייו וכן מאמציהם של העדים, כמו גם הרתמות הקהילה לאורך השנים, לנסות ולסייע לו ולבני משפחתו.",ראיות לעונש
73,ME-16-09-22679-134,"ב""כ המאשימה טען כי הערכים המוגנים שנפגעו הם החשש לפגיעה בשלומו הפיזי והנפשי של הציבור ולנזקים עקיפים שעלולים להיגרם כתוצאה מתפוצת סם קשה מסוג קוקאין, המכונה ""סם המוות"", שהשפעותיו על הגוף ופוטנציאל ההתמכרות הגבוה אליו חמורים וידועים.",טיעוני המאשימה
74,ME-16-09-22679-134,"לעניין מדיניות הענישה הנוהגת הפנה ב""כ המאשימה לפסיקה, שאליה אתייחס בהמשך.",טיעוני המאשימה
75,ME-16-09-22679-134,"אשר לנסיבות הקשורות בביצוע העבירה, טען התובע, כי לביצוע העבירה קדמו קשירת קשר ותכנון, ואף שמדובר במעידה חד פעמית, אין עסקינן באירוע רגעי, אלא באירוע מתגלגל של מספר ימים, שמאחוריו עומדת תשתית לוגיסטית משמעותית, ובכלל זה: רכישת כרטיסי טיסה, תכנון הנסיעה למספר יעדים באירופה, פגישה באנשים זרים המביאים את מזוודות הסמים, לקיחת המזוודה ונסיעה ברכבת, עליה למטוס נוסף וחזרה ארצה וכניסה לתחומי המדינה.",טיעוני המאשימה
76,ME-16-09-22679-134,"נטען, כי במהלך הדרך היו לנאשם מספר נקודות יציאה שבהן יכול היה יכול להתחרט, אך לא עשה כן ואלמלא נתפס על ידי המשטרה, ניתן להניח שמזוודת הסמים הייתה מגיעה ליעדה.",טיעוני המאשימה
77,ME-16-09-22679-134,"אשר לנזק הפוטנציאלי כתוצאה מביצוע העבירה, ציין התובע, כי 7 קילוגרם של סם מסוכן מסוג קוקאין זו כמות עצומה, שניתן לחלקה לתפוצה של מנות סם רבות, העלולה לפגוע במשתמשים רבים, כמו גם במי שמצוי במעגלי הקרבה אליהם.",טיעוני המאשימה
78,ME-16-09-22679-134,"ככל שכמות הסם גדולה יותר, כך גם גדל הנזק הפוטנציאלי ויש לכך השלכה על גזירת מתחמי הענישה.",טיעוני המאשימה
79,ME-16-09-22679-134,"גם לעניין שווי הסם, כמות כאמור נמכרת בסכומי כסף גבוהים.",טיעוני המאשימה
80,ME-16-09-22679-134,"לעניין הסיבות שבגללן ביצע הנאשם את המעשה ציין התובע, שהנאשם ביצע את המעשים מתוך מניע כלכלי והיה אמור לקבל סכום של 40,000 ₪ בגין כך.",טיעוני המאשימה
81,ME-16-09-22679-134,"באשר לחלקו של הנאשם בביצוע העבירה ציין התובע, כי אין לקבל טענה לפיה יש להקל בעונשו של הנאשם מאחר שהוא ""רק"" הבלדר שהביא את הסם לישראל ושמאחורי ההתארגנות הפלילית עומדים גורמים בכירים יותר.",טיעוני המאשימה
82,ME-16-09-22679-134,"זאת, מאחר שכדי להילחם בביצוע עבירות מסוג זה, אין מנוס מהטלת ענישה כבדה אף על מבצעים בדרג נמוך יותר בשרשרת ביצוע העבירה, גם משיקולי הרתעת היחיד והרבים.",טיעוני המאשימה
83,ME-16-09-22679-134,"ב""כ המאשימה ביקש לקבוע כי בנסיבותיו של תיק זה מתחם העונש הראוי נע בין 80 חודשי מאסר לבין 9 שנות מאסר (108 חודשים), זאת לצד מאסר מותנה וקנס.",טיעוני המאשימה
84,ME-16-09-22679-134,"חריגה מהמתחם בשל שיקולי שיקום: התובע חלק על המלצת שירות המבחן באשר להטלת עונש לריצוי בדרך של עבודות שירות, והדגיש כי מדובר בהמלצה בלבד.",טיעוני המאשימה
85,ME-16-09-22679-134,"השיקולים הקשורים בנסיבותיו האישיות של הנאשם והדרך הטיפולית שבה עבר צריכים לקבל ביטוייַם בתוך המתחם, ואין מקום לחרוג משיקולי שיקום מחוץ למתחם הענישה.",טיעוני המאשימה
86,ME-16-09-22679-134,"צוין, כי מדובר במי שיש לו רקע של התמכרות לסמים, כעולה מתסקירי שירות המבחן, ומבלי לזלזל בדרך הטיפולית שעבר, התייחסות המחוקק לסטייה ממתחם הענישה משיקולי שיקום אינה מכוונת למקרים כגון זה.",טיעוני המאשימה
87,ME-16-09-22679-134,"עוד טען התובע, כי אין לקבל את הטיעון שכניסת הנאשם לכלא תגדע את הדרך השיקומית שבה החל, וכי הנאשם יוכל לקחת חלק בקבוצות טיפוליות במסגרת שב""ס.",טיעוני המאשימה
88,ME-16-09-22679-134,"לנוכח האמור לעיל, התבקש בית המשפט שלא לחרוג ממתחם הענישה משיקולי שיקום.",טיעוני המאשימה
89,ME-16-09-22679-134,"אשר לנסיבות שאינן קשורות בביצוע העבירה, ב""כ המאשימה ציין, כי בעתירת המאשימה לעונש של 7 שנות מאסר (84 חודשים) נשקלו גם שיקולים לקולה, ובהם העובדה שהנאשם היה בן 20.5 בעת ביצוע העבירה, הוא נעדר עבר פלילי, לא נפתחו לו מאז תיקים ובסופו של יום הוא הודה ולקח אחריות.",טיעוני המאשימה
90,ME-16-09-22679-134,"לשיטת התביעה, מיקומו של הנאשם שואף לתחתית מתחם הענישה שהוצג, אך אינו ממוקם בתחתיתו.",טיעוני המאשימה
91,ME-16-09-22679-134,"נטען, כי הנאשם אינו זכאי להקלה שלה זכאי כל מי שמודה מיד, ולא מנהל בכלל הליך הוכחות, ובעניינו התקיימו מספר ישיבות הוכחות ונשמעו מספר עדים.",טיעוני המאשימה
92,ME-16-09-22679-134,"נטען, כי אין המדובר בלקיחת אחריות מוחלטת, כעולה מדברי הנאשם בתסקיר הראשון, עת ציין כי סבר שמדובר בהברחת יהלומים והשינוי בהקשר זה חל רק בתסקירו האחרון.",טיעוני המאשימה
93,ME-16-09-22679-134,"התובע הוסיף, כי אף שמדובר באדם צעיר יש להטיל עליו קנס משמעותי, בסך של עשרות אלפי שקלים, תוך שהפנה לפסיקה, שתוזכר כאמור בהמשך, שבה הוטלו קנסות משמעותיים משיקולי הרתעה ובשל העובדה שמדובר בעבירות שבוצעו על רקע כלכלי.",טיעוני המאשימה
94,ME-16-09-22679-134,"ב""כ המאשימה עתר למקם את הנאשם קרוב לתחתית המתחם ולהטיל עליו עונש של שבע שנות מאסר, לצד מאסר מותנה וקנס משמעותי.",טיעוני המאשימה
95,ME-16-09-22679-134,"בהמשך לכך, טען הסנגור כי בעת גזירת העונש יש לתת משקל נכבד לקולה לרקע המשפחתי הקשה של הנאשם, כמפורט בתסקירי שירות המבחן, המהווה - כהגדרת הסנגור - מקרה קיצוני להיעדר תמיכה רגשית והיעדר דמויות תומכות משמעותיות לנאשם, מגיל צעיר.",טיעוני ההגנה
96,ME-16-09-22679-134,"נטען כי על רקע זה, אישיותו של הנאשם טרם התגבשה בעת ביצוע העבירות וכי במצב דברים זה, יכולתו להתמודד מול הפיתוי שונה משל אחרים, עניין שהיווה כר פורה לניצולו על ידי שולחיו, והביאו לכדי ביצוע עבירה חמורה, זאת מבלי להסיר את אחריותו למעשה.",טיעוני ההגנה
97,ME-16-09-22679-134,"עוד הודגש, כי הנאשם כלל לא יזם את הקשר העברייני, וכי הפנייה אליו נעשתה על רקע היותו חרדי, ועל רקע המשבר הכלכלי והאישי שחווה, ומצבו הנפשי הרגיש באותה עת, כמפורט בתסקירים.",טיעוני ההגנה
98,ME-16-09-22679-134,הסנגור ביקש לתת משקל לקולה גם לשיתוף הפעולה המלא של הנאשם עם גורמי אכיפת החוק.,טיעוני ההגנה
99,ME-16-09-22679-134,"לדבריו, הנאשם, שמלכתחילה לא שמר על זכות השתיקה, הפך הלכה למעשה לסוכן משטרתי, אף שלא במובן המשפטי, ומילא בדבקות אחר הוראות המשטרה, בכך שהתחזה למי שלא נתפס והתקשר אל שולחו, הקליטו וביסס את הראיות לתפיסתו.",טיעוני ההגנה
100,ME-16-09-22679-134,"הנאשם נסע עם המשטרה כדי לנסות לתפוס את האדם שיגיע לקחת את מזוודת הסמים (הסנגור הפנה להקלטה ת/29 ולתמליל, וביקש לראות בהם חלק מהטיעונים לעונש).",טיעוני ההגנה
101,ME-16-09-22679-134,"הודגש, כי הנאשם בעצם שיתוף הפעולה עם המשטרה ואף לקח על עצמו סיכון משמעותי, בעיקר בבית הסוהר, אם ייוודע הדבר.",טיעוני ההגנה
102,ME-16-09-22679-134,"עוד הבהיר הסנגור, כי טענות הזוטא אמנם נזנחו, אך הן רלוונטיות לעניין העונש.",טיעוני ההגנה
103,ME-16-09-22679-134,"נטען, כי הנאשם, הנעדר דפוסים עבריינים, שנוצל על ידי שולחיו, נוצל בפעם השנייה על ידי החוקרים, בכך שנתנו לו להבין כי ביכולתם לסייע לו בתמורה לשיתוף הפעולה שלו, וכי הדבר עשוי להוביל להקלה דרמטית בעונשו (הסנגור הפנה להקלטה ת/29, שבמסגרתה אומר החוקר לנאשם ""אני יכול לעזור לך בתנאי שאתה בא ומספר את האמת"").",טיעוני ההגנה
104,ME-16-09-22679-134,"נטען, כי החוקרים ניצלו את חוסר הידיעה וההבנה של הנאשם, שזו הסתבכותו הפלילית הראשונה, ולמעשה לא הובהר לו על ידי החוקר, כי הוא נעדר סמכות להביא להקלה בעונשו.",טיעוני ההגנה
105,ME-16-09-22679-134,"לטענת ההגנה, יש לתת משקל לדברים אלה בעת גזירת הדין.",טיעוני ההגנה
106,ME-16-09-22679-134,"עוד ציין הסנגור בהקשר זה, כי שיתוף הפעולה האמור של הנאשם אף מבטא הבעת חרטה ולקיחת אחריות מלאה, והסביר כי האמירה שלו בתסקיר שירות המבחן הראשון לעניין אחריותו (טענתו כי סבר שמדובר בהברחת יהלומים) נבעה מאי הבנה גרידא.",טיעוני ההגנה
107,ME-16-09-22679-134,"הסנגור הבהיר, כי הכפירה באישומים והעלאת טענות הזוטא, אינן סותרות את נטילת האחריות מצד הנאשם, מאחר שמדובר בטענות משפטיות ולא עובדתיות, והנאשם מלכתחילה לא כפר בסיפור המסגרת של הבאת המזוודה.",טיעוני ההגנה
108,ME-16-09-22679-134,"למעשה, טענתו כי מדובר בהברחת יהלומים, אינה סותרת את מודעותו בדבר האפשרות שיש במזוודה גם סמים (כבר בהודעתו הראשונה אמר הנאשם שחשד או העריך שיש במזוודה סמים).",טיעוני ההגנה
109,ME-16-09-22679-134,"ב""כ הנאשם טען, כי יש לאבחן את המקרה דנן מהפסיקה שהגישה התביעה, שלדבריו אינה כוללת נימוקים מיוחדים המתקיימים במקרה דנן, הצריכים להוביל לסטייה דרמטית ממתחם הענישה, כפי שעולה מהפסיקה שהגישה ההגנה (ואף אליה אתייחס בהמשך).",טיעוני ההגנה
110,ME-16-09-22679-134,"הודגש, כי עמדתו של שירות המבחן לגבי הסיבה שאין לגדוע את ההליך השיקומי היא חד משמעית ומנומקת.",טיעוני ההגנה
111,ME-16-09-22679-134,"שירות המבחן רואה בנאשם בעל פוטנציאל שיקומי גבוה, שבמאמץ גדול ועל פני תקופה ארוכה נרתם באופן מלא לתהליך השיקומי, ותוצאותיו מרחיקות לכת: הנאשם התמיד בקבוצות טיפוליות, השלים בגרות באנגלית, התחיל לימודי מתמטיקה ואחרי אבחון תעסוקתי השתלב בלימודי סַפָּרוּת במימון הביטוח הלאומי.",טיעוני ההגנה
112,ME-16-09-22679-134,"כך יוצא שעמדת המדינה, הנשקפת מההתייחסות של שירותי הרווחה ושירות המבחן, היא שנמצא לנכון להשקיע בנאשם בהליך השיקומי.",טיעוני ההגנה
113,ME-16-09-22679-134,"בית המשפט אף התבקש לתת משקל למאמציה של הקהילה, שעשתה רבות כקבוצה חברתית לסייע לנאשם, שגדל, כאמור, במסגרת משפחתית שלא סיפקה את צרכיו.",טיעוני ההגנה
114,ME-16-09-22679-134,הסנגור ביקש לתת משקל לתקופה הארוכה שבה ישב הנאשם במעצר (מ-21.8.16 עד 8.12.16 ואחר כך תקופה נוספת מ-6.3.17 עד 2.11.17) ובמעצר באיזוק אלקטרוני (מ-8.12.16 עד 6.3.17 ו-2.11.17 עד 14.5.18).,טיעוני ההגנה
115,ME-16-09-22679-134,"אציין, כי בטיעוניו ציין הסנגור כי מדובר בשנה וחודשיים במעצר, ועוד כשנה באיזוק, ובסך הכול כמעט שנתיים וחצי, אך לפי התאריכים מדובר בכמעט שנה במעצר בכלא, ו-9 חודשים באיזוק אלקטרוני.",טיעוני ההגנה
116,ME-16-09-22679-134,"לאור חישובי ההגנה נטען, כי אף אם בית המשפט יטיל על הנאשם 3.5 שנות מאסר, הרי שלנוכח התקופה שכבר ריצה, הוא עדיין יוכל להשתחרר בוועדת שליש, וכך ינתן ביטוי להליך השיקומי מבלי לפגוע בשיקולי ענישה נוספים.",טיעוני ההגנה
117,ME-16-09-22679-134,"בסיכומו של דבר, עתרה ההגנה לקבוע מתחם ענישה הנע בערך בין 3.5 שנות מאסר עד 5 שנות מאסר.",טיעוני ההגנה
118,ME-16-09-22679-134,"בפתח דברו האחרון מסר הנאשם כי אינו ממעיט מאחריותו לביצוע העבירה והודה בטעות שעשה, שעליה הוא משלם, לדבריו, מחיר עד היום.",דבר הנאשם
119,ME-16-09-22679-134,"הנאשם מסר כי היה עצור במשך תקופה ארוכה של מעלה משנה וחוויית המעצר מאוד טראומטית עבורו, והוא סבל ממכות על רקע עניינים פעוטים כמו טלויזיה וטלפון.",דבר הנאשם
120,ME-16-09-22679-134,"בתקופת המעצר,הוא היה עד לכך שמישהו שפך שמן רותח באמצע הלילה על פניו של עצור אחר, ששהה עמו בחדר.",דבר הנאשם
121,ME-16-09-22679-134,"הנאשם התעורר מהשינה וראה את פניו מעוותות, ולקח כחצי שעה עד שהגיע אליו סוהר.",דבר הנאשם
122,ME-16-09-22679-134,"מאז אותו מקרה הנאשם מתקשה מאוד להרדם בלילות ועובר טיפול פסיכולוגי, ומעוניין להמשיך ולטפל בכך ולא להיות תלוי בכדורים.",דבר הנאשם
123,ME-16-09-22679-134,הנאשם ציין כי הוא מצוי בהליך ארוך של שיחות עם עובדות סוציאליות ועורך עם עצמו חשבון נפש.,דבר הנאשם
124,ME-16-09-22679-134,"לדבריו, בחלק מהתחומים הוא כבר ""נרפא"", כהגדרתו, וכך למשל, למד את מקצוע הספרות ועובד כספר בפתח תקווה, ומתחבר לעבודתו, והמדינה סייעה לו לשלם על כך.",דבר הנאשם
125,ME-16-09-22679-134,הנאשם ציין כי חשוב לו לפעול במסגרת החוק ולכן עבודתו משמעותית עבורו.,דבר הנאשם
126,ME-16-09-22679-134,"לדבריו, משפחתו ומכריו תמכו בו והוא אף מנסה להסתייע בהם בהוצאות המשפט.",דבר הנאשם
127,ME-16-09-22679-134,"הנאשם מסר כי הוא עובד על עצמו ועל עתידו, ובכלל זה, מעוניין להתחתן ולהיות אב לילדים, שלא יחשבו שפעל באופן לא ראוי.",דבר הנאשם
128,ME-16-09-22679-134,"הנאשם הביע את רצונו להיות אזרח טוב וכן ציין כי לא יכול לחשוב על חזרתו למעצר, לאור הסבל שחווה שם והסיוטים שלו עקב כך.",דבר הנאשם
129,ME-16-09-22679-134,"עוד הוסיף, כי התקשה להסתדר עם האנשים במעצר וכי הם לא ראו בעין יפה את העובדה שסיפר דברים למשטרה, וחשש שיתנכלו לו בלילה.",דבר הנאשם
130,ME-16-09-22679-134,"הוא ציין שאולי מגיע לו להיות שם בגלל מעשיו, אך אין לו כוחות נפש להתמודד עם הכלא ולא יודע אם משפחתו, שנותנת לו כוחות בחוץ, תקבל אותו כשייצא מהכלא.",דבר הנאשם
131,ME-16-09-22679-134,"הנאשם אינו מעוניין להפסיק את ההליך השיקומי שבו החל, והוא הציב לעצמו מטרות ומגיע אליהן.",דבר הנאשם
132,ME-16-09-22679-134,"הנאשם הביע חרטה על מעשיו והסביר כי מבלי להוריד מחומרת העבירה שביצע, הוא היה אז בן 20, צעיר מנטלית ופיזית, אחרי משבר גירושין, לא בשל, ללא בגרויות או מקצוע, וללא כלים להתמודדות.",דבר הנאשם
133,ME-16-09-22679-134,"הנאשם סיפר כי מאז עשה בגרות באנגלית ועכשיו לומד לבגרות במתמטיקה, וכן למד את מקצוע ""טכנאות בית חכם"", וכי בעתיד בכוונתו לבחור בין מקצוע זה לבין ספרות.",דבר הנאשם
134,ME-16-09-22679-134,"לדבריו, כיום, לאחר שרכש כלים וערך שינוי בכל המובנים, ראייתו על חייו שונה, והוא יודע למי להתחבר.",דבר הנאשם
135,ME-16-09-22679-134,כמו כן למד לזהות איפה הסכנות שבהן עלול ליפול.,דבר הנאשם
136,ME-16-09-22679-134,הנאשם טען כי כניסה לכלא עלולה להרוס עבורו את כל תהליך השיקום שהחל לבנות.,דבר הנאשם
137,ME-16-09-22679-134,"הנאשם ציין, כי הוא רוצה להמשיך בתהליך השיקום ולהתחיל את חייו, ויודע שלא יאכזב אף אחד ולא את עצמו.",דבר הנאשם
138,ME-16-09-22679-134,"הנאשם ציין שהודיע ביחידה לטיפול בהתמכרויות, כי גם כאשר יסיים את התיק בעניינו, הוא רוצה להמשיך להיות עמם בקשר, כדי שיוכלו להמשיך לעקוב שהוא בכיוון טוב בחיים.",דבר הנאשם
139,ME-16-09-22679-134,"לפנינו אירוע אחד, שאומנם התרחש במהלך מספר ימים, אך הוא מהווה מקשה אחת, ומשכך ייקבע מתחם עונשי אחד.",דיון והכרעה
140,ME-16-09-22679-134,קביעת מתחם העונש ההולם,דיון והכרעה
141,ME-16-09-22679-134,"מידת הפגיעה בערך המוגן בענייננו היא בינונית ונגזרת מחד גיסא, מסוג הסם, הנמנה על הסמים הקשים, וכמותו הרבה, ומאידך גיסא, מהעובדה שהסם נתפס בשדה התעופה בן גוריון, ומשכך נמנעה הפצתו בציבור בישראל.",דיון והכרעה
142,ME-16-09-22679-134,נסיבות הקשורות בביצוע העבירה,דיון והכרעה
143,ME-16-09-22679-134,"לביצוע עבירת ייבוא הסמים בענייננו קדמו קשירת קשר ותכנון, שכלל חלוקת תפקידים מוגדרת לכל אחד מהמעורבים.",דיון והכרעה
144,ME-16-09-22679-134,"מבחינת חלקו של הנאשם בביצוע העבירה, הנאשם אמנם לא יזם בעצמו את התוכנית העבריינית והתכנון הארגוני בוצע על ידי שולחו, אך הנאשם שימש כבלדר, תפקיד שאינו שולי ואין להקל בו ראש, והוא מהווה חלק בלתי נפרד וחיוני בשרשרת הפצת הסם והבאתו לישראל.",דיון והכרעה
145,ME-16-09-22679-134,"הנזק הקונקרטי מביצוע עבירת ייבוא הסמים נמנע, מכיוון שהנאשם נעצר בעודו בשדה התעופה והסם נתפס בטרם הופץ למשתמשים, כך שבפועל לא נגרם נזק לציבור בישראל.",דיון והכרעה
146,ME-16-09-22679-134,"הנזק הפוטנציאלי שהיה עלול להיגרם כתוצאה מהפצתו של הסם הוא גדול ומשמעותי, לנוכח כמות גדולה במיוחד של הסם הקשה, שעלול היה לשמש להכנתן של מנות סם רבות.",דיון והכרעה
147,ME-16-09-22679-134,מדברי הנאשם עולה כי הנסיבות שהביאו אותו לביצוע העבירה הן מצוקה כלכלית וכפועל יוצא - ניסיון לרווח כספי קל ומהיר.,דיון והכרעה
148,ME-16-09-22679-134,"ב""כ הנאשם הסביר, כאמור, כי הרקע לביצוע העבירות הוא המשבר האישי שחווה הנאשם ומצבו הרגיש עקב כך.",דיון והכרעה
149,ME-16-09-22679-134,"עתה אתייחס לפסיקה הרלוונטית שהגישו הצדדים, וכן לפסיקה נוספת, הרלוונטית למקרה שלפנינו:",דיון והכרעה
150,ME-16-09-22679-134,"בעניין מרסל הנ""ל, המערער, אזרח ברזיל, הורשע על פי הודאתו בייבוא סם מסוכן, קשירת קשר לפשע והחזקת סם שלא לצריכה עצמית.",דיון והכרעה
151,ME-16-09-22679-134,המערער נתפס כשבמזוודתו סם מסוג קוקאין במשקל של 3033.69 גרם נטו.,דיון והכרעה
152,ME-16-09-22679-134,המערער נעדר עבר פלילי ונסיבותיו האישיות קשות הוא נטל אחריות על מעשיו וסייע למשטרה בניסיון ללכוד מעורבים נוספים.,דיון והכרעה
153,ME-16-09-22679-134,"נקבע מתחם ענישה הולם הנע בין 4 ל-7 שנות מאסר, והנאשם נדון ל-56 חודשי מאסר.",דיון והכרעה
154,ME-16-09-22679-134,הערעור על חומרת העונש נדחה.,דיון והכרעה
155,ME-16-09-22679-134,"לאחר עיון בפסיקה ובהתאמה לנסיבות המקרה שבענייננו, כאשר מדובר בבלדר, שצפוי היה לתמורה כספית בסך 40,000 ₪, אשר ייבא סם מסוג קוקאין בכמות של 7 ק""ג, אני קובעת כי מתחם העונש ההולם נע בין 5.5 שנים ל-8.5 שנות מאסר בפועל.",דיון והכרעה
156,ME-16-09-22679-134,מיקום הנאשם בתוך המתחם,דיון והכרעה
157,ME-16-09-22679-134,נסיבות שאינן קשורות לביצוע העבירה,דיון והכרעה
158,ME-16-09-22679-134,"הנאשם כפר תחילה באישומים והחל כאמור בניהול הליך ההוכחות בעניינו, אך בשלב מסוים, לאחר שמיעת חלק מהעדויות, הודה ובהמשך לקח אחריות מלאה על מעשיו והביע עליהם חרטה.",דיון והכרעה
159,ME-16-09-22679-134,"גם מדבריו האחרונים עולה כי הפנים את הפסול במעשיו, והוא עושה מאמצים ניכרים לשנות מדרכיו, הכול - בתמיכה של הקהילה שממנה יצא, כפי שעלה מדברי עדי האופי.",דיון והכרעה
160,ME-16-09-22679-134,"יש לכך משקל ממשי לזכות הנאשם, שכן בכך יש כדי להגביר, באופן משמעותי, את הסיכוי שלא ישוב לבצע עבירות.",דיון והכרעה
161,ME-16-09-22679-134,"עוד יש לתת משקל לכך שלמן השלב הראשון, שיתף הנאשם פעולה באופן מלא ומיטבי עם רשויות האכיפה, וסייע בביסוס התשתית הראייתית נגד מעורבים נוספים בפרשה.",דיון והכרעה
162,ME-16-09-22679-134,"לזכותו של הנאשם נזקפת גם העובדה שזוהי עבורו הרשעתו הראשונה בפלילים, וכי מאז לא נפתחו לו תיקים נוספים.",דיון והכרעה
163,ME-16-09-22679-134,"עוד יש להתחשב בגילו של הנאשם, והמצאותו בקטגוריית ""בגיר צעיר"", שכן היה בן 20.5 במועד ביצוע העבירה.",דיון והכרעה
164,ME-16-09-22679-134,"לעובדה זו משמעות במספר מישורים, לרבות בעניין השפעת העונש על הנאשם.",דיון והכרעה
165,ME-16-09-22679-134,"צוין בפסיקה כי מדובר בקבוצת גיל ייחודית, שיש לתת בה משקל רב לשיקולי השיקום ולכך שבגילאים אלה, אף שנאשם כבר אינו קטין, עדיין דבקים בו מאפיינים ייחודיים מסוימים, שיש להתחשב בהם.",דיון והכרעה
166,ME-16-09-22679-134,"עם זאת, נקבע גם:",דיון והכרעה
167,ME-16-09-22679-134,"עוד יש לשקול לזכות הנאשם את נסיבותיו האישיות, כפי שבאו לידי ביטוי בדברי עדי האופי, ובטיעוני ההגנה שפורטו לעיל.",דיון והכרעה
168,ME-16-09-22679-134,"סבורני גם, שבכל הנוגע להרתעה אישית, הנאשם למד את לקחו, וכך עולה גם מתסקיר שירות המבחן.",דיון והכרעה
169,ME-16-09-22679-134,"עם זאת, בכל הנוגע להרתעת הרבים, יש חשיבות לכך שיוטל עונש הכולל מאסר משמעותי מאחורי סורג ובריח, וכפי שנאמר לא אחת בפסיקה, לרבות בעניין מרסל שהוזכר לעיל, האינטרס החברתי בענישה מרתיעה בעבירות כגון זו שלפנינו, גובר על שיקולי הפרט.",דיון והכרעה
170,ME-16-09-22679-134,"עוד ניתן משקל לכך שהנאשם היה נתון במשך קרוב לשנה במעצר, בתנאים שהם קשים יותר מתנאי מאסר, וכן היה נתון באיזוק אלקטרוני כ-9 חודשים.",דיון והכרעה
171,ME-16-09-22679-134,"הנאשם במסגרת דברו האחרון אף שיתף בקשייו בתקופת המעצר ובחוויה המטלטלת שחווה במהלכה, שניכר כי יש לה השלכות נפשיות עליו עד היום.",דיון והכרעה
172,ME-16-09-22679-134,"כפועל יוצא מכל אלה, אלמלא הדברים שייאמרו בפסקה הבאה, צריך היה למקם את הנאשם בתחתית מתחם העונש ההולם.",דיון והכרעה
173,ME-16-09-22679-134,האם יש מקום לסטות ממתחם העונש בשל שיקולי שיקום?,דיון והכרעה
174,ME-16-09-22679-134,...,דיון והכרעה
175,ME-16-09-22679-134,"מכל מקום, שיקולי השיקום אינם עומדים לבדם, ויש להתחשב גם בשיקולים נוספים ובראשם השיקול ההרתעתי והנזקים החמורים שנגרמים לנפגעי העבירה..."" (ההדגשות בקו הוספו - מ.ב.נ).",דיון והכרעה
176,ME-16-09-22679-134,"לאחר עיון בפסיקה ובהתחשב בשיקולים השונים, כפי שהובאו לעיל, מצאתי כי המקרה שלפנינו יוצא דופן בנסיבותיו, באופן המצדיק חריגה ממתחם הענישה, וזאת משיקולי שיקום.",דיון והכרעה
177,ME-16-09-22679-134,"כעולה מתסקירי שירות המבחן, הנאשם עבר כברת דרך שיקומית וערך שינויים חיובים מרחיקי לכת באורחות חייו, ובכלל זה גמילה מסמים.",דיון והכרעה
178,ME-16-09-22679-134,"בדיקות השתן שנתן נקיות, לאורך כל התקופה.",דיון והכרעה
179,ME-16-09-22679-134,"נוסף על כך, הוא לומד ומשלים בגרויות, למד את מקצוע הסַפָּרוּת ועוסק בו, וכן לומד תחום נוסף של ""טכנאות בית חכם"", כדי לבסס את אפשרויותיו התעסוקתיות בעתיד.",דיון והכרעה
180,ME-16-09-22679-134,"לא נעלמה מעיני העובדה שהנאשם התמיד לאורך פרק זמן משמעותי בטיפול במסגרת קבוצות שונות וניכר כי בתמיכת הקהילה שבה צמח, הוא עושה כל שביכולתו כדי לשנות את מסלול חייו ולדבוק באורח חיים נורמטיבי ותקין.",דיון והכרעה
181,ME-16-09-22679-134,"הנאשם בדברו האחרון היכה על חטא וחיזק את שעלה מהתסקירים, בהביעו מוטיבציה גבוהה להשלים את התהליך השיקומי ולהמשיך לצעוד בדרך הישר.",דיון והכרעה
182,ME-16-09-22679-134,"אומנם, לא ניתן לומר שהנאשם משוקם, אך צעדיו המשמעותיים בכיוון מצדיקים הושטת יד ומתן מקום לתקווה.",דיון והכרעה
183,ME-16-09-22679-134,"בעבירת ייבוא הסמים יש רכיב כספי דומיננטי, והיא מתבצעת על פי רוב בעבור בצע כסף, ומשכך ראיתי לנכון להשית על הנאשם קנס.",דיון והכרעה
184,ME-16-09-22679-134,"בהטלת הקנס יש להתחשב גם ביכולתו הכספית של הנאשם (סעיף 40ח לחוק), גם בחומרת העבירה והרווח שהייתה אמורה להניב לנאשם (40,000 ₪), וגם ברכיבי הענישה האחרים, שאותם יש לאזן.",דיון והכרעה
185,ME-16-09-22679-134,"לפיכך, הקנס יהיה מתון, יחסית.",דיון והכרעה
186,ME-16-09-22679-134,"על יסוד כלל השיקולים שמניתי לעיל, החלטתי להטיל על הנאשם את העונשים הבאים:",סיכום
187,ME-16-09-22679-134,"מאסר בן 48 חודשים, בניכוי ימי מעצרו (מיום 21.8.16 עד 8.12.16, ומיום 6.3.17 עד 2.11.17);",סיכום
188,ME-16-09-22679-134,"מאסר בן 7 חודשים, אך הנאשם לא יישא עונש זה, אלא אם בתוך 3 שנים מיום שחרורו מהמאסר יעבור עבירת סמים מסוג פשע;",סיכום
189,ME-16-09-22679-134,"מאסר בן 3 חודשים, אך הנאשם לא יישא עונש זה, אלא אם בתוך 3 שנים מיום שחרורו מהמאסר יעבור עבירת סמים מסוג עוון;",סיכום
190,ME-16-09-22679-134,"קנס בסך 10,000 ₪, או 45 ימי מאסר תמורתו.",סיכום
191,ME-16-09-22679-134,"הקנס ישולם ב-20 תשלומים, שווים ורצופים, החל ביום 1.9.19 ובכל 1 בחודש בחודשים שלאחריו.",סיכום
192,ME-16-09-22679-134,אי עמידה בשני תשלומים תוביל להעמדת כל יתרת הקנס לפירעון מיידי.,סיכום
193,ME-16-09-22679-134,"ניתן היום,  א' תמוז תשע""ט, 04 יולי 2019, בנוכחות הצדדים.",סיכום
194,ME-16-09-22679-134,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סיכום
