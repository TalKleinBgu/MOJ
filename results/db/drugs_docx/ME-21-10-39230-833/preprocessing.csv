,verdict,text,part
0,ME-21-10-39230-833,"ע""י ב""כ עו""ד אורלי פיתוסי – פמ""ד",מדינת ישראל 
3,ME-21-10-39230-833,"ע""י ב""כ עו""ד עינת סופר בסרגליק",מחמד אבו עדרה 
6,ME-21-10-39230-833,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג",מחמד אבו עדרה 
7,ME-21-10-39230-833,"חוק העונשין, תשל""ז-1977: סע'  25, 40ד",מחמד אבו עדרה 
8,ME-21-10-39230-833,"הנאשם הורשע על פי הודאתו בכתב אישום מתוקן (כא/2) במסגרת הסדר טיעון, בעבירות של  יצור, הכנה והפקה לפי סעיף 6 לפקודת הסמים המסוכנים [נוסח חדש] וסיוע להחזקת סם מסוכן שלא לצריכה עצמית לפי סעיף 7(א)+(ג) רישא לפקודת הסמים המסוכנים [נוסח חדש] בצירוף סעיף 25 לחוק העונשין.",האישום והסדר הטיעון
9,ME-21-10-39230-833,"על פי כתב האישום המתוקן, החל מתאריך שאינו ידוע במדויק למאשימה, ועד לתאריך 4.10.21 הנאשם גידל עבור אחר, שזהותו אינה ידועה למאשימה )""האחר"") וסייע לאותו אחר להחזיק, בתוך שטח המצוי באזור תעשייה (""שטח הגידול"") כמות גדולה של שתילי סם מסוכן מסוג קנבוס במשקל כולל של 43 ק״ג.",האישום והסדר הטיעון
10,ME-21-10-39230-833,"בתקופה הנ""ל הנאשם דאג לטפל בשתילים בעבור אחר כנדרש ובין היתר השקה אותם.",האישום והסדר הטיעון
11,ME-21-10-39230-833,בתאריך 4.10.21 בשעה 22:00 הגיעו שוטרי משטרת ישראל לשטח הגידול.,האישום והסדר הטיעון
12,ME-21-10-39230-833,"במקום היה רכב מסוג סוואנה בבעלות הנאשם (""הרכב"").",האישום והסדר הטיעון
13,ME-21-10-39230-833,בתוך הרכב הייתה מכולה עם מים.,האישום והסדר הטיעון
14,ME-21-10-39230-833,למכולה היה מחובר צינור מים שהוביל לשטח הגידול בו נמצאו שתילי הקנבוס.,האישום והסדר הטיעון
15,ME-21-10-39230-833,"במועד הנ""ל השוטרים עצרו את הנאשם כשהוא נמצא בשטח הגידול, מתחת לרשת מדברית ומאיר באמצעות פנס.",האישום והסדר הטיעון
16,ME-21-10-39230-833,"הנאשם במעשיו אלו, גידל בעבור האחר, סם מסוכן מסוג קנבוס ללא היתר כדין ובכך סייע לאחר להחזיק ,שלא כדין וללא היתר, בסם מסוכן מסוג קנבוס.",האישום והסדר הטיעון
17,ME-21-10-39230-833,"הצדדים הגיעו להסדר טיעון, כתב האישום תוקן, וקיימת הסכמה עונשית חלקית לפיה המאשימה תבקש להגביל את העונש ל-20 חודשי מאסר בפועל, ובנוסף מאסר מותנה, קנס ופסילה מותנית ותעתור לחילוט רכבו של הנאשם.",האישום והסדר הטיעון
18,ME-21-10-39230-833,"ההגנה תטען באופן פתוח, ההגנה תבקש כי יתקבל תסקיר לעונש והמאשימה לא תתחייב להמלצות התסקיר.",האישום והסדר הטיעון
19,ME-21-10-39230-833,מטעם המאשימה הוגשה בהסכמה תמונה של חלק מהאזור ורכבו של הנאשם (ת/1).,הראיות לעונש
20,ME-21-10-39230-833,מטעם ההגנה לא הוגשו ראיות לעונש.,הראיות לעונש
21,ME-21-10-39230-833,הנאשם נעדר עבר פלילי.,הראיות לעונש
22,ME-21-10-39230-833,"הנאשם נשלח לקבלת תסקיר שירות מבחן, והוגשו שני תסקירים אשר יפורטו בחלקם מפאת צנעת הפרט.",תסקירי שירות המבחן
23,ME-21-10-39230-833,"על פי התסקיר הראשון מיום 25.8.22 - הנאשם כבן 23, נשוי  אב לשני ילדים, טרם מעצרו התגורר בבית הוריו בכפרים הלא מוכרים, כיום שוהה בתנאים מגבילים בבית סבתו, ומועסק בחברת שיפוצים אשר בבעלות המשפחה בפיקוח דודו אשר הוא גם המעסיק.",תסקירי שירות המבחן
24,ME-21-10-39230-833,"מסקירת עברו עולה כי השלים 6 שנות לימוד כאשר בשלב זה בשל סכסוך דמים בין משפחתו  למשפחה אחרת, נאלצה משפחתו לעזוב את ביתם הקודם ואת בתי הספר ולהתגורר באזור הכפרים הלא מוכרים בתנאי מחנה קשים הכוללים מגורים בפחונים ללא חשמל ומים.",תסקירי שירות המבחן
25,ME-21-10-39230-833,משפחתו נאלצה לחיות בפחד מתמיד על חייהם ולכן הנאשם ואחיו לא הלכו לבית הספר למשך תקופות ממושכות.,תסקירי שירות המבחן
26,ME-21-10-39230-833,"הסכסוך נרגע, ונערכים מאמצים רבים על מנת להגיע לסולחה בין המשפחות המעורבות.",תסקירי שירות המבחן
27,ME-21-10-39230-833,"לאחר הפסקת לימודיו עבד הנאשם בעבודות מזדמנות, ובגיל 18 החל לעבוד בעבודת מסגרות אצל קבלן, ובהמשך, ולאחר יציאה לחל״ת בעקבות הקורונה פוטר ומאז התקשה למצוא מסגרת תעסוקתית, וכעת כאמור מועסק בחברת שיפוצים בבעלות משפחתו.",תסקירי שירות המבחן
28,ME-21-10-39230-833,"ביחס לנסיבות אשר הובילו לעבירות, מסר כי ברקע לביצוען עומדת תקופת אבטלה ממושכת בשל התפרצות נגיף הקורונה וקיצוצים בכוח אדם  במקום העבודה שלו.",תסקירי שירות המבחן
29,ME-21-10-39230-833,"בנוסף תיאר צורך בעלות גבוהה לבדיקות רפואיות במשפחה, ובשל כך משפחתו נקלעה לחובות רבים.",תסקירי שירות המבחן
30,ME-21-10-39230-833,"הנאשם קיבל אחריות על ביצוע העבירות, וציין כי מכר המתגורר בקרבת מקום פנה אליו והציע לו סכום כספי גבוה על מנת להגיע לחממה ולטפל בצמחים במקום.",תסקירי שירות המבחן
31,ME-21-10-39230-833,"הנאשם הסכים להצעה ומסר כי באותה עת לא ידע שמדובר בצמחי קנאביס עד שהגיע לחממה, כאשר נכנס לחממה הבין מיד כי מדובר בצמחי קנאביס אך גם אז המשיך במשימת טיפוח הצמחים עד למעצרו.",תסקירי שירות המבחן
32,ME-21-10-39230-833,הנאשם הביע חרטה וצער על התנהלותו ושיתף ברגשות צער ומבוכה אשר גרם למשפחתו ומסר כי בעת ביצוע העבירה היה ממוקד במצבו הכלכלי הקשה ולא הרגיש כי יכול היה לפנות למשפחתו לעזרה.,תסקירי שירות המבחן
33,ME-21-10-39230-833,הנאשם מסר כי מאז מעצרו ניתק כל קשר עם סביבתו הקודמת ומתמקד במשפחתו וגידול ילדיו וביסוס עתידם.,תסקירי שירות המבחן
34,ME-21-10-39230-833,"הנאשם שלל שימוש בחומרים משני תודעה, ובדיקות סמים נמצאו ללא שרידי סם.",תסקירי שירות המבחן
35,ME-21-10-39230-833,"כבר במהלך הליך המעצר הביע הנאשם רצון להשתלב בטיפול משולב בקבוצה המיועדת לעצורי בית, הנאשם הגיע למפגשים בזמן, השתתף באופן פעיל בשיח הקבוצתי וגילה הקשבה והתעניינות בתכנים שעלו.",תסקירי שירות המבחן
36,ME-21-10-39230-833,"נוכח שיתוף הפעולה המלא שלו בקבוצת עצורי הבית, הופנה לשילוב בקבוצה טיפולית המשכית בשירות המבחן, אך בעקבות רשימת המתנה ארוכה לקבוצה זו, טרם השתלב בה.",תסקירי שירות המבחן
37,ME-21-10-39230-833,שירות המבחן התרשם מצעיר אשר חווית החיים הבסיסית עמה התמודד כללה חשש מתמיד לחייו ולחיי יקיריו.,תסקירי שירות המבחן
38,ME-21-10-39230-833,"סכסוך הדמים עליו סיפרו הוא ואביו, ליווה את חייו מראשיתם, חשף אותו לאירועי אלימות קשים ולאובדן חיים בגיל מוקדם בנסיבות אלימות, לא אפשר לו להשתלב באופן רציף ויציב במסגרות החינוך וחשף אותו לחיים בתנאי עוני, ללא תשתיות חשמל ומים על כל הכרוך בכך.",תסקירי שירות המבחן
39,ME-21-10-39230-833,"על אף כל אלה, עד לאירוע העבירה ניהל אורח חיים נורמטיבי ומיקד מאמציו בהשתלבות בתעסוקה נורמטיבית ולא פנה לאפיקים שוליים כפי שעולה מרישומו הפלילי.",תסקירי שירות המבחן
40,ME-21-10-39230-833,"שירות המבחן התרשם כי כיום הנאשם מגלה הבנה לחומרת ההתנהלות שהובילה להסתבכותו בתיק זה, ומבטא רצון להתנהל באופן נורמטיבי כפי שעשה קודם לכן, ונראה כי הצליח להיתרם מטיפול במסגרת הליך המעצר והראה יכולת טובה להתמיד בטיפול ולגלות מחויבות ביחס לשיקום חייו.",תסקירי שירות המבחן
41,ME-21-10-39230-833,"לאור זאת, סבר שירות המבחן כי יש מקום להמשיך ולבחון את יכולתו להשתלב ולשתף בקבוצה טיפולית והמליץ לדחות את הדיון לצורך תקופת ניסיון טיפולי.",תסקירי שירות המבחן
42,ME-21-10-39230-833,על פי התסקיר השני מיום 29.12.22 – הנאשם שולב בקבוצה טיפולית בשירות המבחן ובמקביל נערכו מפגשים פרטניים.,תסקירי שירות המבחן
43,ME-21-10-39230-833,"על פי התסקיר, הנאשם המגיע למפגשים בעקביות, שיתף בכנות אודות העבירה שביצע, נסיבותיה ותהליך הפקת הלקחים שעבר מאז, וניכר שהוא עובר תהליך גם במישור האישי, מתרכז בעבודתו, בגידול ילדיו, ובזוגיות עם אשתו, ומבטא רצון להגיע לתובנות בהקשר לחייו ועתידו ולהוות דמות סמכותית עבור ילדיו.",תסקירי שירות המבחן
44,ME-21-10-39230-833,"בנוסף לכך, הנאשם הופנה לשלוש בדיקות נוספות לגילוי שרידי סם בשלושה מועדים שונים כל הבדיקות נמצאו ללא שרידי סם.",תסקירי שירות המבחן
45,ME-21-10-39230-833,"לאור האמור, המליץ שירות המבחן על הטלת צו מבחן למשך שנה, אשר במהלכו ימשיך בקבוצה טיפולית וימשיכו להיפגש עמו באופן מעקבי.",תסקירי שירות המבחן
46,ME-21-10-39230-833,"בנוסף, הומלץ על של״צ בהיקף של 350 שעות.",תסקירי שירות המבחן
47,ME-21-10-39230-833,"נטען כי ההסדר אמנם מקל, אך זה ההסדר.",טענות הצדדים:
48,ME-21-10-39230-833,"מדובר בנאשם נעדר עבר פלילי, ועבר כברת דרך בהליך שיקומי, ולא סיים את ההליך השיקומי שלו.",טענות הצדדים:
49,ME-21-10-39230-833,"עובר לביצוע העבירה קדמו הכנה ותכנון, הנאשם הופקד על השקיה של השתילים, והגם שכתב האישום המתוקן אינו מפרט את טיב הטיפול של הנאשם בשתילים, מדובר בגידול בשטח פתוח, בתוך בור גדול ללא מערכת השקיה, והנאשם הביא מים לאזור הגידול, באמצעות מיכל מים גדול שהוצב ברכבו.",טענות הצדדים:
50,ME-21-10-39230-833,"המאשימה עותרת להשית על הנאשם 20 חודשי מאסר בפועל, מאסר מותנה לשיקול דעת בית המשפט, פסילה מותנית מלהחזיק רישיון נהיגה, קנס וחילוט רכבו של הנאשם אשר שימש לביצוע העבירה, ובאמצעותו הוביל מים לשטח הגידול.",טענות הצדדים:
51,ME-21-10-39230-833,"ב״כ המאשימה הפנתה לפסיקה, וצויין כי תחילת מעצרו של הנאשם ביום 4.10.21 והוא היה עצור עד ליום 26.12.21.",טענות הצדדים:
52,ME-21-10-39230-833,"נטען כי הנאשם היה עצור בתיק הזה במשך חודשיים ושלושה שבועות, ונמצא בתנאים מגבילים מזה כשנה וחודש.",טענות הצדדים:
53,ME-21-10-39230-833,"הודגש התהליך השיקומי והטיפולי שעשה במסגרת שירות המבחן, וצויין כי מאז שחרורו של הנאשם הוקלו התנאים המגבילים, הותר לו לצאת לעבודה, הוא לא פתח תיקים נוספים ולא הסתבך בשום דבר פלילי, ועל כך מעיד העדר הרישום הפלילי שלו.",טענות הצדדים:
54,ME-21-10-39230-833,"תיקון כתב האישום הוא תיקון משמעותי ולקולא, כשהוא מחדד את העובדה כי מדובר בגידול עבור אחר, וגם סעיפי העבירה תוקנו לסיוע להחזקה, הכל בשל קשיים ראייתיים משמעותיים, ונטען כי הנאשם יכול היה לנהל את ההליך הפלילי, אך בחר להודות ולקחת אחריות, לחסוך מזמנו של בית המשפט ולהכות על חטא.",טענות הצדדים:
55,ME-21-10-39230-833,"הגידול לא נעשה בתנאי מעבדה, לא באמצעים מיוחדים, ללא משקלים, ללא תאורות ולא עבירות נלוות כגון גניבת חשמל או שכירת דירה, ואין תכנון מוקדם שאפשר לעמוד עליו כפי שניתן לעמוד במקרים של גידול בבתי מגורים.",טענות הצדדים:
56,ME-21-10-39230-833,"מדובר בשטח בחוץ ללא תנאים, לא ניתן לראות בכך כמעשה מחושב או שיטתי, אין אינדיקציה לסחר, אין מסרונים אין טלפונים משהו שמלמד על סחר, וזה עומד בקנה אחד עם התיקון באשר לגידול עבור אחר.",טענות הצדדים:
57,ME-21-10-39230-833,"הנאשם לקח אחריות, הוא הפעיל שיקול דעת מוטעה והסביר את נסיבות ביצוע העבירה כעולה מהתסקיר, הדבר נובע ממחסור כלכלי זה לא מצדיק את ביצוע העבירה, אבל מסביר את הנסיבות שהובילו לכך.",טענות הצדדים:
58,ME-21-10-39230-833,"מדובר במי שאין לו נורמות עבריינות, שיתף פעולה בחקירה, וזה אירוע יחיד שאינו מאפיין את אורחות חייו.",טענות הצדדים:
59,ME-21-10-39230-833,"הנאשם בן 23, אב לשני ילדים, הקשר המשפחתי הוא קשר טוב, מדובר במשפחה תומכת, נעדרת נורמות עבריינות, יש מעגל תמיכה מבחינת גורמי סיכוי שמחזקים את זה שהוא לא יחזור לבצע עבירות.",טענות הצדדים:
60,ME-21-10-39230-833,"הקשר עם שירות המבחן התחיל עוד בהיותו במעצר במסגרת צו פיקוח מעצרים, הוא שולב כבר בשלבים מוקדמים בקבוצה, ולאור ההשתתפות שלו והרצון הכנה שלו להמשיך בדרך החיובית שמתקנת את הטעות שהוא עשה, הוא הופנה לקבוצה טיפולית.",טענות הצדדים:
61,ME-21-10-39230-833,"הקבוצה היתה משמעותית וסייעה לו רבות בהבנת הדרך שהובילה אותו לביצוע עבירה, הנאשם למד דרכי התמודדות, לקיחת אחריות והפנמת המחירים הכבדים.",טענות הצדדים:
62,ME-21-10-39230-833,"ניתן ללמוד על הפקת התובנות המשמעויות שלו, הן מההליך הפלילי כאפקט הרתעתי משמעותי והן מהאירוע עצמו.",טענות הצדדים:
63,ME-21-10-39230-833,הנאשם אינו משתמש בסמים ובדיקות סמים נקיות מעידות על כך.,טענות הצדדים:
64,ME-21-10-39230-833,"מהפסיקה בנוגע לעבירות גידול והחזקת סם כעבירות מלאות, הענישה יכולה לנוע בבין מספר חודשים שיכול וירוצו בעבודות שירות ועד 15 חודשים.",טענות הצדדים:
65,ME-21-10-39230-833,"צוין כי בעניינו של הנאשם אין את כמות השתילים, והמתחם ככל שמדובר בגידול בתנאים אלה, וגידול בנסיבות שמלמדות על עשייה עבור אחר, הוא מתחם נמוך יותר.",טענות הצדדים:
66,ME-21-10-39230-833,"התבקש לסטות מהמתחם מטעמי שיקום לאור המלצת שירות המבחן שמלמדת על סיכויי שיקום משמעותיים ועל הליך טיפולי משמעותי, ולקבל את המלצות שירות המבחן שנכונות בענייננו בפרט נוכח גילו הצעיר.",טענות הצדדים:
67,ME-21-10-39230-833,"גם אם לא תתקבל המלצת שירות המבחן התבקש למקם את עונשו של הנאשם במתחם בחלקו הנמוך ביותר ולהסתפק בענישה של עבודות שירות, ולא מאחורי סורג ובריח.",טענות הצדדים:
68,ME-21-10-39230-833,"ביחס לחילוט הרכב, נטען כי דווקא במקרה זה אין מקום לחלט את הרכב.",טענות הצדדים:
69,ME-21-10-39230-833,"כתב האישום תוקן לעבירה שמלמדת על מי שביצע את העבירה עבור אחר, הנאשם נותן את הדין על חלקו בביצוע עבירה, ואין מקום לנקוט משנה חומרה וגם לחלט את הרכב.",טענות הצדדים:
70,ME-21-10-39230-833,די בענישה ואין צורך בחילוט.,טענות הצדדים:
71,ME-21-10-39230-833,"התבקש כי הדבר יובא בחשבון בהשתת הקנס ושגובהו שייקח בחשבון את שוויו של הרכב, וכי הנאשם רכש את הרכב ב- 15,000 ₪.",טענות הצדדים:
72,ME-21-10-39230-833,"הנאשם אמר כי שילם על העבר הזה, עשה הכל, גם אם אין לו לחם בבית לא יחזור על העבירה הזו.",טענות הצדדים:
73,ME-21-10-39230-833,"אמר כי הוא בהליך טיפולי בשירות המבחן, זו קבוצה שנמשכת שנה.",טענות הצדדים:
74,ME-21-10-39230-833,"בעבירות אשר ביצע הנאשם, בנסיבות ביצוען, פגע הוא בערכים המוגנים ביסודן שהם השמירה על הסדר החברתי, שלטון החוק, שלום הציבור, בריאות הציבור, והצורך למנוע השלכות פליליות וחברתיות.",הערכים המוגנים והענישה
75,ME-21-10-39230-833,נסיבות ביצוע עבירות הגידול והסיוע להחזקה שלא לצריכה עצמית חמורות.,הערכים המוגנים והענישה
76,ME-21-10-39230-833,מדובר בכמות גדולה של סמים מסוכנים במשקל 43 ק״ג.,הערכים המוגנים והענישה
77,ME-21-10-39230-833,"אכן לא צויין בכתב האישום המתוקן מספר השתילים, אולם מדובר בכמות גדולה, אשר לא יכול להיות חולק כי מטרתה להפצה.",הערכים המוגנים והענישה
78,ME-21-10-39230-833,"מנגד, מכתב האישום המתוקן עולה כי הנאשם גידל את הסמים עבור אחר, והגם שהדבר אינו שולל את ביצוע העבירה כמו גם חומרתה, יש להביא עובדה זו בנסיבות ביצוע העבירה הנשקלות, שכן בגורם המרכזי בנסיבות אלו הוא האחר.",הערכים המוגנים והענישה
79,ME-21-10-39230-833,"כתב האישום אינו מציין כי הנאשם הוא אשר עסק בהתארגנות לגידול זה והוא מציין את חלקו, גידול עבור אחר אשר התבטא בטיפול בצמחים.",הערכים המוגנים והענישה
80,ME-21-10-39230-833,"העבירה חמורה, נסיבות הביצוע חמורות, אולם יש להתייחס באופן מידתי לחלקו של הנאשם בביצוע הגידול.",הערכים המוגנים והענישה
81,ME-21-10-39230-833,"הנאשם הורשע גם בסיוע להחזקת סם שלא לצריכה עצמית, אולם מדובר בהרשעה בגין אותם מעשים, שכן כתב האישום מציין כי בכך שהנאשם גידל, הוא סייע לאחר להחזיק את הסם המסוכן.",הערכים המוגנים והענישה
82,ME-21-10-39230-833,"נסיבות אלו של ביצוע העבירות צריכות לבוא במסגרת השיקולים בענישה, וכאמור מחד קיימות נסיבות מחמירות, אך מנגד קיימות נסיבות המעידות על כי גורם אחר הוא המרכזי.",הערכים המוגנים והענישה
83,ME-21-10-39230-833,"להלן פסיקה בעבירות גידול סמים מסוכנים, אמנם בנסיבות שונות, אך היא תאובחן בהתאם.",הערכים המוגנים והענישה
84,ME-21-10-39230-833,"בחינת נסיבות ביצוע העבירות כמפורט לעיל, נסיבותיו של הנאשם, היעדר עבר פלילי, ובפרט ההליך השיקומי והתהליך אשר עבר, לצד השתלבותו בעבודה ושינוי דרכיו, כל אלו מביאים למסקנה כי יש לתת משקל לשיקולי השיקום בעניינו, אך מנגד אין לקבל את המלצת שירות המבחן במלואה.",הערכים המוגנים והענישה
85,ME-21-10-39230-833,"ייאמר תחילה כי אין בעתירת המאשימה לענישה של 20 חודשי מאסר, בעבירה של גידול סמים מסוכנים בנסיבות אלו ובמשקל שכזה כדי עתירה חריגה או מחמירה יתר על המידה.",הערכים המוגנים והענישה
86,ME-21-10-39230-833,"המלחמה בעבירות הסמים ובפרט באלו אשר קשורות בהפצה, מצריכה ענישה מחמירה ומשמעותית.",הערכים המוגנים והענישה
87,ME-21-10-39230-833,"לצד זאת אין להתעלם מהנסיבות המסויימות של ביצוע העבירות בעניינו של הנאשם, ובפרט לא מההליך השיקומי ומשינוי דרכיו.",הערכים המוגנים והענישה
88,ME-21-10-39230-833,"הנאשם היה במעצר כחודשיים ושלושה שבועות, ומיד עם שחרורו החל בהליך טיפולי בשירות המבחן, בו היה שילוב של הליך קבוצתי ושיחות פרטניות.",הערכים המוגנים והענישה
89,ME-21-10-39230-833,"הנאשם שיתף פעולה באופן מלא, והדבר עולה משני תסקירי שירות המבחן, מהם עולה כי הוא נתרם רבות מההליך הטיפולי, ועולה כי הוא שינה דרכיו והתרחק מהסביבה.",הערכים המוגנים והענישה
90,ME-21-10-39230-833,"התסקירים מתארים כי הנאשם הצליח להיתרם מהטיפול, הראה יכולת טובה להתמיד בו, ולגלות מחויבות לשיקום חייו.",הערכים המוגנים והענישה
91,ME-21-10-39230-833,"הדברים נבחנו לאורך תקופה ושירות המבחן עומד על כך שהנאשם הגיע למפגשים בעקביות, שיתף בכנות אודות העבירה שביצע, וניכר שהוא עובר תהליך גם במישור האישי, מתרכז בעבודתו, במשפחתו, ומבטא רצון להגיע לתובנות בהקשר לחייו ועתידו ולהוות דמות סמכותית עבור ילדיו.",הערכים המוגנים והענישה
92,ME-21-10-39230-833,בבדיקות סמים שנערכו לא נמצאו שרידי סם.,הערכים המוגנים והענישה
93,ME-21-10-39230-833,"התמונה העולה מתסקירי שירות המבחן הינה של מי אשר מצוי בהליך שיקומי אשר הוא נתרם ממנו, ואשר משפיע לחיוב באופן משמעותי.",הערכים המוגנים והענישה
94,ME-21-10-39230-833,לאור זאת יש ליתן משקל לשיקולי שיקום בעניינו של הנאשם.,הערכים המוגנים והענישה
95,ME-21-10-39230-833,"אין בידנו לדעת אם התהליך אשר עובר הנאשם אכן יימשך, ואם הכיוון החיובי לא ישתנה, אולם מהאינדיקציות העולות מהתסקירים עולה תהליך שיקומי אשר יש לנסות לחזקו.",הערכים המוגנים והענישה
96,ME-21-10-39230-833,"מנגד, גם כאשר קיימים שיקולי שיקום אשר צריכים לבוא לידי ביטוי בענישה, השיקום אינו חזות הכל, ויש לאזנו אל מול הצורך במענה עונשי הולם לעבירות החמורות, האינטרס הציבורי הגלום בענישה, והצורך במתן משקל גם לשיקולי הרתעת היחיד והרתעת הרבים.",הערכים המוגנים והענישה
97,ME-21-10-39230-833,מטעם זה אינני מוצא כי בהינתן חומרת העבירות יש לקבל את המלצת שירות המבחן להטלת של״צ לצד צו המבחן.,הערכים המוגנים והענישה
98,ME-21-10-39230-833,"האיזון הראוי בין שיקולי הענישה הנוגדים, מחד שיקול השיקום אשר צריך לקבל ביטוי בעניינו של הנאשם, ומנגד ענישה הולמת והרתעה, הינו בהטלת ענישה על דרך עבודות שירות למלוא התקופה האפשרית, לצד צו מבחן, וכך יינתן משקל לשיקולי הענישה השונים תוך איזון ביניהם.",הערכים המוגנים והענישה
99,ME-21-10-39230-833,"יש להוסיף כי הנאשם היה במעצר כאמור משך כחודשיים ושלושה שבועות, ופרק זמן משמעותי בתנאים מגבילים, וכל אלו תורמים לאיזון המענה העונשי.",הערכים המוגנים והענישה
100,ME-21-10-39230-833,ימי מעצר אלו לא יופחתו מעבודות השירות.,הערכים המוגנים והענישה
101,ME-21-10-39230-833,ענישה הכוללת עבודות שירות מאפשרת גם קיומו של צו מבחן והמשך הליך טיפולי - שיקומי.,הערכים המוגנים והענישה
102,ME-21-10-39230-833,הוגשה חוו״ד ממונה חיובית.,הערכים המוגנים והענישה
103,ME-21-10-39230-833,"אשר לקנס ולחילוט הרכב – הנאשם עובד, ואני מוצא כי בהותרת הרכב ברשותו יש כדי לתרום להליך השיקומי אשר הוא עובר.",הערכים המוגנים והענישה
104,ME-21-10-39230-833,"אכן, מדובר ברכב אשר שימש לביצוע העבירות, וברגיל בנסיבות כאלו יש להורות על חילוטו.",הערכים המוגנים והענישה
105,ME-21-10-39230-833,"אך כאמור יש לאפשר תהליכים אותם עובר הנאשם, ויש לקוות כי יהיה בכך כדי לסייע בידו.",הערכים המוגנים והענישה
106,ME-21-10-39230-833,עבירות מסוג זה צריכות גם לענישה כלכלית לצידן.,הערכים המוגנים והענישה
107,ME-21-10-39230-833,"מחד הטלת קנס משמעותי, בנסיבותיו האישיות של הנאשם כמפורט לעיל יכול ויהיה בו לפגוע בהליך השיקום, מנגד יש לאזן זאת אל מול טיב העבירות, היותן קשורות בהיבט כלכלי, וכן אל מול אי חילוט הרכב.",הערכים המוגנים והענישה
108,ME-21-10-39230-833,"מכל האמור הענישה תכלול צו מבחן לשנה כהמלצת שירות המבחן, מאסר על דרך עבודות שירות לתשעה חודשים, וקנס בסך 10,000 ש״ח.",הערכים המוגנים והענישה
109,ME-21-10-39230-833,"הבקשה לחילוט הרכב נדחית, הרכב לא יחולט ויושב לנאשם.",הערכים המוגנים והענישה
110,ME-21-10-39230-833,"לאור האמור, אני גוזר על הנאשם את העונשים הבאים:",הערכים המוגנים והענישה
111,ME-21-10-39230-833,מאסר בעבודות שירות - מאסר בפועל לתקופה של 9 חודשים.,הערכים המוגנים והענישה
112,ME-21-10-39230-833,תקופת מאסרו תרוצה בדרך של עבודות שירות בהתאם לחוות דעת הממונה על עבודות שירות.,הערכים המוגנים והענישה
113,ME-21-10-39230-833,"הובהרה לנאשם חובתו לבצע את עבודות השירות, ובמידה שלא יעשה כן ניתן יהיה להמירן בעונש מאסר בפועל, וכך גם יוכל הממונה לפי שיקול דעתו, היה וימצא קיומה של עילה לכך.",הערכים המוגנים והענישה
114,ME-21-10-39230-833,הנאשם יתייצב לתחילת ריצוי עבודות השירות ביום 23.4.23 כמפורט בחוו״ד הממונה.,הערכים המוגנים והענישה
115,ME-21-10-39230-833,צו מבחן – ניתן בזה צו מבחן לתקופה של 12 חודשים כלפי הנאשם.,הערכים המוגנים והענישה
116,ME-21-10-39230-833,"הנני  מחייב את הנאשם  לשתף פעולה עם שירות המבחן, הכל על פי הנחיות שירות המבחן.",הערכים המוגנים והענישה
117,ME-21-10-39230-833,מובהר לנאשם כי באם לא יקיים צו זה ניתן יהיה לחזור ולדון מחדש בשאלת העונש.,הערכים המוגנים והענישה
118,ME-21-10-39230-833,מאסר על תנאי - מאסר על תנאי לתקופה של 9 חודשים.,הערכים המוגנים והענישה
119,ME-21-10-39230-833,הנאשם ישא בעונש זה אם בתקופה של שלוש שנים מהיום יעבור על עבירת סמים מסוג פשע.,הערכים המוגנים והענישה
120,ME-21-10-39230-833,"קנס – קנס בסך 10,000 ש""ח או מאסר למשך 50 ימים תחתיו; הקנס ישולם ב- 20 תשלומים חודשיים שווים ורצופים.",הערכים המוגנים והענישה
121,ME-21-10-39230-833,התשלום הראשון ישולם בתוך 90 יום מהיום ויתר התשלומים מידי 30 יום לאחר מכן.,הערכים המוגנים והענישה
122,ME-21-10-39230-833,זכות ערעור בתוך 45 יום מהיום.,הערכים המוגנים והענישה
123,ME-21-10-39230-833,"ניתן היום,  כ""ו אדר תשפ""ג, 19 מרץ 2023, במעמד הצדדים.",הערכים המוגנים והענישה
