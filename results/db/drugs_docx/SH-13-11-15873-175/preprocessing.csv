,verdict,text,part
0,SH-13-11-15873-175,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 14(ג)",נגד
1,SH-13-11-15873-175,"חוק העונשין, תשל""ז-1977: סע'  275",נגד
2,SH-13-11-15873-175,"הנאשם הורשע על פי הודאתו בעבירות של החזקת סמים לצריכה עצמית והחזקת כלים לעישון סמים, בניגוד לסעיפים 7(א) + 7(ג) סיפא וסעיף 14(ג) לפקודת הסמים המסוכנים (נוסח חדש), התשל""ג-1973, כן הורשע בעבירה של הפרעה לשוטר במילוי תפקידו בניגוד לסעיף 275 לחוק העונשין, התשל""ז-1977.",רקע
3,SH-13-11-15873-175,"על פי עובדות כתב האישום המתוקן, ביום 30.1.13 החזיק הנאשם בדירתו על השולחן בסלון בסם מסוכן מסוג חשיש במשקל של 45.50 גרם ובכלי לעישון סמים מסוג באנג, הכל לצריכתו העצמית וללא אישור כדין.",רקע
4,SH-13-11-15873-175,"משהגיעו השוטרים לדירת הנאשם, הפריע הנאשם לשוטרים בכך שזרק את הסם מחלון המטבח לשיחים בכוונה להכשילם.",רקע
5,SH-13-11-15873-175,"ביום 5.5.16 הציגו הצדדים הסדר טיעון לפיו הנאשם יודה בכתב אישום מתוקן, יורשע וישלח לשירות המבחן על מנת שיתקבל תסקיר בעניינו.",הסדר הטיעון
6,SH-13-11-15873-175,"עמדת המאשימה, ככל שהתסקיר יהיה חיובי, היא להרשעה, מאסר מותנה, קנס, פסילה על תנאי והתחייבות.",הסדר הטיעון
7,SH-13-11-15873-175,"ב""כ הנאשם תעתור להימנעות מהרשעה.",הסדר הטיעון
8,SH-13-11-15873-175,תסקירי שירות המבחן,הסדר הטיעון
9,SH-13-11-15873-175,בתסקיר מיום 15.12.16 סקר שירות המבחן את הרקע האישי והמשפחתי של הנאשם.,הסדר הטיעון
10,SH-13-11-15873-175,"הנאשם בן 35, רווק, בעל עסק לחשמלאות רכב.",הסדר הטיעון
11,SH-13-11-15873-175,הנאשם שירת שירות צבאי מלא.,הסדר הטיעון
12,SH-13-11-15873-175,גדל במשפחה נורמטיבית.,הסדר הטיעון
13,SH-13-11-15873-175,מסר כי החל לצרוך סמים כחלק מבילוי חברתי ולאחר מכן החל לצרוך סמים כמעט באופן יומיומי כמשכך כאבים בעקבות פריצת דיסק שעבר.,הסדר הטיעון
14,SH-13-11-15873-175,הנאשם נעדר עבר פלילי.,הסדר הטיעון
15,SH-13-11-15873-175,הנאשם הגיע לבדיקה אחת לאיתור שרידי סם מתוך 3 אליהן זומן.,הסדר הטיעון
16,SH-13-11-15873-175,הבדיקה יצאה נקיה.,הסדר הטיעון
17,SH-13-11-15873-175,לדבריו שכח להגיע לשתי הבדיקות הנוספות.,הסדר הטיעון
18,SH-13-11-15873-175,"שירות המבחן בחן את האפשרות לביצוע של""צ אך הנאשם לא הגיע ולא יצר קשר ואף לא הציג מסמכים המעידים על נזק קונקרטי כתוצאה מהרשעה.",הסדר הטיעון
19,SH-13-11-15873-175,לפיכך שירות המבחן לא בא בהמלצה בעניינו.,הסדר הטיעון
20,SH-13-11-15873-175,"בתסקיר מיום 14.5.17 ציין שירות המבחן כי למרות הצהרת הנאשם כי הפסיק לצרוך סמים, מסר 2 בדיקות אשר בהן נמצאו שרידי סם.",הסדר הטיעון
21,SH-13-11-15873-175,"שירות המבחן סבור כי קיים פער בין הדרך בה בוחר הנאשם לתאר את התנהגותו לבין מצבו בפועל, בשל אי הבהירות במצבו נמנע שירות המבחן מלהמליץ על של""צ.",הסדר הטיעון
22,SH-13-11-15873-175,"למרות טענות הנאשם כי הרשעה עלולה לפגוע בעסקו, שירות המבחן לא מצא הצדקה להימנע מהרשעה.",הסדר הטיעון
23,SH-13-11-15873-175,"בתסקיר מיום 14.9.17 צוין כי לדברי הנאשם, מזה כחודשיים לא צורך סמים, מסר כי החליט להפסיק בעצמו את השימוש בסמים ללא עזרה חיצונית כמו כן אינו זקוק לטיפול בתחום זה.",הסדר הטיעון
24,SH-13-11-15873-175,עוד שיתף הנאשם כי חושש מתוצאות ההליך המשפטי ובעיקר מפסילת רישיונו מאחר ורישיונו מסייע לו בפרנסתו.,הסדר הטיעון
25,SH-13-11-15873-175,"על אף דבריו, מסר שתי דגימות נוספות ובשתיהן נמצאו שרידי סם, לפיכך נמנע שירות המבחן מהמלצה בעניינו.",הסדר הטיעון
26,SH-13-11-15873-175,"ב""כ המאשימה הפנתה לערך המוגן בעבירות שביצע הנאשם, לשיטתה הפגיעה בערכים המוגנים הינה ברף הבינוני-גבוה.",הסדר הטיעון
27,SH-13-11-15873-175,"ב""כ המאשימה התייחסה לאמור בתסקירים, לתוצאות הדגימות שמסר.",הסדר הטיעון
28,SH-13-11-15873-175,"לשיטתה אין הצדקה לסיים ההליך באי הרשעה, כשלא הוצגו בפני שירות המבחן מסמכים המעידים על נזק קונקרטי, זאת לצד המלצת שירות המבחן על ענישה בעלת אפקט הרתעתי.",הסדר הטיעון
29,SH-13-11-15873-175,"לפיכך עתרה להרשיע הנאשם ולהטיל עליו מאסר מותנה, פסילה בפועל ופסילה על תנאי התחייבות וקנס.",הסדר הטיעון
30,SH-13-11-15873-175,"ב""כ הנאשם  עמדה על כך שהנאשם נעדר עבר פלילי, לא נפתחו כנגדו תיקים חדשים.",הסדר הטיעון
31,SH-13-11-15873-175,לדבריה יש לקחת בחשבון את השינוי במדיניות ביחס לעבירות שימוש בסמים.,הסדר הטיעון
32,SH-13-11-15873-175,"לשיטתה עבירת ההפרעה לשוטר היא עבירה נלווית, אין להקל בה ראש אך אלמלא העבירה העיקרית של הסמים, עבירת ההפרעה לשוטר לא היתה מתקיימת.",הסדר הטיעון
33,SH-13-11-15873-175,"ב""כ הנאשם ביקשה  להדגיש שהרשעה תפגע בפרנסתו של הנאשם והגישה נספח להסכם שכירות של עסק/חנות (מסומן נ/1).",הסדר הטיעון
34,SH-13-11-15873-175,בסעיף 3 לנספח זה מצוין כי המשך החוזה מותנה בכך שלשוכר אין רישום פלילי.,הסדר הטיעון
35,SH-13-11-15873-175,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",הסדר הטיעון
36,SH-13-11-15873-175,"הערכים החברתיים אשר נפגעו בעבירות שביצע  הנאשם הם הגנה מפני הנזקים הישירים והעקיפים אשר נגרמים  עקב שימוש בסמים (פגיעה בשלומו ובריאותו הפיזי והנפשי של הציבור, התדרדרות לעבירות רכוש ואלימות לצורך השגת הסמים)  וכן פגיעה ביכולת עובד הציבור למלא  תפקידו וכנגזרת לכך פגיעה בסדר הציבורי, בסדרי השלטון ובשמירה על החוק.",מתחם העונש ההולם
37,SH-13-11-15873-175,"מידת הפגיעה בערך המוגן באשר לעבירות הסמים היא ברף הנמוך, בשים לב לסוג הסם (חשיש) ולכך שנועד לצריכה עצמית.",מתחם העונש ההולם
38,SH-13-11-15873-175,מידת הפגיעה בערך המוגן בעבירה של הפרעה לשוטר הינה ברף הנמוך.,מתחם העונש ההולם
39,SH-13-11-15873-175,הנאשם הפריע בכך שזרק את הסם מחלון המטבח לשיחים בכוונה להכשיל השוטרים.,מתחם העונש ההולם
40,SH-13-11-15873-175,"באשר לנסיבות ביצוע העבירה, נתתי דעתי לכך שמעובדות כתב האישום המתוקן עולה כי הנאשם החזיק בסם ובכלי מותאם לעישון סם זה בדירתו.",מתחם העונש ההולם
41,SH-13-11-15873-175,נתתי דעתי לכך שהסם נועד לצריכה עצמית וכי ההפרעה לשוטר כרוכה בהימצאות הסם במקום.,מתחם העונש ההולם
42,SH-13-11-15873-175,"העבירות לא בוצעו בתחכום, לעבירה של הכשלת שוטר לא היה תכנון מוקדם.",מתחם העונש ההולם
43,SH-13-11-15873-175,בחינת מדיניות הענישה הנוהגת מעלה כי במקרים דומים (מבחינת כמות וסוג הסם) ומבחינת טיב ההפרעה לשוטר הוטלו על נאשמים עונשים הנעים ממאסר מותנה ועד לתקופות מאסר קצרות שיכול וירוצו בעבודות שירות.,מתחם העונש ההולם
44,SH-13-11-15873-175,ישנם מקרים שאף נמנעו מהרשעה.,מתחם העונש ההולם
45,SH-13-11-15873-175,לאור כל המפורט לעיל  אני קובעת כי מתחם העונש ההולם לאירוע בכללותו נע ממאסר מותנה ועד למאסר קצר שיכול וירוצה בעבודות שירות.,ראו למשל:	
46,SH-13-11-15873-175,בעניינו של הנאשם אין הצדקה לחרוג לקולה או לחומרה ממתחם העונש ההולם.,ראו למשל:	
47,SH-13-11-15873-175,"הכלל הוא כי מי שהוכחה אשמתו, יש להרשיעו בדין.",הימנעות מהרשעה
48,SH-13-11-15873-175,"יישום המבחנים האמורים במקרה דנן, מעלה כי לא ניתן להימנע מהרשעת הנאשם בדין.",הימנעות מהרשעה
49,SH-13-11-15873-175,"הגם שעסקינן במדרג הנמוך שבעבירות הסמים, הן בשל סוג הסם, והן בשל העובדה ששימש לצריכה עצמית, עדיין לא מתקיים התנאי כי הרשעה תביא לפגיעה חמורה בשיקומו של הנאשם ו/או בפרנסתו.",הימנעות מהרשעה
50,SH-13-11-15873-175,"אין מדובר בנאשם צעיר בגילו, אלא בנאשם בן 35, עצמאי.",הימנעות מהרשעה
51,SH-13-11-15873-175,נאשם אשר למרות הזדמנויות שניתנו לו מסר פעם אחר פעם דגימות שנמצאו בהן שרידי סם.,הימנעות מהרשעה
52,SH-13-11-15873-175,"הגם שהנאשם נעדר הרשעות קודמות והגם שלא נפתחו תיקים נוספים, הרי שהדגימות שמסר מלמדות כי אין עסקינן במעידה חד פעמית וכי השימוש בסמים נמשך.",הימנעות מהרשעה
53,SH-13-11-15873-175,ויודגש- השימוש בסמים הוא אסור על פי חוק.,הימנעות מהרשעה
54,SH-13-11-15873-175,הנאשם שולל כל רצון לעבור הליך טיפולי.,הימנעות מהרשעה
55,SH-13-11-15873-175,"הנאשם לא הצביע על קיומו של נזק קונקרטי כתוצאה מהרשעה, וחששו כי הרשעה בעבירה זו עלולה לפגוע ביכולתו לספק שירותי רכב נטענה בעלמא וללא כל ביסוס ראייתי.",הימנעות מהרשעה
56,SH-13-11-15873-175,"הנספח לחוזה השכירות שהוגש, לפיו תנאי להמשך השכירות הוא העדר הרשעות, אין בו כדי לשלול את שיקול דעתו של המשכיר להמשיך ולהשכיר לנאשם את המקום, אין בו כדי לשלול את המשך עיסוקו בתחום הרכב גם אם יצטרך לשכור מקום אחר, קל וחומר שהוא בעל העסק ולא קמה לו סכנת פיטורין כתוצאה מהרשעתו בדין.",הימנעות מהרשעה
57,SH-13-11-15873-175,אף שירות המבחן לא מצא הצדקה להורות על הימנעות מהרשעה.,הימנעות מהרשעה
58,SH-13-11-15873-175,"לאור האמור, בשים לב שהנאשם ממשיך להשתמש בסמים, בהעדר הליך טיפולי ובהעדר נזק קונקרטי כתוצאה מהרשעה, לא מצאתי כי ניתן להימנע בזו הפעם מהרשעת הנאשם.",הימנעות מהרשעה
59,SH-13-11-15873-175,לאור האמור הרשעתו של הנאשם עומדת בעינה.,הימנעות מהרשעה
60,SH-13-11-15873-175,גזירת עונשו של הנאשם בתוך מתחם העונש ההולם,הימנעות מהרשעה
61,SH-13-11-15873-175,"בבואי לגזור את עונשו של הנאשם בתוך מתחם העונש ההולם, לקחתי בחשבון את השיקולים הבאים:",הימנעות מהרשעה
62,SH-13-11-15873-175,זקפתי לזכותו של הנאשם את העובדה שבחר להודות ולקחת אחריות על מעשיו.,הימנעות מהרשעה
63,SH-13-11-15873-175,זקפתי לזכותו את היותו נעדר עבר פלילי.,הימנעות מהרשעה
64,SH-13-11-15873-175,"לקחתי בחשבון את השפעת עצם ההליך, ההרשעה והעונש על הנאשם.",הימנעות מהרשעה
65,SH-13-11-15873-175,לקחתי בחשבון כי למעלה מארבע וחצי שנים ממועד ביצוע בעבירה וכי לא נפתחו לנאשם תיקים נוספים.,הימנעות מהרשעה
66,SH-13-11-15873-175,"לקחתי בחשבון את האמור בתסקירי שירות המבחן ביחס למניעים לביצוע העבירות וביחס לתפיסתו הנותנת לגיטימציה לביצוע העבירות הללו, ביחס למאפייני אישיותו לחוסר הבהירות בנושא צריכת הסמים.",הימנעות מהרשעה
67,SH-13-11-15873-175,לקחתי בחשבון את  המלצת שירות המבחן כי יש מקום לענישה הרתעתית.,הימנעות מהרשעה
68,SH-13-11-15873-175,"לקחתי בחשבון את נסיבותיו האישיות של הנאשם כפי שעולות מתסקיר שירות המבחן ומטיעוני הצדדים, את חששו של הנאשם כי כתוצאה מתיק זה תיפגע הכנסתו ואת נחיצותו של רישיון הנהיגה לצרכי פרנסתו.",הימנעות מהרשעה
69,SH-13-11-15873-175,לקחתי בחשבון את שיקולי הרתעת היחיד בגדרו של המתחם.,הימנעות מהרשעה
70,SH-13-11-15873-175,"לאחר ששקלתי כל אלה, מצאתי לגזור את עונשו של הנאשם ברף התחתון של מתחם העונש ההולם:",הימנעות מהרשעה
71,SH-13-11-15873-175,"אשר על-כן, מצאתי לנכון ולמידתי לגזור על הנאשם את העונשים הבאים:",הימנעות מהרשעה
72,SH-13-11-15873-175,אני מטילה על הנאשם חודש מאסר וזאת על תנאי למשך שנתיים לבל יעבור עבירה בניגוד לפקודת הסמים המסוכנים.,הימנעות מהרשעה
73,SH-13-11-15873-175,פסילה מלהחזיק ומלקבל רישיון נהיגה לתקופה של 5 חודשים וזאת על תנאי למשך 3 שנים שהנאשם לא יעבור עבירה בניגוד לפקודת הסמים המסוכנים.,הימנעות מהרשעה
74,SH-13-11-15873-175,הנאשם יחתום על התחייבות כספית בסך 3000 ₪ להימנע מביצוע עבירה על פקודת הסמים המסוכנים.,הימנעות מהרשעה
75,SH-13-11-15873-175,ההתחייבות תיחתם במזכירות בית משפט עוד היום.,הימנעות מהרשעה
76,SH-13-11-15873-175,"לא יחתום הנאשם כאמור, יאסר למשך 15 יום.",הימנעות מהרשעה
77,SH-13-11-15873-175,ד.	קנס בסך 500 שח או 5 ימי מאסר תמורתו.,הימנעות מהרשעה
78,SH-13-11-15873-175,הקנס ישולם תוך 60 יום מהיום.,הימנעות מהרשעה
79,SH-13-11-15873-175,"המוצגים – סמים ואחרים יושמדו, בכפוף לחלוף תקופת הערעור.",הימנעות מהרשעה
80,SH-13-11-15873-175,"ניתנה והודעה היום י""א תשרי תשע""ח, 01/10/2017 במעמד הנוכחים.","זכות ערעור תוך 45 יום לביהמ""ש המחוזי<#3#>"
