,verdict,text,part
0,ME-12-12-25529-787,"נוכחים: ב""כ המאשימה עו""ד עודד קלר",הנאשם
1,ME-12-12-25529-787,"ב""כ הנאשם עו""ד עלאא מסארווה",הנאשם
2,ME-12-12-25529-787,"חוק העונשין, תשל""ז-1977: סע'  40 י, 275, 332(2)",הנאשם
3,ME-12-12-25529-787,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
4,ME-12-12-25529-787,"כנגד הנאשם, צעיר יליד 1981, הוגש ביום 13.12.12 כתב אישום המייחס לו עבירות של סיכון חיי אדם בנתיב תחבורה, עבירה לפי סעיף 332(2) לחוק העונשין, התשל""ז – 1977 (להלן: ""החוק""), הפרעה לשוטר במילוי תפקידו, עבירה לפי סעיף 275 לחוק והחזקת סמים מסוכנים לצריכה עצמית, עבירה לפי סעיף 7(א)+7(ג) לפקודת הסמים המסוכנים [נוסח חדש], תשל""ג-1973.",גזר דין
5,ME-12-12-25529-787,"הדיון בתיק נדחה מעת לעת לשם מיצוי משא ומתן בין ב""כ הצדדים וניהולו של הליך גישור, וביום 24.3.13 הודיעו הצדדים לבית המשפט (כבוד השופטת ברודי) כי צפויים הם להציג לבית המשפט הסדר טיעון.",גזר דין
6,ME-12-12-25529-787,בנסיבות אלה בוטלו מועדי הוכחות שנקבעו בפני.,גזר דין
7,ME-12-12-25529-787,"ביום 2.4.13, בהתאם להצהרת ב""כ הצדדים, הוצג ההסדר הדיוני בפני כבוד השופטת ברודי, ולפיו הודה הנאשם והורשע בכתב אישום מתוקן, שייחס לו ביצוע עבירות סיכון חיי אדם בנתיב תחבורה והחזקת סמים מסוכנים לצריכה עצמית, והופנה לקבלת תסקיר שירות המבחן.",גזר דין
8,ME-12-12-25529-787,"הצדדים לא הגיעו להסכמה לעניין העונש, למעט ההסכמה ולפיה רכיב המאסר המותנה בגזר הדין יכלול את עבירת הפרעה לשוטר בעת מילוי תפקידו הגם שזו נמחקה מכתב האישום במסגרת ההסדר.",גזר דין
9,ME-12-12-25529-787,בנסיבות אלה נשמעו הטיעונים לעונש בפניי ביום 18.5.14.,גזר דין
10,ME-12-12-25529-787,"מכתב האישום המתוקן עולה כי בתאריך 13.1.12 בסמוך לשעה 22:30, בהיותו בעיר טייבה, נהג הנאשם במהירות ברכב יונדאי אקסנט כשלצידו אדם נוסף שזהותו אינה ידועה.",גזר דין
11,ME-12-12-25529-787,"שוטרי יס""מ סימנו לרכב לעצור לבדיקה, אולם הוא לא שאה להוראותיהם והמשיך בנסיעה מהירה תוך סיכון הולכי רכב וכלי רכב אחרים ובכללם הניידת, אשר נאלצה לסטות מנתיבה.",גזר דין
12,ME-12-12-25529-787,"נוכח כך ביצעה הניידת פניית פרסה והחלה לדלוק אחר הנאשם, כשהאורות הכחולים מהבהבים והסירנה מופעלת, אולם הנאשם המשיך לנסוע במהירות כל זאת בזמן שירד גשם והכביש היה רטוב, תוך שהוא מבצע פניות חדות ועולה עם הרכב על מדרכות בעיר.",גזר דין
13,ME-12-12-25529-787,"בהמשך נכנס הנאשם לכיכר בניגוד לכיוון התנועה ומבלי שנתן זכות קדימה כחוק, ובכך אילץ נהגים אחרים לבלום ולסטות מנתיב נסיעתם.",גזר דין
14,ME-12-12-25529-787,במהלך המרדף איבד הנאשם השליטה על הרכב והתנגש בסלע שהיה על אי תנועה.,גזר דין
15,ME-12-12-25529-787,"שוטרי היס""מ ירדו מהניידת על מנת לעצרו אך הוא שוב ביצע פניית פרסה והמשיך בנסיעה בניגוד לכיוון התנועה עד שנמלט מעיני השוטרים.",גזר דין
16,ME-12-12-25529-787,"לאחר מכן הגיעו השוטרים לביתו של בעל הרכב ואיתרו במקום את הנאשם, אשר הובילם למקום בו הסתיר את הרכב.",גזר דין
17,ME-12-12-25529-787,"בחיפוש ברכב מצאו השוטרים ""אצבע"" חשיש במשקל .",גזר דין
18,ME-12-12-25529-787,"מתסקיר שירות המבחן עולה כי הנאשם, צעיר בן 32, נשוי מזה כשנה ואשתו בהריון (במועד הטיעון לעונש כבר נולדה בתו של הנאשם).",גזר דין
19,ME-12-12-25529-787,"אביו נפטר כתוצאה מהתקף לב, אימו עקרת בית.",גזר דין
20,ME-12-12-25529-787,"הנאשם למד בכיתה לחינוך מיוחד והשלים 10 שנות לימוד, בסופן עבד בתחום מכונאות רכב אולם מאז פציעתו בתאונת דרכים קשה בשנת 2000 אינו עובד ומקבל קצבת נכות מהמוסד לביטוח לאומי.",גזר דין
21,ME-12-12-25529-787,"הנאשם דיווח כי על רקע פציעתו ומותו של חברו הטוב באותה תאונה, החל לצרוך חשיש באופן יומי כ""ריפוי עצמי"", וכי בכוונתו להגיש בקשה להיתר שימוש בקנאביס רפואי.",גזר דין
22,ME-12-12-25529-787,"הנאשם הודה בביצוע העבירות אולם מזער מחומרת התנהלותו ומהסיכון הטמון בה, והסביר את מעשיו על רקע חששו מהמשטרה.",גזר דין
23,ME-12-12-25529-787,"להתרשמות שירות המבחן הנאשם נמנע משיתוף והעמקה בתכנים, ולנוכח התייחסותו הממזערת סבר שירות המבחן כי לא ניתן לשלול קיום של סיכון להישנות התנהגותו ולא נוצר פתח להתערבות טיפולית בעניינו.",גזר דין
24,ME-12-12-25529-787,"ב""כ המאשימה הגיש לעיוני גיליון הרשעות קודמות של הנאשם, ממנו עולה כי לחובתו ארבע  הרשעות קודמות, שתים מהן בבית משפט לנוער ובבית משפט השלום בכפר סבא, בראשית שנות ה-2000, בגין עבירות רכוש ומרמה, אשר בגינן נדון לעונשי מאסר מותנים בלבד, הרשעה אחת בגין אירוע משנת 2005 (החזקת סכין והחזקת סמים לצריכה עצמית), אף בגינן נדון לעונש מאסר מותנה בלבד, ועבירה אחת של הסעת תושב זר השוהה שלא כדין וסיוע לאחר מעשה, משנת 2010, בגינה נדון בבית משפט השלום בנצרת לשלושה חודשי עבודות שירות.",גזר דין
25,ME-12-12-25529-787,"כן הוגש לעיוני גיליון הרשעות תעבורה המלמד כי הנאשם הוציא רישיון נהיגה בשנת 2009, וצבר לחובתו 9 הרשעות (דו""חות בלבד),  בכללן  2 דו""חות בגין מהירות – אף הם מראשית שנות ה- 2000, דהיינו – לפני למעלה מעשור, וכן דו""חות בגין נהיגה ללא חגורת בטיחות, נהיגת רכב לא תקין שנאסר בשימוש ונהיגה שלא בכביש, כאשר האחרונה שבהן (הרשעה מס' 9) בוצעה לאחר המעשים נשוא התיק שלפני (24.7.13).",גזר דין
26,ME-12-12-25529-787,"ב""כ הנאשם הגיש לעיוני סיכום מידע רפואי מקופת חולים כללית בעניינו של הנאשם, ואישור על תשלומי קצבאות של המוסד לביטוח לאומי, מהם עולה כי הנאשם הוכר כנכה בעל אבדן כושר עבודה בשיעור של 75% וזכאי לקצבה בסך של כ-3,700 ₪ לחודש.",גזר דין
27,ME-12-12-25529-787,"ב""כ המאשימה טען כי הערך המוגן בעבירה הינו הגנה על שלום הציבור, כאשר הפגיעה בערך משמעה סיכון למשתמשים בדרך – בין אם נהגים ובין אם הולכי רגל עוברי אורח.",גזר דין
28,ME-12-12-25529-787,"כן עמד על כך שהנאשם המשיך במעשיו ולא חדל אף לאחר שהמשטרה סימנה לו לעצור, וכי תנאי מזג האוויר הקשים הגבירו הסיכון הטמון בהתנהגותו של הנאשם, כמו גם העובדה שברכב נתפס חשיש, ועל כן עתר לענישה במתחם הנע בין 3 ל-5 שנות מאסר.",גזר דין
29,ME-12-12-25529-787,"ב""כ המאשימה טען כי אין בנסיבות המתוארות בתסקיר להצדיק ביצוע העבירות, וכי לנוכח עברו הפלילי והתעבורתי של הנאשם והיעדר פן שיקומי בעניינו, יש להטיל עליו 4.5 שנות מאסר לריצוי בפועל, מאסר מותנה, קנס ופסילת רישיון נהיגה.",גזר דין
30,ME-12-12-25529-787,"כתימוכין לעתירתו הפנה ב""כ המאשימה לפסיקה כדלקמן:",גזר דין
31,ME-12-12-25529-787,"ב""כ הנאשם מצדו ציין כי הנאשם לא נעצר ורישיון הנהיגה שלו לא נשלל בגין האירועים, כיוון שנסיבות האירוע הינן ברף הנמוך של עבירת סיכון חיי אדם, הנסיעה היתה קצרה מאוד, בכביש שאינו ראשי, ולנאשם היה רישיון נהיגה בתוקף.",גזר דין
32,ME-12-12-25529-787,"כן נטען כי המעשה בוצע לנוכח הבהלה שאחזה בנאשם, שברכבו היו סמים מסוכנים, וכי בסופו של יום לא נגרם נזק לרכוש או לאדם.",גזר דין
33,ME-12-12-25529-787,"עוד עמד ב""כ הנאשם על נסיבותיו של הנאשם, אשר נפצע באורח קשה בתאונת דרכים בשנת 2000, שהה משך כשנתיים בבית חולים שיקומי, וכיום מוכר כנכה בדרגה של 100%, מתקשה בהליכה ובעבודה ומקבל קצבת ביטוח לאומי.",גזר דין
34,ME-12-12-25529-787,"לטענת ב""כ הנאשם, הוא סובל מכאבים כתוצאה מהתאונה ועל כן צרך סמים קלים, ואף פנה בבקשה לקבלת היתר מתאים.",גזר דין
35,ME-12-12-25529-787,לאחר האירוע התחתן הנאשם ונולדה לו תינוקת.,גזר דין
36,ME-12-12-25529-787,"לנוכח אלה עתר ב""כ הנאשם להטיל עליו עונש ברף הנמוך של המתחם, אשר ברף הנמוך צריך להתחיל – כך לעניות דעתו - במספר חודשי מאסר שיש וירוצו בעבודות שירות.",גזר דין
37,ME-12-12-25529-787,כתימוכין לעתירתו הפנה לפסיקה כדלקמן:,גזר דין
38,ME-12-12-25529-787,הנאשם הביע חרטה על מעשיו והצהיר כי לא יחזור על מעשיו.,גזר דין
39,ME-12-12-25529-787,"במסגרת קביעת מתחם העונש ההולם יש להתחשב בערך החברתי שנפגע ובמידת הפגיעה בו, בנסיבות ביצוע העבירה ובמדיניות הענישה הנהוגה.",דיון והכרעה
40,ME-12-12-25529-787,"בענייננו נהג הנאשם בשעות הלילה ,בטבורה של עיר, בצורה פראית ומסוכנת, בכביש ועל מדרכות, בתנאי דרך לא פשוטים כאשר הוא מבצע פניות חדות עת הכביש רטוב, ואף איבד השליטה ברכב.",דיון והכרעה
41,ME-12-12-25529-787,"שוטרים ועוברי אורח נאלצו לסטות מנתיב נסיעתו על מנת להימנע מפגיעה, ובתום מרדף ממושך עלה בידו להימלט מהשוטרים ולהסתיר את הרכב.",דיון והכרעה
42,ME-12-12-25529-787,"אם לא די בכך, החזיק הנאשם ברכב סם מסוכן מסוג חשיש.",דיון והכרעה
43,ME-12-12-25529-787,"הרקע לביצוע העבירה לא הובהר דיו, ולטענת הנאשם בפני שירות המבחן ולפיה ""חשש מן השוטרים"" לא הובאו בפני ראיות הולמות בהתאם לסעיף 40 י.",דיון והכרעה
44,ME-12-12-25529-787,לחוק.,דיון והכרעה
45,ME-12-12-25529-787,"מנגד יש לציין, כי למרבה המזל לא נגרמו כתוצאה ממעשיו של הנאשם נזקים לנפש או לרכוש, כי הנאשם נהג כשברשותו רישיון נהיגה בתוקף, וכי לבד מהחזקת כמות קטנה של סם מסוג חשיש לא בוצעו עבירות נלוות דוגמת הסעת שב""ח או גניבת רכב.",דיון והכרעה
46,ME-12-12-25529-787,בנסיבות אלה סבורני כי מתחם העונש המתאים לנאשם נע בין 20 ל-40 חודשי מאסר לריצוי בפועל.,דיון והכרעה
47,ME-12-12-25529-787,"עתירתו של ב""כ הנאשם להשית על הנאשם עונש של עבודות שירות אינה עולה בקנה אחד עם עקרון ההלימה , והפסיקה אליה הפנה מתייחסת למקרים חריגים של אנשים נורמטיביים אשר בעניינם הוגש תסקיר חיובי.",דיון והכרעה
48,ME-12-12-25529-787,נסיבות שאינן קשורות בביצוע העבירה,דיון והכרעה
49,ME-12-12-25529-787,"במסגרת נסיבות שאינן קשורות בביצוע העבירה יש לשקול את גילו הצעיר של הנאשם, את נכותו (בשיעור 75%) המגבילה את יכולת השתכרותו ואת העובדה כי במהלך הדיונים בתיק נולדה בתו הבכורה; כן מצאתי כי עברו אינו מכביד שכן ברובו ישן ולא רלבנטי.",דיון והכרעה
50,ME-12-12-25529-787,"הנאשם לא ריצה עונש מאסר מאחורי סורג ובריח; המעשים בוצעו לפני כשנתיים וחצי, במהלכן הנאשם לא היה נתון בתנאים מגבילים כלשהם ורישיון הנהיגה שלו לא נשלל.",דיון והכרעה
51,ME-12-12-25529-787,"מנגד התחשבתי בהערכת שירות המבחן ולפיה הנאשם אינו מפנים את חומרת מעשיו, אינו בשל לטיפול ונשקפת הימנו מסוכנות מסוימת להישנות עבירות.",דיון והכרעה
52,ME-12-12-25529-787,"לנוכח כך ובהתחשב במכלול השיקולים המפורטים לעיל, אני דנה את הנאשם לעונשים הבאים:",דיון והכרעה
53,ME-12-12-25529-787,24 חודשי מאסר בפועל.,דיון והכרעה
54,ME-12-12-25529-787,"12 חודשי מאסר על תנאי למשך 3 שנים, מיום שחרורו ממאסר, והתנאי הוא שלא יעבור עבירה של סיכון חיי אדם במזיד בנתיב תחבורה.",דיון והכרעה
55,ME-12-12-25529-787,"6 חודשי מאסר על תנאי למשך 3 שנים, מיום שחרורו ממאסר, והתנאי הוא שלא יעבור עבירה לפי פקודת הסמים המסוכנים, ועבירה של הפרעה לשוטר בעת מילוי תפקידו.",דיון והכרעה
56,ME-12-12-25529-787,פסילה מלהחזיק ומלקבל רישיון נהיגה למשך שלוש שנים במצטבר לכל פסילה אחרת.,דיון והכרעה
57,ME-12-12-25529-787,הפסילה תחל מיום שחרורו ממאסר.,דיון והכרעה
58,ME-12-12-25529-787,קנס בסך 2000 ₪ או 20 ימי מאסר תמורתו.,דיון והכרעה
59,ME-12-12-25529-787,זכות ערעור לבית המשפט העליון תוך 45 יום.,דיון והכרעה
60,ME-12-12-25529-787,"ניתן היום,  כ""ט אייר תשע""ד, 29 מאי 2014, במעמד הצדדים.",דיון והכרעה
