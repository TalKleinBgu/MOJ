,verdict,text,part
0,SH-24-07-56936-103,"אטראד אבו עמרה (עציר) – הובא ע""י שב""ס
ע""י ב""כ עו""ד יוסי לין ועו""ד עידו פורת",הנאשם
1,SH-24-07-56936-103,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג)",הנאשם
2,SH-24-07-56936-103,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  39",הנאשם
3,SH-24-07-56936-103,"חוק העונשין, תשל""ז-1977: סע'  40 ט'",הנאשם
4,SH-24-07-56936-103,"הנאשם הורשע על פי הודאתו בעובדות כתב האישום המתוקן בעבירה של  החזקת סם מסוכן שלא לצריכה עצמית, לפי סעיף 7 (א) ביחד עם סעיף 7 (ג) רישא לפקודת הסמים המסוכנים [נוסח חדש], תשל""ג 1973 (להלן: ""פקודת הסמים).",גזר דין
5,SH-24-07-56936-103,"על פי עובדות כתב האישום המתוקן, בתאריך 04.07.24 בסמוך לשעה 19:45 החזיק הנאשם ברכב מסוג סקודה אוקטביה בתוך מגירה מתחת להגה בסם מסוכן מסוג קטמין במשקל 1.0529 גרם ומתחת לכיסא הנהג החזיק 20 פלטות סם מסוכן מסוג חשיש עטופות בניילון נצמד במשקל כולל של 2 ק""ג.",גזר דין
6,SH-24-07-56936-103,"באותן נסיבות, החזיק הנאשם בכסף מזומן בסך של 5,077.5 ₪.",גזר דין
7,SH-24-07-56936-103,"בתאריך 29.01.25 הציגו הצדדים הסדר דיוני לפיו הוגש כתב אישום מתוקן, הנאשם הודה והורשע בכתב האישום המתוקן, כאשר בעניינו של הנאשם לא הציגו הצדדים הסכמה לעניין העונש, הצדדים טענו בפני.",גזר דין
8,SH-24-07-56936-103,"ב""כ המאשימה הגישה טיעוניה בכתב (ת/3) וכן צירפה גיליון רישום פלילי ורישום תעבורתי של הנאשם (ת/1 ו- ת/2).",גזר דין
9,SH-24-07-56936-103,"במסגרת הטיעונים בכתב עמדה המאשימה על נסיבות ביצוע העבירה, הערכים המוגנים שנפגעו ומידת הפגיעה בהם, המאשימה ציינה מדיניות הענישה המחמירה שיש לנקוט כלפי אלו העוסקים בתחום עבירות הסמים והדגישה את כמות הסמים שנמצא כי הנאשם החזיק, האופן בו הוחזקו הסמים, ארוזים ומוכנים להפצה.",גזר דין
10,SH-24-07-56936-103,"המאשימה עתרה למתחם ענישה הנע בין 10ל 24 חודשי מאסר בפועל תוך שהפנתה לפסיקה, המאשימה ציינה כי הנאשם בעל עבר פלילי קודם הכולל עבירות בתחום הסמים.",גזר דין
11,SH-24-07-56936-103,יש לזקוף לזכותו עצם ההודאה במיוחס לו אך לנוכח חומרת העבירה יש להעדיף שיקולי הגמול וההרתעה על פני האינטרס האישי של הנאשם תוך שהדגישה שלא הוגש תסקיר בעניינו ולא החל בהליך טיפולי כלשהו המצדיק סטייה לקולא ממתחם הענישה.,גזר דין
12,SH-24-07-56936-103,"בנוסף עתרה המאשימה לחילוט הרכב מכוח סעיף 39 לפקודת סדר הדין הפלילי, שלגישתה מדובר ברכב שהיה בשימושו שעה שנתפס נוהג ברכב ובו הסמים.",גזר דין
13,SH-24-07-56936-103,"בסופו של טיעון עתרה המאשימה למיקום עונשו של הנאשם באמצע המתחם לו עתרה בצירוף הטלת ענישה נלווית הכוללת בין היתר קנס משמעותי ופסילת רישיון נהיגה, חילוט כסף מזומן שנתפס ברכב וכן חילוט הרכב.",גזר דין
14,SH-24-07-56936-103,"ב""כ הנאשם, הדגיש כי הנאשם הודה בכתב אישום מתוקן באופן משמעותי, בעבירה אחת של החזקת סם שלא לצריכה עצמית.",גזר דין
15,SH-24-07-56936-103,"ב""כ הנאשם ציין כי בשל פרק הזמן הארוך בו מצוי הנאשם במעצר לא התבקש תסקיר שירות המבחן, שכן לגישתו אין בעצם קבלת תסקיר כדי להואיל במקרה זה.",גזר דין
16,SH-24-07-56936-103,"ב""כ הנאשם עמד על נסיבותיו האישיות של הנאשם, נשוי, אשתו נמצאת בהריון, הנאשם החל משנת 2018 מצוי בתעסוקה סדירה, הנאשם מתמודד עם מצב רפואי מורכב.",גזר דין
17,SH-24-07-56936-103,"הוא הדגיש כי הנאשם הודה במיוחס לו, ביקש שבית המשפט ינהג בו במידת הרחמים ולא יחמיר בעונשו, הדגיש שאין מדובר בסמים קשים.",גזר דין
18,SH-24-07-56936-103,בנוגע להחזקת סם קטמין ציין שמדובר בכמות מזערית.,גזר דין
19,SH-24-07-56936-103,"לגישת ב""כ הנאשם מתחם העונש בנסיבות תיק זה הינו החל ממספר חודשי מאסר בודדים תוך שהפנה לפסיקה.",גזר דין
20,SH-24-07-56936-103,בין היתר הפנה למספר גזר דין שניתנו על ידי.,גזר דין
21,SH-24-07-56936-103,"בהתייחס למיקום עונשו של הנאשם, ציין שהנאשם אומנם בעל עבר פלילי, אך מדובר בהרשעות ישנות והחל משנת 2018 לא הסתבך בפלילים.",גזר דין
22,SH-24-07-56936-103,"לגבי הקנס ביקש שיוטל קנס מידתי, לגבי פסילה בפועל ציין שהטלת פסילה בפועל תפגע ביכולתו של הנאשם להשתלב בתעסוקה וכי במקרה זה ניתן להסתפק בפסילה על תנאי בלבד.",גזר דין
23,SH-24-07-56936-103,"ביחס לחילוט הרכב,  פירט בטיעוניו כי הרכב אינו רשום על שם הנאשם, ולפי טענת הנאשם רכש את הרכב מאחר והרכב נמצא ברשות אשתו והיא זו שרכשה את הרכב.",גזר דין
24,SH-24-07-56936-103,"לגישת ב""כ הנאשם על בית המשפט לנהוג במידתיות בעת בחינת סוגית החילוט ובמקרה זה אין כל פרופורציה בין חומרת העבירה, יתר רכיבי הענישה ושווי הרכב העומד על כ 200,000 ₪.",גזר דין
25,SH-24-07-56936-103,"הנאשם בדברו לפני גזירת עונשו, הביע צער על מעשיו והבטיח שלא ישוב על מעשיו.",גזר דין
26,SH-24-07-56936-103,קביעת מתחם העונש ההולם,גזר דין
27,SH-24-07-56936-103,"המלחמה בנגע הסמים הינה קשה ובלתי פוסקת, עבירת החזקת סם שלא לצריכה עצמית פוגעת בערכים חברתיים של הגנה על הציבור בכללותו מפני הנזקים הישירים והעקיפים אשר נגרמים עקב השימוש בסמים וזאת לצד הנזקים הכלכליים והחברתיים הנגרמים עקב שימוש בסמים.",גזר דין
28,SH-24-07-56936-103,"מידת הפגיעה בערך המוגן  בעבירה של החזקת סם שלא לצריכה עצמית הינה ברף הבינוני, בשים לב לכמות הסמים וסוגי הסמים שנתפסו.",גזר דין
29,SH-24-07-56936-103,"על הצורך להילחם בנגע הסמים וחומרת הענישה שיש לנקוט כלפי המעורבים במערך הפצת הסמים, דובר רבות בפסיקה.",גזר דין
30,SH-24-07-56936-103,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שהנאשם נמצא מחזיק ברכב, שני סמים שונים במשקלים שונים, חשיש במשקל 2 ק""ג וסם מסוג קטמין במשקל 1.0259 גרם.",גזר דין
31,SH-24-07-56936-103,"ביחס לסם החשיש מדובר בסוג סם המוגדר כסם ""קל"" יחסית ואשר הענישה לגביו פחותה יותר ביחס לסמים אחרים.",גזר דין
32,SH-24-07-56936-103,"עם זאת, אין להתעלם מהנזק ומהסיכון הרב הטמון בעבירת החזקה שלא לצריכה עצמית.",גזר דין
33,SH-24-07-56936-103,"יש לציין גם כמות הסמים שהוחזקו ואופן החזקת הסם, מחולק ל 20 פלטות.",גזר דין
34,SH-24-07-56936-103,בחינת מדיניות הענישה הנוהגת בעבירות של החזקת סם מסוכן שלא לצריכה עצמית  מעלה שהוטלו על נאשמים עונשים במנעד רחב כמפורט להלן:,גזר דין
35,SH-24-07-56936-103,"לאור כל המפורט לעיל, בהתחשב בנסיבות תיק זה , אני קובע כי מתחם הענישה ההולם נע החל מ-8 חודשי מאסר בפועל שיכול וירוצו בעבודת שירות  ועד 18 חודשי מאסר בפועל.",גזר דין
36,SH-24-07-56936-103,גזירת העונש המתאים לנאשם,גזר דין
37,SH-24-07-56936-103,"הנאשם בן 34, לחובתו הרשעות קודמות ישנות יותר לרבות בעבירות ממין העניין, הרשעות בעבירות על פקודת הסמים מסוג פשע, הנאשם אף ריצה מאסרים קודמים בגין עבירות אלו.",גזר דין
38,SH-24-07-56936-103,"במסגרת תיק המעצר, הנאשם מצוי במעצר החל מחודש יולי 2024, יש לתת משקל לכך שהנאשם הודה במיוחס לו, הביע חרטה וקיבל אחריות מלאה על מעשיו.",גזר דין
39,SH-24-07-56936-103,"אין חולק בנוגע לחומרת העבירה במקרה זה, בשים לב לכמות הסם שהוחזק וסוג הסמים.",גזר דין
40,SH-24-07-56936-103,"יש לתת משקל לכך שלחובת הנאשם הרשעות קודמות בתחום הסמים, אולם נוכח נסיבות תיק זה ובשים לב לכך שהנאשם לא הסתבך בפלילים במשך תקופה שלמעלה מ-5 שנים וכן הצליח לנהל אורח חיים נורמטיבי ויצרני גם אם לתקופה קצרה, לפיכך מצאתי שיש למקם עונשו של הנאשם בשליש התחתון של המתחם אולם לא בתחתיתו.",גזר דין
41,SH-24-07-56936-103,"בנוגע לרכיב הפסילה בפועל, אציין ששקלתי נסיבות ביצוע העבירה כאשר הסמים הוחזקו ברכב, שעה שהנאשם נהג ברכב.",גזר דין
42,SH-24-07-56936-103,לחובת הנאשם עבר תעבורתי עשיר הכולל עונשי פסילה בפועל לתקופות לא קצרות ולמרות האמור הנאשם בחר לנהוג ברכב ולהוביל בו סמים.,גזר דין
43,SH-24-07-56936-103,"בנסיבות אלו מצאתי כי אין זה המקרה להסתפק בפסילה על תנאי בלבד ויש להטיל אף רכיב של פסילה בפועל, אולם אתחשב בתקופת הפסילה באופן שהנאשם יוכל לשקם דרכיו בעתיד.",גזר דין
44,SH-24-07-56936-103,"כפי שצוין לעיל, המאשימה ביקשה לחלט את הרכב וכספים שנתפסו.",חילוט הרכב והכסף המזומן 
45,SH-24-07-56936-103,"בקשת החילוט נשענת על סעיף 39 לפקודת סדר הדין הפלילי (מעצר וחיפוש)[נוסח חדש], התשכ""ט-1969.",חילוט הרכב והכסף המזומן 
46,SH-24-07-56936-103,אין חולק כי הכסף והסמים הוחזקו בתוך הרכב וכי הרכב שימש לביצוע העבירה.,חילוט הרכב והכסף המזומן 
47,SH-24-07-56936-103,"לאור האמור, בהעדר כל טענה לסתור לעניין סכום הכסף שנתפס, יש בנסיבות כדי ללמד על זיקה ישירה בין הסמים שנתפסו ברכב לבין סכום הכסף המזומן ולפיכך באתי למסקנה כי יש להורות על חילוטו.",חילוט הרכב והכסף המזומן 
48,SH-24-07-56936-103,שונה הדבר ביחס לרכב בו נתפסו הסמים.,חילוט הרכב והכסף המזומן 
49,SH-24-07-56936-103,נטען על ידי ההגנה כי עניין הבעלות ברכב אינה מבוררת עד תום וכי הרכב אינו בבעלותו של הנאשם.,חילוט הרכב והכסף המזומן 
50,SH-24-07-56936-103,"הגם שעניין הבעלות מהווה אחד התנאים לחילוט הרכב, הרי שטענה זו נטענה בשפה רפה, לא הוצגו מסמכים מאמתים מצד הנאשם ואין בה כדי להצדיק הימנעות מחילוט הרכב שעה שהנאשם נתפס נוהג ברכב ובו הסמים.",חילוט הרכב והכסף המזומן 
51,SH-24-07-56936-103,"על בית המשפט להביא בין כלל הנתונים את שווי הרכב, כאשר בנסיבות העניין שבפני מדובר ברכב ששוויו עולה עשרות מונים על הרווח הכספי שניתן היה לקבל מהפצת הסמים שנתפסו בשים לב לכמות הסמים וסוג הסם.",חילוט הרכב והכסף המזומן 
52,SH-24-07-56936-103,"חילוט הרכב במקרה שבפני, נוכח שוויו עלול להביא לתוצאה עונשית בלתי מידתית.",חילוט הרכב והכסף המזומן 
53,SH-24-07-56936-103,"עם זאת, ולצורך הרתעת היחיד והרבים, יובהר כי בית המשפט מוצא לנכון בבחינת ""אין עונשין אלא אם כי מזהירין"" כי במקרים דומים בהם ייעשה שימוש ברכב לצורך הובלת סמים, לא יהסס בית המשפט לחלט רכבים גם אלו בעלי שווי כספי רב והדבר יבוצע על מנת להרתיע מביצוע עבירות חוזרות על פקודת הסמים שעניינן הפצת הסם.",חילוט הרכב והכסף המזומן 
54,SH-24-07-56936-103,"במקרה שבפני ונוכח כל האמור לעיל, מצאתי להימנע מחילוט הרכב.",חילוט הרכב והכסף המזומן 
55,SH-24-07-56936-103,"חלף כך, מצאתי להטיל קנס כספי ברף גבוה שישקף את שוויו היחסי של הרכב וכן את הרווח הכלכלי הפסול בגין הפצת הסמים.",חילוט הרכב והכסף המזומן 
56,SH-24-07-56936-103,11 חודשי מאסר בפועל בניכוי ימי מעצרו.,"אשר על-כן, אני גוזר על הנאשם את העונשים הבאים:"
57,SH-24-07-56936-103,7 חודשים מאסר על תנאי למשך 3 שנים מיום שחרורו שלא יעבור עבירה על פקודת הסמים מסוג פשע.,"אשר על-כן, אני גוזר על הנאשם את העונשים הבאים:"
58,SH-24-07-56936-103,3 חודשים מאסר על תנאי למשך 3 שנים מיום שחרורו שלא יעבור עבירה על פקודת הסמים המסוכנים מסוג עוון.,"אשר על-כן, אני גוזר על הנאשם את העונשים הבאים:"
59,SH-24-07-56936-103,"קנס בסך 85,000 ₪ או 6 חודשי מאסר חלף כך.","אשר על-כן, אני גוזר על הנאשם את העונשים הבאים:"
60,SH-24-07-56936-103,"הקנס ישולם ב-17 תשלומים חודשים שווים ורצופים, החל מיום 01.05.25.","אשר על-כן, אני גוזר על הנאשם את העונשים הבאים:"
61,SH-24-07-56936-103,ובראשון לכל חודש שאחריו עד סיום מלוא התשלום.,"אשר על-כן, אני גוזר על הנאשם את העונשים הבאים:"
62,SH-24-07-56936-103,את הקנס ניתן לשלם באחת מהדרכים הבאות:,"אשר על-כן, אני גוזר על הנאשם את העונשים הבאים:"
63,SH-24-07-56936-103,"בכרטיס אשראי – באתר המקוון של רשות האכיפה והגבייה, www.eca.gov.il .","אשר על-כן, אני גוזר על הנאשם את העונשים הבאים:"
64,SH-24-07-56936-103,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,"אשר על-כן, אני גוזר על הנאשם את העונשים הבאים:"
65,SH-24-07-56936-103,במזומן בכל סניף של בנק הדואר – בהצגת תעודת זהות בלבד (אין צורך בהצגת בשוברי תשלום).,"אשר על-כן, אני גוזר על הנאשם את העונשים הבאים:"
66,SH-24-07-56936-103,"מורה על חילוט סך של 5,077.50 ₪ לטובת קרן החילוט למלחמה בסמים.","אשר על-כן, אני גוזר על הנאשם את העונשים הבאים:"
67,SH-24-07-56936-103,"התחייבות על סך 5,000 ₪ להימנע מביצוע כל עבירה על פקודת הסמים המסוכנים למשך שנתיים מיום שחרורו.","אשר על-כן, אני גוזר על הנאשם את העונשים הבאים:"
68,SH-24-07-56936-103,[ההתחייבות תוצהר לפרוטוקול].,"אשר על-כן, אני גוזר על הנאשם את העונשים הבאים:"
69,SH-24-07-56936-103,פסילת רישיון נהיגה בפועל לתקופה של 6 חודשים מיום שחרורו.,"אשר על-כן, אני גוזר על הנאשם את העונשים הבאים:"
70,SH-24-07-56936-103,"מובהר לנאשם כי עליו להפקיד את רישיון הנהיגה במזכירות בית המשפט מיד עם שחרורו הואיל והפסילה תיכנס לתוקף מיד עם שחרורו מהמאסר, אולם לא תימנה כל זמן שרישיון הנהיגה לא יופקד במזכירות בית המשפט.","אשר על-כן, אני גוזר על הנאשם את העונשים הבאים:"
71,SH-24-07-56936-103,"פסילת רישיון נהיגה על תנאי למשך 6 חודשים לתקופה של שנתיים החל מיום שחרורו, ככל ויעבור עבירה כלשהיא על פקודת הסמים המסוכנים.","אשר על-כן, אני גוזר על הנאשם את העונשים הבאים:"
72,SH-24-07-56936-103,"מוצג הסמים, יושמדו.","אשר על-כן, אני גוזר על הנאשם את העונשים הבאים:"
73,SH-24-07-56936-103,5129371הודעה זכות ערעור לבית-המשפט המחוזי תוך 45 ימים.,"אשר על-כן, אני גוזר על הנאשם את העונשים הבאים:"
74,SH-24-07-56936-103,"ניתן היום,  כ""ח שבט תשפ""ה, 26 פברואר 2025, בהעדר הצדדים.","אשר על-כן, אני גוזר על הנאשם את העונשים הבאים:"
