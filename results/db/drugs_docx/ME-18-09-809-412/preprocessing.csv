,verdict,text,part
0,ME-18-09-809-412,מפרקליטות מחוז תל אביב (פלילי),"ע""י ב""כ עו""ד חגי בנימין"
1,ME-18-09-809-412,"אורן גזל-אייל, ""חריגה ממתחם העונש ההולם"", ספר דורית ביניש,  (אונ' בר אילן, נבו, 2018) 539","ע""י ב""כ עו""ד אסף דוק"
2,ME-18-09-809-412,"יניב ואקי, יורם רבין, ""הבניית שיקול הדעת השיפוטי בענישה: תמונת מצב והרהורים על העתיד לבוא"", הפרקליט, נב (תשע""ד) 413","ע""י ב""כ עו""ד אסף דוק"
3,ME-18-09-809-412,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10","ע""י ב""כ עו""ד אסף דוק"
4,ME-18-09-809-412,"חוק העונשין, תשל""ז-1977: סע'  40(ט), 40ג(א), 40ד, 40ו, 40ז, 40ט, 45(ב), 40יא, 40יא(2), 40יג(א)","ע""י ב""כ עו""ד אסף דוק"
5,ME-18-09-809-412,"* בית המשפט גזר את דינו של נאשם שהורשע בעבירות של החזקת סם שלא לצריכה עצמית והחזקת כלים, מצא לחרוג ממתחם הענישה מטעמי שיקום והשית עליו  18 חודשי מאסר בפועל, שני מאסרים מותנים, קנס בסך 10,000 ₪ או מאסר תחתיו וחתימה על התחייבות, להימנע מלעבור עבירה.","ע""י ב""כ עו""ד אסף דוק"
6,ME-18-09-809-412,* עונשין – ענישה – מדיניות ענישה: עבירות סמים,"ע""י ב""כ עו""ד אסף דוק"
7,ME-18-09-809-412,"הנאשם הורשע בביצוע עבירות של החזקת סם שלא לצריכה עצמית והחזקת כלים, לפי פקודת הסמים המסוכנים.","ע""י ב""כ עו""ד אסף דוק"
8,ME-18-09-809-412,בית המשפט המחוזי גזר את הדין כדלהלן:,"ע""י ב""כ עו""ד אסף דוק"
9,ME-18-09-809-412,"עבירות סמים פוגעות בערכים החברתיים של הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש באותם סמים.","ע""י ב""כ עו""ד אסף דוק"
10,ME-18-09-809-412,"בנוסף לכך, יש צורך לפעול למניעת אותם נזקים כלכליים וחברתיים עקיפים הנגרמים עקב השימוש בסמים.","ע""י ב""כ עו""ד אסף דוק"
11,ME-18-09-809-412,מחובתו של בית המשפט לתרום חלקו למיגור נגע זה באמצעות הטלת עונשים מחמירים ומרתיעים.,"ע""י ב""כ עו""ד אסף דוק"
12,ME-18-09-809-412,"במקרה דנן, מידת הפגיעה בערכים המוגנים הינה ברף גבוה.","ע""י ב""כ עו""ד אסף דוק"
13,ME-18-09-809-412,"מתחם העונש ההולם לעבירות שביצע הנאשם, בנסיבות ביצוען, הינו בין 24 לבין 42 חודשי מאסר בפועל, לצד ענישה מרתיעה צופה פני עתיד וענישה כלכלית.","ע""י ב""כ עו""ד אסף דוק"
14,ME-18-09-809-412,"ואולם, מטעמי שיקומו של הנאשם, יש להקל עמו ולחרוג לקולה מהרף התחתון של מתחם הענישה, בהיקף ניכר.","ע""י ב""כ עו""ד אסף דוק"
15,ME-18-09-809-412,"בשקלול כל הנתונים והשיקולים, נידון הנאשם ל- 18 חודשי מאסר בפועל, שני מאסרים מותנים, קנס בסך 10,000 ₪ או מאסר תחתיו וחתימה על התחייבות בסכום של 20,000 ₪, להימנע מלעבור עבירה.","ע""י ב""כ עו""ד אסף דוק"
16,ME-18-09-809-412,"ביום 16.4.2019 הורשע הנאשם, על יסוד הודאתו בכתב אישום מתוקן, במסגרת הסדר דיוני בתום הליך גישור (לפני כב' השופט בני שגיא), בביצוע עבירות של החזקת סם שלא לצריכה עצמית, לפי סעיף 7(א)+(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים""); והחזקת כלים, לפי סעיף 10 לפקודת הסמים המסוכנים.",האישום וההרשעה
17,ME-18-09-809-412,"בכתב האישום המתוקן נכתב כי ביום 16.8.2018 בשעה 9:15 בקירוב, החזיק הנאשם בביתו שברחוב המרגנית 16 חולון, סם מסוכן מסוג קוקאין, במשקל כולל של 55 גרם נטו, כשהוא מחולק ל-38 מנות; משקל אלקטרוני; וכסף מזומן בסך כולל של 4,250 ₪.",האישום וההרשעה
18,ME-18-09-809-412,"במעשיו אלה, החזיק הנאשם בסם מסוכן מסוג קוקאין שלא לצריכה עצמית ובכלים ללא רשות על פי דין.",האישום וההרשעה
19,ME-18-09-809-412,"ב""כ המאשימה, עו""ד חגי בנימין, עתר למתחם ענישה שבין 36 לבין 60 חודשי מאסר בפועל, וטען כי יש להשית על הנאשם מאסר בפועל לפי החלק העליון של השליש התחתון של במתחם הנטען, מאסר מותנה וענישה כלכלית בדמות קנס שלא יפחת מ- 10,000 ₪.",ראיות וטיעוני הצדדים לעונש
20,ME-18-09-809-412,"ב""כ המאשימה עמד בטיעוניו על חומרת העבירות בהן הורשע הנאשם, והדגיש כי הסם שנתפס בחזקת הנאשם הוא מהמסוכנים מבין הסמים, בכמות גדולה, אשר הוחזק על ידי הנאשם כשהוא מחולק למנות.",ראיות וטיעוני הצדדים לעונש
21,ME-18-09-809-412,"ב""כ המאשימה הציג את גיליון הרשעותיו של הנאשם (ת/1), הכולל 2 הרשעות קודמות בעבירות ניסיון לתקיפת אדם לשם שוד ועבירה של שוד מזוין באלימות, בגינן הושת עליו, בין היתר, 20 חודשי מאסר בפועל.",ראיות וטיעוני הצדדים לעונש
22,ME-18-09-809-412,"בנוסף, הורשע הנאשם בעבירה של  החזקת עובד זר, בגינה הושת עליו עונש של עבודות של""צ, אותו סיים לבצע אך בעת האחרונה, במהלך ניהול תיק זה.",ראיות וטיעוני הצדדים לעונש
23,ME-18-09-809-412,"נטען כי לאור עברו של הנאשם וחרף ההזדמנות שניתנה לנאשם על ידי בית המשפט לשקם את אורחות חייו, הוא לא השכיל לחזור למוטב, ובחר להמשיך לעסוק בפלילים.",ראיות וטיעוני הצדדים לעונש
24,ME-18-09-809-412,"ב""כ המאשימה התייחס לתסקיר שירות המבחן וטען כי המלצתו להטלת של""צ בלבד הינה תלושה ולא תואמת את נסיבות המקרה ונסיבותיו של הנאשם.",ראיות וטיעוני הצדדים לעונש
25,ME-18-09-809-412,"נטען כי הרקע לביצוע העבירות אינו התמכרות הנאשם לסמים, אלא מניעים כלכליים לאור חובותיו הכבדים של הנאשם וכפי העולה מאופן החזקת הסם.",ראיות וטיעוני הצדדים לעונש
26,ME-18-09-809-412,"בהקשר זה, ציטט התובע מהודעתו של הנאשם במסגרת החקירה, שם מסר כך: ""נקלעתי לחובות מאד כבדים בשוק האפור ואני לא מצליח לעמוד, מדובר במאות אלפים ולא בעשרות אלפים ואני על בסיס קבוע מאוים.",ראיות וטיעוני הצדדים לעונש
27,ME-18-09-809-412,"לאור האמור, צוין כי טיבו וטבעו של הטיפול שעבר הנאשם בשירות המבחן אינו מצדיק סטייה ממתחם הענישה ההולם.",ראיות וטיעוני הצדדים לעונש
28,ME-18-09-809-412,"ב""כ המאשימה הפנה לפסיקת בית המשפט העליון הדנה באיזון והיחס שבין מידת הסטייה מהמתחם לבין נימוקים והוכחות כבדי משקל שיש להידרש אליהם, כך שככל שהסטייה גדולה יותר על בית המשפט להידרש להוכחות טובות יותר ובשיקום קונקרטי יותר.",ראיות וטיעוני הצדדים לעונש
29,ME-18-09-809-412,"לעניין זה, נטען כי במקרה דנא לא ניתן לומר שהנאשם עבר שיקום קונקרטי שמצדיק סטייה מהמתחם.",ראיות וטיעוני הצדדים לעונש
30,ME-18-09-809-412,"ב""כ המאשימה ציין לטובת הנאשם כי הוא הודה במיוחס לו, חסך בזמן שיפוטי, קיבל אחריות על מעשיו, והשתתף במסגרות טיפוליות בפיקוח שירות המבחן.",ראיות וטיעוני הצדדים לעונש
31,ME-18-09-809-412,הוצגה פסיקה רלוונטית.,ראיות וטיעוני הצדדים לעונש
32,ME-18-09-809-412,"ב""כ הנאשם, עו""ד אסף דוק, עתר לאפשר לנאשם להמשיך במסגרות שיקומיות ולאמץ את המלצת שירות המבחן ולהסתפק בצווי של""צ ומבחן; לחלופין התבקש להטיל מאסר בדרך של עבודות שירות.",ראיות וטיעוני הצדדים לעונש
33,ME-18-09-809-412,"צוין כי הנאשם צעיר, אב טרי לשני ילדים קטינים, בעל עסק שנכשל ובעקבות כך הפסיד מאות אלפי שקלים.",ראיות וטיעוני הצדדים לעונש
34,ME-18-09-809-412,"נטען כי אין לנאשם עבר פלילי רלוונטי בתחום הסמים, ושתי הרשעותיו הקודמות היו מהתקופה לפני שרקם את חייו, בגינן לקח אחריות ואף השלים את עבודות השל""צ אשר הוטלו עליו בגין הרשעתו האחרונה משנת 2017.",ראיות וטיעוני הצדדים לעונש
35,ME-18-09-809-412,"נטען כי הנאשם החזיק בסמים באירוע בודד, שהתרחש לפני למעלה משנה.",ראיות וטיעוני הצדדים לעונש
36,ME-18-09-809-412,"נטען כי הנאשם שיתף פעולה מהרגע הראשון שנכנסו השוטרים לביתו, והראה להם היכן מוחבאים הסמים.",ראיות וטיעוני הצדדים לעונש
37,ME-18-09-809-412,צוין כי הנאשם קיבל אחריות מלאה על מעשיו ונרתם להליך הטיפולי.,ראיות וטיעוני הצדדים לעונש
38,ME-18-09-809-412,"ב""כ הנאשם הפנה לתסקיר שירות המבחן וציין כי הנאשם סיים בהצלחה סדנת ""חוק ומשפט"", השתלב בשוק העבודה, פיתח יכולת ביקורתית על מעשיו, לקח אחריות, שיקם את אורחות חייו ומתפקד כאיש משפחה.",ראיות וטיעוני הצדדים לעונש
39,ME-18-09-809-412,"נטען כי השתת מאסר בפועל במקרה דנא יפגע באינטרס הכללי והציבורי של החברה, מעבר לפגיעה בנאשם עצמו, שכן הנאשם שיקם את חייו ולא שייך לחברה עבריינית.",ראיות וטיעוני הצדדים לעונש
40,ME-18-09-809-412,"נטען כי הנאשם מתחרט על מעשיו, קיבל אחריות מלאה ומבקש את התחשבות בית המשפט לתן לו אופק.",ראיות וטיעוני הצדדים לעונש
41,ME-18-09-809-412,"ב""כ הנאשם הפנה לדו""ח דורנר מיום 7.6.2018 שם נקבע, בין היתר, כי במקום בו שיקולי הלימה לא מחייבים מאסר וניתן לשלב את הנאשם בהליך שיקומי ממשי שמותאם לצרכיו מחוץ לכותלי הכלא, הרי שיש להעדיף את ההליך השיקומי על פני מאסר.",ראיות וטיעוני הצדדים לעונש
43,ME-18-09-809-412,"ההגנה זימנה לעדות את מר עדי גולן, אשר שימש כאחראי על הנאשם במרכז ספורט בראשון לציון, שם השלים לאחרונה עבודות של""צ בעקבות הרשעתו הקודמת.",ראיות וטיעוני הצדדים לעונש
44,ME-18-09-809-412,"העד מסר כי התרשם מהנאשם כמי שהינו אדם מסור, אחראי, דייקן, חברותי וביצע עבודתו בצורה מיטבית.",ראיות וטיעוני הצדדים לעונש
45,ME-18-09-809-412,עדי סיפר כי נקשר מאוד לנאשם ושמר עמו על קשר גם לאחר שעות העבודה.,ראיות וטיעוני הצדדים לעונש
46,ME-18-09-809-412,"עדות נוספת נשמעה מפי גב' לינור פיצ'חזדה, רעייתו של הנאשם מזה 9 שנים, ולהם שני ילדים משותפים.",ראיות וטיעוני הצדדים לעונש
47,ME-18-09-809-412,"לינור ציינה כי קודם לכן הנאשם היה מנותק ולא עזר בגידול ילדיהם, אך לדבריה הוא  עבר שינוי דרסטי בגישתו וביחסו כלפיה וכלפי הילדים, וכיום הוא אב עוזר ובעל אכפתי.",ראיות וטיעוני הצדדים לעונש
48,ME-18-09-809-412,"לינור הבעיה תחושת גאווה נוכח התמדתו של הנאשם בהליך השיקומי, האינטנסיבי והקשה שעבר  בצורה יפה.",ראיות וטיעוני הצדדים לעונש
49,ME-18-09-809-412,עוד ציינה לינור כי במשך תקופה ארוכה היא ליוותה את הנאשם לשיעורים ולקבוצות בהם השתתף וחזתה בשינוי שעבר.,ראיות וטיעוני הצדדים לעונש
50,ME-18-09-809-412,לינור מסרה כי היא סומכת על הנאשם ובטוחה בהצלחתו.,ראיות וטיעוני הצדדים לעונש
51,ME-18-09-809-412,"לינור העידה כי הנאשם נקי מסמים, והדבר ניכר גם מבחינת התנהלותו בבית.",ראיות וטיעוני הצדדים לעונש
52,ME-18-09-809-412,לינור מסרה כי הסמים שהחזיק הנאשם היו לשימושו עצמי מפני שהיה מכור לסמים.,ראיות וטיעוני הצדדים לעונש
53,ME-18-09-809-412,"ההגנה הציגה תעודות בנוגע להשתתפות הנאשם בקבוצת המתחילים ובקבוצת ""צעדים"" ביחידה להתמכרויות באגף הרווחה שבעיריית חולון; תעודה בדבר השתתפות הנאשם בסדנת ""חוק ומשפט"" במסגרת הקליניקה המשפטית במרכז הבינתחומי הרצליה; אסמכתאות בדבר השלמת ביצוע עבודות השל""צ שהוטלו על הנאשם במסגרת הרשעתו הקודמת; המלצה ממעסיקו הקודם של הנאשם, בצירוף תלושי השכר מתקופת עבודתו בחודשים ינואר - אוגוסט 2019, שבה צוין כי הנאשם היווה נכס יקר למקום עבודה, שחקן צוות ותרם רבות לחברה (סומן נ/1).",ראיות וטיעוני הצדדים לעונש
54,ME-18-09-809-412,"הנאשם עצמו נשא דברים באריכות, התרגש ומעת לעת אף בכה.",ראיות וטיעוני הצדדים לעונש
55,ME-18-09-809-412,הנאשם הביע תודתו והערכתו הרבה לתהליך השיקומי בחסות שירות המבחן ולבית המשפט אשר הפנה אותו לשירות המבחן.,ראיות וטיעוני הצדדים לעונש
56,ME-18-09-809-412,הנאשם ציין כי הוא מרגיש שזכה בחייו מחדש.,ראיות וטיעוני הצדדים לעונש
57,ME-18-09-809-412,"הנאשם סיפר כי גדל בבית לא מתפקד, כשאמו מכורה לסמים ואביו לא היה נוכח.",ראיות וטיעוני הצדדים לעונש
58,ME-18-09-809-412,"הנאשם התייחס להתמכרותו לסמים, אשר לטענתו החלה בשנות העשרים לחייו, וציין כי התמכרותו לסמים הייתה תסמין לפגמי האופי שלו.",ראיות וטיעוני הצדדים לעונש
59,ME-18-09-809-412,"עוד ציין הנאשם כי לקח חלק בקבוצת ""צעדים"", אשר היוותה עבורו מסגרת משמעותית וסיפקה לו כלים להתבוננות מציאותית על עצמו ועל העולם.",ראיות וטיעוני הצדדים לעונש
60,ME-18-09-809-412,בהקשר זה ציין הנאשם כי הוא משתף גם בקבוצות N/A.,ראיות וטיעוני הצדדים לעונש
61,ME-18-09-809-412,הנאשם ציין כי הוא נשוי ואב לשני ילדים קטנים וביקש לאפשר לו לשהות במחיצתם ולהוות עבורם דוגמא.,ראיות וטיעוני הצדדים לעונש
62,ME-18-09-809-412,קביעת מתחם הענישה ההולם,דיון ומסקנות 
63,ME-18-09-809-412,קולמוסים רבים נשתברו זה מכבר על ידי בתי המשפט בנושא נגע הסמים והנזקים הישירים והעקיפים הכרוכים בו.,דיון ומסקנות 
64,ME-18-09-809-412,עבירות הסמים הן בגדר רעה חולה שפשה בחברתנו ומחובתו של בית המשפט לתרום חלקו למיגור נגע זה באמצעות הטלת עונשים מחמירים ומרתיעים.,דיון ומסקנות 
66,ME-18-09-809-412,"בעת קביעת מתחם העונש ההולם יש לתן את הדעת לסוג העבירות (החזקת סם שלא לצריכה עצמית והחזקת כלים), סוג הסם (קוקאין) וכמות הסם (55 גרם נטו קוקאין, כשהוא מחולק למנות).",דיון ומסקנות 
67,ME-18-09-809-412,"הנה כי כן, המדובר בסם הנמנה על הסמים הקשים מבין הסמים המסוכנים, בכמות גדולה, שלבטח אינה לצריכה עצמית, בעת שהנאשם החזיק באותו סם כשהוא מחולק למנות, דבר העשוי להצביע לכאורה על כוונת סחר או הספקה.",דיון ומסקנות 
68,ME-18-09-809-412,"בבחינת נסיבות הקשורות בביצוע העבירה (סעיף 40(ט) לחוק העונשין), נתתי דעתי לסוג הסם, קוקאין, שהינו כאמור מהמסוכנים שמבין הסמים האסורים, לכמות הגדולה של הסם שהוחזקה על ידי הנאשם, אופן החזקתו במנות, ולכך שלא נשמעה סיבה המשמשת לזכותו.",דיון ומסקנות 
69,ME-18-09-809-412,"הנזק שהיה צפוי להיגרם מביצוע העבירות מתבטא בפגיעה ביחיד ובחברה מהפצת ושימוש בסמים, וההשלכות הבריאותיות והכלכליות הכרוכות בכך, לרבות פוטנציאל לביצוע עבירות רכוש, כתוצאה מהתמכרות לסמים והצורך לממנם.",דיון ומסקנות 
70,ME-18-09-809-412,"עם זאת, לא ניכר כי במקרה דנא נגרם נזק בפועל.",דיון ומסקנות 
71,ME-18-09-809-412,"לא נשמעו סיבות לזכות הנאשם, התמכרותו לסמים והחובות הכבדים שהוא מצוי בהם אינם מצדיקים את ביצוע העבירות.",דיון ומסקנות 
72,ME-18-09-809-412,"מצוקותיו האישיות של הנאשם שיכול ועמדו בבסיס מעשיו, אינן צריכות לגרוע מהביטחון הנדרש לציבור, המבקש להיות מוגן מפני פגיעתם הקשה של סמים מסוכנים.",דיון ומסקנות 
73,ME-18-09-809-412,הנאשם יכל להימנע ממעשיו ומידת שליטתו בהם הייתה מלאה ואין הוא קרוב לסייג לאחריות פלילית.,דיון ומסקנות 
74,ME-18-09-809-412,מדיניות הענישה הנהוגה בעבירות שביצע הנאשם מתחשבת בצורך במאבק בנגע הסמים.,דיון ומסקנות 
75,ME-18-09-809-412,"טווח ענישה רחב, והוא תלוי נסיבות ביצוע העבירות, סוג הסם, כמות הסם, אופן החזקתו, ונסיבות המעשה והעושה.",דיון ומסקנות 
76,ME-18-09-809-412,"לרוב הוטלו על נאשמים עונשי מאסר לתקופות ממושכות, לצד ענישה מרתיעה צופה פני עתיד וענישה כלכלית.",דיון ומסקנות 
77,ME-18-09-809-412,כך למשל:,דיון ומסקנות 
78,ME-18-09-809-412,"מכל המקובץ, סבורני כי מתחם העונש ההולם לעבירות שביצע הנאשם, בנסיבות ביצוען, הינו בין 24 לבין 42 חודשי מאסר בפועל, לצד ענישה מרתיעה צופה פני עתיד וענישה כלכלית.",דיון ומסקנות 
79,ME-18-09-809-412,"ביום 10.9.2019 ערך שירות המבחן תסקיר בעניינו של הנאשם, במסגרתו נסקרו קורות חייו ורקעו האישי והמשפחתי המורכבים, אך בשל צנעת הפרט אמנע מלפרט מעבר לנדרש.",נסיבות שאינן קשורות בביצוע העבירה 
80,ME-18-09-809-412,"צוין כי הנאשם בן 38, נשוי ואב לשני ילדים קטינים.",נסיבות שאינן קשורות בביצוע העבירה 
81,ME-18-09-809-412,"הנאשם מסר כי נפלט מהצבא על רקע מצב נפשי, נוכח מתחים שחווה בשל בעיות בריאותיות וכלכליות עמם התמודדו בני משפחתו.",נסיבות שאינן קשורות בביצוע העבירה 
82,ME-18-09-809-412,"צוין כי בין השנים 2000-2008 עבד הנאשם בתחום השיווק והמכירות ושמר על רצף תעסוקתי, עד שבשנת 2008 נסגרה החברה שבה עבד.",נסיבות שאינן קשורות בביצוע העבירה 
83,ME-18-09-809-412,"לאחר מכן הנאשם חווה תקופת אבטלה וסבל מבידוד חברתי, חוסר בטחון ומצב נפשי ירוד.",נסיבות שאינן קשורות בביצוע העבירה 
84,ME-18-09-809-412,"לדברי הנאשם, על רקע משבר זה הסתבך באותה עת בפלילים ונדון למאסר בפועל.",נסיבות שאינן קשורות בביצוע העבירה 
85,ME-18-09-809-412,"עם שחרורו ממאסר הצטרף הנאשם כשותף בעסק למכירת טלפונים ניידים, אשר נסגר בשל חובות כעבור שנה.",נסיבות שאינן קשורות בביצוע העבירה 
86,ME-18-09-809-412,"בשנת 2011 עשה הנאשם ניסיון נוסף לפתיחת עסק למכירת טלפונים ניידים, אך כשל עקב ניהול לקוי.",נסיבות שאינן קשורות בביצוע העבירה 
87,ME-18-09-809-412,"בשנת 2016 הקים הנאשם עסק בתחום המזון, במסגרתו ביצע עבירה של העסקת שב""ח, בגינה הורשע והוטלו עליו עבודות של""צ.",נסיבות שאינן קשורות בביצוע העבירה 
88,ME-18-09-809-412,"שירות המבחן ציין כי מתנהל בעניינו של הנאשם הליך פשיטת רגל בגין חובותיו לספקים, לבנקים ובשוק האפור.",נסיבות שאינן קשורות בביצוע העבירה 
89,ME-18-09-809-412,"צוין כי הנאשם עובד מזה כחצי שנה כסוכן מכירות סלולר, והנאשם הציג מכתב הערכה מטעם מעסיקו, שבו נכתב כי הוא עובד חיובי, מוערך ותורם רבות לצוות ולחברה.",נסיבות שאינן קשורות בביצוע העבירה 
90,ME-18-09-809-412,נמסר כי לחובת הנאשם שתי הרשעות קודמות: האחת בגין שוד מזוין משנת 2009; והשנייה בגין העסקת עובד זר משנת 2017.,נסיבות שאינן קשורות בביצוע העבירה 
91,ME-18-09-809-412,נמסר כי משנת 2008 ועד לשנת 2017 נמנע הנאשם ממעורבות עם החוק כשבשנים אלו תיאר הנאשם מאמצים לבסס תפקוד תעסוקתי ולהתמסר לפרנסת משפחתו.,נסיבות שאינן קשורות בביצוע העבירה 
92,ME-18-09-809-412,"במסגרת האבחון שנערך לנאשם בשנת 2017, התרשם שירות המבחן כי לנאשם יכולת מסוימת להתבוננות עצמית ביקורתית, אם כי מוגבלת בעת מתח ומצוקה.",נסיבות שאינן קשורות בביצוע העבירה 
93,ME-18-09-809-412,"עוד התרשם כי יש מקום לשלב את הנאשם בטיפול, אך האחרון שלל אפשרות זאת בטענה כי אינו פנוי להשקיע בטיפול.",נסיבות שאינן קשורות בביצוע העבירה 
94,ME-18-09-809-412,"במסגרת הפניית הנאשם לשירות המבחן בהליך המעצר בתיק הנוכחי, התרשם שירות המבחן מהנאשם כמי שמאופיין בהעדר גבולות ברורים ומופנמים, תוך ניהול קשרים חברתיים שוליים והעדר חשיבה מעמיקה על ההשלכות האפשריות של בחירותיו.",נסיבות שאינן קשורות בביצוע העבירה 
95,ME-18-09-809-412,שירות המבחן העריך כי קיים סיכון להישנות מעורבות בפלילים בעולם הסמים ואף בהקשרים אחרים.,נסיבות שאינן קשורות בביצוע העבירה 
96,ME-18-09-809-412,"לצד זאת, התרשם שירות המבחן כי הנאשם מסוגל להתייחס לגורמי הסיכון העומדים ברקע להתנהלותו במישור האישי והחברתי, וכי חווית המעצר ותגובת המשפחה להסתבכותו היוו עבורו גורמים מרתיעים ומציבי גבול.",נסיבות שאינן קשורות בביצוע העבירה 
97,ME-18-09-809-412,"במסגרת צו הפיקוח, הביע הנאשם רצונו להשתלב בטיפול בתחום ההתמכרויות, ואכן השתלב בטיפול ייעודי למכורים, כמו גם בסדנת ""חוק ומשפט"", אותה סיים בהצלחה.",נסיבות שאינן קשורות בביצוע העבירה 
98,ME-18-09-809-412,"במהלך צו הפיקוח התרשם שירות המבחן משיפור משמעותי בתפקודו של הנאשם וממאמצים כנים לשינוי באורח חייו, הצלחה בניהול שגרת יום תקינה והתנהלות אחראית במסגרת גורמי הטיפול השונים.",נסיבות שאינן קשורות בביצוע העבירה 
99,ME-18-09-809-412,"הנאשם תיאר שימוש אקראי בסם מסוג קוקאין במשך השנים, אשר התגבר בשנה האחרונה.",נסיבות שאינן קשורות בביצוע העבירה 
100,ME-18-09-809-412,"הנאשם תיאר קושי בהתמודדות עם לחצים שונים, תסכול סביב הקושי לקדם ענייניו בפן הכלכלי וחוסר אונים מתמשך, אשר הביאוהו לצרוך בסמים כמקור תמיכה ובריחה.",נסיבות שאינן קשורות בביצוע העבירה 
101,ME-18-09-809-412,"נמסר כי הנאשם השתלב בטיפול ביחידה להתמכרויות במהלך חודש נובמבר 2018, מאז מוסר בדיקות שתן ללא שרידי סם.",נסיבות שאינן קשורות בביצוע העבירה 
102,ME-18-09-809-412,הנאשם משתתף בקבוצות טיפוליות ומגיע לשיחות פרטניות אחת לשבוע.,נסיבות שאינן קשורות בביצוע העבירה 
103,ME-18-09-809-412,"הנאשם משתף פעולה, לוקח אחריות על מצבו ודפוסיו הבעייתיים בהקשר לסמים ועל המחירים הנפשיים, המשפחתיים והכלכליים שמשלם.",נסיבות שאינן קשורות בביצוע העבירה 
104,ME-18-09-809-412,דווח כי הנאשם משתף בכנות ונעזר בטיפול על מנת לערוך שינוי משמעותי בדפוסיו.,נסיבות שאינן קשורות בביצוע העבירה 
105,ME-18-09-809-412,"נמסר כי סיים קבוצת מטופלים מתחילים וקבוצת ""צעדים"" ומועמד להיכנס לקבוצת מטופלים מתקדמים, והחל להשתתף במפגשי N/A מספר פעמים בשבוע.",נסיבות שאינן קשורות בביצוע העבירה 
106,ME-18-09-809-412,שירות המבחן התרשם כי הנאשם מגלה מוטיבציה לערוך שינוי בחייו ולשקם את עצמו ואת בני משפחתו.,נסיבות שאינן קשורות בביצוע העבירה 
107,ME-18-09-809-412,"שירות המבחן התרשם כי הנאשם מאופיין ביכולות וכוחות לתפקוד תקין במסגרות חייו השונות, וכי צרך סמים נוכח קשייו להתמודד עם לחצים שונים, כשבאופן הדרגתי חלה התרופפות ביכולתו להציב לעצמו גבולות, העמיקו קשריו השוליים מעולם הסמים והוא פעל על פי דפוסי התנהגות שוליים.",נסיבות שאינן קשורות בביצוע העבירה 
108,ME-18-09-809-412,"להערכת שירות המבחן, הנאשם מבין כיום את משמעות והשלכות מעשיו וחווה מחירים אישיים ומשפחתיים בעקבות מצבו.",נסיבות שאינן קשורות בביצוע העבירה 
109,ME-18-09-809-412,"הנאשם מצליח לבחון התנהלותו ודפוסיו הבעייתיים במהלך החיים בכלל ובעת ביצוע העבירות בפרט, ומנצל את ההליך המשפטי לצורך הפקת לקחים ועריכת שינוי משמעותי בחייו.",נסיבות שאינן קשורות בביצוע העבירה 
110,ME-18-09-809-412,"כגורמי סיכון במצבו של הנאשם הביא שירות המבחן בחשבון את עברו הפלילי ואת חומרת העבירות, מבלי שהורתע מסנקציות קודמות שהוטלו עליו; את הקשרים המשפחתיים הטעונים עם בני משפחתו לאורך השנים והעדר מערכת תמיכה עבורו; התמכרותו לסמים כדרך להתמודדות עם מצבי קונפליקט; וקשייו המתמשכים בוויסות וביסוס גבולות פנימיים עד לכדי הידרדרות משמעותית בתפקודו.",נסיבות שאינן קשורות בביצוע העבירה 
111,ME-18-09-809-412,"כגורמי הסיכוי לשיקום הביא שירות המבחן בחשבון את התייחסותו של הנאשם לביצוע העבירות; האחריות שלקח וביטויי החרטה; יכולת התבוננות עצמית ביקורתית והשקעת מאמצים לקיים אורח חיים יציב תעסוקתית ולתפקד כראוי במישור המשפחתי; בת זוגו וילדיו כגורם מדרבן לשינוי ושיקום ורשת ביטחון עבורו; הטיפול המשמעותי בו משולב ושיתוף הפעולה המלא עם שירות המבחן וגורמי הטיפול האחרים; והימנעותו מהסתבכות בפלילים מאז מעצרו, כשההערכה היא כי ההליך המשפטי הנוכחי מהווה עבורו גבול מרתיע ומגייס לשינוי.",נסיבות שאינן קשורות בביצוע העבירה 
112,ME-18-09-809-412,"שירות המבחן התרשם כי התכנית הטיפולית שבה שולב הנאשם ביחידה להתמכרויות תואמת את צרכיו ומצבו, והתמדתו במסגרת זו תתרום לחיזוק חלקים חיוביים בתפקודו ותפחית סיכון להתדרדרות חוזרת לאורח חיים התמכרותי ולשימוש בדפוסי חשיבה והתנהגות שוליים.",נסיבות שאינן קשורות בביצוע העבירה 
113,ME-18-09-809-412,"לאור האמור, שירות המבחן מצא לתמוך במאמציו של הנאשם בתהליך השיקומי והמליץ על ענישה שלא תקטע את הטיפול והרצף התעסוקתי, בדרך של הטלת צו של""צ בהיקף של 250 שעות וצו מבחן למשך שנה.",נסיבות שאינן קשורות בביצוע העבירה 
114,ME-18-09-809-412,"בנוסף לכך, הבאתי בכלל חשבון את עברו פלילי של הנאשם בעבירות הבאות: ניסיון לתקיפת אדם לשם שוד בתנאים מחמירים ושוד מזויין בחבורה מיום 2.2.2009, בגינן הושת על הנאשם עונש מאסר בפועל למשך 20 חודשים ומאסר מותנה; העסקת עובד זר מיום 13.12.2017 בגינה הושת על הנאשם 170 שעות של""צ ומאסר מותנה.",נסיבות שאינן קשורות בביצוע העבירה 
115,ME-18-09-809-412,"בהקשר זה יש לציין כי הנאשם מצא להשלים את שעות השל""צ אך לאחרונה, כאשר נראה כי ההליך הנוכחי היווה עבורו תמריץ לכך.",נסיבות שאינן קשורות בביצוע העבירה 
116,ME-18-09-809-412,"לזכות הנאשם הבאתי בכלל חשבון את הודאתו במיוחס לו בכתב האישום שהוקל בתום הליך גישור, לקיחת האחריות מצדו על מעשיו, שיתוף הפעולה עם המשטרה מעת שנעצר, הבעת החרטה והחיסכון בזמן שיפוטי.",נסיבות שאינן קשורות בביצוע העבירה 
117,ME-18-09-809-412,"עוד הבאתי בחשבון את השפעת הענישה על בני משפחתו של הנאשם וילדיו הקטינים, בעיקר לאחר שהתרשמתי מעדות רעייתו והקשיים מהם סבלו בשל מצבו של הנאשם, אורח חייו התמכרותי והקשיים הכלכליים עמם מתמודד (סעיף 40יא(2) לחוק העונשין).",נסיבות שאינן קשורות בביצוע העבירה 
118,ME-18-09-809-412,"לבסוף, מצאתי לתן משקל נכבד להליך השיקומי שעבר הנאשם, במהלכו השתלב במסגרות טיפוליות בחסות שירות המבחן, ושיתף פעולה כנדרש, כפי שפורט לעיל.",נסיבות שאינן קשורות בביצוע העבירה 
119,ME-18-09-809-412,"במקרה דנא, התקבל הרושם כי הנאשם שואף לנהל אורח חיים נורמטיבי ותקין, שומר על יציבות תעסוקתית, ומנהל חיי משפחה תקינים.",נסיבות שאינן קשורות בביצוע העבירה 
120,ME-18-09-809-412,"דומני כי הנאשם הפנים את חומרת מעשיו והכיר בטעויותיו, לקח אחריות מלאה על המעשים והפגין חרטה.",נסיבות שאינן קשורות בביצוע העבירה 
121,ME-18-09-809-412,"מאז ביצוע העבירות נרתם הנאשם לשיקום חייו, שיתף פעולה עם שירות המבחן, הגיע למפגשים במסגרות השונות ושיתף פעולה.",נסיבות שאינן קשורות בביצוע העבירה 
122,ME-18-09-809-412,נמסר כי הנאשם נקי מסמים לאורך תקופה ארוכה.,נסיבות שאינן קשורות בביצוע העבירה 
123,ME-18-09-809-412,"בנוסף, נאשם לקח חלק בסדנת ""חוק ומשפט"" במרכז הבינתחומי בהרצליה, ופיתח יכולת התבוננות עצמית וביקורתית.",נסיבות שאינן קשורות בביצוע העבירה 
124,ME-18-09-809-412,"התרשמתי מדברי הנאשם כי יש לו רצון ומוטיבציה לשמר את הכיוון החיובי בו בחר ולהתמיד בנדרש לשם שיקום חייו, בפן הרגשי, הכלכלי, המשפחתי והתעסוקתי.",נסיבות שאינן קשורות בביצוע העבירה 
125,ME-18-09-809-412,"לצד כל אלה, ומבלי להמעיט חלילה מדרכו השיקומית של הנאשם או מהמסגרות השיקומיות בהן השתתף, הרי שאין המדובר בהליך שיקומי מאסיבי, כדוגמת קליטה בקהילות שיקומיות סגורות ולאחר מכן מגורים בהוסטל טיפולי והשתלבות במעגל העבודה, שהינו מסלול שיקומי ארוך, מייגע ורווי קשיים ומהמורות, הנמשך לעתים חודשים ואף שנים, שאז קיים חשש של ממש כי עונש מאסר בפועל יקטע את אותו מסלול שיקומי ויוריד לטמיון השקעה ומאמצים רבים, הן מצד הנאשם והן מצד גורמי הטיפול.",נסיבות שאינן קשורות בביצוע העבירה 
126,ME-18-09-809-412,"בענייננו, כפי שצוין הנאשם השתתף במספר מסגרות טיפוליות ונתרם מהן, והשינוי על אורחות חייו ניכר עליו ומורגש בקרב בני משפחתו.",נסיבות שאינן קשורות בביצוע העבירה 
127,ME-18-09-809-412,בהקשר זה יצוין כי הנאשם אף נמצא נקי מסמים.,נסיבות שאינן קשורות בביצוע העבירה 
128,ME-18-09-809-412,"אולם, לא שוכנעתי כי מאסר בפועל אף כזה שירוצה במתקן כליאה יפגע במסלולו השיקומי הקונקרטי של הנאשם.",נסיבות שאינן קשורות בביצוע העבירה 
129,ME-18-09-809-412,"משכך, השתתפות הנאשם בהצלחה במסגרות שיקומיות, שיתוף  הפעולה  מצדו עם רשויות  החוק  והרצון  לתן  לנאשם הזדמנות  לשקם  את  חייו ולעודדו בדרכו השיקומית,  הובילו  אותי למסקנה כי יש להקל עם הנאשם, ולצורך כך לחרוג לקולה מהרף התחתון של מתחם הענישה, מטעמי שיקומו של הנאשם, בהיקף ניכר של 6 חודשי מאסר.",נסיבות שאינן קשורות בביצוע העבירה 
130,ME-18-09-809-412,"לשיטתי מדובר בהקלה משמעותית בעונש, אך עדיין אינה כזו שיש בה כדי להציב את רף הענישה בטווח המאפשר את ריצוי עונש המאסר, הנדרש בנסיבות המקרה, באופן שניתן יהא לרצותו בעבודות שירות.",נסיבות שאינן קשורות בביצוע העבירה 
131,ME-18-09-809-412,"כאמור לא אוכל לקבל את המלצת שירות המבחן כלשונה, כבקשת הנאשם ובא כוחו.",נסיבות שאינן קשורות בביצוע העבירה 
132,ME-18-09-809-412,"הנאשם הורשע בעבירות חמורות, שעל דרך הכלל יש לגזור בהן עונש מאסר ממושך מאחורי סורג ובריח.",נסיבות שאינן קשורות בביצוע העבירה 
133,ME-18-09-809-412,"עונש של של""צ אינו הולם את העבירות בהן הורשע הנאשם, בנסיבות ביצוען, ועלול לשדר מסר שאינו רצוי ויפגע בשיקולי הגמול וההרתעה הנדרשים.",נסיבות שאינן קשורות בביצוע העבירה 
134,ME-18-09-809-412,"לצד זאת, כולי תקווה כי חרף עונשו של הנאשם, ימשיך הוא להתמיד בדרכו השיקומית גם במסגרות המתאימות עבורו בין כתלי הכלא.",נסיבות שאינן קשורות בביצוע העבירה 
135,ME-18-09-809-412,"מכל הנתונים, הטעמים והשיקולים שפירטתי לעיל, מצאתי להשית על הנאשם את העונש הבא:",העונש המושת על הנאשם
136,ME-18-09-809-412,"א.	מאסר בפועל לתקופה של 18 חודשים, בניכוי ימי מעצרו (16.8.2018-19.8.2018).",העונש המושת על הנאשם
137,ME-18-09-809-412,"הנאשם יתייצב לריצוי עונשו ביום 10.11.2019 בשעה 8:30, במזכירות בית המשפט ובתיאום עם השב""ס, ויביא עמו ציוד אישי ותעודת זהות.",העונש המושת על הנאשם
138,ME-18-09-809-412,ב.,העונש המושת על הנאשם
139,ME-18-09-809-412,מאסר מותנה לתקופה של 10 חודשים.,העונש המושת על הנאשם
140,ME-18-09-809-412,הנאשם יישא בעונש זה אם בתקופה של שלוש שנים מיום שחרורו יעבור על כל עבירת סמים מסוג פשע.,העונש המושת על הנאשם
141,ME-18-09-809-412,ג.,העונש המושת על הנאשם
142,ME-18-09-809-412,מאסר מותנה לתקופה של 5 חודשים.,העונש המושת על הנאשם
143,ME-18-09-809-412,הנאשם יישא בעונש זה אם בתקופה של שלוש שנים מיום שחרורו ייבצע כל עבירת סמים מסוג עוון.,העונש המושת על הנאשם
144,ME-18-09-809-412,ה.,העונש המושת על הנאשם
145,ME-18-09-809-412,"קנס בסך 10,000 ₪ או מאסר למשך 75 יום תחתיו.",העונש המושת על הנאשם
146,ME-18-09-809-412,"הקנס ישולם עד לא יאוחר מיום 1.7.2021, שאילולא כן יחויב הנאשם בתוספת ריבית פיגורים כחוק.",העונש המושת על הנאשם
147,ME-18-09-809-412,ו.,העונש המושת על הנאשם
148,ME-18-09-809-412,"התחייבות - הנאשם יחתום על התחייבות בסכום של 20,000 ₪, להימנע מלעבור במשך שלוש שנים מיום שחרורו על כל עבירת סמים.",העונש המושת על הנאשם
149,ME-18-09-809-412,"היה והנאשם לא יחתום על כתב התחייבות בתוך 7 ימים, ייאסר בגין כך למשך 45 ימים.",העונש המושת על הנאשם
150,ME-18-09-809-412,מורה על השמדת הסמים באחריות המאשימה.,העונש המושת על הנאשם
151,ME-18-09-809-412,"על יסוד ההסכמה שגובשה בהליך הגישור, אני מורה על חילוט סכום של 4,500 ₪ והמשקל האלקטרוני לטובת המדינה.",העונש המושת על הנאשם
152,ME-18-09-809-412,"יתר המוצגים – יושמדו/יחולטו/יושבו לבעליהם, לפי שיקול דעת המאשימה.",העונש המושת על הנאשם
153,ME-18-09-809-412,המזכירות תשלח העתק של גזר הדין לשירות המבחן.,העונש המושת על הנאשם
154,ME-18-09-809-412,זכות ערעור כדין.,העונש המושת על הנאשם
155,ME-18-09-809-412,"54678313ניתן היום,  ב' חשוון תש""פ, 31 אוקטובר 2019, במעמד הצדדים.",העונש המושת על הנאשם
