,verdict,text,part
0,ME-22-08-46701-676,"דין טאהר, ת""ז xxxxxxxxxx(עציר)",הנאשם
1,ME-22-08-46701-676,"ב""כ המאשימה: עו""ד איציק פרץ",נוכחים:
2,ME-22-08-46701-676,"ב""כ הנאשם: עו""ד אביב חוזה (מטעם הסנגוריה הציבורית)",נוכחים:
3,ME-22-08-46701-676,"מרדכי בן דרור, ""בית המשפט העליון - מבנה חדש והערכות חדשה"", המשפט, א (תשנ""ג) 15",נוכחים:
4,ME-22-08-46701-676,"חוק העונשין, תשל""ז-1977: סע'  40ט, 275, 402(א), 402(ב)",נוכחים:
5,ME-22-08-46701-676,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נוכחים:
6,ME-22-08-46701-676,"הנאשם הורשע, על סמך הודאתו, שניתנה בהתאם להסדר, במסגרתו תוקן כתב האישום בעבירות שלהלן: שוד בנסיבות מחמירות, עבירה לפי סעיף 402(ב) לחוק העונשין, התשל""ז-1977 (להלן: ""חוק העונשין""); החזקת סם מסוכן לצריכה עצמית, עבירה לפי סעיפים 7(א)+(ג) סיפא לפקודת הסמים המסוכנים [נוסח חדש], התשל""ג-1973; והפרעה לשוטר במילוי תפקידו, עבירה לפי סעיף 275 לחוק העונשין.",גזר דין
7,ME-22-08-46701-676,הסדר הטיעון לא כלל הסכמה עונשית ונקבע כי לעניין זה יוכל כל צד לטעון באופן חופשי.,גזר דין
8,ME-22-08-46701-676,"בכתב האישום המתוקן (להלן: ""כתב האישום"") נאמר כי בתאריך 7.8.2022, בשעה 6:30 או בסמוך לכך, עמדה אידה דיי, ילידת 1939 (להלן: ""המתלוננת"") ברחוב מעלה השחרור 21 פינת רחוב מרכוס בחיפה, כשהיא אוחזת ביד ימין בתיק ובתוכו טלפון מסוג Redmi, ארנק המכיל 150 ש""ח במזומן, תעודת זהות וכרטיס קופת חולים (להלן: ""התיק"", ""הטלפון"" ו""הכסף"", בהתאמה).",גזר דין
9,ME-22-08-46701-676,"הנאשם, אשר עבר במקום, הבחין במתלוננת, החליט לשדוד ממנה את התיק, תפס בו ומשך אותו בחוזקה.",גזר דין
10,ME-22-08-46701-676,"המתלוננת ניסתה להתנגד ולאחוז בתיק, אולם הנאשם לא הרפה ומשכו מידיה בחוזקה.",גזר דין
11,ME-22-08-46701-676,"נוכח עוצמת המשיכה, נפלה המתלוננת ארצה וצדה הימני ופניה נחבטו קשות במדרכה (להלן: ""השוד"").",גזר דין
12,ME-22-08-46701-676,"בשלב זה, נמלט הנאשם לכיוון רחוב מרכוס כשהוא נוטל ונושא עמו את התיק בכוונה לשלול אותו מהמתלוננת שלילת קבע.",גזר דין
13,ME-22-08-46701-676,"זמן קצר לאחר מכן, הוציא הנאשם מהתיק את הטלפון והכסף, והשליך את התיק עם יתר תכולתו בקרבת מקום.",גזר דין
14,ME-22-08-46701-676,"כתוצאה מהשוד, נגרמו למתלוננת שברים ברצפת ארובת עין ימין עם מעורבות התעלה האינפרה-אורביטלית; חתך אופקי במצח מעל גבה ימין באורך 2.5 ס""מ עם המטומה סביבו; המטומה פרי-אורביטלית בארובת העין; המטומה פרי-אורביטלית מימין עם בועות אוויר; שברים של הסינוס המקסילרי הימני בדפנות קדמי, מדיאלי ולטרלי עם תוכן דמי בארובת הסינוס; המטומה אקסטרה קונאלית קטנה מתחת לשריר הרקטוס אינפריורי בארובת עין ימין; שבר קומפלקס זיגומטי מימין עם תזוזה קלה, ופריקה קדמית תחתונה של הכתף.",גזר דין
15,ME-22-08-46701-676,"המתלוננת הובהלה באמבולנס למרכז הרפואי רמב""ם ונזקקה לטיפול רפואי.",גזר דין
16,ME-22-08-46701-676,"בשעה 9:50 או בסמוך לכך, מכר הנאשם את הטלפון הגנוב ברחוב הרצל בחיפה, בסמוך למינימרקט ""אליאור"", וקיבל תמורתו 285 ש""ח.",גזר דין
17,ME-22-08-46701-676,"עוד באותו היום, במועד שאינו ידוע במדויק למאשימה, רכש הנאשם סם מסוכן מסוג קוקאין במשקל 0.15 גרם נטו, והחזיק אותו עד שעה 18:00 או בסמוך לכך.",גזר דין
18,ME-22-08-46701-676,"בשעה 18:00 או בסמוך לכך, אותר הנאשם ברחוב בלפור בחיפה ונעצר כדין בחשד למעורבותו בשוד.",גזר דין
19,ME-22-08-46701-676,"הנאשם התנגד למעצרו בכך שלא אפשר לשוטרים לאזוק אותו, הניף ידיו לכל עבר ודחף את השוטרים בידיו וברגליו בחוזקה, וזאת בכוונה להפריע להם כשהם ממלאים תפקידם כחוק ולהכשילם בכך.",גזר דין
20,ME-22-08-46701-676,השוטרים הורידו את הנאשם לקרקע ואזקו אותו תוך שימוש בכוח.,גזר דין
21,ME-22-08-46701-676,"במסגרת ראיותיה לעונש, הגישה המאשימה את תדפיס רישומו הפלילי של הנאשם, המלמד כי לחובתו שש הרשעות קודמות בעבירות אלימות ורכוש, כאשר על חציין חלה התיישנות.",גזר דין
22,ME-22-08-46701-676,"הרשעותיו הקודמות של הנאשם כוללות, בין היתר, עבירות של פריצה לרכב בכוונה לגנוב, גניבה מרכב ושוד מזוין/בחבורה/באלימות.",גזר דין
23,ME-22-08-46701-676,"הרשעתו האחרונה הינה מיום 1.2.2023 בעבירה של החזקת אגרופן או סכין שלא כדין, בגינה הוטל עליו, בין היתר, עונש מאסר בפועל למשך 30 ימים.",גזר דין
24,ME-22-08-46701-676,מטעם ההגנה לא הוגשו ראיות לעונש.,גזר דין
25,ME-22-08-46701-676,"ביצוע עבירה זו פגע במידה רבה בערכים חברתיים חשובים ובכללם הגנה על שלומו וביטחונו של הציבור, ועל הקשישים במיוחד ועל המתלוננת בפרט, וכן בערך של כבוד האדם וזכותו לקניינו.",גזר דין
26,ME-22-08-46701-676,"עבירת החזקת הסם פגעה בערך של שלום הציבור ובריאותו, ועבירת ההפרעה לשוטר בעת מילוי תפקידו פגעה בשלטון החוק.",גזר דין
27,ME-22-08-46701-676,"נטען כי הנאשם פעל בצורה מתוכננת ומחושבת, תוך שניצל את פערי הכוחות והגיל בינו לבין המתלוננת, והפעיל כלפיה כוח רב עד שנפלה ונחבלה באופן ממשי.",גזר דין
28,ME-22-08-46701-676,"ניתן לדמיין על נקלה את הפחד והבהלה שאחזו במתלוננת במהלך האירוע, לצד הכאב הפיזי שחשה כתוצאה מהחבלות המשמעותיות שנגרמו לה.",גזר דין
29,ME-22-08-46701-676,"נאמר כי אירוע מסוג זה מותיר טראומה בנפשו של קרבן העבירה, מקל וחומר כאשר מדובר בקשיש, ועלול להחמיר את קשיי התפקוד, הבדידות והמצב הבריאותי שפעמים רבות קיימים ממילא בשל גילו המתקדם.",גזר דין
30,ME-22-08-46701-676,עוד נטען כי הסיבה לביצוע השוד הייתה ככל הנראה רצונו של הנאשם להפיק רווח כספי קל לצורך רכישת סמים ושימוש בהם.,גזר דין
31,ME-22-08-46701-676,"בהתייחס לעבירות האחרות שבוצעו על ידו, הרי שבמעשיו גילה הנאשם היעדר מורא מהחוק ומהאמונים על אכיפתו.",גזר דין
32,ME-22-08-46701-676,"בשים לב לסמיכות הזמנים ולקשר בין העבירות בהן הורשע הנאשם, סבורה המאשימה כי יש לראות בהן משום אירוע עברייני אחד, בגינו עתרה לקבוע מתחם ענישה הנע בין 4 ל-6 שנות מאסר בפועל.",גזר דין
33,ME-22-08-46701-676,"זאת, בין היתר, בשים לב למדיניות הענישה הנוהגת במקרים דומים, כפי שהיא משתקפת מהפסיקה אליה הפנתה.",גזר דין
34,ME-22-08-46701-676,"נוכח עברו הפלילי של הנאשם, המלמד על כך שעונשים שהוטלו עליו בעבר לא הרתיעו אותו מלשוב ולבצע עבירות ואף להסלים את מעשיו, ביקשה המאשימה לגזור את עונשו ברף הבינוני-גבוה של המתחם שהתבקש על ידה, לצד עונש מאסר מותנה ופיצויים לטובת המתלוננת.",גזר דין
35,ME-22-08-46701-676,"בניגוד לעמדת המאשימה, טען הסנגור כי אין ראיות לכך שלביצוע עבירת השוד קדם תכנון כלשהו, והדבר אף לא בא לידי ביטוי בעובדות כתב האישום.",גזר דין
36,ME-22-08-46701-676,"אין המדובר במקרה בו בחר הנאשם לשדוד דווקא קשישה בשל העובדה כי היא מהווה ""טרף קל"" עבורו; המפגש עמה ברחוב היה ספונטני ובחקירתו טען הנאשם כי אפילו לא ראה את פניה שעה שהחליט לגנוב את תיקה.",גזר דין
37,ME-22-08-46701-676,ההגנה הדגישה כי אינה מקלה ראש בחומרת החבלות שנגרמו למתלוננת כתוצאה מאירוע השוד.,גזר דין
38,ME-22-08-46701-676,"יחד עם זאת, נטען כי האלימות שהופעלה כלפיה על ידי הנאשם הייתה ברף נמוך מאוד והתבטאה בתפיסת התיק ומשיכתו בחוזקה.",גזר דין
39,ME-22-08-46701-676,"החבלות שנגרמו למתלוננת אינן תוצאה ישירה של תקיפתה בידי הנאשם, אלא של נפילתה ארצה.",גזר דין
40,ME-22-08-46701-676,"בשל עובדה זו, נאמר כי סביר להניח שניתן היה לייחס לנאשם עבירות קלות יותר.",גזר דין
41,ME-22-08-46701-676,"לאור האמור ובשים לב לפסיקה אליה הפנה, ביקש הסנגור לקבוע מתחם ענישה הנע בין 22 ל-40 חודשי מאסר פועל, כאשר אף לשיטתו קיימת זיקה בין כל העבירות אותן ביצע הנאשם, המהוות אירוע אחד.",גזר דין
42,ME-22-08-46701-676,"בבחינת הנסיבות שאינן קשורות בביצוע העבירות, התייחס ב""כ הנאשם לנסיבות החיים הקשות של שולחו, אשר נחשף לאירועים קשים ולאלימות מילולית ופיזית חמורה בתא המשפחתי.",גזר דין
43,ME-22-08-46701-676,"נטען כי הנאשם נאלץ לנטוש את ספסל הלימודים ולצאת לשוק העבודה בגיל צעיר, והמניעים להסתבכויותיו הפליליות היו מצוקה כלכלית ממנה סבל.",גזר דין
44,ME-22-08-46701-676,"עוד הוסיף הסנגור כי הנאשם החל להשתמש בחומרים ממכרים מגיל צעיר, אך יחד עם זאת במהלך אחד מניסיונות השיקום שעבר, הוא הצליח להשלים 12 שנות לימוד ואף ניגש לחלק מבחינות הבגרות.",גזר דין
45,ME-22-08-46701-676,"לצד האמור, ביקש הסנגור להתחשב בגילו הצעיר של הנאשם, בעברו הפלילי שאינו מכביד, בהודאתו ובנטילת האחריות מצדו על מעשיו, המגלמות הבעת חרטה כנה ורצינית, ואשר חסכו את הצורך בהעדת עדים רבים, ובכללם המתלוננת.",גזר דין
46,ME-22-08-46701-676,"כן ביקש לקחת בחשבון את תקופת מעצרו של הנאשם, במהלכה חווה בדידות רבה ונעדר תמיכה כלשהי.",גזר דין
47,ME-22-08-46701-676,"בנוסף, הפנתה ההגנה למסקנות דו""ח ועדת דורנר, לפיהן עונשי מאסר עלולים לעודד נטייה לעבריינות, ולכן במקרים המתאימים יש לתת עדיפות לענישה ושיקום מחוץ לכותלי הכלא.",גזר דין
48,ME-22-08-46701-676,נטען עוד כי השתת עונש מאסר ממושך על הנאשם עלולה לפגוע באמו נוכח העובדה שהנאשם עוזר בפרנסתה.,גזר דין
49,ME-22-08-46701-676,"בסיכומו של דבר, ביקש הסנגור לגזור את עונשו של הנאשם ברף התחתון של מתחם העונש לו עתר.",גזר דין
50,ME-22-08-46701-676,דברו האחרון של הנאשם,גזר דין
51,ME-22-08-46701-676,"בדברו האחרון הביע הנאשם צער וחרטה על מעשיו, באומרו כי כל האירוע קרה תוך שניות וכי לא התכוון לשדוד את המתלוננת דווקא.",גזר דין
52,ME-22-08-46701-676,"לדבריו, עד עכשיו הוא חושב על האירוע ואוכל את עצמו מבפנים.",גזר דין
53,ME-22-08-46701-676,קביעת מתחם העונש ההולם,גזר דין
54,ME-22-08-46701-676,"בבואו לגזור את עונשו של הנאשם העומד בפניו, נדרש בית המשפט לפעול בהתאם לעיקרון ההלימה, המחייב קיומו של יחס הולם בין חומרת העבירה, נסיבותיה ומידת אשמו של הנאשם, לבין סוג ומידת העונש המוטל עליו.",גזר דין
55,ME-22-08-46701-676,"לצורך כך, על בית המשפט להתחשב בערכים החברתיים שנפגעו כתוצאה מביצוע העבירה, במידת הפגיעה בהם, במדיניות הענישה הנוהגת במקרים דומים ובכלל הנסיבות הקשורות בביצוע העבירה, כמפורט בסעיף 40ט לחוק העונשין.",גזר דין
56,ME-22-08-46701-676,...,גזר דין
57,ME-22-08-46701-676,"שוד או גניבה מקשיש ומחסר ישע, נתפס כמעשה שיש בו כיעור מוסרי גדול יותר מעבירה ""רגילה"" של שוד או גניבה, בהיותו הפרה של הציווי ""והדרת פני זקן"" הנתפס כמעין חוק טבע בכל חברה אנושית.",גזר דין
58,ME-22-08-46701-676,"בבואי לבחון את הנסיבות הקשורות בביצוע העבירה, נתתי דעתי לכך שמעשיו של הנאשם לא התאפיינו בתחכום מיוחד או בתכנון מוקדם.",גזר דין
59,ME-22-08-46701-676,יש להניח כי בחירתו במתלוננת הייתה אקראית ומתוך החלטה רגעית וספונטנית לנצל הזדמנות שנקרתה בדרכו.,גזר דין
60,ME-22-08-46701-676,עוד בנסיבות הקשורות בביצוע העבירה ראיתי להביא בחשבון את הנזק הפיזי שנגרם למתלוננת.,גזר דין
61,ME-22-08-46701-676,"מדובר בילידת 1939, שנפלה ארצה מעוצמת מעשיו של הנאשם, שמשך בחוזקה את התיק בו אחזה.",גזר דין
62,ME-22-08-46701-676,"כתוצאה מנפילתה צדה הימני ופניה נחבטו קשות במדרכה ונגרמו לה שברים ברצפה של ארובת העין, שברים בדפנות של הסינוס המקסילרי, שבר בעצמות הלחי, חתך במצח, פריקה של הכתף והמטומות מפושטות בחלקים שונים בפניה.",גזר דין
63,ME-22-08-46701-676,"בהערת אגב אציין כי על אף שב""כ המאשימה הצהיר בישיבה שהתקיימה בפניי ביום 16.1.2023 כי במסגרת ראיותיה לעונש תבקש המאשימה להגיש מסמכים רפואיים הקשורים למתלוננת, לא נעשה הדבר.",גזר דין
64,ME-22-08-46701-676,"בכתב האישום צוין אמנם כי בעקבות החבלות שנגרמו לה, הובהלה המתלוננת למרכז הרפואי רמב""ם ונזקקה לטיפול רפואי, אך לא הוצג כל תיעוד לעניין זה, ועל כך אין לי אלא להצר.",גזר דין
65,ME-22-08-46701-676,הצגת תיעוד כאמור היה בה כדי להציג את התמונה המלאה בפני בית המשפט וראוי היה שכך ייעשה.,גזר דין
66,ME-22-08-46701-676,"בכל מקרה, ברי מעובדות כתב האישום בהן הודה הנאשם, כי נגרמו למתלוננת חבלות חמורות ומשמעותיות.",גזר דין
67,ME-22-08-46701-676,"יחד עם זאת, פטור בלא כלום אי אפשר ועל כן להלן מספר דוגמאות מן הפסיקה.",גזר דין
68,ME-22-08-46701-676,"לא ראיתי להידרש באופן מפורט לעבירות הנוספות בהן הורשע הנאשם - החזקת סם מסוכן לצריכה עצמית והפרעה לשוטר בעת מילוי תפקידו, באשר עבירות אלה נבלעות בחומרתה של עבירת השוד בנסיבות מחמירות.",גזר דין
69,ME-22-08-46701-676,"אין בכך כדי לקבוע כי לא יינתן ביטוי עונשי לעבירות הנוספות, אך איני רואה מקום להתייחס אליהן בהרחבה.",גזר דין
70,ME-22-08-46701-676,"נוכח הערכים המוגנים שנפגעו כתוצאה מביצוע העבירות בענייננו, מידת הפגיעה בהם ובשים לב לנסיבות הקשורות בביצוען ומדיניות הענישה הנוהגת, אני קובע כי מתחם העונש ההולם בגין העבירות בהן הורשע הנאשם נע בין 24 עד 52 חודשי מאסר, לצד עונשים נלווים.",גזר דין
71,ME-22-08-46701-676,גזירת העונש בתוך המתחם,גזר דין
72,ME-22-08-46701-676,"בגזירת העונש בתוך המתחם שנקבע לעיל, נתתי דעתי להודאתו של הנאשם בעבירות שיוחסו לו בשלב מוקדם של ההליך.",גזר דין
73,ME-22-08-46701-676,הודאה זו מבטאת נטילת אחריות מצדו על מעשיו והובילה לחיסכון בזמן שיפוטי יקר.,גזר דין
74,ME-22-08-46701-676,"בנוסף, חסכה הודאה זו את הצורך בהעדתם של עדי התביעה, ובראשם המתלוננת, על כל הקושי הכרוך בכך.",גזר דין
75,ME-22-08-46701-676,"לחומרא ראיתי להביא בחשבון את עברו הפלילי של הנאשם, שחרף גילו הצעיר צבר לחובתו שש הרשעות קודמות בשלל עבירות וריצה כבר מספר מאסרים בפועל.",גזר דין
76,ME-22-08-46701-676,"למרבה הצער, נראה כי הנאשם לא השכיל ללמוד מהסתבכויותיו בעבר, ועל אף המחירים ששילם בגינן המשיך לנהוג בדרך עבריינית המובילה אותו עמוק יותר אל עולם הפשע והעבריינות.",גזר דין
77,ME-22-08-46701-676,"נוכח גילו הצעיר, יש לקוות כי הוא יתפוס עצמו בידיים וינצל את תקופת מאסרו על מנת לעבור הליך שיקומי שיאפשר לו לפתוח, עם שחרורו, דף חדש בחייו.",גזר דין
78,ME-22-08-46701-676,"בהתחשב במכלול האמור, יש בדעתי לגזור את עונשו של הנאשם בחציו התחתון של המתחם שנקבע לגביו.",גזר דין
79,ME-22-08-46701-676,"סיכומו של דבר, אני גוזר על הנאשם את העונשים הבאים:",גזר דין
80,ME-22-08-46701-676,"א.	30 חודשי מאסר לריצוי בפועל, שמניינם יחל ממועד מעצרו ביום 7.8.2022.",גזר דין
81,ME-22-08-46701-676,ב.,גזר דין
82,ME-22-08-46701-676,"8 חודשי מאסר על תנאי, לבל יעבור משך שלוש שנים כל עבירת רכוש או אלימות מסוג פשע ויורשע בגין אחת מהן.",גזר דין
83,ME-22-08-46701-676,"ג.	פיצוי למתלוננת בסך 7,000 ש""ח, שישולם בעשרה תשלומים חודשיים שווים ורצופים ע""ס 700 ₪ כל אחד.",גזר דין
84,ME-22-08-46701-676,מועד תשלום השיעור הראשון יחול ביום 1.6.2023 ויתר התשלומים ב -1 לכל חודש עוקב.,גזר דין
85,ME-22-08-46701-676,לא שולם אחד התשלומים במלואו או במועדו תעמוד כל היתרה לסילוק מידי בצירוף ריבית פיגורים על פי דין.,גזר דין
86,ME-22-08-46701-676,זכות ערעור לבית המשפט העליון תוך 45 ימים.,גזר דין
87,ME-22-08-46701-676,"54678313ניתן היום, ח' אדר תשפ""ג, 01 מרץ 2023, במעמד הנוכחים.",גזר דין
