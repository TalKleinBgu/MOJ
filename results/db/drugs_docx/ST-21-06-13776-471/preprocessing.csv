,verdict,text,part
0,ST-21-06-13776-471,"פ""ל 13776-06-21 מדינת ישראל נ' קינן(עצור/אסיר בפיקוח)",בית המשפט לתעבורה מחוז מרכז
1,ST-21-06-13776-471,אשר קינן (עצור/אסיר בפיקוח),הנאשם
2,ST-21-06-13776-471,"ב""כ המאשימה: עו""ד חן הלצבנד",נוכחים:
3,ST-21-06-13776-471,"ב""כ הנאשם: עו""ד יורוביצקי",נוכחים:
4,ST-21-06-13776-471,"פקודת התעבורה [נוסח חדש]: סע'  10(א), 40(א)(1), 40 א, 40א(א)(1), 67",נוכחים:
5,ST-21-06-13776-471,"פקודת ביטוח רכב מנועי [נוסח חדש], תש""ל-1970: סע'  2(א)",נוכחים:
6,ST-21-06-13776-471,"חוק העונשין, תשל""ז-1977: סע'  40ג(א)",נוכחים:
7,ST-21-06-13776-471,"פקודת הסמים המסוכנים [נוסח חדש], תשל""ג-1973",נוכחים:
8,ST-21-06-13776-471,"הנאשם הורשע על פי הודאתו בעבירות של נהיגה בזמן פסילה וללא רישיון נהיגה תקף בניגוד לסעיפים 67 ו- 10(א) לפקודת התעבורה [נוסח חדש], תשכ""א – 1961, ונהיגה ללא ביטוח תקף בניגוד לסעיף 2(א) לפקודת ביטוח רכב מנועי [נוסח חדש], תש""ל - 1970.",גזר דין
9,ST-21-06-13776-471,"על פי עובדות כתב האישום, ביום 28.06.2021 נהג הנאשם ברכב פרטי בעיר לוד וזאת ללא רישיון נהיגה תקף (תוקפו פקע ביום 15.08.2014), ללא כיסוי ביטוחי, ואף כי הודע לו כי נפסל על ידי בית המשפט ב-4 תיקים שונים ובעוד הפסילות בתוקף:",גזר דין
10,ST-21-06-13776-471,"בפ""ת 4893-03-19 מיום 13/03/19 – פסילה בנוכחותו עד לתום ההליכים המשפטיים;",גזר דין
11,ST-21-06-13776-471,תיק 2492-03-16 מיום 22/03/16 - פסילה בנוכחותו למשך שנתיים ולא הפקיד רישיונו;,גזר דין
12,ST-21-06-13776-471,תיק 3240-01-15 מיום 03/08/15 פסילה בנוכחותו למשך 11 חודשים ולא הפקיד רישיונו;,גזר דין
13,ST-21-06-13776-471,"תיק 8750-12-14 מיום 04/02/15 – פסילה בהעדרו למשך 6 חודשים, ודבר הפסילה הודע לו בשנת 2016 וכן בשנת 2019 על ידי 2 שוטרים שונים ולא הפקיד רישיונו.",גזר דין
14,ST-21-06-13776-471,"מתסקיר שירות המבחן מיום 30/11/21, אשר ניתן לבקשת הנאשם לשם בדיקת התאמתו לבית המשפט הקהילתי -  עולה כי הנאשם לא נמצא מתאים.",תסקיר שירות המבחן
15,ST-21-06-13776-471,"צויין כי הנאשם כבן 42, גרוש, מקיים זוגיות, אב ל-9 ילדים, אינו עובד ונתון במעצר בפיקוח אלקטרוני.",תסקיר שירות המבחן
16,ST-21-06-13776-471,הנאשם מוכר לשירות המבחן מבדיקת התאמה קודמת שנערכה בחודש ספטמבר 20.,תסקיר שירות המבחן
17,ST-21-06-13776-471,"להתרשמות קצינת המבחו הנאשם מתקשה לנקוט צעדים ממשיים להשתלבות בטיפול, חרף ניסיונות רבים קודמים והינו נעדר מוטיבציה ממשית לעריכת שינוי.",תסקיר שירות המבחן
18,ST-21-06-13776-471,"עוד צויין כי הנאשם מתקשה לערוך התבוננות ביקורתית אודות דפוסיו, מתקשה לקבל עזרה מגורמי סיוע חיצוניים ומתקשה להכיר באחריותו למצבו ולבחירותיו.",תסקיר שירות המבחן
19,ST-21-06-13776-471,המאשימה הגישה גיליון הרשעותיו הקודמות של הנאשם בתעבורה וגיליון רישום פלילי.,ראיות לעונש
20,ST-21-06-13776-471,"ההגנה הגישה דוח סוציאלי מטעם העו""ס המלווה את הנאשם במעצרו בפיקוח אלקטרוני ממנו עולה כי לנאשם משפחה מורחבת וכי חווה קשיים ומספר אירועים טראומתיים שלא עובדו על ידו.",ראיות לעונש
21,ST-21-06-13776-471,הנאשם מוכר למערכת בריאות הנפש וכיום מצבו יציב.,ראיות לעונש
22,ST-21-06-13776-471,"הנאשם שיתף פעולה עם העו""ס המלווה ושיתף מעולמו הפנימי והמפגשים ביניהם עסקו במתן מענה לקשייו של הנאשם לרבות קשיי מעצרו בפיקוח.",ראיות לעונש
23,ST-21-06-13776-471,"ב""כ המאשימה בטיעוניה, הפנתה לחומרת צבר העבירות – נהיגת הנאשם בזמן 4 פסילות שונות, ללא רישיון נהיגה תקף וללא ביטוח.",טיעוני הצדדים
24,ST-21-06-13776-471,עוד הפנתה לעברו הפלילי והתעבורתי המכביד של הנאשם.,טיעוני הצדדים
25,ST-21-06-13776-471,"ב""כ המאשימה  ציינה כי העבירות בתיק זה בוצעו בעוד הנאשם ממתין לגזר דינו בתיק תעבורה נוסף.",טיעוני הצדדים
26,ST-21-06-13776-471,"המאשימה הפנתה לפסיקה אשר מלמדת לשיטתה על מתחם העונש ההולם הנע בין עונש מאסר שירוצה בעבודות שירות ועד 20 חודשי מאסר בפועל, פסילה בפועל בת שנה ועד 10 שנות פסילה בפועל, לצד עונשים נלווים.",טיעוני הצדדים
27,ST-21-06-13776-471,"המאשימה ביקשה להשית על הנאשם מאסר בפועל שלא יפחת משנה וחצי, פסילה בפועל של 10 שנים כמצוות סעיף 40 א לפקודת התעבורה, מאסר על תנאי, פסילה על תנאי וקנס.",טיעוני הצדדים
28,ST-21-06-13776-471,"ב""כ הנאשם פרט את נסיבות חייו של הנאשם אשר מגיל 13 נחשף לסמים, התגורר בשכונת פשע ונעדר מסגרת משפחתית תומכת ומציבת גבולות.",טיעוני הצדדים
29,ST-21-06-13776-471,בגיל 15 נולד בנו הראשון וכיום הינו אב ל-10 ילדים ובת זוגו הנוכחית בחודשי הריון מתקדמים.,טיעוני הצדדים
30,ST-21-06-13776-471,בעבר נדון הנאשם לעונשי מאסר בפועל אך בשנים האחרונות לא נדון לעונשי מאסר ונמנע מביצוע עבירות פליליות.,טיעוני הצדדים
31,ST-21-06-13776-471,עוד ציין כי הנאשם מטפל באחותו שעברה תאונות דרכים קשה לפני 17 שנים ובאמו שעברה אירוע מוחי השנה.,טיעוני הצדדים
32,ST-21-06-13776-471,בשנתיים האחרונות חווה שוב ושוב אובדן של קרוביו וביניהם אחיו אשר נהרג בתאונת דרכים.,טיעוני הצדדים
33,ST-21-06-13776-471,משפחתו תלויה בו ועלולה להיפגע אם ייאסר.,טיעוני הצדדים
34,ST-21-06-13776-471,"עוד ציין כי אם הנאשם ייאסר, יכול ויחזור למעגל הפשיעה ולכן אינטרס הציבור כי לא ישוב לכלא.",טיעוני הצדדים
35,ST-21-06-13776-471,"עוד טען כי יועצת שיקומית מטעם ההגנה הפנתה את הנאשם ליחידה להתמכרויות בעיר לוד ולפסיכיאטר והפנה לחוו""ד מטעם העובדת הסוציאלית אשר ליוותה את הנאשם במהלך מעצרו בפיקוח אלקטרוני.",טיעוני הצדדים
36,ST-21-06-13776-471,"ב""כ הנאשם טען כי מתחם הענישה בנסיבות ביצוע העבירות בהן הורשע הנאשם מתחיל ממאסר על תנאי.",טיעוני הצדדים
37,ST-21-06-13776-471,"ב""כ הנאשם ביקש שלא להשית על הנאשם עונש מאסר בפועל ולהסתפק בעונש מאסר על תנאי מרתיע וליתן לנאשם הזדמנות אחרונה.",טיעוני הצדדים
38,ST-21-06-13776-471,במסגרת טיעוניו לעונש ביקש כי יינתן תסקיר נוסף של שירות המבחן בעניינו של הנאשם לשם בחינת שיקומו (מעבר לתסקיר שהתקבל ובחן התאמתו לבית המשפט הקהילתי) וביקש ליתן משקל משמעותי לשיקולי השיקום בעניינו של הנאשם.,טיעוני הצדדים
39,ST-21-06-13776-471,"הנאשם בדברי סיכום ציין בת זוגו בהריון מתקדם, בשמירת הריון ונדרשת תכופות לאשפוז בבית חולים.",טיעוני הצדדים
40,ST-21-06-13776-471,"הערכים המוגנים שנפגעו בעבירות שביצע הנאשם הם הגנה על שלום הציבור ובטחונו, כיבוד שלטון החוק והחלטות שיפוטיות, שמירת הסדר הציבורי, פגיעה בערך החברתי של חלוקת הנטל הכלכלי הכרוך בטיפול רפואי בנפגעי תאונות דרכים על כלל ציבור הנהגים על ידי תשלומי ביטוח.",מתחם העונש ההולם
41,ST-21-06-13776-471,אשר לעבירה של נהיגה ללא רישיון נהיגה תקף - עבירה זו היא בעלת דרגות חומרה משתנות ובהתאם משתנה רמת הענישה.,מתחם העונש ההולם
42,ST-21-06-13776-471,"כאשר מדובר בנאשם שעבר הכשרה לנהיגה והחזיק ברישיון, אך זה פקע או לא חודש בשל נסיבות שונות - החומרה מתבטאת בעיקרה באי הציות לחוק ולעיתים אף בסיכון לשלום הציבור וזאת ככל שזמן הפקיעה ממושך יותר.",מתחם העונש ההולם
43,ST-21-06-13776-471,"בעפ""ת (ת""א) 34721-10-16 יפת משה נ' מדינת ישראל (17.11.2016)‏‏",מתחם העונש ההולם
44,ST-21-06-13776-471,קבע כב' השופט בן יוסף בעניינו של מערער אשר נהג כאשר רישיון הנהיגה שלו לא בתוקף 6 שנים לערך ולא חודש בשל סיבות כלכליות:,מתחם העונש ההולם
45,ST-21-06-13776-471,"מידת הפגיעה בערכים המוגנים היא ברף הבינוני – שכן על אף הסיכון שיצר עת נהג הנאשם ברכב בזמן פסילה, ללא רישיון נהיגה תקף וללא ביטוח תקף – האירועים הסתיימו ללא נפגעים בגוף או ברכוש.",מתחם העונש ההולם
46,ST-21-06-13776-471,"באשר לנסיבות הקשורות בביצוע העבירות, נתתי דעתי לכך שחלקו של הנאשם בביצוע העבירות היה מוחלט - הנאשם בחר לבצע העבירות ללא כל השפעה של אחרים.",מתחם העונש ההולם
47,ST-21-06-13776-471,הנאשם יכול היה להימנע מביצוע העבירות.,מתחם העונש ההולם
48,ST-21-06-13776-471,"עוד נתתי דעתי לנהיגתו ברכב בזמן 4 פסילות תקפות שונות – 3 פסילות שהוטלו ב-3 גזרי דין שונים לתקופה מצטברת של 3.5 שנים וכן פסילה נוספת שהוטלה עד לתום ההליכים המשפטיים נגדו במסגרת בפ""ת 4893-03-19.",מתחם העונש ההולם
49,ST-21-06-13776-471,"עוד לקחתי בחשבון את תקופת פקיעת רישיון הנהיגה – משנת 2014, כ-7 שנות פקיעה.",מתחם העונש ההולם
50,ST-21-06-13776-471,בחינת מדיניות הענישה הנוהגת מעלה כי במקרים דומים של נהיגה בזמן פסילה ובנסיבות דומות הוטלו עונשים הנעים במנעד רחב ממאסר בפועל בן חודשים ספורים ועד מאסר בפועל בן 20 חודשים ומפסילה בת שנתיים ועד לפסילה ארוכת שנים.,מתחם העונש ההולם
51,ST-21-06-13776-471,ראו למשל:,מתחם העונש ההולם
52,ST-21-06-13776-471,בתיק שני הורשע על פי הודאתו בעבירה של נהיגה בזמן פסילה (שלישית במספר) וללא ביטוח.,מתחם העונש ההולם
53,ST-21-06-13776-471,"על אף המלצת שירות המבחן הנושאת אופי שיקומי, בית משפט קמא הטיל עונש מאסר בפועל בן 6 חודשים והפעיל מאסר מותנה בן 9 חודשים כך שסה""כ ירצה המבקש 10 חודשי מאסר בפועל, לצד רכיב פסילה בפועל בן 34 חודשים לצד עונשים נלווים.",מתחם העונש ההולם
54,ST-21-06-13776-471,בית המשפט המחוזי קיבל את ערעור המבקש והפחית מעונש המאסר בפועל והעמידו על 9 חודשי מאסר בפועל.,מתחם העונש ההולם
55,ST-21-06-13776-471,בקשת רשות ערעור לגבי 2 התיקים נדחתה.,מתחם העונש ההולם
56,ST-21-06-13776-471,"נקבע כי 2 עונשי המאסר ירוצו במצטבר (סה""כ – 15 חודשי מאסר בפועל).",מתחם העונש ההולם
57,ST-21-06-13776-471,"שם, דובר במבקש ללא רישום פלילי קודם, לו הרשעות קודמות רבות בתעבורה וזהו לו מאסרו הראשון בפועל.",מתחם העונש ההולם
58,ST-21-06-13776-471,"עפ""ת מחוזי (ב""ש) 21538-08-19  מדינת ישראל נ' ג'ניים (20.01.20) המשיב הורשע בעבירות של נהיגה בפסילה (כאשר דובר בפסילה מצטברת של 88 חודשים, במסגרת חמישה גזרי דין שונים) ונהיגה כשרישיון הנהיגה פקע (פקיעה של למעלה מ-14 שנה).",מתחם העונש ההולם
59,ST-21-06-13776-471,"התקבל ערעור המדינה על קולת העונש ונוכח חומרת הנסיבות הקונקרטיות של אותו מקרה ומידת הפגיעה בערכים המוגנים, נקבע כי מתחם העונש ההולם נע בין 6 ל-20 חודשי מאסר בפועל.",מתחם העונש ההולם
60,ST-21-06-13776-471,"הוחמר עונש המאסר מ-7 ל-12 חודשי מאסר בפועל, ונקבע כי המאסר המותנה בן 6 חודשים, ירוצה באופן מצטבר).",מתחם העונש ההולם
61,ST-21-06-13776-471,"רכיב פסילה בת 36 חודשים שגזר בית משפט קמא, נשאר על כנו.",מתחם העונש ההולם
62,ST-21-06-13776-471,אין דעתי כדעת ההגנה אשר טענה כי מתחם העונש ההולם בנסיבות ביצוע העבירות שבפני מתחיל ממאסר על תנאי.,מתחם העונש ההולם
63,ST-21-06-13776-471,"בנסיבות ביצוע צבר העבירות שבפני – עת נהג הנאשם בזמן ארבע פסילות שונות, לרבות פסילתו עד לתום ההליכים המשפטיים שניתנה בתיק מקביל – תחילתו של המתחם במאסר בפועל בן חודשים אחדים.",מתחם העונש ההולם
64,ST-21-06-13776-471,כפי שנקבע בפסיקת בית המשפט העליון – לא מן הנמנע כי לאותה עבירה יהיו כמה מתחמי ענישה שונים הנגזרים מן הנסיבות הספציפיות שבהן נעברה.,מתחם העונש ההולם
65,ST-21-06-13776-471,כפי שנפסק:,מתחם העונש ההולם
66,ST-21-06-13776-471,"לאחר שבחנתי את כל האמור לעיל אני קובעת כי מתחם העונש ההולם מתחיל ממאסר בפועל בן 4 חודשים אשר יכול וירוצה בעבודות שירות ומגיע עד 15 חודשי מאסר בפועל, פסילה בפועל בת שנה ועד פסילה בת שנים, לצד ענישה נלווית.",מתחם העונש ההולם
67,ST-21-06-13776-471,"בעניינו של הנאשם לא מצאתי הצדקה לחרוג לחומרה או לקולה ממתחם העונש ההולם, גם לא משיקולי שיקום.",מתחם העונש ההולם
68,ST-21-06-13776-471,"בבואי לגזור את עונשו של הנאשם בתוך מתחם העונש ההולם, לקחתי בחשבון את השיקולים הבאים:",שיקולים לגזירת עונשו של הנאשם בתוך מתחם העונש ההולם:
69,ST-21-06-13776-471,זקפתי לזכותו של הנאשם את העובדה שנטל אחריות והודה בעבירות המיוחסות לו.,שיקולים לגזירת עונשו של הנאשם בתוך מתחם העונש ההולם:
70,ST-21-06-13776-471,זקפתי לחובתו של הנאשם את עברו הפלילי והתעבורתי.,שיקולים לגזירת עונשו של הנאשם בתוך מתחם העונש ההולם:
71,ST-21-06-13776-471,"עברו הפלילי, כולל 10 הרשעות קודמות בעבירות שונות, לרבות עבירות בניגוד לפקודת הסמים המסוכנים (מסוג עוון ופשע), עבירות אלימות ועבירות נגד שוטרים, בגינן ריצה גם כ-40 חודשי מאסר מצטברים.",שיקולים לגזירת עונשו של הנאשם בתוך מתחם העונש ההולם:
72,ST-21-06-13776-471,את מאסרו האחרון בגין הרשעה פלילית ריצה בשנת 2017.,שיקולים לגזירת עונשו של הנאשם בתוך מתחם העונש ההולם:
73,ST-21-06-13776-471,"כמו כן, חרף העובדה כי הוציא רישיונו בשנת 2012, תוקף רישיונו פקע בשנת 2014 וכבר צבר לחובתו 14 הרשעות קודמות בתעבורה בגין עבירות שונות, כאשר נדון למספר לא מבוטל של עונשי פסילה בפועל.",שיקולים לגזירת עונשו של הנאשם בתוך מתחם העונש ההולם:
74,ST-21-06-13776-471,"ביום 27/12/21 נדון הנאשם בגין עבירות של נהיגה בזמן פסילה (2 פסילות שהוטלו ב-2 גזרי דין שונים לתקופות של שנתיים ו-11 חודשים), נהיגה כשתוקף רישיון הנהיגה פקע בשנת 2014, נהיגה בשכרות ובקלות ראש (עבירות מיום 08/03/19) לעונשים שונים ובהם מאסר בפועל בן 9 חודשים שירוצה בעבודות שירות, הפעלת מאסר מותנה בן 7 חודשים בחופף, פסילה בפועל בת 4 שנים והפעלת התחייבות על סך 10,000 ש""ח (תיק פ""ל 4889-03-19 תעבורה פתח תקוה – להלן: ""התיק המקביל"").",שיקולים לגזירת עונשו של הנאשם בתוך מתחם העונש ההולם:
75,ST-21-06-13776-471,"ביום 22/03/16 נדון הנאשם בגין עבירות של נהיגה בזמן פסילה, נהיגה כשתוקף רישיון הנהיגה פקע בשנת 2014 ונהיגה בשכרות (עבירות מיום 04/03/16) לעונשים שונים ובהם מאסר בפועל בן 6 חודשים, הפעלת מאסר מותנה בן 3 חודשים בחופף ופסילה בפועל בת 2 שנים (תיק פ""ל 2492-03-16 תעבורה פתח תקוה).",שיקולים לגזירת עונשו של הנאשם בתוך מתחם העונש ההולם:
76,ST-21-06-13776-471,ביום 01/03/16 נדון הנאשם בגין עבירה של נהיגה תחת השפעת סמים/אלכוהול (עבירה מיום 01/01/15) לעונשים שונים ובהם פסילה בפועל בת 11 חודשים ומאסר מותנה (תיק 3240-01-15 תעבורה תל אביב).,שיקולים לגזירת עונשו של הנאשם בתוך מתחם העונש ההולם:
77,ST-21-06-13776-471,ביום 04/02/15 נדון הנאשם בהעדרו בגין עבירה של התרת נהיגה לנהג בלתי מורשה (עבירה מיום 11/12/14) לעונשים שונים ובהם פסילה בפועל למשך 6 חודשים.,שיקולים לגזירת עונשו של הנאשם בתוך מתחם העונש ההולם:
78,ST-21-06-13776-471,בין השנים 96-2004 הורשע ב-7 עבירות של נהיגה ללא רישיון נהיגה תקף (בלתי מורשה).,שיקולים לגזירת עונשו של הנאשם בתוך מתחם העונש ההולם:
79,ST-21-06-13776-471,הרשעות אלו התיישנו ולכן אתן להן משקל מוגבל.,שיקולים לגזירת עונשו של הנאשם בתוך מתחם העונש ההולם:
80,ST-21-06-13776-471,לקחתי בחשבון את שהותו של הנאשם במעצר בפיקוח אלקטרוני במשך כ-8 חודשים.,שיקולים לגזירת עונשו של הנאשם בתוך מתחם העונש ההולם:
81,ST-21-06-13776-471,לקחתי בחשבון את נסיבותיו האישיות של הנאשם כפי שפורטו בהרחבה על ידי בא כוחו ואת מצבו המשפחתי המורכב ומכאן את פגיעתו האפשרית של עונש מאסר בפועל בנאשם ובבני משפחתו.,שיקולים לגזירת עונשו של הנאשם בתוך מתחם העונש ההולם:
82,ST-21-06-13776-471,"יחד עם זאת, בכל הנוגע לנסיבות האישיות והמשפחתיות, הרי שיש לתת להן משקל מוגבל בלבד, נוכח העובדה שמדובר במי ששב וביצע עבירות דומות בתוך תקופה קצרה, בעודו ממתין לתסקירים לעונש בתיקו האחרון (4889-03-19) ופסול עד לתום ההליכים המשפטיים.",שיקולים לגזירת עונשו של הנאשם בתוך מתחם העונש ההולם:
83,ST-21-06-13776-471,"מכל האמור עולה, כי במשך תקופה של שנים אחדות, עבר הנאשם שלוש עבירות של נהיגה בזמן פסילה לצד עבירות חמורות אחרות, כאשר מפעם לפעם הסלים את חומרת מעשיו, וביצע עבירות חמורות נוספות של נהיגה בשכרות (שתי עבירות) ועוד.",שיקולים לגזירת עונשו של הנאשם בתוך מתחם העונש ההולם:
84,ST-21-06-13776-471,"מעבר לכך, הרי שעיון בהרשעות הקודמות מעלה כי עונשי המאסר הקצרים, עונשי המאסר המותנים ועונשי הפסילה שהוטלו על הנאשם בעבר, לא הרתיעוהו מלבצע עבירות נוספות ולא תרמו להרחקתו מן ההגה; והוא שב לבצע עבירות חמורות נוספות זמן קצר לאחר שנגזר דינו (כך למשל נגזר דינו ביום 01/03/16 ל-11 חודשי פסילה וביום 04/03/16 שב וביצע עבירות חמורות).",שיקולים לגזירת עונשו של הנאשם בתוך מתחם העונש ההולם:
85,ST-21-06-13776-471,"במצב דברים זה ובשקלול מלוא הנסיבות שאינן קשורות בביצוע העבירות, יש להטיל על הנאשם עונש מאסר המצוי מעל לאמצע המתחם.",שיקולים לגזירת עונשו של הנאשם בתוך מתחם העונש ההולם:
86,ST-21-06-13776-471,הנאשם הופנה על ידי לשירות המבחן אשר בחן אפשרות הפניית הנאשם לבית המשפט הקהילתי והתסקיר שהתקבל הצביע על חוסר מוטיבציה של הנאשם לעריכת שינוי והעדר נכונות לבחון לעומק את קשייו ובחירותיו.,שיקולים לגזירת עונשו של הנאשם בתוך מתחם העונש ההולם:
87,ST-21-06-13776-471,"כאמור, הנאשם עבר את העבירות בתיק שבפני, בעודו ממתין לתסקיר לעונש ובעודו פסול עד לתום ההליכים המשפטיים, בתיק המקביל.",שיקולים לגזירת עונשו של הנאשם בתוך מתחם העונש ההולם:
88,ST-21-06-13776-471,"לא זו בלבד ששירות המבחן התרשם כי הנאשם אינו בשל להליך טיפולי משמעותי, אני סבורה כי במכלול נסיבותיו של הנאשם, על רקע התנהלותו החוזרת וריבוי הרשעותיו בפרק זמן שאינו ארוך, אין הצדקה נכון לעת הזו לבחון ענישה בעלת אופי שיקומי, אלא  יש ליתן משקל בכורה לשיקולי הגמול וההרתעה ולהטיל ענישה משמעותית בדמות מאסר בפועל.",שיקולים לגזירת עונשו של הנאשם בתוך מתחם העונש ההולם:
89,ST-21-06-13776-471,פתוחה בפני הנאשם האפשרות להשתלב בהליכי שיקום בין כתלי הכלא.,שיקולים לגזירת עונשו של הנאשם בתוך מתחם העונש ההולם:
90,ST-21-06-13776-471,"כאמור, מצאתי כי מתחם העונש ההולם בנסיבות ביצוע העבירות, מתחיל מ-4 חודשי מאסר בפועל – וגם לו היה נטען לשיקומו של הנאשם או כי קיים סיכוי לשיקומו – איני סבורה כי זהו המקרה המתאים להעדפת שיקולי שיקומו של הנאשם על פני שיקולי ענישה אחרים.",שיקולים לגזירת עונשו של הנאשם בתוך מתחם העונש ההולם:
91,ST-21-06-13776-471,"כידוע, בהתאם לסע' 40(א)(1) לפקודה יש להטיל  עונש פסילת המינימום (למשך 10 שנים) על מי שהורשע בביצוע העבירות המנויות בסעיף, ובעשר השנים שקדמו לכך הורשע בביצוע עבירות אלו לפחות פעמיים.",שיקולים לגזירת עונשו של הנאשם בתוך מתחם העונש ההולם:
92,ST-21-06-13776-471,"העונש הקבוע בסעיף זה יוטל רק כאשר בעשר השנים שקדמו לביצוע העבירה השלישית, ניתנו בעניין הנאשם שני  גזרי דין נפרדים בגין עבירות קודמות, שכן גזר הדין הוא האירוע המשמעותי הממחיש את הפסול בהתנהגות הנאשם (פסקה 12 לחו""ד כב' השופט אלרון).",שיקולים לגזירת עונשו של הנאשם בתוך מתחם העונש ההולם:
93,ST-21-06-13776-471,"בצד זאת נקבע, כי אין באמור כדי לצמצם את סמכות ביהמ""ש להטיל על מי שהורשע בביצוע מספר עבירות תעבורה עונש הכולל פסילת רישיון ממושכת, לשם הרחקתו מהכביש ושמירה על ביטחונם של יתר משתמשי הדרך, אף אם הסעיף לא חל לגביו.",שיקולים לגזירת עונשו של הנאשם בתוך מתחם העונש ההולם:
94,ST-21-06-13776-471,"במקרה דנן, הנאשם הורשע וניתן גז""ד בענייננו פעם אחת בלבד בגין אירוע אחד בעבירות של נהיגה בפסילה ובשכרות במסגרת פ""ל 2492-03-16 בעשר השנים שקדמו לביצוע העבירות דנן.",שיקולים לגזירת עונשו של הנאשם בתוך מתחם העונש ההולם:
95,ST-21-06-13776-471,"בתיקו האחרון - פ""ל 4889-03-19 נגזר דינו רק ביום 27/12/21, אחרי מועד ביצוע העבירות בתיק שבפני.",שיקולים לגזירת עונשו של הנאשם בתוך מתחם העונש ההולם:
96,ST-21-06-13776-471,"בנסיבות אלה, סע' 40 (א)(1) לפקודה אינו חל.",שיקולים לגזירת עונשו של הנאשם בתוך מתחם העונש ההולם:
97,ST-21-06-13776-471,"סיכומו של דבר, אני גוזרת על הנאשם את העונשים הבאים:",עונשו של הנאשם
98,ST-21-06-13776-471,מאסר בפועל לתקופה של  10 חודשים.,מאסר בפועל 
99,ST-21-06-13776-471,"מאסר בן 9 חודשים, וזאת על תנאי למשך 3 שנים מיום שחרורו של הנאשם לבל יעבור עבירות של נהיגה בזמן פסילה.",מאסר מותנה
100,ST-21-06-13776-471,מאסר מותנה בן 3 חודשים וזאת על תנאי למשך 3 שנים מיום שחרורו של הנאשם לבל יעבור עבירות של נהיגה ללא רישיון נהיגה תקף (פקע מעל 3 שנים).,מאסר מותנה
101,ST-21-06-13776-471,פסילה בפועל לתקופה של 30 חודשים ומניינה מיום שחרור הנאשם ממאסר ובמצטבר לכל פסילה אחרת.,פסילה בפועל
102,ST-21-06-13776-471,אין צורך בהפקדת רישיון.,פסילה בפועל
103,ST-21-06-13776-471,הנאשם יציג אישור שחרור ממאסר במזכירות בית המשפט.,פסילה בפועל
104,ST-21-06-13776-471,"פסילה מותנית בת 9 חודשים למשך 3 שנים מיום שחרורו של הנאשם לבל יעבור הנאשם  עבירות של נהיגה בזמן פסילה או עבירה של נהיגה ללא רישיון נהיגה תקף ((פקע מעל 3 שנים), או עבירות המפורטות בתוספת הראשונה והשנייה לפקודת התעבורה.",פסילה מותנית
105,ST-21-06-13776-471,בשל מאסרו של הנאשם לא יוטל קנס.,פסילה מותנית
106,ST-21-06-13776-471,5129371זכות ערעור לבית המשפט המחוזי תוך 45 יום.,פסילה מותנית
107,ST-21-06-13776-471,"ניתן היום,  ג' אדר ב' תשפ""ב, 06 מרץ 2022, בנוכחות הצדדים.",פסילה מותנית
