,verdict,text,part
0,SH-19-01-76834-644,"ב""כ המאשימה עו""ד גב' גינגולד",הנאשם
1,SH-19-01-76834-644,"ב""כ הנאשם עו""ד גלאון",הנאשם
2,SH-19-01-76834-644,"פקודת הסמים המסוכנים [נוסח חדש], תשל""ג-1973: סע'  13, 19א'",הנאשם
3,SH-19-01-76834-644,"חוק העונשין, תשל""ז-1977: סע'  40א, 40יא., 40 יב, 40 יג",הנאשם
4,SH-19-01-76834-644,כתב האישום והסדר הטיעון,גזר דין
5,SH-19-01-76834-644,"הנאשם, יליד 9.3.99, הורשע על פי הודאתו בהסדר טיעון, בכתב אישום מתוקן (במ/1), האוחז שני אישומים.",גזר דין
6,SH-19-01-76834-644,"עניינם של השניים בעבירות סחר בסם מסוכן, לפי סע' 13 ו- 19א' לפקודת הסמים המסוכנים (נוסח חדש) תשל""ג -1973.",גזר דין
7,SH-19-01-76834-644,"על פי האישום הראשון, כחודשיים עובר ליום 2.1.19, בשבע הזדמנויות שונות, במקומות שונים ברמלה, מכר הנאשם לקטין יליד 2002, סם מסוכן מסוג קנאביס, במשקל כ- 1 גרם בכל פעם ובתמורה לתשלום 100 ₪, בגין כל מכירה.",גזר דין
8,SH-19-01-76834-644,"על פי האישום השני, החל מאוגוסט 2018 ועד כשבוע עובר ליום 21.1.19, במספר רב אך לא ידוע של הזדמנויות, בקרבת ביתו שברמלה, מכר הנאשם לאנדרו גזאלה סם מסוכן מסוג קנאביס, במשקל כ- 2 גרם לערך בכל פעם ובתמורה לתשלום 100 ₪ בגין כל מכירה.",גזר דין
9,SH-19-01-76834-644,"על פי ההסדר, הנאשם הורשע בלא הסכמה עונשית ונשלח לשירות המבחן לשם קבלת תסקיר- חובה, בהינתן גילו הצעיר.",גזר דין
10,SH-19-01-76834-644,קורות ההליך חריגים בשל התמשכותם - התמשכות שעיקרה בשל התנהלות הנאשם.,גזר דין
11,SH-19-01-76834-644,"מבלי להטריח את הקורא לעייפה בפירוט הדברים, אסתפק בקצרה בציון האמור להלן: הנאשם הורשע עוד ביום 18.9.19.",גזר דין
12,SH-19-01-76834-644,טיעון לעונש נשמע למעלה משנתיים(!) לאחר מכן.,גזר דין
13,SH-19-01-76834-644,הנאשם נמנע באופן שיטתי מלהתייצב לדיונים בעניינו.,גזר דין
14,SH-19-01-76834-644,לא פחות משש פעמים הוצאו נגדו צווי הבאה.,גזר דין
15,SH-19-01-76834-644,"פעם אחר פעם התייצב הנאשם בפני מותבים שונים, בפניהם הובא מכוח צו, ואלה הורו על שחרורו בתנאים.",גזר דין
16,SH-19-01-76834-644,על פי רוב לא היה בכך כדי להביא להתייצבותו.,גזר דין
17,SH-19-01-76834-644,"כשהוגדשה הסאה, הוריתי על מעצרו ללא שחרור.",גזר דין
18,SH-19-01-76834-644,"היה זה לאחר שהנאשם נמנע מלהתייצב לדיון שנקבע ליום 3.10.21, וזאת על אף שרק ארבעה ימים קודם לכן הובא לפניי מכוח צו הבאה, עת נעתרתי לבקשתו להשתחרר בתנאים.",גזר דין
19,SH-19-01-76834-644,"דא עקא שעל אף החלטתי בדבר מעצר ללא שחרר, הנאשם שוחרר בכל זאת בתנאים ע""י מותב אחר, בפניו הובא.",גזר דין
20,SH-19-01-76834-644,הנאשם אף נמנע מלהתייצב פעם אחת בפני שירות המבחן ופעם אחרת בפני הממונה על עבודות השירות.,גזר דין
21,SH-19-01-76834-644,"גם כשהתייצב לדיונים בעניינו, לא אחת עשה כן באיחור, בטרם הרשעתו ולאחריה.",גזר דין
22,SH-19-01-76834-644,"אכן, לא רק בשל כל אלה נמשך ההליך, אלא גם מסיבות שונות כמשבר הקורונה, החלפת ייצוג ועוד אילוצים, אך תרומת אלה להתמשכות ההליך הייתה דלה יחסית.",גזר דין
23,SH-19-01-76834-644,"תמצית תסקירי שירות המבחן, חוות דעת הממונה והדיונים הרלבנטיים להם",גזר דין
24,SH-19-01-76834-644,התסקיר הראשון (מיום 18.2.20) נערך בלא שהנאשם טרח להתייצב בשירות המבחן ובלא שעלה  בידי השירות ליצור עימו קשר.,גזר דין
25,SH-19-01-76834-644,"השירות ציין על יסוד היכרות קודמת עם הנאשם, במסגרת מעצר, כי הוא רווק צעיר לימים ואב לפעוט, בעל מורכבות משפחתית וגורמי סיכון.",גזר דין
26,SH-19-01-76834-644,מטבע הדברים לא גובשה המלצה.,גזר דין
27,SH-19-01-76834-644,"בתסקיר שני (מיום 11.9.20) צוין כי הנאשם אב לשלשה פעוטות, כי זוגתו בהריון, כי הוא מתגורר בבית הוריו ומצוי בתנאים מגבילים.",גזר דין
28,SH-19-01-76834-644,"מבלי להרחיב מעבר לנדרש אציין, כי שירותו הצבאי היה קצר מועד והוא שוחרר בשל אי התאמה.",גזר דין
29,SH-19-01-76834-644,"בגיל 16 החל להשתמש ב""גראס"" ואלכוהול ועם זאת שלל שימוש באלה בהווה, כמו גם נזקקות טיפולית.",גזר דין
30,SH-19-01-76834-644,צוין כי לחובתו שתי הרשעות מתחום האלימות והרכוש (נתון שגוי- כמבואר להלן).,גזר דין
31,SH-19-01-76834-644,לדבריו ביצע את העבירות מושא הליך זה בשל קושי כלכלי לפרנס את ילדיו.,גזר דין
32,SH-19-01-76834-644,"השירות התרשם מהתייחסות מצמצמת ומטשטשת, לרבות הטלת אחריות על אחרים והשתלחות בגורמי חוק.",גזר דין
33,SH-19-01-76834-644,לשלש מבין שש בדיקות שתן נמנע מלהתייצב.,גזר דין
34,SH-19-01-76834-644,"עוד התרשם השירות מדפוסי חשיבה והתנהלות עברייניים וקושי בשליטה עצמית, כמו גם העדר פניות לטיפול וסיכון גבוה להישנות עבירות.",גזר דין
35,SH-19-01-76834-644,משכך נמנע מלבוא בהמלצה שיקומית בעניינו.,גזר דין
36,SH-19-01-76834-644,"בישיבת יום 15.9.20 עתר הסניגור למתן הזדמנות נוספת לנאשם, לאור גילו הצעיר ומצבו המשפחתי.",גזר דין
37,SH-19-01-76834-644,"ב""כ המאשימה הבהיר כי ככל שהנאשם יביע נכונות לטיפול, המאשימה לא תתנגד לכך ועם זאת עתירתה היא למאסר בפועל.",גזר דין
38,SH-19-01-76834-644,"הנאשם מצידו ציין, כי לאחר ששמע את הבהרות בית המשפט באשר לחומרת מצבו המשפטי, הוא מעוניין בטיפול.",גזר דין
39,SH-19-01-76834-644,לנוכח דברי הנאשם הותיר התובע את הסוגיה לשיקול דעת בית המשפט.,גזר דין
40,SH-19-01-76834-644,"הואיל והתרשמתי באותה עת מכנות רצונו של הנאשם ובהינתן גילו הצער והיותו אב לפעוטות, הצפוי למאסר בהעדר אפיק שיקומי, מצאתי להיעתר לבקשתו לקבלת תסקיר משלים.",גזר דין
41,SH-19-01-76834-644,"אלא שדברי הנאשם, כמותם כמי שנחתמו על קרח שנחשף לחום המדבר.",גזר דין
42,SH-19-01-76834-644,"מן התסקיר השלישי (מיום 15.12.20) עלה כי תחילה כלל לא התייצב הנאשם בשירות, לדבריו בשל קטטה בה היה מעורב.",גזר דין
43,SH-19-01-76834-644,"כשהתייצב, הביע נכונות מילולית להשתלב בטיפול, אך נמנע מלהתייצב לפגישה נוספת שנקבעה עימו, כמו גם נמנע מליצור קשר עם השירות.",גזר דין
44,SH-19-01-76834-644,"מאוחר יותר נמסרו הסברים שאינם ממין העניין באשר למחדליו, ע""י זוגתו.",גזר דין
45,SH-19-01-76834-644,בדיקת שתן שמסר נמצאה נקיה מסמים.,גזר דין
46,SH-19-01-76834-644,שירות המבחן מצא לשוב ולהימנע מהמלצה טיפולית.,גזר דין
47,SH-19-01-76834-644,"לישיבת יום 9.2.21 התייצב הנאשם יחד עם בא כוחו החדש, וזוגתו, כשהיא בחודש התשיעי להריונה.",גזר דין
48,SH-19-01-76834-644,"הסניגור המלומד לא החסיר מטיעונו, שכל כולו בקשה בכל לשון, ליתן לנאשם הזדמנות נוספת, הפעם- ע""י שליחתו לממונה על עבודות השירות.",גזר דין
49,SH-19-01-76834-644,המאשימה התנגדה לבקשה זו.,גזר דין
50,SH-19-01-76834-644,"לאחר ששקלתי בדבר- שוב, לאור היותו צעיר ואב לפעוטות, אשר מעולם לא ריצה מאסר- מצאתי להיעתר פעם נוספת לתחינת הנאשם.",גזר דין
51,SH-19-01-76834-644,הובהר לנאשם כי עניינו מופנה לממונה מבלי שיהא בכך כדי לטעת ציפייה בליבו באשר לתוצאה הסופית של גזר הדין.,גזר דין
52,SH-19-01-76834-644,"אלא שהנאשם לא רק שנמנע מלהתייצב אצל הממונה, אלא אף לדיונים בעניינו.",גזר דין
53,SH-19-01-76834-644,"בתקופה בת שמונה חודשים שממתן התסקיר האחרון ועד לקבלת חוות דעת ממונה, בשלש (מתוך שש) פעמים, חזר על עצמו הריטואל של הוצאת צו הבאה, איתור הנאשם, הבאתו בפני שופט ושחרורו בתנאים.",גזר דין
54,SH-19-01-76834-644,"על אף האמור, ביום 17.8.21 ניתנה חוות דעת הממונה על עבודות השירות, ממנה עלה כי הוא כשיר  לביצוען.",גזר דין
55,SH-19-01-76834-644,"עוד צווי הבאה נדרשו לשם כך, גם ללא שחרור, ואולם ביום 17.10.21 עלה בידי בית המשפט לשמוע טיעון לעונש.",גזר דין
56,SH-19-01-76834-644,"ב""כ המאשימה הפנה לעברו הפלילי של הנאשם (ת/1) האוחז 4 הרשעות קודמות (3 מהם מבית המשפט לנוער), בגין הפרות הוראות חוקיות, גניבה, החזקת נשק, איומים, תקיפה כדי לגנוב ועוד.",גזר דין
57,SH-19-01-76834-644,"הנאשם נדון לקנס, של""צ, התחייבות ומאסר מותנה.",גזר דין
58,SH-19-01-76834-644,"הרשעתו האחרונה ניתנה אגב הליך זה, בגין עבירות הפרת הוראה חוקית וגניבת בקבוקי וודקה, מפברואר 2020.",גזר דין
59,SH-19-01-76834-644,"התובע הפנה בנוסף לערכים המוגנים בהם פגע הנאשם בבצעו את העבירות מושא ההליך שלפניי, לחומרת העבירה ולפסיקה המלמדת על ברירת מחדל, לפיה דינו של הסוחר בסם להיכלא.",גזר דין
60,SH-19-01-76834-644,"לשיטת המאשימה מתחם הענישה מושא האישום הראשון צריך ויהא בין 9 ועד 24 חודשים, והמתחם מושא השני צריך ויהא בין 12 ועד 24 חודשים.",גזר דין
61,SH-19-01-76834-644,המאשימה הפניתה לפסיקה בתמיכה לטיעוניה; עמדה על קורות התסקירים והעדר אפיק שיקומי וציינה כי חלוף הזמן רובץ לפתחו של הנאשם.,גזר דין
62,SH-19-01-76834-644,"לשיטת המאשימה על אף שהנאשם לא ריצה מאסר עד כה, ועל אף נסיבותיו האישיות, אין מנוס מהטלת מאסר בפועל בנסיבות.",גזר דין
63,SH-19-01-76834-644,"את עונשו יש למקם ברף האמצעי של כל מתחם, כך שלא יפחת מ- 15 חודשי מאסר בפועל, מאסר מותנה, קנס ופסילה רישיון נהיגה בפועל ועל תנאי, גם יחד.",גזר דין
64,SH-19-01-76834-644,"ב""כ הנאשם טען כי יש לקבוע באשר לכל אישום מתחם ענישה הנע בין מספר חודשי מאסר לריצוי בעבודות שירות ועד לשנת מאסר, ולקבוע כי אלה ירוצו בחופף ובמצטבר כך שהנאשם ירצה 6 חודשי מאסר בעבודות שירות.",גזר דין
65,SH-19-01-76834-644,"הסניגור ציין כי מדובר במכירת סם ""קל"", אשר קיימת בעניינו מגמה של המחוקק לאי הפללה; הסם נמכר בכמויות קטנות; הקטין לו נמכרו הסמים היה על גבול הבגירות; הנאשם מסר בדיקות שתן נקיות, גם אצל הממונה; הרקע האישי של הנאשם מורכב, בהיותו צעיר ואב לארבעה; אין לחובתו הרשעות בתחום הסמים והוא מעולם לא ריצה מאסר.",גזר דין
66,SH-19-01-76834-644,גילו הצעיר מהווה נימוק משמעותי להקלה.,גזר דין
67,SH-19-01-76834-644,"מנגד, שליחתו למאסר עלולה לחושפו לעולם העברייני ולדרדרו; העבירות בוצעו לפני כשלש שנים ומאז הנאשם לא עבר עבירות סמים נוספות.",גזר דין
68,SH-19-01-76834-644,הרשעתו האחרונה היא בגין גניבת בקבוקי וודקה בסך כ- 900 ₪ ואין כל הצדקה להשית פסילת רישיון.,גזר דין
69,SH-19-01-76834-644,"הנאשם הביע חרטה על מעשיו, טען כי הוא מבין את חומרת מעשיו וכי הוא מקווה לבנות עתיד טוב יותר.",גזר דין
70,SH-19-01-76834-644,דיון וגזירת הדין,גזר דין
71,SH-19-01-76834-644,1 עקרון ההלימה,גזר דין
72,SH-19-01-76834-644,2 אירוע אחד או מספר אירועים,גזר דין
73,SH-19-01-76834-644,יישום מבחני הפסיקה בענייננו מביא למסקנה כי יש לראות בכל אישום אירוע נפרד.,גזר דין
74,SH-19-01-76834-644,"הטעם לכך נובע בעיקרו מכך כי עניינו של האישום הראשון במכירת סם לקטין, בעוד האישום האחר עניינו במכירת סם לבגיר.",גזר דין
75,SH-19-01-76834-644,במכירת סם לקטין טמון משנה חומרה.,גזר דין
76,SH-19-01-76834-644,גם הצדדים בטיעוניהם סברו כאמור.,גזר דין
77,SH-19-01-76834-644,3 קביעת מתחמי העונש ההולמים,גזר דין
78,SH-19-01-76834-644,"הערכים החברתיים המוגנים אשר נפגעו כתוצאה ממעשי הנאשם הם הגנה על הציבור מפני נגע הסמים והפצתם, הן בפן הבריאותי והן בפן הכלכלי.",גזר דין
79,SH-19-01-76834-644,עבירות הסמים בכלל והפצתם בפרט מגבירות פשע ויוצרות מעגלי עבריינות נוספים בתחום הרכוש ובתחום האלימות.,גזר דין
80,SH-19-01-76834-644,הפגיעה בערך המוגן כתוצאה מסחר בסמים אינה צריכה ראיה.,גזר דין
81,SH-19-01-76834-644,כמות העסקאות ותדירותן מדבררת בעד עצמה,גזר דין
82,SH-19-01-76834-644,"נסיבות ביצוע העבירות הן ביצוע לא פחות מ- 7 עסקאות שונות של מכירת מריחואנה לקטין, תוך חודשיים, בעלות של 100 ₪ לכל עסקה וכן ""מספר רב אך לא ידוע"" של הזדמנויות, של עסקאות מכירת סם לבגיר, בתמורה ל- 100 ₪ בכל עסקה והכל בתוך כחמישה חודשים.",גזר דין
83,SH-19-01-76834-644,תקופות המכירה לקטין חופפות לתקופות המכירה לבגיר.,גזר דין
84,SH-19-01-76834-644,"מדיניות הענישה הנוהגת בעבירות אלה מלמדת ככלל על ענישה הכוללת ככלל מאסרים מאחורי סורג ובריח, אם כי יתכן גם ריצוי המאסר בעבודות שירות.",גזר דין
85,SH-19-01-76834-644,מדיניות זו מגלמת את הקביעות החוזרות ונשנות בפסיקה בדבר העדפת שיקולי ההרתעה על פני שיקולי שיקומו של הנאשם:,גזר דין
86,SH-19-01-76834-644,"נתתי דעתי לשלשת פסקי הדין אותם הציגה ההגנה, ואולם לא מצאתי כי יש בהם כדי לסייע לטיעונה.",גזר דין
87,SH-19-01-76834-644,"מבלי למצות אציין, כי הפסיקה שהוצגה ניתנה ע""י בתי משפט השלום.",גזר דין
88,SH-19-01-76834-644,"בכלל המקרים הושתו מאסרים בפועל לריצוי בעבודות שירות, למשך 6 חודשים.",גזר דין
89,SH-19-01-76834-644,למצער בחלק מן המקרים המדובר היה אף במכירת סמים קשים יותר.,גזר דין
90,SH-19-01-76834-644,"הפסיקה הנ""ל מלמדת כי במנעד הענישה הרווח, גם אפשרות של ריצוי מאסר בעבודות שירות היא בגדר האפשרי.",גזר דין
91,SH-19-01-76834-644,עם זאת אין אותה פסיקה מתיישבת עם הקו המנחה בפסיקה אליה הפניתי לעיל.,גזר דין
92,SH-19-01-76834-644,"אני מוצא בהתאם לדחות עקרונית את טיעון ההגנה בדבר היות הסם ""קל"", כמו גם הפקת רווח כספי קטן, כנימוק להקלה עם הנאשם.",גזר דין
93,SH-19-01-76834-644,"קביעת מתחמי הענישה - האישומים שונים כאמור באשר למיהות הקונה (קטין/בגיר) ובאשר לכמות העסקאות (שבע, למול ""מספר רב לא ידוע"").",גזר דין
94,SH-19-01-76834-644,"מחד, האישום הראשון חמור יותר בהינתן כי מדובר במכירות סם לקטין.",גזר דין
95,SH-19-01-76834-644,"מנגד, האישום השני מתאפיין בעמימות באשר לסך העסקאות, הגם שאותו סך ""רב"", וזו פועלת לזכות הנאשם.",גזר דין
96,SH-19-01-76834-644,"מטעם זה ובשים לב לכל המתואר לעיל, מצאתי לקבוע לכל אישום בנפרד מתחם ענישה זהה למתחם מושא האישום האחר, באופן שבו כל מתחם נע בין 8 חודשים, אשר אפשר וירוצו בעבודות שירות ולבין 24 חודשי מאסר בפועל.",גזר דין
97,SH-19-01-76834-644,4 קביעת העונש המתאים,גזר דין
98,SH-19-01-76834-644,בקביעת העונש המתאים רשאי בית המשפט להתחשב בנסיבות שאינן קשורות בביצוע העבירה.,גזר דין
99,SH-19-01-76834-644,לחומרה נתתי דעתי לכך כי לחובת הנאשם לחובתו 4 הרשעות קודמות.,גזר דין
100,SH-19-01-76834-644,"האחרונה שבהן בגין עבירות גניבה שבוצעה אגב הפרת תנאי שחרור, ואגב קיומו של הליך זה בפניי.",גזר דין
101,SH-19-01-76834-644,אותן עבירות בוצעו בסמיכות זמנים רבה לאי התייצבות הנאשם בשירות המבחן ולאי התייצבותו לדיונים והוצאת צווי הבאה נגדו.,גזר דין
102,SH-19-01-76834-644,"על פי סע' 40 יב לחוק העונשין, התשל""ז- 1977, רשאי בית המשפט לשקול נסיבות נוספות שאינן קשורות בביצוע העבירה, לשם גזירת העונש המתאים, וזאת מעבר לנסיבות המפורטות בסע' 40יא.",גזר דין
103,SH-19-01-76834-644,"בהתאם לאמור, מצאתי ליתן משקל- מה לחומרה, גם להתנהלותו של הנאשם כמתואר לעיל בהליך זה, כמי שתרם תרומה ממשית ביותר להתמשכותו.",גזר דין
104,SH-19-01-76834-644,"כך עשה פעם אחר פעם תוך שהוא נוטל לעצמו חירות שלא להתייצב בפני בית המשפט, שירות המבחן והממונה.",גזר דין
105,SH-19-01-76834-644,"בשל מחדליו אלה נדרש בית המשפט להוצאת צווי הבאה חוזרים ונשנים, על כל המשתמע מכך, גם בהיבט הקצאת משאבי ציבור אותם היה ניתן למנוע בנקל.",גזר דין
106,SH-19-01-76834-644,התנהלות זו מלמדת מטבעה על העדר כנות והעדר מורא מן הדין.,גזר דין
107,SH-19-01-76834-644,"לקולה נתתי דעתי לכך כי הנאשם הודה במיוחס לו, הביע חרטה ונטל אחריות למעשיו.",גזר דין
108,SH-19-01-76834-644,בכך חסך בזמן שיפוטי יקר.,גזר דין
109,SH-19-01-76834-644,"עוד נתתי דעתי לגילו הצעיר יחסית של הנאשם, היותו אב לפעוטות ומורכבות מצבו המשפחתי הנטען; לכך כי שליחתו למאסר תקשה גם על כלכלת ביתו; לכך שבדיקות השתן שמסר, הגם שבאופן חלקי, היו נקיות מסם ולכך כי הוא לא שב והסתבך בעבירות סמים, כשם שלא הורשע בהן בעבר.",גזר דין
110,SH-19-01-76834-644,"לא אוכל לפקוד לקולה את חלוף הזמן מעת ביצוע העבירות, בשים לב לתרומתו הרבה של הנאשם לכך.",גזר דין
111,SH-19-01-76834-644,"בשקלול הנתונים אציין, כי מקלדות רבות נשברו ונהרות דיו נשפכו, עת שבו וציינו בתי המשפט לדורותיהם את החומרה המופלגת שבעבירות הסמים בכלל, הסחר בהם בפרט והצורך להילחם בנגע זה.",גזר דין
112,SH-19-01-76834-644,"גם סוחר סמים ""פשוט"" יכול להסב, ואכן מסב, נזק רב ביותר לחברה.",גזר דין
113,SH-19-01-76834-644,"בהינתן היעדרו של הליך שיקום, אין בנמצא טעם להקלה משמעותית בדינו של הנאשם.",גזר דין
114,SH-19-01-76834-644,"איני מוצא ליתן משקל מכריע לקולה, לטיעון ההגנה בדבר כמויות הסם והרווח המועט שבא בצידן בנסיבות.",גזר דין
115,SH-19-01-76834-644,"אין להקל ראש במכר סמים, בהזדמנויות רבות.",גזר דין
116,SH-19-01-76834-644,"מילים הולמות, שאין ענישה מוחשית והולמת בצידן, כמוהן כקצף על פני המים.",גזר דין
117,SH-19-01-76834-644,"משכך, ראוי כי יושת על הנאשם מאסר מאחורי סורג ובריח.",גזר דין
118,SH-19-01-76834-644,"בשים לב לענישה הכוללת אותה מצאתי להשית על הנאשם, כמו גם מצבה הכלכלי הנטען של משפחתו, אמנע מהשתת קנס כספי.",גזר דין
119,SH-19-01-76834-644,"אלמלא מורכבות מצבו המשפחתי של הנאשם, ראוי היה להשית עליו עונש המצוי בחלקו האמצעי- עליון של המתחם.",גזר דין
120,SH-19-01-76834-644,"עם זאת, במכלול הנסיבות סבורני כי יש להשית עונש המצוי בקרבה לחלקו האמצעי של המתחם.",גזר דין
121,SH-19-01-76834-644,יוער כי המאשימה נמנעה מלעתור לאכרזה על הנאשם כסוחר סמים.,גזר דין
122,SH-19-01-76834-644,אשר על כן אני גוזר על הנאשם את העונשים הבאים:,גזירת העונש
123,SH-19-01-76834-644,מאסר בפועל למשך 15 חודשים.,גזירת העונש
124,SH-19-01-76834-644,"9 חודשי מאסר על תנאי, למשך 3 שנים מיום שחרורו ממאסר, שלא יעבור כל עבירה לפי פקודת הסמים המסוכנים, מסוג פשע.",גזירת העונש
125,SH-19-01-76834-644,"4 חודשי מאסר על תנאי, למשך 3 שנים מיום שחרורו ממאסר, שלא יעבור עבירה לפי פקודת הסמים מסוג עוון.",גזירת העונש
126,SH-19-01-76834-644,"6 חודשי פסילה בפועל, מלקבל או להחזיק ברישיון נהיגה, מיום שחרורו ממאסר.",גזירת העונש
127,SH-19-01-76834-644,"6 חודשי פסילה על תנאי, למשך 3 שנים מיום שחרורו ממאסר, שלא יעבור עבירה לפי פקודת הסמים.",גזירת העונש
128,SH-19-01-76834-644,ככל שקיים בידי הנאשם רישיון נהיגה יופקד הוא בתוך 14 יום מהיום.,גזירת העונש
129,SH-19-01-76834-644,"54678313זכות ערעור כחוק, תוך 45 ימים, לבית המשפט המחוזי- מרכז.",גזירת העונש
130,SH-19-01-76834-644,"ניתן היום,  ה' כסלו תשפ""ב, 09 נובמבר 2021, במעמד הצדדים.",גזירת העונש
