,verdict,text,part
0,SH-21-11-68166-881,"אורן פרג (עציר) ע""י ב""כ עוה""ד שמעון תורג'מן",הנאשם
1,SH-21-11-68166-881,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג)",הנאשם
2,SH-21-11-68166-881,"חוק העונשין, תשל""ז-1977: סע'  40 ט', 392, 40 יא'",הנאשם
3,SH-21-11-68166-881,"הנאשם הורשע על פי הודאתו בעובדות כתב האישום המתוקן בעבירות הבאות:  החזקת סם מסוכן שלא לצריכה עצמית, לפי סעיף 7 (א) ביחד עם סעיף 7 (ג) רישא לפקודת הסמים המסוכנים [נוסח חדש], תשל""ג 1973 (להלן: ""פקודת הסמים); גניבה בידי מנהל עבירה לפי סעיף 392 לחוק העונשין, תשל""ז-1977 (להלן: ""חוק העונשין"").",גזר דין
4,SH-21-11-68166-881,"על פי עובדות כתב האישום  המתוקן, במועד הרלוונטי הפעילה חברת ""יוניבו תעשיות בע""מ"" את ""חוות עמית אורון בע""מ"", חווה לגידול קנאביס רפואי במושב רנן.",גזר דין
5,SH-21-11-68166-881,"החווה הוחזקה על ידי ""חוות עמית אורון בע""מ"" בבעלות משותפת עם חברת ""יוניבו בע""מ"" שאחזה ב 51% מהחווה, חברת ""אביסרור בע""מ"" אחזה ב 23% מהחווה והנאשם אחז ב 26% מהחווה.",גזר דין
6,SH-21-11-68166-881,בתאריך 02.11.21 בשעה 08:30 פנה הנאשם לעובד החווה רובי וביקש ממנו לארוז עבורו שתי שקיות סם מסוג קנאביס מהחווה במשקל חצי קילו כל אחת ולאחסן אותן בחדר הכספות בחווה.,גזר דין
7,SH-21-11-68166-881,"בהמשך לאמור ובהתאם לבקשת הנאשם, מילא העובד רובי שתי שקיות  קנאביס במשקל חצי קילו והניחם בכספת.",גזר דין
8,SH-21-11-68166-881,"בסמוך לשעה 09:30 הגיע הנאשם לכספת בעודו עוטה כפפות לידיו נטל אריזות וכן נטל שקית נוספת שהייתה בכספת והכילה סם מסוג קנאביס במשקל 3 – 1.5 ק""ג הכניס האריזות והשקית הנוספת לשק שחור והניח השק בסמוך לכספת ויצא מהמקום.",גזר דין
9,SH-21-11-68166-881,"בהמשך לכך, שב לכספת, נטל את השק והעבירו לחדר ההנפקה הסמוך לכספת עזב את המקום ושב בסמוך לשעה 17:00 נטל את השק מחדר ההנפקה והכניסו לתא המטען של הרכב התפעולי המשמש אותו בעבודתו ונסע מהמקום.",גזר דין
10,SH-21-11-68166-881,"במעשיו גנב הנאשם מהחווה ומבעליה סם מסוג קנאביס במשקל שבין 2.5 ל 4 ק""ג וכן החזיק בסם שלא לצריכה עצמית וזאת ללא היתר או רישיון.",גזר דין
11,SH-21-11-68166-881,"בתאריך 26.01.23 הציגו הצדדים הסדר דיוני, לפיו כתב האישום תוקן, הנאשם הודה והורשע במיוחס לו בכתב האישום המתוקן, הנאשם נשלח לקבלת תסקיר לעניין העונש.",גזר דין
12,SH-21-11-68166-881,"בתסקיר מיום 10.07.23 סקר שירות המבחן קורות חייו של הנאשם, בן 49 נשוי ואב ל 3 ילדים בגילאי 14 עד 22, הנאשם ואשתו משמשים מזה כ 6 שנים  כמשפחת אומנה לילד בן 8, המתגורר עם משפחתו ביישוב רנן.",תסקירי שירות מבחן 
13,SH-21-11-68166-881,"הנאשם מנהל אורח חיים נורמטיבי תקין ויצרני, הנאשם בעל רקע צבאי וביטחוני משמעותי ונכבד מאוד.",תסקירי שירות מבחן 
14,SH-21-11-68166-881,"הנאשם נעדר עבר פלילי קודם, הודה ולקח אחריות על מעשיו, הנאשם הסביר שהרקע לביצוע העבירות, סכסוך עסקי בינו לבין בעלי החברה המפעילה את החווה ביחד עימו, הנאשם ציין שסבר כי התנהלות הבעלים תביא לקריסת העסק, שאחד הצעדים עימם לא הסכים היה העסקת קב""ט חדש לחווה, הנאשם רצה להוכיח שתפקודו של הקב""ט החדש לוקה בחסר ולכן הוציא הסמים לאור יום.",תסקירי שירות מבחן 
15,SH-21-11-68166-881,הנאשם מסר בפני שירות המבחן שמבין ששגה בשיקול הדעת והתנהג באופן פזיז ולא אחראי וכיום מבין שלצד אי ההסכמות בינו לבין הבעלים התקשה באותה עת להתמודד עם תחושות כישלון ותסכול על רק חוסר הצלחה לעמוד ביעדים.,תסקירי שירות מבחן 
16,SH-21-11-68166-881,עוד עלה שבני משפחתו של הנאשם שילמו מחיר כבד על רקע ביצוע העבירות והפרסומים שעלו בעקבות זאת.,תסקירי שירות מבחן 
17,SH-21-11-68166-881,הנאשם ציין שחש בושה ואשמה כלפי בני משפחתו ומבין שעליו לשלם מחיר בגין מעשיו.,תסקירי שירות מבחן 
18,SH-21-11-68166-881,"שירות המבחן ציין שקיים פער בין חומרת העבירה לבין התנהלותו של הנאשם וסולם הערכים לפיו התנהל לאורך שנים, שירות המבחן התרשם מהתנהלות לא אחראית ובעייתית תוך שיקול דעת מוטעה ללא בחינת מעשיו.",תסקירי שירות מבחן 
19,SH-21-11-68166-881,"לצד זאת ציין שירות המבחן שעברו הצבאי של הנאשם, התנהלותו לאורך השנים, היעדר עבר פלילי ושיתוף הפעולה עם גורמי הטיפול וכי הנאשם מצוי בשלב של התבוננות וביקורת עצמית וכי ניכר שהליך הפלילי היוו עבורו גורם מרתיע משמעותי ומציב גבולות.",תסקירי שירות מבחן 
20,SH-21-11-68166-881,לאור האמור ביקש שירות המבחן לדחות הדיון על מנת לבחון הירתמותו של הנאשם מהליך הטיפולי.,תסקירי שירות מבחן 
21,SH-21-11-68166-881,במהלך הדיון ביום 16.07.23 טענו הצדדים לעונש לאחר שלא מצאתי שיש להורות על דחיית הדיון אולם מצאתי שיש מקום לקבלת המלצה עונשית של שירות המבחן לפיכך הוריתי על קבלת תסקיר משלים.,תסקירי שירות מבחן 
22,SH-21-11-68166-881,"בתסקיר המשלים מיום 26.09.23, ציין שירות המבחן שבמהלך תקופת הדחייה התקיימו עם הנאשם 4 שיחות פרטניות, הנאשם שיתף פעולה עם שירות המבחן, שיתף מעולמו הפנימי וניכר כי מתמודד עם פוסט טראומה אך אינו מעוניין לעבד זאת והחליט להימנע מטיפול בהקשר זה.",תסקירי שירות מבחן 
23,SH-21-11-68166-881,הנאשם שיתף שהתנהלותו בתיק זה נבעה סביב תחושת עלבון שחווה במקום העבודה דבר שהוביל לכעס ולביצוע העבירות הנדונות וכן רצון לנקום בשותפיו.,תסקירי שירות מבחן 
24,SH-21-11-68166-881,שירות המבחן ציין שהנאשם מצוי בעיצומו של ההליך התבוננות עצמית בנוגע להתנהלותו במצבי כעס וכי סוכם שהנאשם יבחן אפיקי טיפול באופן פרטי.,תסקירי שירות מבחן 
25,SH-21-11-68166-881,"שירות המבחן ציין שהנאשם אינו בעל דפוסים עבריינים וכי ההליך הפלילי היווה עבורו גורם מרתיע משמעותי וכי הטלת מאסר בפועל תוביל לפגיעה בדימוי העצמי, בהליך הטיפולי וביציבות התא המשפחתי של הנאשם, לפיכך המליץ שירות המבחן על הטלת ענישה שיקומית בדמות 300 שעות של""צ והטלת ענישה נלווית הכולל רכיב פיצוי.",תסקירי שירות מבחן 
26,SH-21-11-68166-881,"מטעם ההגנה העידו 3 עדי אופי, מר אלי בן שם יו""ר ארגון יד לבנים הארצי, העד אב שכול, הנאשם שימש כמפקד של בנו שנהרג באסון המסוקים.",ראיות וטיעוני הצדדים לעונש 
27,SH-21-11-68166-881,העד מסר שהנאשם מצוי עימו ועם משפחתו בקשר קרוב מאוד מאז נפל בנו.,ראיות וטיעוני הצדדים לעונש 
28,SH-21-11-68166-881,"הוא העיד לשבחו של הנאשם, העיד כי מדובר באיש צבא מוערך, אדם ערכי ומוסרי, אשר תרם רבות למדינת ישראל.",ראיות וטיעוני הצדדים לעונש 
29,SH-21-11-68166-881,לדעתו האירוע הנדון הינו מעידה חד פעמית ויש להתחשב בנאשם.,ראיות וטיעוני הצדדים לעונש 
30,SH-21-11-68166-881,"כמו כן העיד ארז הדרי, עובד במשרד מבקר המדינה בחטיבת הביקורת על מערכת הביטחון, חברו של הנאשם עוד מימי שירותו הצבאי כקצין צעיר.",ראיות וטיעוני הצדדים לעונש 
31,SH-21-11-68166-881,העד סיפר שהנאשם אדם ערכי מאוד אשר סייע רבות לביטחון המדינה.,ראיות וטיעוני הצדדים לעונש 
32,SH-21-11-68166-881,העד ציין שהופתע מהאירוע והמעשה נשוא כתב האישום.,ראיות וטיעוני הצדדים לעונש 
33,SH-21-11-68166-881,הוא שיער שהנאשם במעשיו ניסה לייעל את המערכת וכי לא הייתה לו כל כוונה פלילית.,ראיות וטיעוני הצדדים לעונש 
34,SH-21-11-68166-881,הוא ביקש להדגיש שהנאשם ומשפחתו שילמו ועדיין משלמים מחיר כבד בגין האירוע.,ראיות וטיעוני הצדדים לעונש 
35,SH-21-11-68166-881,הוא הגדיר המעשה כטעות בשיקול הדעת.,ראיות וטיעוני הצדדים לעונש 
36,SH-21-11-68166-881,"בנוסף העידה אשת הנאשם הגב' אורלי פרג, השניים מכירים כ 30 שנה, היא תיארה התנהלות חיים משותפים רגילה ותקינה, כאשר הנאשם נעדר מהבית לעיתים תכופות בשל שירותו הצבאי למרות זאת גידלו יחדיו 3 בנים ולאחרונה מגדלים ילד במסגרת משפחת אומנה, כאשר הנאשם מהווה עבור הילד דמות להערצה.",ראיות וטיעוני הצדדים לעונש 
37,SH-21-11-68166-881,"היא ציינה שהאירוע הנדון הרעיד את משפחתם והשפיע רבות על כל אחד מבני המשפחה, כאשר היא נאלצה לאחות את השברים, היא ציינה שלא יכולה לדמיין שהנאשם ייכנס לכלא.",ראיות וטיעוני הצדדים לעונש 
38,SH-21-11-68166-881,היא ציינה תחושות הבושה והעצב שחווה בעקבות האירוע.,ראיות וטיעוני הצדדים לעונש 
39,SH-21-11-68166-881,"ב""כ המאשימה, הגיש טיעונים בכתב (ת/1) וכן השלים טיעונים בעל-פה, הוא ציין נסיבות כתב האישום וכן עמד על הערכים המוגנים שנפגעו כתוצאה ממעשיו של הנאשם, הוא הדגיש שהנאשם פגע באמון שניתן לו מהמדינה עת שהחזיק ברישיון לנהל חווה לגידול וייצור קנאביס רפואי כמו כן ציין שנסיבות ביצוע העבירות הן חריגות ויוצאות דופן שעה שמדובר בנאשם שהוסמך על ידי המדינה לעסוק בייצור ובגידול קנאביס, הנאשם שימש בדרג בכיר ביותר בחברה והוא זה שניצל מעמדו וגישתו לסמים וגנב סמים.",ראיות וטיעוני הצדדים לעונש 
40,SH-21-11-68166-881,"ב""כ המאשימה ציין שמדובר היה במעשה שקדם לו תכנון מוקפד היטב ולאור  האמור מדובר בפגיעה קשה בערכים המוגנים.",ראיות וטיעוני הצדדים לעונש 
41,SH-21-11-68166-881,המאשימה עתרה לקביעת מתחם ענישה הנע בין 20 ל 40 חודשים והפנתה לפסיקה.,ראיות וטיעוני הצדדים לעונש 
42,SH-21-11-68166-881,"בהתייחס לנסיבותיו האישות של הנאשם, ציין כי מדובר בנאשם נעדר עבר פלילי אשר הודה במיוחס לו, לקח אחריות על מעשיו, בהתייחסו לתסקיר טען כי הנאשם מנסה לגמד חומרת מעשיו ומצדיק מעשיו בכך שחשש שהתנהלות הבעלים האחרים תביא לקריסת העסק ועל כן החליט להוכיח שהקב""ט החדש אינו מתפקד כראוי.",ראיות וטיעוני הצדדים לעונש 
43,SH-21-11-68166-881,שירות המבחן בסופו של יום  מתרשם שנוכח חומרת העבירות ודבריו של הנאשם שמעוניין בהליך טיפולי יש לדחות הדיון לצורך בחינת האפיק הטיפולי והתסקיר אינו כולל המלצה עונשית.,ראיות וטיעוני הצדדים לעונש 
44,SH-21-11-68166-881,"ב""כ המאשימה טען שבעבירות מסוג זה יש לבכר שיקולי הרתעה והאינטרס הציבורי על פני כל שיקול אחר וזאת מתוך החשש שמא בעלי היתרים מיוחדים נוספים ינצלו מעמדם והאמון שניתן בהן ויעשו שימוש לרעה בסמכות שקיבלו לידם.",ראיות וטיעוני הצדדים לעונש 
45,SH-21-11-68166-881,"ב""כ המאשימה ציין שהכמות שנתפסה ברשותו של הנאשם מעידה על כוונתו להפיק רווח כלכלי קל ומהיר.",ראיות וטיעוני הצדדים לעונש 
46,SH-21-11-68166-881,"בסופו של טיעון עתרה המאשימה למיקום עונשו של הנאשם ברף התחתון של מתחם לו עתרה וזאת לצד הטלת ענישה נלווית בדמות מאסרים מותנים, פיצוי משמעותי, קנס ופסילת רישיון בפועל ועל תנאי.",ראיות וטיעוני הצדדים לעונש 
47,SH-21-11-68166-881,"ב""כ הנאשם, ציין שהנאשם הודה והורשע בעובדות כתב האישום עוד בראשיתו של ההליך,",ראיות וטיעוני הצדדים לעונש 
48,SH-21-11-68166-881,הוא ביקש לדייק הדברים וציין שהנאשם היה חלק מבעלי המניות בחווה ולכאורה לא גנב רק משותפיו אלא גנב גם מעצמו.,ראיות וטיעוני הצדדים לעונש 
49,SH-21-11-68166-881,"אין לגזור גזירה שווה בין מעשיו של הנאשם במקרה זה למקרה הגניבה ממעביד ""הקלאסי"" שכן אין המדובר באותו עניין, המניע הכלכלי אינו מתקיים בעניין זה.",ראיות וטיעוני הצדדים לעונש 
50,SH-21-11-68166-881,"לסברת ב""כ הנאשם, העבירה של גניבה ממעביד הינה זניחה ושולית במקרה זה ונבלעת בתוך העבירה של החזקת הסם.",ראיות וטיעוני הצדדים לעונש 
51,SH-21-11-68166-881,"בהתייחסו לעבירת החזקת הסם, ציין חוסר הבהירות לגבי כמות הסמים שנתפסו ברשות הנאשם וכן הפנה לדברי העד רובי בנוגע לאיכותם של הסמים.",ראיות וטיעוני הצדדים לעונש 
52,SH-21-11-68166-881,"ב""כ הנאשם ביקש לציין שאין להרחיב מעבר לכתוב בעובדות כתב האישום ויש לדחות טענת המאשימה כי כוונת הנאשם הייתה להפיק רווח כלכלי קל ומהיר.",ראיות וטיעוני הצדדים לעונש 
53,SH-21-11-68166-881,"ב""כ הנאשם המשיך וטען שהנאשם נטל אחריות מלאה על מעשיו, ויש להתייחס לתיק זה כתיק הסובב סביב עבירת הסמים ועבירת הגניבה כנלווית.",ראיות וטיעוני הצדדים לעונש 
54,SH-21-11-68166-881,הוא הפנה בעניין זה לעדות של רובי.,ראיות וטיעוני הצדדים לעונש 
55,SH-21-11-68166-881,"ב""כ הנאשם ביקש לדחות המתחם לו עתרה המאשימה שכן לדידו עתירה זו אינה מתכתבת עם עובדות כתב האישום, ועתר לקביעת מתחם המתחיל בעבודות של""צ או מאסר קצר שיכול וירוצה בעבודות שירות בין 3 ל 9 חודשים, ב""כ הנאשם הפנה לפסיקה.",ראיות וטיעוני הצדדים לעונש 
56,SH-21-11-68166-881,"בהתייחס לעונש שיש לגזור על הנאשם, התייחס ב""כ הנאשם לדברי עדי האופי השונים מהם עולה דמותו של הנאשם כאיש חסד ערכי ומוסרי, תרומתו הרבה למדינת ישראל.",ראיות וטיעוני הצדדים לעונש 
57,SH-21-11-68166-881,וכן הקושי האישי שחווה משפחתו בעצם קיומו של ההליך הפלילי.,ראיות וטיעוני הצדדים לעונש 
58,SH-21-11-68166-881,"ב""כ הנאשם, הביע פליאה מדוע המאשימה נוהגת ביד קשה בנאשם באופן ניהול ההליך, לסברתו יש לבחון מקרה זה מעבר למשפט, מדובר באדם שטעה ועבר עבירה חמורה, אדם  שפעל באופן החורג שאינו תואם אורחות חייו, אין זה הולם להטיל עליו מאסר בכליאה.",ראיות וטיעוני הצדדים לעונש 
59,SH-21-11-68166-881,"ב""כ הנאשם ציין שאין זה המקום לעתור לאי הרשעה, אך ביקש לציין הנזק המשמעותי שיגרם לנאשם מעצם ההרשעה, בסופו של טיעון עתר להטלת עונש של""צ בהיקף משמעותי או לחילופין מאסר שירוצה בעבודות שירות.",ראיות וטיעוני הצדדים לעונש 
60,SH-21-11-68166-881,"הנאשם בדברו האחרון טרם גזירת עונשו, ציין תחושת הבושה והאכזבה העצמית שחש בעקבות ההליך הפלילי והשלכותיו עליו ועל בני משפחתו.",ראיות וטיעוני הצדדים לעונש 
61,SH-21-11-68166-881,הנאשם ציין שכעת מבין שפעל מתוך כעס וביצע עבירה פלילית.,ראיות וטיעוני הצדדים לעונש 
62,SH-21-11-68166-881,"הוא ביקש לחדד שזו אינה דרכו, הוא מודה במיוחס לו ולוקח אחריות מלאה.",ראיות וטיעוני הצדדים לעונש 
63,SH-21-11-68166-881,דיון - קביעת מתחם העונש ההולם,ראיות וטיעוני הצדדים לעונש 
64,SH-21-11-68166-881,"כתב האישום מתאר אירוע מתמשך אחד, הכולל עבירות מסוגים שונים.",ראיות וטיעוני הצדדים לעונש 
65,SH-21-11-68166-881,"בהתאם לנסיבות כתב האישום ולפסיקה הנוהגת ייקבע מתחם עונש הולם אחד, הלוקח בחשבון את כלל העבירות והערכים המוגנים שנפגעו.",ראיות וטיעוני הצדדים לעונש 
66,SH-21-11-68166-881,"בעניינו בחינת הפגיעה בערכים המוגנים, הינה משולבת נוכח נסיבות כתב האישום והעבירות בהן הורשע הנאשם, גניבה בידי מנהל והחזקת סם שלא לצריכה עצמית.",ראיות וטיעוני הצדדים לעונש 
67,SH-21-11-68166-881,"על פי פקודת הסמים, כל עיסוק בקנאביס אסור זולת אם ניתן לכך רישיון.",ראיות וטיעוני הצדדים לעונש 
68,SH-21-11-68166-881,"בשנים האחרונות, חל שינוי במדיניות בכל הנוגע לקנאביס רפואי.",ראיות וטיעוני הצדדים לעונש 
69,SH-21-11-68166-881,"השינוי האמור קיבל ביטוי בשורה של החלטות ממשלה, שעוגנו בפקודת הסמים במסגרת תיקון 16 בשנת 2019,  על פי החלטות הממשלה והתיקון לפקודת הסמים חלו הקלות במתן רישיונות לחולים הנזקקים לכך לקנאביס רפואי; במקביל לכך, הוקם מנגנון להענקת רישיונות לייצור, עיבוד וניפוק של קנאביס רפואי.",ראיות וטיעוני הצדדים לעונש 
70,SH-21-11-68166-881,"כאמור, הנאשם, עסק בייצור קנאביס רפואי בחווה מורשית, הנאשם שימש כמנהל החווה וכן בעלים משותפים בחווה.",ראיות וטיעוני הצדדים לעונש 
71,SH-21-11-68166-881,"כפי שעלה בתסקיר ובטיעוני ב""כ הנאשם, הרקע לביצוע העבירות הינו סכסוך הנוגע לתפקודו של הקב""ט החדש, הנאשם רצה להוכיח טענתו כי הקב""ט אינו עושה עבודתו נאמנה ולכן רקם תכנית ברורה ומוקפדת במטרה להוציא הסמים מהחווה.",ראיות וטיעוני הצדדים לעונש 
72,SH-21-11-68166-881,בעניינו יש לייחס חומרה יתרה לכך שבעצם מעשיו פגע הנאשם במספר ערכים חברתיים חשובים: ערך ההגנה על הרכוש וערך ההגנה על יחסי האמון המיוחדים שבין עובד למעביד וזאת בשים לב לאופיו של העסק המדובר והרגישות והזהירות הנדרשת במקרה זה.,ראיות וטיעוני הצדדים לעונש 
73,SH-21-11-68166-881,זאת מעבר לפגיעה באינטרס הציבורי ובבריאות הציבור.,ראיות וטיעוני הצדדים לעונש 
74,SH-21-11-68166-881,הפגיעה בערכים אלו במשולב היא היוצרת את החומרה המיוחדת שבמעשיו של הנאשם.,ראיות וטיעוני הצדדים לעונש 
75,SH-21-11-68166-881,"מידת הפגיעה בערכים המוגנים הינה תולדה של נסיבות ביצוע העבירות כפי שפורטו לעיל, בעניינו אין מדובר במקרה קלאסי של החזקת סם שלא צריכה, שכן אין כל אינדיקציה לכך שמטרת החזקה הסמים הייתה לצורכי סחר והפצה, יחד עם זאת עובדות כתב האישום מלמדות על מידת פגיעה לא מבוטלת בערכים המוגנים.",ראיות וטיעוני הצדדים לעונש 
76,SH-21-11-68166-881,"זאת גם אם הנאשם ביצע העבירות ללא כוונה פלילית טהורה אלא במטרה להוכיח טענתו בנוגע לתפקודו של הקב""ט החדש.",ראיות וטיעוני הצדדים לעונש 
77,SH-21-11-68166-881,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שקדם תכנון מוקדם לביצוע העבירות, הנאשם הינו המבצע הבלעדי, אשר תכנן צעדיו בקפידה רבה, שלב אחר שלב, תחילה מורה לעובד לשים שקיות בכספת, לאחר מכן מגיע לכספת ומכניס שקיות לשק שחור אותו מניח בסמוך לכספת, בשלב מאוחר יותר שב לכספת בשנית נוטל השק ומניחו בחדר ההנפקה ובסוף היום נוטל השק ומכניסו לתא המטען של הרכב, לפי האמור ניתן להיווכח כי הנאשם לא פעל בהיסח הדעת אלא באופן שקול, בקור רוח ובכל שלב יכול לחזור מכוונתו ליטול הסמים מהחווה.",ראיות וטיעוני הצדדים לעונש 
78,SH-21-11-68166-881,לגבי הנזק שנגרם מביצוע העבירות לא ידוע האם אכן נגרם נזק מוחשי כלשהו לחברה אולם ברור כי נגרם נזק תדמיתי לחווה.,ראיות וטיעוני הצדדים לעונש 
79,SH-21-11-68166-881,"לגבי הסיבות שהובילו את הנאשם לבצע העבירות, יש לציין שחוסר הסכמה בין עובד למעביד או בין שותפים אינו היתר לביצוע עבירה פלילית, במיוחד כאשר הנאשם מעיד כי כעס ופעל מתוך יצר נקמני מתוכנן היטב.",ראיות וטיעוני הצדדים לעונש 
80,SH-21-11-68166-881,"בחינת מדיניות הענישה, יש לציין כי ערכתי בחינה מדוקדקת במאגרי הפסיקה השונים ולא מצאתי מקרה דומה לעניין שבפני.",ראיות וטיעוני הצדדים לעונש 
81,SH-21-11-68166-881,הפסיקה אשר הוצגה על ידי המאשימה אינה תואמת כלל נסיבות תיק זה.,ראיות וטיעוני הצדדים לעונש 
82,SH-21-11-68166-881,למרות האמור אציין כי מתחם הענישה ביחס לעבירות החזקת סם הינו מספרי חודשי מאסר בפועל .,ראיות וטיעוני הצדדים לעונש 
83,SH-21-11-68166-881,"לאור כל המפורט לעיל,  ובשים לב לנסיבות תיק זה, אני קובע כי מתחם העונש ההולם נע החל מ- 8 חודשי מאסר בפועל ועד 20 חודשי מאסר בפועל.",ראיות וטיעוני הצדדים לעונש 
84,SH-21-11-68166-881,"במקרה דנן, לא מצאתי שקיימים שיקולים אשר מצדיקים סטייה מהמתחם, לחומרה או לקולא.",ראיות וטיעוני הצדדים לעונש 
85,SH-21-11-68166-881,"נסיבותיו האישיות של הנאשם כפי שפורטו בארוכה על ידי ב""כ הנאשם, עדויות האופי שנשמעו בפני מביאות למסקנה הברורה כי יש למקם עונשו בתחתית המתחם.",ראיות וטיעוני הצדדים לעונש 
86,SH-21-11-68166-881,גזירת העונש המתאים,ראיות וטיעוני הצדדים לעונש 
87,SH-21-11-68166-881,"בעת גזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא' לחוק העונשין).",ראיות וטיעוני הצדדים לעונש 
88,SH-21-11-68166-881,במסגרת זו מן הראוי לתת את הדעת לנסיבות הבאות:,ראיות וטיעוני הצדדים לעונש 
89,SH-21-11-68166-881,"הנאשם בן 48 נשוי ואב ל 3 ילדים בוגרים, בנוסף משמש כמשפחת אומנה לילד בן 8,  טרם הגשת כתב האישום ניהל אורח חיים נורמטיבי ותקין.",ראיות וטיעוני הצדדים לעונש 
90,SH-21-11-68166-881,"נטילת האחריות של הנאשם על מעשיו, וחזרתו למוטב או מאמציו לחזור למוטב; הנאשם הודה בתיק וקיבל אחריות מלאה על מעשיו עוד בשלב החקירה.",ראיות וטיעוני הצדדים לעונש 
91,SH-21-11-68166-881,ניכר שהנאשם מבין היטב השלכות מעשיו.,ראיות וטיעוני הצדדים לעונש 
92,SH-21-11-68166-881,"הנאשם נעדר עבר פלילי קודם, אין ספק שעצם קיומו של ההליך הפלילי  מהווה עבורו ועבור משפחתו גורם מרתיע, אולם לאור נסיבות כתב האישום והחומרה הגלומה בעבירת הגניבה והחזקה ובנסיבות תיק זה אין מנוס מהטלת עונש מאסר, הגם בעבודת שירות, אשר יבטא את האינטרס הציבורי.",ראיות וטיעוני הצדדים לעונש 
93,SH-21-11-68166-881,"נסיבות המעשה אינן מאפשרות קבלת המלצת שירות המבחן וסיום ההליך בעונש של של""צ, גם אם למספר שעות מורחב, אין בעונש זה כדי לתת ביטוי לחומרה הגלומה בעבירות שבוצעו.",ראיות וטיעוני הצדדים לעונש 
94,SH-21-11-68166-881,עוד יש לתת את הדעת לשיקול הרתעת הרבים בגדרו של המתחם בשים לב לשכיחותה של העבירה.,ראיות וטיעוני הצדדים לעונש 
95,SH-21-11-68166-881,"עם זאת, אינני סבור כי מדובר בעבירה ""קלאסית"" של החזקת סם שלא לצריכה עצמית הנעשית לצורך מטרות רווח כלכלי, כמו גם העבירה של גניבה בידי מנהל בנסיבות שפורטו בפני אינה מצביעה על ביצוע העבירה לצורך השגת רווח כלכלי בלתי חוקי.",ראיות וטיעוני הצדדים לעונש 
96,SH-21-11-68166-881,העבירות בוצעו על ידי הנאשם מתוך כוונה לבצען ותוך תכנון מוקדם אולם נראה כי ביסוד ביצוע המעשים עמדה כוונה אחרת כפי שפורטה בתסקיר שירות המבחן.,ראיות וטיעוני הצדדים לעונש 
97,SH-21-11-68166-881,"לפיכך, לטעמי אין מקום לעתירת המאשימה לפסילת רישיון הנהיגה בנסיבות שפורטו בפני.",ראיות וטיעוני הצדדים לעונש 
98,SH-21-11-68166-881,"מצאתי לנכון לציין, כי לאור עברו הצבאי של הנאשם ובצל מלחמת ""חרבות ברזל"" גוייס הנאשם למילואים וגם בשל כך אין מקום לפסול את רישיון הנהיגה.",ראיות וטיעוני הצדדים לעונש 
99,SH-21-11-68166-881,אין כל אינדיקציה בתיק כי מדובר בנאשם העושה שימוש כלשהוא בסמים.,ראיות וטיעוני הצדדים לעונש 
100,SH-21-11-68166-881,8 חודשי מאסר בפועל שירוצו בעבודת שירות.,"אשר על-כן, הנני גוזר על הנאשם את העונשים הבאים:"
101,SH-21-11-68166-881,"בעניינו של הנאשם התקבלה חוות דעת לפיה מתאים לריצוי עונש עבודת שירות, אולם מועד הריצוי חלף זה מכבר בשים לב לדחיות שונות נוכח מלחמת ""חרבות ברזל"" כאשר מועד שמיעת גזר הדין נפל במועד המלחמה בשעה שלא ניתן היה לקיים דיון מהסוג האמור.","אשר על-כן, הנני גוזר על הנאשם את העונשים הבאים:"
102,SH-21-11-68166-881,"לאור כך, אני מורה כי הנאשם יתייצב לריצוי עונשו בפני הממונה על עבודת השירות ביום 7.4.24 עד השעה 08:00.","אשר על-כן, הנני גוזר על הנאשם את העונשים הבאים:"
103,SH-21-11-68166-881,הממונה על עבודות השירות יקבע את מקום ריצוי עונש עבודות השירות מחדש.,"אשר על-כן, הנני גוזר על הנאשם את העונשים הבאים:"
104,SH-21-11-68166-881,הנאשם מוזהר כי עליו לבצע כל הנדרש ממנו על ידי הממונה על עבודות השירות מחוז דרום שכן אי ביצוע כנדרש עלול להביא להפסקה מנהלית של ריצוי עונש עבודות השירות והמשך ריצוי העונש במאסר בפועל מאחורי סורג ובריח.,"אשר על-כן, הנני גוזר על הנאשם את העונשים הבאים:"
105,SH-21-11-68166-881,7 חודשים מאסר על תנאי למשך 3 שנים מהיום שלא יעבור עבירה על פקודת הסמים המסוכנים מסוג פשע או עבירה של גניבה בידי מנהל.,"אשר על-כן, הנני גוזר על הנאשם את העונשים הבאים:"
106,SH-21-11-68166-881,3 חודשים מאסר על תנאי למשך 3 שנים מהיום שלא יעבור עבירה על פקודת הסמים המסוכנים מסוג עוון.,"אשר על-כן, הנני גוזר על הנאשם את העונשים הבאים:"
107,SH-21-11-68166-881,"קנס כספי בסך 10,000 ₪ או 60 ימי מאסר תמורתו, הקנס ישולם ב- 5 תשלומים חודשיים שווים ורצופים, החל מיום 1.5.24 ובכל 1 לחודש שלאחריו.","אשר על-כן, הנני גוזר על הנאשם את העונשים הבאים:"
108,SH-21-11-68166-881,"התחייבות כספית על סך 5,000 ₪ למשך שנתיים מהיום שלא יעבור כל עבירה שהיא על פקודת הסמים המסוכנים.","אשר על-כן, הנני גוזר על הנאשם את העונשים הבאים:"
109,SH-21-11-68166-881,[ההתחייבות תוצהר לפרוטוקול].,"אשר על-כן, הנני גוזר על הנאשם את העונשים הבאים:"
110,SH-21-11-68166-881,"מוצגי הסמים, יושמדו.","אשר על-כן, הנני גוזר על הנאשם את העונשים הבאים:"
111,SH-21-11-68166-881,המזכירות תסגור את התיק ותעביר העתק גזר הדין לממונה על עבודות השירות.,"אשר על-כן, הנני גוזר על הנאשם את העונשים הבאים:"
112,SH-21-11-68166-881,54678313הודעה זכות ערעור לבית-המשפט המחוזי תוך 45 ימים.,"אשר על-כן, הנני גוזר על הנאשם את העונשים הבאים:"
113,SH-21-11-68166-881,"ניתן היום,  י""ג אדר א' תשפ""ד, 22 פברואר 2024, במעמד הצדדים.","אשר על-כן, הנני גוזר על הנאשם את העונשים הבאים:"
