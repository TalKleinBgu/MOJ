,verdict,text,part
0,SH-18-10-44427-975,ירין אביטן (עציר),נגד
1,SH-18-10-44427-975,"ב""כ המאשימה עו""ד רונן גינגולד, שלוחת תביעות ראשל""צ",נגד
2,SH-18-10-44427-975,"ב""כ הנאשם עו""ד ירון פורר",נגד
3,SH-18-10-44427-975,"פקודת הסמים המסוכנים [נוסח חדש], תשל""ג-1973: סע'  13.א, 19, 36א(א), 37א(א), 37א(א2)",נגד
4,SH-18-10-44427-975,"חוק העונשין, תשל""ז-1977: סע'  31",נגד
5,SH-18-10-44427-975,"נאשם 2 (להלן: הנאשם) הורשע, על יסוד הודאתו ובמסגרת הסדר דיוני, בעובדות האישומים השני והרביעי בעבירות של סחר בסם מסוכן, לפי סעיפים 19 + 13א לפקודת הסמים המסוכנים [נוסח חדש], תשל""ז-1973 (להלן: הפקודה או פקודת הסמים המסוכנים), וסיוע לסחר בסם מסוכן, לפי סעיפים 19 + 13א לפקודה ביחד עם סעיף 31 לחוק העונשין התשל""ז-1977 (להלן: החוק).",גזר דין  - נאשם  2
6,SH-18-10-44427-975,"יחד עם הנאשם הורשעו גם יתר הנאשמים, כל אחד על פי חלקו ופועלו.",גזר דין  - נאשם  2
7,SH-18-10-44427-975,"על פי האמור בחלק הכללי של כתב האישום המתוקן, המתייחס לכלל הנאשמים, בין החודשים ינואר לאוקטובר 2018 פעל סוכן סמוי, במטרה לבצע עסקאות מבוקרות של סחר בסמים מסוכנים.",גזר דין  - נאשם  2
8,SH-18-10-44427-975,הסוכן התחבר ליישומון הטלגרם ובאמצעותו יצר קשר עם קבוצות שונות המציעות סמים למכירה.,גזר דין  - נאשם  2
9,SH-18-10-44427-975,"במהלך תקופת הפעילות, פנה הסוכן אל סוחרי סמים בקבוצות השונות, כאשר הוא נחזה להיות סוחר סמים בעצמו, המחפש לרכוש סמים.",גזר דין  - נאשם  2
10,SH-18-10-44427-975,"על פי האמור בפרט האישום השני, ביום 13.6.2018 בשעה 14:32, נכנס הסוכן המשטרתי לקבוצה בשם ""קולומביה ישראל"" ביישומון הטלגרם, פנה לנאשם וביקש לרכוש סם מסוכן מסוג קוקאין, במשקל 10 גרם.",גזר דין  - נאשם  2
11,SH-18-10-44427-975,"השניים סיכמו את הפרטים ביניהם, ובהמשך, בשעה 16:11 לערך, פגש הסוכן בנאשם ובנאשם 3, אשר הגיעו ברכב מסוג סקודה, ל""ז 69-540-53 (להלן: רכב הסקודה).",גזר דין  - נאשם  2
12,SH-18-10-44427-975,"אחד הנאשמים העביר לסוכן קוקאין במשקל 9.9895 גרם נטו, והסוכן מסר בתמורה לנאשם 5,500 ₪.",גזר דין  - נאשם  2
13,SH-18-10-44427-975,"על פי האמור בפרט האישום הרביעי, ביום 16.7.2018, בשעה 13:47, פנה הסוכן, באמצעות היישומון אל נאשם 1 בבקשה לרכוש קוקאין במשקל 10 גרם.",גזר דין  - נאשם  2
14,SH-18-10-44427-975,השניים סיכמו על מחיר ומקום.,גזר דין  - נאשם  2
15,SH-18-10-44427-975,"בהמשך, בשעה 16:45 לערך הגיעו הנאשם ונאשם 1 למקום, ברכב מסוג סקודה, ל""ז 35-711-54, ונאשם 1 מסר לסוכן קוקאין במשקל 8 גרם נטו, תמורת 5,400 ₪.",גזר דין  - נאשם  2
16,SH-18-10-44427-975,"בין הצדדים לא הושגה הסכמה עונשית, אולם הוסכם ביניהם שהנאשם יופנה לשירות המבחן לצורך עריכת תסקיר לעונש.",גזר דין  - נאשם  2
17,SH-18-10-44427-975,"לבקשת ב""כ הנאשם, הופנה הנאשם במקביל לממונה על עבודות השירות, ומחוות הדעת שהתקבלה עולה שהנאשם נמצא מתאים לריצוי מאסר בעבודות שירות.",גזר דין  - נאשם  2
18,SH-18-10-44427-975,"להשלמת התמונה יצוין שדינו של נאשם 3 נגזר ביום 24.6.2019, והוטל עליו עונש של 5 חודשי מאסר בפועל, מאסר על תנאי, קנס בסך 4,000 ₪, התחייבות בסך 10,000 ₪, פסילה בפועל למשך 4 חודשים ופסילה על תנאי.",גזר דין  - נאשם  2
19,SH-18-10-44427-975,דינם של נאשמים 1 ו-4 טרם נגזר.,גזר דין  - נאשם  2
20,SH-18-10-44427-975,בפני בית המשפט הונחו שני תסקירים.,גזר דין  - נאשם  2
21,SH-18-10-44427-975,"מהתסקיר הראשון, מיום 18.6.2019, עולה שהנאשם כבן 22 ואב לילד כבן 4 חודשים, עובד כיום בחברת הסעות.",גזר דין  - נאשם  2
22,SH-18-10-44427-975,"הנאשם הועמד בפיקוח מעצרים למשך 6 חודשים, החל מנובמבר 2018.",גזר דין  - נאשם  2
23,SH-18-10-44427-975,"על אף שהגיע באופן סדיר למפגשים, התקשה הנאשם לקחת בהם חלק פעיל.",גזר דין  - נאשם  2
24,SH-18-10-44427-975,"בשים לב לאמור, התרשם שירות המבחן מיכולתו המוגבלת של הנאשם להעמיק בטיפול.",גזר דין  - נאשם  2
25,SH-18-10-44427-975,"בתוך כך צוין שניסיונות שיקום קודמים בהם נטל חלק כשלו, וענישה מקלה שהוטלה עליו בעבר לא הביאה להרתעה.",גזר דין  - נאשם  2
26,SH-18-10-44427-975,"בשל גורמי הסיכון הללו, התרשמה קצינת המבחן כי קיים סיכון להמשך מעורבות עבריינית חוזרת מצד הנאשם.",גזר דין  - נאשם  2
27,SH-18-10-44427-975,"לצד זאת צוין שהנאשם הביע חרטה על מעשיו, ובדיקות שתן שמסר נמצאו נקיות משרידי סם.",גזר דין  - נאשם  2
28,SH-18-10-44427-975,"נוכח התרשמות שירות המבחן מכך שהנאשם מיצה את יכולתו להיתרם מהליך טיפולי, לא ניתנה המלצה בכיוון זה, וכעונש מוחשי הומלץ להשית עליו מאסר לריצוי בדרך של עבודות שירות.",גזר דין  - נאשם  2
29,SH-18-10-44427-975,"בעניין זה צוין שהטלת עונש מאסר בפועל עלולה להפגיש את הנאשם עם אוכלוסייה בעלת נורמות עברייניות, מולה יתקשה להציב גבולות.",גזר דין  - נאשם  2
30,SH-18-10-44427-975,"מהתסקיר השני, מיום 7.10.2019, עולה שהנאשם המשיך להגיע לפגישות בשירות המבחן ולשתף תכנים בהתאם ליכולותיו.",גזר דין  - נאשם  2
31,SH-18-10-44427-975,"עם זאת, ועל אף שביטא נכונות להשתלב בהליך טיפולי, סברה קצינת המבחן שהנאשם מיצה את יכולתו להיתרם מההליך, וחזרה על מסקנתה לפיה אין מקום להעמידו בצו מבחן.",גזר דין  - נאשם  2
32,SH-18-10-44427-975,"מטעם המאשימה הוגש תדפיס מידע פלילי של הנאשם, מעודכן ליום 25.6.2019 (סומן יא/1).",גזר דין  - נאשם  2
33,SH-18-10-44427-975,"מטעם הנאשם העידה אשתו, גב' שלי אביטן.",גזר דין  - נאשם  2
34,SH-18-10-44427-975,"לדבריה, הנאשם גדל בתנאים קשים, ללא הורים, וכי שני בני הזוג לא רוצים שילדיהם יגדלו עם אב בבית הסוהר.",גזר דין  - נאשם  2
35,SH-18-10-44427-975,"עוד ציינה כי הנאשם הינו המפרנס העיקרי בבית, ושבנם הפעוט נולד אחרי שהנאשם נעצר.",גזר דין  - נאשם  2
36,SH-18-10-44427-975,"לדבריה, מעשיו של הנאשם היו בבחינת מעידה חד פעמית, וכי במידה שיחזור על מעשיו, אין בכוונתה להמשיך ולחיות עמו.",גזר דין  - נאשם  2
37,SH-18-10-44427-975,"על פי התרשמותה, הנאשם נמצא כיום במקום חיובי יותר: ""קם בבוקר, עבודה, חוזר, עוזר עם הילד, מקלחות, אוכל, הוא אבא מספר אחת.",גזר דין  - נאשם  2
38,SH-18-10-44427-975,טיעוני הצדדים ודברי הנאשם,גזר דין  - נאשם  2
39,SH-18-10-44427-975,"ב""כ המאשימה ציין את גילו הצעיר של הנאשם, ואת העובדה שבעברו שני גמרי דין.",גזר דין  - נאשם  2
40,SH-18-10-44427-975,"עוד הדגיש כי מדובר בעבירה של סחר בסמים המוגדרים כ""קשים"" והפנה לפסיקה, ממנה עולה כי גם במקרים ""קלים"" מושתים על סוחרי הסמים עונשים של מאסרים בפועל.",גזר דין  - נאשם  2
41,SH-18-10-44427-975,"עוד הדגיש כי הנאשם סחר בכמויות שאינן זניחות, ושמעשיו אינם בבחינת מעידה חד פעמית.",גזר דין  - נאשם  2
42,SH-18-10-44427-975,לזכות הנאשם צוינה הודאתו במיוחס לו.,גזר דין  - נאשם  2
43,SH-18-10-44427-975,"בהתייחס לגזר הדין  שהוטל על נאשם 3 ולעמדתה העונשית של המאשימה, שהגבילה עצמה לעונש של 5 חודשי מאסר, נטען כי חלקו של נאשם 3 במעשה העבירה היה קטן בהרבה מזה של הנאשם, שהינו המבצע העיקרי באישום השני.",גזר דין  - נאשם  2
44,SH-18-10-44427-975,"בשים לב למכלול הנסיבות, עתרה המאשימה לקביעת מתחם עונשי הנע בין 12 ל-24 חודשי מאסר בשל האישום השני, ומתחם הנע בין 8 ל-18 חודשי מאסר בגין האישום הרביעי, בו הורשע הנאשם בעבירת סיוע בלבד.",גזר דין  - נאשם  2
45,SH-18-10-44427-975,"לאור היעדר המלצה שיקומית עתרה המאשימה להשית על הנאשם עונש של 18 חודשי מאסר, לצד מאסר מותנה ארוך ומרתיע, קנס כספי, התחייבות, פסילת רישיון נהיגה, פסילה על תנאי וחילוט כלֵי הרכב והכסף המזומן, כמפורט בכתב האישום.",גזר דין  - נאשם  2
46,SH-18-10-44427-975,"ב""כ הנאשם הפנה בטיעוניו לכך שבזמן ביצוע העבירות היה הנאשם בן 22.",גזר דין  - נאשם  2
47,SH-18-10-44427-975,"עוד ציין שעל אף שלחובת הנאשם 2 גמרי דין, הרי שאלו התיישנו זה מכבר, אין לו כיום תיקים הממתינים לבירור דין, ומכאן שמדובר בהסתבכותו היחידה מאז.",גזר דין  - נאשם  2
48,SH-18-10-44427-975,"עוד טען כי הנאשם מגיע מרקע משפחתי קשה, ולמעשה גדל ללא הורים.",גזר דין  - נאשם  2
49,SH-18-10-44427-975,"למרות זאת נלחם הנאשם והשלים 12 שנות לימוד, נרשם ללימודי אנגלית ועובד בעבודה מסודרת, כאשר כל אלו מעידים על שאיפה לחיים נורמטיביים, על רצונו לגדל את בנו ועל כוונתו לפנות לדרך חדשה.",גזר דין  - נאשם  2
50,SH-18-10-44427-975,"אשר לכמויות הסם נטען שמאחר שהסם הוזמן על ידי הסוכן, הרי שהוא זה שלמעשה קבע את כמות הסם שנמכרה.",גזר דין  - נאשם  2
51,SH-18-10-44427-975,"בכל הנוגע לאישום הרביעי, נטען שחלקו של הנאשם הסתכם בכך שישב ברכב ולא עשה דבר.",גזר דין  - נאשם  2
52,SH-18-10-44427-975,"לשיטת ההגנה, מאותה סיבה שנקבע מתחם עונש הולם נמוך לנאשם 3, יש לקבוע מתחם דומה גם לנאשם, כאשר בשני האירועים לא היה ברור מי מהנוכחים מסר את הסמים לסוכן.",גזר דין  - נאשם  2
53,SH-18-10-44427-975,"אשר לנאשם 3 נטען כי להבדיל מהנאשם, היה לו עבר פלילי מכביד, הוא לא שיתף פעולה עם שירות המבחן ובדיקות שתן שמסר נמצאו שרידי סם.",גזר דין  - נאשם  2
54,SH-18-10-44427-975,"לעומת זאת, הנאשם הודה, הביע חרטה, שיתף פעולה בצורה מלאה, מסר בדיקות שתן נקיות ולקח חלק בקבוצות טיפוליות.",גזר דין  - נאשם  2
55,SH-18-10-44427-975,"נוכח גילו הצעיר של הנאשם ונוכח מסקנת שירות המבחן, לפיה הטלת עונש מאסר עלולה לפגוע בנאשם, עתר ב""כ הנאשם לאמץ את המלצת שירות המבחן ולהטיל עליו עונש מאסר שירוצה בדרך של עבודות שירות.",גזר דין  - נאשם  2
56,SH-18-10-44427-975,"אשר למשכם של עבודות השירות, הסכים שהנאשם ירצה 9 חודשים ללא ניכוי תקופה של כחודש וחצי בהם ישב במעצר.",גזר דין  - נאשם  2
57,SH-18-10-44427-975,לעניין פסילת רישיון הנהיגה של הנאשם טען כי בדיקות השתן של הנאשם נקיות ומכאן שלא נשקפת סכנה לציבור.,גזר דין  - נאשם  2
58,SH-18-10-44427-975,"יתרה מכך, מדובר בפרנסתו של הנאשם, המשמש כנהג הסעות מקצועי, ומכאן שניתן להסתפק בפסילה על תנאי בלבד.",גזר דין  - נאשם  2
59,SH-18-10-44427-975,"ב""כ הנאשם ביקש לתת משקל משמעותי להליך השיקומי אותו עבר הנאשם, ולסיכויי השיקום מחד גיסא, ולנזק שייגרם לחברה ככל שיישלח לריצוי עונש מאסר מאידך גיסא.",גזר דין  - נאשם  2
60,SH-18-10-44427-975,"ב""כ הנאשם הביע הסכמתו לחילוט הכסף המזומן, אולם לא התייחס בטיעוניו לעתירת המאשימה לחילוט שני כלי הרכב.",גזר דין  - נאשם  2
61,SH-18-10-44427-975,"הנאשם ניצל את זכות המילה האחרונה, הביע חרטה ולקח אחריות על מעשיו.",גזר דין  - נאשם  2
62,SH-18-10-44427-975,הנאשם הבטיח כי כיום הוא נמצא בדרך אחרת וכי הדברים שעשה לא יחזרו על עצמם.,גזר דין  - נאשם  2
63,SH-18-10-44427-975,"הנאשם סיפר שכיום הוא לומד אנגלית, שיתף שאינו רוצה להיכנס לבית הסוהר וביקש שבית המשפט יתחשב בו.",גזר דין  - נאשם  2
64,SH-18-10-44427-975,קביעת מתחם העונש ההולם,גזר דין  - נאשם  2
65,SH-18-10-44427-975,"בקביעת מתחם העונש ההולם למעשה העבירה יש לתת את הדעת לעיקרון המנחה בענישה, היינו קיומו של יחס הולם בין חומרת מעשה העבירה בנסיבותיו ומידת אשמתו של הנאשם, לבין סוג ומידת העונש המוטל עליו.",גזר דין  - נאשם  2
66,SH-18-10-44427-975,"לשם קביעת מתחם הענישה ההולם, בהתאם לעקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",גזר דין  - נאשם  2
67,SH-18-10-44427-975,"עבירות של סחר בסמים פוגעות בערך המוגן שעניינו הגנה על שלום הציבור, בריאותו, בטחונו האישי ורכושו.",הערך החברתי שנפגע כתוצאה מביצוע העבירה
68,SH-18-10-44427-975,"מן המפורסמות היא שהנזק הנגרם מנגע הסמים אינו הנזק שנגרם  רק למשתמשים, כי אם נזק לחברה כולה, הבא לידי ביטוי, בין היתר, בביצוען של עבירות פליליות נוספות על ידי קהל הצרכנים לצורך מימון הסם.",הערך החברתי שנפגע כתוצאה מביצוע העבירה
69,SH-18-10-44427-975,"זאת במיוחד בענייננו, כאשר המשיב נטל חלק פעיל בהוצאת התוכנית העבריינית אל הפועל.",הערך החברתי שנפגע כתוצאה מביצוע העבירה
70,SH-18-10-44427-975,"מן הראוי להשית על המשיב מאסר ממושך - לנוכח חומרת העבירות, היקף הסמים שניסה לייבא, מהות הסם, הישנות העבירות, עברו הפלילי בתחום הסמים וכִשלון ההרתעה במאסר הממושך שהושת עליו בעבר.",הערך החברתי שנפגע כתוצאה מביצוע העבירה
71,SH-18-10-44427-975,מתסקיר שירות המבחן עולה שהנאשם סחר בסמים על רקע חוב כספי לשוק האפור.,נסיבות הקשורות בביצוע העבירה
72,SH-18-10-44427-975,הנאשם שלל שימוש בסמים וצורך בהשגת מימון לסם.,נסיבות הקשורות בביצוע העבירה
73,SH-18-10-44427-975,"לצורך בחינת הנסיבות הקשורות לביצוע העבירות, יש לתת את הדעת לכך שהנאשם ביצע שתי עבירות שונות ונפרדות זו מזו, בהפרש זמנים של מעל לחודש ימים.",נסיבות הקשורות בביצוע העבירה
74,SH-18-10-44427-975,"חלקו של הנאשם בביצוע העבירה הראשונה בזמן (אישום 2) הינו משמעותי מזה של נאשם 3, שכן הסוכן יצר קשר עם הנאשם, הנאשם הצליח להשיג לסוכן את כמות הסם שביקש, שאינה מסתכמת במנה בודדת המיועדת לצריכה עצמית, אלא בכמות של 10 גרם קוקאין, היכולה להספיק לעשרות מנות, כל זאת בתוך פרק זמן קצר ביותר של שעה וחצי בלבד ממועד קיום השיחה הטלפונית ביניהם.",נסיבות הקשורות בביצוע העבירה
75,SH-18-10-44427-975,"באישום השני בזמן (אישום 4), סייע הנאשם לאחר, נאשם 1, שהוכר על ידי המאשימה כמבצע העיקרי, למכור קוקאין בכמות של כ-8 גרם בתמורה ל- 5,400 ₪.",נסיבות הקשורות בביצוע העבירה
76,SH-18-10-44427-975,"חבירת הנאשם לאנשים אחרים, בכל פעם לאדם אחר, מצביעה על התכנון שקדם לביצוע שתי העבירות, על נגישותו של הנאשם לקוקאין, ועל כך שלא פעל באופן חד פעמי.",נסיבות הקשורות בביצוע העבירה
77,SH-18-10-44427-975,הנאשם אף הצטייד מבעוד מועד בשני כלי רכב לצורך ביצוע עסקאות הסמים.,נסיבות הקשורות בביצוע העבירה
78,SH-18-10-44427-975,"מאחר ששתי העסקאות בוצעו אל מול סוכן משטרתי, הרי שלא נגרם בפועל נזק של ממש.",נסיבות הקשורות בביצוע העבירה
79,SH-18-10-44427-975,"מנגד, הנזק שיכול היה להיגרם כתוצאה מביצוע העבירות הינו רב, בשים לה לכמות הסמים, לסוג הסמים, ולעובדה שהיו אמורים להיות מופצים לציבור הרחב.",נסיבות הקשורות בביצוע העבירה
80,SH-18-10-44427-975,"מסקירת גזרי הדין בעבירות דומות, הן אלו שהוגשו מטעם המאשימה והן אלו שהוגשו מטעם ההגנה, עולה תמונה ברורה ועקבית, לפיה על סוחרי הסמים, לא כל שכן הסוחרים ב""סמים ""קשים"", יוטלו, ככלל, עונשי מאסר מאחורי סורג ובריח.",מדיניות הענישה הנוהגת
81,SH-18-10-44427-975,פסקי הדין שהוגשו מטעם המאשימה:,מדיניות הענישה הנוהגת
82,SH-18-10-44427-975,פסקי הדין שהוגשו מטם ההגנה:,מדיניות הענישה הנוהגת
83,SH-18-10-44427-975,"מהאמור עולה באופן חד משמעי שדרך המלך הינה השתת עונשי מאסר, לעתים מחמירים, על הסוחרים בסם מסוכן מסוג קוקאין, גם כאשר מדובר בכמויות קטנות מהמקרה שלפנינו בכל מכירה.",מדיניות הענישה הנוהגת
84,SH-18-10-44427-975,כלל נוסף הוא שחריגה מהמתחם תתאפשר מטעמי שיקום.,מדיניות הענישה הנוהגת
85,SH-18-10-44427-975,"עם זאת, חריגה זו יושמה, על פי רוב, במקרים בהם נמצא שהנאשם עבר הליך גמילה משמעותי מסמים [ראו המקרים שהוגשו מטעם ההגנה בעניין מצרי, בעניין טורג'מן, בעניין קואן ובעניין ונונו].",מדיניות הענישה הנוהגת
86,SH-18-10-44427-975,"נוכח כל האמור, אני קובע שמתחם העונש ההולם בגין עבירה של סחר בסם מסוכן מסוג קוקאין, במשקל 10 גרם, נע בין 12 ל-24 חודשי מאסר.",מדיניות הענישה הנוהגת
87,SH-18-10-44427-975,"המתחם העונשי בגין עבירה של סיוע לסחר בסם מסוכן, בנסיבות המקרה הנדון לפני, היינו – סם מסוכן מסוג קוקאין במשקל של 8 גרם, כאשר חלקו של המסייע אינו ברור ומכתב האישום עולה שהוא הסתכם בישיבה ברכב לצד המבצע העיקרי בזמן ביצוע המכירה, נע בין 3 ל-7 חודשי מאסר בפועל, כפי שנקבע בעניינו של נאשם 3.",מדיניות הענישה הנוהגת
88,SH-18-10-44427-975,במאמר מוסגר אציין שסיוע באופן אקטיבי יותר יכול היה להוביל לקביעת מתחם עונשי מחמיר יותר לעבירת הסיוע.,מדיניות הענישה הנוהגת
89,SH-18-10-44427-975,נסיבות שאינן קשורות בביצוע העבירה,מדיניות הענישה הנוהגת
90,SH-18-10-44427-975,מתסקיר שירות המבחן עולה שהנאשם החל לעבוד בחברת הסעות כ-3 חודשים טרם מעצרו.,מדיניות הענישה הנוהגת
91,SH-18-10-44427-975,"לחובת הנאשם שני גמרי דין (יא/1), מהשנים 2011 ו-2014 בעבירות של פירוק חלקים מרכב; העלבת עובד ציבור; ניסיון לתקיפת עובד ציבור; החזקת נכס חשוד כגנוב; נהיגת רכב מנועי ללא רישיון; הפרעה לשוטר והחזקת רכב החשוד כגנוב, בגינם הוטלו עליו עונשים שיקומיים.",מדיניות הענישה הנוהגת
92,SH-18-10-44427-975,"בהעדר טיפול, התרשם שירות המבחן כי גבולות פנימיים לא מגובשים אצל הנאשם, עשויים להביאו לבחור בפתרונות מהירים אך שוליים, לצורך קידום צרכיו האישיים, כאשר יימצא במצבי לחץ ומשבר, באופן המצביע על קיום סיכון להמשך מעורבות עבריינית חוזרת.",מדיניות הענישה הנוהגת
93,SH-18-10-44427-975,"מהתסקיר עולה שהנאשם ביטא שאיפות באשר לעתידו האישי והמקצועי, והביע נכונות להשתלב בהליך טיפולי במסגרת שירות המבחן.",מדיניות הענישה הנוהגת
94,SH-18-10-44427-975,"הנאשם אכן שולב בהליך ייעודי, הגיע באופן סדיר, גילה עניין בתכנים, עמד בכללי המסגרת והסמכות, ובדיקות שתן שמסר נמצאו נקיות.",מדיניות הענישה הנוהגת
95,SH-18-10-44427-975,"ואולם, לאחר שנמצא שהנאשם התקשה לשתף ולהעמיק במצבו, עדכן שירות המבחן שהנאשם מיצה את יכולתו להיתרם מההליך, וכי אין עוד מקום למעורבות טיפולית בעניינו.",מדיניות הענישה הנוהגת
96,SH-18-10-44427-975,עוד עולה מהתסקיר שניסיונות שיקום קודמים לא צלחו וכי בעונשים קודמים שהוטלו על הנאשם לא היה כדי להרתיעו מלשוב ולבצע עבירות.,מדיניות הענישה הנוהגת
97,SH-18-10-44427-975,"לזכות הנאשם יש לזקוף את הודאתו במיוחס לו, את לקיחת האחריות ואת החרטה שהביע.",מדיניות הענישה הנוהגת
98,SH-18-10-44427-975,"במצב דברים זה, לא מצאתי לחרוג ממתחמי הענישה שנקבעו מטעמי שיקום.",מדיניות הענישה הנוהגת
99,SH-18-10-44427-975,"לצד זאת מצאתי להתחשב בשאיפותיו החיוביות של הנאשם ובהליך השיקומי החלקי שעבר, כמו גם בהודאתו, בלקיחת האחריות על מעשיו ובעובדה שהוא לא ריצה בעבר עונש מאסר, כדי למקמו בחלק התחתון של המתחם.",מדיניות הענישה הנוהגת
100,SH-18-10-44427-975,"עוד אציין שמצאתי לדחות את טענת ההגנה לפיה מדובר ב""מעידה חד פעמית"", זאת בהתחשב בעובדה שמדובר בשני אירועי סחר נפרדים, הנפרסים על פני חודש ימים, בסוג הסם וכמותו בכל מכירה, ובעובדה שהנאשם חבר לאחרים על מנת לבצע את העסקאות.",מדיניות הענישה הנוהגת
101,SH-18-10-44427-975,בשולי הדברים אציין שלא נעלמה מעיני המלצת שירות המבחן שלא להטיל על הנאשם עונש מאסר בפועל.,מדיניות הענישה הנוהגת
102,SH-18-10-44427-975,"עם זאת, יש לזכור שהמלצת שירות המבחן כשמה כן היא, המלצה בלבד, כאשר שירות המבחן רואה לנגד עיניו בראש ובראשונה את הנאשם ואת שיקומו, בעוד שתפקידו של בית המשפט לגזור את עונשו של הנאשם מתוך ראיית התמונה הכוללת, תוך איזון כלל שיקולי הענישה (ראו: עניין חביף).",מדיניות הענישה הנוהגת
103,SH-18-10-44427-975,"במקרה שלפני הטלת עונש שאינו כולל רכיב של מאסר בפועל, יחטא לאינטרס הציבורי במלחמה בנגע הסמים ויפגע בצורה משמעותית בשיקולי ההרתעה.",מדיניות הענישה הנוהגת
104,SH-18-10-44427-975,"חילוט כלי הרכב והכסף המזומן - על אף הסכמת ההגנה לחילוט הכסף שנתפס, אינני מורה על חילוטו, זאת בשים לב להסכמת הצדדים במעמד הצגת ההסדר הדיוני ביום 21.1.2019, לפיה כל הכסף שנתפס יושב לידי הנאשם.",מדיניות הענישה הנוהגת
105,SH-18-10-44427-975,באותו מעמד אף הוסכם על השבת טרקטורון שנתפס אצל הנאשם.,מדיניות הענישה הנוהגת
106,SH-18-10-44427-975,"מטעם ההגנה לא נטען דבר לעניין עתירת המאשימה לחילוט רכב הסקודה, אולם אצא מנקודת הנחה שהיא מתנגדת לחילוטו.",מדיניות הענישה הנוהגת
107,SH-18-10-44427-975,סעיף 36א(א) לפקודה קובע כדלקמן:,מדיניות הענישה הנוהגת
108,SH-18-10-44427-975,"הורשע אדם בעבירה של עסקת סמים, יצווה בית המשפט, זולת אם סבר שלא לעשות כן מנימוקים מיוחדים שיפרט, כי בנוסף לכל עונש יחולט לאוצר המדינה כל רכוש שהוא –",מדיניות הענישה הנוהגת
109,SH-18-10-44427-975,(1)	רכוש ששימש או נועד לשמש כאמצעי לביצוע העבירה או ששימש או נועד לשמש כדי לאפשר את ביצוע העבירה;,מדיניות הענישה הנוהגת
110,SH-18-10-44427-975,מעובדות כתב האישום בהן הודה הנאשם עולה באופן ברור שבאישום השני הגיע הנאשם למקום המפגש כשהוא עצמו נוהג ברכב הסקודה.,מדיניות הענישה הנוהגת
111,SH-18-10-44427-975,"ברכב זה הגיעו הן הסמים והן הסוחרים למקום המפגש, ובתוכו התבצעה עסקת הסמים, כאשר הנאשם וחברו נותרו לשבת בתוכו במהלך ביצוע העסקה.",מדיניות הענישה הנוהגת
112,SH-18-10-44427-975,"משנמצא שהנאשם השתמש בכלי הרכב, ושכלי הרכב אפשר את ביצוע העבירה, ובהעדר ""נימוקים מיוחדים"" להימנע מכך, מצאתי להורות על חילוטו.",מדיניות הענישה הנוהגת
113,SH-18-10-44427-975,"פסילה מלהחזיק רישיון נהיגה - מאותם טעמים ממש, משנמצא שהנאשם הוא שנהג בכל אחד מכלי הרכב בשני המועדים, מצאתי לפסול את הנאשם בפועל מלהחזיק או לקבל רישיון נהיגה מתוקף סמכותי לפי סעיף 37א(א) לפקודה.",מדיניות הענישה הנוהגת
114,SH-18-10-44427-975,קנס - הנאשם סחר בסמים במטרה להתעשר בקלות ובמהירות מבלי להתחשב בבריאות הציבור ובהעמדתו בסכנה.,מדיניות הענישה הנוהגת
115,SH-18-10-44427-975,"לפיכך, ובשים לב לשווי כל אחת מהעסקאות, יש מקום להטיל על הנאשם קנס כספי.",מדיניות הענישה הנוהגת
116,SH-18-10-44427-975,"ואולם, בשים לב לעובדה שהוא עתיד לרצות עונש מאסר, מצבו הכלכלי, והעובדה שבכוונתי להורות על חילוט הרכב, מצאתי להטיל על הנאשם קנס סמלי בלבד ולחייבו לחתום על התחייבות בסכום משמעותי, זאת בשים לב להלכה לפיה יש להתחשב ביכולתו הכלכלית של נאשם לצורך קביעת גובה הקנס שיוטל עליו, ובכלל זה בפרק הזמן בו לא יוכל לפרנס את משפחתו בשל ריצוי עונש מאסר [ראו: עניין סמאדה, פסקה 45].",מדיניות הענישה הנוהגת
117,SH-18-10-44427-975,"נוכח כל האמור, אני גוזר על הנאשם את העונשים הבאים:",מדיניות הענישה הנוהגת
118,SH-18-10-44427-975,א.,מדיניות הענישה הנוהגת
119,SH-18-10-44427-975,"מאסר בפועל למשך 15 חודשים, בניכוי הימים בהם ישב במעצר בין תאריכים 10.10.2018-25.11.2018.",מדיניות הענישה הנוהגת
120,SH-18-10-44427-975,"הנאשם יתייצב לריצוי עונשו במתקן הכליאה ""ניצן"", ביום 12.1.2020 עד השעה 08:00, או על פי החלטת שב""ס, כשברשותו תעודת זהות או דרכון ועותק מגזר הדין.",מדיניות הענישה הנוהגת
121,SH-18-10-44427-975,"על ב""כ הנאשם לתאם את כניסתו למאסר, כולל האפשרות למיון מוקדם, עם ענף אבחון ומיון של שב""ס, טלפונים 08-9787377, 08-9787336.",מדיניות הענישה הנוהגת
122,SH-18-10-44427-975,ב.,מדיניות הענישה הנוהגת
123,SH-18-10-44427-975,"מאסר למשך 9 חודשים, אותו לא ירצה הנאשם אלא אם יעבור בתוך תקופה של 3 שנים מיום שחרורו על עבירה מסוג פשע לפי פקודת הסמים המסוכנים.",מדיניות הענישה הנוהגת
124,SH-18-10-44427-975,"ג.	קנס בסך 3,000 ₪ או חודש מאסר תמורתו.",מדיניות הענישה הנוהגת
125,SH-18-10-44427-975,הקנס ישולם עד ליום 1.1.2020.,מדיניות הענישה הנוהגת
126,SH-18-10-44427-975,ד.,מדיניות הענישה הנוהגת
127,SH-18-10-44427-975,"התחייבות בסך 15,000 ש""ח להימנע בתוך תקופה של 3 שנים מיום שחרורו ממאסר מביצוע עבירת פשע לפי פקודת הסמים המסוכנים .",מדיניות הענישה הנוהגת
128,SH-18-10-44427-975,ההתחייבות תיחתם עד ליום 1.12.2019.,מדיניות הענישה הנוהגת
129,SH-18-10-44427-975,"לא תיחתם ההתחייבות, ייאסר הנאשם למשך חודש ימים.",מדיניות הענישה הנוהגת
130,SH-18-10-44427-975,ה.,מדיניות הענישה הנוהגת
131,SH-18-10-44427-975,פסילה בפועל מלהזיק או לקבל רישיון נהיגה למשך 6 חודשים.,מדיניות הענישה הנוהגת
132,SH-18-10-44427-975,"בהתאם לסמכותי לפי סעיף 37א(א2) לפקודה, אני קובע שהפסילה תיכנס לתוקף ביום גמר ריצוי עונש המאסר.",מדיניות הענישה הנוהגת
133,SH-18-10-44427-975,הנאשם יפקיד את רישיון הנהיגה שלו במזכירות בית המשפט בטרם יחל לרצות את עונש המאסר.,מדיניות הענישה הנוהגת
134,SH-18-10-44427-975,ו.,מדיניות הענישה הנוהגת
135,SH-18-10-44427-975,"פסילה על תנאי מלהחזיק או לקבל רישיון נהיגה למשך 6 חודשים, והתנאי הוא שהנאשם לא יעבור על עבירה לפי פקודת הסמים המסוכנים במשך שנתיים מיום שחרורו.",מדיניות הענישה הנוהגת
136,SH-18-10-44427-975,ז.,מדיניות הענישה הנוהגת
137,SH-18-10-44427-975,אני מכריז על הנאשם סוחר סמים ומורה על חילוט רכב סקודה ל.ז. 83-696-34.,מדיניות הענישה הנוהגת
138,SH-18-10-44427-975,ההתחייבות והערבויות שנחתמו וכן הפיקדון שהופקד לצורך שחרורו של הנאשם במסגרת הליכי המעצר ישמשו להבטחת התייצבותו לריצוי עונש המאסר.,מדיניות הענישה הנוהגת
139,SH-18-10-44427-975,"לאחר תחילת ריצוי עונש המאסר, יושבו כספים שהופקדו לידי הנאשם, כפוף לכל מניעה חוקית אחרת, לרבות עיקול.",מדיניות הענישה הנוהגת
140,SH-18-10-44427-975,"ככל שחויבו ערֵבים להפקיד כסף יושב הכסף לידיהם, כפוף לכל מניעה חוקית אחרת, לרבות עיקול.",מדיניות הענישה הנוהגת
141,SH-18-10-44427-975,ניתן בזאת צו עיכוב יציאה מהארץ.,מדיניות הענישה הנוהגת
142,SH-18-10-44427-975,"ככל שהדבר טרם נעשה, יפקיד הנאשם את דרכונו במזכירות בית המשפט לא יאוחר מיום 26.11.2019.",מדיניות הענישה הנוהגת
143,SH-18-10-44427-975,ניתן בזאת צו כללי למוצגים.,מדיניות הענישה הנוהגת
144,SH-18-10-44427-975,הסמים יושמדו.,מדיניות הענישה הנוהגת
145,SH-18-10-44427-975,המזכירות תעביר העתק ההחלטה לשירות המבחן.,מדיניות הענישה הנוהגת
146,SH-18-10-44427-975,זכות ערעור לבית המשפט המחוזי בתוך 45 ימים.,מדיניות הענישה הנוהגת
147,SH-18-10-44427-975,"5129371ניתן היום,  כ""ז חשוון תש""פ, 25 נובמבר 2019, בנוכחות הצדדים.",מדיניות הענישה הנוהגת
