,verdict,text,part
0,ME-20-12-73906-693,באמצעות פרקליטות מחוז תל-אביב (פלילי),מדינת ישראל
1,ME-20-12-73906-693,"על-ידי ב""כ עו""ד לילך כץ",מדינת ישראל
4,ME-20-12-73906-693,מיכאל קניובסקי ת.ז. xxxxxxxxxx,הנאשם:
5,ME-20-12-73906-693,"על-ידי ב""כ עו""ד שי נודל",הנאשם:
8,ME-20-12-73906-693,"פקודת הסמים המסוכנים [נוסח חדש], תשל""ג-1973: סע'  6, 10",הנאשם:
9,ME-20-12-73906-693,"חוק העונשין, תשל""ז-1977: סע'  400",הנאשם:
14,ME-20-12-73906-693,"הנאשם הורשע על יסוד הודאתו בעבירות של ייצור, הכנה והפקת סמים מסוכנים, לפי סעיף 6 לפקודת הסמים המסוכנים; החזקת כלים המשמשים להכנת סם מסוכן או לצריכתו, לפי סעיף 10 רישא לפקודה; ונטילת חשמל שלא כדין, לפי סעיף 400 לחוק העונשין.",גזר דין
15,ME-20-12-73906-693,"על-פי עובדות כתב האישום המתוקן, הנאשם הקים מעבדה לגידול והפקת סם מסוכן מסוג קנבוס במחסן של דירה ששכר בתל-אביב, בו גידל והחזיק 215 שתילים במשקל כולל של 100 ק""ג נטו במשך כחודשיים.",גזר דין
16,ME-20-12-73906-693,"המעבדה כללה 43 שנאים, 15 מאווררים, 40 מנורות, 3 מפוחים, 2 מסננים, 3 מזגנים, 4 מדי טמפרטורה ו- 191 אדניות.",גזר דין
17,ME-20-12-73906-693,"זאת ועוד, לשם תפעול המעבדה והספקת החשמל הדרוש לפעילותה, התחבר הנאשם באופן לא חוקי לקו ההזנה של הבניין באמצעות מהדקי תיל אווירי מבודד ונטל חשמל שלא כדין.",גזר דין
18,ME-20-12-73906-693,"הסדר הטיעון שגובש בין הצדדים כלל את תיקונו של כתב האישום מבלי שגובשה הסכמה לעניין העונש, ובהקשר זה טען כל צד על-פי מיטב שיקול דעתו.",גזר דין
19,ME-20-12-73906-693,הנאשם הופנה לשירות המבחן לקבלת תסקיר עובר לשלב הטיעונים לעונש.,גזר דין
20,ME-20-12-73906-693,"להשלמת התמונה יצוין, כי ביום 31.8.2021 התקבל בעניינו של הנאשם תסקיר שירות מבחן אשר כלל, באופן מפתיע, המלצה סופית על אף שהנאשם טרם שולב בהליך טיפולי.",גזר דין
21,ME-20-12-73906-693,"נוכח קושי זה בעמדת שירות המבחן, מצאתי להורות על המשך מעקב אחר השתלבותו של הנאשם בהליך טיפולי וקבלת תסקיר נוסף.",גזר דין
22,ME-20-12-73906-693,"התסקיר הבא, מיום 31.1.2022 כלל, פעם נוספת, המלצה סופית (להסתפקות בעונש מאסר לריצוי בדרך של עבודות שירות), על אף שהנאשם השתתף רק בארבעה מפגשים שנערכו במסגרת קבוצה טיפולית.",גזר דין
23,ME-20-12-73906-693,"בהחלטתי מיום 15.2.2022 ציינתי כי סיום ההליך בדרך של עבודות שירות בתיק מעבדת סמים, במשקל 100 ק""ג, הוא אקט חריג שבחריגים ואינו יכול להתיישב עם הליך טיפולי שכלל השתתפות בארבעה מפגשים טיפוליים בלבד.",גזר דין
24,ME-20-12-73906-693,"אשר על כן, ובהסכמת הצדדים, הוריתי על המשך מעקב אחר התקדמות הנאשם בהליך הטיפולי לתקופה קצובה נוספת.",גזר דין
25,ME-20-12-73906-693,ביום 17.5.2022 התקבל התסקיר האחרון בעניינו של הנאשם.,גזר דין
26,ME-20-12-73906-693,"כאמור, בעניינו של הנאשם נערכו שלושה תסקירים.",גזר דין
27,ME-20-12-73906-693,"בתסקיר הראשון, התייחס שירות המבחן לנתוניו האישיים של הנאשם, לנסיבות חייו ולהתייחסותו לביצוע העבירות.",גזר דין
28,ME-20-12-73906-693,"הנאשם בן 24, מתגורר עם בת זוגו ושלושת ילדיהם (בגילאי שנה וחצי ועד ארבע) בדירה בתל-אביב ורואה במשפחתו עוגן ומקור ליציבות ושייכות.",גזר דין
29,ME-20-12-73906-693,לנאשם 10 שנות לימוד.,גזר דין
30,ME-20-12-73906-693,בהיותו בן 12 שולב בפנימיה על ידי משרד הרווחה על רקע בקשת הוריו נוכח הקשיים שחוו בגידול ילדיהם.,גזר דין
31,ME-20-12-73906-693,הנאשם לא גויס לצבא על רקע מעורבות פלילית.,גזר דין
32,ME-20-12-73906-693,"עבד בתחום התקנת מזגנים כחמש שנים עד להוצאתו לחל""ת נוכח התפרצות מגפת הקורונה ומאותה עת חלה לדבריו הדרדרות ומצוקה כלכלית.",גזר דין
33,ME-20-12-73906-693,"מאז מעצרו ועד היום עובד, כשהוא נתון לפיקוח, בתחום השיפוצים יחד עם אחיו.",גזר דין
34,ME-20-12-73906-693,"לחובתו רישום פלילי ללא הרשעה מהיותו נער, והרשעה אחת משנת 2020 בגין שבל""ר בגינה נדון למאסר על תנאי והתחייבות.",גזר דין
35,ME-20-12-73906-693,"מלבד התיק הנוכחי תלויים נגדו שני תיקי מב""ד נוספים משנת 2021 שעניינם תקיפת בת זוג.",גזר דין
36,ME-20-12-73906-693,"לדבריו, בתקופה האחרונה התגלעו בינו לבין בת זוגו פערים על רקע מצבם הכלכלי שגרמו למתח ולוויכוחים רבים שלוו באלימות מילולית האחד כלפי השנייה.",גזר דין
37,ME-20-12-73906-693,"לדברי הנאשם, ביצע את העבירות על רקע מצוקה כלכלית קשה, בין היתר, בשל יציאתו לחל""ת נוכח התפרצות מגפת הקורונה וקושי לפרנס את משפחתו באופן בסיסי ולאורך זמן כך שנאלץ לפנות לגורמים פרטיים לצורך קבלת הלוואה כספית.",גזר דין
38,ME-20-12-73906-693,"משהתקשה להחזיר חובותיו, קיבל איומים על חייו ועל כן פעל על-פי דרישתם של הגורמים השוליים וגידל סמים בדירה.",גזר דין
39,ME-20-12-73906-693,"הנאשם קיבל אחריות, ביטא הבנה לחומרת מעשיו והביע חרטה.",גזר דין
40,ME-20-12-73906-693,"לדבריו, ערך חשבון נפש פנימי והפיק לקחים.",גזר דין
41,ME-20-12-73906-693,הביע מוטיבציה ורצון להשתלב בהמשך בהליך טיפולי.,גזר דין
42,ME-20-12-73906-693,"על-פי האמור בתסקיר, הנאשם הגיע לפגישות בשירות המבחן בזמן וכנדרש, שיתף פעולה וענה על השאלות באופן פתוח וכנה.",גזר דין
43,ME-20-12-73906-693,"שירות המבחן התרשם מבחור צעיר שגדל במערכת משפחתית מורכבת, כשהוא נעדר גורמי תמיכה והכוונה בחייו, תוך שהיה חשוף להזנחה ריגשית שהובילה לקושי בהתמודדות עם גבולות ולנטייה לפנות למענים שוליים בעת קושי ומצוקה.",גזר דין
44,ME-20-12-73906-693,"להתרשמות שירות המבחן, הנאשם ביצע את העבירות על רקע משבר כלכלי קשה שחווה, היעדר כלים להתמודדות עם קשייו, תסכול, לחץ ותחושת חוסר אונים ממצבו.",גזר דין
45,ME-20-12-73906-693,"כאמור, שירות המבחן המליץ על הטלת עונש מאסר לריצוי בעבודות שירות לצד צו מבחן למשך שנה.",גזר דין
46,ME-20-12-73906-693,"בתסקיר השני צוין כי הנאשם השתלב בקבוצה טיפולית ארוכת טווח לעוברי חוק מבוגרים המתקיימת אחת לשבוע, מגיע בזמן לכל המפגשים ומשתף פעולה באופן מלא.",גזר דין
47,ME-20-12-73906-693,"על אף השלב הראשוני בו הקבוצה מצויה, הנאשם מבטא מוטיבציה פנימית גבוהה לערוך שינוי באורחות חייו ומגלה מחויבות רבה להליך הטיפולי.",גזר דין
48,ME-20-12-73906-693,"מהשיחות עמו עלה, כי בשל מצב נפשי ירוד וחרדות מהן סובל, קיבל אישור לשימוש קנביס רפואי.",גזר דין
49,ME-20-12-73906-693,שירות המבחן חזר על המלצתו לאמץ את הפן הטיפולי-שיקומי ולאפשר המשך הליך שיקום במסגרת צו מבחן במקביל להטלת עונש מאסר לריצוי בעבודות שירות וזאת לאור שיתוף הפעולה שהנאשם מגלה והתגייסותו להמשך טיפול ארוך טווח.,גזר דין
50,ME-20-12-73906-693,בתסקיר השלישי עמד שירות המבחן על התמדתו של הנאשם בעבודתו בשיפוצים והשתתפותו הקבועה והפעילה בקבוצה הטיפולית בה שולב.,גזר דין
51,ME-20-12-73906-693,"לשיטת שירות המבחן, הנאשם מצליח ליצור קשר חיובי ופתוח עם חברי הקבוצה, משתף מעולמו הפנימי בפתיחות, עושה מאמצים להתבונן בביקורתיות על דפוסיו הבעייתיים ומביע נכונות להמשיך בהליך בטיפולי במסגרת הטיפול הקבוצתי.",גזר דין
52,ME-20-12-73906-693,"בחלק ההמלצות, שירות המבחן המליץ פעם נוספת להסתפק במאסר לריצוי בדרך של עבודות שירות לצד הטלת צו מבחן למשך שנה.",גזר דין
53,ME-20-12-73906-693,"התביעה, באמצעות עו""ד לילך כץ, התנגדה להמלצת שירות המבחן להטלת עונש מאסר לריצוי בדרך של עבודות שירות וטענה כי מדובר בהמלצה אשר חורגת באופן קיצוני מהענישה הנהוגה בנסיבות העניין.",גזר דין
54,ME-20-12-73906-693,"בהקשר זה נטען, כי אין הלימה בין אמירות שליליות מסוימות שצוינו בתסקירים לבין ההמלצה העונשית הסופית וכי מדובר בנאשם כמעט נורמטיבי, שאינו מכור לסמים ואינו בתחלואה כפולה ועל כן לא ברור עד כמה הליך השיקום בנסיבות אלה רלוונטי.",גזר דין
55,ME-20-12-73906-693,"התביעה סבורה כי אין בדרך הטיפולית שעבר הנאשם כדי להצדיק סטייה ממתחם העונש ההולם, אלא לכל היותר, יש בה - בצירוף גילו הצעיר של הנאשם, הודאתו, נטילת האחריות ועברו הפלילי המינורי - כדי למקם את עונשו של הנאשם בתחתית המתחם, לצד עונשים נלווים.",גזר דין
56,ME-20-12-73906-693,"בשים לב לחומרת העבירות ונפיצותן, למניע הכלכלי לביצוען ולכמות הסם שהופק במעבדה - עתרה התביעה למתחם ענישה שנע בין 36 ל- 54 חודשי מאסר.",גזר דין
57,ME-20-12-73906-693,"הסנגור, עו""ד שי נודל, התייחס לנתוניו של הנאשם וטען כי יש ליתן משקל משמעותי להליך הטיפולי שעבר הנאשם באופן של הסתפקות ברכיבי הענישה שהוצעו על-ידי שירות המבחן, או לחלופין לדחות את מתן גזר הדין כדי ליתן לנאשם אפשרות להמשיך ולהעמיק בהליכי השיקום.",גזר דין
58,ME-20-12-73906-693,הסנגור טען כי עסקינן בנאשם שנולד להורים לא יהודים ובשל כך המעמד שלו בארץ נותר בסימן שאלה ומלווה אותו עד היום כי לטענתו אינו יכול להתחתן ברבנות ועל רקע אי הוודאות גם לא גויס לצבא.,גזר דין
59,ME-20-12-73906-693,"לטענת הסנגור, הנאשם חווה ילדות קשה ומורכבת שנבעה, בין היתר, מקשיי שפה והסתגלות, הבדלי מנטליות, תחושת דחייה מהסביבה ומעבר לפנימיה עקב העדר מסוגלות הורית.",גזר דין
60,ME-20-12-73906-693,"כל אלו גרמו לנאשם לבעיות התנהגותיות, התנהגות אלימה, תחושת חוסר שייכות ואף הסתבכות בפלילים.",גזר דין
61,ME-20-12-73906-693,עוד התייחס הסנגור למשבר הכלכלי אליו נקלע הנאשם ולמעורבותו בביצוע העבירות וציין כי בשנים האחרונות מאז שהתמסד ונולדו לו ילדים ועד למעצרו - ניהל חיים נורמטיביים לחלוטין.,גזר דין
62,ME-20-12-73906-693,"התפנית התרחשה, לטענתו, עם פרוץ מגפת הקורונה, עת הוצא לחל""ת ולא היה לו כסף למטרנה ולחיתולים ולא היה לו למי לפנות בבקשת עזרה: ""לאחר שבכל מוסד בנקאי לא נתנו לו הלוואות, הוא פנה לגורמים חוץ בנקאיים וביקש הלוואה, והקורונה המשיכה וכשהתחיל לאחר בתשלומים ולא היה מאיפה לשלם את ההלוואה התחילו לדפוק בדלת ולקבל איומים ובשתיים לפנות בוקר הוא ואשתו מתעוררים עם דפיקות בדלת ואיומים ויש לו שני תינוקות.",גזר דין
63,ME-20-12-73906-693,..,גזר דין
64,ME-20-12-73906-693,אמרו לו 'אם לא תהיה קוף לא יהיה טוב.,גזר דין
65,ME-20-12-73906-693,"או שתחזיר את הכסף' כשכולם ידעו שאין מאיפה להחזיר..."" (פרוטו' עמ' 10 ש' 4-1, ש' 16-15).",גזר דין
66,ME-20-12-73906-693,"ביחס להליך הטיפולי נטען כי החל מהרגע בו שולב הנאשם בקבוצה לעצורי בית, הוא החל להרגיש שלמישהו אכפת ממנו - תחושה שהייתה חדשה וזרה לו.",גזר דין
67,ME-20-12-73906-693,"עוד הוסיף כי הנאשם הביע חרטה, לקח אחריות, גילה הבנה לחומרת העבירות, הביע מוטיבציה גבוהה לעריכת שינוי בחייו, התמיד בהגעתו לכל המפגשים, שיתף פעולה באופן מלא וזכה לשלושה תסקירים חיוביים ועקביים בהמלצה העונשית.",גזר דין
68,ME-20-12-73906-693,הסנגור סבר כי הרף התחתון של המתחם העונש ההולם עומד על 18 חודשי מאסר אולם עתר כאמור לאמץ את המלצתו העונשית של שירות המבחן או לחלופין לדחות את מתן גזר הדין לצורך המשך ההליך השיקומי.,גזר דין
69,ME-20-12-73906-693,"הנאשם בדברו האחרון לעניין העונש תיאר אף הוא את נסיבות חייו האישיות והמשפחתיות המורכבות והביע חרטה על מעשיו: ""כיום אני יודע לקחת אחריות על מה שאני עושה, אני רוצה לתקן כל מה שעשיתי לא טוב, יש לי שלושה ילדים אני רוצה לתת להם את החיים הכי מוצלחים שיש, ולהיות אבא - לא כמו שהיה לי בבית.",גזר דין
70,ME-20-12-73906-693,"אני מביע חרטה על כל מה שאני עושה, ובאמת מבקש שיתחשבו בהליך השיקומי שלי כי אני רוצה להוכיח את עצמי קודם כל למשפחה שלי וגם לבית משפט..."" (פרוטו' עמ' 12 ש' 26-23).",גזר דין
71,ME-20-12-73906-693,"החומרה הטמונה במעשים כגון אלו שביצע הנאשם, ידועה ומוכרת, ובתי המשפט חזרו על כך פעם אחר פעם.",דיון והכרעה
72,ME-20-12-73906-693,"מדובר במעשים אשר פוגעים במגוון ערכים חברתיים, ובהם הגנה על הציבור מפני הנזקים הישירים שנגרמים לגופם של הצרכנים הפוטנציאליים, והנזקים העקיפים שנגרמים כתוצאה מביצוע עבירות רכוש ואלימות, הנלוות לצריכת הסם.",דיון והכרעה
73,ME-20-12-73906-693,"ריבוי המקרים של הקמת מעבדות לגידול סמים הפך בעת האחרונה לתופעה נפוצה ומסוכנת המחייבת ענישה הולמת, גם מקום בו מדובר בסמים ""קלים"" כגון קנבוס.",דיון והכרעה
74,ME-20-12-73906-693,מידת הפגיעה בערכים המוגנים צריכה להילמד מאופייה של המעבדה; מכמות השתילים; ומכמות הסם.,דיון והכרעה
75,ME-20-12-73906-693,"אשר לאופייה של המעבדה - מדובר במעבדה ""רגילה"", שהכילה ציוד המוחזק דרך קבע במעבדות.",דיון והכרעה
76,ME-20-12-73906-693,"בנסיבות התיק דנא התרחש אירוע עברייני נוסף של גניבת חשמל, אשר רלוונטי אף הוא לקביעת המתחם, ויש בו כדי לייצר הבחנה מסוימת, גם אם אינה משמעותית, בין מעבדה אחת לאחרת.",דיון והכרעה
77,ME-20-12-73906-693,"אשר לכמות השתילים - מדובר בכמות משמעותית (215), וכנלמד מסקירת הפסיקה הרלוונטית, לא מן הנמנע כי ככל שגילויה של המעבדה היה מתעכב, כמות הסם הייתה משמעותית יותר.",דיון והכרעה
78,ME-20-12-73906-693,"אשר לכמות הסם - הרי שמדובר בכמות לא מבוטלת (100 ק""ג), כך שהנזק הפוטנציאלי ממעשיו של הנאשם עשוי היה להיות משמעותי ביותר, וכך גם הפגיעה בערכים המוגנים.",דיון והכרעה
79,ME-20-12-73906-693,"יחד עם זאת, הנזק הקונקרטי נמנע מאחר שהנאשם נתפס טרם הפצת הסמים.",דיון והכרעה
80,ME-20-12-73906-693,"בהינתן כמות השתילים, כמות הסם ורכיב ""נטילת החשמל"", ניתן לומר כי הפגיעה בערכים המוגנים היא בעוצמה משמעותית.",דיון והכרעה
81,ME-20-12-73906-693,"במסגרת הנסיבות הקשורות בביצוע העבירה, יש אף ליתן את הדעת לתכנון שקדם לביצוע העבירה, אשר בא לידי ביטוי בשכירת דירה, בהמרת המחסן למעבדה ובהתקנת הציוד הרלוונטי - שנאים, מאווררים, מנורות, מפוחים, מסננים, מזגנים, מדי טמפרטורה ואדניות.",דיון והכרעה
82,ME-20-12-73906-693,הנאשם אף התחבר שלא כדין לרשת החשמל לצורך תפעול הציוד ששימוש לגידול הסם.,דיון והכרעה
83,ME-20-12-73906-693,"לטענת הסנגור, הנאשם שימש כ'קוף' על רקע קושי בהחזרת הלוואות שנטל מגורמים עבריינים.",דיון והכרעה
84,ME-20-12-73906-693,"סבורני כי אין בטענת הגנה זו כדי להוריד מחלקו של הנאשם בנסיבות העניין, שכן גם אם מאחורי המעבדה עומדים גורמים נוספים או אחרים, עדיין יש לראות בנאשם - וכך עולה גם מהודאתו - חוליה חיונית ומשמעותית בשרשרת הפקת הסם.",דיון והכרעה
85,ME-20-12-73906-693,שקלתי גם את הסיבות הכלכליות שהביאו את הנאשם לבצע את העבירות כפי שטען הסנגור וכפי שצוין בתסקיר.,דיון והכרעה
86,ME-20-12-73906-693,"בבחינת מדיניות הענישה הנוהגת, מצאתי את פסקי הדין הבאים כרלוונטיים:",דיון והכרעה
87,ME-20-12-73906-693,"ענייננו חמור יותר בשל רכיב ""נטילת החשמל"" שאינו קיים בעניינו של פוקלונסקי.",דיון והכרעה
88,ME-20-12-73906-693,"כמות הסם שנתפסה אצל הנאשם מעט גדולה יותר מזו שנתפסה אצל חן (100 ק""ג לעומת 90 ק""ג).",דיון והכרעה
89,ME-20-12-73906-693,"ענייננו חמור יותר מעניינו של אברג'יל הן נוכח העובדה כי כמות הסם גדולה יותר (100 ק""ג לעומת 80 ק""ג) והן נוכח רכיב נטילת החשמל שאינו קיים בעניינו של אברג'יל.",דיון והכרעה
90,ME-20-12-73906-693,"עניין זנזורי - המערער הורשע בעבירות של ייצור, הכנה והפקה של סם מסוגן מסוג קנבוס, קשירת קשר לפשע ושיבוש מהלכי משפט לאחר שהקים מעבדה לגידול קנבוס בה נתפסו 137.6 ק""ג של סם.",דיון והכרעה
91,ME-20-12-73906-693,נקבע מתחם ענישה שנע בין 36 ל- 56 חודשי מאסר בפועל.,דיון והכרעה
92,ME-20-12-73906-693,"על המערער הושת מאסר בפועל של 26 חודשים, וזאת בשל הסיכוי הממשי לשיקום.",דיון והכרעה
93,ME-20-12-73906-693,בית המשפט עליון דחה את הערעור על חומרת העונש.,דיון והכרעה
94,ME-20-12-73906-693,המקרה של זנזורי חמור יותר מענייננו ביחס לכמות הסם שנתפסה ועל כן מתחם הענישה שנקבע גבוה.,דיון והכרעה
95,ME-20-12-73906-693,"ענייננו לכאורה חמור יותר מעניינו של הנאשם לירן סבן, הן נוכח רכיב ""נטילת החשמל"" והן נוכח כמות הסם.",דיון והכרעה
96,ME-20-12-73906-693,גם ביחס למקרה זה ענייננו חמור יותר מאותם טעמים שפורטו לעיל.,דיון והכרעה
97,ME-20-12-73906-693,"בעניינו של פלופסקי, הגם שדובר בכמות סם שאינה מבוטלת, היא עדיין הייתה מצויה בסמוך לאותו קו תפר המבחין בין תיקי מעבדות המוגשים לבתי משפט השלום לתיקי המעבדות המוגשים לבתי המשפט המחוזיים על פי מדיניות העמדה לדין של התביעה.",דיון והכרעה
98,ME-20-12-73906-693,"בענייננו הכמות שנתפסה כפולה מזו של פלופסקי, ומחייבת מתחם ענישה מחמיר יותר.",דיון והכרעה
99,ME-20-12-73906-693,"לציין כי במקרה זה, אין עסקינן במי שהורשע גם בנטילת חשמל.",דיון והכרעה
100,ME-20-12-73906-693,סיכום - מתחם העונש ההולם,דיון והכרעה
101,ME-20-12-73906-693,"כפי שניתן להיווכח, בעבירות סמים, מטבע הדברים, קיים מנעד ענישה רחב  ואכן, כפי שהגיש כל אחד מהצדדים, ניתן למצוא פסיקה מחמירה ופסיקה מקלה.",דיון והכרעה
102,ME-20-12-73906-693,"יחד עם זאת, המקרים אותם סקרתי לעיל משקפים את הקו המרכזי הנוהג בפסיקה ואת עמדתו העדכנית של בית המשפט העליון בעבירות שעניינן הקמת מעבדות לגידול סמים בהיקפים ובכמויות בהם עסקינן.",דיון והכרעה
103,ME-20-12-73906-693,"לאור האמור, ועל יסוד כלל הנתונים שפורטו לעיל, ראיתי לקבוע מתחם ענישה הנע בין 30 ל- 54 חודשי מאסר.",דיון והכרעה
104,ME-20-12-73906-693,קביעת העונש המתאים לנאשם,דיון והכרעה
105,ME-20-12-73906-693,קיימים מספר פרמטרים שמשקלם המצטבר מוביל למסקנה לפיה אין מקום למצות את הדין עם הנאשם.,דיון והכרעה
106,ME-20-12-73906-693,"יחד עם זאת, סבורני כי בנסיבות העניין יש להטיל על הנאשם ענישה מתונה הנותנת משקל לשיקולי השיקום בתוך גבולות המתחם ולא ענישה החורגת מהמתחם כהמלצת שירות המבחן וכטענת ההגנה - אותן אין בידי לקבל.",דיון והכרעה
107,ME-20-12-73906-693,ואלה הנתונים אשר שקלתי לצורך קביעת העונש המתאים:,דיון והכרעה
108,ME-20-12-73906-693,הודאה וקבלת אחריות - מדובר במי שהודה במיוחס לו ונטל אחריות על מעשיו מבלי שבית המשפט נדרש לשמיעת ראיות ומכאן שיש להעניק לנאשם הקלה מסוימת בענישה.,דיון והכרעה
109,ME-20-12-73906-693,הקלה זו מתבקשת הן לאור מוטיב ההפנמה הטמון בהודאה והן לאור החיסכון בזמן ציבורי.,דיון והכרעה
110,ME-20-12-73906-693,"עבר פלילי - הגם שעברו הפלילי של הנאשם כולל הרשעה קודמת משנת 2020 מבית משפט השלום בעבירות של שבל""ר ונטישה, בגינן נדון לעונש מאסר מותנה; ורישום פלילי ללא הרשעה משנת 2018 מבית המשפט לנוער בעבירות של איומים והתנהגות פרועה במקום ציבורי בגינן נדון להתחייבות וקנס - הרי שמדובר בעבר מינורי ופחות' רלוונטי.",דיון והכרעה
111,ME-20-12-73906-693,"עוד ראיתי לציין כי מדובר במאסרו הראשון של הנאשם, וכידוע, הפסיקה הכירה בתקופת המאסר הראשונה כקשה במיוחד ונתון זה מצדיק התחשבות נוספת בענישה.",דיון והכרעה
112,ME-20-12-73906-693,"נסיבות אישיות - גם גילו הצעיר ונסיבותיו האישיות של הנאשם כפי שבאו לידי ביטוי בהרחבה בתסקירי שירות המבחן ובטיעוני ההגנה,  עומדות לזכותו.",דיון והכרעה
113,ME-20-12-73906-693,"הנאשם בן 24, אב לשלושה ילדים קטנים וככל הנראה המשפחה נקלעה בעל כורחה למצוקה כלכלית ולכן יש להניח כי לחובות שצבא הנאשם ולאיומים שבאו בעקבותיהם הייתה השפעה על ביצוע העבירות.",דיון והכרעה
114,ME-20-12-73906-693,"יחד עם זאת, חובות כלכליים אינם יכולים להצדיק ביצוען של עבירות מהסוג דנן (וזוהי ההנמקה ה""כמעט"" סטנדרטית בתיקים אלה) ומשכך, לא מצאתי ליתן משקל משמעותי לנסיבות אלה.",דיון והכרעה
115,ME-20-12-73906-693,שיקום - בחנתי את האמור בתסקירי שירות המבחן ונתתי דעתי לטיעון הסנגור.,דיון והכרעה
116,ME-20-12-73906-693,"אין חולק כי מדובר בנאשם שעבר הליך שיקומי, וכאמור יש ליתן לכך משקל, אך איננו סבור כי מדובר באותם הליכים שיקומיים אשר יש בהם כדי להצדיק סטייה ממתחם העונש ההולם.",דיון והכרעה
117,ME-20-12-73906-693,צבר הנתונים האמורים מצדיק העמדת העונש המתאים לנאשם בתחתית המתחם שנקבע.,דיון והכרעה
118,ME-20-12-73906-693,"על יסוד כלל השיקולים שפורטו לעיל, ראיתי להטיל על הנאשם את העונשים הבאים:",דיון והכרעה
119,ME-20-12-73906-693,30 חודשי מאסר לריצוי בפועל בניכוי ימי מעצרו (מיום 22.12.2020 עד יום 10.2.2021).,דיון והכרעה
120,ME-20-12-73906-693,"הנאשם יתייצב ביום 4.9.2022 בשעה 08:00 במתקן ניצן או במתקן אחר עליו יורה שב""ס בהליך המיון המוקדם, ככל שייערך כזה.",דיון והכרעה
121,ME-20-12-73906-693,"6 חודשי מאסר, אולם הנאשם לא יישא עונש זה אלא עם יעבור תוך שלוש שנים מיום שחרורו עבירה על פקודת הסמים מסוג פשע.",דיון והכרעה
122,ME-20-12-73906-693,"חודש (1) מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון.",דיון והכרעה
123,ME-20-12-73906-693,"קנס בסך 5,000 ₪ אשר ישולם ב- 10 תשלומים חודשיים שווים החל מיום 11.9.2022 ועד לסיום התשלומים או 50 ימי מאסר תמורתו.",דיון והכרעה
124,ME-20-12-73906-693,בקביעת הקנס נתתי משקל לחובותיו של הנאשם ולמצבו הכלכלי הדחוק.,דיון והכרעה
125,ME-20-12-73906-693,ניתן צו כללי למוצגים לשיקול דעת קצין משטרה ו/או התביעה.,דיון והכרעה
126,ME-20-12-73906-693,הציוד שנתפס במעבדה יחולט או יושמד.,דיון והכרעה
127,ME-20-12-73906-693,הסמים יושמדו.,דיון והכרעה
128,ME-20-12-73906-693,זכות ערעור כחוק.,דיון והכרעה
129,ME-20-12-73906-693,"ניתן והודע היום י""א תמוז תשפ""ב, 10/07/2022 במעמד הנוכחים.",דיון והכרעה
