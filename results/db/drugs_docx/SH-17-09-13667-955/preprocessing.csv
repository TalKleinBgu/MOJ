,verdict,text,part
0,SH-17-09-13667-955,"ע""י תביעות מחוז ירושלים",מדינת ישראל
1,SH-17-09-13667-955,"ע""י ב""כ עו""ד מיכאל עירוני","מאור מאיר אלבז, ת""ז xxxxxxxxx"
2,SH-17-09-13667-955,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א","מאור מאיר אלבז, ת""ז xxxxxxxxx"
3,SH-17-09-13667-955,"חוק העונשין, תשל""ז-1977: סע'  29, 40ד', 40ט', 40יא","מאור מאיר אלבז, ת""ז xxxxxxxxx"
4,SH-17-09-13667-955,"פקודת המבחן [נוסח חדש], תשכ""ט-1969","מאור מאיר אלבז, ת""ז xxxxxxxxx"
5,SH-17-09-13667-955,נגד הנאשם הוגש כתב אישום המייחס לו ביצוע עבירות סמים.,כתב האישום
6,SH-17-09-13667-955,"על-פי האישום הראשון, ביום 28.6.2017 מכר הנאשם לשוטר סמוי שאין ביניהם היכרות מוקדמת, סם מסוכן מסוג חשיש במשקל 1.67 גרם נטו תמורת 100 ₪, לאחר שהשוטר פנה לנאשם בטלפון ותיאם עסקה.",כתב האישום
7,SH-17-09-13667-955,"על-פי האישום השני, ביום 20.7.2017 מכר  הנאשם לאותו שוטר חשיש במשקל 1.80 גרם נטו תמורת 100 ₪, כאשר את הסם מסר לשוטר אדם אחר בהתאם לסיכום מוקדם ביניהם.",כתב האישום
8,SH-17-09-13667-955,"על-פי האישום הרביעי, ביום 9.8.2017 מכר הנאשם לאותו שוטר חשיש במשקל 1.78 גרם נטו תמורת
100 ₪ וכן קנביס במשקל 0.72 ₪ תמורת 120 ₪.",כתב האישום
9,SH-17-09-13667-955,"מכירת שני סוגי הסמים נעשתה לאחר דין ודברים מקודד בין הצדדים, כששניהם הבינו שמדובר בחשיש ובקנביס.",כתב האישום
10,SH-17-09-13667-955,"על-פי האישום החמישי , ביום 22.8.2019 מכר הנאשם לשוטר חשיש במשקל 1.70 גרם נטו תמורת 
100 ₪, וזאת כאשר הנאשם שלח אחר כדי למסור לשוטר את הסם ולקבל ממנו את הכסף, הואיל ולטענת הנאשם, שהה באילת.",כתב האישום
11,SH-17-09-13667-955,"על-פי האישום השישי, ביום 29.8.2017, במסגרת חיפוש על הנאשם וביצוע צו מעצר נגדו, נתפסו עליו ג'וינט של סם מסוג קנבוס לצריכתו העצמית.",כתב האישום
12,SH-17-09-13667-955,"בגין כל אלה, יוחס לנאשם ביצוע 5 עבירות של סחר סם מסוכן , לפי סעיפים 13 ו-19א לפקודת הסמים, כאשר בשני מקרים דובר גם בסחר בצוותא, לפי סעיף 29 לחוק העונשין, התשל""ז-1977 (להלן – חוק העונשין).",כתב האישום
13,SH-17-09-13667-955,"כמו כן יוחס לו ביצוע עבירה של החזקת סמים לשימושו העצמי, לפי סעיפי 7(א) ו-7(ג) סיפא לפקודת הסמים.",כתב האישום
14,SH-17-09-13667-955,הנאשם הורשע בכל האמור על-פי הודאתו ללא כל הסדר טיעון.,כתב האישום
15,SH-17-09-13667-955,הנאשם הגיע אלי במסגרת תיק מעצר עד לתום ההליכים.,מהלך הדיון
16,SH-17-09-13667-955,"לאחר קבלת תסקירים בעניינו והודאתו, הוריתי ביום 9.11.2017 על שחרורו למעצר  בית מלא תוך שילובו במרכז יום, על-פי המלצת שירות המבחן (לאחר שהנאשם היה עצור מסוף חודש אוגוסט ועד תחילת חודש נובמבר 2017, כחודשיים וחצי).",מהלך הדיון
17,SH-17-09-13667-955,על החלטה אחרונה זו לא הוגש ערר (לא מצאתי למקם לפרט הליכים קודמים בהקשר זה).,מהלך הדיון
18,SH-17-09-13667-955,"ביום 4.2.2018, לנוכח התקדמות בתהליך הטיפולי הוריתי על דחיית הדיון בעניינו במספר  חודשים נוספים, תוך שתנאי השחרור נותרו על כנם.",מהלך הדיון
19,SH-17-09-13667-955,"בשל התרופפות שיתוף הפעולה של הנאשם עם הטיפול, הזהרתיו בדיון מיום 20.6.2018 מפני תוצאת האמור, וההשלכות העונשיות שיהיו לכך, והדיון נדחה פעם נוספת.",מהלך הדיון
20,SH-17-09-13667-955,"תמונה מעודדת יותר התקבלה בתסקיר מאוחר שהוגש, וביום 16.7.2018, אז דחיתי את המשך הדיון תוך שהקלתי במידת מה בתנאי השחרור, והסרתי את הצורך בליווי אל הטיפול וממנו.",מהלך הדיון
21,SH-17-09-13667-955,"ביום 17.9.2018 לנוכח התמדת הנאשם בטיפול ושיפור רב במידת שיתוף הפעולה שלו עם השירות, אפשרתי לו לצאת לעבודה בפיקוח ודחיתי את המשך הדיון לקבלת תסקיר משלים.",מהלך הדיון
22,SH-17-09-13667-955,"בדיון מיום 12.11.2018 הוריתי על הקלה נוספת בתנאי שחרורו של הנאשם  והותרתי אותו במעצר בית לילי, לנוכח התקדמות הטיפול.",מהלך הדיון
23,SH-17-09-13667-955,"בדיון שהתקיים ביום 20.2.2019 התברר כי הנאשם ממשיך בשיתוף פעולה חיובי עם שירות המבחן, מתמיד בטיפול פרטני, ממשיך למסור בדיקות שתן נקיות, ובאופן כללי, מתפקד כראוי.",מהלך הדיון
24,SH-17-09-13667-955,"הוסכם על דחיה נוספת לצורך מיצוי התהליך הטיפולי, אם כי המדינה חזרה על עמדתה העונשית למאסר בפועל.",מהלך הדיון
25,SH-17-09-13667-955,הצדדים לא הגיעו להסכמה עונשית.,טיעונים לעונש
26,SH-17-09-13667-955,"מחד, המאשימה טוענת, כי יש להטיל על הנאשם 24 חודשי מאסר לנוכח חומרת העבירות, ומתחמי הענישה הנטענים על-ידה וכן ענישה נלווית.",טיעונים לעונש
27,SH-17-09-13667-955,המאשימה סבורה כי הנאשם לא עבר תהליך שיקומי מעמיק שמצדיק חריגה ממתחמי הענישה הנטענים.,טיעונים לעונש
28,SH-17-09-13667-955,"מאידך, הסניגור טוען כי יש לאמץ את המלצת שירות המבחן לנוכח התהליך הטיפולי והשיקומי שעבר הנאשם.",טיעונים לעונש
29,SH-17-09-13667-955,בעניינו של הנאשם הוגשו מספר תסקירים.,תסקיר
30,SH-17-09-13667-955,"מהתסקירים עולה כי הנאשם כבן 23, בקשר זוגי, ואב לשתי בנות פעוטות.",תסקיר
31,SH-17-09-13667-955,טרם מעצרו עבד כמדביר.,תסקיר
32,SH-17-09-13667-955,"שנה וחצי לפני שנעצר בתיק זה, הוא שוחרר מריצוי מאסר קודם בן 7 חודשים, ותלוי ועומד נגדו עונש מאסר על-תנאי של 6 חודשים, בר-הפעלה בתיק זה.",תסקיר
33,SH-17-09-13667-955,שירות המבחן עמד על קורות משפחתו וקורותיו של הנאשם.,תסקיר
34,SH-17-09-13667-955,"הנאשם סיים 11 שנות לימוד, בין היתר, הודות לשילובו בפרוייקט ""הילה"", אך בד בבד החל להתרועע עם חברה עבריינית, הסתבך בפלילים והחל לצרוך סמים.",תסקיר
35,SH-17-09-13667-955,הוא הופטר משירות צבאי על רקע זה.,תסקיר
36,SH-17-09-13667-955,"הוא עבר ניסיונות טיפוליים ב""מלכישוע"" וב""רטורנו"" ללא הצלחה.",תסקיר
37,SH-17-09-13667-955,שירות המבחן עמד על הטיפול שעבר הנאשם.,תסקיר
38,SH-17-09-13667-955,"גם אם הטיפול ידע עליות ומורדות, בעיקר מבחינת מידת הישמעות הנאשם לכללי מרכז היום, הרי שבסך הכל, שירות המבחן מתרשם כי הנאשם עבר תהליך טיפולי ושיקומי חיובי אליו נתרם בכנות ובמרץ, ומידת שיתוף הפעולה שלו טובה.",תסקיר
39,SH-17-09-13667-955,"ביחס לנטילת אחריות, שירות המבחן התרשם מנטילת אחריות חלקית, במובן זה שהנאשם הבין כי פעל באופן בעייתי ובלתי חוקי, ואף הביע צער על מעשיו.",תסקיר
40,SH-17-09-13667-955,"עם זאת, השירות סבר כי הנאשם התקשה לבחון את המניעים לביצוע מעשיו, והוא מרוכז בעיקר  בנזקים שנגרמו לו.",תסקיר
41,SH-17-09-13667-955,שירות המבחן העריך כי העבירות בוצעו על רקע השתרשות דפוסים עברייניים והתמכרותיים בנאשם.,תסקיר
42,SH-17-09-13667-955,"שירות המבחן התרשם, כי לצד מוקדי סיכון בדמות האימפולסיביות המאפיינת את הנאשם ומעשיו בעבר על רקע התמכרותי, רצונו בשינוי דפוסי מחשבתו והתנהגותו הוא אמיתי והוא נרתם לטיפול שבו הוא מתמיד תקופה ארוכה יחסית, תוך מסירת בדיקות שתן נקיות.",תסקיר
43,SH-17-09-13667-955,"בתסקיר האחרון מחודש יוני 2019, שירות המבחן מציין כי לאורך ההליך הפלילי, הנאשם הצליח, במקביל לתהליך הטיפולי, לבסס לעצמו שגרת חיים סדורה שבה הוא גאה, שהיוותה גורם מסייע בטיפול.",תסקיר
44,SH-17-09-13667-955,"נכון ליוני 2019, הוא חי עם בת זוגו ובנותיו, נוטל חלק משמעותי בגידול הבנות ועתיד להינשא בסוף חודש אוגוסט.",תסקיר
45,SH-17-09-13667-955,הוא הביע חשש מגזר דין שיקטע את המהלך החיובי של חייו ויוריד לטימיון את הישגיו עד היום.,תסקיר
46,SH-17-09-13667-955,"שירות המבחן שוחח עם המעסיק, וזה שיבח את הנאשם על היותו עובד מסור רציני ואחראי, שאף הוחלט לשלבו בקורס מקצועי במסגרת מקצוע המנופאות, כחלק מראייה ביחס לקידומו המקצועי בעתיד.",תסקיר
47,SH-17-09-13667-955,הוגשה על אסמכתא במהלך הטיעונים לעונש (נ/1).,תסקיר
48,SH-17-09-13667-955,"לנוכח ההישגים הרבים אליהם הגיע הנאשם ברמה הטיפולית, השיקומית, המשפחתית ומקצועית, אגב הליך זה, וכן  נוכח גילו הצעיר, המליץ שירות המבחן על הארכת המאסר המותנה, על הטלת של""ץ בהיקף 380 שעות ועל הטלת צו מבחן.",תסקיר
49,SH-17-09-13667-955,"למרות שהנאשם נשלח לממונה וככל הנראה הוא התייצב אצלו, לא הוגשה חוות דעת בטענה כי הנאשם לא התייצב.",חוות דעת של הממונה על עבודות השירות
50,SH-17-09-13667-955,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",חוות דעת של הממונה על עבודות השירות
51,SH-17-09-13667-955,"אשר לערך המוגן – העבירות אותן עבר הנאשם פוגעות בערך המוגן של שמירה על שלום הציבור ובריאותו מפני נגע הסמים, שאינו מבחין בין ""סמים קלים"" ל""סמים קשים"", שתוצאות השימוש בהם וההתמכרות אליהם קשות, ארוכות טווח ורחבות היקף וחורגות מעניינו של אדם אחד, ונוגעות לכלל החברה.",חוות דעת של הממונה על עבודות השירות
52,SH-17-09-13667-955,"בהקשר לסחר בסמים, בתי המשפט נוטים להחמיר בענישה, ולעתים קרובות, מדובר בענישה של מאסר בפועל ואף לתקופות לא קצרות.",חוות דעת של הממונה על עבודות השירות
53,SH-17-09-13667-955,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר בעבירות שבוצעו בתכנון ובאמצעות תיאום מוקדם טלפוני, שימוש בקודים ואף שימוש בנוספים על-מנת להשלים ביצוע מקצת מהעסקאות, כאשר לנאשם אין היכרות מוקדמת עם הסוכן, דבר המהווה נסיבה לחומרה; הנאשם אחראי באופן בלעדי לביצוע העבירות ויכול היה להימנע מביצוען; על הנזק שבעבירות סמים עמדתי בסוקרי את הערך המוגן – במקרנו לא נגרם נזק ממשי לנוכח זהות הקונה, שהנו שוטר סמוי; ההתרשמות היא כי לנוכח אופן ביצוע העבירות, המניע לביצוען היה בצע כסף ודפוסי אישיותו של הנאשם, כפי שעמד עליהם שירות המבחן.",חוות דעת של הממונה על עבודות השירות
54,SH-17-09-13667-955,"מתחם הענישה – לפיכך, מתחם הכולל צריך לעמוד על בין 3 חודשי מאסר לרבות לריצוי בעבודות שירות, ועד 12 חודשי מאסר וענישה נלווית.",חוות דעת של הממונה על עבודות השירות
55,SH-17-09-13667-955,"המיקום במתחם – אלמלא הנסיבות שהביאו אותי לחרוג ממתחם הענישה מטעמי שיקום, הייתי מעמיד את הנאשם על אמצע המתחם שקבעתי.",חוות דעת של הממונה על עבודות השירות
56,SH-17-09-13667-955,סעיף 40ד' לחוק העונשין קובע כך:,חריגה מהמתחם מטעמי שיקום וחידוש המאסר המותנה
57,SH-17-09-13667-955,(ההדגשה שלי),חריגה מהמתחם מטעמי שיקום וחידוש המאסר המותנה
58,SH-17-09-13667-955,"בנוסף, אינני יכול שלא להפנות לשינוי הניכר כיום אצל רשויות האכיפה, בכל הנוגע לאימוץ דרכי ענישה חלופיות למאסר, במקרים ההולמים, וזאת ברוח מסקנות והמלצות הוועדה הציבורית לבחינת מדיניות הענישה והטיפול בעבריינים (מאוגוסט 2015), ומסקנות צוות התביעה לבחינת יישום דו""ח דורנר בהקשר זה (ר' באתר האינטרנט של משרד המשפטים).",חריגה מהמתחם מטעמי שיקום וחידוש המאסר המותנה
59,SH-17-09-13667-955,"לטעמי, זהו המקרה, שבו יש לבכר את האינטרס השיקומי של הנאשם, כביטוי הן לאינטרס הפרטני והן לאינטרס הציבורי – שכן המשך התהליך השיקומי לצד ענישה משמעותית שלא תקטע את התהליך, תבטיח במידה רבה, את אי-הישנות ההתנהגות העבריינית, ואת גדיעת המקורות לאותה התנהגות, הנטועים באישיותו של הנאשם.",חריגה מהמתחם מטעמי שיקום וחידוש המאסר המותנה
60,SH-17-09-13667-955,"כפי שציינתי לעיל, שליחת הנאשם לכלא כעת, ואף שליחתו לעבודות שירות, תוריד לטמיון את כל הישגיו, אותם השיג בדי עמל רב, תוך שלמד להתמודד עם קווים בעיתיים באישיותו, עם התמכרותו, ותוך שרכש מקצוע והשתלב בעבודה מסודרת, ונטל אחריות לעצמו, ובעיקר לבת זוגו ולבנותיו הקטנות.",חריגה מהמתחם מטעמי שיקום וחידוש המאסר המותנה
61,SH-17-09-13667-955,"אזכיר, כי למרות העבר הפלילי, מדובר באדם צעיר מאוד, כבן 24, ואני סבור שהוא זקוק להזדמנות להוכיח שהוא מסוגל לעמוד באתגרי חייו הבוגרים, תוך שחידוש המאסר המותנה, והידיעה שהפעלתו לא תהא נתונה לשיקול דעת בית המשפט בפעם הבאה, חלילה, מהווה ""חרב מתהפכת"" מעל ראשו וגורם מרתיע משמעותי.",חריגה מהמתחם מטעמי שיקום וחידוש המאסר המותנה
62,SH-17-09-13667-955,"שכן, לנאשם יש הרבה מה להפסיד – ובעיקר את עצמו ואת עתידו.",חריגה מהמתחם מטעמי שיקום וחידוש המאסר המותנה
63,SH-17-09-13667-955,"שיקולים אלה שציינתי, יפים ונכונים לשיקולים שעל בית המשפט לבחון, בעת שעולה שאלה של הארכה או חידוש של מאסר מותנה.",חריגה מהמתחם מטעמי שיקום וחידוש המאסר המותנה
64,SH-17-09-13667-955,"אציין, כי אני רואה חשיבות רבה בכך שהנאשם השתלב בעבודה לאורך זמן והוא מוערך ע""י מעסיקו (מסמך שסומן נ/1 במהלך הטיעונים לעונש), שכן היות הנאשם עסוק, עובד ודואג לפרנסתו ולפרנסת הסמוכים על שולחנו, היא חלק משמעותי בנטילת האחריות על חייו, ומכאן, שהיא מהווה חלק משמעותי מהתהליך השיקומי והבטחת המשכיותו לעתיד לבוא.",חריגה מהמתחם מטעמי שיקום וחידוש המאסר המותנה
65,SH-17-09-13667-955,"לפיכך, אני מחליט לגזור על הנאשם את העונשים הבאים:",גזירת הדין
66,SH-17-09-13667-955,"מחדש את המאסר על תנאי של שישה חודשים, שנגזר על הנאשם בתיק התנאי, לשנתיים נוספות מהיום.",גזירת הדין
67,SH-17-09-13667-955,מובהר כי מדובר בשישה חודשי מאסר בגין כל עבירה של שימוש עצמי בסמים;,גזירת הדין
68,SH-17-09-13667-955,"קנס בסך  5,000 ₪, אשר ישולם החל מיום 1.9.2019, או שבועיים מאסר תמורתו.",גזירת הדין
69,SH-17-09-13667-955,הקנס ישולם ב-10 תשלומים שווים ורצופים בכל  1 בחודש.,גזירת הדין
70,SH-17-09-13667-955,"לא ישולם תשלום במועד או לא ישולם כלל, יעמוד הקנס לפירעון מיידי.",גזירת הדין
71,SH-17-09-13667-955,"ככל שקיימת הפקדה בתיק המעצר, היא תקוזז מהקנס, והיתרה תשולם כפי שציינתי;",גזירת הדין
72,SH-17-09-13667-955,"400 שעות שירות לתועלת הציבור (של""ץ), אשר ירוצו החל מיום 8.9.2019 במקום שייקבע ע""י שירות המבחן ובפיקוחו.",גזירת הדין
73,SH-17-09-13667-955,"על שירות המבחן להגיש תוכנית  של""ץ עד ליום 1.8.2019.",גזירת הדין
74,SH-17-09-13667-955,"הנאשם הוזהר כי אי-קיום צו השל""ץ באופן משביע רצון עלול להביא להפקעת הצו ולדיון מחודש בשאלת גזר הדין הראוי לרבות הרשעה והטלת מאסר בפועל.",גזירת הדין
75,SH-17-09-13667-955,צו מבחן לתקופה של 18 חודשים.,גזירת הדין
76,SH-17-09-13667-955,"במהלך תקופה זו הנאשם מחויב בשיתוף פעולה עם שירות המבחן, כאשר מובהר כי הפרת  הצו תוכל להביא לפתיחה מחודשת של המשפט וגזירת עונשו של הנאשם, לרבות עונש מאסר.",גזירת הדין
77,SH-17-09-13667-955,"התחייבות בסך 5,000 ₪ שלא לעבור כל עבירה לפי פקודת הסמים המסוכנים  במשך שנתיים מהיום,  או שבועיים מאסר תמורתה אם לא תיחתם.",גזירת הדין
78,SH-17-09-13667-955,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
79,SH-17-09-13667-955,מורה על השמדת הסמים.,גזירת הדין
80,SH-17-09-13667-955,יש לשלוח לשירות המבחן ולממונה על עבודות השירות.,גזירת הדין
81,SH-17-09-13667-955,זכות ערעור לבית המשפט המחוזי בתוך 45 יום מהיום.,גזירת הדין
82,SH-17-09-13667-955,"54678313ניתן היום,  ה' תמוז תשע""ט, 08 יולי 2019, במעמד הצדדים.",גזירת הדין
83,SH-17-09-13667-955,דוד שאול גבאי ריכטר 54678313,גזירת הדין
