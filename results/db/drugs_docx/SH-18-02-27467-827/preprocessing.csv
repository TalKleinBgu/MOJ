,verdict,text,part
0,SH-18-02-27467-827,"תומר מור
ע""י ב""כ עו""ד ארז בר-צבי",נגד
1,SH-18-02-27467-827,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א",נגד
2,SH-18-02-27467-827,"חוק העונשין, תשל""ז-1977: סע'  40ט', 40יא",נגד
3,SH-18-02-27467-827,נגד הנאשם הוגש כתב אישום המייחס לו עבירות סמים.,כתב האישום
4,SH-18-02-27467-827,"מהאישום הראשון עולה, כי הנאשם פעל בקבוצה באפליקציית טלגראס תחת השם ""יאנוש קורצ'ק"", ובאמצעותה תיאם עסקאות מכר סמים.",כתב האישום
5,SH-18-02-27467-827,"ביום 14.1.2018 תואמה עסקת סמים בינו לבין שוטר סמוי, ובמועד המוסכם מכר הנאשם לשוטר קנבוס במשקל 3.20 גרם נטו תמורת 300 ₪.",כתב האישום
6,SH-18-02-27467-827,"מהאישום השני עולה, כי ביום 16.1.2018 תיאם הנאשם באותו אופן עסקה עם השוטר, וזו התבצעה, ובמסגרתה מכר הנאשם לשוטר קנבוס במשקל 5.12 גרם תמורת 450 ₪.",כתב האישום
7,SH-18-02-27467-827,"מהאישום השלישי עולה, כי ביום 22.1.2018 מכר הנאשם לשוטר באותו אופן קנבוס במשקל 5.31 גרם תמורת
450 ₪.",כתב האישום
8,SH-18-02-27467-827,"במהלך ביצוע העסקה התרברב הנאשם באוזני השוטר, כי הוא מפעיל קבוצה של 63 קליינטים ומפיק מכך רווח גדול.",כתב האישום
9,SH-18-02-27467-827,"מהאישום הרביעי עולה, כי בעת חיפוש שנערך בביתו של הנאשם נתפס סם מסוג קנבוס במשקל 5.22 גרם.",כתב האישום
10,SH-18-02-27467-827,"בגין כל אלו הודה הנאשם והורשע בביצוע 3 עבירות של סחר בסם מסוכן, לפי סעיפים 13 ו-19א לפקודת הסמים המסוכנים (נוסח חדש) התשל""ג-1973, ועבירה של החזקת סם שלא לצריכה עצמית, לפי סעיפים 7א + 7ג' (רישא) לפקודת הסמים.",כתב האישום
11,SH-18-02-27467-827,הנאשם שלפניי הובא לבית המשפט במסגרת בקשה למעצר עד לתום ההליכים.,מהלך הדיון
12,SH-18-02-27467-827,"הוריתי על שחרורו ללא תסקיר, לאחר ששמעתי חלופות בעניינו, ואולם החלטה זו נהפכה בבית המשפט המחוזי (עמ""ת 36243-02-18) והנאשם נותר עצור מספר ימים נוספים, עד שהוחלט בבית המשפט העליון לשחררו באותם תנאים שקבעתי [(בש""פ 1545/18 מור נ' מ""י (מיום 22.2.2018)].",מהלך הדיון
13,SH-18-02-27467-827,"הנאשם היה עצור בתיק זה בין התאריכים 6.2.2019 עד ליום 22.2.2019 (סה""כ 16 יום).",מהלך הדיון
14,SH-18-02-27467-827,"במהלך חודש מרץ 2018 הוטל על הנאשם צו פיקוח מעצרים ובמקביל, הכרעתי את דינו על-פי הודאתו בעובדות כתב האישום ללא כל שינוי או הסדר טיעון.",מהלך הדיון
15,SH-18-02-27467-827,במהלך חודש יולי 2018 הקלתי בתנאים והותרתי מעצר בית לילי והמשך צו פיקוח.,מהלך הדיון
16,SH-18-02-27467-827,במהלך חודש אוקטובר 2018 הוריתי על הסרת התנאים המגבילים.,מהלך הדיון
17,SH-18-02-27467-827,בעניינו של הנאשם הוגשו מספר תסקירים.,תסקירי שירות המבחן
18,SH-18-02-27467-827,"מהתסקירים עולה, כי מדובר בנאשם כבן 33, רווק, השלישי מבין ארבעה ילדים, כשהוריו התגרשו בשנות העשרה שלו.",תסקירי שירות המבחן
19,SH-18-02-27467-827,הוא נפל קורבן לאלימות מתמשכת וקשה בשנות ילדותו.,תסקירי שירות המבחן
20,SH-18-02-27467-827,"על רקע מצוקותיו, פנה הנאשם בשנת 2016 לגורמי בריאות הנפש, אובחן כסובל מהפרעה ומאז הוא מטופל בגינה.",תסקירי שירות המבחן
21,SH-18-02-27467-827,אמו של הנאשם נפטרה לפני כשנתיים בשל מחלה ממארת.,תסקירי שירות המבחן
22,SH-18-02-27467-827,"למרות הישגים טובים בבית הספר, בשל הנסיבות האישיות והמשפחתיות, הנאשם עזב את הלימודים בגיל 15 לערך והחל לעבוד ולפרנס את עצמו בתחום הצילום, ולחיות חיים עצמאיים.",תסקירי שירות המבחן
23,SH-18-02-27467-827,"הוא סיים 12 שנות לימוד והתגייס לצה""ל שם שירת במשך 7 חודשים והשתחרר על רקע רפואי.",תסקירי שירות המבחן
24,SH-18-02-27467-827,"לדבריו, במקביל לכל אלה, סייע לאוכלוסיות מוחלשות בדגש על בני נוער מנותקים ואנשים עם מוגבלות.",תסקירי שירות המבחן
25,SH-18-02-27467-827,בשנים האחרונות הנאשם עובד גם בתחום אימון ספורט וכושר.,תסקירי שירות המבחן
26,SH-18-02-27467-827,"לדבריו, לפני כשלוש שנים החל לצרוך סמים מסוג חשיש, ובמהלך כל הבדיקות שמסר לשירות המבחן במסגרת ההליך הפלילי, הן נמצאו נקיות (למעט הראשונה).",תסקירי שירות המבחן
27,SH-18-02-27467-827,לנאשם אין רישום פלילי.,תסקירי שירות המבחן
28,SH-18-02-27467-827,"שירות המבחן התרשם כי הנאשם שיתף פעולה עם הטיפול בו שולב (טיפול פרטני שבועי ומתן בדיקות) וכן נטל אחריות למעשיו, תוך שטען כי ביצע את המעשים בעקבות מצוקה כלכלית אליה נקלע.",תסקירי שירות המבחן
29,SH-18-02-27467-827,"שירות המבחן התרשם, כי לנוכח מאפייני אישיותו של הנאשם, קורות חייו והקושי שלו לתת אמון בזולת, אין מקום להטיל עליו צו פיקוח וכי אינו מתאים לביצוע של""ץ.",תסקירי שירות המבחן
30,SH-18-02-27467-827,"לכן המליץ שירות המבחן על הטלת עונש של מאסר לריצוי בעבודות שירות, מאסר על תנאי וקנס.",תסקירי שירות המבחן
31,SH-18-02-27467-827,"יצוין, כי בהמשך, הוגשו שני תסקירים נוספים.",תסקירי שירות המבחן
32,SH-18-02-27467-827,"גם אם הנאשם ניתק מגע לתקופה קצרה עם שירות המבחן ולא מסר בדיקות שתן במהלכה, הרי שבהמשך מסר בדיקות שתן שנמצאו נקיות, ולא נפתחו נגדו תיקים חדשים.",תסקירי שירות המבחן
33,SH-18-02-27467-827,שירות המבחן חזר על המלצותיו כפי שפורטו לעיל.,תסקירי שירות המבחן
34,SH-18-02-27467-827,הממונה הגיש חוות דעת על אודות כשירות הנאשם לבצע מאסר בעבודות שירות.,חוות דעת של הממונה על עבודות השירות
35,SH-18-02-27467-827,"מחוות הדעת עולה, כי הוא כשיר לבצע עבודות שירות במגבלות מסוימות כמצוין בחווה""ד.",חוות דעת של הממונה על עבודות השירות
36,SH-18-02-27467-827,הצדדים לא הגיעו להסכמה עונשית.,טיעונים לעונש
37,SH-18-02-27467-827,"מחד, המאשימה טוענת כי יש להטיל על המשיב עונש שלא יפחת מ-12 חודשי מאסר, על בסיס מתחם ענישה שבין 6 ל-12 חודשי מאסר לכל אישום של סחר בסמים, וזאת בהתייחס לנסיבות ביצוע העבירות וחומרתן מחד, והיעדר עברו הפלילי, הודאת הנאשם ונסיבותיו האישיות מאידך.",טיעונים לעונש
38,SH-18-02-27467-827,"מאידך, הסניגור טוען כי ניתן להסתפק בעונש של של""ץ לנוכח נסיבותיו האישיות הקשות של הנאשם, כעולה מן התסקירים שהוגשו בעניינו.",טיעונים לעונש
39,SH-18-02-27467-827,"כמו כן היפנה לתהליך השיקומי שעבר הנאשם ולנסיבות הקלות, יחסית, של ביצוע העבירות, בהינתן סוג הסמים וכמותם.",טיעונים לעונש
40,SH-18-02-27467-827,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
41,SH-18-02-27467-827,"ריבוי המקרים המובאים לפנינו בעת האחרונה – של גידול, ייצור והפקת קנבוס לשם הפצה ומכירה, כמו גם הפצה ומכירה של קנבוס תוך שימוש באפליקציית ה'טלגראס', מעוררים את התחושה, שהגם שאינה מגובה בסטטיסטיקה או במחקר אמפירי, כי המדיניות שבאה לידי ביטוי בחוק הסמים המסוכנים (עבירת קנס מיוחדת – הוראת שעה), התשע""ח-2018 (שתחולתו ביום 1.4.2019) – זלגה שלא בטובתה למחוזות אחרים.",טיעונים לעונש
42,SH-18-02-27467-827,"צרכנים ומשתמשים ואנשים נורמטיביים, שבעבר לא היו נכונים ליטול על עצמם סיכון להסתבך בעולם הפלילי, נכונים כיום לילך צעד נוסף ולהפוך למגדלים ולסוחרים בסם.",טיעונים לעונש
43,SH-18-02-27467-827,"זאת, מתוך תפיסה שגויה כי מדובר ב'סמים קלים', ובהינתן הטכנולוגיה המאפשרת מכירה והפצה קלה ו'סטרילית' של סמים.",טיעונים לעונש
44,SH-18-02-27467-827,"ברם, סחר בסמים הוא סחר בסמים.",טיעונים לעונש
45,SH-18-02-27467-827,"ידע כל מי שמהרהר בדרכים לעשיית כסף קל, כי מדיניות הענישה לא השתנתה, ובית המשפט רואה בחומרה רבה עבירות של סחר והפצה של סמים מסוכנים, גם סמים ""קלים"", תוך הטלת ענישה משמעותית ומרתיעה.",טיעונים לעונש
46,SH-18-02-27467-827,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: על-פניו מנסיבות כתב האישום מדובר בעבירה מתוכננת שנועדה להשגת רווח כספי קל, כאשר המכירות היו לאדם זר לנאשם – כל אלו נסיבות מחמירות; הואיל ומדובר בסוכן משטרתי לא נגרם נזק בפועל, אם כי העובדה שהנאשם היה נכון למכור סם לכל אדם, ממחישה את הנזק הפוטנציאלי הרב שיכול להיגרם מעבירת סחר;  הנאשם בגיר שידע היטב את הפסול שבמעשיו, כפי שגם עולה מההתלבטות שעלתה בלבו, אותה גילה לשירות המבחן.",טיעונים לעונש
47,SH-18-02-27467-827,"אשר למתחם, לנוכח מכלול הנסיבות וגזירה לקולא מהמקרים שהצגתי לעיל, קובע מתחם שבין 3 ל-15 חודשי מאסר לרבות אפשרות ריצוי המאסר בעבודות שירות.",טיעונים לעונש
48,SH-18-02-27467-827,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם נעדר עבר פלילי, ומעולם לא ריצה עונש מאסר, ובנסיבותיו הספציפיות – הפרעת האישיות ממנה סובל והקשיים שליוו אותו לאורך חייו – שליחתו למאסר ממש תהיה בגדר תוצאה בלתי מדתית שעלולה לדרדרו, כפי שגם סבר שירות המבחן בתסקירו.",טיעונים לעונש
49,SH-18-02-27467-827,"בהקשר זה ראו גם את ההתייחסות ל""אפקט הקרימינוגני"" (האפקט הפלילי המדרדר של מאסר לאדם שאין לו ניסיון במאסר), עליו עמדה ""וועדת דורנר"" בדו""ח שלה לעניין דרכי ענישה; הנאשם מפרנס את עצמו ולכן שליחתו למאסר ממש תפגע ביכולתו זו; הנאשם היה עצור בפועל בתיק זה כשבועיים, ובהמשך היה נתון בתנאים מגבילים של מעצר בית, ולאחר מכן תנאים אלו הוקלו לנוכח שיתוף הפעולה של הנאשם במסגרת צו פיקוח המעצרים; הנאשם נטל אחריות מלאה למעשיו, לא פתח תיקים חדשים במשטרה ולא הפר תנאים לאורך תקופה ארוכה; מהתסקיר עולה כי הנאשם הקדיש חלק ניכר מחייו לסייע לזולת, ובמיוחד לבני נוער ולבעלי מוגבלויות, ויש לקחת זאת בחשבון כנסיבה לקולא;",טיעונים לעונש
50,SH-18-02-27467-827,"המיקום במתחם – במכלול הנסיבות, יש למקם את הנאשם בתחילת המתחם.",טיעונים לעונש
51,SH-18-02-27467-827,"לפיכך, אני מחליט לגזור על הנאשם את העונשים הבאים:",גזירת הדין
52,SH-18-02-27467-827,"3 חודשי מאסר, אשר ירוצו בעבודות שירות, החל מיום  08.09.2019  , אשר ירוצו באגודה לצער בעלי חיים ברח' פרי עמל 1, ירושלים, וזאת על פי חוות דעת הממונה על עבודות השירות.",גזירת הדין
53,SH-18-02-27467-827,על הנאשם להתייצב ביום    זה  עד לשעה 11:00 במשרד הממונה על עבודות שירות בבאר שבע לתחילת ריצוי עונשו.,גזירת הדין
54,SH-18-02-27467-827,"מובהר בזה כי הפרת הוראות הממונה ואי עמידה בכללים הנוגעים לריצוי עבודות השירות עלולים להביא להפקעת העבודות ולהמרת העונש בעונש מאסר של ממש – מובהר כי יש להפחית מן התקופה את ימי מעצרו של הנאשם כאשר חישוב שב""ס שהוא שיכריע;",גזירת הדין
55,SH-18-02-27467-827,"6 חודשי מאסר, שלא ירוצו אלא אם יעבור הנאשם כל עבירה לפי פקודת הסמים המסוכנים בתוך שנתיים מהיום למעט שימוש עצמי והחזקת כלים לשימוש עצמי;",גזירת הדין
56,SH-18-02-27467-827,"3 חודשי מאסר, שלא ירוצו אלא אם יעבור הנאשם כל עבירה של שימוש עצמי בסמים ו/או החזקת כלים לשימוש עצמי בתוך שנתיים מהיום;",גזירת הדין
57,SH-18-02-27467-827,"התחייבות בסך 5,000  ₪ שלא לעבור כל עבירת סמים במשך שנתיים מהיום או 10 ימי מאסר תמורתה אם לא תיחתם.",גזירת הדין
58,SH-18-02-27467-827,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
59,SH-18-02-27467-827,בשל מצבו הכלכלי של הנאשם לא מצאתי להטיל עליו קנס.,גזירת הדין
60,SH-18-02-27467-827,יש לשלוח לממונה על עבודות שירות ולשירות המבחן.,גזירת הדין
61,SH-18-02-27467-827,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
62,SH-18-02-27467-827,"54678313ניתן היום,  כ""ג ניסן תשע""ט, 28 אפריל 2019, במעמד הצדדים.",גזירת הדין
63,SH-18-02-27467-827,דוד שאול גבאי ריכטר 54678313,גזירת הדין
