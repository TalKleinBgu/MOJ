,verdict,text,part
0,ME-15-11-46896-519,"ב""כ המאשימה: עו""ד אמיר אוליאל",נוכחים:
1,ME-15-11-46896-519,"ב""כ הנאשם: עו""ד רונן חליוה",נוכחים:
2,ME-15-11-46896-519,"פקודת הסמים המסוכנים [נוסח חדש], תשל""ג-1973: סע'  (ג), התוספת השנייה, 7(א), 31, 36ח'",נוכחים:
3,ME-15-11-46896-519,"חוק העונשין, תשל""ז-1977: סע'  40ב', 41ד",נוכחים:
4,ME-15-11-46896-519,"על פי הודאתו, במסגרת הסדר טיעון אשר לא כלל הסכמה לעניין העונש, הורשע הנאשם על פי כתב אישום מתוקן בהסדר טיעון (להלן: ""כתב אישום מתוקן"") שהוגש וסומן באות ""א/1"", בביצוע עבירה של החזקת סם מסוכן שלא לצריכה עצמית - עבירה לפי סעיף 7(א) + (ג) רישא לפקודת הסמים המסוכנים [נוסח חדש] תשל""ג-1973.",גזר דין
5,ME-15-11-46896-519,להלן עובדות כתב האישום המתוקן:,גזר דין
6,ME-15-11-46896-519,"בין הנאשם לבין אברהים עבאסי (להלן: ""אברהים"") קיימת היכרות.",גזר דין
7,ME-15-11-46896-519,"אובידיו אדריאן טימיס הינו אזרח רומני (להלן: ""טימיס"").",גזר דין
8,ME-15-11-46896-519,"ויקטור חוזה פרננדז רוקה ופרנסיסקו סנצ'ז רודריגז (להלן בהתאמה: ""ויקטור"" ו""פרנסיסקו""), הם אזרחי ספרד (טימיס, ויקטור ופרנסיסקו יחד, להלן: ""השלושה"").",גזר דין
9,ME-15-11-46896-519,בין השלושה לבין אברהים היכרות.,גזר דין
10,ME-15-11-46896-519,"במועד הרלוונטי לכתב האישום שהו השלושה בבית ברחוב דרך הים 153א' בחיפה, אותו שכר אברהים באמצעות אביו (להלן: ""הבית""), והחזיקו בו סמים מסוכנים מסוגים שונים בצוותא חדא עם אברהים.",גזר דין
11,ME-15-11-46896-519,"בתאריך 3.11.15 או לפניו, סיכמו הנאשם ואברהים, כי אברהים יספק לנאשם סמים מסוג קוקאין במשקל של כ- 300 גרם (להלן: ""הסמים"", ""הסיכום"").",גזר דין
12,ME-15-11-46896-519,"בהמשך למתואר בסעיף 5 לעיל, בתאריך 3.11.15 סמוך לפני השעה 19:00, סיכם אברהים עם טימיס, כי האחרון ימסור לנאשם את הסמים מחוץ לבית.",גזר דין
13,ME-15-11-46896-519,"בהתאם לסיכום, בתאריך 3.11.15 בשעה 19:00 לערך, הגיע הנאשם בסמוך לבית, כשהוא נוהג על קטנוע מסוג קואנג יאנג טיו, מ.ר. 2214379, שבשימושו (להלן: ""הקטנוע""), שם קיבל מטימיס סמים מסוכנים מסוג קוקאין במשקל כולל של 302.42 גרם נטו, מחולקים ל- 38 אריזות והכניסם לתא המטען בקטנוע (להלן: ""הסמים המסוכנים"").",גזר דין
14,ME-15-11-46896-519,"הנאשם נסע מהמקום עם הקטנוע, ובשעה 19:03.",גזר דין
15,ME-15-11-46896-519,"בפינת הרחובות דרך הים ושדרות הנשיא בחיפה, נעצר הנאשם על ידי המשטרה, כשהוא מחזיק את הסמים המסוכנים בתא המטען של הקטנוע.",גזר דין
16,ME-15-11-46896-519,לנאשם לא היה רישיון או היתר להחזקת הסמים המסוכנים.,גזר דין
17,ME-15-11-46896-519,"במעשיו המפורטים לעיל החזיק הנאשם בסמים מסוכנים מסוג קוקאין, במשקל כולל של 302.42 גרם נטו שלא לצריכה עצמית, שלא כדין, ללא רישיון וללא היתר.",גזר דין
18,ME-15-11-46896-519,"גיליון הרשעות קודמות של הנאשם (סומן ע/1) ממנו עולה, כי לנאשם (להלן: ""הנאשם"" או ""טאהא"") 4 הרשעות קודמות, בעבירות שונות - יצוא, יבוא, מסחר, הספקה סמים מסוכנים; קשירת קשר לפשע; החזקה/שימוש בסמים שלא לצריכה עצמית; והחזקת נכס חשוד כגנוב.",ראיות לעונש:
19,ME-15-11-46896-519,מאסר בפועל לתקופה של 23 חודשים.,ראיות לעונש:
20,ME-15-11-46896-519,"הוטל מאסר על תנאי לתקופה של 12 חודשים למשך שלוש שנים והתנאי הוא, שלא יעבור עבירת סמים מסוג פשע.",ראיות לעונש:
21,ME-15-11-46896-519,"אין חולק, כי מאסר על תנאי זה בר הפעלה בתיק דנן.",ראיות לעונש:
22,ME-15-11-46896-519,"מאסר על תנאי לתקופה של 4 חודשים למשך שלוש שנים והתנאי הוא, שלא יעבור עבירת סמים מסוג עוון.",ראיות לעונש:
23,ME-15-11-46896-519,"מכתב שכתבה אשתו (סומן ענ/1) בו פורטו בו הקשיים הכרוכים בגידול הילדות לבד, ללא התמיכה והעזרה של בעלה והפגיעה הנפשית הקשה שנגרמה לבנות בשל מעצרו של טאהא.",ראיות לעונש:
24,ME-15-11-46896-519,אשת הנאשם ביקשה להתחשב בה ובשלושת בנותיהם הקטינות ולתת לנאשם הזדמנות אחרונה לשיקום.,ראיות לעונש:
25,ME-15-11-46896-519,"אסופת תעודות (סומנה ענ/2), המעידה על השתתפותו של טאהא בקורסים שונים במסגרת מאסרו הנוכחי.",ראיות לעונש:
26,ME-15-11-46896-519,הוגשו טיעונים לעונש בכתב (סומנו ע/3) ובישיבת יום 18/09/2016 הוספו דגשים בעל פה.,טיעוני המאשימה לעונש
27,ME-15-11-46896-519,"ב""כ המאשימה פירטה את עברו הפלילי של הנאשם והדגישה את העובדה שהוא ביצע את המיוחס לו בתיק דנן, כשמעל ראשו מרחף עונש מאסר מותנה בר הפעלה בן 12 חודשים, שהוטל עליו ביום 10.06.2014, בגין עבירת פשע עפ""י פקודת הסמים, אך לא היה בכך כדי להרתיעו.",טיעוני המאשימה לעונש
28,ME-15-11-46896-519,"ב""כ המאשימה התייחסה לחומרת העבירה, תוך שהפנתה לפסיקה מתאימה, בציינה, כי המחוקק קבע בצד העבירה בה הורשע טאהא, עונש מרבי של  20 שנות מאסר בפועל.",טיעוני המאשימה לעונש
29,ME-15-11-46896-519,"לדידה, הערכים החברתיים שנפגעו בשל העבירה דנן הינם: שמירה על שלום הציבור ובריאותו, שמירה על הסדר הציבורי ושלטון החוק.",טיעוני המאשימה לעונש
30,ME-15-11-46896-519,"ב""כ המאשימה טענה, כי במעשים שבוצעו ע""י טאהא, קיימת חומרה יתרה, בשל הסיבות המפורטות להלן:",טיעוני המאשימה לעונש
31,ME-15-11-46896-519,תכנון מוקדם ותחכום מרבי.,טיעוני המאשימה לעונש
32,ME-15-11-46896-519,"על מנת שמבצעי העבירה לא ייתפסו ע""י רשויות החוק - הסמים סופקו לנאשם באמצעות אדם שלישי ולא במישרין.",טיעוני המאשימה לעונש
33,ME-15-11-46896-519,"סוג הסם - קוקאין, שהוא אחד הסמים הקשים ביותר, כפי שנאמר לא אחת בפסיקה.",טיעוני המאשימה לעונש
34,ME-15-11-46896-519,"חלוקה למארזים - העובדה שהסם חולק ל-38 מארזים נפרדים מעידה, באופן מובהק, על כך שהוא נועד להפצה לצרכנים רבים.",טיעוני המאשימה לעונש
35,ME-15-11-46896-519,"כמות הסם – מדובר בכמות עצומה של סם (302.42 גרם קוקאין), בשים לב לכך, שבהתאם לחזקה הקבועה בסעיף 31 בצירוף התוספת השנייה לפקודת הסמים המסוכנים, מנת סם בודדת של קוקאין שוקלת 0.3 גרם.",טיעוני המאשימה לעונש
36,ME-15-11-46896-519,"כלומר, הנאשם החזיק  שלא לצריכתו העצמית 1008 מנות סם.",טיעוני המאשימה לעונש
37,ME-15-11-46896-519,"בעניין זה, ציינה ב""כ המאשימה, כי הנזק הישיר שהיה עלול להיגרם, במידה והסמים היו מגיעים לשוק הצרכנים, הוא עצום.",טיעוני המאשימה לעונש
38,ME-15-11-46896-519,"ב""כ המאשימה טענה, כי יש להשית על טאהא עונש הרתעתי, שירתיע אותו ועבריינים כמותו, מלעבור עבירה מסוג זה, תוך שהדגישה, כי הפיתוי לעבור עבירות סמים גדול, בעוד שהסיכוי לתפוס את המבצעים אותן הוא קטן יחסית.",טיעוני המאשימה לעונש
39,ME-15-11-46896-519,הוגשה אסופת פסיקה (סומנה ע/4).,טיעוני המאשימה לעונש
40,ME-15-11-46896-519,"נטען, כי מתחם העונש ההולם נע בין   5-3 שנות מאסר בפועל.",טיעוני המאשימה לעונש
41,ME-15-11-46896-519,"לעניין גזירת הדין בתוך המתחם, ציינה ב""כ המאשימה, כי זו הפעם הרביעית בה טאהא מורשע בעבירה של החזקת סם שלא לצריכה עצמית, ופירטה כי בשנת 2010, הופעל נגדו מאסר מותנה של 8 חודשים וכי בהרשעתו משנת 2014 (בתיק התנאי) הופעל נגדו מאסר מותנה של 12 חודשים, אך כל אלו, לא הרתיעו אותו מלחזור ולבצע, שוב ושוב, עבירות סמים חמורות.",טיעוני המאשימה לעונש
42,ME-15-11-46896-519,"לדבריה, על אף שבתיק התנאי לא צוין באיזה סוג סמים מדובר, מכמויות הסם (סחר ב-4 ק""ג סם, והחזקת 6.8 ק""ג סם), ומעצם העובדה שהתיק הוגש לבימ""ש שלום ולא לבימ""ש מחוזי, ניתן להסיק שמדובר בסם שחומרתו ופגיעתו פחותה מפגיעתו של סם קוקאין.",טיעוני המאשימה לעונש
43,ME-15-11-46896-519,"כלומר, לשיטתה, העבירה דנן והחזקת סם מסוג קוקאין מהווה הסלמה ועליית מדרגה בחומרת מעשיו של טאהא, ובפגיעתו בביטחון הציבור.",טיעוני המאשימה לעונש
44,ME-15-11-46896-519,"בהתייחס לנסיבות אישיות ולסיכויי שיקום, בהתאם לסעיף 41ד לחוק העונשין, ב""כ המאשימה סבורה, כי אין מתקיימות נסיבות המצדיקות לסטות מהמתחם המוצע.",טיעוני המאשימה לעונש
45,ME-15-11-46896-519,לחובת פאלמה ומריה פרז לא היו הרשעות קודמות כלל.,טיעוני המאשימה לעונש
46,ME-15-11-46896-519,"פאלמה סובלת מנכות, מריה היא אם חד הורית לשני ילדים שנותרו לבדם בספרד, שעה שהיא עצורה בארץ.",טיעוני המאשימה לעונש
47,ME-15-11-46896-519,"מריה פרז ופלאמה הודו במסגרת הסדר טיעון בטרם החלו להישמע ראיות בתיק, להבדיל מטאהא, אשר הודה רק לאחר מספר ישיבות.",טיעוני המאשימה לעונש
48,ME-15-11-46896-519,"ב""כ המאשימה ציינה, עוד, כי טימיס (נאשם 1 בתיק האחר), שהורשע בנוסף גם בייבוא של 744 גרם קוקאין, ובסיוע למריה ופאלמה לייבא 1.013 ק""ג קוקאין, נדון ל- 58 חודשי מאסר בפועל ובשונה  מהנאשם:",טיעוני המאשימה לעונש
49,ME-15-11-46896-519,לטימיס לא היו הרשעות קודמות.,טיעוני המאשימה לעונש
50,ME-15-11-46896-519,טימיס הודה במסגרת הסדר טיעון בטרם החלו שמיעת הראיות בתיק.,טיעוני המאשימה לעונש
51,ME-15-11-46896-519,"לאחר שטימיס נעצר, הוא הוביל את המשטרה לדירה נוספת ברחוב האצל 11א בחיפה, שם נתפסו מריה ופאלמה כשברשותם 1.013 גרם קוקאין ונתון זה נלקח בחשבון לזכותו.",טיעוני המאשימה לעונש
52,ME-15-11-46896-519,"עוד צוין, כי המדינה הגישה ערעור על קולת העונש שהוטל על טימיס.",טיעוני המאשימה לעונש
53,ME-15-11-46896-519,"לאור האמור לעיל, ביקשה ב""כ המאשימה, להטיל על טאהא עונש מאסר בפועל ברף העליון של המתחם, להפעיל במצטבר, את המאסר המותנה וכן להטיל מאסר על תנאי מרתיע.",טיעוני המאשימה לעונש
54,ME-15-11-46896-519,"בנוסף, ביקשה ב""כ המאשימה להשית על טאהא קנס, אשר יגלם את הכסף הרב המעורב, מטבע הדברים, בהפצת כמויות עצומות של סם יקר כגון קוקאין וישמש כגורם הרתעה נוסף עבור אלו העוסקים בייבוא סמים מסוכנים, גידולם, החזקתם שלא לצריכה עצמית והספקתם.",טיעוני המאשימה לעונש
55,ME-15-11-46896-519,"המאשימה ביקשה, הן בכתב האישום והן במסגרת הטיעונים לעונש, לחלט, לטובת ""הקרן לטיפול בנכסים שחולטו"", אשר הוקמה לפי סעיף 36ח' לפקודת הסמים המסוכנים [נוסח חדש] תשל""ג-1973, סך של 800 ₪, שנתפס על הנאשם בעת מעצרו.",טיעוני המאשימה לעונש
56,ME-15-11-46896-519,לבקשה זו מסכים הנאשם.,טיעוני המאשימה לעונש
57,ME-15-11-46896-519,"בנוסף, ביקשה המאשימה לחלט את הקטנוע, עליו נתפס הנאשם ובו נתפסו הסמים, בשל היותו אמצעי אשר שימש לביצוע העבירה, או אמצעי אשר אפשר את ביצועה.",טיעוני המאשימה לעונש
58,ME-15-11-46896-519,"בישיבת יום 18.09.2016, הבהירה ב""כ המאשימה, כי מאחר שהתברר שטאהא רכש את הקטנוע מאדם אחר, אך טרם הועברה הבעלות והוא רשום על שם אדם אחר, היא מבקשת לקיים דיון נפרד בנושא זה.",טיעוני המאשימה לעונש
59,ME-15-11-46896-519,"הסנגור טען לעונש בעל-פה, בישיבת יום 18/09/2016.",טיעוני הנאשם לעונש
60,ME-15-11-46896-519,"תחילה ציין הסנגור, כי מקרה זה, שונה באופן מהותי ממקרים אחרים, שכן בית המשפט שמע חלק ניכר מראיות המאשימה ויכול היה להתרשם, הלכה למעשה ובאופן בלתי אמצעי, ממחדלי החקירה ומהכשלים הראייתיים הרבים והמהותיים שהיו בתיק.",טיעוני הנאשם לעונש
61,ME-15-11-46896-519,"לטענתו, לא מן הנמנע, שהיה סיכוי סביר לזיכוי.",טיעוני הנאשם לעונש
62,ME-15-11-46896-519,"לדבריו, אין מדובר בקשיים ראייתיים של מה בכך, ולכן, יש לתת משקל בכורה למחדלים הרבים שהשליכו על חלקו של הנאשם בתיק זה.",טיעוני הנאשם לעונש
63,ME-15-11-46896-519,"הסנגור הפנה תשומת לב לתיקון המהותי שנעשה בכתב האישום וטען, כי תיקים כאלה מוגשים, כדבר שבשגרה, בפני בית משפט השלום וכי לו כתב האישום המקורי היה ככתב האישום המתוקן, לא מן הנמנע שטאהא לא היה שוהה במעצר תקופה כה ארוכה.",טיעוני הנאשם לעונש
64,ME-15-11-46896-519,"כן נטען כי, בשונה  מהאחרים,  טאהא איננו מואשם בקשירת קשר לביצוע פשע, או בכל עבירה נגזרת של תיווך, סחר בסם, או הובלה.",טיעוני הנאשם לעונש
65,ME-15-11-46896-519,"הוא מואשם רק בעבירה הרשומה בכתב האישום ומבלי להקל בה ראש, מדובר בהחזקה בלבד של כמות העולה על שימוש עצמי.",טיעוני הנאשם לעונש
66,ME-15-11-46896-519,"בהתייחס למתחם העונש ההולם, נטען, כי למתחם לו עותרת המאשימה, אין כל אחיזה במציאות וכי מפסיקה ענפה בנושא ניתן ללמוד, כי מתחמי הענישה הנהוגים בעבירות של החזקת סמים שלא לצריכה עצמית מסתיימים במקרה הקיצוני באי הרשעה, כאשר מדובר בהליך שיקום, או במאסר על תנאי ועבודות שירות.",טיעוני הנאשם לעונש
67,ME-15-11-46896-519,עם זאת הבהיר הסנגור שהוא אינו טוען למתחם כזה.,טיעוני הנאשם לעונש
68,ME-15-11-46896-519,"הסנגור הדגיש, כי אין לערוך גזירה שווה בין עבירה של ייבוא, תיווך או כל עבירה אחרת של סחר, לבין עבירה של החזקה בלבד וכי בעבירות יבוא של כמויות גדולות יותר של סמים, שהן חמורות שבעתיים מהעבירה בה הורשע הנאשם בתיק זה, מתחמי הענישה נעים בין 36 חודשים ל- 42 חודשי מאסר.",טיעוני הנאשם לעונש
69,ME-15-11-46896-519,"לכן, לדידו, במקרה דנן מתחם העונש ההולם נע בין 6 חודשים לריצוי בעבודות שירות, לבין 18 חודשי מאסר בפועל ולכל היותר - עד 24 חודשי מאסר בפועל.",טיעוני הנאשם לעונש
70,ME-15-11-46896-519,"הסנגור טען, כי הפסיקה שהגישה ב""כ המאשימה, אינה דומה, כלל, למקרה דנן, שכן המקרים שהובאו שם חמורים הרבה יותר ממקרה זה.",טיעוני הנאשם לעונש
71,ME-15-11-46896-519,"כך, למשל:",טיעוני הנאשם לעונש
72,ME-15-11-46896-519,"בהתייחס למאסר המותנה התלוי ועומד נגד טאהא, ציין הסנגור כי הפעלתו של המאסר המותנה נתון לשיקול דעתו של בית המשפט, ולדידו, במקרה דנן, בהתייחס למכלול הנתונים אליהם נחשף בית המשפט, יש להפעילו באופן שחציו יהיה חופף וחציו מצטבר למאסר שיושת על הנאשם בגין תיק זה.",טיעוני הנאשם לעונש
73,ME-15-11-46896-519,"לשיטתו, הפעלת המאסר המותנה באופן זה ראויה, בהתחשב ברמת הענישה ובשיקולים לקולה שנמנו על ידו - החיסכון האדיר בזמן של בית משפט, שהביאה הודייתו של הנאשם, בהבעת החרטה, לקיחת האחריות על ידו והדאגה הרבה לגורלן של שלושת בנותיו הקטינות, הגדלות ללא אבא כבר תקופה ארוכה.",טיעוני הנאשם לעונש
74,ME-15-11-46896-519,"הוסיף הסנגור וציין, כי על אף שפאלמה הוא חלק מרשת ייבוא הסמים, אשר פעל בתכנון מדוקדק והטמין בגופו כקילוגרם קוקאין, על אף העבירות החמורות בהן הורשע וחרף כמות הסם, הגדולה לאין שיעור מענייננו, בסופו של דבר נגזרו עליו 42 חודשי מאסר בלבד.",טיעוני הנאשם לעונש
75,ME-15-11-46896-519,"בעניין המעורבים האחרים בפרשייה, ציין הסנגור כי הם הורשעו בכך שגרו בדירה ששימשה לגידול הסמים וייצורם, שהם הגיעו מחו""ל לישראל, למטרה זו, ובדירה נמצאו 473 עציצים.",טיעוני הנאשם לעונש
76,ME-15-11-46896-519,"עליהם הוטלו 9 חודשי מאסר בפועל, בלבד, ולא הוגש ערעור.",טיעוני הנאשם לעונש
77,ME-15-11-46896-519,"לעניין גזירת הדין, הדגיש הסנגור כי טאהא, יליד שנת 1983, נשוי ואב לשלוש ילדות קטינות וכי אשתו שהיא בת 31, נאלצת לגדל את שלושת הקטינות בגפה על כל הקשיים הכרוכים בכך והפנה למכתב שכתבה (סומן ענ/1).",טיעוני הנאשם לעונש
78,ME-15-11-46896-519,"הסנגור ביקש להתחשב בהודאתו של טאהא, ולתת לה משקל גבוה.",טיעוני הנאשם לעונש
79,ME-15-11-46896-519,"לשיטתו, ההודאה הגיעה בשלב ראוי, בזכותה נחסך זמן שיפוטי יקר ביותר והיא אף מעידה על לקיחת אחריות, ועל חרטה.",טיעוני הנאשם לעונש
80,ME-15-11-46896-519,"עוד נטען, כי אין טענה ואין ראייה לכך שסכומי כסף הגיעו לידי טאהא, או הועברו על ידו.",טיעוני הנאשם לעונש
81,ME-15-11-46896-519,"בהתייחס לנושא השיקום ולדרך אותה עובר טאהא בכלא, הפנה הסנגור לאסופת התעודות (ענ/2).",טיעוני הנאשם לעונש
82,ME-15-11-46896-519,"לדבריו, התעודות מעידות על כך, שטאהא מתפקד בכלא באופן תקין ביותר ואף מעבר לכך, ומשמש כאסיר תומך באחרים.",טיעוני הנאשם לעונש
83,ME-15-11-46896-519,"לשיטתו, מעטים המקרים שבהם אסירים בתקופת מעצר זוכים לתעודות כאלה ויש בכך, בצירוף עם ההודאה, ולקיחת האחריות, כדי ללמד על שינוי דרך ועל הבנה ותובנה שלא היו עם טאהא קודם לכן.",טיעוני הנאשם לעונש
84,ME-15-11-46896-519,"כן ביקש הסנגור לתת משקל בכורה גם לדו""ח ועדת דורנר, הזוכה, לדידו, להתייחסות משמעותית בכל ערכאות בית המשפט ולפיו אין זה ראוי ואין זה נכון, להטיל עונשי מאסר ממושכים.",טיעוני הנאשם לעונש
85,ME-15-11-46896-519,"באשר לעברו הפלילי של טאהא הדגיש הסנגור כי אין מדובר בעבירות רבות, אלא בארבע הרשעות קודמות, בלבד, שחלקן בגין עבירות ישנות מאוד, שנעברו לפני 13-12 שנים, עת היה הנאשם מכור לסמים.",טיעוני הנאשם לעונש
86,ME-15-11-46896-519,"לפני שנתיים וחצי, בשנת 2013, מעד טאהא, בעבירה של סחר בסמים ונדון בבימ""ש השלום.",טיעוני הנאשם לעונש
87,ME-15-11-46896-519,"הסנגור ביקש להתחשב בנסיבות חייו הקשות של טאהא, אשר גדל בתנאים קשים ביותר, ללא קיבל אפשרות לגדול וללמוד במסגרת חינוכית, תומכת ודואגת.",טיעוני הנאשם לעונש
88,ME-15-11-46896-519,"באשר לקנס, ביקש הסנגור להתחשב בכך, שאין טענה שטאהא החזיק סכומי כסף גדולים, במצבם הכלכלי הקשה של הנאשם, אשתו ובנותיו הקטינות, באורך המאסר הצפוי לו ובגובה הקנסות שנגזרו על האנשים שייבאו את הסמים והובילו את הסמים.",טיעוני הנאשם לעונש
89,ME-15-11-46896-519,הוגשה אסופת פסיקה (סומנה ענ/3).,טיעוני הנאשם לעונש
90,ME-15-11-46896-519,"ב""כ המאשימה טענה, כי דברי הסנגור בעניין אפשרות העמדתו לדין של הנאשם בבית משפט השלום אינם נכונים וכי בעבירות של החזקת קוקאין שלא לצריכה עצמית, נאשמים מועמדים לדין בבית המשפט המחוזי ולא בבית משפט שלום.","תגובת ב""כ המאשימה לטיעוני הנאשם"
91,ME-15-11-46896-519,"טאהא ביקש סליחה וטען, כי זו הפעם הראשונה שהוא מדבר מול שופט.",דברי הנאשם
92,ME-15-11-46896-519,"לדבריו, בתיקים הקודמים הוא לא דיבר ולא שמעו אותו.",דברי הנאשם
93,ME-15-11-46896-519,"עוד אמר, כי זו גם הפעם הראשונה שהוא עובר דרך כזו בבית סוהר.",דברי הנאשם
94,ME-15-11-46896-519,"מזה חצי שנה הוא משתתף בשיחות פרטניות עם עובד סוציאלי בכלא ובמשך 11 חודשים הוא כלוא באותו מקום, אותו תא, אותו אגף, כתומך ועוזר לנרקומנים ולאנשים מסכנים.",דברי הנאשם
95,ME-15-11-46896-519,"לטענתו, הוא עבר דרך קשה מאוד, על מנת שיוכל להשתנות ולהיות אדם אחר.",דברי הנאשם
96,ME-15-11-46896-519,"לדבריו, הוא הבטיח לאשתו, לאמו שכועסת עליו, וגם לעצמו, שהוא ישתנה ויהפוך לאדם אחר וברצונו, להתחיל דרך חדשה, ולא לחזור לאותם מקומות.",דברי הנאשם
97,ME-15-11-46896-519,"טאהא ביקש הקלה בעונש, אמר שהוא מוכן לכל תנאי וחזר וביקש סליחה.",דברי הנאשם
98,ME-15-11-46896-519,מתחם העונש ההולם -,דיון וגזירת הדין:
99,ME-15-11-46896-519,"על מנת לקבוע את מתחם העונש ההולם, על בית המשפט להתייחס, בין היתר, לערכים החברתיים שנפגעו מביצוע העבירה, למידת הפגיעה בהם, לנסיבות הקשורות בביצוע העבירה ולמדיניות הענישה הנהוגה.",דיון וגזירת הדין:
100,ME-15-11-46896-519,"עבירות סמים ובמיוחד סמים ""קשים"", פגיעתן רעה.",דיון וגזירת הדין:
101,ME-15-11-46896-519,"הערכים החברתיים, הנפגעים מביצוע עבירות סמים הם בריאותו ושלמות גופו ונפשו של הציבור.",דיון וגזירת הדין:
102,ME-15-11-46896-519,"הנזקים הנגרמים עקב שימוש בסמים קשים, הם רחבי היקף וממושכים - נזקים ישירים ועקיפים, בכל תחומי החיים; נזקים בריאותיים, נפשיים, חברתיים וכלכליים.",דיון וגזירת הדין:
103,ME-15-11-46896-519,"לא בכדי קבע המחוקק, לצד העבירה של החזקת סם מסוכן שלא לצריכה עצמית, עונש מרבי של 20 שנות מאסר - עונש הזהה לזה שנקבע בצד העבירה של סחר בסם מסוכן שלא כדין.",דיון וגזירת הדין:
104,ME-15-11-46896-519,"עם זאת ועל אף חשיבותה של כל חוליה מחוליות שרשרת הפצת הסם, יש לזכור, שקיים מדרג של חומרה בין כל חוליה וחוליה של השרשרת.",דיון וגזירת הדין:
105,ME-15-11-46896-519,"טאהא לא הורשע בייצור הסם, בייבוא, או בסחר, אלא בהחזקתו שלא לצריכה עצמית, שעל אף חומרתה, כשלעצמה, היא מצויה במדרג חומרה נמוך יותר, מהעבירות של ייצור, ייבוא או סחר.",דיון וגזירת הדין:
106,ME-15-11-46896-519,"לעניין הנזק יש לומר, כי במקרה דנן, לא גרמו הסמים נזק של ממש, שכן הם נתפסו על ידי המשטרה.",דיון וגזירת הדין:
107,ME-15-11-46896-519,"אולם, פוטנציאל  הנזק שהיה גלום בביצוע העבירה דנן, לולא נתפסו הסמים, הוא רב, נוכח סוג הסם וכמותו.",דיון וגזירת הדין:
108,ME-15-11-46896-519,"בענייננו, בנוסף למדיניות הענישה, יש להביא בחשבון את עיקרון אחידות הענישה, היינו - להביא בחשבון את מתחמי הענישה שנקבעו לגבי הנאשמים האחרים בפרשה ולגזור מהם את המתחם אותו ראוי לקבוע במקרה ספציפי זה.",דיון וגזירת הדין:
109,ME-15-11-46896-519,"כאמור - נאשמים 1-3 בתיק האחר, הורשעו, בנוסף לעבירת של החזקת הסמים, גם בעבירה של ייבוא הסמים, הנמצאת במדרג הראשון של החומרה וגם כמויות הסם בהן הורשעו, עולות, משמעותית, על הכמות בה הורשע טאהא.",דיון וגזירת הדין:
110,ME-15-11-46896-519,"טימיס, מריה פרז ופאלמה, הורשעו בעבירה של ייבוא והחזקה שלא לצריכה עצמית של סם מסוכן מסוג קוקאין, במשקל 744.02 גר' נטו, מחולקים ל- 94 אריזות + עבירה של ייבוא וסיוע לייבוא סם מסוכן מסוג קוקאין במשקל 1.013 ק""ג נטו, שלא לצריכה עצמית.",דיון וגזירת הדין:
111,ME-15-11-46896-519,"טימיס  הורשע, בנוסף, בעבירה של אספקת סם מסוכן מסוג קוקאין במשקל 302.42 גר' (הוא הסם שנמצא בהחזקת הנאשם שבפניי).",דיון וגזירת הדין:
112,ME-15-11-46896-519,"בסך הכול הורשעו שלושת הנאשמים הנ""ל, בעבירות ייבוא וסיוע לייבוא קוקאין והחזקה שלא לצריכה עצמית, במשקל כולל של 1.757 ק""ג - כמות שהיא כמעט פי שישה מהכמות לגביה הורשע טאהא.",דיון וגזירת הדין:
113,ME-15-11-46896-519,"טימיס הורשע, בנוסף, באספקת הסם לטאהא.",דיון וגזירת הדין:
114,ME-15-11-46896-519,לגבי שלושתם נקבע מתחם ענישה הנע בין 4 ל- 7 שנות מאסר לריצוי בפועל.,דיון וגזירת הדין:
115,ME-15-11-46896-519,"להשלמת התמונה אציין, כי נאשמים 4 ו- 5 בתיק האחר, הורשעו בייצור והכנת סם מסוג קנביס והחזקתו שלא לצריכה עצמית ונקבע לגביהם מתחם ענישה הנע בין 18-6 חודשי מאסר לריצוי בפועל.",דיון וגזירת הדין:
116,ME-15-11-46896-519,המאשימה המציאה פסיקה התומכת במתחם העונש ההולם לו היא טענה ואילו הסנגור המציא פסיקה התומכת במתחם העונש ההולם לו הוא טען.,דיון וגזירת הדין:
117,ME-15-11-46896-519,"אכן, קיים מנעד רחב של מתחמים ויש לבחון כל מקרה לפי נסיבותיו.",דיון וגזירת הדין:
118,ME-15-11-46896-519,"בנסיבות אלה, מתחם העונש ההולם לגבי טאהא אינו יכול  לעלות על 18 עד 36 חודשי מאסר לריצוי בפועל, בצירוף עונשים נוספים.",דיון וגזירת הדין:
119,ME-15-11-46896-519,"לחובתו של טאהא יש לזקוף את עברו הפלילי המכביד, גם בעבירות סמים חמורות ואת העובדה שהוא ריצה בעבר עונשי מאסר והופעלו נגדו מאסרים על תנאי ואף את העבירה דנן ביצע כאשר מאסר על תנאי תלוי ועומד נגדו ולא היה בכך כדי להרתיעו.",גזירת הדין בתוך המתחם
120,ME-15-11-46896-519,"בצד זה יש לזכור, כי 3 מתוך הרשעותיו הקודמות של טאהא, הן מלפני 12-13 שנים.",גזירת הדין בתוך המתחם
121,ME-15-11-46896-519,"לזכותו של טאהא יש לזקוף את הודאתו בכתב האישום המתוקן, את החרטה העולה מכך ואת החיסכון הרב שנחסך מזמנו של בית המשפט.",גזירת הדין בתוך המתחם
122,ME-15-11-46896-519,"אציין, כי על אף שנשמעו בתיק ראיות על פני ישיבות לא מעטות, נראה שדווקא שמיעת הראיות היא שהביאה, בסופו של דבר, לידי הסדר הטיעון, שכן התברר, לכאורה, כי קיימים קשיים ראייתיים.",גזירת הדין בתוך המתחם
123,ME-15-11-46896-519,"רוצה אני לקוות, כי דבריו של טאהא בפניי, לפיהם זו הפעם הראשונה שהוא רוצה לפנות דרך חדשה בחייו, עבורו ועבור משפחתו ובנותיו, דברים כנים הם, אשר ילוו במעשים.",גזירת הדין בתוך המתחם
124,ME-15-11-46896-519,"בשלב זה, התעודות שניתנו לו במהלך מעצרו (ענ/2), מעידות על כך שהוא החל בדרך חיובית ויש לקוות שהוא אמנם ימשיך בדרך זו ולא יחזור לעולם הפשע, לאחר שחרורו מהמאסר שיושת עליו בתיק זה.",גזירת הדין בתוך המתחם
125,ME-15-11-46896-519,"עוד אביא בחשבון, את מכתבה של אשת הנאשם ואת הפגיעה הקשה שיפגע עונש המאסר בטאהא, במשפחתו ובעיקר בשלושת בנותיו הקטינות.",גזירת הדין בתוך המתחם
126,ME-15-11-46896-519,"נוכח השיקולים לקולה שנמנו לעיל וכן נוכח הדרך שעשה טאהא בכלא, עד כה ועל מנת לתת לו פתח של תקווה, בדעתי להיעתר לבקשת הסנגור ולהורות על הפעלת מחצית מהמאסר על תנאי, התלוי ועומד נגד הנאשם, בחופף ורק מחצית במצטבר.",גזירת הדין בתוך המתחם
127,ME-15-11-46896-519,גם לעניין גזירת העונש בתוך המתחם יש להביא בחשבון את עיקרון אחידות הענישה.,גזירת הדין בתוך המתחם
128,ME-15-11-46896-519,"בעניין זה יש לציין, שעל פאלמה נגזרו 42 חודשי מאסר בפועל.",גזירת הדין בתוך המתחם
129,ME-15-11-46896-519,"אמנם, עברו של פאלמה היה נקי, אולם העבירות בהן הורשע חמורות פי כמה מהעבירה בה הורשע טאהא.",גזירת הדין בתוך המתחם
130,ME-15-11-46896-519,"פאלמה לקח חלק בתכנון להביא את הסמים לישראל, הביא אותם לארץ ביחד עם טימיס ומריה פרז, כאשר כחצי קילו הוא נשא בתוך גופו.",גזירת הדין בתוך המתחם
131,ME-15-11-46896-519,"פאלמה גם החזיק את כל כמות הסמים שיובאו, בדירה, ביחד עם האחרים, מאז שהגיעו לישראל ועד שנתפסו, הכול כמפורט בכתב האישום בתיק האחר.",גזירת הדין בתוך המתחם
132,ME-15-11-46896-519,"בגזרי את דינו של טאהא אביא, אפוא, בחשבון, גם את עונשי המאסר שהוטלו על הנאשמים בתיק האחר ואת הקנסות שהושתו עליהם.",גזירת הדין בתוך המתחם
133,ME-15-11-46896-519,"עם זאת אבהיר, כי מתן משקל לעיקרון של אחידות הענישה אינו נעשה בדרך של חישוב מתימטי, אלא בראייה כוללת של כלל הנסיבות.",גזירת הדין בתוך המתחם
134,ME-15-11-46896-519,"סופו של דבר, אני גוזרת על טאהא את העונשים כדלקמן:",גזירת הדין בתוך המתחם
135,ME-15-11-46896-519,"מאסר בפועל למשך 20 חודשים, בניכוי ימי מעצרו, החל מיום 03.11.2015 ועד היום.",גזירת הדין בתוך המתחם
136,ME-15-11-46896-519,"התוצאה היא, שסך הכול ירצה טאהא בתיק זה, מאסר בפועל לתקופה של 26 חודשים, בניכוי ימי מעצרו.",גזירת הדין בתוך המתחם
137,ME-15-11-46896-519,"מאסר על תנאי למשך 18 חודשים, שלא יעבור בתוך 3 שנים מהיום בו ישוחרר מהמאסר שנגזר עליו בתיק זה, עבירת סמים מסוג פשע.",גזירת הדין בתוך המתחם
138,ME-15-11-46896-519,"מאסר על תנאי למשך 12 חודשים, שלא יעבור בתוך 3 שנים מהיום בו ישוחרר מהמאסר שנגזר עליו בתיק זה, עבירת סמים מסוג עוון.",גזירת הדין בתוך המתחם
139,ME-15-11-46896-519,"אני מורה על חילוט הסך של 800 ₪, שנתפס על טאהא בעת מעצרו, כפי בקשת המאשימה ובהסכמת הסנגור.",גזירת הדין בתוך המתחם
140,ME-15-11-46896-519,"בשים לב לקנסות שהושתו על הנאשמים בתיק האחר, אני משיתה על טאהא קנס בסך של 1,500 ₪, או 30 ימי מאסר תמורתו.",גזירת הדין בתוך המתחם
141,ME-15-11-46896-519,הקנס ישולם עד לא יאוחר מיום 15.1.17.,גזירת הדין בתוך המתחם
142,ME-15-11-46896-519,זכות ערעור לבית המשפט העליון תוך 45 ימים מהיום.,גזירת הדין בתוך המתחם
143,ME-15-11-46896-519,"54678313ניתן היום,  ח' תשרי תשע""ז, 10 אוקטובר 2016, בהעדר הצדדים.",גזירת הדין בתוך המתחם
144,ME-15-11-46896-519,תמר שרון נתנאל 54678313,גזירת הדין בתוך המתחם
