,verdict,text,part
0,SH-20-09-3503-88,"מדינת ישראל – לשכת תביעות נגב
ע""י ב""כ עו""ד רמה קלימי ועו""ד עדי בוחניק דדון",המאשימה
1,SH-20-09-3503-88,"פקודת הסמים המסוכנים [נוסח חדש], תשל""ג-1973: סע'  6","אילון בן יוסף חאדגג
ע""י ב""כ עו""ד עופר קופרמן"
2,SH-20-09-3503-88,"הנאשם שלפני נותן את הדין בגין עבירה של גידול ייצור והכנה של סמים מסוכנים, בניגוד לסעיף 6 לפקודת הסמים המסוכנים [נוסח חדש], תשל""ג – 1973.",כתב האישום והסדר הטיעון
3,SH-20-09-3503-88,"למען הסדר הטוב יובהר כעת, כי בתיק קיימים שני כתבי אישום מתוקנים, אשר סומנו שניהם, בשגגה, כא/1, כאשר כתב האישום המתוקן הראשון, מיום 07.02.21, תוקן בתיקון טכני, שעניינו הוספת סעיף אישום, בטרם ניתן מענה לכתב האישום, שלא במסגרת הסדר, ואילו כתב האישום המתוקן השני, מיום 12.04.21, תוקן במסגרת הסדר שנערך בין הצדדים, והוא הרלוונטי לעניין גזר דין זה.",כתב האישום והסדר הטיעון
4,SH-20-09-3503-88,"בהתאם לעובדות כתב האישום המתוקן כא/1 מיום 12.04.21, בתאריך 30.08.20, בסמוך לשעה 18:30, וכשלושה חודשים עובר לתאריך המתואר, בדירה ברח' סמטת השועל 1356, ירוחם (להלן: ""הדירה""), גידל הנאשם 600 שתילים של סם מסוכן מסוג קנבוס, במשקל כולל של 1,935.6 גרם.",כתב האישום והסדר הטיעון
5,SH-20-09-3503-88,"הנאשם שכר את הדירה, התקין בה מערכת השקיה, תאורה ואוורור וגידל בה את הסמים, מבלי שהדבר הותר לו בתקנות או ברישיון מטעם המנהל.",כתב האישום והסדר הטיעון
6,SH-20-09-3503-88,"בין הצדדים נערך הסדר טיעון, במסגרתו הורשע הנאשם בעבירות שבכתב האישום המתוקן על פי הודאתו ונשלח להערכת שירות המבחן למבוגרים.",כתב האישום והסדר הטיעון
7,SH-20-09-3503-88,ההסדר לא כלל הסכמות לענין העונש.,כתב האישום והסדר הטיעון
8,SH-20-09-3503-88,"לאחר קבלת תסקיר, טענו הצדדים לעונש, ובתום פרשת העונש, הפנה בית המשפט את הנאשם לראיון אצל הממונה על עבודות השירות בשב""ס.",כתב האישום והסדר הטיעון
9,SH-20-09-3503-88,"הנאשם לא התייצב אצל הממונה על עבודות השירות בשב""ס, אך ההגנה הודיעה, כי תואם לנאשם מועד חדש לראיון התאמה.",כתב האישום והסדר הטיעון
10,SH-20-09-3503-88,"אלא, שגם בזו הפעם – לא התייצב.",כתב האישום והסדר הטיעון
11,SH-20-09-3503-88,"לבקשת ההגנה, נדחה שימוע גזר הדין, על מנת לאפשר לנאשם להתייצב פעם שלישית לראיון התאמה אצל הממונה על עבודות השירות.",כתב האישום והסדר הטיעון
12,SH-20-09-3503-88,"בית המשפט נעתר לבקשת ההגנה, אלא, שגם זו הפעם, נמנע הנאשם מלהתייצב לראיון.",כתב האישום והסדר הטיעון
13,SH-20-09-3503-88,"לאחר מכן, זומן הנאשם פעם נוספת לראיון התאמה, אשר לא התייצב גם אליו.",כתב האישום והסדר הטיעון
14,SH-20-09-3503-88,מכאן – גזר דין זה.,כתב האישום והסדר הטיעון
15,SH-20-09-3503-88,"התביעה הגישה, לענין העונש, ראיות כדלקמן:",ראיות לעונש
16,SH-20-09-3503-88,"גיליון הרשעות קודמות (ת/1) – לחובת הנאשם, הרשעה מיום 18.07.19, בגין מספר תיקים, בהם הואשם בעבירות של החזקת סם מסוכן לצריכה עצמית, לצד עבירות של יצוא / ייבוא / מסחר / הספקה של סם מסוכן;",ראיות לעונש
17,SH-20-09-3503-88,צילומים של מעבדת הסמים אותה הקים הנאשם (ת/2א' + ת/2ב');,ראיות לעונש
18,SH-20-09-3503-88,"ההגנה לא הגישה ראיות לענין העונש, אך ביקשה להעיד עד אופי מטעמה, את מר גל אברהם (ע.ה.",ראיות לעונש
19,SH-20-09-3503-88,"1), גיסו של הנאשם.",ראיות לעונש
20,SH-20-09-3503-88,"העד מר גל אברהם סיפר, כי הוא מתגורר במושב עין תמר מזה כ-18 שנים, עובד כחקלאי, ומגדל בזיליקום, ריחן וירקות ירוקים.",ראיות לעונש
21,SH-20-09-3503-88,"העד שיתף, כי בחודש אוקטובר אשתקד, התוודע למצבו של הנאשם והחליטו לסייע לו.",ראיות לעונש
22,SH-20-09-3503-88,"לדברי העד, הנאשם עבר על החוק בשל היעדר הכוונה ומסגרת, והוא האמין, כי אם יביא אותו להתגורר עמו, יוכל לסייע לו לממש את הפוטנציאל שלו.",ראיות לעונש
23,SH-20-09-3503-88,"לדבריו, הנאשם שהה אצלו כחלופת מעצר וכיום אינו פורץ גבולות כבעבר, אלא מתאים עצמו למסגרות.",ראיות לעונש
24,SH-20-09-3503-88,"העד הוסיף, כי הנאשם מסר את כל הבדיקות שהתבקש מטעם שירות המבחן למבוגרים.",ראיות לעונש
25,SH-20-09-3503-88,"לדברי העד, הנאשם עוסק בבישול, התמקצע בתחום, ואף משתתף בתכנית מציאות (""ריאליטי"") בערוץ 13, תכנית בישול, ""המסעדה הבאה של ישראל"", אשר הובילה אותו לחשיפה, בעקבותיה השתנה לטובה.",ראיות לעונש
26,SH-20-09-3503-88,"לדבריו, עונש מאסר בפועל יביא לנסיגה במצבו.",ראיות לעונש
27,SH-20-09-3503-88,"בחקירתו הנגדית, נשאל, מדוע לא השתלב הנאשם בטיפול מוסדי, והשיב, כי הנאשם החל בהליך טיפולי מוסדי, אך לא סיים אותו, וביקש לאפשר לו למצות את הטיפול.",ראיות לעונש
28,SH-20-09-3503-88,"בענינו של הנאשם הוגש תסקיר המפרט את נסיבותיו האישיות, כבן 25, רווק, שף במקצועו.",הערכת שירות המבחן למבוגרים
29,SH-20-09-3503-88,"הנאשם סיים 12 שנות לימוד, לדבריו בהצטיינות.",הערכת שירות המבחן למבוגרים
30,SH-20-09-3503-88,"לצד זאת, תיאר התנהגות בעייתית, אשר אופיינה בקושי לקבל סמכות, דעתנות ודומיננטיות.",הערכת שירות המבחן למבוגרים
31,SH-20-09-3503-88,"לדבריו, אובחן כמתמודד עם הפרעת קשב וריכוז והיפראקטיביות, ונטל טיפול תרופתי בתקופת לימודיו.",הערכת שירות המבחן למבוגרים
32,SH-20-09-3503-88,"לאחר לימודיו, עבר להתגורר בתל אביב בגפו, והחל לעבוד במסעדות, עד גיוסו לצבא.",הערכת שירות המבחן למבוגרים
33,SH-20-09-3503-88,"לדבריו, שוחרר משירות צבאי על רקע רפואי לאחר כחצי שנה.",הערכת שירות המבחן למבוגרים
34,SH-20-09-3503-88,"הנאשם למד לימודי שף במשך שנתיים במסגרת בית ספר ""בישולים"", אשר לדבריו הקנה לו תעודה מטעם משרד התמ""ת של טבח דרגה 7 ניהולי.",הערכת שירות המבחן למבוגרים
35,SH-20-09-3503-88,"הנאשם עובד כטבח במסעדות בתל אביב, ובמקביל, עובד באירועים פרטיים.",הערכת שירות המבחן למבוגרים
36,SH-20-09-3503-88,"לדבריו, לפני כארבע שנים, פתח מסעדה יחד עם אחיו, ובעקבות ההצלחה, פתחו השניים מסעדה נוספת.",הערכת שירות המבחן למבוגרים
37,SH-20-09-3503-88,"בנוסף, עבר להתגורר בלונדון והיה חלק מצוות הקמת מסעדה של אחד מהשפים המובילים בארץ.",הערכת שירות המבחן למבוגרים
38,SH-20-09-3503-88,"לדבריו, בשנת 2019 עבר להתגורר במקסיקו, שם פתח מסעדה נוספת, בבעלות משותפת עם השף, אך המהלך לא צלח כאשר התפרצה מגפת הקורונה.",הערכת שירות המבחן למבוגרים
39,SH-20-09-3503-88,"לדבריו, בחודש אפריל 2020, חזר להתגורר בירוחם, בדירה שכורה קרוב לבית הוריו ועסקיו נפגעו באופן משמעותי וכך גם מצבו הכלכלי.",הערכת שירות המבחן למבוגרים
40,SH-20-09-3503-88,"הוא מצא עצמו ללא תעסוקה והדבר יצר אצלו תחושת חוסר מעש, העדר משמעות ותסכול.",הערכת שירות המבחן למבוגרים
41,SH-20-09-3503-88,"לחובת הנאשם הרשעה בגין מספר עבירות סמים, בגינה נידון למאסר מותנה (אשר הינו בר הפעלה), קנס, ופסילת רישיון נהיגה על תנאי.",הערכת שירות המבחן למבוגרים
42,SH-20-09-3503-88,"באשר לשימוש בחומרים משני תודעה, מסר הנאשם, כי נוהג לצרוך אלכוהול באירועים חברתיים מיוחדים בלבד, ובתדירות נמוכה.",הערכת שירות המבחן למבוגרים
43,SH-20-09-3503-88,"באשר לשימוש בסמים מסוכנים מסוג קנביס, מסר הנאשם, כי החל לצרוך אותם בגיל 15, על רקע התחברותו עם נערים בוגרים ממנו, אשר השפיעו על התנהגותו.",הערכת שירות המבחן למבוגרים
44,SH-20-09-3503-88,"לדבריו, עד מעצרו הקודם, צרך סמים בתדירויות שונות, אך הפסיק באופן עצמאי, בתקופות בהן עסק בפרויקטים, אשר הצריכו ריכוז והתמקדות במטרה.",הערכת שירות המבחן למבוגרים
45,SH-20-09-3503-88,"לדבריו, על רקע התמודדותו עם ההשלכות של נגיף הקורונה על חייו בהיבט העסקי, הכלכלי והאישי, ועל רקע תחושותיו, חזר לצרוך סמים ולקיים קשר עם חברים מהעבר, אשר לא היטיבו עמו.",הערכת שירות המבחן למבוגרים
46,SH-20-09-3503-88,"הנאשם שיתף את שירות המבחן למבוגרים, כי צרך סמים באופן יום יומי ואף בחר לגדל אותם בביתו.",הערכת שירות המבחן למבוגרים
47,SH-20-09-3503-88,"במסגרת צו פיקוח מעצר בתיק דנן, מסר הנאשם בדיקות שתן, ללא עדות לשרידי סם.",הערכת שירות המבחן למבוגרים
48,SH-20-09-3503-88,"שירות המבחן למבוגרים התרשם מהנאשם כאדם בעל כוחות ומשאבים פנימיים, אשר מנהל אורח חיים נורמטיבי, מגלה יציבות במסגרות אליהן הגיע להישגים וכן חתירה פעילה להשגת מטרותיו בדרכים נורמטיביות ומקובלות.",הערכת שירות המבחן למבוגרים
49,SH-20-09-3503-88,"שירות המבחן התרשם, כי הנאשם מנהל אורח חיים עצמאי ומכלכל עצמו מגיל צעיר, דבר המבטא מחויבות ואחריות לעתידו.",הערכת שירות המבחן למבוגרים
50,SH-20-09-3503-88,"שירות המבחן התרשם, כי אופן שימושו של הנאשם בסמים היה מזדמן וחברתי, ולתפיסתו, לא פגע בתפקודו, כיוון שלא היה אינטנסיבי ולא נוצרה תלות בסם.",הערכת שירות המבחן למבוגרים
51,SH-20-09-3503-88,"לאחר שחרורו של הנאשם ממעצר, השתלב שוב בתעסוקה ונראה כי תעסוקתו בעולם הקולינרי חשובה לו.",הערכת שירות המבחן למבוגרים
52,SH-20-09-3503-88,"לאחרונה, שולב הנאשם במסגרת טיפולית לצעירים, ושירות המבחן התרשם, כי הנאשם עשוי להפיק תועלת מהמשך שילובו במסגרת זו.",הערכת שירות המבחן למבוגרים
53,SH-20-09-3503-88,"לאור האמור, המליץ שירות המבחן על ענישה שיקומית בדמות צו לשירות הציבור בהיקף 500 שעות, ועל הטלת צו מבחן למשך שנה, במהלכה, ימשיך הנאשם במסגרת הטיפולית.",הערכת שירות המבחן למבוגרים
54,SH-20-09-3503-88,שירות המבחן המליץ על הארכת המאסר המותנה התלוי ועומד נגד הנאשם.,הערכת שירות המבחן למבוגרים
55,SH-20-09-3503-88,"בתום פרשת העונש, הפנה בית המשפט את הנאשם לראיון התאמה לריצוי עונשו בדרך של עבודות שירות.","חוות דעת הממונה על עבודות השירות בשב""ס"
56,SH-20-09-3503-88,"ביום 27.04.22, הוגשה הודעת הממונה, כי הנאשם לא התייצב לראיון אשר תואם לו מבעוד מועד.","חוות דעת הממונה על עבודות השירות בשב""ס"
57,SH-20-09-3503-88,"ביום 28.04.22, הוגשה הודעה מטעם ההגנה, בה נמסר, כי תואם לנאשם מועד חדש ליום 01.05.22.","חוות דעת הממונה על עבודות השירות בשב""ס"
58,SH-20-09-3503-88,"אלא, שביום 01.05.22, שוב הגישה הממונה על עבודות השירות הודעה, כי הנאשם לא התייצב לראיון.","חוות דעת הממונה על עבודות השירות בשב""ס"
59,SH-20-09-3503-88,"לבקשת ההגנה, נדחה מועד שימוע גזר הדין, אשר היה קבוע ליום 02.06.22, על מנת לאפשר לנאשם לגשת פעם נוספת לראיון התאמה.","חוות דעת הממונה על עבודות השירות בשב""ס"
60,SH-20-09-3503-88,"ביום 20.07.22, הגישה הממונה על עבודות השירות הודעה נוספת, כי הנאשם לא התייצב לראיון.","חוות דעת הממונה על עבודות השירות בשב""ס"
61,SH-20-09-3503-88,"ביום 01.08.22 הגישה הממונה על עבודות השירות הודעה נוספת, כי הנאשם לא התייצב פעם נוספת.","חוות דעת הממונה על עבודות השירות בשב""ס"
62,SH-20-09-3503-88,לפיכך – לא נמצא הנאשם מתאים לריצוי עונשו בדרך זו.,"חוות דעת הממונה על עבודות השירות בשב""ס"
63,SH-20-09-3503-88,התביעה הגישה טיעוניה בכתב (ת/4) והשלימה אותן על פה.,טענות הצדדים
64,SH-20-09-3503-88,"התביעה טענה, כי מעשי הנאשם פגעו פגיעה חמורה בערכים המוגנים של בריאות הציבור ובטחונו; הגנה על הציבור מפני נגע הסמים.",טענות הצדדים
65,SH-20-09-3503-88,"התביעה הדגישה הנזקים הצפויים מפני עבירות סמים, בהם, עבירות רכוש; אלימות; תעבורה וסמים, ונזקים חברתיים ישירים ועקיפים הנגרמים כתוצאה מסמים מסוכנים.",טענות הצדדים
66,SH-20-09-3503-88,"התביעה עמדה על כמות השתילים שנתפסו, כ-681 שתילים, ולמשקלם (יצוין, כי הכמות אשר צוינה בטיעוני התביעה לעונש בכתב אינה תואמת את הכמות בכתב האישום המתוקן בשנית, במסגרת הסדר טיעון, מיום 12.04.21, ובית המשפט יתייחס בגזר דינו לכמות שבכתב האישום המתוקן בשנית בלבד).",טענות הצדדים
67,SH-20-09-3503-88,"התביעה עמדה על האופרציה שנדרשה לנאשם, אשר שכר דירה, התקין בה ציוד לצורך הסבתה למעבדה לגידול סמים, ואף החזיק בסמים לצריכתו העצמית (יצוין שוב, כי סעיף ההחזקה לצריכה עצמית נמחק מכתב האישום המתוקן בשנית מיום 12.04.21, במסגרת ההסדר, והנאשם לא הורשע בעבירה זו, על כן, לא יינתן לטענה זו משקל בגזר הדין, הגם שההגנה לא התנגדה לטענה זו במעמד שמיעת פרשת העונש).",טענות הצדדים
68,SH-20-09-3503-88,"התביעה טענה, כי התנהלותו של הנאשם מלמדת על תעוזה והיעדר מורא מהחוק, ומחייבת ענישה מחמירה.",טענות הצדדים
69,SH-20-09-3503-88,"התביעה הפנתה להרשעתו הקודמת של הנאשם, כאשר לחובתו מאסר מותנה בן 3 חודשים, אשר הינו בר הפעלה.",טענות הצדדים
70,SH-20-09-3503-88,"התביעה טענה, כי המלצת שירות המבחן למבוגרים אינה מתיישבת עם חומרת העבירות, ואין בהליך הטיפולי, כדי להצדיק סטיה ממתחם הענישה מטעמי שיקום.",טענות הצדדים
71,SH-20-09-3503-88,התביעה עתרה למתחם ענישה הנע בין 12 עד 24 חודשי מאסר בפועל.,טענות הצדדים
72,SH-20-09-3503-88,"התביעה עתרה למקם עונשו של הנאשם ברף הבינוני של המתחם, ולהשית עליו מאסר מותנה ארוך ומרתיע; קנס משמעותי; פסילה בפועל ועל תנאי של רישיון הנהיגה; הפעלת המאסר המותנה מגזר הדין ת/3 במצטבר לכל עונש מאסר שיוטל; הפעלת פסילת רישיון נהיגה על תנאי מגזר הדין ת/3 במצטבר לפסילה שתוטל.",טענות הצדדים
73,SH-20-09-3503-88,"ההגנה טענה, כי מתחם הענישה אליו עתרה התביעה אינו הולם את נסיבות העבירה.",טענות הצדדים
74,SH-20-09-3503-88,"ההגנה טענה, כי התביעה מפריזה בנוגע לנזק שנגרם מהסמים וכי סמים אינם גורמים לפשיעה לצורך השגתם.",טענות הצדדים
75,SH-20-09-3503-88,"ההגנה טענה, כי יש להתייחס לקנאביס באופן מקל יותר מאשר סמים אחרים.",טענות הצדדים
76,SH-20-09-3503-88,"ההגנה טענה, כי הנאשם ניתק קשריו השוליים בדימונה ואף פתח מסעדה במקסיקו בשותפות עם השף אסף גרניט.",טענות הצדדים
77,SH-20-09-3503-88,"ההגנה טענה, כי עקב התפשטות נגיף הקורונה, נסגרה המסעדה באופן זמני והנאשם חזר לארץ, היה בחוסר מעש, ועבר העבירה, אך מאז מכה על חטא.",טענות הצדדים
78,SH-20-09-3503-88,"ההגנה טענה, כי הנאשם ערך שינוי מהותי בחייו, שוחרר לעבודה במשק של אחותו וגידל ירקות, ואף מינף את העסק המשפחתי למשלוחים בארץ ומסעדות גורמה.",טענות הצדדים
79,SH-20-09-3503-88,ההגנה עתרה למתחם ענישה הנע בין 6 ועד 15 חודשי מאסר בפועל.,טענות הצדדים
80,SH-20-09-3503-88,"ההגנה הפנתה לתסקיר שירות המבחן למבוגרים וטענה, כי הנאשם מביע מוטיבציה לערוך שינוי בחייו; מעוניין להמשיך בהליך הטיפולי; מסר בדיקות שתן נקיות משרידי סם; ועשה כל שביכולתו על מנת להשתקם.",טענות הצדדים
81,SH-20-09-3503-88,"לאור האמור, עתרה ההגנה לאמץ את המלצות תסקיר שירות המבחן וטענה, כי ככל שיעבור הנאשם עבירה נוספת, הרי שניתן יהיה לגזור את דינו מחדש.",טענות הצדדים
82,SH-20-09-3503-88,"בדברו האחרון של הנאשם מסר, כי הוא מצטער על מעשיו, וכי תקופת ניהול ההליך היתה קשה עבורו.",טענות הצדדים
83,SH-20-09-3503-88,"לדבריו, מבין ששגה ומוכן לשלם על מעשיו.",טענות הצדדים
84,SH-20-09-3503-88,"עוד שיתף, כי מגיע ממשפחה איכותית ותומכת.",טענות הצדדים
85,SH-20-09-3503-88,"הנאשם הוסיף, כי הוא משתתף בתכנית ריאליטי, ומרגע שעלתה התכנית לשידור, הוא נמצא במקום אחר בחייו ורואה את עתידו ואת עתיד העסק שלו.",טענות הצדדים
86,SH-20-09-3503-88,"לדבריו, למד בארץ ובחו""ל לימודי בישול אקדמאיים וכיום מכין תפריטים למסעדות ואף עורך אירועים פרטיים, אך בשל המעצר הלילי, עורך רק אירועי צהריים.",טענות הצדדים
87,SH-20-09-3503-88,"הנאשם סיפר, כי כאשר חזר ממקסיקו, לא מצא דרכו ומצא עצמו עובר את העבירה, אך הוא ניתק קשרים עם החברה השולית וכיום מנהל קשרים איכותיים ומתחייב לא לעבור שוב על החוק.",טענות הצדדים
88,SH-20-09-3503-88,העבירות שעבר הנאשם חמורות.,דיון והכרעה
89,SH-20-09-3503-88,"המדובר במעורבות בגידול ואחזקת סם מסוכן בהיקף המצביע על כך, שהסם גודל ויוצר למטרה מסחרית.",דיון והכרעה
90,SH-20-09-3503-88,"במקרה דנן, מקבל בית המשפט טענת התביעה, כי המדובר באופרציה המצריכה תכנון מוקדם.",דיון והכרעה
91,SH-20-09-3503-88,"ראשית, נשכר בית שלם, בלב שכונת מגורים בעיר ירוחם.",דיון והכרעה
92,SH-20-09-3503-88,"שנית, הוקמה מעבדה בסדר גודל גדול מאוד, עם 600 שתילים ותוך שימוש בציוד ייעודי רב.",דיון והכרעה
93,SH-20-09-3503-88,"התמונות ת/2א + ת/2ב, הסרוקות בתיק האלקטרוני בסריקה צבעונית, אשר הוגשו מטעם התביעה כראיות לעונש והוגשו בהסכמת ההגנה, מעידות כאלף מילים על היקף האופרציה שנדרשה לנאשם בכדי להקים את המעבדה.",דיון והכרעה
94,SH-20-09-3503-88,"מספר השתילים הוא בעל משמעות רבה, שכן, גם אם – בשלב בו נתפסה המעבדה  – שקלו השתילים 1,935.6 גרם, הרי בכמות כזו של שתילים היה פוטנציאל לייצור סם מסוכן בכמות רבה בהרבה.",דיון והכרעה
95,SH-20-09-3503-88,"ודוק: בתמונות ת/2ב', שהצדדים הסכימו, כי ישמשו כראיה לעונש, ניתן לראות, כי חלק לא מבוטל מהשתילים היו בראשית התפתחותם ממש.",דיון והכרעה
96,SH-20-09-3503-88,"בית המשפט אינו מוצא לקבל עמדת ההגנה, כי התביעה מפריזה בנזקים שעלולים להיגרם מעבירות סמים וגם לא הטענה, כי יש להתייחס אחרת לסמים מסוג קנאביס.",דיון והכרעה
97,SH-20-09-3503-88,"המחוקק לא מצא להחריג את הקנאביס מפקודת הסמים המסוכנים, ולא בכדי.",דיון והכרעה
98,SH-20-09-3503-88,"בתי המשפט בארץ ומותב זה בפרט, נתקלים בתיקים מסוג זה חדשות לבקרים ויש גידול של ממש, במיוחד בעת האחרונה.",דיון והכרעה
99,SH-20-09-3503-88,"מדובר במכת מדינה, לא פחות.",דיון והכרעה
100,SH-20-09-3503-88,"על בית המשפט לפעול להרתעת היחיד והרבים, אשר סבורים, כי מדובר בעשיית כסף קל, ומתוך בצע כסף, פוגע פגיעה של ממש בציבור.",דיון והכרעה
101,SH-20-09-3503-88,"ייצור סם מגדיל את מצאי הסם ואת זמינותו וממילא מגדיל את השימוש בסם, על כל המשתמע מכך.",דיון והכרעה
102,SH-20-09-3503-88,ומבחינה זו הוא המחולל הראשי של כל שרשרת הסם העבריינית הנקשרת אליו.,דיון והכרעה
103,SH-20-09-3503-88,"סם הוא מוצר צריכה יקר מאוד, שהסחר הקמעונאי בו הוא בכמויות של גרמים.",דיון והכרעה
104,SH-20-09-3503-88,"ושוק הסמים מגלגל סכומי עתק, בלתי מדווחים, שבתורם מניעים ומשפיעים גם על פעילויות עברייניות אחרות.",דיון והכרעה
105,SH-20-09-3503-88,"גידול קנאביס בהיקף מסחרי של מאות שתילים יכול להפיק לבעליו הכנסה כספית עצומה ממש, בהיקף שאין דומה לו ביחס להשקעה, לזמן ולהיתכנות, בשום מיזם חוקי אחר.",דיון והכרעה
106,SH-20-09-3503-88,"האמצעים הדרושים לגידול קנאביס פשוטים יחסית, הידע הנחוץ לכך זמין, והסיכוי להיתפס ולשלם מחיר איננו גדול.",דיון והכרעה
107,SH-20-09-3503-88,ומצב דברים זה מעמיד פיתוי להשגת רווח כספי ניכר תוך נטילת סיכון מסוים.,דיון והכרעה
108,SH-20-09-3503-88,"וכך, התופעה של גידול סמים ""קלים"" בחממות ביתיות ובמבנים שונים עולה כפורחת ובגדרה ניתן לראות לא אחת מעורבות של אנשים שאורח חייהם הכללי רגיל ונורמטיבי והם אינם בעלי דפוסים עברייניים מובהקים.",דיון והכרעה
109,SH-20-09-3503-88,"גידול סמים לשיטתנו כמוהו, מבחינת החומרה, כסחר והפצת סמים.",דיון והכרעה
110,SH-20-09-3503-88,"לא זו בלבד, אלא שבהינתן המציאות הנוכחית שבה גידול הסמים הפך להיות למכת מדינה יש להילחם בו בחומרה כאשר הביטוי לכך יהיה בהרמת רף הענישה.",דיון והכרעה
111,SH-20-09-3503-88,המגדלים והמפיצים מצויים באותו מקום עצמו מבחינה ערכית ומעשית גם יחד.,דיון והכרעה
112,SH-20-09-3503-88,שניהם גורמים לכך שכמות סם מוצאת דרכה לשוק הסמים הרווי ממילא.,דיון והכרעה
113,SH-20-09-3503-88,"הגידול, הסחר והיבוא, תהא הדרך לכניסתו לשוק של הסם אשר תהא - המכורים לסמים עושים בעזרתו צעד נוסף במדרון הסמים ומי שאינו מכור עדיין, יכול ויעשה את הצעד הראשון והקריטי בדרך להתמכרות לסם.",דיון והכרעה
114,SH-20-09-3503-88,הפגיעה בערך המוגן היא אותה פגיעה.,דיון והכרעה
115,SH-20-09-3503-88,"ספציפית באשר למעבדות סמים: לצערנו, שוב ושוב אנו נתקלים במקרים כדוגמת המקרה הנוכחי.",דיון והכרעה
116,SH-20-09-3503-88,"להלן, יובאו פסקי דין המשקפים את מדיניות הענישה הנוהגת:",דיון והכרעה
117,SH-20-09-3503-88,"3593-09-21  מדינת ישראל נ' אלמלח (פורסם במאגרים) - הנאשם הורשע, על פי הודאתו במסגרת הסדר טיעון, בעבירות של גידול סמים; החזקת חצרים לעישון או הכנת סמים; החזקת סמים שלא לצריכה עצמית; נטילת חשמל בגניבה.",דיון והכרעה
118,SH-20-09-3503-88,"בהתאם לעובדות כתב האישום המתוקן, הקים הנאשם מעבדה לגידול סמים, תוך שגנב חשמל מעמוד חשמל חיצוני.",דיון והכרעה
119,SH-20-09-3503-88,"הנאשם גידל מספר לא ידוע של שתילים, במשקל של כ-11 ק""ג, והחזיק ב-26 פלטות חשיש במשקל 2.8 ק""ג ו-27 גרם קנביס.",דיון והכרעה
120,SH-20-09-3503-88,"מותב זה קבע מתחם ענישה הנע בין 18 ועד 36 חודשי מאסר בפועל וגזר על הנאשם 22 חודשי מאסר בפועל (לאחר הפעלת 10 חודשי מאסר מותנה, כאשר ששה חודשים במצטבר, נגזרו על הנאשם 28 חודשי מאסר); מאסר על תנאי; קנס; פסילה בפועל ועל תנאי של רישיון הנהיגה.",דיון והכרעה
121,SH-20-09-3503-88,"בשקלול הנסיבות, בהן התכנון שקדם לעבירה, כולל היערכות לוגיסטית (שכירת מבנה, התקנת ציוד, טיפול בשתילים ועוד); כמות השתילים שנתפסה; משקל השתילים; פוטנציאל הנזק שעלול היה להיגרם אלמלא נתפסה המעבדה, ובשילוב הפסיקה הנוהגת, ראוי היה לקבוע מתחם ענישה גבוה יותר מזה שאליו עתרה התביעה.",דיון והכרעה
122,SH-20-09-3503-88,"עם זאת, בית המשפט אינו שם עצמו כקטגור, ומקבל את מתחם הענישה אליו עתרה התביעה, כך שינוע בין 12 עד 24 חודשי מאסר בפועל.",דיון והכרעה
123,SH-20-09-3503-88,"אשר לקביעת הענישה, על בית המשפט לשקול עברו של הנאשם, נסיבותיו האישיות, פרוגנוזת הגורמים המקצועיים בענינו, זאת לצד שיקולים נוספים.",קביעת הענישה הספציפית בתוך המתחם
124,SH-20-09-3503-88,"הנאשם כבן 25, רווק.",קביעת הענישה הספציפית בתוך המתחם
125,SH-20-09-3503-88,"לחובת הנאשם, הרשעה בגין עבירות של אספקת סם (מספר מקרים) ואחזקת סם שלא לצריכה עצמית, בגינה, נגזר דינו והוטל עליו מאסר מותנה בן 3 חודשים, אשר הינו בר הפעלה ואף פסילת רישיון נהיגה על תנאי, אשר הינה ברת הפעלה גם כן.",קביעת הענישה הספציפית בתוך המתחם
126,SH-20-09-3503-88,בכל אלה – לא היה כדי להרתיע הנאשם מלעבור שוב עבירות בתחום הסמים.,קביעת הענישה הספציפית בתוך המתחם
127,SH-20-09-3503-88,התנהגות זו יש בה כדי ללמד על יחסו של הנאשם למערכת אכיפת החוק.,קביעת הענישה הספציפית בתוך המתחם
128,SH-20-09-3503-88,"עוד יש בה כדי ללמד, כי הנאשם בחר שלא לאחוז ביד, שהושטה לעברו במסגרת התיק הקודם, בהסדר המקל שנערך עמו (ראו ת/3).",קביעת הענישה הספציפית בתוך המתחם
129,SH-20-09-3503-88,"מתסקיר שירות המבחן למבוגרים עולה, כי הנאשם אינו מוצא צורך בטיפול ייעודי בתחום הסמים ולדבריו, יכול להפסיק עצמאית את השימוש בהם כאשר הוא מרוכז בפרוייקטים.",קביעת הענישה הספציפית בתוך המתחם
130,SH-20-09-3503-88,"לזכות הנאשם, תילקח הודאתו באשמה ונטילת האחריות מצדו.",קביעת הענישה הספציפית בתוך המתחם
131,SH-20-09-3503-88,"עוד לזכות הנאשם, פרוגנוזה חיובית מטעם שירות המבחן למבוגרים, והעובדה, כי בבדיקות שמסר בשירות המבחן למבוגרים, לא אותרו שרידי סמים.",קביעת הענישה הספציפית בתוך המתחם
132,SH-20-09-3503-88,"הנאשם עובד כיום בעסק המשפחתי, בחקלאות, ואף עורך אירועים פרטיים כשף.",קביעת הענישה הספציפית בתוך המתחם
133,SH-20-09-3503-88,"בשקלול הגורמים, ראוי להעמיד עונשו של הנאשם ברף הבינוני של מתחם הענישה.",קביעת הענישה הספציפית בתוך המתחם
134,SH-20-09-3503-88,"עם זאת, לאור ההתקדמות שהציג הנאשם, ונסיונו לשקם עצמו תינתן לו הקלה מסוימת ועונשו יהיה בחלקו התחתון של מתחם הענישה, אולם, לא בתחתית המתחם.",קביעת הענישה הספציפית בתוך המתחם
135,SH-20-09-3503-88,"בנוסף, לנוכח הודאתו באשמה יופעל המאסר המותנה מגזר הדין ת/3,  כך שחלקו יהיה בחופף לעונש שיוטל.",קביעת הענישה הספציפית בתוך המתחם
136,SH-20-09-3503-88,"לאור המניע הכלכלי שנעוץ בעבירות הסמים ולאור היקף הרווחים הפוטנציאליים מהאופרציה שהוקמה, הרי חרף טענות ההגנה בדבר מצבו הכלכלי המוצהר של הנאשם, יש מקום לחייבו בקנס משמעותי.",קביעת הענישה הספציפית בתוך המתחם
137,SH-20-09-3503-88,"כן, לאור הנסיבות, ובין היתר הטענות בדבר שימוש הנאשם בסם מסוכן מסוג קנאביס - מוצא בית המשפט לעשות שימוש בסמכותו ולהורות על פסילת רישיון נהיגה בפועל ועל תנאי, ולהפעיל את פסילת רישיון הנהיגה על תנאי מגזר הדין ת/3, באופן מצטבר.",קביעת הענישה הספציפית בתוך המתחם
138,SH-20-09-3503-88,לאחר שבית המשפט שמע טענות הצדדים על פה; עיין בטיעוני התביעה בכתב; עיין בראיות לענין העונש; עיין בתסקיר שירות המבחן למבוגרים; עיין בפסיקה שהוגשה; ולאחר ששמע את דברו האחרון של הנאשם; גוזר על הנאשם את העונשים כדלקמן:,סיכום
139,SH-20-09-3503-88,14 חודשים מאסר בפועל;,סיכום
140,SH-20-09-3503-88,"הפעל עונש מאסר מותנה בן 3  חודשים מגזר הדין ת/3, כך שחודשיים מתוכו ירוצו בחופף, וחודש במצטבר;",סיכום
141,SH-20-09-3503-88,"סך הכל, ירצה הנאשם 15 חודשי מאסר בפועל, בניכוי ימי מעצרו על פי רישומי שב""ס;",סיכום
142,SH-20-09-3503-88,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע, או עבירה מסוג פשע בניגוד לחוק המאבק בתופעת השימוש בחומרים מסוכנים, תשע""ג - 2013;",סיכום
143,SH-20-09-3503-88,"3 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון, או עבירה מסוג עוון בניגוד לחוק המאבק בתופעת השימוש בחומרים מסוכנים, תשע""ג – 2013;",סיכום
144,SH-20-09-3503-88,"קנס בסך  12,000 ₪ או 90 ימי מאסר תמורתו, הקנס ישולם ב-12 תשלומים שווים, החל מיום 15.12.22 ובכל 15 לחודש שלאחר מכן.",סיכום
145,SH-20-09-3503-88,לא יועבר אחד התשלומים במועד – תעמוד היתרה לפירעון מידי.,סיכום
146,SH-20-09-3503-88,הקנס יועבר לקרן החילוט לסמים;,סיכום
147,SH-20-09-3503-88,פסילה בפועל מקבל או מהחזיק רשיון נהיגה לרכב מנועי למשך שנה אחת;,סיכום
148,SH-20-09-3503-88,"הפעל פסילת רישיון נהיגה בת חודש אחד מגזר הדין ת/3, במצטבר לפסילה דלעיל;",סיכום
149,SH-20-09-3503-88,"סך הכל, ירצה הנאשם פסילה בפועל למשך 13 חודשים, החל מיום העבודה הבא שלאחר שחרורו של הנאשם ממאסרו.",סיכום
150,SH-20-09-3503-88,על הנאשם להפקיד רשיונו במזכירות בית המשפט ביום העבודה הבא שלאחר שחרורו ממאסר.,סיכום
151,SH-20-09-3503-88,"הובהר לנאשם, כי כל עוד לא הופקד הרישיון – יהיה פסול מלנהוג, אך הפסילה לא תימנה;",סיכום
152,SH-20-09-3503-88,פסילה מקבל ומהחזיק רשיון נהיגה לרכב מנועי בת  6 חודשים על תנאי.,סיכום
153,SH-20-09-3503-88,תקופת התנאי – למשך 3 שנים מסיום הפסילה בפועל;,סיכום
154,SH-20-09-3503-88,סמים מסוכנים - יושמדו בחלוף תקופת הערעור.,סיכום
155,SH-20-09-3503-88,הנאשם יתייצב לריצוי עונשו כעת.,סיכום
156,SH-20-09-3503-88,עותק גזר הדין יועבר לשירות המבחן למבוגרים.,סיכום
157,SH-20-09-3503-88,"ניתנה היום, כ""ה אלול תשפ""ב, 21 ספטמבר 2022, במעמד הצדדים.",סיכום
