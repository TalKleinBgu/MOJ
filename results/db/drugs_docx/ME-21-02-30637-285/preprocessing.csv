,verdict,text,part
0,ME-21-02-30637-285,באמצעות פרקליטות מחוז תל-אביב (פלילי),מדינת ישראל
1,ME-21-02-30637-285,"על-ידי ב""כ עו""ד קורל שריג- פאפו",מדינת ישראל
4,ME-21-02-30637-285,דיאנה בלבנוב ת.ז.,הנאשם:
5,ME-21-02-30637-285,xxxxxxxxxxx,הנאשם:
6,ME-21-02-30637-285,"על-ידי ב""כ עו""ד שלומי הכהן",הנאשם:
10,ME-21-02-30637-285,"פקודת הסמים המסוכנים [נוסח חדש], תשל""ג-1973: סע'  13, 19א",הנאשם:
11,ME-21-02-30637-285,"חוק העונשין, תשל""ז-1977: סע'  391",הנאשם:
12,ME-21-02-30637-285,"הסדר הטיעון שגובש בין הצדדים כלל את תיקון כתב האישום מבלי שגובשה הסכמה לעניין העונש, ובהקשר זה טען כל צד על פי מיטב שיקול דעתו.",גזר דין
13,ME-21-02-30637-285,"על-פי עובדות כתב האישום המתוקן, בתקופה שבין חודש דצמבר 2018 ועד ליום 21.1.2021, קשרה הנאשמת קשר עם שגיא אברבך (להלן – שגיא, בעניינו הוגש כתב אישום נפרד), ייבאה בצוותא סמים מסוכנים וסחרה בהם.",גזר דין
14,ME-21-02-30637-285,"במסגרת הקשר הפלילי, יצרה הנאשמת חשבון ברשת ""טלגרם"" ובמהלך התקופה הרלוונטית פעלה בחשבון זה תחת השם ""דיאנה"" וכן שמות בדויים אחרים.",גזר דין
15,ME-21-02-30637-285,"על-פי המתואר באישום הראשון, החל מחודש מרץ 2019 ייבאה הנאשמת יחד עם שגיא באמצעות דואר ישראל וחברות שילוח פרטיות, חבילות המכילות סמים מסוכנים מסוגים שונים.",גזר דין
16,ME-21-02-30637-285,"על פי המתואר, ככלל, ייבוא הסמים נערך בשיטה המפורטת להלן: שגיא הזמין את הסמים מסוחרי סמים שונים באירופה באמצעות רשת ""דארק נט"" ובאמצעות חשבונות טלגרם שלו; שגיא שילם לספקים עבור הסמים באמצעות העברות ביטקוין; שגיא מסר לספקים פרטי מען לחבילות שכללו שמות בדויים וכתובות הסמוכות לביתו או לבית אמה של הנאשמת, בחלק מהמקרים מסר את שמה של הנאשמת ואת מספר הטלפון שלה; שגיא עדכן את הנאשמת באמצעות הטלגרם אודות ביצוע ההזמנה, פרטי המשלוח, סוג הסם וכמותו, וכן העביר לנאשמת רשימה הכוללת חבילות העתידות להגיע לישראל; הסמים נשלחו לישראל על ידי הספקים, כשהם מוסלקים באריזות שונות; הנאשמת ושגיא עקבו אחר משלוח החבילות לישראל ועם הגעתן תיאמו את דרך איסופן באמצעות שירות המשלוחים ""GETT DELIVERY"" וקיבלו את המשלוח בסמוך לכתובת המען הבדוי או מען אחר שמסרו לשליח; הנאשמת הטמינה את החבילות שנמסרו לה במקומות מסתור מוסכמים, בהתאם להוראותיו של שגיא, אספה מהם כסף שהשאיר עבורה שגיא או מי מטעמו ודיווחה לשגיא על השלמת הביצוע.",גזר דין
17,ME-21-02-30637-285,"בעבור חלקה בייבוא קיבלה הנאשמת מידי שגיא או מי מטעמו תשלום בסך 1,500-3,000 ₪  בגין כל חבילה.",גזר דין
18,ME-21-02-30637-285,"הנאשמת ושגיא ייבאו בצוותא 37 חבילות שהכילו כמות כוללת כמפורט: 8,828 יחידות MDMA, 10.7 קילו MDMA, 4.3 קילו קטמין, 31 גרם DMT, 2600 יחידות CB2, ו-1.5 קילו מתאמפתמין.",גזר דין
19,ME-21-02-30637-285,"על-פי המתואר באישום השני, בחודש דצמבר 2018 פנתה הנאשמת לשגיא באמצעות הטלגרם והציעה לסחור עמו בסמים.",גזר דין
20,ME-21-02-30637-285,"בין החודשים דצמבר 2018 לחודש יולי 2019, סחרה הנאשמת בצוותא עם שגיא בסמים מסוכנים  בכך שמכרה אותם למספר רב של צרכני סמים.",גזר דין
21,ME-21-02-30637-285,"השניים פעלו באופן הבא: שגיא פרסם בחשבונות הטלגרם שבשימושו את מלאי הסמים העומדים למכירה, סיכם עם הלקוחות את פרטי העסקה ואופן האיסוף ומכר להם את הסמים; שגיא הטמין את הסמים במקומות מסתור שונים בקרבת דירת הנאשמת או סמוך לביתו ודיווח על כך לנאשמת; בהוראתו של שגיא, אספה הנאשמת את הסמים והחזיקה אותם בביתה, ובהמשך בהנחיית שגיא שקלה וארזה את הסמים.",גזר דין
22,ME-21-02-30637-285,בחלק מהמקרים הנאשמת הטמינה את הסמים במקומות שהנחה אותה שגיא ובהמשך אספה כסף מזומן שהשאירו הלקוחות.,גזר דין
23,ME-21-02-30637-285,במקרים אחרים מסרה הנאשמת את הסמים ישירות ללקוחות במקומות שנקבעו מראש וקיבלה מהם תשלום.,גזר דין
24,ME-21-02-30637-285,במקרים ספורים הלקוחות שילמו ישירות לשגיא.,גזר דין
25,ME-21-02-30637-285,הנאשמת הטמינה את התשלום במקומות המסתור בניכוי שכרה – 5%-10% משווי התשלום וכן 50 ₪ נוספים במקרים בהם ביצעה משלוח.,גזר דין
26,ME-21-02-30637-285,"בהמשך, בתקופה שבין חודש יולי 2019 ליום 21.1.21, סחרה הנאשמת עם שגיא בסמים אותם ייבאו באישום הראשון, ומכרה אותם בצוותא עם שגיא לסוחרי סמים שונים שפעלו בטלגרם, באופן הבא: שגיא פרסם את הסמים למכירה בחשבונות הטלגרם שלו והורה לסוחרים לשלם לו באמצעות העברת ביטקוין.",גזר דין
27,ME-21-02-30637-285,"בחלק מהעסקאות הנחה שגיא את הנאשמת לחלק, לשקול ולארוז את הסמים.",גזר דין
28,ME-21-02-30637-285,"בהמשך ולאחר ששגיא עדכן את הנאשמת כי קיבל תמורה עבור הסמים, הטמינה הנאשמת את הסמים במקומות מסתור שונים ושגיא הכווין את הסוחרים לנקודות ההטמנה.",גזר דין
29,ME-21-02-30637-285,"בחלק מהמקרים השאיר שגיא כסף מזומן עבור הנאשמת או הורה לסוחרים לעשות כן, והנאשמת נטלה את הכסף.",גזר דין
30,ME-21-02-30637-285,במקרים אחדים העבירה הנאשמת את הסמים ישירות לסוחרים או מי מטעמם במקומות שתואמו מראש על ידי שגיא.,גזר דין
31,ME-21-02-30637-285,"בתקופה שבין יולי 2019 לינואר 2021, ביצעה הנאשמת, יחד עם שגיא, 15 עסקאות של מכירת סמים מסוכנים מסוג MDMA, קטמין ומתאמפטאמין בשווי כולל של למעלה מ-274,259 ₪.",גזר דין
32,ME-21-02-30637-285,במסגרת העסקאות שביצעו הנאשמת ושגיא נמכרו סמים בכמויות משתנות כמפורט להלן: 670 כדורי MDMA וכמות לא ידועה של מתאפטאמין; 400 כדורי MDMA; 245 גרם קטמין; 500 גרם קטמין; 35 גרם קטמין; 120 גרם קטמין; מתאמפטאמין בכמות לא ידועה; 20 כדורי MDMA; 500 כדורי MDMA; 500 כדורי MDMA; 50 יחידות מתאמפטאמין; 300 כדורי MDMA; 100 גרם קטמין; 385 גרם קטמין ו-50 גרם של סם שאינו ידוע למאשימה; 297 כדורי MDMA.,גזר דין
33,ME-21-02-30637-285,"על פי עובדות כתב האישום בתיק הצירוף, הנאשמת נטלה במספר רב של הזדמנויות ולאורך תקופה של חצי שנה, מוצרים מחנות בה עבדה כקופאית בשווי כולל של 12,177.5 ₪ וכן כסף מזומן בשווי מוערך של 14,000 ₪.",גזר דין
34,ME-21-02-30637-285,ביחס לנטילת הכספים הייתה הנאשמת מבצעת ביטולי עסקאות בצורה פיקטיבית ולוקחת את סכום ביטול העסקה לכיסה.,גזר דין
35,ME-21-02-30637-285,בעניינה של הנאשמת נערכו שני תסקירי שירות מבחן.,גזר דין
36,ME-21-02-30637-285,"עיון בתסקיר מיום 12.1.22 מעלה את הפרטים הבאים: הנאשמת, בת 24, רווקה, נמצאת בתנאים מגבילים באילת מאז חודש מאי 2021, עלתה ארצה מאוזבקיסטן כשהייתה בת 5, יחד עם סבתה ואמה.",גזר דין
37,ME-21-02-30637-285,"הנאשמת הפסיקה ללכת לבית הספר בכיתה ה' בשל קשיים כלכליים של אמה ועל מנת שתהא גורם אחראי על אחותה הקטנה, ועל רקע זאת הוצאה בצו חירום מביתה ונשלחה על ידי גורמי הרווחה ללמוד בפנימייה.",גזר דין
38,ME-21-02-30637-285,"הנאשמת סיימה 12 שנות לימוד, התגייסה לצבא כחיילת בודדה אך נאלצה להיעדר מהשירות לצורך עבודה מבלי שהדבר אושר לה ובהמשך שוחררה.",גזר דין
39,ME-21-02-30637-285,"אחרי השחרור התקשתה לייצב עצמה מבחינה תעסוקתית, ועל רקע זה ונוכח קושי לעמוד בתשלומי חובות שונים פנתה לפתרונות מידיים והחלה לבצע את העבירות מושא תיק זה.",גזר דין
40,ME-21-02-30637-285,לדבריה של הנאשמת המקור לחובותיה הוא פעולות שביצעה אמה בחשבון הבנק שלה וכן הלוואה אותה אילצה אמה לקחת עבורה.,גזר דין
41,ME-21-02-30637-285,"לצד תשלומי החובות נאלצה הנאשמת לשלם הוצאות שוטפות למחייתה וכן לתמוך כלכלית באחותה הקטנה, באופן שהוביל אותה לחוש קשיים רגשיים, לחצים, דאגות ותחושות של דיכאון וחרדה.",גזר דין
42,ME-21-02-30637-285,במסגרת הקשר עם שירות המבחן פעלה הנאשמת להסדרת חובותיה.,גזר דין
43,ME-21-02-30637-285,"הנאשמת נעדרת הרשעות קודמות, דיווחה כי התנסתה בעבר בשימוש בסמים אולם נקייה מזה שנתיים ומוסרת בדיקות שתן ללא שרידי סם בשירות המבחן.",גזר דין
44,ME-21-02-30637-285,"ביחס לעבירות מושא התיק שבפניי וכן ביחס לעבירות בתיק הצירוף, הנאשמת מודה ולוקחת אחריות מלאה על ביצוען, מכירה בחומרת מעשיה ומבינה כי התנהגותה נבעה משיקול דעת מוטעה.",גזר דין
45,ME-21-02-30637-285,"במסגרת זו, ביחס לעבירות הסמים מוסרת כי העבירות בוצעו בתקופה בה התקשתה במציאת עבודה ועל רקע קושי כלכלי, ובהיעדר גורמי תמיכה בחייה.",גזר דין
46,ME-21-02-30637-285,"ביחס לעבירות הגניבה בידי עובד מסרה כי הן בוצעו גם כן על רקע קושי כלכלי ובמצב קיצוני, מתוך רצון לספק מזון לאחותה.",גזר דין
47,ME-21-02-30637-285,"הנאשמת שולבה בקבוצה טיפולית לנשים עוברות חוק בחודש מאי 2021, ומאז הגיעה באופן עקבי ושיתפה בפתיחות בתכנים מעולמה האישי והרגשי.",גזר דין
48,ME-21-02-30637-285,שירות המבחן התרשם כי ההליך הטיפולי סייע לנאשמת לערוך התבוננות מעמיקה על התנהלותה ולהפיק לקחים משמעותיים באשר לאופן התנהלותה במצבי קיצון.,גזר דין
49,ME-21-02-30637-285,להערכת שירות המבחן הסיכון לביצוע עברות בתחום הסמים והגניבה נמוך.,גזר דין
50,ME-21-02-30637-285,"ההערכה היא כי נוכח המצוקה הרגשית בה נתונה הנאשמת, המשך שילובה בקבוצה טיפולית יסייע לה במתן מענה של תמיכה והכלה תוך הקניית כלים ומיומנויות להתמודדות עם מצבי דחק ומצוקה.",גזר דין
51,ME-21-02-30637-285,"לאור האמור המליץ שירות המבחן על ענישה טיפולית בדמות צו מבחן למשך שנה, לצד מאסר על דרך של עבודות שירות ומאסר מותנה, באופן שתוכל להמשיך בהליך השיקומי ולהשתלב בטיפול.",גזר דין
52,ME-21-02-30637-285,"שירות המבחן העריך כי ענישה בדמות מאסר בפועל עלולה לגרום לרגרסיה במצבה, לחשיפתה לגורמים שוליים ולפגיעה בה.",גזר דין
53,ME-21-02-30637-285,"מהתסקיר המשלים מיום 17.7.22 עלו הפרטים הבאים: במהלך תקופת הדחיה המשיכה הנאשמת להתמיד בהשתתפותה בקבוצה המיועדת לנשים עוברות חוק, וכן מסרה דגימות שתן ללא שרידי סם.",גזר דין
54,ME-21-02-30637-285,"להערכת שירות המבחן הקבוצה מהווה עבור הנאשמת מקום בטוח ומסגרת חברתית-משפחתית תומכת, בעיקר לנוכח העובדה כי היא נעדרת גורמי סיוע ותמיכה בחייה.",גזר דין
55,ME-21-02-30637-285,"כמו כן, הנאשמת המשיכה לפעול לסגירת חובותיה והיא עומדת בתשלומים החודשיים שנקבעו עבורה ומקדישה את מרבית שעות היום לעבודה.",גזר דין
56,ME-21-02-30637-285,"שירות המבחן התרשם כי הנאשמת נעדרת דפוסים עבריינים, כי העבירות שביצעה היו בתקופה משברית בחייה ואינם מאפיינים את התנהלותה בדרך כלל.",גזר דין
57,ME-21-02-30637-285,"עוד התרשם שירות המבחן כי הנאשמת עורכת שינוי משמעותי בחייה, משקיעה מאמצים כבירים לקידום ולשיפור חייה, וכי תנאי המעצר איתם התמודדה וההליך המשפטי מהווים עבורה אלמנטים מרתיעים ומשמעותיים אשר מציבים גבול ברור להתנהגותה בעתיד.",גזר דין
58,ME-21-02-30637-285,"לבסוף חזר שירות המבחן על המלצתו להטיל על הנאשמת עונש מאסר על דרך של עבודות שירות באופן שתוכל להמשיך בהליך השיקומי בו היא נמצאת, תוך שהודגש כי מומלץ להימנע ככל האפשר משליחתה למאסר בפועל, בשל החשש מפגיעה ורגרסיה משמעותית בתפקודה, מקטיעת תשלומי החובות בהם החלה רק לאחרונה ומקטיעת ההליך הטיפולי ושילובה התעסוקתי.",גזר דין
59,ME-21-02-30637-285,"ב""כ המאשימה, עו""ד קורל שריג-פאפו, עמדה בהרחבה על הערכים המוגנים שנפגעו ממעשיה של הנאשמת, על נסיבות ביצוע העבירות ועל חלקה של הנאשמת בהן, תוך שהדגישה כי אף שחלקה של הנאשמת אינו מצוי במדרג של אותו שגיא, לא מדובר במי שתפקידה התמצה בבלדרות, וכך נטען: ""מדובר בנאשמת שהיא זו, וזו נקודת הפתיחה, שיוצרת קשר עם שגיא.",גזר דין
60,ME-21-02-30637-285,"היא פונה מתוך רצון והודתה בכך במשטרה, לבצע עסקאות סמים.",גזר דין
61,ME-21-02-30637-285,"היא פונה אליו בטלגרם, יוצרת עימו את הקשר, ולאורך תקופה מבקשת לייבא חבילות גדולות, מעורבת בסוג הסם שהוזמן, עוקבת אחר החבילות, מעדכנת את שגיא, ואף פוגשת גם סוחרים בעצמה"" (פרו' עמ' 14, ש' 8).",גזר דין
62,ME-21-02-30637-285,"ב""כ המאשימה עמדה גם על הנסיבות שהביאו את הנאשמת לביצוע העבירה וכן על הרקע הכלכלי אותו תיארה הנאשמת בעצמה.",גזר דין
63,ME-21-02-30637-285,"עוד הדגישה כי הנאשמת נחקרה בתיק זה כבר בשנת 2019, הכחישה את המעשים, והדבר לא היווה עבורה תמרור אזהרה וגרם לה לחדול ממעשיה, אלא להפך – בתקופה שלאחר אותה חקירה במשטרה עסקיה של הנאשמת התעצמו והתרחבו.",גזר דין
64,ME-21-02-30637-285,"באשר לנסיבות ביצוע העבירה טענה ב""כ המאשימה כי מדובר בנאשמת שהייתה חולייה משמעותית בשרשרת ייבוא הסם; כי מדובר במסכת אירועים מתוחכמת ומתמשכת של ייבוא וסחר, תוך שימוש בפרצה שמצאו הנאשמת ואותו שגיא בשירות """"GETT DELIVERY שלא מחייב שימוש בתעודת זהות, שימוש בחשבונות פיקטיביים שיקשו על התחקות אחר הנאשמת ושגיא, יצירת זהויות בדויות והסלקת הסמים.",גזר דין
65,ME-21-02-30637-285,"ביחס ל-37 עבירות הייבוא עתרה ב""כ המאשימה למתחם הנע בין 7 ל-11 שנות מאסר, תוך שציינה כי מקובל על התביעה שמרבית המתחם של עבירות הסחר יהיה חופף לזה שייקבע ביחס לעבירות הייבוא, על מנת שיתקבל עונש מידתי.",גזר דין
66,ME-21-02-30637-285,"ביחס ל-15 המקרים של עבירות הסחר עתרה ב""כ המאשימה למתחם הנע בין 5 ל-8 שנות מאסר.",גזר דין
67,ME-21-02-30637-285,"ביחס לעבירת הגניבה ממעביד מתיק הצירוף, עתרה למתחם הנע בין 6 ל-12 חודשי מאסר.",גזר דין
68,ME-21-02-30637-285,"באשר למיקומה של הנאשמת בתוך המתחם, סברה ב""כ המאשימה כי יש למקם את הנאשמת בתחתית המתחם, תוך שזקפה לזכותה את היעדר עברה הפלילי, הודאתה בהזדמנות הראשונה, נסיבות חייה והשתלבותה בטיפול במסגרת הקשר עם שירות המבחן.",גזר דין
69,ME-21-02-30637-285,"עם זאת, סברה התובעת כי הליכי השיקום של הנאשמת אינם חריגים ולא הובילו לשינוי קיצוני, שכן גם ערב מעצרה הנאשמת שכרה דירה ועבדה בעבודה לאורך כל התקופה.",גזר דין
70,ME-21-02-30637-285,"כמו כן הדגישה כי שירות המבחן לא נתן דעתו לכך שהנאשמת נחקרה בגין העבירות, וכן התנהל נגדה תיק אחר במועד ביצוע העבירות, עניין שלא גרם לה לשנות דרכיה ולהתנהל בצורה נורמטיבית.",גזר דין
71,ME-21-02-30637-285,"לאור האמור, ועל רקע פסיקה מתאימה שהוגשה, עתרה ב""כ המאשימה להטיל על הנאשמת עונש מאסר של 7 שנים, לצד קנס לשיקול דעתו של בית המשפט, נוכח מצבה הכלכלי המתואר.",גזר דין
72,ME-21-02-30637-285,"ב""כ הנאשמת, עו""ד שלומי הכהן, הגיש טיעוניו בכתב, וחזר בדיון שבפניי ביום 31.10.22 על עיקרי הדברים.",גזר דין
73,ME-21-02-30637-285,"בתוך כך טען ביחס לחלקה של הנאשמת בעבירות כך: ""אנחנו עמדנו בפני בית המשפט בהליך גישור, אשר התרשם כי לא מדובר במי שמעורבת עד צוואר בעולם הפשיעה, ההיפך – שיתפה פעולה, בניגוד לדברי המאשימה בטיעונים לעונש, שיתפה פעולה בחקירה ועשתה פעולות אקטיביות על-מנת להביא לתפיסתו של האחר.",גזר דין
74,ME-21-02-30637-285,היא זו שאפשרה התכתבות מתוך הטלפון האישי שלה על-ידי החוקרים.,גזר דין
75,ME-21-02-30637-285,"הנאשמת בסופו של יום הביאה ללכידת האחר, שהוא ""ראש הפירמידה"" שיוצר את הקשרים עם אנשים בחו""ל.",גזר דין
76,ME-21-02-30637-285,"הנאשמת למעשה קטעה את שרשרת הסם ואת אותה פרשיה, ובכך הביאה לסיום מעגל הסמים, לבל יימשך"" (פרו' עמ' 19, ש' 12).",גזר דין
77,ME-21-02-30637-285,"עוד עמד ב""כ הנאשמת על שיתוף הפעולה המלא של הנאשמת עם שירות המבחן ועל לקיחת האחריות מצידה.",גזר דין
78,ME-21-02-30637-285,"במסגרת הטיעונים שהוגשו בכתב עמד ב""כ הנאשמת גם על נסיבות חייה המורכבות, כפי שאלו פורטו בהרחבה גם בתסקיר שירות המבחן, וכן על הנזק הצפוי להיגרם לנאשמת במידה וייגזר עליה מאסר מאחורי סורג ובריח.",גזר דין
79,ME-21-02-30637-285,"ב""כ הנאשמת עתר לקביעת מתחם עונש הנע בין מספר חודשי עבודות שירות ל-30 חודשי מאסר, וסבר אף כי יש לחרוג ממתחם זה נוכח ההליך השיקומי שעברה הנאשמת.",גזר דין
80,ME-21-02-30637-285,"לאור האמור, עתר ב""כ הנאשמת להטיל על הנאשמת עונש שירוצה על דרך של עבודות שירות.",גזר דין
81,ME-21-02-30637-285,"הנאשמת בדברה האחרון ביקשה להגיש מכתב שכתבה לבית המשפט, וכן הוסיפה כי היא מצטערת על מה שעשתה, כי התחילה דרך חדשה וכי היא מבקשת הזדמנות.",גזר דין
82,ME-21-02-30637-285,"במסגרת המכתב שהגישה שיתפה הנאשמת בנסיבות החיים שהביאו אותה לביצוע העבירות, בדרך שעברה מאז – הטיפול, הסדרת החובות וההתרחקות מ""צרות"", וכן שיתפה ביחס לקשיים שחוותה במעצר.",גזר דין
83,ME-21-02-30637-285,הנאשמת ביקשה לקבל הזדמנות לבנות חיים רגילים יחד עם אחותה ועם הילד שצפוי להיוולד בקרוב לאחות.,גזר דין
84,ME-21-02-30637-285,מתחם אחד או מספר מתחמים?,דיון והכרעה
85,ME-21-02-30637-285,קביעת מתחמי העונש ההולמים,דיון והכרעה
86,ME-21-02-30637-285,בבחינת הנסיבות הקשורות בביצוע העבירה נתתי משקל לרכיבים הבאים:,דיון והכרעה
87,ME-21-02-30637-285,"תכנון מקדים ותחכום – הנאשמת פעלה בצוותא עם אותו שגיא, תוך תכנון מוקדם שכלל שימוש בזהויות בדויות לצורך הזמנת המשלוחים, כאשר השניים ""ניצלו פרצה"" בשירות המשלוחים של GETT DELIVERY כך שלא יידרש שימוש בת""ז, וכן תוך שימוש במקומות הטמנה שונים.",דיון והכרעה
88,ME-21-02-30637-285,"במסגרת הקשר הנאשמת עודכנה בנוגע לביצוע ההזמנות של שגיא תוך שקיבלה רשימה המפרטת את החבילות העתידות להגיע לישראל, תיאמה את איסוף החבילות יחד עם שגיא, בחלק מהפעמים הזמינה בעצמה את שירותי GETT DELIVERY, הטמינה את חבילות הסמים במקומות מסתור ואספה ממקומות המסתור כסף מזומן שהושאר שם.",דיון והכרעה
89,ME-21-02-30637-285,חלקה של הנאשמת – עיון בעובדות כתב האישום המתוקן מלמד כי הנאשמת נמצאת במעגל המבצעים בצוותא – אינה עומדת בראש הפירמידה ואולם אינה נמצאת בתחתיתה.,דיון והכרעה
90,ME-21-02-30637-285,"עם זאת, יש לתת משקל לעובדה כי הנאשמת, במסגרת האישום השני, הייתה זו שפנתה אל שגיא בהצעה לקחת חלק בפעולות הייבוא והסחר ואף נטלה חלק פעיל ומשמעותי בתפעול האופרציה, וזאת בשונה, לדוגמא, מבלדר שכל תפקידו מסתכם בהבאת הסמים לישראל.",דיון והכרעה
91,ME-21-02-30637-285,"הנזק – מדובר בכמויות אדירות של סמים, מסוגים שונים, שכאמור בשונה ממקרים אחרים בהם נבלמת ההפצה על ידי המשטרה, בענייננו הצליחו הנאשמת ושגיא גם בפעולות ההפצה, באופן שיכול להעיד על פוטנציאל הנזק הרב כתוצאה ממעשיהם.",דיון והכרעה
92,ME-21-02-30637-285,"עיון בכתב האישום מלמד כי הפצת הסם באמצעות עבירות הסחר, הקיפה מקרים רבים מחודש דצמבר 2018 ועד יולי 2019, ו-15 מקרים נוספים מחודש יולי 2019 ועד חודש ינואר 2021.",דיון והכרעה
93,ME-21-02-30637-285,מדובר במספר רב של עסקאות המלמד על נזק משמעותי ועל חומרה רבה המשליכה על מתחם העונש הראוי.,דיון והכרעה
94,ME-21-02-30637-285,משך ביצוע העבירות – יש משקל לא מבוטל בקביעת המתחם לעובדה כי מדובר במסכת עבריינית ממושכת שהתפרשה על פני שנתיים ולא באפיזודה עבריינית חד פעמית.,דיון והכרעה
95,ME-21-02-30637-285,"בבחינת מדיניות הענישה הנוהגת, אסקור מספר מקרים שנדונו בפסיקת בתי המשפט.",דיון והכרעה
96,ME-21-02-30637-285,"אך חשוב להדגיש כי מקרים אלה – כולם כאחד – פחותים בחומרתם מהמקרה שבפניי, וזאת בהינתן השילוב שבין עבירות היבוא לעבירות הסחר, רמת התחכום שאפיינה את האופרציה העבריינית, משך הזמן בה פעלה, כמויות הסמים העצומות, הפצת הסמים לרחובות מבלי שאלה נתפסו בזמן אמת ועוד.",דיון והכרעה
97,ME-21-02-30637-285,"לפיכך, יש לראות בפסקי הדין שיפורטו ככאלה המשקפים את מגמת הפסיקה במקרים קלים בהרבה.",דיון והכרעה
98,ME-21-02-30637-285,"להלן המקרים השונים שנדונו בפסיקה, בחלוקה לאירועי ייבוא ואירועי סחר:",דיון והכרעה
99,ME-21-02-30637-285,"כלל הנתונים שפורטו לעיל: מערך עברייני מתוחכם; משך פעילות ארוך במיוחד; ייבוא 37 חבילות סמים מסוגים שונים בכמויות משמעותיות; ריבוי אירועי סחר (מקרים רבים מחודש דצמבר 2018 ועד יולי 2019, ו-15 מקרים נוספים מחודש יולי 2019 ועד חודש ינואר 2021)  - כל אלה, ותוך התחשבות במדיניות הענישה הנוהגת, מובילים למסקנה כי יש להעמיד את הרף התחתון של המתחם בעבירות הסמים על 6 שנות מאסר ואת הרף העליון על 9 שנות מאסר.",דיון והכרעה
100,ME-21-02-30637-285,עבירת גניבה בידי עובד,דיון והכרעה
102,ME-21-02-30637-285,"תכנון מקדים ותחכום - הנאשמת ניצלה את עמדתה כקופאית, ונטלה כספים תוך שהיא מבצעת ביטולי עסקאות בצורה פיקטיבית.",דיון והכרעה
103,ME-21-02-30637-285,"הנזק - מדובר בנזק קונקרטי בהיקף לא מבוטל המוערך בגניבה של מוצרים בשווי של כ-12,000 ₪ לצד גניבת כסף מזומן בשווי של כ-14,000 ₪.",דיון והכרעה
104,ME-21-02-30637-285,בבחינת מדיניות הענישה הנוהגת מצאתי את פסקי הדין הבאים כרלוונטיים:,דיון והכרעה
105,ME-21-02-30637-285,על יסוד כלל הנתונים שפורטו ראיתי לקבוע ביחס לעבירת גניבה בידי עובד מתחם הנע בין 6 ל-12 חודשי מאסר.,דיון והכרעה
106,ME-21-02-30637-285,"בחינת העונש המתאים לנאשמת תתבצע בשני שלבים: בשלב הראשון – אדרש לנתונים הרלוונטיים לקביעת העונש המתאים, ללא מתן משקל להליך הטיפולי-שיקומי שעברה הנאשמת, שאז אגיע לתוצאה עונשית מסוימת; בשלב השני – אדרש להשפעת הליך השיקום על התוצאה העונשית אליה הגעתי בשלב הראשון.",דיון והכרעה
107,ME-21-02-30637-285,הנתונים הרלוונטיים לקביעת העונש המתאים (בלא מתן משקל להליך השיקום),דיון והכרעה
108,ME-21-02-30637-285,להלן הנתונים בהם התחשבתי לצורך קביעת העונש המתאים:,דיון והכרעה
109,ME-21-02-30637-285,"ראשית, מדובר בנאשמת שנסיבות חייה מורכבות, כפי שעלה מתסקירי המבחן בעניינה, מטיעוניו של ב""כ הנאשמת ומדבריה של הנאשמת עצמה במכתב שהגישה.",דיון והכרעה
110,ME-21-02-30637-285,"הנאשמת הוצאה מהבית בגיל צעיר יחד עם אחותה, על רקע קשיי תפקוד הורי של אמה והיא נעדרת עורף משפחתי או תמיכה סביבתית כלשהי.",דיון והכרעה
111,ME-21-02-30637-285,"לאורך חייה נאלצה הנאשמת להוות גורם תמיכה יחיד לאחותה, אף בפן הכלכלי, ונקלעה למצוקה נוכח קשיים כלכליים.",דיון והכרעה
112,ME-21-02-30637-285,"שנית, הנאשמת הודתה במעשיה, הביעה חרטה, ונטלה אחריות בהזדמנות הראשונה.",דיון והכרעה
113,ME-21-02-30637-285,"כמו כן, שיתוף הפעולה שלה בחקירה הביא ללכידתו של הנאשם הנוסף, אותו שגיא.",דיון והכרעה
114,ME-21-02-30637-285,"מעבר לחיסכון בזמן הציבורי ושיתוף הפעולה עם רשויות אכיפת החוק, יש בכך כדי להצביע על הפנמת הפסול שבמעשיה.",דיון והכרעה
115,ME-21-02-30637-285,"לטעמי, מדובר בשיקול בעל משקל נכבד הפועל לזכותה של הנאשמת.",דיון והכרעה
116,ME-21-02-30637-285,"שלישית, מדובר בנאשמת צעירה יחסית, שהחלה בביצוע העבירות כשהייתה בת 22.",דיון והכרעה
117,ME-21-02-30637-285,"רביעית, הנאשמת נעדרת עבר פלילי.",דיון והכרעה
118,ME-21-02-30637-285,"אמנם מדובר בנאשמת צעירה יחסית, ולא במי שהצליחה לשמור על אורח חיים נורמטיבי משך עשרות שנים, אך עדיין יש משקל מסוים להעדר הרשעות קודמות.",דיון והכרעה
119,ME-21-02-30637-285,"חמישית, ראיתי ליתן משקל גם לכך שהנאשמת מהווה גורם תמיכה יחיד לאחותה הצעירה, המצויה כעת בהריון, ושבמידה מסוימת נסמכת על שולחנה.",דיון והכרעה
120,ME-21-02-30637-285,ניתן לראות באסופת הנתונים שפורטו ככאלה הממתנים את הענישה בגדרו של מתחם הענישה.,דיון והכרעה
121,ME-21-02-30637-285,"מנגד, ראיתי לתת משקל לחומרה לעובדה כי הנאשמת נחקרה בגין עבירות הסמים בשנת 2019, במהלך תקופת הפעילות, והדבר לא הרתיע אותה מלהמשיך ולהלך בדרך העבריינית בה בחרה.",דיון והכרעה
122,ME-21-02-30637-285,"בסופו של יום, ובלא מתן משקל להליך השיקום, היה מקום לגזור על הנאשמת עונש של 6.5 שנות מאסר בגין עבירות הסמים ו-8 חודשי מאסר בגין עבירת הגניבה בידי עובד.",דיון והכרעה
123,ME-21-02-30637-285,התחשבות מסוימת בהליך הצירוף יוביל לתוצאה עונשית סופית העומדת על 82 חודשים.,דיון והכרעה
124,ME-21-02-30637-285,השפעת הליך השיקום על התוצאה העונשית,דיון והכרעה
125,ME-21-02-30637-285,"כעת, משהובהר כי אלמלא הליך השיקום ראוי היה לגזור על הנאשמת 82 חודשי מאסר, יש להידרש למשקלו של ההליך הטיפולי-שיקומי שעברה הנאשמת.",דיון והכרעה
126,ME-21-02-30637-285,"בעניינה של הנאשמת, דומני כי מדובר בהליך טיפולי-שיקומי בעל פוטנציאל.",דיון והכרעה
127,ME-21-02-30637-285,"בשונה מהליכי שיקום ""רגילים"" בעבירות סמים הנוגעים לשיקום הכולל בעיקרו גמילה משימוש בסמים, נראה כי הנאשמת עברה תהליך שיקומי התואם את צרכיה, מתוך שאיפה לשנות את אורחות חייה, לצד ניקיון מסמים.",דיון והכרעה
128,ME-21-02-30637-285,"הנאשמת אובחנה כמי שזקוקה לכלים להתמודדות ראויה עם קשיי החיים ונראה כי ההליך הטיפולי התמקד בהענקת כלים אלה, וטוב שכך אירע.",דיון והכרעה
129,ME-21-02-30637-285,"כמפורט לעיל, הנאשמת משתתפת בקבוצה טיפולית לנשים עוברות חוק מזה כשנה וחצי, ולהתרשמות שירות המבחן מדובר בקבוצה המהווה עבור הנאשמת מסגרת חברתית-משפחתית תומכת נוכח העדרם של גורמי סיוע ותמיכה בחייה.",דיון והכרעה
130,ME-21-02-30637-285,שירות המבחן התרשם כי הנאשמת עורכת שינוי משמעותי בחייה ומשקיעה מאמצים כבירים לקידומם ולשיפורם.,דיון והכרעה
131,ME-21-02-30637-285,"בתוך כך, פעלה הנאשמת להסדרת חובותיה בהוצאה לפועל וכן החלה בתשלום חובותיה בהתאם לתשלומים החודשיים שנקבעו עבורה, תוך שהיא משקיעה את מרבית שעות היום בעבודה.",דיון והכרעה
132,ME-21-02-30637-285,"השילוב בין נסיבות חייה הקשות והחריגות של הנאשמת, הנעדרת עוגן ותמיכה מגיל צעיר, לבין המפורט בתסקירים בדבר הדרך שעשתה עד כה בשיקום – מלמד על שיקום שאין להקל בו ראש, המצדיק חריגה לקולא מגדרי מתחם הענישה.",דיון והכרעה
133,ME-21-02-30637-285,"אמנם אין המדובר בשיקום רגיל, כדוגמת גמילה מהתמכרות (הגם שהנאשמת הפסיקה להשתמש בסמים ומוסרת בדיקות שתן נקיות ועל כך יש לברך).",דיון והכרעה
134,ME-21-02-30637-285,"עם זאת, לאור מכלול נתוניה, אין להקל ראש במאמציה לנהל אורח חיים נורמטיבי ולהשתתף בטיפול באופן סדיר במסגרת שירות המבחן, כפי שמעידים התסקירים בעניינה.",דיון והכרעה
135,ME-21-02-30637-285,"העובדה כי הנאשמת הודתה במיוחס לה במסגרת חקירתה, והפלילה את שגיא, מלמדת – כפי שניתן להסיק גם מהליך השיקום – כי פניה לניהול אורח חיים נורמטיבי.",דיון והכרעה
136,ME-21-02-30637-285,"אמנם שיקולי שיקום אינם חזות הכל, אך במקרים מתאימים נכון וראוי לחרוג ממתחם הענישה משיקולים אלה במידה מתאימה, גם על חשבון שיקולי ההלימה בענישה.",דיון והכרעה
137,ME-21-02-30637-285,"כמפורט, הסניגור סבר כי הליך השיקום שעבר הנאשמת מצדיק חריגה שתבוא לידי ביטוי בהטלת עונש מאסר לריצוי בדרך של עבודות שירות.",דיון והכרעה
138,ME-21-02-30637-285,"אף ששוכנעתי כי יש מקום לחריגה מהמתחם, אין בידי לקבל עתירת הסניגור ולהימנע מהטלת עונש מאסר בפועל.",דיון והכרעה
139,ME-21-02-30637-285,"לטעמי, מעשיה של הנאשמת חמורים במידה שאינה מאפשרת לעשות כן, כאשר גם ההליך הטיפולי שעברה, משמעותי עבורה ככל שיהיה, יתקשה לשאת על כתפיו חריגה כה דרמטית ממתחם העונש הולם.",דיון והכרעה
140,ME-21-02-30637-285,"אני ער לעמדת שירות המבחן הממליץ להימנע מחשיפת הנאשמת לגורמים שוליים בכלא ולמורכבויות שונות עמן תתקשה להתמודד, אך אין בידי לקבל את ההמלצה במלואה.",דיון והכרעה
141,ME-21-02-30637-285,"יחד עם זאת, ניתן לראות בהמלצה האמורה, המגובה בהליך הטיפולי ובנתונים שונים, כבסיס ראוי להפחתה בעונש, באופן שיצמצם את חשיפת הנאשמת לגורמים שוליים ולאותן סיטואציות מורכבות.",דיון והכרעה
142,ME-21-02-30637-285,"יש לקוות כי הנאשמת תשכיל להשתלב בהליכים טיפוליים במסגרת ריצוי עונשה בבית הסוהר, תמשיך בעבודה הטיפולית שהחלה במסגרת ההליך כאן ותפתח דף חדש בחייה.",דיון והכרעה
143,ME-21-02-30637-285,"לאור האמור לעיל, אני גוזר על הנאשמת את העונשים הבאים:",דיון והכרעה
144,ME-21-02-30637-285,4 שנות מאסר בפועל (בניכוי תקופת מעצרה שבין יום 21.2.21 ועד ליום 5.4.21).,דיון והכרעה
145,ME-21-02-30637-285,"הנאשמת תתייצב ביום 5.3.23 בשעה 8:30 במתקן ""ניצן"" או במתקן אחר עליו יורה שב""ס בהליך המיון המוקדם, ככל שייערך כזה.",דיון והכרעה
146,ME-21-02-30637-285,9 חודשי מאסר אולם הנאשמת לא תישא עונש זה אלא אם תעבור בתוך שלוש שנים מיום שחרורה עבירה על פקודת הסמים מסוג פשע או עבירת רכוש מסוג פשע.,דיון והכרעה
147,ME-21-02-30637-285,חודשיים (2) מאסר אולם הנאשמת לא תישא עונש זה אלא אם תעבור בתוך שלוש שנים מיום שחרורה עבירה על פקודת הסמים מסוג עוון או עבירות רכוש מסוג עוון.,דיון והכרעה
148,ME-21-02-30637-285,"נוכח נתוניה המורכבים של הנאשמת, ראיתי להימנע מהשתת קנס.",דיון והכרעה
149,ME-21-02-30637-285,ניתן צו למוצגים לשיקול דעת קצין משטרה ו/או התביעה.,דיון והכרעה
150,ME-21-02-30637-285,"ניתן והודע היום י""ט כסלו תשפ""ג, 13/12/2022 במעמד הצדדים.",דיון והכרעה
