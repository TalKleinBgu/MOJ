,verdict,text,part
0,SH-19-01-7349-510,"ע""י ב""כ עו""ד אילה גלברד יעקב (פמ""י)",מדינת ישראל
1,SH-19-01-7349-510,"פקודת הסמים המסוכנים [נוסח חדש], תשל""ג-1973: סע'  7(א), ג",הנאשם
2,SH-19-01-7349-510,"הנאשם הורשע על פי הודאתו בביצוע עבירה של החזקת סם שלא לצריכה עצמית, לפי סעיף 7(א) ו-(ג) רישא לפקודת סמים.",כתב האישום מתוקן 
3,SH-19-01-7349-510,"מעובדות כתב האישום עולה, כי במהלך חודש נובמבר 2018, קשר הנאשם קשר יחד עם אדם בשם נחמן ואדם בשם יצחק להעביר סמים מסוג חשיש/גראס במשקל כ-3.5 ק""ג לרשותם של נחמן ויצחק.",כתב האישום מתוקן 
4,SH-19-01-7349-510,הסמים היו מוסתרים במחסן בעיר ברצלונה שבספרד שהיה ברשותו של הנאשם והיה נעול במפתח בו הוא החזיק.,כתב האישום מתוקן 
5,SH-19-01-7349-510,"במסגרת הקשר ולשם קידומו, במהלך חודש נובמבר האמור, בעת שהיו הנאשם ונחמן בישראל, ולאחר שתיאמו זאת ביניהם, העביר הנאשם לנחמן את המפתח, תוך שהסביר לו היכן ממוקם המחסן, זאת על מנת שנחמן יאסוף משם את הסמים.",כתב האישום מתוקן 
6,SH-19-01-7349-510,"לאחר מכן, רכש נחמן כרטיס טיסה עבורו ועבור יצחק, וביום 25.11.2018 טסו השניים לספרד כדי לאסוף את הסמים.",כתב האישום מתוקן 
7,SH-19-01-7349-510,הם עשו זאת בין התאריכים 25.11.2018 ל-28.11.2018.,כתב האישום מתוקן 
8,SH-19-01-7349-510,"ישנה חשיבות לתיאור מהלך התיק נוכח חלוף הזמן ומורכבות התנהלותו של הנאשם, כפי שיפורט להלן:",מהלך התיק
9,SH-19-01-7349-510,"ביום 16.12.2018 נעצר הנאשם במסגרת חקירת המקרה, וביום 25.12.2018 שוחרר בהסכמה למעצר בית מלא.",מהלך התיק
10,SH-19-01-7349-510,"בעוד התנאים נותרו על כנם, הוגש כתב אישום ביום 3.1.2019.",מהלך התיק
11,SH-19-01-7349-510,"ביום 21.1.2019 קבע חברי כב' השופט צימרמן, כי קיים כרסום ראייתי במיוחס לנאשם ולכן הורה על הקלה בתנאים, וכך גם התאפשר ביום 4.3.2019, וביום 1.5.2019.",מהלך התיק
12,SH-19-01-7349-510,"ביום 27.10.2019 נותר הנאשם במעצר בית לילי, וביום 27.11.2020, ביטלתי את תנאי המעצר המגבילים.",מהלך התיק
13,SH-19-01-7349-510,לאורך כל התקופה לא נרשמו לחובת הנאשם הפרות כלשהן.,מהלך התיק
14,SH-19-01-7349-510,"יצוין, כי הנאשם מאובחן כמי שסובל מתחלואה כפולה שמשמעותה כי הוא משתמש בסמים ובה בעת סובל מהפרעה סכיזו-אפקטיבית.",מהלך התיק
15,SH-19-01-7349-510,"במהלך משפטו הוא היה מאושפז יותר מפעם אחת והתקבלו מספר חוות דעת בעניינו, האחרונה שבהן מיום 12.1.2022.",מהלך התיק
16,SH-19-01-7349-510,הוא נמצא כשיר ואחראי.,מהלך התיק
17,SH-19-01-7349-510,"בתחילה, העלה הנאשם טענות שונות נגד כתב האישום וכן העלה טענת זוטא ביחס לקבילות הודעתו.",מהלך התיק
18,SH-19-01-7349-510,"ביום 11.12.2019 דחיתי את טענתו המקדמית ביחס לפגם בכתב האישום, וביום  8.9.2020 דחיתי  את טענתו בדבר קבילות הודעתו.",מהלך התיק
19,SH-19-01-7349-510,"ביום 27.11.2020 הוגש כתב אישום מתוקן במסגרת הסדר, והנאשם הורשע על פיו כאמור לעיל.",מהלך התיק
20,SH-19-01-7349-510,בין הצדדים לא הייתה הסכמה לעניין העונש כשהמאשימה עתרה להטיל עליו מאסר בפועל.,מהלך התיק
21,SH-19-01-7349-510,בעניינו של הנאשם הוגשו תסקירים רבים.,תסקירי שירות המבחן
22,SH-19-01-7349-510,"מהתסקירים עולה, כי הנאשם בסוף שנות השלושים לחייו, רווק, ומתגורר עם אמו.",תסקירי שירות המבחן
23,SH-19-01-7349-510,"הוא מגיע ממשפחה גרעינית קטנה והוריו התגרשו כשהיה צעיר, כשחוויה זו הותירה בו חותם שלילי.",תסקירי שירות המבחן
24,SH-19-01-7349-510,"הנאשם סיים 10 שנות לימוד בעקבות הישגים נמוכים, ובהיותו כבן 17 אושפז לראשונה אשפוז פסיכיאטרי, אז אובחן כמי שסובל מסכיזופרניה.",תסקירי שירות המבחן
25,SH-19-01-7349-510,"כבר בגיל 15 החל לצרוך חומרים משני תודעה, ולהשתמש בהם לרעה באופן מעמיק והולך.",תסקירי שירות המבחן
26,SH-19-01-7349-510,"לאחר שחרורו מאשפוז ועל רקע אי גיוסו לצבא בשל מצבו הנפשי, שהה בחו""ל, שם נע ונד ועבד, ובסופו של דבר חזר ארצה בשנת 2015.",תסקירי שירות המבחן
27,SH-19-01-7349-510,"גם בשהותו בחו""ל המשיך בשימוש בסמים ומצא עצמו מאושפז במקומות שונים לרבות בחו""ל.",תסקירי שירות המבחן
28,SH-19-01-7349-510,"לנאשם רישום פלילי בודד בעבירה של שימוש עצמי בסמים והתנגדות למעצר, בגינה הוטל עליו מאסר מותנה.",תסקירי שירות המבחן
29,SH-19-01-7349-510,"שירות המבחן התרשם, כי הנאשם התקשה לקבל אחריות למעשים, אך אישר את האמור בכתב האישום, כשלדבריו לא היתה לו כוונה לייבא את הסמים ארצה אלא לעשות בהם שימוש לצרכיו שלו.",תסקירי שירות המבחן
30,SH-19-01-7349-510,"יצוין, כי במסגרת צו פיקוח מעצרים השתלב הנאשם במשך חצי שנה בטיפול בתחלואה כפולה, שמר על יציבות ומסר בדיקות שתן נקיות, אלא שבהמשך, שיתוף הפעולה התדרדר ואף נמצאו בדיקות סמים מלוכלכות בהמשך הדרך.",תסקירי שירות המבחן
31,SH-19-01-7349-510,"כאמור, במהלך משפטו אושפז הנאשם על רקע פסיכיאטרי יותר מפעם אחת, ובשל כך גם התבקשו חוות-דעת עדכניות בעניין כשירותו לעמוד לדין.",תסקירי שירות המבחן
32,SH-19-01-7349-510,בכולן נמצא כי הוא כשיר לעמוד לדין.,תסקירי שירות המבחן
33,SH-19-01-7349-510,"בסוף שנת 2021 חלה נסיגה במצבו ובמידת שיתוף הפעולה של הנאשם, והוא שב להשתמש בסמים.",תסקירי שירות המבחן
34,SH-19-01-7349-510,"בעקבות דיון שנערך ובו הבהרתי לו מה עומד על כפות המאזניים, השתלב הנאשם באשפוזית והתנקה מסמים, תוך שצוין בתסקיר מפברואר 2022, כי הנאשם הביע רצון לשנות את אורחותיו ולעלות על פסי תפקוד תקינים.",תסקירי שירות המבחן
35,SH-19-01-7349-510,"בחודש אפריל 2022 חלה נסיגה נוספת במצבו של הנאשם, עת אושפז בבית חולים פסיכיאטרי בשל כניסתו למצב מאני פסיכוטי, בין היתר על רקע שימוש בסמים.",תסקירי שירות המבחן
36,SH-19-01-7349-510,"שירות המבחן דיווח על ניסיון שהנאשם ישתלב ב""קרית שלמה"", בית חולים המטפל, בין היתר, בחולים בתחלואה כפולה ואולם הדבר לא יצא אל הפועל.",תסקירי שירות המבחן
37,SH-19-01-7349-510,"בחודש יולי 2022 הגיש שירות המבחן תסקיר ממנה עלה, כי הנאשם מסר בדיקות שתן מדי שבוע, המעידות על ניקיון מסמים, הוא טופל במסגרת קבוצת NA והחל לעבוד, דבר שהעניק לו תחושת הישג ועוגן לקיומו.",תסקירי שירות המבחן
38,SH-19-01-7349-510,"הנאשם לא סבר כי הוא נדרש לטיפול במסגרת כוללנית ולכן נמנע שירות המבחן מהמלצה טיפולית, אך המליץ לסיים את ההליכים במאסר מותנה והתחייבות, וזאת מחשש שמאסר של ממש מאחורי סורג ובריח, ידרדר עד מאוד את מצבו של הנאשם.",תסקירי שירות המבחן
39,SH-19-01-7349-510,"בחודש נובמבר 2022 הגיש שירות המבחן תסקיר נוסף ממנו עלה, כי במהלך תקופת הדחייה השתלב הנאשם ביחידה להתמכרויות במקום מגוריו, המשיך לשמור על ניקיון מסמים ויצר קשר טיפולי חיובי עם מטפליו.",תסקירי שירות המבחן
40,SH-19-01-7349-510,"שירות המבחן התרשם ממוטיבציה פנימית של הנאשם בהקשר הטיפולי, והוא אף פנה למיצוי זכויותיו במסגרת ""סל שיקום"" למתמודדי נפש.",תסקירי שירות המבחן
41,SH-19-01-7349-510,"לכן המליץ שירות המבחן על הטלת צו מבחן לצד ענישה צופה פני עתיד, על-מנת לשמר את מצבו והישגיו של הנאשם.",תסקירי שירות המבחן
42,SH-19-01-7349-510,התסקיר האחרון הוגש בחודש פברואר 2023.,תסקירי שירות המבחן
43,SH-19-01-7349-510,בתקופת הדחיה המשיך הנאשם את הטיפול ביחידת ההתמכרויות וכן את הניקיון מסמים.,תסקירי שירות המבחן
44,SH-19-01-7349-510,בטיפול גילה הנאשם מוטיבציה פנימית ויוזמה להתעמת עם בעיותיו ודפוסי התמכרותו.,תסקירי שירות המבחן
45,SH-19-01-7349-510,במקביל הוא המשיך בהשתלבות בקבוצת NA באופן מקוון וחש סיפוק רב.,תסקירי שירות המבחן
46,SH-19-01-7349-510,"חלה התקדמות גם בגזרת ""סל שיקום"", והנאשם נמצא בתהליכי רכישת מקצוע.",תסקירי שירות המבחן
47,SH-19-01-7349-510,"שירות המבחן שינה את המלצתו נוכח ההתייצבות במצבו של הנאשם, היותו נקי מסמים, התמדתו בטיפול והיעדר פתיחת תיקים חדשים, והמליץ על הטלת של""ץ בהיקף 150 שעות לצד צו מבחן שיבטיח המשך טיפול, וכן המליץ על הטלת מאסר מותנה.",תסקירי שירות המבחן
48,SH-19-01-7349-510,הממונה לא מצא את הנאשם כשיר לעבודות שירות נוכח מורכבות מצבו הפסיכיאטרי.,חוות דעת הממונה על עבודות השירות
49,SH-19-01-7349-510,"כאמור, ב""כ המאשימה הגישה את גזרי הדין של השותפים ואת רישומו הפלילי של הנאשם עליהם עמדתי לעיל.",ראיות וטיעונים לעונש
50,SH-19-01-7349-510,"המאשימה הפנתה לכך שבעניינו של נחמן, הוא הודה בכתב אישום זהה לזה שבו הודה הנאשם, ולכן עתרה להשוות את עניינם, כך שיוטלו על הנאשם 11 חודשי מאסר על בסיס המתחם שקבע חברי סגן הנשיא, כב' השופט מינטקביץ', ושאושר בבית המשפט המחוזי (ובהמשך בבית המשפט העליון כפי שיפורט בהמשך).",ראיות וטיעונים לעונש
51,SH-19-01-7349-510,"ב""כ המאשימה לא סברה שמתקיימות נסיבות המאפשרות חריגה מהמתחם, ובוודאי שבנסיבות העניין, אין מקום להתחיל את המתחם בעבודות שירות.",ראיות וטיעונים לעונש
52,SH-19-01-7349-510,"מנגד ביקש הסניגור שלא למצות את הדין עם הנאשם ושלא להשיבו למצב הקשה שבו היה נתון בתחילת ההליכים, מבחינת מצבו הנפשי והתמכרותו לסמים.",ראיות וטיעונים לעונש
53,SH-19-01-7349-510,הוא עמד על התהליך השיקומי שעבר הנאשם וסבר שניתן לאמץ את המלצת שירות המבחן.,ראיות וטיעונים לעונש
54,SH-19-01-7349-510,"הן הנאשם והן אמו סיפרו על הקורות אותם בעשורים האחרונים, כשהנאשם עמד על כך שלראשונה מזה שנים רבות, הוא נקי מסמים, חש מוטיבציה חיובית ומתפקד באורח חיובי.",ראיות וטיעונים לעונש
55,SH-19-01-7349-510,"בתום הטיעונים לעונש, עמדתי על כך שלטעמי, עבר הנאשם שינוי תהומי במהלך השנים של ניהול התיק, וכיום הוא מפוכח, נקי מסמים ומתפקד באופן חיובי.",ראיות וטיעונים לעונש
56,SH-19-01-7349-510,"ציינתי כי אני מאמץ את עתירת המאשימה מבחינת מתחם העונש, אך סברתי שיש לסיים את ההליכים או בשל""ץ או בעבודות שירות, ולכן שלחתי את הנאשם לממונה.",ראיות וטיעונים לעונש
57,SH-19-01-7349-510,"כאמור, הנאשם לא נמצא כשיר לעבודות שירות, בשעה ששירות המבחן המליץ בסופו של יום, על הטלת של""ץ.",ראיות וטיעונים לעונש
58,SH-19-01-7349-510,"על בית המשפט הגוזר את הדין לתת דעתו לעקרון ההלימה, הנובע מן הערכים שנפגעו ומידת הפגיעה בהם, מנסיבות ביצוע העבירה ומידת אחריותו של הנאשם, וממדיניות הענישה הנוהגת.",קביעת מתחם העונש ההולם
59,SH-19-01-7349-510,"אשר לערכים המוגנים – החזקת סמים בכמות מסחרית שלא לצריכה עצמית, פוגעת ברמה גבוהה בערכים המוגנים של שלום הציבור, ביטחונו ובריאותו, וזאת גם אם מדובר בסם ""קל"" מסוג קנביס/גראס.",קביעת מתחם העונש ההולם
60,SH-19-01-7349-510,"אשר לנסיבות ביצוע העבירה – הנאשם ואחרים תכננו לעשות שימוש בכמות מסחרית של סם מסוג חשיש/גראס שאוחסן במחסן בבעלותו של הנאשם בחו""ל, כך שחלקו של הנאשם בקנוניה אינו קטן.",קביעת מתחם העונש ההולם
61,SH-19-01-7349-510,"למרות מצבו הנפשי של הנאשם, קבעתי בהחלטות קודמות כי הוא ביצע את המעשים מתוך מודעות מלאה לטיבם, ועל כן הוא אחראי באופן מלא למעשים.",קביעת מתחם העונש ההולם
62,SH-19-01-7349-510,"בפועל לא נגרם נזק, אך לוּ היו מופצים הסמים, הנזק עלול היה להיות משמעותי.",קביעת מתחם העונש ההולם
63,SH-19-01-7349-510,"במהלך הדיונים והתסקירים שהוגשו טען הנאשם שהסמים היו לצריכתו העצמית, ונוכח עומק השימוש של הנאשם בסמים ותדירותו, הדעת נותנת, בנסיבות העניין, שהסמים אכן נועדו לשימושו לאורך תקופה לא קצרה.",קביעת מתחם העונש ההולם
64,SH-19-01-7349-510,אשר למדיניות הענישה הנוהגת – בוודאי שהכלל בנסיבות שכאלו הוא מאסר.,קביעת מתחם העונש ההולם
65,SH-19-01-7349-510,"מתחם העונש ההולם – סקירת הפסיקה שלעיל מלמדת כאמור על הכלל של מאסר ואף משמעותי בנסיבות דומות, ואולם סקירה זו מלמדת גם על יכולת בית המשפט לסטות מטעמי שיקום ממתחם העונש הראוי, ולהטיל הן עבודות שירות והן של""ץ בנסיבות המתאימות.",קביעת מתחם העונש ההולם
66,SH-19-01-7349-510,"מכל מקום, המתחם שאומץ בעניינו של נחמן, בין 10 ל-30 חודשים ראוי שיאומץ כאן, וכך אני קובע.",קביעת מתחם העונש ההולם
67,SH-19-01-7349-510,"לא בכדי הרחבתי על אודות קורותיו של הנאשם וההליך, וזאת על-מנת להמחיש את כברת הדרך שעשה הנאשם לאורך השנים הארוכות שבהן מתנהל הליך זה.",נסיבותיו של הנאשם והחריגה מהמתחם מטעמי שיקום
68,SH-19-01-7349-510,"נכון הוא, שדרכו של הנאשם לא הייתה חפה מבעיות, ואולם היותו מתמודד עם תחלואה כפולה – נפשית והתמכרותית לחומרים משני תודעה – היא עובדה חשובה ומרכזית להבנת התמונה.",נסיבותיו של הנאשם והחריגה מהמתחם מטעמי שיקום
69,SH-19-01-7349-510,"בעת שבוחנים תהליך שיקומי ואת מידת רצינותו של המשתקם, יש לבחון את נקודת ההתחלה לעומת נקודת הזמן הנוכחית.",נסיבותיו של הנאשם והחריגה מהמתחם מטעמי שיקום
70,SH-19-01-7349-510,הנאשם היה מכור עשרות שנים ולא הצליח לשמור על ניקיון למשך תקופה ארוכה.,נסיבותיו של הנאשם והחריגה מהמתחם מטעמי שיקום
71,SH-19-01-7349-510,"והנה כאן לפניי, הוא מצליח לשמור על ניקיון מזה כשנה, הוא חזר לעבוד באופן מסודר, הוא מתמיד בטיפול במספר אפיקים מקבילים (פגישות ביחידת ההתמכרויות, מפגשי NA, מתן בדיקות שתן נקיות ברציפות והמשך טיפול ומעקב פסיכיאטריים, וכן שילוב בשירותי ""סל שיקום""), ונראה שלראשונה הוא חווה חיים שגרתיים כאחד האדם.",נסיבותיו של הנאשם והחריגה מהמתחם מטעמי שיקום
72,SH-19-01-7349-510,"במו-עיניי ראיתי כיצד הנאשם הגיע לתחתית הבור, כשבאחד מהדיונים התייצב לפניי לבוש בבגדים בסגנון תנ""כי, כשהוא מדבר שלא לעניין, והיה קושי של ממש לתקשר אתו.",נסיבותיו של הנאשם והחריגה מהמתחם מטעמי שיקום
73,SH-19-01-7349-510,"לא בִּכְדִי, יום לאחר מכן כבר אושפז במצב פסיכוטי.",נסיבותיו של הנאשם והחריגה מהמתחם מטעמי שיקום
74,SH-19-01-7349-510,"וכיום, מצבו שונה בתכלית, ולא רק זאת, אלא שהוא מחזיק כעת בשאיפות להתקדם, ללמוד מקצוע ולשמור על הישגי השיקום.",נסיבותיו של הנאשם והחריגה מהמתחם מטעמי שיקום
75,SH-19-01-7349-510,נדמה שזהו מצב דברים המלמד על שיקום מובהק.,נסיבותיו של הנאשם והחריגה מהמתחם מטעמי שיקום
76,SH-19-01-7349-510,"בהקשר זה, יש לקחת בחשבון את משך הזמן שבו מנוהל התיק ושבו ניתנה לי האפשרות לעקוב אחר מהלכיו של הנאשם, ועל-כן מדובר בטווח זמן ארוך המעניק נקודת מבט מעמיקה יותר בהקשר להערכת השיקום הפוטנציאלי וזה שבפועל.",נסיבותיו של הנאשם והחריגה מהמתחם מטעמי שיקום
77,SH-19-01-7349-510,"מצב דברים שבו עבריין נרתם כולו לשיקום, עושה כל שלאל ידו כדי לחזור למוטב, ומצוי בעיצומה של חזרה לדרך הישר – עשוי להצדיק הקלה בעונשו, או למצער התאמתו, כך שהעונש שבו יישא לא יפגום במאמצי השיקום, ובתוצאותיהם המוכחות.",נסיבותיו של הנאשם והחריגה מהמתחם מטעמי שיקום
78,SH-19-01-7349-510,"בכך יקודם אינטרס הציבור, בשובם של בני החברה שסטו מן הדרך לתפקוד חיובי ומיטיב.",נסיבותיו של הנאשם והחריגה מהמתחם מטעמי שיקום
79,SH-19-01-7349-510,"אכן, לא בכל המקרים יפה הבכורה להלימה ולהרתעה; לעתים ראוי לשיקולי השיקום לתפוס את הבכורה (שם בפסקה 10).",נסיבותיו של הנאשם והחריגה מהמתחם מטעמי שיקום
80,SH-19-01-7349-510,"בענייננו, משהנאשם לא נמצא כשיר לעבודות שירות בשל מצבו הנפשי, אך לעומת זאת נמצא כשיר לבצע של""ץ, לא סברתי שיש להטיל עליו מאסר בשל כך, שכן הדבר יהווה ענישה שאינה מדתית בנסיבות העניין, שתביא לדרדורו החד כיווני של הנאשם תוך הורדה לטימיון של הישגיו – דבר שאינו עולה בקנה אחד הן עם האינטרס הפרטני והן עם זה הציבורי.",נסיבותיו של הנאשם והחריגה מהמתחם מטעמי שיקום
81,SH-19-01-7349-510,"נוכח כל האמור, וכן נוכח דוגמאות הפסיקה שהבאתי, מצאתי לחרוג ממתחם העונש מטעמי שיקום, ולהטיל על הנאשם עונש בדמות של""ץ, מאסר מותנה, קנס, התחייבות ומבחן.",נסיבותיו של הנאשם והחריגה מהמתחם מטעמי שיקום
82,SH-19-01-7349-510,"נוכח כל האמור, גוזר על הנאשם את העונשים הבאים:",גזירת הדין
83,SH-19-01-7349-510,"של""ץ בהיקף 400 שעות שיבוצע בפיקוח שירות המבחן על-פי תוכנית שתוכן על-ידו ותוגש לבית המשפט בתוך 60 יום מהיום;",גזירת הדין
84,SH-19-01-7349-510,"מאסר על תנאי של 6 חודשים, שלא יעבור הנאשם כל עבירת סמים מסוג פשע, בתוך 3 שנים מהיום;",גזירת הדין
85,SH-19-01-7349-510,"קנס בסך 5,000 ₪ או 20 ימי מאסר תמורתו אם לא ישולם.",גזירת הדין
86,SH-19-01-7349-510,הקנס ישולם ב-10 תשלומים שווים ורצופים החל מיום 1.7.2023 ובכל ראשון לחודש רציף ועוקב.,גזירת הדין
87,SH-19-01-7349-510,"לא ישולם מי מהתשלומים במועד, יועמד הקנס לפירעון מיידי;",גזירת הדין
88,SH-19-01-7349-510,"התחייבות בסך 10,000 ₪ שלא לעבור כל עבירת סמים מסוג פשע, בתוך שנתיים מהיום;",גזירת הדין
89,SH-19-01-7349-510,"צו מבחן לתקופה של 18 חודשים מהיום, בפיקוח שירות המבחן.",גזירת הדין
90,SH-19-01-7349-510,"תשומת לב לכך שאי ביצוע צו המבחן או צו השל""ץ עלול להוביל להפקעתם ולגזירת העונש מחדש, לרבות הטלת מאסר בפועל.",גזירת הדין
91,SH-19-01-7349-510,קנסות ופיצויים ניתן לשלם כעבור 3 ימים מיום מתן גזר הדין בחשבון המרכז לגביית קנסות בדרכים הבאות:,גזירת הדין
92,SH-19-01-7349-510,בכרטיס אשראי באתר www.eca.gov.il,גזירת הדין
93,SH-19-01-7349-510,במזומן בכל סניף של בנק הדואר בהצגת תעודת זהות בלבד,בטלפון: 35592* או 073-2055000
94,SH-19-01-7349-510,לא יונפקו שוברי תשלום.,בטלפון: 35592* או 073-2055000
95,SH-19-01-7349-510,"תשלומים ניתן לקזז מכל הפקדה שבתיק או בתיק קשור על אף הודעת עיקול, וככל שקיימת יתרת זכות ולא קיים עיקול, ניתן להשיב ההפקדה למפקידים.",בטלפון: 35592* או 073-2055000
96,SH-19-01-7349-510,יש לשלוח לשירות המבחן ולממונה על עבודות השירות.,בטלפון: 35592* או 073-2055000
97,SH-19-01-7349-510,מורה על השמדת הסמים וחילוט המוצגים.,בטלפון: 35592* או 073-2055000
98,SH-19-01-7349-510,"ניתן היום,  כ""ט ניסן תשפ""ג, 20 אפריל 2023, במעמד הצדדים.",בטלפון: 35592* או 073-2055000
99,SH-19-01-7349-510,"בעניין עריכה ושינויים במסמכי פסיקה, חקיקה ועוד באתר נבו – הקש כאן",בטלפון: 35592* או 073-2055000
