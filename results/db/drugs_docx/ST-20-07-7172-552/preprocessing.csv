,verdict,text,part
0,ST-20-07-7172-552,"ת""ד 7172-07-20 מדינת ישראל נ' אבו גאבר ואח'",בית המשפט לתעבורה מחוז מרכז
1,ST-20-07-7172-552,"רימח אבו גאבר, תז",הנאשם
2,ST-20-07-7172-552,"פקודת התעבורה [נוסח חדש]: סע'  בתוספת הראשונה, והשנייה, 38(3), 39א, 40, 62(2), 62(3), 62(7), 64א, 64א(א))., 64א(ב), 64א(ג)), 64א1",הנאשם 1 – נוכח
3,ST-20-07-7172-552,"תקנות התעבורה, תשכ""א-1961 - לא מרובדות: סע'  26 (2), 144, 169א, ב",הנאשם 1 – נוכח
4,ST-20-07-7172-552,"פקודת הסמים המסוכנים [נוסח חדש], תשל""ג-1973",הנאשם 1 – נוכח
5,ST-20-07-7172-552,"נאשם 1 הורשע לאחר שמיעת ראיות בעבירות של הפקרה אחרי פגיעה, נהיגה בקלות ראש וגרימת חבלה של ממש וכן נהיגה בשכרות - עבירות לפי סעיפים 64א(ב), 62(2), 38(3) ו-62(3) לפקודת התעבורה[נוסח חדש], תשכ""א - 1961 (להלן -פקודת התעבורה) יחד עם תקנות 169א ו-ב לתקנות התעבורה, תשכ""א - 1961.",גזר דין   נאשם 1
6,ST-20-07-7172-552,למען הסדר הטוב יצויין כי נאשם 2 הורשע בעבירה של הפרת חובת נוסע - עבירה לפי סעיף 64א1 לפקודת התעבורה.,גזר דין   נאשם 1
7,ST-20-07-7172-552,"כעולה מהכרעת הדין, ביום 12.07.18 בשעות הערב, נסעו הנאשמים ברכב מסוג מזדה (להלן: ""המזדה""), כאשר נאשם 1 נוהג ונאשם 2 יושב לצידו, אספו את לאה חווסוב ולימור נתנוב ונסעו לבלות במלונית ליד צומת סגולה.",גזר דין   נאשם 1
8,ST-20-07-7172-552,במהלך הערב צרכו הנאשמים אלכוהול.,גזר דין   נאשם 1
9,ST-20-07-7172-552,"כעבור כמה שעות, ביום 13.07.18 בסמוך לשעה 00:25, נהג נאשם 1 ברכב המזדה, בכביש 40 מצפון לדרום, בנתיב השמאלי מבין שני נתיבים, כאשר בדמו אלכוהול בריכוז של 134 מ""ג במאה מיליליטר דם.",גזר דין   נאשם 1
10,ST-20-07-7172-552,לצדו ברכב ישב נאשם 2 ומאחור ישבו לאה ולימור.,גזר דין   נאשם 1
11,ST-20-07-7172-552,"אותה שעה ובאותו מקום, נהג אוהד יהודה לב-אל ברכב פרטי מסוג פיאט בנתיב ימין לפני רכב הנאשמים, ולצידו ישבה בת-אל עטר.",גזר דין   נאשם 1
12,ST-20-07-7172-552,"נאשם 1 נהג בקלות ראש, בעודו שיכור, יצא לעקיפת הרכב המעורב משמאלו, איבד השליטה ברכבו, סטה עם רכבו בחדות ימינה וחסם את דרכו של רכב הפיאט.",גזר דין   נאשם 1
13,ST-20-07-7172-552,"כתוצאה מכך, התנגש רכב הפיאט עם חזית צד שמאל בצד ימין של רכב המזדה ושני הרכבים התדרדרו לתעלה והתהפכו על גגם.",גזר דין   נאשם 1
14,ST-20-07-7172-552,בתאונה זו נגרמו ל-2 הנוסעות ברכב הנאשמים חבלות של ממש - ללאה נגרמו שברים בסטרנום ובצלע וללימור נגרמו שברים בסנטרום ומנבריום ובחוליות C5-6.,גזר דין   נאשם 1
15,ST-20-07-7172-552,"בנוסף, נחבלו בגופם אוהד ובת-אל.",גזר דין   נאשם 1
16,ST-20-07-7172-552,"בהמשך, ועל אף קריאותיהם לעזרה של אוהד ובת-אל, נמלטו הנאשמים ממקום התאונה, נאשם 1 אמר לאוהד ""אתה אל תדבר, לא אמבולנס ולא משטרה"" ולא הזעיק עזרה.",גזר דין   נאשם 1
17,ST-20-07-7172-552,נאשם 2 לא התקשר לגופי ההצלה הנחוצים ולא הזעיקם למקום התאונה.,גזר דין   נאשם 1
18,ST-20-07-7172-552,"ב""כ המאשימה בטיעוניה עמדה על עברו הפלילי והתעבורתי של נאשם 1 (ת/45, ת/46) – לחובתו 10 הרשעות קודמות בתעבורה, כאשר 3 האחרונות בגין עבירות שעבר לאחר האירוע – אי ציות לרמזור אדום, שימוש אסור בטלפון בזמן נהיגה, סטייה מנתיב.",טיעוני הצדדים לעונש:
19,ST-20-07-7172-552,"המאשימה עמדה על נסיבות האירוע כעולה מעובדות כתב האישום ומהכרעת הדין המרשיעה, חומרת העבירות והערכים המוגנים שנפגעו.",טיעוני הצדדים לעונש:
20,ST-20-07-7172-552,"לשיטת המאשימה התנהגותו של נאשם 1 באירוע חמורה ביותר, שכן נהג ברכב בהיותו שיכור ובמהלך הנסיעה לימור העירה לו על אופן נהיגתו ובכל זאת לא חדל מנהיגתו הרשלנית, סטה וגרם לתאונה ולפציעותיהם של 4 הנפגעים.",טיעוני הצדדים לעונש:
21,ST-20-07-7172-552,נטען כי מדובר בגרימת חבלות של ממש ברף הגבוה.,טיעוני הצדדים לעונש:
22,ST-20-07-7172-552,"אם לא די בכך, נאשם 1 נמלט יחד עם נאשם 2, מבלי להגיש סיוע לנפגעים והנאשמים אותרו כשהם הולכים לשולי כביש מהיר רק לאחר כמה שעות.",טיעוני הצדדים לעונש:
23,ST-20-07-7172-552,"לטענת המאשימה, מתחם העונש ההולם בעניינו של נאשם 1 כולל 24-48 חודשי מאסר בפועל -ו- 5-10 שנות פסילה בפועל לצד ענישה נלווית.",טיעוני הצדדים לעונש:
24,ST-20-07-7172-552,המאשימה ציינה עוד כי נאשם 1 עד היום לא לקח אחריות  על מעשיו ולא הביע חרטה.,טיעוני הצדדים לעונש:
25,ST-20-07-7172-552,"המאשימה עתרה להטיל על נאשם 132 חודשי מאסר בפועל, 7 שנות פסילת רישיון, מאסר על תנאי, פסילה על תנאי, קנס ופיצוי לכל אחד מהמתלוננים.",טיעוני הצדדים לעונש:
26,ST-20-07-7172-552,"ב""כ המאשימה תמכה טיעוניה בפסיקה.",טיעוני הצדדים לעונש:
27,ST-20-07-7172-552,"ב""כ הנאשם בטיעוניו ציין כי מדובר באירוע מחודש יולי 2018 כאשר כתב האישום הוגש רק בחודש יולי 2020, לכן ביקש לתת לשיהוי הניכר בהגשת כתב האישום, ביטוי באמצעות הקלה בעונשו של נאשם 1.",טיעוני הצדדים לעונש:
28,ST-20-07-7172-552,"לטענתו, בתקופה שחלפה, נסיבות חייו האישיות של נאשם 1 השתנו – כיום הוא בן  30 (גילו הנכון להיום 32 – הערה שלי ש.ש.), התחתן, נולדו לו ילדים והוא עובד באופן מסודר בשתי עבודות.",טיעוני הצדדים לעונש:
29,ST-20-07-7172-552,האירוע דנן התרחש לפני כמעט 5 שנים ובתקופה זו נאשם 1 לא הורשע בעבירות בתחום הפלילי.,טיעוני הצדדים לעונש:
30,ST-20-07-7172-552,"במועד האירוע היה נאשם 1 בן  25 (בן 28 – הערה שלי ש.ש.),  והתנהלותו בגיל זה אינה דומה להתנהלותו היום, מבחינת הפנמה, בגרות, נסיבות חייו ומצבו המשפחתי.",טיעוני הצדדים לעונש:
31,ST-20-07-7172-552,"ב""כ הנאשם טען כי עזיבת הנאשמים את מקום התאונה לא גרמה להחמרה במצבם הרפואי של הנפגעים, שכן במקום נכחו אנשים נוספים אשר הזעיקו את כוחות הביטחון (הטענה בדבר נוכחות אנשים נוספים נדחתה על ידי במסגרת הכרעת הדין).",טיעוני הצדדים לעונש:
32,ST-20-07-7172-552,"לטענתו, הנאשמים עמדו על שמיעת הראיות עקב שאלות ראייתיות אשר הצריכו בדיקה ובית המשפט אכן הכריע בסוגיות שעלו.",טיעוני הצדדים לעונש:
33,ST-20-07-7172-552,"ב""כ הנאשם עמד על עברו של נאשם 1 שאינו מחמיר לגישתו.",טיעוני הצדדים לעונש:
34,ST-20-07-7172-552,"עוד טען כי הנאשמים שיתפו פעולה באופן מלא בחקירות במשטרה ובבית המשפט, שעה שהתייצבו לכל הדיונים.",טיעוני הצדדים לעונש:
35,ST-20-07-7172-552,עוד טען כי הנאשמים עצמם נפגעו בתאונה ודעתם שובשה עקב כך ולכן עזבו את המקום.,טיעוני הצדדים לעונש:
36,ST-20-07-7172-552,"לשיטת ההגנה, מתחם העונש ההולם בהתייחס לעבירות בהן הורשע נאשם 1 מתחיל ממאסר בפועל בדרך של עבודות שירות ומגיע עד ל-18 חודשי מאסר בפועל.",טיעוני הצדדים לעונש:
37,ST-20-07-7172-552,"ב""כ הנאשמים ביקש למקם את עונשו של נאשם 1 בתחתית המתחם לאור השיהוי בהגשת כתב האישום ונסיבותיו האישיות והמשפחתיות.",טיעוני הצדדים לעונש:
38,ST-20-07-7172-552,"ב""כ הנאשמים תמך טיעוניו בפסיקה.",טיעוני הצדדים לעונש:
39,ST-20-07-7172-552,"נאשם 1 בדברי סיכום, תאר את נסיבותיו האישיות – היותו אב ל-3 ילדים קטנים, כאשר מאז התאונה הקים עסק עצמאי וביקש כי יוטל עליו עונש אשר יאפשר לו להמשיך לעבוד ולפרנס את משפחתו.",טיעוני הצדדים לעונש:
40,ST-20-07-7172-552,"נאשם 1 הורשע בעבירות שונות אשר בוצעו  על ידו באותו אירוע, ולכן אקבע מתחם עונש הולם אחד לכל העבירות.",דיון והכרעה 
41,ST-20-07-7172-552,"רבות נאמר בפסיקה על חומרת העבירות בהן הורשע נאשם 1: הפקרת הנפגעים, נגע תאונות הדרכים ונהיגה ברכב בשכרות.",דיון והכרעה 
42,ST-20-07-7172-552,"עבירת ההפקרה אחרי פגיעה הינה עבירה בעלת חומרה יתרה והיא מחייבת תגובה עונשית הולמת; לא בכדי, ראה המחוקק לקבוע בצידה של עבירה זו, עונש מחמיר של 7 שנות מאסר.",דיון והכרעה 
43,ST-20-07-7172-552,"[עוד נקבע שם כי שתי תכליות המשנה של מיצוי החקירה וקביעת זהות הנהג, חוסות תחת הוראות תקנה 144 לתקנות וסעיף 62(7) לפקודת התעבורה, אך לא תחת הוראות סעיף 64א לפקודת התעבורה].",דיון והכרעה 
44,ST-20-07-7172-552,וכך נאמר באותו עניין מפי כב' הש' ענת ברון:,דיון והכרעה 
45,ST-20-07-7172-552,"בתי המשפט הביעו לא אחת את סלידתם מנהגים המפקירים נפגעים בזירה לאחר תאונה, ועמדו על הצורך להחמיר בענישתם.",דיון והכרעה 
46,ST-20-07-7172-552,"ראו מדברי הרכב בית המשפט בעפ""ת (מחוזי מרכז) 51493-06-17 גירון גנדי נ' מדינת ישראל (נבו 22.05.2018)‏‏:",דיון והכרעה 
47,ST-20-07-7172-552,"במקרה שבפני, התנהגות נאשם 1 נפסדת וקלוקלת שכן הפקיר את ארבעת הנפגעים במקום התאונה – שתי נפגעות אשר ישבו ברכבו מאחור נותרו מחוסרות הכרה ולכודות במושב האחורי ברכבו ההפוך, ושני נפגעים נוספים ברכב המעורב.",דיון והכרעה 
48,ST-20-07-7172-552,לעבירה החמורה של הפקרה קדמה עבירה חמורה נוספת של נהיגה בקלות ראש וגרימת תאונת דרכים שתוצאותיה כאמור.,דיון והכרעה 
49,ST-20-07-7172-552,"בית המשפט העליון עמד במספר רב של הזדמנויות על נגע תאונות הדרכים, אשר מקורו בנהיגה עבריינית המובילה למותם של חפים מפשע או לחלופין לפגיעות גוף קשות תוך שציין כי על בית המשפט לתרום את תרומתו למאבק העיקש כנגד תופעה זו באמצעות הטלת ענישה מחמירה.",דיון והכרעה 
50,ST-20-07-7172-552,"המשכו של האירוע בהתממש הסיכון והתרחשות התאונה הקשה כאמור, בה רכב הנאשם והרכב המעורב התהפכו וניזוקו קשות ונפגעו בגופם 4 בני אדם.",דיון והכרעה 
51,ST-20-07-7172-552,סופו של האירוע בהפקרת הנפגעים לנפשם.,דיון והכרעה 
52,ST-20-07-7172-552,"הנאשמים אותרו על ידי שוטרים כעבור כשעתיים וחצי, כשהם הולכים לצד הדרך, מרחק 2-3 קילומטרים ממקום התאונה (פסקה 47 להכרעת הדין).",דיון והכרעה 
53,ST-20-07-7172-552,"הערכים החברתיים שנפגעו מהעבירות שביצע נאשם 1, הם הגנה על שלום הציבור ושלמות הגוף, ובפרט שמירה על שלומם וביטחונם של ציבור המשתמשים בדרך, כן נפגעו התכליות שלשם הגשמתה נקבעה עבירת ההפקרה: הושטת עזרה רפואית לנפגע וסולידריות חברתית.",דיון והכרעה 
54,ST-20-07-7172-552,"מידת הפגיעה בערכים המוגנים היא ברף הגבוה, כפי שיפורט להלן, כנגזרת של מידת הרשלנות, תוצאות התאונה והפקרת הנפגעים ברכבים ההפוכים.",דיון והכרעה 
55,ST-20-07-7172-552,"אמנם לא קופחו חיי אדם, אך תוצאות התאונה אינן קלות, בעיקר בהתייחס לחבלות הגוף שנגרמו לשתי הנוסעות ברכב נאשם 1.",דיון והכרעה 
56,ST-20-07-7172-552,"הערך החברתי של הושטת עזרה לנפגעים, נפגע פגיעה קשה מאוד.",דיון והכרעה 
57,ST-20-07-7172-552,"בבואי לבחון את הנסיבות הקשורות בביצוע העבירות, נתתי דעתי להתנהלותו קלת הראש והרשלנית של האשם 1 אשר נהג ברכב בהיותו שיכור, ולא חדל מנהיגתו חרף בקשת הנוסעת לימור.",נסיבות הקשורות בביצוע העבירות
58,ST-20-07-7172-552,"הנאשם נהג בצורה נמהרת ורשלנית, כאשר עקף את הרכב המעורב משמאלו ובהיותו במקביל לו, איבד השליטה ברכבו, סטה בצורה חדה לנתיב הנסיעה הימני וחסם דרכו של הרכב המעורב אשר פגע בו.",נסיבות הקשורות בביצוע העבירות
59,ST-20-07-7172-552,"כתוצאה מכך, התהפכו 2 הרכבים בתעלה בימין הדרך.",נסיבות הקשורות בביצוע העבירות
60,ST-20-07-7172-552,רף הרשלנות המתואר הוא גבוה.,נסיבות הקשורות בביצוע העבירות
61,ST-20-07-7172-552,נהג הבוחר לעלות לרכבו לאחר שצרך משקה משכר ובעודו שיכור – מתרשל התרשלות רבתי.,נסיבות הקשורות בביצוע העבירות
62,ST-20-07-7172-552,גם אופן נהיגת הנאשם ואובדן השליטה ברכבו וסטייתו ימינה בחדות – מלמד על רשלנות גבוהה.,נסיבות הקשורות בביצוע העבירות
63,ST-20-07-7172-552,"נתתי דעתי לנזק שנגרם כתוצאה ממעשי נאשם 1, נזק אשר בא לידי ביטוי בראש ובראשונה בחבלות הגוף שנגרמו לנפגעים.",נסיבות הקשורות בביצוע העבירות
64,ST-20-07-7172-552,כמפורט בכתב האישום.,נסיבות הקשורות בביצוע העבירות
65,ST-20-07-7172-552,"לשתיים מהנפגעות נגרמו שברים מרובים בגופן, כל הנפגעים פונו לבית החולים, חלקם אושפזו למספר ימים ולמעשה עד למועד עדותם חלקם סובלים גם מטראומה נפשית.",נסיבות הקשורות בביצוע העבירות
66,ST-20-07-7172-552,נתתי דעתי לכך שנאשם 1 עזב את המקום מבלי לעמוד על מצבם של הנפגעים ומבלי להושיט עזרה.,נסיבות הקשורות בביצוע העבירות
67,ST-20-07-7172-552,"בהכרעת הדין דחיתי טענת ב""כ הנאשמים כי הנאשמים עזבו את המקום רק לאחר הגעת אנשים נוספים ואימצתי את גרסת אוהד אשר שלל טענה זו (פסקה 33 להכרעת הדין, עמ' 6 לפרוטוקול מיום 07.07.2021).",נסיבות הקשורות בביצוע העבירות
68,ST-20-07-7172-552,"נתתי דעתי לנסיבות ההפקרה – שעת לילה, בשדה בצד הדרך, אומנם לצד כביש מהיר, אך 4 הנפגעים הופקרו לבדם – כולל 2 נוסעות שנסעו ברכב הנאשם ונותרו חבולות כאמור ומחוסרות הכרה ברכבו ההפוך של הנאשם.",נסיבות הקשורות בביצוע העבירות
69,ST-20-07-7172-552,"נתתי דעתי לנזק שיכול היה להיגרם מהעבירות שביצע הנאשם - קיפוח חיים של המעורבים, ההפקרה יכולה היתה להביא להחמרה של ממש במצבם של הנפגעים שהופקרו לנפשם.",נסיבות הקשורות בביצוע העבירות
70,ST-20-07-7172-552,נתתי דעתי לבחירת נאשם 1 לבצע את העבירות ללא כל השפעה של אחרים ואת יכולתו להימנע מביצוען.,נסיבות הקשורות בביצוע העבירות
71,ST-20-07-7172-552,"נתתי דעתי לריכוז האלכוהול אשר נמצא בדמו מספר שעות לאחר התאונה – 134 מ""ג אחוז – מעל לפי 2 וחצי מן הרף המקים חזקת שכרות (50 מ""ג אחוז).",נסיבות הקשורות בביצוע העבירות
72,ST-20-07-7172-552,עוד נתתי דעתי לחלקו המוחלט של נאשם 1 בביצוע עבירת ההפקרה ולחלקו היחסי בהפרת החובה להזעיק את גופי ההצלה הנחוצים למקום התאונה – שהינו רב ומשמעותי ועולה לאין ערוך על חלקו של נאשם 2 אשר לא נהג ברכב והיה עליו להתקשר לגופי ההצלה ולהזעיקם למקום התאונה לאחר שנאשם 1 לא הזעיק עזרה.,נסיבות הקשורות בביצוע העבירות
73,ST-20-07-7172-552,נתתי דעתי לפער הגילאים בין 2 הנאשמים בעת האירוע – נאשם 1 בן 28 ונאשם 2 בן פחות מ-20 – פער המשליך גם כן על מידת חלקו של כל אחד מהם באי אזעקת גופי ההצלה.,נסיבות הקשורות בביצוע העבירות
74,ST-20-07-7172-552,"נאשם 1 נושא כאמור באחריות המוחלטת לנהיגתו בשכרות ולגרימת התאונה על תוצאותיה, כמו גם לאחריות בעבירת ההפקרה לאחר פגיעה.",נסיבות הקשורות בביצוע העבירות
75,ST-20-07-7172-552,"בעניין צבר העבירות של הפקרה אחרי פגיעה, נהיגה בקלות ראש אשר גרמה לתאונת דרכים בה נחבלו בני אדם חבלות של ממש ונהיגה בשכרות, נהוגה ענישה מחמירה הכוללת רכיב משמעותי של מאסר בפועל העולה על שנה ומגיע עד 4 שנים, פסילה המתחילה מ-3 שנים ומגיעה עד 10  שנים, לצד עונשים נלווים.",מדיניות הענישה בעניינו של נאשם 1 –
76,ST-20-07-7172-552,ראו למשל:,מדיניות הענישה בעניינו של נאשם 1 –
77,ST-20-07-7172-552,"עפ""ת (מחוזי מרכז) 10002-11-13 חטיב נ' מדינת ישראל (30.9.14), המערער הורשע בנהיגת רכב כשהוא שיכור ובדמו תוצרי חילוף סם קנביס ובהפקרה לאחר פגיעה (סעיף 64א(ב)).",מדיניות הענישה בעניינו של נאשם 1 –
78,ST-20-07-7172-552,הולך רגל התפרץ לכביש והמערער פגע בו.,מדיניות הענישה בעניינו של נאשם 1 –
79,ST-20-07-7172-552,"המערער ביודעו כי פגע באדם, לא עצר והפקירו במקום מבלי להזעיק עזרה.",מדיניות הענישה בעניינו של נאשם 1 –
80,ST-20-07-7172-552,המערער לא הועמד לדין בגין אחריותו לגרימת התאונה.,מדיניות הענישה בעניינו של נאשם 1 –
81,ST-20-07-7172-552,"בבית משפט קמא קבע מתחם עונש הנע בין 9-24 חודשי מאסר בפועל ונגשר דינו של הנאשם ל-16 חודשי מאסר בפועל, 3 שנות פסילת רישיון, ועונשים נלווים.",מדיניות הענישה בעניינו של נאשם 1 –
82,ST-20-07-7172-552,בית-המשפט המחוזי התערב בעונש המאסר והפחיתו ל-13 חודשי מאסר בפועל לאור נסיבות ביצוע העבירה ושיקולי שיקום.,מדיניות הענישה בעניינו של נאשם 1 –
83,ST-20-07-7172-552,"ת""ד (תעבורה ת""א) 4840-06-15 מדינת ישראל נ' אבישר ואח' (20.02.17), הנאשם הורשע בעבירה של נהיגה ברכב כשהוא שיכור ונתון תחת השפעת סמים, בקלות ראש וברשלנות, גרימת חבלות של ממש והפקרה לאחר פגיעה (סעיף 64א(ב)).",מדיניות הענישה בעניינו של נאשם 1 –
84,ST-20-07-7172-552,"הנאשם סטה מנתיבו, לא שמר מרחק כנדרש ופגע ברכב אחר שניזוק בצורה קשה עת פגע בקיר הפרדה ונדחף עד שהתהפך על גגו ולנוסעיו נגרמו חבלות של ממש.",מדיניות הענישה בעניינו של נאשם 1 –
85,ST-20-07-7172-552,הנאשם לא עצר לסייע ולא הזעיק את כוחות ההצלה ונמלט מן המקום.,מדיניות הענישה בעניינו של נאשם 1 –
86,ST-20-07-7172-552,"נקבע מתחם בעבירת הפקרה שנע בין 9 ל- 24 חודשי מאסר בפועל ונגזרו עליו 12 חודשי מאסר בפועל ובנוסף הפעלת מאסר מותנה לחובתו בן 7 חודשים במצטבר, פסילה בת 10 שנים ועונשים נלווים.",מדיניות הענישה בעניינו של נאשם 1 –
87,ST-20-07-7172-552,"ב""כ המאשימה הפנתה לפסיקה נוספת, אותה לא מצאתי כמתאימה שכן הנאשמים שם הורשעו בעבירות חמורות נוספות בשונה מעניינו של הנאשם 1 -",מדיניות הענישה בעניינו של נאשם 1 –
88,ST-20-07-7172-552,"תפ 19779-06-12 מדינת ישראל נ' איוב סרחאן מיום 08.04.2013 - הנאשם הורשע לאחר שמיעת ראיות בעבירות של נהיגה ברשלנות, הפקרה אחרי פגיעה (סעיף 64א(ג)), נהיגה ללא רישיון נהיגה, נהיגה ללא ביטוח והעסקת עובדים שלא כדין והסעתם.",מדיניות הענישה בעניינו של נאשם 1 –
89,ST-20-07-7172-552,מתחם העונש ההולם שקבע בית המשפט המחוזי למכלול העבירות מתחיל מ-24 חודשי מאסר ומגיע עד 42 חודשי מאסר.,מדיניות הענישה בעניינו של נאשם 1 –
90,ST-20-07-7172-552,הנאשם בעברו גרם לתאונה נוספת בה נפגע אדם.,מדיניות הענישה בעניינו של נאשם 1 –
91,ST-20-07-7172-552,בית המשפט המחוזי גזר על הנאשם 36 חודשי מאסר בפועל.,מדיניות הענישה בעניינו של נאשם 1 –
92,ST-20-07-7172-552,"תד""א (פתח תקוה) 5187-08-16 מדינת ישראל נ' שועה מיום 22.01.2018 – הנאשם הורשע לאחר שמיעת ראיות בעבירות של הפקרה (סעיף 64א(ב)), נהיגה בשכרות (סם משכר), נהיגה בזמן פסילה, נהיגה ללא רישיון נהיגה (בלתי מורשה) וללא ביטוח.",מדיניות הענישה בעניינו של נאשם 1 –
93,ST-20-07-7172-552,בית המשפט קבע כי מתחם העונש ההולם מתחיל ב-12 חודשי מאסר ומגיע עד 4 שנות מאסר לצד פסילת רישיון למשך שנים ארוכות.,מדיניות הענישה בעניינו של נאשם 1 –
94,ST-20-07-7172-552,בעברו הפלילי של הנאשם 9 הרשעות בגין עבירות סמים ורכוש.,מדיניות הענישה בעניינו של נאשם 1 –
95,ST-20-07-7172-552,כמו כן תלוי כנגדו מאסר מותנה בן 4 חודשים.,מדיניות הענישה בעניינו של נאשם 1 –
96,ST-20-07-7172-552,בית המשפט גזר על הנאשם 26 חודשי מאסר לרבות הפעלת מאסר מותנה בן 4 חודשים חלקית בחופף ופסילת רישיונו ל- 5 שנים לצד עונשים נוספים.,מדיניות הענישה בעניינו של נאשם 1 –
97,ST-20-07-7172-552,ערעור הנאשם על חומרת העונש (עפת (מרכז) 33726-02-18 מיום 16/05/18) התקבל חלקית ובהסכמת הצדדים הועמד עונש המאסר הכולל על 24 חודשים.,מדיניות הענישה בעניינו של נאשם 1 –
98,ST-20-07-7172-552,"ב""כ הנאשם הפנה לפסיקה, אותה לא מצאתי כמתאימה שכן הנאשמים שם הורשעו בעבירות קלות יותר, לרוב על פי הודאתם ובחלק מן המקרים נשקלו שיקולי שיקום, להבדיל מן המקרה שבפני:",מדיניות הענישה בעניינו של נאשם 1 –
99,ST-20-07-7172-552,"עפ""ת (מחוזי חיפה) 24273-03-17 שאמר דיאב נ' מדינת ישראל מיום 25.05.2017 - המערער הורשע לאחר שמיעת ראיות בעבירת הפקרה לאחר פגיעה (סעיף 64א(ב)).",מדיניות הענישה בעניינו של נאשם 1 –
100,ST-20-07-7172-552,המערער זוכה מאחריותו לגרימת התאונה.,מדיניות הענישה בעניינו של נאשם 1 –
101,ST-20-07-7172-552,נקבע כי מתחם העונש ההולם נע בין 5-24 חודשי מאסר בפועל.,מדיניות הענישה בעניינו של נאשם 1 –
102,ST-20-07-7172-552,נגזר דינו של המערער למאסר בפועל בן 7 חודשים ופסילה בת 40 חודשים.,מדיניות הענישה בעניינו של נאשם 1 –
103,ST-20-07-7172-552,ערעורו לבית המשפט העליון על חומרת עונשו התקבל ועונש המאסר הועמד על 6 חודשים לריצוי בדרך של עבודות שירות בשל גילו הצעיר ועברו הפלילי הנקי.,מדיניות הענישה בעניינו של נאשם 1 –
104,ST-20-07-7172-552,"ת""ד 7567-03-18 מדינת ישראל נ' רדז'ב שיכנשנטוב מיום 10.03.2021 - הנאשם הורשע על פי הודאתו, בעבירות של נהיגה בקלות ראש, התנהגות שגרמה נזק לרכוש וחבלה של ממש לגוף ונהיגה תחת השפעת משקה משכר.",מדיניות הענישה בעניינו של נאשם 1 –
105,ST-20-07-7172-552,לא יוחסה עבירה בניגוד לסעיף 64א לפקודת התעבורה.,מדיניות הענישה בעניינו של נאשם 1 –
106,ST-20-07-7172-552,"משיקולי שיקום נגזר עונשו לצו של""צ, צו מבחן, הארכת המאסר המותנה ופסילה בת 14 חודשים לצד עונשים נוספים.",מדיניות הענישה בעניינו של נאשם 1 –
107,ST-20-07-7172-552,"ת""ד 977-05-13 מדינת ישראל נ' נידאל סואעד מיום 24.11.2014 - הנאשם הורשע על פי הודאתו בעבירה של הפקרה (סעיף 64א(ב)), לא יוחסה אחריות לגרימת התאונה.",מדיניות הענישה בעניינו של נאשם 1 –
108,ST-20-07-7172-552,"הנאשם פגע במהלך נסיעתו באדם אשר עמד בצד הדרך בקטע כביש חשוך, לנפגע נגרמו שברים.",מדיניות הענישה בעניינו של נאשם 1 –
109,ST-20-07-7172-552,הנאשם הסגיר עצמו למשטרה.,מדיניות הענישה בעניינו של נאשם 1 –
110,ST-20-07-7172-552,"בית המשפט קבע כי מתחם הענישה מתחיל מ-6 חודשי מאסר אשר יכול וירוצו בעבודות שירות, לצד פסילה משמעותית.",מדיניות הענישה בעניינו של נאשם 1 –
111,ST-20-07-7172-552,"בית המשפט גזר על הנאשם, בן פחות מ-20 בעת ביצוע העבירה,  6 חודשי מאסר לריצוי בדרך של עבודות שירות ופסילה בת  3 שנים לצד עונשים נוספים.",מדיניות הענישה בעניינו של נאשם 1 –
112,ST-20-07-7172-552,"ת""ד 55032-09 מדינת ישראל נ' איל לוי מיום 29.12.2009 - הנאשם הורשע  על פי הודאתו בעבירות של אי שמירת רווח, נהיגה בקלות ראש בגינן נגרמה תאונת דרכים שתוצאתה חבלות קלות לנהגת המעורבת ונוסעת ברכבה, נהיגה בשכרות והפקרה (סעיף 64א(א)).",מדיניות הענישה בעניינו של נאשם 1 –
113,ST-20-07-7172-552,נגזר דינו במסגרת הסדר טיעון לעונשים של מאסר בן 6 חודשים לריצוי בדרך של עבודות שירות ופסילה בת 3 שנים לצד עונשים נוספים.,מדיניות הענישה בעניינו של נאשם 1 –
114,ST-20-07-7172-552,מקרה זה קל מן המקרה שבפני שכן נגרמו חבלות קלות בגוף וכן יוחסה עבירה של הפקרה ברשלנות.,מדיניות הענישה בעניינו של נאשם 1 –
115,ST-20-07-7172-552,עוד אציין כי פסק דין זה ניתן לפני 14 שנים ואינו משקף את מדיניות הענישה הנוהגת כיום.,מדיניות הענישה בעניינו של נאשם 1 –
116,ST-20-07-7172-552,"לאור כל האמור, מצאתי כי מתחם הענישה לעבירות אותן ביצע נאשם 1 בנסיבות שבפני - הפקרה אחרי פגיעה, נהיגה בשכרות ובקלות ראש (ברף גבוה) אשר גרמה לתאונת דרכים בה נחבלו 4 בני אדם ובכללם שתי נפגעות נחבלו חבלות של ממש ברף בינוני, כולל מאסר בפועל החל מ-16 חודשים ועד 30 חודשים, רכיב פסילת רישיון נהיגה  בפועל החל מ-5 שנים ועד ל-10 שנים פסילה בפועל, לצד רכיבי ענישה נוספים.",מדיניות הענישה בעניינו של נאשם 1 –
117,ST-20-07-7172-552,"[בקביעת רכיב הפסילה נתתי דעתי גם לעונשי המינימום אשר נקבעו בחוק לצד העבירות של הפקרה לאחר פגיעה (3 שנים – כאמור בסעיף 40 לפקודת התעבורה), נהיגה בשכרות (שנתיים – כאמור בסעיף 39א לפקודת התעבורה) וגרימת תאונה שתוצאתה חבלות של ממש (3 חודשים – כאמור בסעיף 38 (3) לפקודת התעבורה)].",מדיניות הענישה בעניינו של נאשם 1 –
118,ST-20-07-7172-552,לא מצאתי הצדקה לסטייה לקולה או לחומרה ממתחם הענישה ההולם.,מדיניות הענישה בעניינו של נאשם 1 –
119,ST-20-07-7172-552,אין בפני שיקולי שיקום או שיקולי הגנה על שלום הציבור המצדיקים חריגה מהמתחם.,מדיניות הענישה בעניינו של נאשם 1 –
120,ST-20-07-7172-552,"בעת גזירת העונש המתאים לנאשם 1 בתוך המתחם, אתחשב בקיומן של נסיבות שאינן קשורות בביצוע העבירה:",מדיניות הענישה בעניינו של נאשם 1 –
121,ST-20-07-7172-552,אקח בחשבון את פגיעת העונש בנאשם 1 ובמשפחתו הצעירה וכן בגילו (בן 32 כיום ובן 28 בעת ביצוע העבירות).,מדיניות הענישה בעניינו של נאשם 1 –
122,ST-20-07-7172-552,"כעולה מטיעוני ב""כ הנאשמים ומדברי הסיכום אותם נשא הנאשם – מאז האירוע, הנאשם נישא, נולדו לו 3 ילדים, הקים עסק והוא עובד בשתי עבודות כדי לפרנס את משפחתו.",מדיניות הענישה בעניינו של נאשם 1 –
123,ST-20-07-7172-552,אקח בחשבון את חלוף הזמן מאז בוצעו העבירות ובפרט את הגשת כתב האישום בחלוף שנתיים ימים.,מדיניות הענישה בעניינו של נאשם 1 –
124,ST-20-07-7172-552,"האירוע התרחש בחודש יולי 2018 וכתב האישום הוגש בחודש יולי 2020, כאשר בתקופה זו לא צבר הנאשם לחובתו רישום פלילי נוסף, התחתן כאמור ונולדו ילדיו.",מדיניות הענישה בעניינו של נאשם 1 –
125,ST-20-07-7172-552,בהכרעת הדין דחיתי טענת הגנה מן הצדק בשל השיהוי – ואולם אתן משקל לזכות נאשם 1 לעובדת הגשת כתב האישום רק בחלוף שנתיים ימים מיום האירוע.,מדיניות הענישה בעניינו של נאשם 1 –
126,ST-20-07-7172-552,"מעבר לכך, הימשכות ההליכים נבעה גם משמיעת הראיות ועמידת הנאשמים על שמיעת 20 עדי תביעה מתוך 26, ולפרק הזמן הנוסף שחלף לא אתן משקל לזכות נאשם 1.",מדיניות הענישה בעניינו של נאשם 1 –
127,ST-20-07-7172-552,אקח בחשבון את עברו הפלילי של נאשם 1 אשר כולל הרשעה אחת משנת 2013 ב-4 עבירות פשע בניגוד לפקודת הסמים המסוכנים משנת 2010.,מדיניות הענישה בעניינו של נאשם 1 –
128,ST-20-07-7172-552,בגין הרשעתו זו ריצה נאשם 1 מאסר בפועל בן 6 חודשים בדרך של עבודות שירות לצד עונשים נוספים ובכללם צו מבחן.,מדיניות הענישה בעניינו של נאשם 1 –
129,ST-20-07-7172-552,"לא אתן משקל רב לחובת הנאשם בגין הרשעה זו אשר ניתנה לפני כעשור, אך לא אתעלם מקיומה.",מדיניות הענישה בעניינו של נאשם 1 –
130,ST-20-07-7172-552,אקח בחשבון את עברו התעבורתי  של נאשם 1 אשר נוהג משנת 2009 ולחובתו 10 הרשעות קודמות אשר רובן מסוג ברירת משפט.,מדיניות הענישה בעניינו של נאשם 1 –
131,ST-20-07-7172-552,"ואולם, 3 מהרשעותיו מאוחרות לאירוע שבפני ובכללן סטייה מנתיב נסיעה, שימוש אסור בטלפון ונהיגה ברכב כשברמזור אור אדום.",מדיניות הענישה בעניינו של נאשם 1 –
132,ST-20-07-7172-552,"הנאשם כאמור לא לקח אחריות על מעשיו, ובחר לנהל את משפטו עד תום.",מדיניות הענישה בעניינו של נאשם 1 –
133,ST-20-07-7172-552,"אין בכך כדי להביא להחמרה בעונשו אך אינו זכאי ל""הנחת"" הודיה השמורה לאלו הבוחרים לקחת אחריות.",מדיניות הענישה בעניינו של נאשם 1 –
134,ST-20-07-7172-552,אשר לעתירת המאשימה להטלת פיצוי לנפגעי העבירה – מצאתי כי רכיב עונשי זה הינו רכיב הולם.,מדיניות הענישה בעניינו של נאשם 1 –
135,ST-20-07-7172-552,לנפגעים בתיק זה נגרמו פגיעות משמעותיות בגוף ובנפש.,מדיניות הענישה בעניינו של נאשם 1 –
136,ST-20-07-7172-552,"הפיצוי שיפסק לכל אחד מהנפגעים הוא סמלי ביותר, ואין בו, והוא אף אינו מתיימר להוות פיצוי של ממש על הכאב והסבל שהם מנת חלקם של כל אחד ואחת מהנפגעים.",מדיניות הענישה בעניינו של נאשם 1 –
137,ST-20-07-7172-552,"לטעמי, יש בחיוב הנאשם בתשלום פיצוי, כדי לשתף את הנפגע, ולו באופן סמלי בהליך הפלילי.",מדיניות הענישה בעניינו של נאשם 1 –
138,ST-20-07-7172-552,"הפיצוי הינו פיצוי עונשי, אשר יתווסף לכל פיצוי לו זכאים הנפגעים מכוח החוק.",מדיניות הענישה בעניינו של נאשם 1 –
139,ST-20-07-7172-552,לאור כל האמור אני דנה את נאשם 1 לעונשים הבאים:,מדיניות הענישה בעניינו של נאשם 1 –
140,ST-20-07-7172-552,מאסר בפועל לתקופה של  19 חודשים.,מאסר בפועל 
141,ST-20-07-7172-552,"מאסר בן 8 חודשים, וזאת על תנאי למשך 3 שנים מיום שחרורו של הנאשם 1 ממאסר לבל יעבור עבירה של נהיגה בפסילה, נהיגה בשכרות, סירוב להיבדק בדיקת שכרות או עבירה בניגוד לתקנה 26 (2) לתקנות התעבורה או עבירה בניגוד לתקנה 144 לתקנות התעבורה או סעיף 62 (7) לפקודת התעבורה.",מאסר מותנה
142,ST-20-07-7172-552,פסילה בפועל לתקופה של  5 שנים ו-6 חודשים.,פסילה בפועל
143,ST-20-07-7172-552,הפסילה תחל לא יאוחר מיום 04.04.23.,פסילה בפועל
144,ST-20-07-7172-552,על הנאשם להפקיד רישיון נהיגתו במזכירות בית המשפט עד למועד זה.,פסילה בפועל
145,ST-20-07-7172-552,לא יופקד הרישיון – ייחשב כפסול אך פסילתו לא תמנה.,פסילה בפועל
146,ST-20-07-7172-552,"פסילה מותנית בת 8  חודשים למשך 3 שנים מיום שחרורו של נאשם 1 ממאסרו, לבל יעבור עבירה בה הורשע או עבירות המפורטות בתוספת הראשונה והשנייה לפקודת התעבורה.",פסילה מותנית
147,ST-20-07-7172-552,"הנאשם ישלם פיצוי בסך של 3,000 ש""ח לכל אחד מנפגעי העבירה, מר אוהד יהודה לב אל, גב' בת אל עטר, גב' לאה חווסוב וגב' לימור נתנוב.",פיצוי לנפגעי העבירה
148,ST-20-07-7172-552,"הפיצוי ישולם ב 4 תשלומים שווים ורצופים, תשלום ראשון לא יאוחר מיום 01.6.23 ובכל ראשון לחודש שלאחריו.",פיצוי לנפגעי העבירה
149,ST-20-07-7172-552,המאשימה תעביר את פרטי הנפגעים למזכירות בית המשפט לצורך העברת הפיצוי.,פיצוי לנפגעי העבירה
150,ST-20-07-7172-552,"5129371הנאשם יחתום על התחייבות על סך 12,000 שח שלא יעבור עבירה בניגוד לסעיף 64א לפקודת התעבורה, והכל תוך 3 שנים מהיום.",התחייבות
151,ST-20-07-7172-552,"לא יחתום, ייאסר למשך 30 ימים.",התחייבות
152,ST-20-07-7172-552,"54678313זכות ערעור כחוק, לבית המשפט המחוזי, תוך 45 יום.",התחייבות
153,ST-20-07-7172-552,"ניתן היום,  ל' שבט תשפ""ג, 21 פברואר 2023, בנוכחות הצדדים.",התחייבות
