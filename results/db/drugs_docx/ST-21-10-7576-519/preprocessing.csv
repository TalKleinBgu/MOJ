,verdict,text,part
0,ST-21-10-7576-519,"פ""ל 7576-10-21 מדינת ישראל נ' טובי",בית המשפט לתעבורה מחוז מרכז
1,ST-21-10-7576-519,"פקודת התעבורה [נוסח חדש]: סע'  10.א, 40א(א)(1), 67",הנאשם -  בעצמו
2,ST-21-10-7576-519,"תקנות התעבורה, תשכ""א-1961 - לא מרובדות: סע'  33(א)",הנאשם -  בעצמו
3,ST-21-10-7576-519,"פקודת ביטוח רכב מנועי [נוסח חדש], תש""ל-1970: סע'  2(א)",הנאשם -  בעצמו
4,ST-21-10-7576-519,"פקודת הסמים המסוכנים [נוסח חדש], תשל""ג-1973",הנאשם -  בעצמו
5,ST-21-10-7576-519,"הנאשם הורשע על פי הודאתו בעבירות של נהיגה בזמן פסילה, ללא רישיון נהיגה תקף בניגוד לסעיפים 67 ו- 10(א) לפקודת התעבורה [נוסח חדש], תשכ""א – 1961, נהיגה שלא בכביש (בשול הדרך) בניגוד לתקנה 33(א) לתקנות התעבורה ונהיגה ללא ביטוח תקף בניגוד לסעיף 2(א) לפקודת ביטוח רכב מנועי [נוסח חדש], תש""ל – 1970",גזר דין
6,ST-21-10-7576-519,"על פי עובדות כתב האישום ביום 06.10.2021 נהג הנאשם ברכב פרטי בכביש 6 וזאת בזמן פסילת רישיון נהיגתו בפועל למשך 6 חודשים, אשר הוטלה על ידי בית המשפט, ביום 30.06.2021, בנוכחותו.",גזר דין
7,ST-21-10-7576-519,הנאשם הפקיד רישיונו ביום 30.09.2021.,גזר דין
8,ST-21-10-7576-519,"עוד באותן נסיבות נהג הנאשם ברכב ללא רישיון נהיגה תקף (תוקפו פקע ביום 03.08.16), ללא כיסוי ביטוחי, ונסע על שול הדרך.",גזר דין
9,ST-21-10-7576-519,"מתסקיר שירות המבחן עולה כי הנאשם בן 67, מתגורר בגפו ומתמודד עם מצב בריאותי, נפשי וכלכלי מורכב.",גזר דין
10,ST-21-10-7576-519,הנאשם מוכר לשירות המבחן מאבחונים קודמים בעשור האחרון וכן מאבחון שנערך על ידם כעת בגין הרשעתו בתיק פלילי.,גזר דין
11,ST-21-10-7576-519,הנאשם ריצה בעבר מאסרים בפלילי על רקע עבירות סמים ורכוש והציג כעת אישור לשימוש בקנביס רפואי.,גזר דין
12,ST-21-10-7576-519,בהתייחס לעבירות נשוא כתב האישום – ציין הנאשם בפני קצינת המבחן כי נזקק לטיפול רפואי דחוף ולכן נהג.,גזר דין
13,ST-21-10-7576-519,"להתרשמות שירות המבחן הנאשם מתקשה להתייחס לדפוסיו השוליים ולהתנהלותו החוזרת ועוברת החוק, מקל בחומרת מעשיו ובסיכון בו העמיד עצמו ואחרים.",גזר דין
14,ST-21-10-7576-519,עוד צויין כי סנקציות עונשיות שהוטלו בעבר לא הרתיעוהו.,גזר דין
15,ST-21-10-7576-519,"נוכח מצבו המורכב, החזרתיות הגבוהה בביצוע עבירות תעבורה והעדר תובנה באשר לחומרת מעשיו, נמצא הנאשם לא מתאים לטיפול בשירות המבחן, אשר לא בא בהמלצה שיקומית בעניינו.",גזר דין
16,ST-21-10-7576-519,"מחוו""ד הממונה על עבודות השירות מיום 27.02.2022 עולה כי הנאשם לא נמצא מתאים  לריצוי מאסר בעבודות שירות בשל מצבו הרפואי ובשל אי הסכמתו.",גזר דין
17,ST-21-10-7576-519,המאשימה הגישה גיליון הרשעות קודמות של הנאשם בתעבורה וגיליון רישום פלילי.,גזר דין
18,ST-21-10-7576-519,"המאשימה בטיעוניה, הפנתה לחומרת צבר העבירות ולעברו הפלילי והתעבורתי של הנאשם, 
הנוהג משנת 80 ולחובתו 20 הרשעות קודמות.",טיעוני הצדדים 
19,ST-21-10-7576-519,ציינה כי מדובר בעבירה שניה של נהיגה בזמן פסילה וכן עבירה שביעית של  נהיגה ללא רשיון נהיגה תקף.,טיעוני הצדדים 
20,ST-21-10-7576-519,"המאשימה הפנתה לגיליון הרישום הפלילי הכולל 10 הרשעות קודמות - בעיקר בעבירות על פקודת הסמים המסוכנים, בגינן ריצה מאסרים רבים וממושכים.",טיעוני הצדדים 
21,ST-21-10-7576-519,"המאשימה טענה כי מתחם הענישה לצבר העבירות בהן הורשע הנאשם נע בין 15 ימי מאסר בפועל ועד 20 חודשי מאסר בפועל, פסילה בפועל של 6-60 חודשים ורכיבים נוספים.",טיעוני הצדדים 
22,ST-21-10-7576-519,המאשימה תמכה טיעוניה בפסיקה.,טיעוני הצדדים 
23,ST-21-10-7576-519,"המאשימה עתרה להטלת מאסר בפועל שלא יפחת משנה וחצי, פסילה שלא תפחת מ-5 שנים, תוך הפעלת פסילה מותנית במצטבר, מאסר על תנאי, פסילה על תנאי וקנס.",טיעוני הצדדים 
24,ST-21-10-7576-519,"ב""כ הנאשם ציין, כי הנאשם בן 67, במצב בריאותי רעוע בשל מחלת הסרטן בה לקה - מוכר כחולה אונקולוגי וסובל מתת משקל.",טיעוני הצדדים 
25,ST-21-10-7576-519,גם מצבו הנפשי מורכב ולו רקע פסיכיאטרי.,טיעוני הצדדים 
26,ST-21-10-7576-519,ציין כי הנאשם לקח אחריות על מעשיו והודה בעבירות המיוחסות לו בהזדמנות ראשונה.,טיעוני הצדדים 
27,ST-21-10-7576-519,"ב""כ הנאשם טען כי מתחם הענישה נע בין מאסר קצר שיכול וירוצה בעבודות שירות ועד מאסר בפועל בן 12 חודשים ויותר.",טיעוני הצדדים 
28,ST-21-10-7576-519,"ב""כ הנאשם ביקש מבית המשפט להפעיל את מידת הרחמים ולהמנע מהטלת עונש מאסר בפועל ולהסתפק בענישה הצופה פני עתיד וכן בענישה נלווית וזאת נוכח מצבו הבריאותי המורכב של הנאשם.",טיעוני הצדדים 
29,ST-21-10-7576-519,"עוד טען כי חרף חוו""ד הממונה אשר לא מצא את הנאשם מתאים לריצוי מאסר בדרך של עבודות שירות, הרי שבית המשפט יכול עדיין להשית עונש זה.",טיעוני הצדדים 
30,ST-21-10-7576-519,"ב""כ הנאשם ביקש להמנע מאפלייתו של הנאשם שאינו מתאים לריצוי עבודות שירות בשל מצבו הבריאותי לעומת כל נאשם בריא אחר שכן היה נמצא מתאים לריצוי מאסר בדרך של עבודות שירות.",טיעוני הצדדים 
31,ST-21-10-7576-519,"ב""כ הנאשם תמך טיעוניו בפסיקה.",טיעוני הצדדים 
32,ST-21-10-7576-519,"הנאשם, בדברי סיכום, ציין כי בעת האירוע היה במצב נפשי לא טוב וכי כעת אין לו רכב והוא לא מעוניין לנהוג ולכן לא יחזור על טעותו.",טיעוני הצדדים 
33,ST-21-10-7576-519,הנאשם ביקש להתחשב בו.,טיעוני הצדדים 
34,ST-21-10-7576-519,"הערכים המוגנים שנפגעו בעבירות שביצע הנאשם הם הגנה על שלום הציבור ובטחונו, כיבוד שלטון החוק והחלטות שיפוטיות, שמירת הסדר הציבורי, מניעת הכשלת עבודתן של רשויות אכיפת החוק ופגיעה בערך החברתי של חלוקת הנטל הכלכלי הכרוך בטיפול רפואי בנפגעי תאונות דרכים על כלל ציבור הנהגים על ידי תשלומי ביטוח.",מתחם העונש ההולם
35,ST-21-10-7576-519,ראו דברי בית המשפט העליון על החומרה שבעבירות של נהיגה בזמן פסילה וללא רשיון נהיגה:,מתחם העונש ההולם
36,ST-21-10-7576-519,גם על חומרת העבירה של נהיגה ללא רישיון נהיגה תקף אין צורך להכביר מילים.,מתחם העונש ההולם
37,ST-21-10-7576-519,עבירה זו היא בעלת דרגות חומרה משתנות ובהתאם משתנה רמת הענישה.,מתחם העונש ההולם
38,ST-21-10-7576-519,"כך למשל כשמדובר במי שמעולם לא הוציא רישיון, דרגת החומרה גבוהה שכן מדובר בנהג אשר מעולם לא עבר הכשרה ואינו מיומן ולכן בעצם נהיגתו מהווה סכנה לציבור המשתמשים בדרך.",מתחם העונש ההולם
39,ST-21-10-7576-519,"שונה המצב ביחס למי שעבר הכשרה והחזיק ברישיון, אך זה פקע או לא חודש בשל נסיבות שונות.",מתחם העונש ההולם
40,ST-21-10-7576-519,"במצב דברים זה, החומרה מתבטאת בעיקרה באי הציות לחוק.",מתחם העונש ההולם
41,ST-21-10-7576-519,"מידת הפגיעה בערכים המוגנים היא משמעותית, בשים לב לפגיעה בשלטון החוק ולסיכון שיצר הנאשם לציבור משתמשי הדרך הגם שבסופו של יום האירועים הסתיימו ללא נפגעים בגוף.",מתחם העונש ההולם
42,ST-21-10-7576-519,"באשר לנסיבות הקשורות בביצוע העבירות, נתתי דעתי לכך שבוצעה עבירה בטיחותית נוספת של נהיגת הנאשם על שולי כביש מהיר; כי הנאשם בחר לבצע העבירות ללא כל השפעה של אחרים; כי הנאשם יכול היה להימנע מביצוע העבירות.",מתחם העונש ההולם
43,ST-21-10-7576-519,לקחתי בחשבון את תקופת פקיעת רישיון הנהיגה – מעט מעל 5 שנים.,מתחם העונש ההולם
44,ST-21-10-7576-519,בחינת מדיניות הענישה הנוהגת מעלה כי במקרים דומים בעלי נסיבות דומות הוטלו עונשים הנעים במנעד רחב ממאסר על תנאי ועד 20 חודשי מאסר ומפסילה בת 10 חודשים ועד לפסילה בת שנים.,מתחם העונש ההולם
45,ST-21-10-7576-519,ראו למשל:,מתחם העונש ההולם
46,ST-21-10-7576-519,"לאחר שבחנתי את כל האמור לעיל אני קובעת כי מתחם העונש ההולם, נע בין מאסר על תנאי ומגיע עד 13 חודשי מאסר בפועל, פסילה בפועל בת 10 חודשים ועד פסילה בת שנים וענישה נלווית.",מתחם העונש ההולם
47,ST-21-10-7576-519,"בעניינו של הנאשם לא מצאתי הצדקה לחרוג לחומרה או לקולה ממתחם העונש ההולם, בהעדר שיקולי שיקום או הגנה על שלום הציבור.",מתחם העונש ההולם
48,ST-21-10-7576-519,"בבואי לגזור את עונשו של הנאשם בתוך מתחם העונש ההולם, לקחתי בחשבון את השיקולים הבאים:",שיקולים לגזירת עונשו של הנאשם בתוך מתחם העונש ההולם:
49,ST-21-10-7576-519,זקפתי לזכותו של הנאשם את העובדה שנטל אחריות והודה בעבירות המיוחסות לו בהזדמנות ראשונה.,שיקולים לגזירת עונשו של הנאשם בתוך מתחם העונש ההולם:
50,ST-21-10-7576-519,זקפתי לחובתו של הנאשם את עברו פלילי.,שיקולים לגזירת עונשו של הנאשם בתוך מתחם העונש ההולם:
51,ST-21-10-7576-519,"בעשור האחרון הורשע בשורת עבירות בניגוד לפקודת הסמים המסוכנים, עבירות רכוש ומרמה.",שיקולים לגזירת עונשו של הנאשם בתוך מתחם העונש ההולם:
52,ST-21-10-7576-519,בשנים 2018 ו-2016 הורשע בעבירות של החזקת סם לצריכה עצמית.,שיקולים לגזירת עונשו של הנאשם בתוך מתחם העונש ההולם:
53,ST-21-10-7576-519,בשנת 2015 הורשע ב-3 תיקים מצורפים בעבירות של אחזקת סם שלא לצריכה עצמית ונגזר דינו ל-8 חודשי מאסר בפועל.,שיקולים לגזירת עונשו של הנאשם בתוך מתחם העונש ההולם:
54,ST-21-10-7576-519,בשנת 2014 הורשע בעבירות של סחר בסם מסוכן ונגזר דינו ל-14 חודשי מאסר בפועל.,שיקולים לגזירת עונשו של הנאשם בתוך מתחם העונש ההולם:
55,ST-21-10-7576-519,בשנת 2011 הורשע בעבירה של אחזקת סם שלא לצריכה עצמית ונגזר דינו ל- 12 חודשי מאסר בפועל ועוד רישומים פליליים קודמים.,שיקולים לגזירת עונשו של הנאשם בתוך מתחם העונש ההולם:
56,ST-21-10-7576-519,בחמש השנים האחרונות ניכרת התמתנות בתחום הפלילי ואולם אציין כי מתסקיר שירות המבחן עולה כי נדרש תסקיר משלים בעניין הנאשם בעקבות הרשעתו בעבירה פלילית בשנת 2020.,שיקולים לגזירת עונשו של הנאשם בתוך מתחם העונש ההולם:
57,ST-21-10-7576-519,זקפתי  לחובתו של הנאשם את עברו התעבורתי.,שיקולים לגזירת עונשו של הנאשם בתוך מתחם העונש ההולם:
58,ST-21-10-7576-519,"כאמור, הנאשם אוחז ברשיון נהיגה משנת 1980 ולחובתו 20 הרשעות קודמות.",שיקולים לגזירת עונשו של הנאשם בתוך מתחם העונש ההולם:
59,ST-21-10-7576-519,"ביום 30/06/21 נגזר דינו בשני תיקים מצורפים (תיק 5086-05-21 הרשעה מס' 2) ב-2 עבירות של נהיגה ללא רישיון נהיגה תקף ועבירות בטיחותיות נלוות לעונשים לרבות 6 חודשי פסילה בפועל, פסילה על תנאי וקנס.",שיקולים לגזירת עונשו של הנאשם בתוך מתחם העונש ההולם:
60,ST-21-10-7576-519,"הנאשם הפקיד רישיונו ביום 30/09/21 וביום 06/10/21, במהלך פסילה פעילה זו נהג וברכב וביצע העבירות בהן הורשע בתיק שבפני.",שיקולים לגזירת עונשו של הנאשם בתוך מתחם העונש ההולם:
61,ST-21-10-7576-519,בשנים 2018-2019 הורשע 4 פעמים ב-4 עבירות נוספות של נהיגה ללא רישיון נהיגה תקף.,שיקולים לגזירת עונשו של הנאשם בתוך מתחם העונש ההולם:
62,ST-21-10-7576-519,בשנת 2016 נגזר דינו בתיק 1309-05-15 (הרשעה מס' 8) בעבירות של נהיגה בזמן פסילה וכן נהיגה תחת השפעת סמים או משקאות משכרים ונגזר דינו לעונשים שונים לרבות פסילת רישיון נהיגה בת 18 חודשים ועונשים נלווים.,שיקולים לגזירת עונשו של הנאשם בתוך מתחם העונש ההולם:
63,ST-21-10-7576-519,"לחובת הנאשם הרשעות נוספות שהתיישנו ובכללן הרשעה משנת 1975, בעבירה של גרימת מוות ברשלנות.",שיקולים לגזירת עונשו של הנאשם בתוך מתחם העונש ההולם:
64,ST-21-10-7576-519,"זו לנאשם, אם כן, הרשעה שניה בעבירה של נהיגה בזמן פסילה, והרשעה שביעית בעבירה של נהיגה ללא רשיון נהיגה תקף.",שיקולים לגזירת עונשו של הנאשם בתוך מתחם העונש ההולם:
65,ST-21-10-7576-519,לקחתי בחשבון את גילו של הנאשם – 67 שנים – וכן את נסיבותיו האישיות של הנאשם כפי שפורטו על ידי בא כוחו – לרבות מצבו המורכב שפורט בהרחבה בתסקיר שירות המבחן – הן מבחינה בריאותית והן מבחינה נפשית ואישית.,שיקולים לגזירת עונשו של הנאשם בתוך מתחם העונש ההולם:
66,ST-21-10-7576-519,לקחתי בחשבון את השפעת העונש על הנאשם ובפרט עונש מאסר בפועל.,שיקולים לגזירת עונשו של הנאשם בתוך מתחם העונש ההולם:
67,ST-21-10-7576-519,"עיינתי בתעודות הרפואיות של הנאשם, שהוגשו לעיוני  על ידי ב""כ הנאשם, וכן בחוו""ד הממונה על עבודות שירות והערות רופאת מערך עבודות השירות.",שיקולים לגזירת עונשו של הנאשם בתוך מתחם העונש ההולם:
68,ST-21-10-7576-519,"מן התעודות הרפואיות מיום 04/05/21 (נ/1) עולה כי הנאשם עבר כריתת גידול במעי הגס בשנת 2020, ולאחר מכן טופל בכימותרפיה, כיום הינו במעקב רפואי ובנוסף סובל מסכרת ואנמיה.",שיקולים לגזירת עונשו של הנאשם בתוך מתחם העונש ההולם:
69,ST-21-10-7576-519,עוד עולה כי לנאשם רקע פסיכיאטרי וזאת עקב שימוש בסמים קשים.,שיקולים לגזירת עונשו של הנאשם בתוך מתחם העונש ההולם:
70,ST-21-10-7576-519,"הנאשם מטופל כיום בקנביס רפואי, וסובל מכאבים, חולשה ועייפות.",שיקולים לגזירת עונשו של הנאשם בתוך מתחם העונש ההולם:
71,ST-21-10-7576-519,"מחוו""ד הממונה על עבודות שירות עולה כי הנאשם נמצא לא כשיר מבחינה רפואית לבצע עבודות שירות ובנוסף הובאה בחשבון גם עמדת הנאשם לפיה אינו מסוגל לעמוד פיזית בתנאים הנדרשים וכן צויין כי לא נתן הסכמתו לביצוע עבודות שירות על רקע מצבו הרפואי המורכב.",שיקולים לגזירת עונשו של הנאשם בתוך מתחם העונש ההולם:
72,ST-21-10-7576-519,שמעתי בקשב רב את דברי הנאשם אשר ציין נהג ברכב על רקע מצב נפשי לא תקין וכעת מכר את רכבו ולא יחזור על טעותו.,שיקולים לגזירת עונשו של הנאשם בתוך מתחם העונש ההולם:
73,ST-21-10-7576-519,סבורה אני כי מדובר בדברים מן הפה אל החוץ – הנאמרים על רקע חששו של הנאשם מעונש מאסר בפועל ולא מתוך הפנמה של חומרת מעשיו.,שיקולים לגזירת עונשו של הנאשם בתוך מתחם העונש ההולם:
74,ST-21-10-7576-519,שירות המבחן עמד בתסקיר על גורמי הסיכוי לשיקומו של הנאשם – מכירת רכבו כגבול חיצוני וקבלת ההיתר לשימוש בקנביס רפואי.,שיקולים לגזירת עונשו של הנאשם בתוך מתחם העונש ההולם:
75,ST-21-10-7576-519,"ובעיקר עמד שירות המבחן על גורמי הסיכון הרבים בעניינו של הנאשם - עברו הפלילי, עברו התעבורתי, הנהיגה החוזרת ברכב חרף פקיעת תוקף רישיונו, אי הבנת הסיכון הנשקף מהתנהגותו, העדר הרתעה מעונשים קודמים, קשייו בהכרת דפוסיו השוליים והשלכת האחריות על גורמים חיצוניים.",שיקולים לגזירת עונשו של הנאשם בתוך מתחם העונש ההולם:
76,ST-21-10-7576-519,מצאתי כי הנאשם אינו מפנים את חומרת העבירות אותן הוא שב ומבצע ואינו ער למסוכנות הרבה הנשקפת מהן.,שיקולים לגזירת עונשו של הנאשם בתוך מתחם העונש ההולם:
77,ST-21-10-7576-519,"בתיק בפני, ביצע הנאשם את העבירות בהן הורשע, בעודו ממתין לתסקיר לעונש בתיק פלילי בו הורשע בשנת 2020 – כאמור בתסקיר שירות המבחן – כאשר בחודש 10/21 ניתנה אורכה לצורך הגשת תסקיר משלים.",שיקולים לגזירת עונשו של הנאשם בתוך מתחם העונש ההולם:
78,ST-21-10-7576-519,והנה – ביום 06/10/21 נהג הנאשם ברכב וביצע את העבירות בהן הורשע בתיק בפני – לרבות העבירה של נהיגה בזמן פסילה – וזאת 7 ימים בלבד לאחר שהפקיד את רישיונו בבית המשפט למשך 6 חודשים ובעודו ממתין לתסקיר בתיק הפלילי.,שיקולים לגזירת עונשו של הנאשם בתוך מתחם העונש ההולם:
79,ST-21-10-7576-519,מצבו הבריאותי של הנאשם אכן מורכב.,שיקולים לגזירת עונשו של הנאשם בתוך מתחם העונש ההולם:
80,ST-21-10-7576-519,"יחד עם זאת, מצב בריאותי מורכב זה היה קיים עוד בטרם ביצע הנאשם העבירות נשוא תיק זה – עובדה אשר לא מנעה נהיגתו ברכב.",שיקולים לגזירת עונשו של הנאשם בתוך מתחם העונש ההולם:
81,ST-21-10-7576-519,"בנסיבות אלו, לא מצאתי כי יש ליתן משקל משמעותי לשיקולים בדבר מצבו הבריאותי של הנאשם ולהעדיפם על פני שיקולי הגמול וההרתעה.",שיקולים לגזירת עונשו של הנאשם בתוך מתחם העונש ההולם:
82,ST-21-10-7576-519,"סבורה אני כי העונש ההולם את צבר העבירות החמורות שבפני, בנסיבות ביצוען ובהתחשב בכלל הנסיבות שאינו קשורות בביצוע העבירה שפורטו לעיל – הינו עונש מאסר בפועל לתקופה קצרה לצד עונשים נלווים.",שיקולים לגזירת עונשו של הנאשם בתוך מתחם העונש ההולם:
83,ST-21-10-7576-519,"אשר לעתירת ב""כ הנאשם כי אורה על ריצוי עונש המאסר בעבודות שירות – כאמור, הנאשם נמצא לא מתאים לריצוי מאסר בדרך של עבודות שירות הן בשל מצבו הבריאותי והן נוכח אי הסכמתו לכך.",שיקולים לגזירת עונשו של הנאשם בתוך מתחם העונש ההולם:
84,ST-21-10-7576-519,יתרה מכך - ריצוי מאסר בדרך של עבודות שירות הינו עונש בעל אופק שיקומי.,שיקולים לגזירת עונשו של הנאשם בתוך מתחם העונש ההולם:
85,ST-21-10-7576-519,"איני סבורה כי במקרה זה, כאשר הנאשם אינו מסכים לרצות עונש מאסר בעבודות שירות, יש לחייב הממונה על עבודות שירות למצוא לנאשם מקום מתאים לריצוי מאסר בעבודות שירות.",שיקולים לגזירת עונשו של הנאשם בתוך מתחם העונש ההולם:
86,ST-21-10-7576-519,"אולם, במקרה דנן, הממונה על עבודות שירות התרשם כי המבקש אינו מסוגל לעבוד 	בהיקף 	המינימאלי הקבוע בחוק העונשין לשם נשיאה בעונש מאסר בדרך של עבודות 	שירות; 	ואילו המבקש אינו משיג על קביעה עובדתית זו, ואף אינו טוען דבר באשר 	לחוקתיות דרישת הסף לביצוע עבודות שירות שקבע המחוקק.",שיקולים לגזירת עונשו של הנאשם בתוך מתחם העונש ההולם:
87,ST-21-10-7576-519,"כל שטוען המבקש, הוא 	כי ראוי היה לבחון בעניינו מסגרת חלופית לביצוע עבודות שירות – בשים לב למגבלותיו 	הקיימות ובתוך גבולות החוק הקיים.",שיקולים לגזירת עונשו של הנאשם בתוך מתחם העונש ההולם:
88,ST-21-10-7576-519,"הממונה על עבודות שירות, קבע החלטתו על סמך חוות דעת רפואית בעניין הנאשם ובהתבסס על מגבלותיו הרפואיות, וקבע כי הוא אינו כשיר לבצע עבודות שירות כלל.",שיקולים לגזירת עונשו של הנאשם בתוך מתחם העונש ההולם:
89,ST-21-10-7576-519,"הנאשם אינו משיג על קביעה זו ולא טען כי ביכולתו לעמוד בדרישות שעות העבודה ונהלי העבודה הקבועים בחוק העונשין, חרף חוות הדעת הרפואית בעניינו.",שיקולים לגזירת עונשו של הנאשם בתוך מתחם העונש ההולם:
90,ST-21-10-7576-519,נהפוך הוא - הנאשם לא נתן הסכמתו לריצוי עונש מאסר בדרך של עבודות שירות.,שיקולים לגזירת עונשו של הנאשם בתוך מתחם העונש ההולם:
91,ST-21-10-7576-519,"לסיכום - איני סבורה כי במקרה זה יש הצדקה לבחון חלופה עונשית אחרת, קלה יותר, שאינה כוללת רכיב מאסר בפועל.",שיקולים לגזירת עונשו של הנאשם בתוך מתחם העונש ההולם:
92,ST-21-10-7576-519,"יחד עם זאת, לא אתעלם מגילו של הנאשם וממצבו הבריאותי ואשית עונש מאסר בפועל לתקופה קצרה.",שיקולים לגזירת עונשו של הנאשם בתוך מתחם העונש ההולם:
93,ST-21-10-7576-519,"סיכומו של דבר, אני גוזרת על הנאשם את העונשים הבאים:",עונשו של הנאשם:
94,ST-21-10-7576-519,מאסר בפועל לתקופה של  30 ימים.,מאסר בפועל 
95,ST-21-10-7576-519,"מאסר בן 6 חודשים, וזאת על תנאי למשך 3 שנים מיום שחרורו של הנאשם לבל יעבור עבירות של נהיגה בזמן פסילה, או עבירות של נהיגה ללא רישיון נהיגה תקף.",מאסר מותנה
96,ST-21-10-7576-519,פסילה בפועל לתקופה של 30 חודשים.,פסילה
97,ST-21-10-7576-519,מורה על הפעלת פסילה מותנית בת 6 חודשים כפי שהוטלה על הנאשם בתיק 5086-05-21 בבית משפט לתעבורה פתח תקווה ביום 30/06/21 במצטבר לפסילה שהוטלה בתיק זה.,הפעלת פסילה מותנית
98,ST-21-10-7576-519,"סה""כ ירצה הנאשם 36 חודשי פסילה בפועל, במצטבר לכל פסילה אחרת.",הפעלת פסילה מותנית
99,ST-21-10-7576-519,"הפסילה תימנה מיום 18/11/21 – בהתאם לאישור הפקדה בבפ""ת 7578-10-21.",הפעלת פסילה מותנית
100,ST-21-10-7576-519,המזכירות תנפיק אישור הפקדה ללא צורך בהפקדת רישיון.,הפעלת פסילה מותנית
101,ST-21-10-7576-519,"פסילה מותנית בת 6 חודשים למשך 3 שנים מיום שחרורו של הנאשם לבל יעבור הנאשם  עבירות של נהיגה בזמן פסילה או עבירה של נהיגה ללא רישיון נהיגה תקף (פקע מעל 3 שנים), או עבירות המפורטות בתוספת הראשונה והשנייה לפקודת התעבורה.",פסילה מותנית
102,ST-21-10-7576-519,בשל מאסרו של הנאשם לא יושת קנס.,פסילה מותנית
103,ST-21-10-7576-519,זכות ערעור לבית המשפט המחוזי תוך 45 יום.,פסילה מותנית
104,ST-21-10-7576-519,"ניתן היום,  כ""ז אדר ב' תשפ""ב, 30 מרץ 2022, בהעדר הצדדים.",פסילה מותנית
