,verdict,text,part
0,SH-20-02-20403-532,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג",נגד
1,SH-20-02-20403-532,"הנאשם הורשע בתיק זה על פי הודאתו, בעבירות של גידול, יצור והכנת סם מסוכן לפי סעיף 6 לפקודת הסמים המסוכנים (נוסח חדש), תשל""ג-1973 ושל החזקת סמים לצריכה עצמית, לפי סעיפים 7(א) ו-7(ג) לפקודה.",כתב אישום ורקע 
2,SH-20-02-20403-532,"בהתאם לכתב האישום, ביום 5.11.17, בסמוך לשעה 11:00, במהלך חיפוש על פי צו בביתו של הנאשם בנצרת, נמצא הנאשם כשהוא מחזיק ומגדל סמים מסוג קנבוס וחשיש:",כתב אישום ורקע 
3,SH-20-02-20403-532,על השיש במטבח נמצא כי הנאשם החזיק בסם מסוכן מסוג חשיש במשקל 3.28 גרם נטו.,כתב אישום ורקע 
4,SH-20-02-20403-532,על הרמקול במרפסת נמצא כי הנאשם החזיק שקית ניילון המכילה סם מסוכן מסוג קנבוס במשקל 1.02 גרם נטו.,כתב אישום ורקע 
5,SH-20-02-20403-532,על הארונית בחדר השינה נמצא כי הנאשם החזיק שקית המכילה סם מסוכן מסוג קנבוס במשקל 1.17 גרם נטו.,כתב אישום ורקע 
6,SH-20-02-20403-532,בתוך הספה בסלון נמצא כי הנאשם החזיק ניר ובו סם מסוכן מסוג חשיש במשקל 1.09 גרם נטו.,כתב אישום ורקע 
7,SH-20-02-20403-532,בתוך סל עם משחקי ילדים בכניסה לבית נמצא כי הנאשם החזיק נייר עם סם מסוכן מסוג קנבוס במשקל 0.57 גרם נטו.,כתב אישום ורקע 
8,SH-20-02-20403-532,"במטבח הבית בארון המיקרוגל נמצא כי הנאשם גידל שתיל של צמח קנבוס, במשקל כולל של 5.41 גרם נטו.",כתב אישום ורקע 
9,SH-20-02-20403-532,משקלם הכולל של הסמים מסוג קנבוס וחשיש שהחזיק הנאשם לצריכתו העצמית עומד,כתב אישום ורקע 
10,SH-20-02-20403-532,"על סך 7.13 גרם נטו, וכן גידל הנאשם שתיל קנאביס במשקל של 5.41 גרם נטו כאמור.",כתב אישום ורקע 
11,SH-20-02-20403-532,"ביום 8.9.20, טענו הצדדים לעונש בעל-פה בפניי.",טיעוני הצדדים לעונש
12,SH-20-02-20403-532,"טיעוני ב""כ המאשימה",טיעוני הצדדים לעונש
13,SH-20-02-20403-532,"ב""כ המאשימה טענה כי מתחם העונש ההולם בעבירות של גידול סמים נע בין מספר חודשי מאסר לריצוי בעבודות שירות לבין 9 חודשים שיכול וירוצו בעבודות שירות, וביקשה להטיל על הנאשם עונש מאסר לריצוי בעבודות שירות ברף האמצעי של המתחם.",טיעוני הצדדים לעונש
14,SH-20-02-20403-532,"באשר לנסיבות שאינן קשורות בביצוע העבירות ציינה ב""כ המאשימה את הודאתו של הנאשם, וכן כי לו הרשעה אחת קודמת בעבירות נשק.",טיעוני הצדדים לעונש
15,SH-20-02-20403-532,"ב""כ הנאשם טען כי מתחם העונש ההולם עומד, ברף התחתון, על ענישה צופה פני-עתיד, וביקש להטיל על הנאשם עונש מאסר על-תנאי בצירוף קנס סמלי.",טיעוני הצדדים לעונש
16,SH-20-02-20403-532,"נטען, כי מדובר בכמויות מזעריות של סמים, אשר שימשו לצריכתו העצמית של הנאשם, וכי מאז הסתבכותו הפסיק הנאשם את השימוש שנהג לעשות בסמים.",טיעוני הצדדים לעונש
17,SH-20-02-20403-532,גם הגידול מסתכם בגידולו של עציץ יחד ובכמות קטנה.,טיעוני הצדדים לעונש
18,SH-20-02-20403-532,"לנאשם אין עבר פלילי מכביד, והוא לא הסתבך בעבירות סמים בעבר.",טיעוני הצדדים לעונש
19,SH-20-02-20403-532,"הנאשם הודה כבר בחקירה, הוא נשוי ואב לשלושה ילדים, ומנהל חנות דגים בנצרת.",טיעוני הצדדים לעונש
20,SH-20-02-20403-532,הנאשם לא מסר דברים.,טיעוני הצדדים לעונש
21,SH-20-02-20403-532,הערכים המוגנים בעבירות סמים הם הגנה על בריאות הציבור ועל שלומו הפיזי והנפשי מפני הנזקים הישירים והעקיפים הנגרמים עקב השימוש בסמים.,דיון והכרעה
22,SH-20-02-20403-532,חקיקת חוקי הסמים נועדה  לעקור את נגע הסמים מהשורש.,דיון והכרעה
23,SH-20-02-20403-532,"ייצור, הפצה, סחר וכן שימוש בסמים טומנים בחובם פוטנציאל לנזק רחב, לא רק למעורבים הישירים בביצוע העבירות אלא לחברה כולה – צרכן הסמים, משפחתו, והנפגעים העקיפים מהפעילות העבריינית שנלווית פעמים רבות לעבירות הסמים.",דיון והכרעה
24,SH-20-02-20403-532,"עבירות הסמים פוגעות גם בערכים מוגנים נוספים, שהנם שמירה על הביטחון הכללי של הציבור ועל רכושו, שכן הקשר בין שימוש בסמים לבין קשת רחבה של עבירות רכוש ואלימות הנו קשר ידוע וברור.",דיון והכרעה
25,SH-20-02-20403-532,"הנאשם גידל בביתו שתיל יחיד של קנאביס, במשקל 5.41 גרם.",דיון והכרעה
26,SH-20-02-20403-532,"כמו כן, החזיק לצריכתו העצמית, במקומות שונים בבית, בסמים מסוג קנאביס וחשיש, במשקל כולל של 7.13 גרם.",דיון והכרעה
27,SH-20-02-20403-532,"המאשימה לא טענה כי מדובר בכמויות שחזקה לגביהן כי הן שימשו לסחר ולהפצה, ולנאשם יוחסה בכתב האישום עבירה של צריכה לשימוש עצמי בלבד.",דיון והכרעה
28,SH-20-02-20403-532,"העבירות נעדרות סממנים מחמירים, ככמות וסוג הסמים, העדר שימוש באמצעים ובציוד, העדר תחכום וחבירה לאחרים, ואי ביצוע עבירות נלוות וניכר כי מדובר במעין גידול חובבני שייעודו לצריכה עצמית.",דיון והכרעה
29,SH-20-02-20403-532,"ככלל, גידול סמים אינו מסווג בפקודת הסמים לאופציות ביניים – גידול לצריכה עצמית, מול גידול שאיננו לצריכה עצמית.",דיון והכרעה
30,SH-20-02-20403-532,"מהימנעותו של המחוקק להכיר באפשרות של גידול לצריכה עצמית (בניגוד לקביעה שהתבצעה לגבי החזקת סמים, שם קיימת אבחנה ברורה) עולה חזקה כי מי שמגדל סמים, עלול להפיצם לאחרים, בין שבתמורה ובין שללא תמורה.",דיון והכרעה
31,SH-20-02-20403-532,"ואולם כאן, יש ליתן משקל ממשי לעובדות כתב האישום מהן עולות בבירור נסיבות המלמדות על גידול והחזקה לצריכה עצמית בלבד.",דיון והכרעה
32,SH-20-02-20403-532,"בניגוד לתיקים פליליים רבים אחרים, שעניינם בגידול סמים בנסיבות חמורות יותר, כאן בפנינו שתיל בודד בעציץ.",דיון והכרעה
33,SH-20-02-20403-532,"באותם תיקים חמורים, מדובר ב""מעבדות סמים"" בהיקפים שונים, בהם מתקינים נאשמים ציוד ייעודי ולפעמים יקר, לשם השקייה, תאורה דישון ועוד, נסיבות שנעדרות מענייננו, ומחייבות להבדיל את עניינו של הנאשם לקולא.",דיון והכרעה
34,SH-20-02-20403-532,"ניתן לומר כי בעשור האחרון חלה תמורה בהתייחסות לאכיפת עבירות סמים שעניינן סמי קנביס ודומיו, וזאת לקולא.",דיון והכרעה
35,SH-20-02-20403-532,"בין היתר הוכרה בחקיקה תרומתו הרפואית של הקנביס, והוא מסופק כיום כדין כתרופה.",דיון והכרעה
36,SH-20-02-20403-532,"יחד עם זאת, מדובר ברגולציה מוקפדת, שתנאיה דווקניים ביותר.",דיון והכרעה
37,SH-20-02-20403-532,"גידול סמים היה ונותר אסור, ונראה כי נכון יהיה לומר כי גם הדוגלים בלגליזציה של הקנביס, יסכימו כי אין מדובר בהתרת גידול סם זה ללא מגבלות.",דיון והכרעה
38,SH-20-02-20403-532,במדינות בהם הותר  השימוש בקנביס עדיין נהוגים הגבלות ואיסורים על גידול הסם.,דיון והכרעה
39,SH-20-02-20403-532,"לפיכך, עבירה של גידול סמים עודנה נתפסת, במידה דומה לנהוג בעבר, כעבירה חמורה, ואולם כל מקרה ונסיבותיו, וכתב אישום זה איננו מהחמורים.",דיון והכרעה
40,SH-20-02-20403-532,"לעומת גידול סמים, החזקת סמים ""קלים"" בכמויות קטנות, נתפסת היום כעבירה לא חמורה, אשר אינה מצדיקה עונשי מאסר בפועל, כליאה, והשמה של מי שמשתמש בסמים מסוג זה בקרב אוכלוסיה עבריינית בבתי סוהר.",דיון והכרעה
41,SH-20-02-20403-532,"בחינת מדיניות הענישה מעלה קשת רחבה של עונשים החל ממאסרים קצרים, וכלה במאסרים מאחורי סורג ובריח לתקופות משמעותיות, תלוי בנסיבות כל מקרה ומקרה, בכמויות הסם, סוג הסם וכדומה.",מדיניות הענישה הנוהגת
42,SH-20-02-20403-532,"המקרים החמורים בהם מדובר על גידול סמים מסחרי, אינם יפים להשוואה כאן.",מדיניות הענישה הנוהגת
43,SH-20-02-20403-532,"ב""כ הצדדים הפנו לפסקי-הדין הבאים:",מדיניות הענישה הנוהגת
44,SH-20-02-20403-532,"בית-המשפט העליון דחה את בקשת רשות הערעור, בקבעו כי העונש אינו חורג ממתחם הענישה הראוי, ולאור עברו הפלילי המכביד של המבקש, לרבות בעבירות סמים והעובדה שתלוי ועומד נגדו מאסר על-תנאי.",מדיניות הענישה הנוהגת
45,SH-20-02-20403-532,ספק אם ניתן ללמוד מפסק-דין ותיק זה לעניין מדיניות ענישה נוהגת עדכנית.,מדיניות הענישה הנוהגת
46,SH-20-02-20403-532,גם הענישה במקרה זה אינה יכולה להוות סמן למתחם ענישה הולם כאשר פסק-הדין עוסק בנסיבות אישיות חריגות ומיוחדות שאינן רלוונטיות בענייננו.,מדיניות הענישה הנוהגת
47,SH-20-02-20403-532,ניתן לעיין בנוסף גם בפסקי-הדין הבאים:,מדיניות הענישה הנוהגת
48,SH-20-02-20403-532,"פסק-דין זה עוסק בנסיבות אחזקה וגידול ובכמויות סם שונות וחמורות יותר מאשר בענייננו, תוך שימוש בכלים יעודיים המאפיינים ""מעבדת סמים"", בהם אמצעי תאורה, דישון ואוורור.",מדיניות הענישה הנוהגת
49,SH-20-02-20403-532,"בנסיבות העניין דנן, כאשר מדובר בגידול מצומצם ביותר של שתיל קנאביס יחיד, בבית, במשקל נמוך ולצד צריכה עצמית, ללא ציוד לגידול סמים, ובהחזקה לצריכה עצמית של קנאביס וחשיש במשקלים נמוכים, ראוי לקבוע כי מתחם העונש ההולם מתחיל ממאסר על-תנאי, ונע עד למספר חודשי מאסר שיכול וירוצו בעבודות שירות.",מדיניות הענישה הנוהגת
50,SH-20-02-20403-532,"מדובר בנאשם בן 32, נשוי ואב לשלושה ילדים.",גזירת עונשו של הנאשם
51,SH-20-02-20403-532,לפרנסתו עובד הנאשם כמנהל חנות דגים.,גזירת עונשו של הנאשם
52,SH-20-02-20403-532,"הנאשם הודה, ניתן לומר אף בהזדמנות הראשונה, אם כי התקיימו מספר דיונים עד למסירת ההודאה, אך זאת אף בלא הסדר טיעון, באופן המשקף נטילת אחריות.",גזירת עונשו של הנאשם
53,SH-20-02-20403-532,לדברי סנגורו הנאשם הודה בחקירה.,גזירת עונשו של הנאשם
54,SH-20-02-20403-532,"בכך, תרם הנאשם לחיסכון בזמן ציבורי.",גזירת עונשו של הנאשם
55,SH-20-02-20403-532,"לחובת הנאשם הרשעה אחת קודמת, בעבירות של תקיפת שוטר, ירי מנשק חם באזור  מגורים נשיאה והחזקת נשק, משנת 2013, בגינה ריצה עונש מאסר בפועל.",גזירת עונשו של הנאשם
56,SH-20-02-20403-532,לא הוצגו נסיבות אישיות חריגות ומיוחדות.,גזירת עונשו של הנאשם
57,SH-20-02-20403-532,"בנסיבות שפורטו, כאשר מדובר בעבירה של גידול קנאביס לצריכה עצמית בלבד, ובהעדר סממנים מחמירים המצביעים על גידול מאסיבי לצרכי סחר והפצה, הועמד הרף התחתון של מתחם העונש ההולם על מאסר על-תנאי, וראיתי מקום לגזור את עונשו של הנאשם על רף תחתון זה.",גזירת עונשו של הנאשם
58,SH-20-02-20403-532,"יחד עם זאת, יאוזן עונש זה בהטלת קנס משמעותי, שישקף את העובדה כי לנאשם עבר פלילי, ואת החומרה הטמונה בעצם גידול סמים, גם אם לצריכה עצמית.",גזירת עונשו של הנאשם
59,SH-20-02-20403-532,"נוכח כל האמור לעיל, אני גוזרת את עונשו של הנאשם כדלקמן:",סוף דבר
60,SH-20-02-20403-532,"5 חודשי מאסר על-תנאי, ואולם הנאשם לא ישא עונש זה אלא אם יעבור במהלך תקופה של שלוש שנים מהיום, כל עבירה לפי פקודת הסמים המסוכנים, למעט העבירה של החזקת סמים לצריכה עצמית.",סוף דבר
61,SH-20-02-20403-532,"קנס על סך 3,000 ₪ או 10 ימי מאסר תמורתו.",סוף דבר
62,SH-20-02-20403-532,הקנס ישולם תוך 90 יו ם מהיום,סוף דבר
63,SH-20-02-20403-532,"הנאשם יצהיר כי הוא מתחייב שלא לעבור, במהלך תקופה של שלוש שנים מהיום, כל עבירה לפי פקודת הסמים המסוכנים.",סוף דבר
64,SH-20-02-20403-532,"ההתחייבות הנה בסך של 8,000 ₪.",סוף דבר
65,SH-20-02-20403-532,זכות ערעור לבית-המשפט המחוזי בנצרת תוך 45 יום.,סוף דבר
66,SH-20-02-20403-532,"ניתן היום,  ה' תשרי תשפ""א, 23 ספטמבר 2020, במעמד הצדדים.",סוף דבר
67,SH-20-02-20403-532,5129371,סוף דבר
68,SH-20-02-20403-532,"הנאשם: אני מתחייב לא לעבור עבירה לפי פקודת הסמים המסוכנים במשך 3 שנים מהיום, ואני מבין שאם אפר התחייבות זו אחויב בתשלום של 8,000 ₪.",סוף דבר
69,SH-20-02-20403-532,רות שפילברג כהן 54678313,סוף דבר
