,verdict,text,part
0,ME-15-10-26357-563,"פקודת הסמים המסוכנים [נוסח חדש], תשל""ג-1973: סע'  7 (א), (ג)",הנאשם:
3,ME-15-10-26357-563,"בטרם שמיעת הראיות הגיעו הצדדים להסדר דיוני, במסגרתו כתב האישום המקורי שהוגש נגד הנאשם תוקן והנאשם הודה בעובדות כתב האישום המתוקן, שאלה עיקריהן -  עמנואל בן לולו (להלן: ""מנו"") ואסי מסיקה (להלן: ""מסיקה"") פעלו יחדיו לגידול סם מסוכן מסוג קנאבוס בכמות מסחרית, בחממה בין המושבים נהורה ושחר (להלן: ""החממה"").",גזר דין
4,ME-15-10-26357-563,הם הכשירו את החממה כמקום לגידול הסם וגידלו בה שתילי קנבוס.,גזר דין
5,ME-15-10-26357-563,"עובר לתאריך 27.9.15 מסיקה פנה אל הנאשם והציע לו לשנע עבורו במשאית בה הנאשם נוהג כמות גדולה של סם, תמורת תשלום של  15,000 ₪, והנאשם הסכים.",גזר דין
6,ME-15-10-26357-563,"בתאריך 27.09.15, הנאשם נפגש עם מנו ומסיקה, וסוכם ביניהם שביום 30.9.15 הנאשם יגיע לחממה עם משאיתו ויסיע משם למקום שסוכם עליו שקי סם שנקטפו ונארזו באותו היום.",גזר דין
7,ME-15-10-26357-563,"בתאריך 30.09.15, הגיע הנאשם, כמוסכם, לביתו של מסיקה במושב עוצם, ומשם נסע עם אחרים לחממה, שם העמיס יחד עם אחר את הסם שנקטף למשאית.",גזר דין
8,ME-15-10-26357-563,"לאחר מכן הנאשם הסיע את הסם במשאיתו כשהוא נוסע אחרי רכב שנסע לפניו וכיוון אותו, וסמוך לצומת פלוגות הוא נעצר על ידי המשטרה.",גזר דין
9,ME-15-10-26357-563,"בחיפוש במשאיתו נמצא סם מסוכן מסוג קנאבוס במשקל 144.75 ק""ג.",גזר דין
10,ME-15-10-26357-563,"על יסוד הודאת הנאשם בעובדות כתב האישום המתוקן, כאמור, הוא הורשע בעבירה של החזקת סם מסוכן שלא לצריכה עצמית, לפי סעיף 7 (א) ו- (ג) לפקודת הסמים המסוכנים [נוסח חדש] התשל""ג-1973.",גזר דין
11,ME-15-10-26357-563,ההסדר בין הצדדים לא כלל הסכמה לעניין העונש.,גזר דין
12,ME-15-10-26357-563,במסגרת הליך המעצר הנאשם הופנה לתהליך טיפולי בשירות המבחן בתחום ההתמכרות להימורים.,גזר דין
13,ME-15-10-26357-563,והצדדים הסכימו ששירות המבחן יכין עליו תסקיר לעניין העונש.,גזר דין
14,ME-15-10-26357-563,בתסקיר שירות המבחן על הנאשם צויינו בין היתר הדברים הבאים-,תסקיר שירות המבחן
15,ME-15-10-26357-563,"הנאשם בן 52, גרוש ואב לשניים.",תסקיר שירות המבחן
16,ME-15-10-26357-563,סב לנכדה.,תסקיר שירות המבחן
17,ME-15-10-26357-563,בוגר 12 שנות לימוד ללא תעודת בגרות.,תסקיר שירות המבחן
18,ME-15-10-26357-563,שירת שירות צבאי מלא.,תסקיר שירות המבחן
19,ME-15-10-26357-563,טרם מעצרו עבד כנהג משאית במשך 16 שנים.,תסקיר שירות המבחן
20,ME-15-10-26357-563,"הנאשם שיתף כי גדל בסביבה חברתית שאופיינה בנורמות שוליות ועברייניות, אולם שלל מעורבות עם גורמים שוליים.",תסקיר שירות המבחן
21,ME-15-10-26357-563,"לדבריו התחתן בהיותו בן 26, ולאחר 12 שנות נישואין התגרש על רקע חובות שנוצרו כתוצאה מהתמכרותו להימורים.",תסקיר שירות המבחן
22,ME-15-10-26357-563,"במסגרת הליך המעצר, שוחרר הנאשם למעצר בפיקוח אלקטרוני, ובמהלך תקופת הפיקוח הופנה והשתלב במרכז לטיפול בהתמכרויות לאלכוהול והימורים בבת ים, ובנוסף, השתתף בקבוצה המיועדת לעצורי בית בשירות המבחן.",תסקיר שירות המבחן
23,ME-15-10-26357-563,"צוין, כי הנאשם הגיע למפגשי הקבוצה באופן סדיר, כיבד את הכללים ונענה לסמכות.",תסקיר שירות המבחן
24,ME-15-10-26357-563,"ולמרות הקושי שהפגין בהשתתפות פעילה בקבוצה, נראה כי הוא נטל אחריות לבחירותיו הבעייתיות וכי מעצרו והסנקציות שננקטו נגדו גייסו אותו לערוך שינוי בדפוסי חשיבתו.",תסקיר שירות המבחן
25,ME-15-10-26357-563,"צוין כי בתקופת הפיקוח נרשמו לחובתו מספר הפרות, ובסופו של דבר הוא שב ונעצר עד תום ההליכים המשפטיים.",תסקיר שירות המבחן
26,ME-15-10-26357-563,"בהתייחסו לעבירה, הוא הודה בביצועה אולם התקשה לקחת אחריות מלאה על מעשיו.",תסקיר שירות המבחן
27,ME-15-10-26357-563,"לדבריו, הוצע לו על ידי אדם שלא הכיר קודם לכן, להעביר משלוח לאחר, תמורת תשלום, ובשל מצבו הכלכלי הקשה והחובות הכספיים בהן היה נתון על רקע התמכרותו להימורים, הסכים לבצע את המשלוח.",תסקיר שירות המבחן
28,ME-15-10-26357-563,ציין כי לא ידע מה תכולת ההעברה.,תסקיר שירות המבחן
29,ME-15-10-26357-563,"שירות המבחן ציין כי הנאשם צמצם ממעשיו ומאחריותו להם, התקשה לראות את חומרתם, התקשה לראות חלקים בעיתיים באישיותו, נטה להדגיש את תפיסתו את עצמו כאדם שומר חוק, ושלל צורך בטיפול.",תסקיר שירות המבחן
30,ME-15-10-26357-563,"עם זאת נאמר כי הנאשם הביע הסכמה להשתלב בטיפול במידה ויוצע לו, אולם לא במסגרת סגורה, ועלה כי הבעת נכונותו לטיפול הינה במידה והדבר יסייע לו בתוצאות המשפטיות.",תסקיר שירות המבחן
31,ME-15-10-26357-563,הביע חשש מעונש מאסר בפועל ממושך וכן מביצוע עבודות שירות לתקופה ממושכת.,תסקיר שירות המבחן
32,ME-15-10-26357-563,"תיאר את התמכרותו להימורים, תחילה בקזינו ביריחו, ובהמשך בעמדות מפעל הפיס.",תסקיר שירות המבחן
33,ME-15-10-26357-563,ציין את חובותיו הכספיים שנוצרו עקב הימורים והלוואות.,תסקיר שירות המבחן
34,ME-15-10-26357-563,"מדיווח גורמי הטיפול ביחידה לטיפול בהתמכרויות עולה כי הטיפול בנאשם הופסק לאחר כחודשיים, עוד בשלב האבחון, בשל מעצרו.",תסקיר שירות המבחן
35,ME-15-10-26357-563,"דווח כי במהלך החודשיים הנאשם הגיע בקביעות לפגישות ושיתף פעולה, אך ניכר קושי להעמיק מבחינה קוגניטיבית.",תסקיר שירות המבחן
36,ME-15-10-26357-563,גורמי הטיפול העריכו כי הנאשם יתקשה להירתם מטיפול רגשי מעמיק ושהוא זקוק לטיפול בעל אופי התנהגותי.,תסקיר שירות המבחן
37,ME-15-10-26357-563,"שירות המבחן העריך את גורמי הסיכוי והסיכון של הנאשם, והתרשם כי לא ניתן לשלול קיומה של רמת סיכון במצבו להישנות הסתבכויות נוספות עם החוק, אך ציין כי להליך המשפטי הנוכחי ולמעצר הנאשם, השפעה ממתנת עליו.",תסקיר שירות המבחן
38,ME-15-10-26357-563,שירות המבחן לא בא בהמלצה שיקומית על הנאשם.,תסקיר שירות המבחן
39,ME-15-10-26357-563,"ב""כ התביעה טענה לערכים החברתיים שנפגעו מביצוע העבירה ולמידת הפגיעה בהם.",טיעוני הצדדים
40,ME-15-10-26357-563,"לדבריה, מעשי הנאשם פגעו בצורך לשמור על הציבור מפני פגיעתם הרעה של הסמים בגוף ובנפש.",טיעוני הצדדים
41,ME-15-10-26357-563,"עמדה על הנזקים הנגרמים משימוש ומסחר בסמים, וטענה כי הנאשם הורשע בהחזקת כמות גדולה ביותר של סם, שנועדה בסופו של דבר להפצה לציבור.",טיעוני הצדדים
42,ME-15-10-26357-563,הוסיפה כי מעשי הנאשם היו מתוכננים.,טיעוני הצדדים
43,ME-15-10-26357-563,וציינה כי הנאשם ביצע את המעשים מתוך כוונה להפיק רווח כספי.,טיעוני הצדדים
44,ME-15-10-26357-563,הפנתה לפסיקה.,טיעוני הצדדים
45,ME-15-10-26357-563,עתרה לקבוע כי מתחם העונש ההולם את מעשה העבירה של הנאשם בנסיבותיו נע בין 18 ל- 36 חודשי מאסר בפועל וענישה נלווית.,טיעוני הצדדים
46,ME-15-10-26357-563,"התייחסה לנסיבות שאינן קשורות בביצוע העבירה, ובכלל זאת לפגיעה של העונש בנאשם, לנזקים שנגרמו לו מביצוע העבירה ומההרשעה ולנטילת האחריות שלו על מעשיו.",טיעוני הצדדים
47,ME-15-10-26357-563,"אשר למעורבים האחרים בפרשה, טענה, כי בעניינו של אחד המעורבים המרכזיים אשר הגה את הרעיון וגידל את הסמים בפועל, היה קיים קושי ראייתי ממשי ועלה חשש כבד לחשיפת מקור ועל כן הוחלט להסכים לתקן את כתב האישום ולהגיע להסכמה עונשית ובית המשפט קיבל את הסדר הטיעון והטיל עליו 12 חודשי מאסר בפועל, קנס של 25,000 ₪ וענישה נלווית.",טיעוני הצדדים
48,ME-15-10-26357-563,"באשר למעורב הנוסף שנשפט, טענה, שמעשיו היו פחותים, ולמעשה הוא שהה עם הנאשמים ביום המעצר, ולא היה ברור מה תפקידו.",טיעוני הצדדים
49,ME-15-10-26357-563,"ועל כן נעשה אתו הסדר טיעון, כתב האישום בעניינו תוקן, הוא הורשע בעבירה של מתן אמצעים לביצוע פשע, והוטל עליו מאסר על תנאי וקנס.",טיעוני הצדדים
50,ME-15-10-26357-563,"עתרה להטיל על הנאשם מאסר ברף הבינוני תחתון של מתחם העונש שהוצע, מאסר מותנה ארוך, פסילה של רישיון הנהיגה ופסילה על תנאי וקנס גבוה.",טיעוני הצדדים
51,ME-15-10-26357-563,"ב""כ הנאשם ציין כי הנאשם בן 52, גרוש ואב לשני ילדים.",טיעוני הצדדים
52,ME-15-10-26357-563,"הוא הודה בהזדמנות הראשונה בעובדות כתב האישום המתוקן, ממנו נמחקה עבירת קשירת הקשר שיוחסה לו בכתב האישום המקורי.",טיעוני הצדדים
53,ME-15-10-26357-563,"טען, כי חלקו של הנאשם בפרשה הוא הנמוך מבין ארבעת השותפים, והוא התמצה בשימוש במשאית של מקום עבודתו להעברת הסמים.",טיעוני הצדדים
54,ME-15-10-26357-563,הנאשם לא היה שותף לקשירת הקשר ולגידול הסמים.,טיעוני הצדדים
55,ME-15-10-26357-563,"בעקבות מעצרו הוא פוטר מעבודתו בה עבד כ- 20 שנה, ללא פנסיה וללא פיצויי פיטורין.",טיעוני הצדדים
56,ME-15-10-26357-563,"עוד הוסיף, כי התמורה שקיבל הנאשם על פעולתו, 15,000 ₪, הינה סכום מזערי ביחס לסכומים העצומים, בסדר גודל של מיליונים, שהאחרים היו אמורים לגרוף.",טיעוני הצדדים
57,ME-15-10-26357-563,עמד על העונשים שהוטלו על המעורבים האחרים.,טיעוני הצדדים
58,ME-15-10-26357-563,"הוסיף כי הנאשם נעצר ביום 30.09.15 ושחורר למעצר בית ביום 01.02.16 באיזוק אלקטרוני, ובשל הפרות מינוריות, כמו אי הימצאות הערבים בביתו, הוא נעצר.",טיעוני הצדדים
59,ME-15-10-26357-563,ביקש לא להחמיר בעונשו.,טיעוני הצדדים
60,ME-15-10-26357-563,"ציין כי הנאשם מובטל, המשאית לא שייכת לו, אלא למקום עבודתו, וטען כי פסילת רישיון הנהיגה תמנע ממנו את היכולת להתפרנס.",טיעוני הצדדים
61,ME-15-10-26357-563,הנאשם הביע חרטה על מעשיו.,טיעוני הצדדים
62,ME-15-10-26357-563,"הנאשם הסכים להעביר עבור אחרים במשאיתו, כמות גדולה של סם מסוכן מסוג קנאבוס, תמורת תשלום של 15,000 ₪, ובפועל, בהתאם לסיכום, הגיע לחממה בה גודלו הסמים ושם העמיס עם אחר את הסם שנקטף והסיעו לעבר היעד שהתבקש.",דיון והכרעה
63,ME-15-10-26357-563,כשנעצר על ידי המשטרה הסתבר כי משקל הקנאביס שהעביר במשאיתו היה מעל 144 קילוגרם.,דיון והכרעה
64,ME-15-10-26357-563,"נזקי השימוש בסמים לפרט ולחברה, והחומרה הנגזרת מכך, הטבועה בעבירות הסמים החמורות, מוכרים ומושרשים בפסיקת בתי המשפט עד כי אין צורך לשוב ולתארם.",דיון והכרעה
65,ME-15-10-26357-563,סמים נועדו לצריכה והעשיה הכרוכה בהם מוכוונת בסופו של דבר להבאתם אל הצרכן - המשתמש.,דיון והכרעה
66,ME-15-10-26357-563,"מטבע הדברים, סמים אינם נמכרים ישירות מהיצרן לצרכן, אלא עוברים ידיים דרך מעורבים שונים עד הגעתם אליו.",דיון והכרעה
67,ME-15-10-26357-563,כל אחד מהמעורבים בתהליך תורם את חלקו במידה כזו או אחרת לקידומו.,דיון והכרעה
68,ME-15-10-26357-563,"בלעדיהם, המעגל לא יסגר.",דיון והכרעה
69,ME-15-10-26357-563,"ממילא, ענישת המעורבים השונים מוצדקת כחלק מהמלחמה בנגע הסמים.",דיון והכרעה
70,ME-15-10-26357-563,"הגם שמבחינת מידת האשם וחומרת המעשה, יש הבדל בין מי שנמצא בראש פירמידת הסחר בסמים – היוזמים, המממנים, המייבאים וכיוב' – לבין אלה שתפקידם זוטר, שאינם נמצאים ברום סולם העשיה העבריינית, הרי שמבחינה מעשית, דווקא פעולתם של האחרונים היא זו המקרבת את הסכנות הכרוכות בשימוש בסמים לכדי מימוש.",דיון והכרעה
71,ME-15-10-26357-563,"לולא  מעשיהם, הסם לא יגיע אל המשתמשים והנזק לא יגרם.",דיון והכרעה
72,ME-15-10-26357-563,הדבר דומה במידה מסוימת ליחס בין מי שמכין מטען חבלה למי שמניח אותו.,דיון והכרעה
73,ME-15-10-26357-563,"כמובן שמבחינת יצירת הסיכון,  האחריות המוסרים והחוקית, ומידת האשם, מי שמכין את מטען החבלה ממוקם במקום גבוה יותר מזה שמניח אותו, אולם, דווקא פעולתו של האחרון היא זו המממשת את הסיכון הטמון במעשה של הראשון ובלעדיה, הנזק לא יגרם.",דיון והכרעה
74,ME-15-10-26357-563,"בעבירות הסמים החמורות, מידת הפגיעה בערכים החברתיים הנפגעים מביצוען נגזרת בעיקר מטיב הסם המדובר ומכמותו, לצד נסיבות נוספות.",דיון והכרעה
75,ME-15-10-26357-563,"כאן, הנאשם החזיק למעלה מ- 144 קילוגרם של קנבוס – כמות גדולה מאוד, ממנה ניתן להכין עשרות אלפי מנות סם.",דיון והכרעה
76,ME-15-10-26357-563,"והוא שינע אותו ממקום גידולו בדרכו אל מקום אחר, לבקשת בעליו.",דיון והכרעה
77,ME-15-10-26357-563,"עם זאת, הנאשם לא היה מעורב בקשירת הקשר לייצור הסם והפצתו ולא היה מעורב בגידול הסם.",דיון והכרעה
78,ME-15-10-26357-563,"חלקו, המאוחר, הסתכם בהעברת הסם מהחממה בה גודל למקום אחר, תמורת תשלום של 15,000 ₪.",דיון והכרעה
79,ME-15-10-26357-563,והסם בו מדובר אינו מהקשים ביותר.,דיון והכרעה
80,ME-15-10-26357-563,"בנסיבות, יש לקבוע כי מידת הפגיעה של מעשי הנאשם בערכים החברתיים המוגנים, הינה משמעותית.",דיון והכרעה
81,ME-15-10-26357-563,"מדיניות הענישה הנהוגה בעבירות הסמים החמורות היא של החמרה והעונשים המוטלים ע""י בתי המשפט בעבירות אלה כוללים מאסרים לתקופות משמעותיות.",דיון והכרעה
82,ME-15-10-26357-563,"בית המשפט העליון דחה את בקשת רשות הערעור וקבע כי נוכח מדיניות הענישה הנוהגת, העונש שהושת על המבקש בבית המשפט המחוזי אינו חמור כלל ועיקר.",דיון והכרעה
83,ME-15-10-26357-563,"יצוין כי בענייננו הנאשם ביצע את המעשים מתוך בצע כסף, וכמות הסם בה מדובר גדולה פי 4 מכמות הסם בעניין נחמני.",דיון והכרעה
84,ME-15-10-26357-563,בית המשפט העליון דחה את בקשת רשות הערעור וקבע-,דיון והכרעה
85,ME-15-10-26357-563,מעשי הנאשם היו מתוכננים.,דיון והכרעה
86,ME-15-10-26357-563,אחֵר פנה אליו והציע לו להוביל עבורו את הסמים והוא הסכים לכך.,דיון והכרעה
87,ME-15-10-26357-563,אחר כך הוא נפגש עם מעורבים אחרים בפרשה והם סיכמו את פרטי הפעולה הקונקרטיים.,דיון והכרעה
88,ME-15-10-26357-563,"וביום הביצוע הוא הגיע אל מקום גידול הסמים, נטל חלק בהעמסתם אל המשאית והסיע אותם לעבר היעד המבוקש.",דיון והכרעה
89,ME-15-10-26357-563,"חלקו היחסי של הנאשם בביצוע העבירה, משמעותי.",דיון והכרעה
90,ME-15-10-26357-563,כוונת הדברים היא לחלקו בעצם החזקת הסמים ושינועם.,דיון והכרעה
91,ME-15-10-26357-563,"חלקו בפרשה בכללה, קטן ביחס למעורבים אחרים.",דיון והכרעה
92,ME-15-10-26357-563,"כידוע, הסמים שהנאשם החזיק והסיע, נתפסו על ידי המשטרה, כך שהנזק הכרוך בהגעתם אל משתמשים נמנע.",דיון והכרעה
93,ME-15-10-26357-563,אולם הנזק שיכל להיגרם ממעשי הנאשם הוא בהגעת כמות גדולה מאוד של סמים אל שוק הסמים ואל המשתמשים.,דיון והכרעה
94,ME-15-10-26357-563,הנאשם ביצע את מעשיו מתוך מטרה להשיג כסף קל.,דיון והכרעה
95,ME-15-10-26357-563,"סכום הכסף שהוא היה אמור לקבל על פעולתו – 15,000 ₪, הוא סכום משמעותי, בהשוואה לתשלום המתקבל ברגיל על הובלת מטען במשקל כזה ממקום למקום.",דיון והכרעה
96,ME-15-10-26357-563,"בהתאם לצורך לקיים יחס הולם בין חומרת מעשה העבירה בנסיבותיו ומידת אשמו של הנאשם ובין העונש שיוטל; ובהתחשב בערכים החברתיים שנפגעו מביצוע העבירה; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירה; אני קובע כי מתחם העונש ההולם לעבירה שביצע הנאשם, הוא בין 18 ל- 36 חודשי מאסר בפועל.",דיון והכרעה
97,ME-15-10-26357-563,"בפרשה זו היו מעורבים אנשים נוספים, שהובאו לדין בבית משפט זה בת.פ.26405-10-15  - שני יוזמי מעשה העבירה שהיו בעלי העניין העיקרי בו, ואחר – עמנואל בן-לולו, אסי מסיקה ואהרון לוי.",דיון והכרעה
98,ME-15-10-26357-563,"מסיקה ולוי הודו, במסגרת הסדר טיעון, בעובדות כתב אישום מתוקן שהוגש נגדם, שייחס למסיקה עבירות של קשירת קשר לפשע ומתן אמצעים לביצוע פשע, וייחס ללוי עבירה של מתן אמצעים לביצוע פשע.",דיון והכרעה
99,ME-15-10-26357-563,"מסיקה נדון, במסגרת הסדר הטיעון, ל- 12 חודשי מאסר בפועל, מאסר על תנאי, קנס בסך 25,000 ₪ ושלילה בפועל ועל תנאי של רישיון נהיגה.",דיון והכרעה
100,ME-15-10-26357-563,"ולוי נדון, במסגרת הסדר הטיעון, למאסר על תנאי, קנס בסך 7,000 ₪ ופסילת רישיון נהיגה על תנאי.",דיון והכרעה
101,ME-15-10-26357-563,"ההגנה טענה, כי בהתחשב ביחסיות חומרת מעשי הנאשם אל מול מעשי המעורבים האחרים שדינם נגזר, יש להטיל על הנאשם עונש שיעמוד ביחס מותאם לעונשים שהוטלו על השניים הנ""ל.",דיון והכרעה
102,ME-15-10-26357-563,"התביעה הסבירה כי הגם שמסיקה הוא אחד משני המעורבים העיקריים בפרשה וחלקו בה גדול, היא הגיעה אתו להסדר טיעון מקל – שכלל שינוי עובדות וסעיפי עבירה והסכמה לעונש קל יחסית – על מנת להימנע מחשיפת מקור מודיעיני.",דיון והכרעה
103,ME-15-10-26357-563,"באשר ללוי, הוסבר, כי הוא רק נתפס במקום ולא היה ברור מה חלקו בפרשה ועל כן הוסכם להטיל עליו רק מאסר על תנאי קנס ופסילה על תנאי.",דיון והכרעה
104,ME-15-10-26357-563,עיון בכתב האישום המתוקן ובגזר הדין בת.פ.,דיון והכרעה
105,ME-15-10-26357-563,"26405-10-15, מלמד אכן, כי מעורבותו של מסיקה במיזם גידול הסמים, רבה ומשמעותית ויש לראות בו את אחד משני המעורבים העיקריים בפרשה.",דיון והכרעה
106,ME-15-10-26357-563,חומרת מעשיו ומידת אשמו גדולות מאלה של הנאשם.,דיון והכרעה
107,ME-15-10-26357-563,"באשר ללוי, חלקו בפרשה - כעולה מכתב האישום המתוקן - מינורי, והוא פחות מזה של הנאשם.",דיון והכרעה
108,ME-15-10-26357-563,"ככלל, יש לשאוף שהענישה על מעשים דומים – גם כאלה שאין קשר ביניהם - תהיה באותה רמה.",דיון והכרעה
109,ME-15-10-26357-563,"שאיפה זו מתעצמת כשמדובר במעורבים באותה פרשה ממש, שאז יש לשמור ביתר שאת על יחס מתאים בין עונשיהם של המעורבים השונים.",דיון והכרעה
110,ME-15-10-26357-563,"אולם, כלל זה איננו בעל מעמד-על, הגובר תמיד על אינטרסים וכללים אחרים, אלא הוא מרכיב מבין המרכיבים שיש לבחון בכל מקרה לגופו.",דיון והכרעה
111,ME-15-10-26357-563,"כאן, כאמור, עונשו של מסיקה הוטל במסגרת הסדר טיעון ""סגור"", שבית המשפט כיבד, שהתביעה הסכימה לו כדי להימנע מחשיפת מקור מודיעיני.",דיון והכרעה
112,ME-15-10-26357-563,נסיבות מיוחדות אלה אינן קיימות בעניינו של הנאשם ואין הצדקה לסטות בעניינו של הנאשם במידה משמעותית מהעיקרון המנחה בענישה – עיקרון ההלימה.,דיון והכרעה
113,ME-15-10-26357-563,"הנאשם הסביר כי ביצע את העבירה על מנת להרוויח כסף קל ולשפר את מצבו הכלכלי, על רקע התמכרותו להימורים.",דיון והכרעה
114,ME-15-10-26357-563,"בהתחשב בדברים אלה, נראה לי כי יש צורך להרתיע את הנאשם מפני ביצוע עבירות נוספות ושיש סיכוי ממשי שהטלת מאסר לתקופה משמעותית עליו, תביא להרתעתו.",דיון והכרעה
115,ME-15-10-26357-563,כך גם נראה לי שיש צורך בהרתעת הרבים מביצוע עבירות סמים ושיש סיכוי ממשי שהחמרה בעונשו של הנאשם תתרום להרתעתם.,דיון והכרעה
116,ME-15-10-26357-563,"בגזירת עונשו של הנאשם אני מביא בחשבון גם את הפגיעה של העונש בו ובמשפחתו, בהתחשב בין היתר בגילו, בעובדה שזהו מאסרו הראשון, בעובדה שהוא נתון במעצר-  שתנאיו קשים ממאסר- ובעובדה שהוא עובד לפרנסתו כנהג ושאין לו מקצוע אחר; את העובדה שבעקבות מעצרו הוא פוטר ממקום עבודתו, בו עבד במשך שנים רבות; את הודאתו – על משמעויותיה; את העונש הקל יחסית שהוטל על מעורב עיקרי בפרשה; את נסיבות חייו של הנאשם; את החרטה ואת השאיפה לניהול אורח חיים נורמטיבי, שהביע; ואת סיכויי שיקומו.",דיון והכרעה
117,ME-15-10-26357-563,"נוכח כל האמור, אני דן את הנאשם לעונשים הבאים:",דיון והכרעה
118,ME-15-10-26357-563,"18 חודשי מאסר בפועל, בניכוי ימי מעצרו.",דיון והכרעה
119,ME-15-10-26357-563,"6 חודשי מאסר על תנאי למשך 3 שנים מיום שחרורו מהמאסר, שלא יעבור עבירת סמים שהיא פשע.",דיון והכרעה
120,ME-15-10-26357-563,אני פוסל את הנאשם מלהחזיק או לקבל רישיון נהיגה למשך 6 חודשים.,דיון והכרעה
121,ME-15-10-26357-563,אני פוסל את הנאשם ל- 6 חודשים על תנאי למשך שנתיים מלהחזיק או לקבל רישיון נהיגה.,דיון והכרעה
122,ME-15-10-26357-563,זכות ערעור בתוך 45 יום.,דיון והכרעה
123,ME-15-10-26357-563,"54678313ניתן היום,  ל' תשרי תשע""ז, 01 נובמבר 2016, בהעדר הצדדים.",דיון והכרעה
