,verdict,text,part
0,ME-22-09-24257-671,"חוק העונשין, תשל""ז-1977: סע'  144(א), 144(ב2)"," מוחמד ג'מאמעה (עציר) ת""ז  xxxxxxxxxx"
1,ME-22-09-24257-671,"פקודת הסמים המסוכנים [נוסח חדש], תשל""ג-1973: סע'  7(א), 7(ג)"," מוחמד ג'מאמעה (עציר) ת""ז  xxxxxxxxxx"
2,ME-22-09-24257-671,הרקע וכתב האישום המתוקן,גזר דין
3,ME-22-09-24257-671,"הנאשם הורשע ביום 10.5.2023, על יסוד הודאתו בכתב אישום מתוקן, בעבירות בנשק (ייצור), עבירה לפי סעיף 144(ב2) לחוק העונשין, התשל""ז- 1977 (להלן: ""חוק העונשין""); עבירות בנשק (החזקה), עבירה לפי סעיף 144(א) רישא לחוק העונשן; והחזקת סמים מסוכנים לצריכה עצמית, עבירה לפי סעיף 7(א) וסעיף 7(ג) סיפא לפקודת הסמים המסוכנים (נוסח חדש), התשל""ג- 1973.",גזר דין
4,ME-22-09-24257-671,"במסגרת הסדר הטיעון הסכימו הצדדים כי הנאשם יודה בעובדות כתב האישום, לאחר שיתוקן, ויורשע על פיו, כאשר הצדדים יטענו לעונש באופן חופשי.",גזר דין
5,ME-22-09-24257-671,"על פי עובדות האישום המתוקן, הנאשם מתגורר בגפו בקומה השניה בבניין מגורים ביפיע (להלן: ""הבית"").",גזר דין
6,ME-22-09-24257-671,"עובר ליום 1.9.22, במועד שאינו ידוע במדויק למאשימה, ייצר הנאשם בקבוקי תבערה, שהם כלי נשק שסוגל לפלוט חומר הנועד להזיק לאדם, כך שמילא הנאשם תשעה בקבוקי זכוכית בנוזל דליק מסוג בנזין וסגר את פיות הבקבוקים באמצעות רצועות בד  (להלן: ""בקבוקי התבערה"").",גזר דין
7,ME-22-09-24257-671,"ביום 1.9.22, ובמשך תקופה שאינה ידועה במדויק למאשימה, החזיק הנאשם בביתו את בקבוקי התבערה בלא רשות על פי דין להחזקתם.",גזר דין
8,ME-22-09-24257-671,"בנוסף, בתאריך 1.9.22, החזיק הנאשם בביתו סם מסוכן מסוג קנבוס לצריכה עצמית במשקל של 15 גרם נטו.",גזר דין
9,ME-22-09-24257-671,"בטיעוניה הכתובים עמדה בא-כוח המאשימה על הערכים החברתיים המוגנים בהם פגע הנאשם במעשיו, ובהם פגיעה בשלטון החוק, הגנה על שלומו ובריאותו של הציבור ופגיעה בתחושת הביטחון האישי והציבורי.",גזר דין
10,ME-22-09-24257-671,"אשר לנסיבות הקשורות בביצוע העבירה, הפנתה בא-כוח המאשימה לתכנון שקדם לביצוע העבירות, לכמות בקבוקי התבערה הרבים שייצר הנאשם ולעובדה שאלו הוחזקו בביתו, מקום נגיש המאפשר שימוש מהיר.",גזר דין
11,ME-22-09-24257-671,"בא- כוח המאשימה הוסיפה כי אף שבפועל לא נגרם נזק בשל ייצור החזקת בקבוקי התבערה, הרי שפוטנציאל הנזק הטמון בעבירות אלו לגוף ולרכוש הינו משמעותי ואף קטלני.",גזר דין
12,ME-22-09-24257-671,"אשר למדיניות הענישה הנהוגה, הפנתה בא-כוח המאשימה לתופעה הקשה של שימוש בנשק לא חוקי בחברה הערבית, אשר מחייבת, בין היתר, החמרה בענישה אשר תרתיע עבריינים מלבצע עבירות מעין אלו.",גזר דין
13,ME-22-09-24257-671,"לעניין זה הוסיפה והפנתה לתיקון מס' 140 לחוק העונשין, שעניינו קביעת עונש מזערי בעבירות נשק, של רבע מהעונש הקבוע בצד העבירה, וזאת בהוראת שעה ולתקופה של 3 שנים.",גזר דין
14,ME-22-09-24257-671,"בא-כוח המאשימה הפנתה לפסקי דין המלמדים לשיטתה על מדיניות הענישה במקרים דומים, וטענה כי מתחם העונש ההולם נע בין 36 ל-56 חודשי מאסר בפועל.",גזר דין
15,ME-22-09-24257-671,"ביחס לנסיבות שאינן קשורות בביצוע העבירה, ציינה בא-כוח המאשימה כי לזכות הנאשם עומדת העובדה שהודה בכתב האישום המתוקן ובכך חסך מזמנו של בית המשפט.",גזר דין
16,ME-22-09-24257-671,"מאידך הפנתה לעברו הפלילי, הכולל 3 הרשעות קודמות ולעובדה שלא התבקש תסקיר מבחן בעניינו, כאשר לאור מעשיו החמורים, עברו הפלילי ובהעדר אפיק שיקומי, עולה מהנאשם מסכונות ברורה.",גזר דין
17,ME-22-09-24257-671,עוד הפנתה לצורך בהרתעת היחיד והרבים בכל הנוגע לעבירות בנשק.,גזר דין
18,ME-22-09-24257-671,"מכל האמור לעיל, מבקשת המאשימה להשית על הנאשם עונש מאסר המצוי באמצע מתחם העונש ההולם לו עתרה.",גזר דין
19,ME-22-09-24257-671,"בצד המאסר, ביקשה המאשימה להטיל על הנאשם מאסר מותנה מרתיע  וקנס כספי בסך 10,000 ₪.",גזר דין
20,ME-22-09-24257-671,"בא-כוח הנאשם אישר בתורו את הפגיעה בערכים המוגנים אליהם הפנתה המאשימה, אולם טען כי בעניינו של הנאשם אין בנמצא כל אינדיקציה למטרת הייצור וההחזקה של בקבוקי התבערה, כך שלא ניתן לומר על פניו כי הייתה לנאשם מטרה פלילת קונקרטית לשימוש בהם.",גזר דין
21,ME-22-09-24257-671,"בא-כוח הנאשם הפנה למספר פסקי דין, המלמדים לשיטתו על מדינות הענישה, תוך שטען כי מתחם העונש ההולם בעניינו של הנאשם נע בין מספר חודשי מאסר שניתן לרצותם בעבודות שירות ועד  ל- 18 חודשי מאסר.",גזר דין
22,ME-22-09-24257-671,"בא-כוח הנאשם הוסיף וטען כי בכל הנוגע לעבירת הסמים, נוכח סוג הסם והכמות המזערית שנתפסה, נע מתחם העונש ההולם בין אי הרשעה למאסר מותנה והתחייבות או קנס מזערי.",גזר דין
23,ME-22-09-24257-671,"אשר לנסיבות שאינן קשורות בביצוע העבירה, הפנה בא-כוח הנאשם לנסיבות חייו של הנאשם, אשר התייתם מהוריו בגיל צעיר.",גזר דין
24,ME-22-09-24257-671,"לשיטתו, אף שלנאשם עבר פלילי הכולל 3 הרשעות קודמות, הרי שהוא מעולם לא הורשע בעבירות נשק או סמים, ומכאן שאלו אינן מצדיקות למקמו בצד הגבוה של המתחם.",גזר דין
25,ME-22-09-24257-671,"בא-כוח הנאשם הוסיף והפנה לעובדה שהנאשם הודה בכתב האישום המתוקן, חסך זמן שיפוטי ולקח אחריות מלאה על מעשיו, כמו גם לתקופה הארוכה בה הוא מצוי במעצר עד תום ההליכים, מאחורי סורג ובריח, על הקשיים העולים מכך.",גזר דין
26,ME-22-09-24257-671,מכל האמור ביקש בא-כוח הנאשם להתחשב בנאשם ולהימנע ממיצוי הדין עמו.,גזר דין
27,ME-22-09-24257-671,"הוסיף כי מצבו הכלכלי הקשה והעובדה כי לנאשם אין משפחה או תמיכה כלכלית, מטים את הכף להימנעות מהטלת קנס.",גזר דין
28,ME-22-09-24257-671,הנאשם טען כי טעה והפיק את הלקחים וביקש את הבנת בית המשפט.,גזר דין
29,ME-22-09-24257-671,"לטענתו, הכין את בקבוקי התבערה, אולם לא התכוון לעשות עמם דבר.",גזר דין
30,ME-22-09-24257-671,"טרם אפנה לקביעת מתחם העונש ההולם בעבירות הנשק בהן הורשע הנאשם, מצאתי להתייחס בתמצית לעבירת הסמים בה הורשע, לאחר שבביתו נמצא סם מסוג קנבוס במשקל של 15 גרם נטו, לצריכה עצמית.",גזר דין
31,ME-22-09-24257-671,"לנוכח סוג הסם והכמות המזערית שנתפסה, לא מצאתי בנסיבות העניין צורך לקבוע מתחם עונש הולם בשל ההרשעה בעבירה זו, אשר תילקח בחשבון בעת גזירת עונשו של הנאשם.",גזר דין
32,ME-22-09-24257-671,קביעת מתחם עונש הולם,גזר דין
33,ME-22-09-24257-671,"לצורך קביעת מתחם העונש ההולם, בית המשפט נדרש לבחינת הערך החברתי שנפגע מביצוע העבירות ומידת הפגיעה בו, מדיניות הענישה הנהוגה ובחינת הנסיבות הקשורות בביצוע העבירות.",גזר דין
34,ME-22-09-24257-671,הערכים המוגנים שנפגעו ומידת הפגיעה בהם,גזר דין
35,ME-22-09-24257-671,"הערכים החברתיים המוגנים שנפגעו כתוצאה מהעבירות שביצע הנאשם עניינם ההגנה על גופו, שלומו, וקניינו של הציבור, כמו גם על תחושת הביטחון האישי במרחב הציבורי.",גזר דין
36,ME-22-09-24257-671,"זאת בשל הפוטנציאל הקטלני הטמון בהחזקת נשק בלתי חוקי, כולל בקבוקי תבערה, אשר זמינותם אף מעודדת את השימוש בהם.",גזר דין
37,ME-22-09-24257-671,לעניין זה כבר נקבע:,גזר דין
38,ME-22-09-24257-671,הנסיבות הקשורות בביצוע העבירה,גזר דין
39,ME-22-09-24257-671,"לא יכול להיות חולק באשר לחומרת מעשיו של הנאשם, אשר ייצר מספר רב של בקבוקי תבערה והחזיק אותם בביתו, כשהם זמינים לשימוש מיידי.",גזר דין
40,ME-22-09-24257-671,"בשים לב להכנה המדוקדקת ולכמות בקבוקי התבערה שנתפסו בביתו של הנאשם, חזקה כי אלו יוצרו על מנת לעשות בהם שימוש, ולא ניתן לקבל את טענת הנאשם, לפיה לא התכוון לעשות עם בקבוקי התבערה שייצר דבר.",גזר דין
41,ME-22-09-24257-671,"אשר לנזק שנגרם או צפוי היה להיגרם מביצוע העבירה, הרי שבפועל, מקום בו בקבוקי התבערה נתפסו בטרם נעשה בהם שימוש, לא נגרם כל נזק קונרקטי.",גזר דין
42,ME-22-09-24257-671,"עם זאת, ושוב, בשים לב לכמות הבקבוקים שנתפסה, ברור כי פוטנציאל הנזק לגוף ולרכוש הינו גבוה, כאשר עסקינן בנשק אשר השימוש בו עלול לגרום לפגיעה קשה בגוף וברכוש.",גזר דין
43,ME-22-09-24257-671,"בפסיקה שניתנה לאחרונה, עמד בית המשפט העליון על מצב החירום בו מצויה מדינת ישראל בכל הקשור לעבירות בנשק, אשר מחייב החמרה בענישה המוטלת על המורשעים בהן:",גזר דין
44,ME-22-09-24257-671,"באופן ספציפי, אף נקבע כי עבירות נשק שעניינן בקבוקי תבערה, מחייבות ענישה מחמירה:",גזר דין
45,ME-22-09-24257-671,"על רקע המגמה להחמיר בעונשם של מבצעי עבירות נשק, נכנס לתוקף ביום 8.12.2021 תיקון 140 לחוק העונשין, החל בעניינינו, הקובע עונש מזערי שלא יפחת מרבע העונש המרבי שנקבע בצד העבירה הספציפית.",גזר דין
46,ME-22-09-24257-671,"בנסיבות העניין, תוך בחינת הערכים החברתיים המוגנים שנפגעו מהעבירה שביצע הנאשם ומידת הפגיעה בהם, בחינת הנסיבות הקשורות בביצוע העבירה ומדיניות הענישה הנהוגה, סבור אני כי מתחם העונש ההולם במקרה דנן נע בין 24 ל- 48 חודשי מאסר בפועל, לצד ענישה נלווית הכוללת מאסר מתונה וקנס.",גזר דין
47,ME-22-09-24257-671,קביעת העונש בתוך המתחם,גזר דין
48,ME-22-09-24257-671,"קביעת עונשו של נאשם תיעשה בתוך המתחם, אלא אם כן ישנן נסיבות המצדיקות סטייה ממנו.",גזר דין
49,ME-22-09-24257-671,"במקרה דנן, כלל לא התבקש תסקיר של שירות המבחן, אשר יבחן אפשרויות שיקום בעניינו של הנאשם.",גזר דין
50,ME-22-09-24257-671,בהתאם מצאתי שיש לגזור את עונשו של הנאשם בתוך מתחם העונש ההולם שנקבע.,גזר דין
51,ME-22-09-24257-671,העונש הראוי לנאשם נקבע על פי הנסיבות שאינן קשורות בביצוע העבירות.,גזר דין
52,ME-22-09-24257-671,"בהקשר זה, על בית המשפט לבחון בין היתר, את נתוניו האישיים של הנאשם, מידת הפגיעה של העונש בנאשם, לרבות בשל גילו, הפגיעה של העונש במשפחתו של הנאשם, עברו הפלילי וכיוצ""ב.",גזר דין
53,ME-22-09-24257-671,לזכותו של הנאשם ניתן לציין כי הוא הודה בביצוע העבירה בשלב מוקדם וחסך מזמנו של בית המשפט.,גזר דין
54,ME-22-09-24257-671,"מהודאתו של נאשם נודעת, על דרך הכלל, גם קבלת הדין, ובחובה היא טומנת קבלת אחריות למעשים והבעת חרטה עליהם.",גזר דין
55,ME-22-09-24257-671,"מנגד, לחובתו של הנאשם 3 הרשעות קודמות, מהשנים 2018-2022, בעבירות של תקיפה הגורמת חבלה ממש, תקיפה הגורמת חבלה ממש- בן זוג, נסיון לתקיפה סתם, היזק לרכוש במזיד ואיומים.",גזר דין
56,ME-22-09-24257-671,"בגין הרשעות אלו, אף הוטלו על הנאשם שני מאסרים בפועל, בני 8 ו- 11 חודשים.",גזר דין
57,ME-22-09-24257-671,"אכן, כפי שציין בא-כוח הנאשם, הרשעותיו הקודמות של הנאשם לא היו בעבירות נשק או סמים כפי המקרה דנן.",גזר דין
58,ME-22-09-24257-671,"ואולם, עברו הפלילי העדכני של הנאשם מלמד בבירור שאין עסקינן באדם נורמטיבי ללא דפוסים עבריניים, אשר העבירות בגינן הורשע אינן מייצגות את אורחות חייו.",גזר דין
59,ME-22-09-24257-671,"זאת ועוד, מאסרו האחרון של הנאשם למשך 11 חודשים הוטל ביום 17.01.2022 בגין עבירות שביצע הנאשם בחודש אוקטובר 2021 כך שהעבירות מושא האישום כאן בוצעו תקופה קצרה ביותר לאחר שחרורו של הנאשם ממאסרו האחרון, דבר המחייב החמרה בעונשו של הנאשם לצורך הרתעה.",גזר דין
60,ME-22-09-24257-671,"משקל מסוים מצאתי לתת לנסיבות חייו הקשות של הנאשם, כפי שפורטו על ידי בא-כוחו, כמו גם לתקופה הממושכת בה שוהה הנאשם במעצר מאחורי סורג ובריח.",גזר דין
61,ME-22-09-24257-671,"לאור המפורט לעיל, סבור אני כי נכון יהא לקבוע את מיקום עונשו של הנאשם בחלק האמצעי של מתחם העונש ההולם.",גזר דין
62,ME-22-09-24257-671,עוד ראוי להשית על הנאשם מאסר מותנה וקנס כספי.,גזר דין
63,ME-22-09-24257-671,"נוכח כל האמור לעיל, אני גוזר על הנאשם את העונשים הבאים:",גזר דין
64,ME-22-09-24257-671,"אני מטיל על הנאשם מאסר בפועל של 36 חודשים, החל מיום מעצרו- 1.9.2022.",גזר דין
65,ME-22-09-24257-671,"אני מטיל על הנאשם מאסר על תנאי של 12 חודשים, למשך 3 שנים, שלא יעבור כל עבירת נשק מסוג פשע.",גזר דין
66,ME-22-09-24257-671,"אני מטיל על הנאשם מאסר על תנאי של 6 חודשים, למשך 3 שנים, שלא יעבור על עבירה של החזקת סם מסוכן לצריכה עצמית או כל עבירת נשק מסוג עוון.",גזר דין
67,ME-22-09-24257-671,"אני מטיל על הנאשם קנס בסך 3,000 ₪ או 30 ימי מאסר תמורתו.",גזר דין
68,ME-22-09-24257-671,הקנס ישולם תוך 6 חודשים.,גזר דין
69,ME-22-09-24257-671,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",גזר דין
70,ME-22-09-24257-671,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזר דין
71,ME-22-09-24257-671,"בכרטיס אשראי – באתר המקוון של רשות האכיפה והגבייה, www.eca.gov.il",גזר דין
72,ME-22-09-24257-671,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,גזר דין
73,ME-22-09-24257-671,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזר דין
74,ME-22-09-24257-671,זכות ערעור תוך 45 יום מהיום לבית המשפט העליון.,גזר דין
75,ME-22-09-24257-671,"54678313ניתן היום,  ג' תמוז תשפ""ג, 22 יוני 2023, במעמד הצדדים.",גזר דין
