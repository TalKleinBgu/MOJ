,verdict,text,part
0,SH-18-06-60525-364,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
1,SH-18-06-60525-364,"הנאשם הורשע על פי הודאתו בעובדות כתב האישום המתוקן, בעבירה של החזקת סם שלא לצריכה עצמית, לפי סעיפים 7(א) ו- 7(ג) רישא לפקודת הסמים המסוכנים, (נוסח חדש), תשל""ג- 1971 (להלן: ""הפקודה"").",מבוא:
2,SH-18-06-60525-364,בין הצדדים לא הייתה הסכמה עונשית אך התביעה הגבילה עצמה לעונש שירוצה על דרך עבודות השירות.,מבוא:
3,SH-18-06-60525-364,"על- פי המתואר בעובדות כתב האישום, בתאריך 17.06.18 בשעה 23:33 ברחוב הרכס 71 מעלה אדומים (להלן: המקום) החזיק הנאשם ברכבו, מסוג יונדאי נושא לוחית רישוי  7888160 (להלן: הרכב) סם מסוכן מסוג קנבוס במשקל כולל 262.83 גרם נטו , שלא לצריכתו העצמית בלבד.",מבוא:
4,SH-18-06-60525-364,"באותן נסיבות, החזיק הנאשם במכשיר לגריסת סם ברכבו.",מבוא:
5,SH-18-06-60525-364,"בנוסף, בחיפוש שנערך על גופו של נתפס סכום כסף בסך של 6950 ₪.",מבוא:
6,SH-18-06-60525-364,בעניינו של הנאשם הוגשו שלושה תסקירים אביא מתוכנם בתמצית.,תסקיר שרות המבחן: 
7,SH-18-06-60525-364,"בתסקיר מבחן מיום 06.01.2019 צוין, כי הנאשם הינו רווק כבן 26 המתגורר בבית אביו ועובד כברמן בתל אביב.",תסקיר שרות המבחן: 
8,SH-18-06-60525-364,"בתסקיר פירוט אודות הרקע המשפחתי בו גדל הנאשם, מערכת יחסיו עם הוריו הגרושים ואחיו.",תסקיר שרות המבחן: 
9,SH-18-06-60525-364,הנאשם השלים 12 שנות לימוד ולו תעודת בגרות וכן תעודה מקצועית בתחום החשמל.,תסקיר שרות המבחן: 
10,SH-18-06-60525-364,הנאשם גויס לשרות צבאי והשלים שרות צבאי מלא.,תסקיר שרות המבחן: 
11,SH-18-06-60525-364,עם שחרורו עבד משך כשלוש שנים בתחום המכירות ובהמשך יצא לטיול ארוך בדרום אמריקה.,תסקיר שרות המבחן: 
12,SH-18-06-60525-364,מאז חזרתו השתלב בתעסוקה בתחום המכירות והמסעדנות.,תסקיר שרות המבחן: 
13,SH-18-06-60525-364,"להתרשמות שרות המבחן, הנאשם פיתח , תוך שהוא מצמתם מחומרת מצבו והשלכותיו.",תסקיר שרות המבחן: 
14,SH-18-06-60525-364,"באחת מבדיקות השתן שמסר מצאו שרידי קאנביס, לבדיקות נוספות אליהן זומן לא התייצב.",תסקיר שרות המבחן: 
15,SH-18-06-60525-364,"על פיהם הנאשם מגלה אמביוולנטיות ביחס שרות המבחן   לקבלת סיוע וטיפול ומתקשה לעמוד בדרישות הקשר עמם, ובנסיבות אלו העלה שרות המבחן ספק ביחס לצו הפיקוח שניתן במסגרת הליכי המעצר בתיק דנן.",תסקיר שרות המבחן: 
16,SH-18-06-60525-364,"בהתייחס לעבירה מסר הנאשם, כי רכש את הסם לצריכתו העצמית.",תסקיר שרות המבחן: 
17,SH-18-06-60525-364,את הכמות הגדולה שנתפסה אצלו הסביר בצורך גובר מצדו לשימוש בסם.,תסקיר שרות המבחן: 
18,SH-18-06-60525-364,"על אף זאת, שלל הנאשם נזקקות טיפולית.",תסקיר שרות המבחן: 
19,SH-18-06-60525-364,"בבחינת גורמי הסיכון ציין שרות המבחן את הרקע בו צמח הנאשם, אורח חיים בלתי יציב, משברים אותם חווה בצעירותו שטרם עובדו, וקושי לפתח תחושת אמון בגורמי טיפול ודמויות משמעותיות.",תסקיר שרות המבחן: 
20,SH-18-06-60525-364,"בנוסף, פיתח הנאשם דפוסים התמכורתיים לסמים והתנגדותו לקבלת טיפול.",תסקיר שרות המבחן: 
21,SH-18-06-60525-364,"בהתייחס לגורמי הסיכוי, ציין שרות המבחן, כי הנאשם הינו צעיר נעדר עבר פלילי, בעל כוחות וכישורים לתפקוד תקין, ואין הוא מתרשם כי לנאשם דפוסי פעולה עבריינים.",תסקיר שרות המבחן: 
22,SH-18-06-60525-364,"נוכח זאת, ציין שרות המבחן שככל ובית המשפט יראה ליתן לנאשם הזדמנות נוספת לשיתוף פעולה, יעמיק שרות המבחן את האבחון בעניינו של הנאשם.",תסקיר שרות המבחן: 
23,SH-18-06-60525-364,"בתסקיר מיום 01.04.2019 צוין כי הנאשם עבר לאחרונה להתגורר בתל אביב, והחל לעבוד בחברה לשיווק ומכירת ירקות.",תסקיר שרות המבחן: 
24,SH-18-06-60525-364,הנאשם ציין כי היה שרוי במצב נפשי ירוד כאשר המשיך לצרוך סמים מסוג קנאביס.,תסקיר שרות המבחן: 
25,SH-18-06-60525-364,בבדיקת שתן אותה מסר נמצאו שרידי סם מסוג קנאביס.,תסקיר שרות המבחן: 
26,SH-18-06-60525-364,"בעיתוי זה, הביע הנאשם רצון ונזקקות להשתלב בתהליך טיפולי בתחום ההתמכרויות, ובהתאם הופנה לראיון התאמה.",תסקיר שרות המבחן: 
27,SH-18-06-60525-364,"נוכח זאת, ביקש שרות המבחן לדחות את הדיון בשלושה חודשים לצורך עריכת ניסיון טיפולי עמו.",תסקיר שרות המבחן: 
28,SH-18-06-60525-364,"בתסקיר מיום 14.07.2019 נמסר כי הנאשם מסר מספר בדיקות שתן, ובמרביתם נמצאו שרידי קנאביס, למעט בדיקה אחת, ומחודש יוני 2019 נעדר מלמסור בדיקות נוספות.",תסקיר שרות המבחן: 
29,SH-18-06-60525-364,"הנאשם ציין בפני שרות המבחן כי יתקשה להשתלב בטיפול ביחידה לטיפול בהתמכרויות נוכח מחויבויות אחרות, כשבמקביל דווח לשרות המבחן, כי במסגרת האבחון, מסר הנאשם כי אינו תופס עצמו כמכור או כמי שזקוק להתערבות טיפולית.",תסקיר שרות המבחן: 
30,SH-18-06-60525-364,"נוכח זאת, אין שרות המבחן בא בהמלצה בעניינו של הנאשם, ואין הוא ממליץ על ביטול ההרשעה.",תסקיר שרות המבחן: 
31,SH-18-06-60525-364,ביום 27.10.19 נמסרה הודעת הממונה על עבודות השירות לפיה הנאשם כשיר לבצע את העונש במסגרתם.,תסקיר שרות המבחן: 
32,SH-18-06-60525-364,"מכתב המלצה מיום 01.07.2019 מאת מר דניאל רובין, מנהל קהילת יזמים ""שוקיט"", שהינה חברת סטארט-אפ המעודדת יזמים צעירים לפתח עסקים עצמאיים וללותם בהקמת עסק עצמאי.",ראיות ההגנה לעונש:
33,SH-18-06-60525-364,להתרשמותו הנאשם מגלה רצון ומוטיבציה להצליח במסגרת זו והוא משקיע את מרבית זמנו בניסיון להתפתח ולהתקדם.,ראיות ההגנה לעונש:
34,SH-18-06-60525-364,"צוין, כי היעדרותו מהעבודה יכול ותוביל לחיפוש אחר יזם אחר, ואף נדרשת תעודת יושר לצורך קבלה לעבודה במסגרתם, אף שהנאשם הוחרג בעניין זה.",ראיות ההגנה לעונש:
35,SH-18-06-60525-364,המאשימה ציינה כי הנאשם הינו יליד 92 נעדר עבר פלילי.,תמצית טיעוני הצדדים:
36,SH-18-06-60525-364,בהתייחס לנסיבות ביצוע העבירה הפנתה המאשימה לכמות הסם שנתפסה וכן לסכומי הכסף הגבוהים שנתפסו ברשותו של הנאשם.,תמצית טיעוני הצדדים:
37,SH-18-06-60525-364,"הוסף, כי במעשיו פגע הנאשם בערכים חברתיים הנוגעים בשלום הציבור ובשלטון החוק.",תמצית טיעוני הצדדים:
38,SH-18-06-60525-364,"בהתייחס לתסקיר המבחן צוין כי הוא נעדר המלצה בעניינו של הנאשם, בהעדר שיתוף פעולה מצדו והמשך צריכת סם.",תמצית טיעוני הצדדים:
39,SH-18-06-60525-364,"נוכח זאת, ביקשה המאשימה לקבוע את מתחם הענישה החל מ- 6 חודשי מאסר ועד שנים עשר חודשים, ולהטיל על הנאשם עונש מאסר למשך 6 חודשים שירוצה על דרך עבודות השירות לצד ענישה נלווית.",תמצית טיעוני הצדדים:
40,SH-18-06-60525-364,"ב""כ הנאשם ציינה כי על רקע תוכנו של התסקיר אין היא מבקשת לבטל את הרשעתו של הנאשם.",תמצית טיעוני הצדדים:
41,SH-18-06-60525-364,"עם זאת ביקשה שלא למצות עמו את הדין ולהסתפק בהטלת צו של""צ לצד ענישה מותנית.",תמצית טיעוני הצדדים:
42,SH-18-06-60525-364,לחילופין עתרה להטלת עונש מאסר שירוצה על דרך עבודות השירות לתקופה שבין חודש ועד שלושה חודשים.,תמצית טיעוני הצדדים:
43,SH-18-06-60525-364,"בדרך זו, כך ציינה, לא תיפגע השתלבותו בחברת הסטרטאפ בה הוא מועסק כ-7 חודשים.",תמצית טיעוני הצדדים:
44,SH-18-06-60525-364,"בהיבט זה ביקשה ההגנה לקחת בחשבון גם את חלוף הזמן מעת ביצוע העבירה, העדר עבר פלילי, כמות הסם שנתפסה והתיקון שנעשה בכתב האישום, גילו הצעיר של הנאשם בעת ביצוע העבירה, ונסיבותיו האישיות הקשות כמפורט בתסקיר המבחן.",תמצית טיעוני הצדדים:
45,SH-18-06-60525-364,הנאשם בסיום הביע חרטה על מעשיו וביקש שלא לפגוע במקום עבודתו אליה התקבל מתוך 200 מועמדים.,תמצית טיעוני הצדדים:
46,SH-18-06-60525-364,"על פיו זוהי ""עבודת חיי"" ואת מירב זמנו ומרצו מקדיש הנאשם לכך.",תמצית טיעוני הצדדים:
47,SH-18-06-60525-364,"קביעת מתחם העונש ההולם למעשה העבירה שביצע הנאשם נעשית בהתאם לעקרון המנחה בענישה , שהינו קיומו של יחס הולם בין חומרת מעשה העבירה בנסיבותיה ומידת אשמו של הנאשם, לבין סוג ומידת העונש המוטל עליו.",דיון מתחם העונש  ההולם:
48,SH-18-06-60525-364,"לשם קביעת מתחם העונש, בהתאם לעקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון מתחם העונש  ההולם:
49,SH-18-06-60525-364,"במקרה דנן, הערך החברתי אשר נפגע הינו הגנה על שלום הציבור מפני פגיעתם הקשה של סמים מסוכנים.",דיון מתחם העונש  ההולם:
50,SH-18-06-60525-364,"בקביעת מתחם העונש ההולם יש להביא בחשבון גם את הנתונים הבאים: המדובר בסם מסוג קנבוס שאינו נמנה על קבוצת הסמים ""הקשים"" הנאשם החזיק סם מסוכן מסוג קנבוס במשקל כולל של 262.83 גרם נטו שלא לצריכתו העצמית.",דיון מתחם העונש  ההולם:
51,SH-18-06-60525-364,"בהתאם לפסיקה הנוהגת, ניתן לקבוע כי מתחם העונש ההולם בגין העבירה אותה ביצע הנאשם, הינו החל ממאסר על תנאי וצו של""צ לצד ענישה נלווית ועד 8 חודשי מאסר.",דיון מתחם העונש  ההולם:
52,SH-18-06-60525-364,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה (סעיף 40 יא').",גזירת העונש המתאים לנאשם:
53,SH-18-06-60525-364,"במסגרת זו מן הראוי לתת את הדעת לנסיבות הבאות: הנאשם כבן 27, רווק, הודה בבית המשפט בעבירות שיוחסו לו והוא נעדר עבר פלילי.",גזירת העונש המתאים לנאשם:
54,SH-18-06-60525-364,"הבאתי בחשבון גם את העובדה שחרף קשייו בצעירותו, חוסר במענה רגשי וגירושי הוריו סיים הנאשם את לימודיו, התגייס לשירות צבאי מלא אותו סיים בהצלחה.",גזירת העונש המתאים לנאשם:
55,SH-18-06-60525-364,"אוסיף, כי על אף תוכנו של תסקיר המבחן, והעדר המלצה, יש להביא בחשבון את התרשמות גורמי המקצוע לכך שאין המדובר במי שלו קווים עברייניים.",גזירת העונש המתאים לנאשם:
56,SH-18-06-60525-364,בנוסף יש לתת משקל נכבד לכך שהנאשם מגלה כעת יציבות תעסוקתית (בהתאם למכתב ההמלצה שהוגש).,גזירת העונש המתאים לנאשם:
57,SH-18-06-60525-364,"סבורני, כי בנסיבות אלו יש לקבוע את עונשו של הנאשם באמצעו של המתחם ולהורות על ריצויו בדרך של עבודות שירות, באופן שלא יגדע את סיכוייו לשוב למסגרת התעסוקתית בה הוא משולב כעת.",גזירת העונש המתאים לנאשם:
58,SH-18-06-60525-364,אשר על כן אני גוזר על הנאשם את העונשים הבאים:,גזירת העונש המתאים לנאשם:
59,SH-18-06-60525-364,"מאסר למשך 75 יום אשר ירוצה על דרך עבודות השירות, בהתאם לחוות הדעת שהוגשה על ידי הממונה.",גזירת העונש המתאים לנאשם:
60,SH-18-06-60525-364,הממונה יעדכן את בית המשפט בתוך 30 יום במועד תחילת עבודות חדש.,גזירת העונש המתאים לנאשם:
61,SH-18-06-60525-364,מאסר על תנאי למשך ארבעה חודשים אותו לא ירצה אלא אם יעבור תוך שלוש שנים מהיום עבירה מסוג פשע לפי פקודת הסמים המסוכנים.,גזירת העונש המתאים לנאשם:
62,SH-18-06-60525-364,מאסר על תנאי למשך חודשיים אותו לא ירצה אלא אם יעבור תוך שנתיים מהיום עבירה מסוג עוון לפי פקודת הסמים המסוכנים.,גזירת העונש המתאים לנאשם:
63,SH-18-06-60525-364,התחייבות בסך 3500 ₪ זאת למשך 3 שנים להימנע מביצוע העבירה נשוא כתב האישום.,גזירת העונש המתאים לנאשם:
64,SH-18-06-60525-364,קנס בסך 2000 ₪ אשר ישולם עד ליום 15.3.20.,גזירת העונש המתאים לנאשם:
65,SH-18-06-60525-364,ניתן לקזז הקנס מהכספים שנתפסו ברשות הנאשם והיתרה תחולט לטובת המדינה.,גזירת העונש המתאים לנאשם:
66,SH-18-06-60525-364,זכות ערעור לבית המשפט המחוזי בתוך 45 יום.,גזירת העונש המתאים לנאשם:
67,SH-18-06-60525-364,"54678313ניתן היום,  ה' טבת תש""פ, 02 ינואר 2020, בנוכחות המאשימה הנאשם ובא כוחו.",גזירת העונש המתאים לנאשם:
