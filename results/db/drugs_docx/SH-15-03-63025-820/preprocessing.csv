,verdict,text,part
0,SH-15-03-63025-820,"ב""כ המאשימה עו""ד איתי שמואלי", קובי יעקב רובין ת.ז.  xxxxxxxxxx
1,SH-15-03-63025-820,"הנאשם וב""כ עו""ד שחר חצרוני", קובי יעקב רובין ת.ז.  xxxxxxxxxx
2,SH-15-03-63025-820,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9(א), 10", קובי יעקב רובין ת.ז.  xxxxxxxxxx
3,SH-15-03-63025-820,"חוק העונשין, תשל""ז-1977: סע'  40ב, 40ג(א), 40ג(ב), 400", קובי יעקב רובין ת.ז.  xxxxxxxxxx
4,SH-15-03-63025-820,"הנאשם שבפניי הודה, במסגרת הסדר טיעון, בעובדות כתב אישום מתוקן, והורשע על פי הודייתו בעבירות של:",גזר דין
5,SH-15-03-63025-820,"גידול סם מסוכן, עבירה לפי סעיף 6 לפקודת הסמים המסוכנים [נוסח חדש], התשל""ג- 1973 (להלן: ""פקודת הסמים"");",גזר דין
6,SH-15-03-63025-820,"החזקת סם מסוכן לצריכה עצמית, עבירה לפי סעיף 7(א) + (ג) סיפא לפקודת הסמים;",גזר דין
7,SH-15-03-63025-820,"החזקת כלים להכנת סם, עבירה לפי סעיף 10 רישא לפקודת הסמים;",גזר דין
8,SH-15-03-63025-820,"החזקת חצרים לעישון או הכנת סמים, עבירה לפי סעיף 9(א) לפקודת הסמים;",גזר דין
9,SH-15-03-63025-820,"נטילת חשמל בגניבה, עבירה לפי סעיף 400 לחוק העונשין, התשל""ז- 1977 (להלן: ""חוק העונשין"").",גזר דין
10,SH-15-03-63025-820,"מהחלק הכללי לכתב האישום המתוקן, עולה כי כשבועיים עובר ליום 23.6.14 ועד ליום 24.3.15 (להלן: ""תקופת השכירות"") שכר הנאשם דירה ברחוב בנימין פיין 2 בראשון לציון (להלן: ""הדירה"") בתמורה לסך של 3,600 ₪ לחודש.",גזר דין
11,SH-15-03-63025-820,"על פי עובדות כתב האישום המתוקן, במהלך תקופת השכירות גידל הנאשם בשניים מחדרי הדירה ובסלון כ-162 שתילי קנבוס במשקל כולל של כ-22.2 ק""ג נטו.",גזר דין
12,SH-15-03-63025-820,"לצורך הגידול התקין הנאשם והחזיק בדירה במערכת קירור ותאורה, אוהל, חומרי דישון, אדניות וקופסאות פלסטיק.",גזר דין
13,SH-15-03-63025-820,"כשלושה חודשים עובר ליום 24.3.15, חיבר הנאשם כבל, שחובר באופן שאינו חוקי, ללוח החשמל המצוי מחוץ לדירה ובאופן הזה צרך חשמל במהלך אותם 3 חודשים מבלי ששילם תמורתו.",גזר דין
14,SH-15-03-63025-820,"בנוסף, החזיק הנאשם בביתו שברחוב טירת צבי 9 בראשון לציון, בסם מסוכן מסוג קנבוס במשקל 0.1831 גרם נטו.",גזר דין
15,SH-15-03-63025-820,"בהתאם להסדר הטיעון שגובש בין הצדדים, הנאשם הודה, הורשע על פי הודייתו ונשלח לקבלת תסקיר שירות המבחן טרם הטיעונים לעונש.",גזר דין
16,SH-15-03-63025-820,"אשר לעונש, במסגרת הסדר הטיעון הוסכם בין הצדדים כי התביעה תעתור לעונש מאסר בן 18 חודשים לצד ענישה נלווית בעוד ההגנה תהא חופשית בטיעוניה.",גזר דין
17,SH-15-03-63025-820,"מתסקיר שירות המבחן מיום 1.11.16 עולה כי הנאשם כבן 34, רווק, המתגורר בבית אמו בראשון לציון, ומזה 5 חודשים עובד כאחראי תפעול, מכירות, שיווק ומתן שירות בחברה לבישום חללים.",תסקיר שירות המבחן
18,SH-15-03-63025-820,"הנאשם נעדר הרשעות קודמות, וזו לו הסתבכותו הראשונה והיחידה עם החוק.",תסקיר שירות המבחן
19,SH-15-03-63025-820,"שירות המבחן סוקר בהרחבה את הרקע האישי, המשפחתי והתעסוקתי של הנאשם.",תסקיר שירות המבחן
20,SH-15-03-63025-820,"הנאשם התייתם מאביו בהיותו בן 13, אירוע בעטיו חוותה המשפחה משבר.",תסקיר שירות המבחן
21,SH-15-03-63025-820,"הנאשם סיים 12 שנות לימוד, עם בגרות חלקית, גויס לצה""ל והשלים שירות צבאי מלא.",תסקיר שירות המבחן
22,SH-15-03-63025-820,עם שחרורו מהצבא עבד בעבודות מזדמנות.,תסקיר שירות המבחן
23,SH-15-03-63025-820,בשנת 2005 אובחנה אצל הנאשם מחלה ראומטית ואוטואימונית.,תסקיר שירות המבחן
24,SH-15-03-63025-820,"מאז מטופל אחת לחודש במרפאה הראומטית במרכז הרפואי ""אסף הרופא"", מקבל טיפול ייחודי שניתן רק בבית החולים ונוטל תרופות קבועות מדי יום.",תסקיר שירות המבחן
25,SH-15-03-63025-820,בשירות המבחן תיאר הנאשם התמודדות עם החמרה במחלתו לאורך השנים באופן אשר פגע בתפקודו.,תסקיר שירות המבחן
26,SH-15-03-63025-820,"לדבריו, בשנים האחרונות סובל מכאבים כרוניים ואקוטיים, דלקות חוזרות ונשנות המתבטאות במוגבלות בתנועה, עייפות והפרעות שינה ותיאבון.",תסקיר שירות המבחן
27,SH-15-03-63025-820,מזה כשנה וחצי מוכר הנאשם כנכה וזכאי לקצבת נכות מהמוסד לביטוח לאומי.,תסקיר שירות המבחן
28,SH-15-03-63025-820,"הנאשם הופנה לשירות המבחן, לראשונה, במסגרת הליך המעצר בו היה נתון.",תסקיר שירות המבחן
29,SH-15-03-63025-820,"בראשית תקופת הפיקוח טופל הנאשם על ידי פסיכולוגית פרטית ובהמשך, לאחר ביסוס הקשר עמו, שולב בקבוצה המיועדת לעצורי בית בשירות המבחן.",תסקיר שירות המבחן
30,SH-15-03-63025-820,"שירות המבחן מדווח כי הנאשם הגיע למפגשים באופן סדיר, שיתף פעולה ונראה כי הסתייע בטיפול.",תסקיר שירות המבחן
31,SH-15-03-63025-820,בעקבות זאת הוחלט להאריך את צו פיקוח המעצר ב-6 חודשים נוספים עד לחודש מאי 2016.,תסקיר שירות המבחן
32,SH-15-03-63025-820,כיום הנאשם ממשיך בטיפול פסיכולוגי פרטני.,תסקיר שירות המבחן
33,SH-15-03-63025-820,"משיחה שערך שירות המבחן עם הפסיכולוגית המטפלת ביום 28.9.16, עולה כי הנאשם מתמודד עם קשיים רגשיים ניכרים לאורך השנים אשר תרמו לביצוע העבירות, אך כיום מבין את הבעייתיות בהתנהגותו ומוכן לשאת באחריות לתוצאות מעשיו ולקבל על עצמו ענישה הולמת.",תסקיר שירות המבחן
34,SH-15-03-63025-820,"אשר לעבירות נשוא כתב האישום המתוקן, בשירות המבחן קיבל הנאשם אחריות על ביצוע העבירות וביטא חרטה.",תסקיר שירות המבחן
35,SH-15-03-63025-820,הנאשם הסביר את ניסיון גידול הסם כאמצעי לחיסכון כלכלי בלבד ולשימוש אישי ללא כוונה לסחר עתידי.,תסקיר שירות המבחן
36,SH-15-03-63025-820,"הנאשם מסר כי צריכת הסמים הייתה אמצעי להקל על כאביו, וזאת לאחר שטיפול תרופתי קודם לא סייע בהפחתת הסימפטומים מהם הוא סובל.",תסקיר שירות המבחן
37,SH-15-03-63025-820,"לדבריו, מאז מעצרו בתיק הנוכחי הפסיק השימוש בסם ופעל לצורך הסדרת השימוש בקנאביס רפואי.",תסקיר שירות המבחן
38,SH-15-03-63025-820,לפני מספר חודשים הצליח הנאשם לקבל אישור וכיום רשאי להשתמש באופן חוקי בקנאביס.,תסקיר שירות המבחן
39,SH-15-03-63025-820,"הנאשם שלל  צריכת סמים קודמת לאורך השנים, כמו גם שלל שימוש לרעה או התמכרות ונזקקות לטיפול גמילה.",תסקיר שירות המבחן
40,SH-15-03-63025-820,בדיקות שתן שמסר הנאשם בשירות המבחן לאורך הליך פיקוח המעצר נמצאו נקיות משרידי סם.,תסקיר שירות המבחן
41,SH-15-03-63025-820,"שתי בדיקות שתן נוספות, אותן ביצע הנאשם לאחרונה בשירות המבחן, נמצאו אף הן נקיות משרידי סם.",תסקיר שירות המבחן
42,SH-15-03-63025-820,"בבואו לגבש הערכת סיכון בעניינו של הנאשם מונה שירות המבחן את גורמי הסיכון, ובהם, קשייו הפיזיים והרגשיים, התמודדותו הלקויה וקשייו לפעול להטבה במצבו במסגרת החוק, שהובילו לצריכה ולגידול של סמים תוך קושי בהצבת גבולות פנימיים.",תסקיר שירות המבחן
43,SH-15-03-63025-820,"לצד זאת, מציין שירות המבחן קיומם של גורמים מפחיתי סיכון במצבו של הנאשם, ובהם, העובדה כי עומד לדין לראשונה בחייו כשניכרת השפעתם המרתיעה של ההליכים כנגדו, שיתוף הפעולה והשתלבותו החיובית בטיפול, היעדר אינדיקציה לשימוש בסמים בעת הנוכחית והעובדה כי אינו מאופיין בקווי אישיות שוליים מבוססים.",תסקיר שירות המבחן
44,SH-15-03-63025-820,"מכל האמור, ובשים לב להיותו של הנאשם במסלול חיובי המצביע על תפקוד ויציבות, סבור שירות המבחן כי עונש מאסר בפועל עלול לגרום להידרדרות רגשית ותפקודית.",תסקיר שירות המבחן
45,SH-15-03-63025-820,עוד סבור שירות המבחן כי הנאשם יתקשה בריצוי עבודות שירות לאור מצבו הבריאותי.,תסקיר שירות המבחן
46,SH-15-03-63025-820,"משכך, בא שירות המבחן בהמלצה לענישה שיקומית בדמות צו של""צ בהיקף 250 שעות וצו מבחן למשך שנה וחצי במסגרתו ימסור הנאשם בדיקות שתן מעקביות בשירות המבחן.",תסקיר שירות המבחן
47,SH-15-03-63025-820,"כמו כן, שירות המבחן יפקח על המשך טיפול פסיכולוגי במטרה לבחון את התייצבותו הרגשית והתפקודית ומניעת הסיכון להישנות עבירות.",תסקיר שירות המבחן
48,SH-15-03-63025-820,"במסגרת טיעוניה לעונש, הגישה המאשימה לבית המשפט את המסמכים הבאים:",ראיות המאשימה
49,SH-15-03-63025-820,"חוות דעת מומחה שעניינה חקירת דליקה, שנערכה ע""י מדור חקירת דליקות שירותי כבאות והצלה ראשל""צ (ת/1).",ראיות המאשימה
50,SH-15-03-63025-820,"מחוות הדעת עולה כי בדירה בה גודלו הסמים פרצה ביום 24.3.15 שריפה, זאת שעה שהמזגן שהותקן בחדר הגידול עבד ללא הפסקה עד אשר נגרם כשל חשמלי בכרטיס האלקטרוני שגרם לפרוץ השריפה.",ראיות המאשימה
51,SH-15-03-63025-820,"מסמך מאת חברת החשמל בצירוף תמונות מהם עולה כי בבדיקת הדירה נמצאה גניבת חשמל, שהתאפשרה בעקבות חיבור כבל פיראטי שעקף את המונה והזין את המעבדה (ת/2).",ראיות המאשימה
52,SH-15-03-63025-820,לוח צילומים של הדירה ובו תמונות של מעבדת הסמים אשר נחשפה בדירה (ת/3).,ראיות המאשימה
53,SH-15-03-63025-820,"במסגרת טיעוני ההגנה לעונש, העיד המומחה ד""ר נועם צ'כנובסקי, ד""ר למדעי הצמח וחוקר קנאביס רפואי, שערך חוות דעת מומחה (נ/1), לאחר שבדק את הסם שנתפס.",ראיות ההגנה
54,SH-15-03-63025-820,"חוות הדעת נערכה במטרה לקבוע את משקל החומר המשמש כסם מתוך כלל המשקל של צמחי הקנאביס שנתפסו בחזקת הנאשם, זאת בניסיון לתמוך ולאשש את גרסת הנאשם לפיה גידל את הסם לצורך צריכתו העצמית.",ראיות ההגנה
55,SH-15-03-63025-820,על סמך בדיקתו זו קבע המומחה את הממצאים הבאים:,ראיות ההגנה
56,SH-15-03-63025-820,"משקל החומר הצמחי התפוס בידי המאשימה במועד בדיקתו אותו (10.3.16) היה כ- 2.974 ק""ג.",ראיות ההגנה
57,SH-15-03-63025-820,"במהלך השנה שחלפה ממועד התפיסה (24.3.15) ועד למועד הבדיקה (10.3.16), איבדו הצמחים כ-86% ממשקלם כתוצאה מאיבוד מים.",ראיות ההגנה
58,SH-15-03-63025-820,"רובו הגדול של החומר הצמחי (ענפים, עלים וחלקי צמח שאינם פרחים) אינו מכיל חומר פעיל.",ראיות ההגנה
59,SH-15-03-63025-820,החומר הפעיל המשמש בתור סם מרוכז ברובו בפרח של צמח הנקבה.,ראיות ההגנה
60,SH-15-03-63025-820,"מתוך כלל החומר הצמחי שנתפס, משקל החומר המשמש לסם שנמצא בפרחים, מוערך בכ- 680 גרם.",ראיות ההגנה
61,SH-15-03-63025-820,"בחישוב חודשי ובהתחשב במחזורי הגידול, משקל הפרחים המוערך שייצר הנאשם בכל חודש נע בין 170 גרם ל-227 גרם בחודש.",ראיות ההגנה
62,SH-15-03-63025-820,"בחקירתו הנגדית אישר ד""ר צ'כנובסקי כי במהלך בדיקתו את החומר הצמחי לא קטף את הפרחים, לא הפרידם מיתר חלקי החומר הצמחי ולא ביצע מדידה ו/או שקילה שלהם במכשיר כלשהו.",ראיות ההגנה
63,SH-15-03-63025-820,"לדבריו, העריך את משקל הפרחים ""בעין"" מתוך התבוננות בהם ואומדן המתבסס על היחס ביניהם לבין שאר חלקי הצמח, זאת שעה שהמשטרה אסרה על הפרדת הפרחים מיתר חלקי הצמח, על מנת שלא לפגוע במוצג.",ראיות ההגנה
64,SH-15-03-63025-820,"עוד הגישה ההגנה לבית המשפט אסופת מסמכים הנוגעת למצבו הבריאותי של הנאשם בעטיו אושר לו לבסוף שימוש בקנאביס רפואי, ואת האישור שניפק לו משרד הבריאות (נ/2).",ראיות ההגנה
65,SH-15-03-63025-820,בטיעוניה עתרה המאשימה כי בית המשפט יאמץ את הרף הגבוה של הסדר הטווחים עליו הסכימו הצדדים וישית על הנאשם עונש מאסר בפועל בן 18 חודשים לצד ענישה נלווית.,טיעוני המאשימה 
66,SH-15-03-63025-820,"ב""כ המאשימה הדגיש בטיעוניו את חומרת מעשיו של הנאשם, תוך שפירט כי מדובר במי אשר גידל במעבדה בדירה ששכר, לצורך הזה בלבד, 162 שתילים פעילים, גדולים ובריאים של סם מסוכן מסוג קנבוס שהניבו יבול במשקל כולל של כ-22.2 ק""ג.",טיעוני המאשימה 
67,SH-15-03-63025-820,"עוד הוסיף, כי אם לא די בכך, התחבר הנאשם באופן פיראטי, באמצעות כבל חשמל שעקף את מונה הדירה, ללוח החשמל, וגנב חשמל משך חודשים, וזאת על מנת להימנע מהעלויות הגבוהות הנובעות מצריכת החשמל הרבה אשר הצריכה המעבדה שהקים.",טיעוני המאשימה 
68,SH-15-03-63025-820,חיבור פיראטי אשר סיכן אותו ואת כל מי שעשוי היה להתקרב לארון החשמל.,טיעוני המאשימה 
69,SH-15-03-63025-820,"ב""כ המאשימה ביקש להדגיש כי דבר קיומה של המעבדה התגלה באופן מקרי בעקבות שריפה שפרצה בדירה, לאחר שכשל חשמלי ארע במזגן שפעל ללא הפסקה בתוך חדר אטום במעבדה.",טיעוני המאשימה 
70,SH-15-03-63025-820,שריפה שהצריכה הגעת כוחות כיבוי אש למקום ואשר בקלות יכלה להתפשט לדירות נוספות בבניין ולהביא לפגיעה קשה ברכוש ובחיי אדם.,טיעוני המאשימה 
71,SH-15-03-63025-820,"עוד ביקש ב""כ המאשימה להדגיש בטיעוניו כי עסקינן במעבדת סמים מקצועית לכל דבר ועניין שהוקמה על ידי הנאשם, בהבדל מגידול מזדמן או מאולתר בחצר של בית.",טיעוני המאשימה 
72,SH-15-03-63025-820,"מעבדה של ממש אשר כללה ציוד ייעודי רב ומגוון, בו הצטייד הנאשם מראש לצורך הקמתה.",טיעוני המאשימה 
73,SH-15-03-63025-820,"לשיטתו, בהתחשב בכמות השתילים, במשקלם, בטיבם, בפוטנציאל הגלום בהם ובאופי המעבדה, אשר נשכרה על ידי הנאשם לשם כך ויוחדה לצורך גידול סמים, יש כדי ללמד על נאשם שהיה חדור מטרה, שכל תשומת לבו, התנהלותו ומשאביו הופנו לגידול הסמים ואחזקת המעבדה.",טיעוני המאשימה 
74,SH-15-03-63025-820,"בכל אלה, לשיטת המאשימה, יש כדי להוות אינדיקציה ברורה למעורבותו העמוקה של הנאשם בעולם הסמים.",טיעוני המאשימה 
75,SH-15-03-63025-820,"ב""כ המאשימה התייחס בהרחבה לחוו""ד שהוגשה מטעם ההגנה לתיק בית המשפט באשר לכמות הסם וריכוז החומר הפעיל ולעדות ד""ר צ'כנובסקי בנוגע אליה.",טיעוני המאשימה 
76,SH-15-03-63025-820,"בראש ובראשונה הפנה את תשומת הלב לעובדה כי חוות דעת זו נערכה במרץ 2016, בעוד חשיפת המעבדה היתה במרץ 2015.",טיעוני המאשימה 
77,SH-15-03-63025-820,"משכך, בנסיבות בהן המוצגים היו ארוזים בשקים נושמים נמשכו באופן טבעי תהליכי הריקבון והנבילה בעלים אשר הובילו לכך שאיבדו למעלה מ-80% מנפחם (כפי שגם אישר בפירוש ד""ר צ'כנובסקי).",טיעוני המאשימה 
78,SH-15-03-63025-820,לשיטת המאשימה ראוי היה בנסיבות הללו כי המומחה יעשה את החישוב המתבקש ויתייחס בקביעת הכמויות למועד תפיסת החומר הצמחי ולא למועד בו נבדק החומר על ידו.,טיעוני המאשימה 
79,SH-15-03-63025-820,"בנוסף טען התובע כי מסקנות חוות-הדעת, לרבות ובעיקר לעניין משקל הסם (החומר הפעיל) מתוך כלל החומר הצמחי, מבוססות על הערכה בעין, הא ותו לא.",טיעוני המאשימה 
80,SH-15-03-63025-820,"ב""כ המאשימה סבור כי ""הערכה בעין"" אינה מהווה כלי מדעי אשר ניתן לבסס עליו ממצאים שבעובדה כלל ועיקר.",טיעוני המאשימה 
81,SH-15-03-63025-820,משכך עתר שלא ליתן לחוות הדעת כל משקל.,טיעוני המאשימה 
82,SH-15-03-63025-820,"אשר לכמות החומר הפעיל, הטעים ב""כ המאשימה כי גם לו נכון היה לקבל את קביעת המומחה אשר העריך את כמות החומר הפעיל בצמחים שנתפסו בכ-679 גרם, הרי שבכל מקרה מדובר בכמות הניתנת לחלוקה למנות רבות של סם, אשר שוויה מוערך בעשרות אלפי שקלים, וממילא גדולה היא פי כ-20 מכמות הסם החודשית שבסופו של יום אושרה לנאשם על ידי משרד הבריאות ועומדת כיום על 40 גרם בחודש.",טיעוני המאשימה 
83,SH-15-03-63025-820,"כך או כך, טען ב""כ המאשימה כי פקודת הסמים, כמו גם הפסיקה הנוהגת, אינה מבחינה בין חלקיו השונים של צמח הסם, וכולם כאחד מהווים חומר האסור בהחזקה.",טיעוני המאשימה 
84,SH-15-03-63025-820,"זאת ועוד, חומרת המעשה אינה נבחנת במשקל הסם בלבד ובוודאי שלא בריכוז החומר הפעיל, אלא במספר השתילים ובכמות החומר הצמחי כולו המלמד על הפוטנציאל הטמון במעשה ועל כוונת העושה.",טיעוני המאשימה 
85,SH-15-03-63025-820,"אשר לנסיבות שאינן קשורות בביצוע העבירות, הפנתה המאשימה לעובדה כי הנאשם, שהינו נעדר עבר פלילי, הודה בכתב אישום מתוקן, נטל אחריות על מעשיו וחסך בזמן שיפוטי יקר.",טיעוני המאשימה 
86,SH-15-03-63025-820,עוד הפנתה למצבו הבריאותי של הנאשם ולעובדה כי בסופו של יום פעל הנאשם לקבלת היתר לשימוש בקנאביס רפואי כדין.,טיעוני המאשימה 
87,SH-15-03-63025-820,"בנוסף, התייחסה המאשימה לאמור בתסקיר שירות המבחן ולממצאיו, אשר לשיטת המאשימה הינם חיוביים בעיקרם.",טיעוני המאשימה 
88,SH-15-03-63025-820,"יחד עם זאת, אשר לממצאי התסקיר, הפנה ב""כ המאשימה לעובדה כי בדיקות שתן שביצע הנאשם בשירות המבחן, הן במהלך תקופת הפיקוח והן בעת האחרונה, נמצאו נקיות משרידי סם.",טיעוני המאשימה 
89,SH-15-03-63025-820,"לדבריו, נתונים אלה מעוררים שאלה, שכן לנאשם הותר השימוש בקנאביס רפואי בתקופה זו, ולדבריו הוא אף עושה בו שימוש לצורך הקלה על מכאוביו.",טיעוני המאשימה 
90,SH-15-03-63025-820,בנסיבות הללו לא ברור כיצד בדיקות השתן בעניינו נמצאו נקיות משרידי סם שעה שהוא אמור לעשות שימוש בסם בהתאם להיתר שניתן לו.,טיעוני המאשימה 
91,SH-15-03-63025-820,"ב""כ המאשימה הסכים כי יש לזקוף את מכלול הנתונים שעניינם הנסיבות שאינן קשורות בביצוע העבירות לזכות הנאשם בגזירת הדין.",טיעוני המאשימה 
92,SH-15-03-63025-820,"יחד עם זאת, סבור ב""כ המאשימה כי חרף הנתונים שיש לזקוף לזכות הנאשם, אין כל הלימה בין חומרת המעשים להמלצות התסקיר.",טיעוני המאשימה 
93,SH-15-03-63025-820,"ב""כ המאשימה סבור כי נוכח חומרת העבירות, הנזק שגרמו ויכלו לגרום, הגידול המקצועי, כמות הסם והשתילים, הרי שאין באותם נתונים, שעניינם מצבו הבריאותי של הנאשם, עברו הנקי והטיפול הפסיכולוגי שהוא עובר, את הכוח הנדרש לשם קבלת המלצות שירות המבחן, בטח ובטח שעה שהענישה המוצעת חורגת ממתחם העונש ההולם בעבירות מסוג זה.",טיעוני המאשימה 
94,SH-15-03-63025-820,"מכל האמור, עתרה המאשימה להעמיד את עונשו של הנאשם על הרף העליון של הסדר הטווחים ולהשית עליו עונש מאסר בפועל בן 18 חודשים לצד ענישה נלווית בדמות מאסר על תנאי, פסילת רישיון הנהיגה בפועל ופסילה על תנאי.",טיעוני המאשימה 
95,SH-15-03-63025-820,בתמיכה לעתירתה זו הגישה המאשימה אסופת פסיקה.,טיעוני המאשימה 
96,SH-15-03-63025-820,"ב""כ הנאשם עתר לאמץ את המלצות שירות המבחן ולהסתפק בעניינו של הנאשם בענישה שיקומית צופה פני עתיד בדמות העמדתו בצו מבחן, לצד ענישה חינוכית קונקרטית בדמות צו של""צ.",טיעוני ההגנה 
97,SH-15-03-63025-820,"ב""כ הנאשם פתח טיעוניו לעונש בציינו כי בענייננו מדובר במקרה חריג בחריגים שעה שעסקינן בנאשם הסובל ממספר מחלות מורכבות בעטיין הותר לו, לאחרונה, להשתמש בקנאביס רפואי.",טיעוני ההגנה 
98,SH-15-03-63025-820,"בהקשר זה הרחיב ופירט, תוך הפניה למסמכים הרפואיים של הנאשם, כי החל משנת 2005 סובל הנאשם מדלקת פרקים קשה בגינה מתמודד הוא עם כאבים כרוניים עזים בפרקים, בגב, בצוואר ובלסתות.",טיעוני ההגנה 
99,SH-15-03-63025-820,"לדבריו, מדובר במחלה חשוכת מרפא אשר כל הטיפולים הרפואיים אותם קיבל הנאשם ועודנו מקבל אינם מסייעים לו ואינם מקלים על מכאוביו.",טיעוני ההגנה 
100,SH-15-03-63025-820,"בנוסף, בחודש מאי 2016 התגלתה אצל הנאשם מחלה במערכת הדם המתבטאת בייצור מוגבר של כדוריות אדומות ותסמיניה כאבי ראש, סחרחורות, קוצר נשימה ועוד, בעטיה נדרש הנאשם לטיפולים קשים הכוללים הקזת דם.",טיעוני ההגנה 
101,SH-15-03-63025-820,"אם לא די בכך, הרי שהנאשם סובל מהתקפי אלרגיה קשים המצריכים הגעה לבית החולים מעת לעת לצורך טיפולים.",טיעוני ההגנה 
102,SH-15-03-63025-820,עקב מצבו הרפואי הקשה של הנאשם הכיר בו המוסד לביטוח לאומי כנכה.,טיעוני ההגנה 
103,SH-15-03-63025-820,"ב""כ הנאשם טען כי המזור היחידי לבעיותיו הרפואיות של הנאשם מצוי בצריכת סם הקנאביס.",טיעוני ההגנה 
104,SH-15-03-63025-820,בהקשר זה הדגיש כי בשים לב למצבו הרפואי הקשה של הנאשם ניתן לו רישיון מטעם משרד הבריאות להשתמש בקנאביס רפואי והכמות שאושרה לו אף הוכפלה לאחרונה מכמות של 20 גרם לכמות של 40 גרם בחודש.,טיעוני ההגנה 
105,SH-15-03-63025-820,"ב""כ הנאשם טען כי בנסיבות הללו ביצוע העבירות מצד הנאשם היה כמעט בבחינת כורח לאור מצבו הרפואי הקשה.",טיעוני ההגנה 
106,SH-15-03-63025-820,"לדבריו, אין המדובר בנרקומן או במי שביקש להפיק רווח מגידול הסמים אלא באדם נורמטיבי אשר על רקע מצבו הבריאותי גידל את הסם לצורך חיסכון בעלויות.",טיעוני ההגנה 
107,SH-15-03-63025-820,"לדבריו, חיזוק לטענתו זו של הנאשם ניתן למצוא הן בגרסתו של הנאשם במשטרה והן בעובדה כי לא נמצאו בדירה או בביתו משקלים, מארזים או סכומי כסף.",טיעוני ההגנה 
108,SH-15-03-63025-820,"ב""כ הנאשם ביקש לאמץ ככתבה וכלשונה את חוות דעת ההגנה בכל הנוגע לכמות החומר המשמש כסם לצריכה מתוך כלל משקל החומר הצמחי, וזאת מבלי לחלוק על הממצאים העובדתיים המפורטים בכתב האישום בו הורשע הנאשם הנוגעים למשקל הסם.",טיעוני ההגנה 
109,SH-15-03-63025-820,"לדבריו, בחוות הדעת יש כדי לתמוך במובהק בטענת הנאשם כי הגידול נעשה לצורכי שימוש עצמי.",טיעוני ההגנה 
110,SH-15-03-63025-820,"אשר לפער במשקל הסם בין חוו""ד מז""פ לבין חוות הדעת מטעם ההגנה, טען כי בכל מקרה על מנת להפיק את הסם לצורך שימוש בו, על הצמחים לעבור תהליך טבעי של ייבוש, כפי שאכן קרה במהלך השנה שחלפה ממועד התפיסה ועד למועד הבדיקה של המומחה מטעם ההגנה.",טיעוני ההגנה 
111,SH-15-03-63025-820,"משכך, אין בחלוף הזמן ובעובדה כי במהלך אותו פרק זמן הצמחים התייבשו כדי לשנות ממסקנות חוות הדעת.",טיעוני ההגנה 
112,SH-15-03-63025-820,"אף אם הצמחים היו נבדקים במועד תפיסתם, גם אז צריך היה לייבשם כדי להגיע לממצא בנוגע לכמות הסם שניתן להפיק מהחומר הצמחי לצורך צריכה.",טיעוני ההגנה 
113,SH-15-03-63025-820,"בהתייחס לעובדה כי חוות הדעת נערכה על סמך מראה עיניים בלבד טען כי אף אם כמויות הסם הנזכרות בחוות דעתו של ד""ר צ'כנובסקי מקורן בהערכה בעין שביצע, ואף אם תיתכן סטיית תקן קלה, עדיין עסקינן בכמות ההולמת צריכה עצמית בנסיבותיו של הנאשם.",טיעוני ההגנה 
114,SH-15-03-63025-820,"אשר לנסיבות שאינן קשורות בביצוע העבירות, הפנה ב""כ הנאשם לתסקיר שירות המבחן וממצאיו.",טיעוני ההגנה 
115,SH-15-03-63025-820,"לדבריו, מדובר בתסקיר יסודי, מעמיק ומפורט שבבסיסו התרשמות שירות המבחן מהנאשם לאורך תקופה של שנה בה היה נתון תחת צו פיקוח מעצר.",טיעוני ההגנה 
116,SH-15-03-63025-820,"מהתסקיר עולה כי הנאשם מצוי בעיצומו של הליך שיקומי ממושך ואפקטיבי, מתמיד בטיפול פסיכולוגי פרטני ונקי מסמים מזה תקופה ארוכה.",טיעוני ההגנה 
117,SH-15-03-63025-820,"לדבריו, בנסיבות הללו יש לאמץ את המלצות שירות המבחן במלואן.",טיעוני ההגנה 
118,SH-15-03-63025-820,"ב""כ הנאשם הדגיש את אורח החיים הנורמטיבי שניהל ומנהל הנאשם, אשר עבד ולמד באופן רציף לאורך השנים, וזאת חרף מצבו הרפואי הקשה והבעיות הבריאותיות מהן הוא סובל.",טיעוני ההגנה 
119,SH-15-03-63025-820,"עוד הדגיש את העובדה כי הנאשם התייתם מאביו בהיותו בן 13 ואמו, המהווה עבורו גורם תמיכה עיקרי, מחלימה בימים אלו מתאונת דרכים שעברה לאחרונה.",טיעוני ההגנה 
120,SH-15-03-63025-820,"אשר למדיניות הענישה הנוהגת, טען ב""כ הנאשם כי הפסיקה מלמדת על ענישה נמוכה מהענישה לה עותרת המאשימה.",טיעוני ההגנה 
121,SH-15-03-63025-820,"הסנגור אבחן את פסקי הדין שהוגשו על ידי התביעה מהמקרה דנן וטען כי נוכח ההבדלים, שעניינם בעיקר נסיבות ביצוע העבירות, המניע להן וטיבו של העושה, אין לגזור גזירה שווה מהפסיקה שהוצגה על ידי המאשימה לענייננו.",טיעוני ההגנה 
122,SH-15-03-63025-820,"ב""כ הנאשם הציג אסופת פסיקה מטעמו, שעניינה עבירות דומות וטען כי סקירת הפסיקה מעלה בבירור כי עניינו של הנאשם מצדיק חריגה לקולא ממתחם העונש ההולם משיקולי שיקום.",טיעוני ההגנה 
123,SH-15-03-63025-820,"לדבריו, העובדה כי הנאשם ביצע את העבירות על רקע מחלותיו הרפואיות ובהמשך הצליח להתמודד עם מכאוביו על ידי קבלת היתר חוקי לצריכת קנאביס רפואי מאת משרד הבריאות, חרף העובדה שמתנהל כנגדו הליך פלילי בעבירות גידול סמים, מעידה על מורכבות מצבו הרפואי ועל נזקקותו הממשית לסם.",טיעוני ההגנה 
124,SH-15-03-63025-820,"לדבריו, בנסיבות בהן מקבל היום הנאשם מענה חוקי ולגיטימי לצורך בסם הרי שאין כל סיכון להישנות עבירות מצדו.",טיעוני ההגנה 
125,SH-15-03-63025-820,"מכל האמור, עתר ב""כ הנאשם להסתפק בעניינו של הנאשם בענישה צופה פני עתיד בדמות צו של""צ לצד העמדת הנאשם בצו מבחן כהמלצת שירות המבחן.",טיעוני ההגנה 
126,SH-15-03-63025-820,הנאשם ניצל את זכות המילה האחרונה.,טיעוני ההגנה 
127,SH-15-03-63025-820,"בדברו האחרון הביע צער, חרטה ובושה על מעשיו.",טיעוני ההגנה 
128,SH-15-03-63025-820,"הנאשם טען כי הוא מתקשה להתבטא בעל פה בפני בית המשפט וביקש להגיש מכתב כתוב בכתב ידו (נ/3), בו פירט אודות מורכבות מצבו הרפואי ומכאוביו, הכיר בטעות שעשה וביקש את רחמי בית המשפט.",טיעוני ההגנה 
129,SH-15-03-63025-820,"כמצוות המחוקק בסעיף 40ג(א) לחוק העונשין, בקביעת מתחם העונש ההולם את מעשי העבירות שביצע הנאשם, ובהתאם לעיקרון המנחה הקבוע בסעיף 40ב לחוק, יש להתחשב בערך החברתי שנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
130,SH-15-03-63025-820,"במקרה דנן, הערך החברתי המוגן אשר נפגע כתוצאה מביצוע עבירות הסם הינו הגנה על הציבור מפני הנזקים החברתיים הישירים והעקיפים אשר נגרמים כתוצאה מסמים מסוכנים לרבות ביצוע עבירות נלוות אשר מבוצעות לעתים כדי לממן את צריכת הסמים, בהיות העיסוק בסם מחולל פשיעה עיקרי.",דיון והכרעה
131,SH-15-03-63025-820,"מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות ע""י עבריינים על רקע השימוש בסמים.",דיון והכרעה
132,SH-15-03-63025-820,הערך החברתי המוגן אשר נפגע כתוצאה מביצוע עבירה של נטילת חשמל בגניבה הינו ההגנה על תשתיות המיועדות לשימוש הציבור וההגנה על שוויון בין הצרכנים.,דיון והכרעה
133,SH-15-03-63025-820,"בחינת מידת הפגיעה בערכים המוגנים בענייננו מובילה למסקנה כי מדובר בפגיעה משמעותית, מוחשית וממשית העולה כדי רף עליון של חומרה, והכל כפי שיפורט להלן.",דיון והכרעה
134,SH-15-03-63025-820,על החומרה שבעבירת גידול סמים בה הורשע הנאשם ניתן ללמוד מהעונש המקסימאלי שקבע המחוקק בצד עבירה זו– 20 שנות מאסר.,דיון והכרעה
135,SH-15-03-63025-820,"עבירת גידול הסם מנויה בסעיף 6 לפקודת הסמים, יחד עם עבירות של ייצור, הכנה והפקת סמים, כאשר הרציונאל העומד מאחורי הסעיף הוא מניעת הכנסת סם חדש ונוסף למעגל הסמים, כשהמחוקק לא ערך הבחנה בין גידול סם לצריכה עצמית וגידול סם שלא לצריכה עצמית, בניגוד להבחנה שערך בין החזקה/שימוש בסם לצריכה עצמית לבין החזקה/שימוש בסם שלא לצריכה עצמית.",דיון והכרעה
136,SH-15-03-63025-820,"בבחינת הנסיבות הקשורות בביצוע העבירות, יש ליתן את הדעת לתכנון שקדם לביצוע העבירות.",דיון והכרעה
137,SH-15-03-63025-820,"בענייננו, הקים הנאשם מעבדת סמים בדירה ששכר וייחד לצורך הזה בעיבורה של עיר בתמורה לתשלום לא מבוטל של 3,600 ₪ בחודש.",דיון והכרעה
138,SH-15-03-63025-820,"הנאשם הסב שניים מחדרי הבית ואת הסלון למעבדת סתרים, והצטייד לצורך כך בציוד ייעודי וכלים שונים, ביניהם מערכת קירור ותאורה, אוהל, חומרי דישון, אדניות וקופסאות פלסטיק – והכל לצורך גידול הסם והכנתו.",דיון והכרעה
139,SH-15-03-63025-820,"בהודעתו במשטרה ציין הנאשם כי רכש את הציוד הייעודי לצורך הקמת המעבדה וגידול הסם תמורת סכום של 5,000 – 10,000 ₪.",דיון והכרעה
140,SH-15-03-63025-820,"הנאשם גידל את הסם משך מספר חודשים עד אשר נתפס, כאשר בדירה לא פחות מ- 162 שתילי קנבוס במשקל כולל של כ-22.2 ק""ג.",דיון והכרעה
141,SH-15-03-63025-820,"מעדות מומחה ההגנה בבית המשפט עולה כי הנאשם ייעד את האוהל בסלון הבית לצורך גידול ""צמחי אם"" שטופלו באופן ייחודי שנועד לגרום להם להצמיח ענפים (ייחורים) אותם ניתן יהיה לשתול ולגדל לצמחים נוספים שיפיקו סם, כך שהגידול והפקת הסם יהיו תמידיים ומחזוריים.",דיון והכרעה
142,SH-15-03-63025-820,"בחקירתו הנגדית השיב המומחה כי יבול בכמות שנתפסה במעבדה (22.2 ק""ג) דורש פרק זמן מינימלי של 7-8 חודשי גידול.",דיון והכרעה
143,SH-15-03-63025-820,"מכלול הנתונים הללו מלמדים כי הגידול היה מקצועי, התנהל משך למעלה מ-7 חודשים, המעבדה ייצרה סמים בכמות גדולה ועתידה הייתה אף להניב יבול נוסף.",דיון והכרעה
144,SH-15-03-63025-820,בהקשר זה אציין כי מעבדת הסמים שהקים הנאשם נתגלתה באקראי בעקבות שריפה שפרצה בדירה.,דיון והכרעה
145,SH-15-03-63025-820,"מחוות דעת שירותי הכבאות וההצלה מיום 29.3.15, עולה כי בשעת ליל מאוחרת פרצה דליקה באחד החדרים ששימש לגידול הסם.",דיון והכרעה
146,SH-15-03-63025-820,"כוחות הכיבוי נאלצו לפרוץ את דלת הדירה, אשר הייתה ריקה מאדם, ובהגיעם למקור הדליקה גילו כי החדר היה סגור בצורה הרמטית, לרבות בסרט הדבקה לאטימה מסביב לחלון ובדלת פלדלת.",דיון והכרעה
147,SH-15-03-63025-820,"עוד עולה מחוות הדעת כי המזגן ששימש לשמירת הטמפרטורה בחדר לטובת הצמחים, עבד ללא הפסקה, בחדר הסגור, וכפי הנראה כתוצאה מהעבודה הממושכת נגרם כשל אלקטרוני באזור הכרטיס האלקטרוני שגרם לשריפה.",דיון והכרעה
148,SH-15-03-63025-820,"כמו כן, לא ניתן להתעלם מהעובדה כי לצורך גידול הסם והתמודדות עם הוצאות החשמל הגבוהות, נטל הנאשם חשמל שלא כדין בכך שהתחבר עם כבל נוסף פיראטי שעקף את מונה החשמל של הדירה והזין את המעבדה, באופן שהמונה לא רשם בצורה מלאה את צריכת החשמל של הדירה.",דיון והכרעה
149,SH-15-03-63025-820,"נטילת החשמל נועדה הן על מנת לחסוך בעלויות גידול הסם והן על מנת למנוע חשיפה של המעבדה נוכח צריכת חשמל מוגברת ולא פרופורציונלית לדירת מגורים, שיש בה כדי לעורר חשד.",דיון והכרעה
150,SH-15-03-63025-820,מדובר במכלול נסיבות המשוות נופך נוסף של חומרה למעשיו של הנאשם.,דיון והכרעה
151,SH-15-03-63025-820,"שכירת הדירה בעבור תשלום חודשי בסך 3,600 ₪ הציוד הייעודי בו השתמש הנאשם לצורך גידול הסם, האופן המקצועי בו טופלו הצמחים והיבול שהופק בסופו של דבר מלמדים כי לא היה מדובר במעידה ספונטנית  או בגידול מזדמן וחובבני אלא בנאשם שהשקיע מחשבה רבה בגידול הסם, כמו גם השקיע כסף לשכירת הדירה ולרכישת הציוד וזמן ומשאבים לטובת הגידול.",דיון והכרעה
152,SH-15-03-63025-820,"ללמדנו, שמדובר היה בעסק של ממש מבחינתו.",דיון והכרעה
153,SH-15-03-63025-820,"נסיבות המקרה – דהיינו הכנת דירת סתרים מאובזרת בכל הדרוש לגידול סמים וכמות השתילים, כמו גם התחברות לארון חשמל באופן פיראטי ומסוכן, גניבת חשמל שיטתית משך חודשים לצורך הזנת המעבדה ושימוש במזגן באופן רציף ורשלני תוך הפגנת אדישות וזלזול להשלכות השימוש המוגבר והחיבור הפיראטי ללוח החשמל – מעידות על חומרתו.",דיון והכרעה
154,SH-15-03-63025-820,"אשר לסיבות שהביאו את הנאשם לביצוע העבירות ויכולתו להבין את המעשים, בשירות המבחן טען הנאשם כי ביצע את העבירות על מנת להקל בכאבים מהם סובל בשל בעיותיו הרפואיות.",דיון והכרעה
155,SH-15-03-63025-820,זאת לאחר שטיפול תרופתי לא סייע לו בהפחתת הכאבים.,דיון והכרעה
156,SH-15-03-63025-820,עוד הוסיף הנאשם כי גידל את הסם כאמצעי לחיסכון כלכלי בלבד.,דיון והכרעה
157,SH-15-03-63025-820,בהקשר זה ייאמר כי כשלעצמי מתקשה אני להלום את הטענה בדבר חיסכון כלכלי.,דיון והכרעה
158,SH-15-03-63025-820,"מפי הנאשם עצמו למדנו כי שכר הדירה החודשי ששילם עמד על סכום של אלפי שקלים, לצד זאת היו עלויות נוספות, לא מבוטלות, הנלוות להחזקת דירה כדוגמת תשלומי ועד בית, תשלום ארנונה וכיוצ""ב.",דיון והכרעה
159,SH-15-03-63025-820,"כמובן שלכך הצטרפו עלויות של ציוד ייעודי שנרכש, חומרי דישון וטיפול בצמחים והוצאות על חשמל ומים.",דיון והכרעה
160,SH-15-03-63025-820,מדובר בהוצאה משמעותית העולה כדי אלפים רבים של שקלים מדי חודש בחודשו.,דיון והכרעה
161,SH-15-03-63025-820,"לא סביר בעיניי כי אדם הזקוק לסם לצורך הקלה על מכאוביו, יפתח ""עסק"" במסגרתו ייאלץ להשקיע אלפי שקלים בחודש, תוך שהוא מסתכן בביצוע עבירות פליליות חמורות, רק מהטעם של חיסכון כלכלי.",דיון והכרעה
162,SH-15-03-63025-820,"תמוהה בעיניי טענת ""החיסכון"" אלא אם כן מדובר בנאשם שצריכת הסם על ידו, לצורך הקלה על מכאוביו, הייתה כה אינטנסיבית באופן שעתידה הייתה לעלות לו אלפי שקלים בחודש.",דיון והכרעה
163,SH-15-03-63025-820,בענייננו לא הובאה שמץ ראיה כי אלו היו פני הדברים.,דיון והכרעה
164,SH-15-03-63025-820,אמנם מהמסמכים הרפואיים שהגיש הנאשם לעיון בית המשפט נמצאה תמיכה לטענתו בדבר המחלות מהן סובל והכאבים אשר הינם מנת חלקו מזה שנים ארוכות ואין חולק על הסבל שהיה ועודנו מנת חלקו.,דיון והכרעה
165,SH-15-03-63025-820,"עם זאת, אין בכך ולו ראשית הצדק לעבירות בהן הורשע הנאשם.",דיון והכרעה
166,SH-15-03-63025-820,"סלולה ופתוחה הייתה הדרך בפני הנאשם, לפנות בבקשה מתאימה למשרד הבריאות לצורך הכרה בו כמי שרשאי לצרוך קנאביס רפואי.",דיון והכרעה
167,SH-15-03-63025-820,"אלא שהנאשם, מטעמיו, בחר שלא לעשות כן, חרף מצבו הרפואי הקשה כטענתו, ותחת זאת, תוך לקיחת החוק לידיו, שכר דירת סתרים והקים מעבדה מאובזרת בה גידל לא פחות מ-162 שתילים במשקל 22.2 ק""ג.",דיון והכרעה
168,SH-15-03-63025-820,"חשוב להדגיש כי עיינתי היטב בכל המסמכים הרפואיים שהוגשו מטעם ההגנה ולא מצאתי כי באיזשהו שלב, קודם לחשיפת המעבדה ומעצרו של הנאשם, עלתה מצד הנאשם בקשה או פנייה לגורם כלשהו לבחינת מתן אישור לצריכת קנאבוס להקלה על מכאוביו.",דיון והכרעה
169,SH-15-03-63025-820,הנאשם פעל להסדרת הרישיון אך ורק לאחר מעצרו והגשת כתב האישום כנגדו.,דיון והכרעה
170,SH-15-03-63025-820,"כשלעצמי סבורני כי כמות השתילים הרבה והגידול המאסיבי והמקצועי במעבדה בדירת סתרים שנשכרה לצורך הזה לאורך חודשים ארוכים, תוך ביצוע עבירות נוספות כגניבת החשמל, מציבים קושי של ממש בפני טענת הנאשם כי גידל את הסם למטרת שימוש עצמי בלבד ומטעמי חיסכון.",דיון והכרעה
171,SH-15-03-63025-820,"יתרה מזאת, העובדה כי הנאשם גידל באוהל הגידול ""צמחי אם"" בוגרים מהם הופקו ייחורים לצורך ייצור שתילים חדשים וגידול מחזורים נוספים (כפי שהעיד על כך מומחה ההגנה), מעידה על נכונותו ומאמציו של הנאשם להגביר את הייצור ולגדל כמות גדולה ככל הניתן.",דיון והכרעה
172,SH-15-03-63025-820,גם בעדות המומחה ובממצאי חוות דעתו (נ/1) אין כדי לתמוך ולאשש את גרסת הנאשם לפיה גידל את הסם לצורך שימוש עצמי בלבד וזאת מהטעמים הבאים:,דיון והכרעה
173,SH-15-03-63025-820,בראש ובראשונה מדובר בחוות דעת שנערכה על בסיס התרשמות ממראה עיניים והערכת משקל על סמך מראה עיניים.,דיון והכרעה
174,SH-15-03-63025-820,"לא ברור איזו ""מומחיות"" נדרשת לצורך הערכת משקל על סמך מראה עיניים, ולא ניתן להעמיד במבחן כלשהו חוות דעת שכזאת, בהיעדר כלים כלשהם לבחינת נכונותה.",דיון והכרעה
175,SH-15-03-63025-820,"לא הובאה שמץ ראיה כי למומחה ההגנה, בהבדל מכל אדם אחר, יש מומחיות בהערכת משקל על סמך מראה עיניים, ולא נשמע כל הסבר מדוע ניתן להתבסס על קביעותיו העובדתיות שמבוססות על הערכה סובייקטיבית על סמך מראה עיניו שלו בלבד.",דיון והכרעה
176,SH-15-03-63025-820,"הדבר נכון שבעתיים שעה שמחוו""ד המומחה עולה כי ככלל משקל הפרחים יכול לנוע בין 1% ל-20% מתוך המשקל הכללי של הצמח, דהיינו יתכנו פערים גדולים מאוד בין צמח לצמח, ולא הוצגה ו/או פורטה בפני בית המשפט מה היתה שיטת העבודה של המומחה עת אמד את משקל הפרחים בכל שק על סמך מראה עיניו, האם אמד צמח צמח, האם מיין את הצמחים בכל שק ואמד לפי קבוצות, האם נערך אומדן כללי של השק???",דיון והכרעה
177,SH-15-03-63025-820,כך שהלכה למעשה לא ניתן להעמיד את חוות הדעת במבחן מדעי כלשהו ולבחון בכלי כלשהו את נכונות ממצאיה.,דיון והכרעה
178,SH-15-03-63025-820,ערה אני לעובדה כי נמנעה מהמומחה האפשרות להפריד את הפרחים מהצמחים ולפיכך נמנעה האפשרות לשקול אותם.,דיון והכרעה
179,SH-15-03-63025-820,"עם זאת, בנסיבות הללו סבורני כי היושרה המקצועית מחייבת כי ייאמר על ידי המומחה כי בהיעדר אפשרות מעשית לשקול את הפרחים, לא ניתן ליתן חוות דעת בנושא אליו התבקש להתייחס, ולמצער לציין עובדה זו במפורש בבחינת גילוי נאות בגוף חוות הדעת.",דיון והכרעה
180,SH-15-03-63025-820,"ביסוס חוות הדעת על יסוד מראה עיניים הוא חסר משמעות, ולא ניתן בנסיבות הללו ליתן לממצאיה כל משקל.",דיון והכרעה
181,SH-15-03-63025-820,"ודוק כי בית המשפט מודע היטב לעובדה כי הכמות בכתב האישום כוללת את כל חלקי הצמח, וכי בפועל נצרכים רק חלקים מסוימים של הפרח.",דיון והכרעה
182,SH-15-03-63025-820,"עם זאת, לא ניתן לקבל את חוו""ד המומחה ככל שהיא נוגעת לכמויות הנקובות בה.",דיון והכרעה
183,SH-15-03-63025-820,"שנית, בדיקת המומחה נערכה בחלוף שנה ממועד חשיפת המעבדה.",דיון והכרעה
184,SH-15-03-63025-820,"בנסיבות הללו ובנסיבות בהן הצמחים עברו תהליך טבעי של ייבוש וריקבון, יש להסביר את הפער במשקל החומר הצמחי שנבדק, כפי שהעיד על כך גם המומחה, שעה שטען כי בנסיבות בהן חלפה שנה ממועד תפיסת החומר ועד לבדיקתו אותו איבוד של 86% מן המשקל הינו סביר.",דיון והכרעה
185,SH-15-03-63025-820,"ב""כ הנאשם טען כי אין משמעות לחלוף הזמן בכל הנוגע למשקל הסם, שכן ממילא כדי לצרוך את הסם יש צורך לייבשו.",דיון והכרעה
186,SH-15-03-63025-820,"אלא שככל הנראה נסתרה מעיני הסנגור העובדה כי מחוות דעת מומחה ההגנה עולה מפורשות כי ""לאחר הקציר של הפרחים יש לייבשם לכדי 20%-30% ממשקלים הטרי"" (ההדגשה שלי – ש.ז).",דיון והכרעה
187,SH-15-03-63025-820,מהמקובץ עולה כי יש גם יש משמעות לעובדה כי הבדיקה נערכה בחלוף שנה.,דיון והכרעה
188,SH-15-03-63025-820,"גם אם נכונה הטענה כי על הפרח לעבור הליך ייבוש לפני צריכתו, מדובר, כך לפי חוות-דעת ההגנה, בייבוש העולה לכדי מקסימום 30% ולא 86%.",דיון והכרעה
189,SH-15-03-63025-820,"למרבה הצער חוות הדעת לא ערכה את ההתאמה המתבקשת והתייחסה לחומר לאחר שאיבד 86% ממשקלו, בעוד שניתן היה לצרוך אותו כבר בשלב בו איבד 20%-30%, ודומני שהדברים ברורים ומדברים בעד עצמם.",דיון והכרעה
190,SH-15-03-63025-820,"בהקשר זה חשוב אף להדגיש כי טענת הנאשם כי גידל את הסם למטרת שימוש עצמי בלבד, לא הייתה חלק מהסדר הטיעון, שבמסגרתו הודה הנאשם בכתב האישום.",דיון והכרעה
191,SH-15-03-63025-820,"כשלעצמי סבורני כי כמות השתילים הרבה והגידול המסיבי במעבדה בחדר סתרים, תוך ביצוע עבירה נילווית של גניבת חשמל והעלויות הכבדות והמשמעותיות של החזקת המעבדה, מציבים קושי של ממש בפני טענת הנאשם בענין זה.",דיון והכרעה
192,SH-15-03-63025-820,כך או אחרת אשוב ואדגיש כי החוק אינו מבדיל בין גידול סם לשימוש עצמי לגידול סם שלא לשימוש עצמי.,דיון והכרעה
193,SH-15-03-63025-820,"אשר לנזק שנגרם וצפוי היה להיגרם כתוצאה מביצוע העבירות, הפסיקה העניפה בעניין זה מדברת על הנזק הנגרם ליחיד ולחברה מעבירות הסמים, נפיצותן, התפשטותן ופגיעתן הרעה, באופן שפעמים רבות אין דרך חזרה מההתמכרות, אשר אף גוררת ביצוע עבירות נוספות לצורך מימון הסם.",דיון והכרעה
194,SH-15-03-63025-820,"מעבר לכך, קיים גם פוטנציאל לנזק בריאותי קשה כתוצאה מהשימוש בסם.",דיון והכרעה
195,SH-15-03-63025-820,פסיקה עקבית של בתי המשפט שבה והבהירה כי פגיעתם של הסמים בחברה אינה נקודתית אלא משתרעת על מרחבים וזמנים נרחבים.,דיון והכרעה
196,SH-15-03-63025-820,"בהקשר זה אציין בנוסף כי חומרת המעשה והנזק אינם נבחנים במשקל הסם בלבד, אלא גם במספר השתילים המלמד על התוכנית העבריינית, על הפוטנציאל שהיה טמון במעשה, גם אם לא הגיע לכלל מימוש סופי, ועל כוונת העושה.",דיון והכרעה
197,SH-15-03-63025-820,"אם לא די בכך, הרי שבענייננו גרם הנאשם אף לנזק ממשי כתוצאה משימושו הרציף והרשלני במזגן בתוך חדר שנאטם על ידו, ללא כל השגחה ומבלי שנכח כלל בדירה, עד אשר פרצה בדירה שריפה שמקורה ביחידה הפנימית של המזגן העילי שהיה בחדר בו נעשה חלק מהגידול.",דיון והכרעה
198,SH-15-03-63025-820,שריפה שהעמידה בסכנה את המבנה כולו על יושביו.,דיון והכרעה
199,SH-15-03-63025-820,"בנוסף, גנב הנאשם חשמל שלא כדין בכך שחיבר כבל פרטי מאחורי לוח המונה.",דיון והכרעה
200,SH-15-03-63025-820,"בכך סיכן הנאשם את העוברים ושבים, לרבות דיירי הבניין, אשר היו חשופים לחיבור חשמל פיראטי וכפועל יוצא מכך אף היו נתונים בסכנת התחשמלות.",דיון והכרעה
201,SH-15-03-63025-820,"מדיניות הענישה הנהוגה בעבירות בהן הורשע הנאשם, מתחשבת בצורך במאבק בנגע הסמים, שהפך לרעה חולה ונפוצה במחוזותינו ובהשפעותיו השליליות על החברה.",דיון והכרעה
202,SH-15-03-63025-820,"עם זאת, מתחמי הענישה העולים מן הפסיקה והעונשים שנגזרים בגדרם נעים במנעד רחב, כאשר משתנים הם בהתאם לנסיבותיו של מקרה ומקרה, בשים לב, בין היתר, ובעיקר לכמות הסם.",דיון והכרעה
203,SH-15-03-63025-820,מדיניות הענישה הנוהגת בעבירות אלו נלמדת מפסקי הדין הבאים:,דיון והכרעה
204,SH-15-03-63025-820,"מכל האמור, סבורני כי מתחם העונש ההולם את העבירות בהן הורשע הנאשם נע בין 10 ל-30 חודשי מאסר בפועל.",דיון והכרעה
205,SH-15-03-63025-820,"במקרה דנן לא קיימים שיקולים אשר מצדיקים סטייה מן המתחם, לחומרא או לקולא.",דיון והכרעה
206,SH-15-03-63025-820,שיקול ההגנה על שלום הציבור הינו ממין העניין אולם אינו מצדיק סטייה מן המתחם לחומרא.,דיון והכרעה
207,SH-15-03-63025-820,"השיקול השיקומי הינו בעל משקל, אך לא עד כדי חריגה מן המתחם.",דיון והכרעה
208,SH-15-03-63025-820,"בגזירת העונש ההולם את מעשי הנאשם שבפניי, יש מקום להתחשב בנסיבותיו האישיות אשר אינן קשורות בביצוע העבירות.",דיון והכרעה
209,SH-15-03-63025-820,במסגרת זו מן הראוי ליתן את הדעת לנסיבות הבאות:,דיון והכרעה
210,SH-15-03-63025-820,"הפגיעה של העונש בנאשם, לרבות בשל גילו; אין ספק כי הטלת עונש קונקרטי בדמות מאסר, יפגע בנאשם ובמשפחתו.",דיון והכרעה
211,SH-15-03-63025-820,"בנסיבות בהן יהא זה מאסרו הראשון של הנאשם, לא יכול להיות חולק כי עונש המאסר יפגע בנאשם באופן ממשי.",דיון והכרעה
212,SH-15-03-63025-820,"הפסיקה ראתה בנתון ""המאסר הראשון"" כנתון ממתן, וברור כי יש לפעול כך אף בענייננו.",דיון והכרעה
213,SH-15-03-63025-820,נטילת האחריות של הנאשם על מעשיו וחזרתו למוטב או מאמציו לחזור למוטב; כאמור הנאשם הודה במסגרת כתב אישום מתוקן.,דיון והכרעה
214,SH-15-03-63025-820,"ככלל הודאתו זו מלמדת קבלת אחריות והפנמת הפסול שבמעשה, כמו גם היה בה כדי חיסכון בזמן שיפוטי יקר.",דיון והכרעה
215,SH-15-03-63025-820,"בנוסף, לזכות הנאשם יש לזקוף את שיתוף הפעולה המלא עם המשטרה והודאתו בהזדמנות הראשונה עת נחקר.",דיון והכרעה
216,SH-15-03-63025-820,שירות המבחן מציין אף הוא בתסקירו כי הנאשם מקבל אחריות מלאה על ביצוע העבירות ומביע חרטה.,דיון והכרעה
217,SH-15-03-63025-820,"עברו הפלילי של הנאשם; הנאשם כבן 35, נעדר עבר פלילי מכל מין וסוג שהוא, ומאז האירוע נשוא כתב האישום לא נפתחו לו תיקים חדשים, נתון המצדיק התחשבות לקולא.",דיון והכרעה
218,SH-15-03-63025-820,"אשר לשיקול השיקומי בעניינו של הנאשם ועל אף הירתמותו של הנאשם להליך טיפולי בדמות מפגשים עם פסיכולוגית, אינני סבורה כי שיקולי השיקום במקרה דנן מצדיקים סטייה בעניינו של הנאשם לקולא ממתחם העונש ההולם.",דיון והכרעה
219,SH-15-03-63025-820,"השיקום במקרה זה אינו יכול לשאת על גבו משקל ההכרעה וזאת בשים לב לחומרת העבירות, לנסיבותיהן, לתכנון שקדם להן ואופן ביצוען, כשכל אלה מחייבים הטלת עונש ראוי.",דיון והכרעה
220,SH-15-03-63025-820,"משכך שיקום אינו בבחינת ""מילת קסם"", שיש בה באופן אוטומטי להצדיק ענישה חריגה ומקלה, גם לא בעידן תיקון 113.",דיון והכרעה
221,SH-15-03-63025-820,"אינני מתעלמת מהאמור בתסקיר שירות המבחן, לפיו הנאשם מצוי בעיצומו של טיפול פסיכולוגי פרטי לצורך תמיכה, הכלה ומציאת כלים להתמודדות עם מצבו הפיזי והנפשי.",דיון והכרעה
222,SH-15-03-63025-820,"כמובן שיש לברך על רצונו של הנאשם לשקם את חייו, וכולי תקווה כי בסופו של יום, ישכיל הנאשם למצוא דרך חזרה לחיים נורמטיביים, ולא ייכשל פעם נוספת במעשיו.",דיון והכרעה
223,SH-15-03-63025-820,אלא שאין בכך כדי לאיין את הצורך בהשתת ענישה משמעותית ההולמת בראש ובראשונה את חומרת העבירות בהן הורשע.,דיון והכרעה
224,SH-15-03-63025-820,"בהקשר זה אציין כי ככל שהנאשם אכן מחויב להליך הטיפולי בו משולב, שעניינו, מפגשים עם פסיכולוגית לצורך תמיכה והתמודדות עם מצבו הפיזי והרגשי, הרי שגם עונש מאסר בפועל מתון לא ימנע ממנו להמשיך לקבל עזרה שכזו ולהשתקם גם במסגרת מאסרו וכמובן לאחר שחרור ממאסרו.",דיון והכרעה
225,SH-15-03-63025-820,"אשר להתייחסות שירות המבחן לנושא ניקיון הנאשם מסם וההמלצה להורות על צו מבחן, במסגרתו יתבקש הנאשם למסור בדיקות שתן, אודה כי הדבר תמוה בעיני.",דיון והכרעה
226,SH-15-03-63025-820,"אין כל טענה או אינדיקציה כי בשלב כלשהו בחייו סבל הנאשם מהתמכרות לסם כלשהו, בעטיה הוא נזקק להליך טיפולי/שיקומי.",דיון והכרעה
227,SH-15-03-63025-820,"ההיפך הוא הנכון מהתסקיר עולה כי הנאשם שלל צריכת סמים קודמת לאורך השנים ושלל שימוש לרעה או התמכרות ונזקקות לטיפול גמילה, ובנסיבות הללו גם לא הופנה הנאשם לטיפול כלשהו בתחום הסמים.",דיון והכרעה
228,SH-15-03-63025-820,"כיום, ממילא אושרה לנאשם צריכה של סם מסוג קנאביס, כך שסביר כי בדיקות השתן יעידו על שימוש בסם זה, ואם כך הם פני הדברים לא ברור כלל ועיקר מה טעם ותכלית יש בבדיקות השתן שמבקש שירות המבחן לערוך לנאשם במסגרת צו המבחן.",דיון והכרעה
229,SH-15-03-63025-820,"עוד אציין בהקשר לשימוש בסם כי העובדה שבדיקות שתן שנערכו לנאשם ביום 26.9.16 וביום 31.10.16,  נמצאו נקיות משרידי סם, מעלה אף היא תהיות ושאלות, שכן במועדים אלה היה הנאשם רשאי לעשות שימוש בקנאביס רפואי להקלה על מכאוביו, בהתאם לרישיון שניתן לו מאת המנהל.",דיון והכרעה
230,SH-15-03-63025-820,"מכל מקום נוכח ממצאי התסקיר נותר כל ענין השימוש בסם מצד הנאשם, לרבות לצורך הקלה על מכאוביו, מעורפל ולא ברור.",דיון והכרעה
231,SH-15-03-63025-820,ה.,דיון והכרעה
232,SH-15-03-63025-820,מצבו הבריאותי של הנאשם; לבית המשפט הוגשו מסמכים רפואיים בעניינו של הנאשם המלמדים כי הנאשם סובל ממספר בעיות בריאותיות בעטיין נזקק לטיפולים רפואיים המוענקים לו מעת לעת בבית החולים.,דיון והכרעה
233,SH-15-03-63025-820,"בנוסף, חזקה כי שב""ס ערוך לטפל כנדרש בנאשם ולספק לו מענה ראוי והולם לכל צרכיו הרפואיים.",דיון והכרעה
234,SH-15-03-63025-820,"נסיבות חייו של הנאשם, לרבות התא המשפחתי בו גדל, מצבו הבריאותי וההליך הטיפולי אותו הוא עובר, יילקחו בחשבון בגזירת עונשו אך אין בהם את הכוח הנדרש לשם מיקומו של הנאשם על הרף התחתון של מתחם העונש ההולם לעבירות בנסיבות ביצוען ובוודאי ובוודאי שאין בהם את הכוח הנדרש לשם חריגה לקולא ממנו.",דיון והכרעה
235,SH-15-03-63025-820,"חומרת מעשיו של הנאשם ונסיבות ביצועם, לצד האינטרס הציבורי שבהרתעת עברייני הסמים מטים את הכף לחומרא ומובילים למסקנה כי יש לגזור על הנאשם עונש מאסר לריצוי מאחורי סורג ובריח.",דיון והכרעה
236,SH-15-03-63025-820,"יחד עם זאת, בשקלול מכלול השיקולים לקולא סברתי כי ראוי למקם את הנאשם בשליש התחתון של מתחם העונש ההולם ובקרבה לרף התחתון שלו.",דיון והכרעה
237,SH-15-03-63025-820,"אציין כי גם עונש זה בפני עצמו, הינו עונש מתון שאין בו כדי למצות את הדין עם הנאשם כלל ועיקר.",דיון והכרעה
238,SH-15-03-63025-820,שכן אין ספק כי אלמלא עברו הנקי מצבו הבריאותי של הנאשם ושיקולי השיקום שנשקלו בעניינו ראוי היה לגזור עליו עונש מכביד הרבה יותר.,דיון והכרעה
239,SH-15-03-63025-820,"עיינתי באסופת הפסיקה שהוגשה על ידי הסנגור ולא מצאתי כי יש בה ללמד כי עניינו של הנאשם מצדיק חריגה לקולא ממתחם העונש ההולם, כטענת ההגנה.",דיון והכרעה
240,SH-15-03-63025-820,מכאן כי לא ניתן לגזור גזירה שווה מאותו מקרה שהציגה ההגנה למקרה שבפניי.,דיון והכרעה
241,SH-15-03-63025-820,עוד חשוב לציין כי גזר הדין בעניינו של דרור הינו גזר דין של ערכאה ראשונה אשר ניתן אך לאחרונה ואף טרם הפך חלוט.,דיון והכרעה
242,SH-15-03-63025-820,"סוף דבר, מעיון בפסיקת בית המשפט העליון ובתי המשפט המחוזיים כפי שהובאה לעיל, עולה מפורשות כי מקום בו עסקינן בגידול שתילי קנבוס בהיקפים ובמשקלים הדומים בהיקפם לאלו בהם הורשע הנאשם ואף נמוכים מהם משמעותית, בתי המשפט על ערכאותיהם השונות גזרו על נאשמים עונשי מאסר לריצוי מאחורי סורג ובריח, גם מקום בו מדובר היה בנאשמים נעדרי עבר פלילי כמו גם בנאשמים שעברו טיפול או היו בעיצומו.",דיון והכרעה
243,SH-15-03-63025-820,אשר על כן ולאחר ששקלתי את כל השיקולים הצריכים לעניין אני גוזרת על הנאשם את העונשים הבאים:,סוף דבר
244,SH-15-03-63025-820,"14 חודשי מאסר בפועל, בניכוי ימי מעצרו 24.3.15 ועד 30.3.15.",סוף דבר
245,SH-15-03-63025-820,"10 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מיום שחרורו מן המאסר כל עבירה מסוג פשע על פי פקודת הסמים ו/או כל עבירת רכוש מסוג פשע.",סוף דבר
246,SH-15-03-63025-820,"6 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מיום שחרורו מן המאסר כל עבירה מסוג עוון על פי פקודת הסמים ו/או כל עבירת רכוש מסוג עוון.",סוף דבר
247,SH-15-03-63025-820,"קנס בסך 25,000 ₪ או 5 חודשי מאסר תמורתו.",סוף דבר
248,SH-15-03-63025-820,"הקנס ישולם ב-10 תשלומים חודשיים, שווים ורצופים, הראשון שבהם עד לא יאוחר מיום 1.1.17, ובכל ראשון לחודש שלאחריו.",סוף דבר
249,SH-15-03-63025-820,אי עמידה באחד התשלומים תעמיד את יתרת הקנס לפרעון מיידי.,סוף דבר
250,SH-15-03-63025-820,פסילה מלקבל או להחזיק רישיון נהיגה למשך 10 חודשים מיום שחרורו של הנאשם מן המאסר.,סוף דבר
251,SH-15-03-63025-820,מניין ימי הפסילה יחל עם שחרור הנאשם ממאסרו ועם הפקדת רישיון הנהיגה במזכירות בית המשפט.,סוף דבר
252,SH-15-03-63025-820,"8 חודשי פסילה על תנאי מלקבל או להחזיק רישיון נהיגה למשך שנתיים מתום תקופת הפסילה בפועל, והתנאי הוא שהנאשם לא יעבור עבירה כלשהי על פקודת הסמים.",סוף דבר
253,SH-15-03-63025-820,ניתן בזאת צו כללי למוצגים.,סוף דבר
254,SH-15-03-63025-820,זכות ערעור לבית המשפט המחוזי תוך 45 יום מהיום.,סוף דבר
255,SH-15-03-63025-820,המזכירות תשלח העתק גזר הדין לשירות המבחן.,סוף דבר
256,SH-15-03-63025-820,"ניתנה והודעה היום ה' כסלו תשע""ז, 05/12/2016 במעמד הנוכחים.",סוף דבר
257,SH-15-03-63025-820,"אני נעתרת לבקשת הסנגור לדחיית התייצבותו של הנאשם לתחילת ריצוי מאסרו ומורה כי הנאשם יתייצב לתחילת ריצוי מאסרו ביום 17.1.17 בבימ""ר הדרים  עד לא יאוחר מהשעה 10.00, או על פי החלטת שב""ס שברשותו תעודת זהות או דרכון.",החלטה
258,SH-15-03-63025-820,"על הנאשם לתאם את הכניסה למאסר כולל האפשרות למיון מוקדם עם ענף אבחון ומיון של שב""ס טלפון 08-9787377 או 08-9787336.",החלטה
259,SH-15-03-63025-820,"למען הסר ספק כל הערבויות שנחתמו והופקדו בתיק מ""ת 63043-03-15 יעמדו בעינם ויבטיחו את התייצבותו של הנאשם לריצוי מאסרו.",החלטה
260,SH-15-03-63025-820,כמו כן אני מורה על הוצאת צו עיכוב יציאה מהארץ כנגד הנאשם שיעמוד בתוקפו עד להתייצבותו של הנאשם לריצוי מאסרו.,החלטה
261,SH-15-03-63025-820,הנאשם יפקיד את דרכונו במזכירות בית המשפט עד לא יאוחר מיום 6.12.16 בשעה 10.00.,החלטה
262,SH-15-03-63025-820,"5129371ניתנה והודעה היום ה' כסלו תשע""ז, 05/12/2016 במעמד הנוכחים.",החלטה
