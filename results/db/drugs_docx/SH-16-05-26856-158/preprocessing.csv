,verdict,text,part
0,SH-16-05-26856-158,"באמצעות עו""ד אנה קצובסקי, שלוחת תביעות כפר סבא.",כבוד השופט  דרור קלייטמן
1,SH-16-05-26856-158,"רמי רבוכין
באמצעות עו""ד אלי כהן ועו""ד איריס טוביאנה.",נגד
2,SH-16-05-26856-158,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13.א, 19, 31(6)(א), 36",נגד
3,SH-16-05-26856-158,"חוק העונשין, תשל""ז-1977: סע'  40.ד, 40ג.ב., 40יג (א)",נגד
4,SH-16-05-26856-158,"הנאשם הורשע  על פי הודאתו בכתב אישום מתוקן, בביצוע עבירות של החזקת סמים שלא לצריכה עצמית בהתאם לסעיפים 7(א)+7(ג) לפקודת הסמים המסוכנים (נוסח חדש) התשל""ג – 1973 [להלן: ""הפקודה""] וסחר בסם בהתאם לסעיפים 13+19 א' לפקודה (28 אישומים).",      רקע
5,SH-16-05-26856-158,"בתאריך 8.3.16, החזיק הנאשם  במקומות שונים בבית אביו, סם מסוכן מסוג קנבוס במשקל כולל של 441.67 ג' נטו, סם מסוכן מסוג חשיש במשקל כולל של 4.23 ג' נטו וסם מסוכן מסוג MDMA במשקל כולל של 2.1475 ג' נטו.",      רקע
6,SH-16-05-26856-158,"כמו כן החזיק בשני משקלים דיגיטליים וסך של 13,350 ₪ במזומן.",      רקע
7,SH-16-05-26856-158,"בתאריך 2.5.16, החזיק הנאשם  בבית אמו, סם מסוכן מסוג קנבוס במשקל 2.38 ג' נטו.",      רקע
8,SH-16-05-26856-158,"באותו תאריך, החזיק בבית חברתו, סם מסוכן מסוג קנבוס במשקל 1.77 ג' נטו.",      רקע
9,SH-16-05-26856-158,"בין התאריכים 24.12.14 – 24.2.16, סחר הנאשם בסם ב-73 הזדמנויות ל- 28 אנשים שונים, סם מסוכן מסוג קנבוס במשקלים הנעים בין 1-30 ג' למכירה, במחירים הנעים בין 50-120 ₪ לגרם.",      רקע
10,SH-16-05-26856-158,"בישיבת בית המשפט בה הודה הנאשם והורשע בכתב האישום המתוקן, ביקש הנאשם כי הטיעונים לעונש יידחו עד לסיום הליך גמילה, אותו החל בקהילת ""הדרך"" בהתאם להחלטת בית המשפט המחוזי בהליך המעצר.",      רקע
11,SH-16-05-26856-158,"המאשימה ביקשה לטעון לעונש באותו מועד, אולם קבעתי כי לנוכח החלטת בית המשפט המחוזי על שחרורו של הנאשם להליך גמילה, יידחו הטיעונים לעונש עד לקבלת תסקיר בעניינו.",      רקע
12,SH-16-05-26856-158,בעניינו של הנאשם התקבלו בבית המשפט שלושה תסקירים.,תסקיר שירות המבחן
13,SH-16-05-26856-158,"בתסקיר מיום 14.3.17, מתאר שירות המבחן כי מדובר ביליד דנמרק, בן 36, גרוש, אשר עלה ארצה עם משפחתו בשנת 1983.",תסקיר שירות המבחן
14,SH-16-05-26856-158,טרם מעצרו עבד בחברת היי-טק והתגורר לסירוגין בבית אמו ובבית זוגתו.,תסקיר שירות המבחן
15,SH-16-05-26856-158,"הוא שוחרר מהצבא לאחר ששירת מספר חודשים ונסע לארצות הברית, שם שהה כשבע שנים וסיים תואר ראשון במנהל עסקים.",תסקיר שירות המבחן
16,SH-16-05-26856-158,כשחזר לארץ עסק למחייתו בעיסוקים שונים.,תסקיר שירות המבחן
17,SH-16-05-26856-158,בהיותו בארצות הברית נישא באופן פיקטיבי לידידתו על מנת לסייע לה להשתחרר מהצבא.,תסקיר שירות המבחן
18,SH-16-05-26856-158,הוריו התגרשו בהיותו בן 19 ואירוע זה היה עבורו מטלטל ומשברי.,תסקיר שירות המבחן
19,SH-16-05-26856-158,אין לחובתו כל רישום פלילי.,תסקיר שירות המבחן
20,SH-16-05-26856-158,"הוא תיאר בפני שירות המבחן כי השימוש בסמים הינו על רקע חברתי החל מגיל 16 ובמהלך השנים הוא הלך והתגבר לכדי שימוש אינטנסיבי ויומיומי, לצד תפקוד במישור התעסוקתי.",תסקיר שירות המבחן
21,SH-16-05-26856-158,הוא קיבל אחריות על העבירות המיוחסות לו והביע חרטה עליהן.,תסקיר שירות המבחן
22,SH-16-05-26856-158,הוא טען כי עשה זאת על מנת למצוא חן בעיני חבריו ושלל מטרות רווח.,תסקיר שירות המבחן
23,SH-16-05-26856-158,"שירות המבחן התרשם כי מדובר באדם המתנהל בדפוסים של רצייה והסתרה, כך מדימוי עצמי נמוך וקושי בהתמודדות עם מצבי משבר ולחץ.",תסקיר שירות המבחן
24,SH-16-05-26856-158,מענה לקושי זה מצא בסמים עד שהגיע לשימוש אינטנסיבי וחסר בקרה.,תסקיר שירות המבחן
25,SH-16-05-26856-158,שירות המבחן זיהה היכרות ארוכה של הנאשם עם גורמים שוליים מתחום הסמים.,תסקיר שירות המבחן
26,SH-16-05-26856-158,"במהלך תקופת מעצרו, השתלב הנאשם בפרויקט הכנה לגמילה ולאחר מכן נקלט בקהילת ""הדרך"", דווח כי הוא נקלט באופן חלק ומוצלח תוך שיתוף פעולה מלא.",תסקיר שירות המבחן
27,SH-16-05-26856-158,"התרשמות שירות המבחן הייתה כי מדובר באדם חלש, בעל דפוסים התמכרותיים והמנעותיים לצד כוחות שבאו לידי ביטוי בתפקודו התעסוקתי ובתהליך הגמילה.",תסקיר שירות המבחן
28,SH-16-05-26856-158,תסקיר נוסף מתאריך 28.6.17 עדכן כי הנאשם ממשיך לשתף פעולה בהליך הגמילה וניכרת התבגרות ביכולתו לקבל ביקורת ולערוך התבוננות פנימית.,תסקיר שירות המבחן
29,SH-16-05-26856-158,"תסקיר שלישי ומסכם התקבל בתאריך 8.3.17 ותיאר כי הנאשם סיים בהצלחה את הטיפול בקהילת ""הדרך"" ועבר להוסטל לבוגרים כשלב מעבר מטיפול אינטנסיבי בקהילה סגורה להשתלבות בחברה.",תסקיר שירות המבחן
30,SH-16-05-26856-158,"מדו""ח סיכום הטיפול בקהילה עולה כי הנאשם עבר תהליך משמעותי בו למד להציב גבולות לעצמו ולחבריו ולהתייחס להתנהלותו העבריינית.",תסקיר שירות המבחן
31,SH-16-05-26856-158,במהלך הטיפול שיתף הנאשם פעולה באופן מלא ועמד בכללי הקהילה.,תסקיר שירות המבחן
32,SH-16-05-26856-158,במהלך התקופה לא נפתחו כנגד הנאשם תיקים פליליים.,תסקיר שירות המבחן
33,SH-16-05-26856-158,"כיום, הערכת שירות המבחן היא כי ישנה הפחתה בסיכון במצבו.",תסקיר שירות המבחן
34,SH-16-05-26856-158,המלצת שירות המבחן היא כי יוטל עליו צו מבחן למשך 18 חודשים.,תסקיר שירות המבחן
35,SH-16-05-26856-158,"הערכתם היא כי באם יוטל עליו עונש מאסר בפועל, הדבר יקטע את תהליך השיקום המשמעותי בו הוא מצוי ועלול להביא לנסיגה במצבו והורדה לטמיון של המאמצים אותם השקיע בתהליך הגמילה הפיזי והנפשי.",תסקיר שירות המבחן
36,SH-16-05-26856-158,"המלצת שירות המבחן לעניין העונש היא כי יוטלו עליו עבודות שירות או צו של""צ בהיקף שעות נרחב.",תסקיר שירות המבחן
37,SH-16-05-26856-158,התקבלה חוות דעת מהממונה על עבודות שירות וממנה עולה כי הנאשם כשיר לביצוע עבודות שירות.,תסקיר שירות המבחן
38,SH-16-05-26856-158,"ב""כ המאשימה ,עו""ד אנה קצובסקי ,טענה כי מדובר בסוחר סמים מהקטגוריה המסוכנת ביותר לציבור, אשר עשה את מעשיו לצורך רווח כלכלי בלבד בהיקף ובתעוזה יוצאי דופן.",    טיעוני הצדדים
39,SH-16-05-26856-158,"לדבריה, התיקון שנעשה בכתב האישום הינו קוסמטי בלבד, מאחר והאישומים הם כמספר הלקוחות, תוך שנעשה איחוד של מכירות שונות למספר אישומים קטן יותר ורק מעט אישומים נמחקו לגמרי מכתב האישום.",    טיעוני הצדדים
40,SH-16-05-26856-158,"היא הצביעה על כך שרובן של המכירות הן של 5 גרם אולם ישנן 2 עסקאות של סחר ב-30 גרם ומספר עסקאות של 25 גרם, זאת בנוסף לכמות הסם שנמצאה בבית אביו – 441 גרם קנבוס המפוזרים בכל חלקי הבית, כמו גם סמים נוספים שנמצאו בבית אמו ובבית חברתו.",    טיעוני הצדדים
41,SH-16-05-26856-158,היא עתרה לכך שכל אירוע מכירה ייחשב בנפרד וייקבע לכל אחד מתחם ענישה וזאת בהתאם למבחנים שנקבעו בפסיקה.,    טיעוני הצדדים
42,SH-16-05-26856-158,היא סבורה כי לא ניתן לראות קשר הדוק בין המכירות שהתבצעו לאנשים שונים במועדים רבים למשך למעלה משנה.,    טיעוני הצדדים
43,SH-16-05-26856-158,עתירת המאשימה היא לקביעת מתחם הנע בין 4-6 שנות מאסר בנוסף לענישה נלווית.,    טיעוני הצדדים
44,SH-16-05-26856-158,ביחס לתסקיר שירות המבחן היא טענה כי מדובר בתסקיר שאינו רלוונטי ואין לתת לו כל משקל.,    טיעוני הצדדים
45,SH-16-05-26856-158,היא סבורה כי המלצת שירות המבחן חורגת באופן קיצוני גם אם מדובר בסטייה משיקולי שיקום.,    טיעוני הצדדים
46,SH-16-05-26856-158,היא טוענת כי אין זה מתקבל על הדעת כי נאשם שהורשע בסחר בהיקף כה גדול לא יוענש במאסר בפועל מאחורי סורג ובריח.,    טיעוני הצדדים
47,SH-16-05-26856-158,"היא סבורה כי לא היה כאן הליך גמילה אמתי מאחר והנאשם לא היה אף פעם מכור לסמים, כפי שניתן ללמוד מתפקודו התעסוקתי.",    טיעוני הצדדים
48,SH-16-05-26856-158,היא מצביעה על כך כי מדובר בתסקיר לקוני.,    טיעוני הצדדים
49,SH-16-05-26856-158,היא סבורה כי ניתן ללמוד על המניפולטיביות של הנאשם מנישואיו הפיקטיביים שנועדו לסייע לחברה להשתחרר מהצבא.,    טיעוני הצדדים
50,SH-16-05-26856-158,היא אינה מקבלת את הסבריו כי הסחר בסם נועד על מנת למצוא חן בעיני חבריו ומצביעה על הרווח הנאה אותו גרף הנאשם ממעשיו.,    טיעוני הצדדים
51,SH-16-05-26856-158,"לטעמה, אין לתת משקל לחלוף הזמן כי כולו בעתו של הנאשם.",    טיעוני הצדדים
52,SH-16-05-26856-158,היא הפנתה לפסיקה בנושא ממנה עולה כי בתי המשפט מחמירים עם נאשמים המבצעים עבירות מעין אלו.,    טיעוני הצדדים
53,SH-16-05-26856-158,"ב""כ הנאשם, עו""ד אלי כהן, מצביע על כך שמספר האישומים צומצם באופן משמעותי מ-100 ל-29.",    טיעוני הצדדים
54,SH-16-05-26856-158,"הוא מפנה לתסקירי שירות המבחן ולתהליך הגמילה המשמעותי אותו עבר הנאשם ב""קהילת הדרך"" ואשר ממשיך כעת בטיפול בהוסטל.",    טיעוני הצדדים
55,SH-16-05-26856-158,הוא מצביע על הערכת שירות המבחן כי המסוכנות מהנאשם פחתה באופן משמעותי וכי שליחתו של הנאשם כעת לבית הסוהר תוריד לטמיון את כל מאמצי השיקום.,    טיעוני הצדדים
56,SH-16-05-26856-158,"הוא יוצא כנגד טענתה של ב""כ המאשימה ועל פיה הנאשם לא היה כלל מכור, הוא מצביע על כך שבמהלך הטיפול בו פגש הנאשם אנשי מקצוע רבים ולא הועלתה על ידם טענה מעין זו.",    טיעוני הצדדים
57,SH-16-05-26856-158,"הוא כופר בטענת הרווח הכספי שנטען על ידי ב""כ המאשימה וסבור כי מדובר ברווח מינימלי מכיוון שהנאשם קנה ומכר ברווח ששימש אותו לרכישת סם נוסף לשימוש עצמי.",    טיעוני הצדדים
58,SH-16-05-26856-158,הוא מפנה לאמור בתסקיר בדבר המשבר שעבר על הנאשם בעקבות גירושי הוריו בצעירותו והתדרדרותו בגיל מוקדם לשימוש בסם בלא שיהיה לידו כל גורם שיוכל לכוון אותו.,    טיעוני הצדדים
59,SH-16-05-26856-158,"לעומת זאת מרגע מעצרו, שינה לחלוטין הנאשם את התנהלותו והפסיק כל שימוש בסם.",    טיעוני הצדדים
60,SH-16-05-26856-158,מדובר מאז בתקופה משמעותית של שנה וחצי ממנה ניתן ללמוד על רצינותו של הנאשם בשינוי דרכיו.,    טיעוני הצדדים
61,SH-16-05-26856-158,הוא סבור כי זהו מקרה בו על בית המשפט לסטות ממתחם הענישה בשל שיקולי שיקום.,    טיעוני הצדדים
62,SH-16-05-26856-158,"הוא מסכים כי בכתב אישום כמו זה שהורשע בו הנאשם, הענישה היא בדמות מאסר ואף מאסר ממושך, אולם לנוכח ההליך המשמעותי אותו עבר הנאשם מתחייבת סטייה מן המתחם ואימוץ המלצת שירות המבחן בדמות הטלת צו מבחן ל-18 חודשים וצו של""צ.",    טיעוני הצדדים
63,SH-16-05-26856-158,"הוא מדמה את העניין להארכת מע""ת, בה סבר המחוקק כי יש לאפשרה מעבר לפעם אחת כאשר מדובר בהליך גמילה מסמים ומפנה לפסיקה העוסקת בחשיבות השיקום ובהיותו שיקול מכריע בגזירת העונש.",    טיעוני הצדדים
64,SH-16-05-26856-158,"הנאשם עצמו  הביע חרטה, בושה ואשמה.",    טיעוני הצדדים
65,SH-16-05-26856-158,תיאר כי בקהילה למד לזהות את דפוסי הפעולה השגויים בהם נקט בעבר.,    טיעוני הצדדים
66,SH-16-05-26856-158,הוא ביקש כי יתאפשר לו להמשיך בדרכו החדשה.,    טיעוני הצדדים
67,SH-16-05-26856-158,הוא אף תיאר את הקושי הרב בשהייה בקהילה.,    טיעוני הצדדים
68,SH-16-05-26856-158,"באותה החלטה מתייחס בית המשפט העליון בהקשר זה אף לתזכיר חוק העונשין (הבניית שיקול הדעת השיפוטי בענישה- תיקונים שונים), התשע""ו- 2015 וקובע כי :"" בחינת עניינו של המערער על פי המבחנים המוצעים בתזכיר, מובילה למסקנה כי יש לראות במעשיו כמה אירועים נפרדים.",  מתחם העונש
69,SH-16-05-26856-158,"כאמור, מעשיו של המערער נעשו ביחס לנפגעים רבים, על פני תקופה ממושכת, ובמקומות שונים.",  מתחם העונש
70,SH-16-05-26856-158,"ברי, כי על-פי המבחן המוצע בתזכיר יש לראותם, למצער את רובם, כאירועים נפרדים, ובהתאם לכך לקבוע מתחם עונש נפרד לכל אירוע ואירוע.",  מתחם העונש
71,SH-16-05-26856-158,"יחד עם זאת, מאחר שמדובר במעשים רבים המאופיינים בדמיון וחזרתיות, אזי שיקולי הלימה, כמו גם שיקולים מעשיים – כמפורט בדברי ההסבר לתזכיר שהובאו לעיל – מצדיקים לקבוע בענייננו מתחם עונש אחד.",  מתחם העונש
72,SH-16-05-26856-158,"בחינת העבירות בהן הורשע הנאשם מצביעה על כך כי למרות שמדובר במעשים רבים אשר התבצעו לאורך זמן ללקוחות שונים, הרי שהמעשים מתאפיינים בדמיון וחזרתיות וקיים ביניהם קשר ענייני הדוק ואשר על כן הם מהווים חלק מאותה תכנית עבריינית ויש לראותם כמסכת עבריינית אחת ולקבוע מתחם ענישה אחד לכללם.",  מתחם העונש
73,SH-16-05-26856-158,בכלל הנסיבות הקשורות בביצוע העבירה לקחתי בחשבון כי מדובר בעבירות אשר בוצעו לאורך זמן ותוך תכנון מוקדם.,  מתחם העונש
74,SH-16-05-26856-158,המדובר במכירת סמים ל-28 אנשים שונים בכ-73 הזדמנויות.,  מתחם העונש
75,SH-16-05-26856-158,העבירות אותן ביצע הנאשם הביאו להפצת הסם וכתוצאה מכך לגרימת נזקים ישירים ועקיפים לאנשים רבים ולסביבתם.,  מתחם העונש
76,SH-16-05-26856-158,"בבחינת מדיניות הענישה הנוהגת ניתן להצביע על מקרים דומים, כמפורט להלן:",  מתחם העונש
77,SH-16-05-26856-158,לנוכח כל האמור לעיל אני קובע כי מתחם הענישה ההולם נע החל מ-18 ועד ל-40 חודשי מאסר בפועל.,  מתחם העונש
78,SH-16-05-26856-158,"בהתאם לסעיפים 40ג(ב) ו- 40ד לחוק העונשין, רשאי בית המשפט לחרוג ממתחם העונש ההולם בשל שיקולי שיקום אם מצא כי יש סיכוי של ממש שהנאשם ישתקם ולהורות על נקיטת אמצעי שיקומי כלפי הנאשם.",     גזירת העונש
79,SH-16-05-26856-158,במקרה שבפני עומדים בפני בית משפט שיקולים נוגדים כבדי משקל.,     גזירת העונש
80,SH-16-05-26856-158,"מן הצד האחד, חומרת המעשים המיוחסים לנאשם, ריבויים של מעשים אלו, התפרסותם על פני תקופה ארוכה וביצועם אל מול אנשים רבים אחרים, מצדיקים ענישה מחמירה  הכוללת בתוכה את כליאתו של הנאשם מאחורי סורג ובריח לתקופה משמעותית.",     גזירת העונש
81,SH-16-05-26856-158,מנגד עומד תהליך שיקומי משמעותי אותו עבר הנאשם.,     גזירת העונש
82,SH-16-05-26856-158,"אני סבור כי מבלי להפחית כהוא זה מחומרת המעשים המיוחסים  לו, הרי שבעניינו של הנאשם שבפני, הכף נוטה בסופו של דבר אל עבר שיקולי השיקום.",     גזירת העונש
83,SH-16-05-26856-158,בפניי נאשם חסר עבר פלילי וכפי שעולה מתסקיר שירות המבחן לא נפתחו כנגדו תיקים נוספים מלבד אלו הכלולים בכתב אישום זה.,     גזירת העונש
84,SH-16-05-26856-158,לא מצאתי ביסוס לטענת המאשימה כי מדובר בנאשם שכלל לא היה מכור לסמים.,     גזירת העונש
85,SH-16-05-26856-158,"שירות המבחן שהינו הגוף המיומן והמקצועי לעיסוק בסוגיות מעין אלו הביע במספר תסקירים את התרשמותו כי הנאשם הינו אדם חלש, בעל דפוסים התמכרותיים והמנעותיים אשר גדל ללא דמויות הוריות מכילות ומכוונות וללא שמולאו צרכיו הרגשיים ושימושו בסמים באופן אינטנסיבי לאורך שנים ארוכות היווה את דרך התמודדותו עם קשייו הרגשיים ותחושות הניכור והניתוק וכי בבסיס העבירות עומדת התמכרותו הפיזית והרגשית לחומרים פסיכו- אקטיביים.",     גזירת העונש
86,SH-16-05-26856-158,"בהתאם להחלטת בית המשפט המחוזי שולב הנאשם בקהילה הטיפולית ""הדרך"" בתאריך 14.9.17, הוא שהה בקהילה במשך תשעה חודשים וסיים בהצלחה את הטיפול בקהילה.",     גזירת העונש
87,SH-16-05-26856-158,"שירות המבחן ציין כי מדובר במסגרת טיפולית סגורה, ממושכת, אינטנסיבית ודורשת הכוללת גמילה פיזית ורגשית, התבוננות בדפוסי התנהגות וחשיבה ורכישת כלים לשינויים.",     גזירת העונש
88,SH-16-05-26856-158,"נמסר כי הנאשם השתלב באופן מוצלח בקהילה ושיתף פעולה בטיפולים הפרטניים והקבוצתיים, תוך התבגרות וגילוי יכולת להתבוננות פנימית ומילוי תפקידים בקהילה כנדרש.",     גזירת העונש
89,SH-16-05-26856-158,שירות המבחן סיכם את הטיפול בכך שהנאשם עבר תהליך משמעותי בקהילה תוך שיתוף פעולה מלא ועמידה בכללי הקהילה.,     גזירת העונש
90,SH-16-05-26856-158,"מאז חודש ספטמבר השתלב הנאשם בהצלחה בהוסטל הבוגרים של הקהילה בכרמיאל, החל לעבוד כאחראי משמרת במסעדה וממלא את תפקידיו כנדרש.",     גזירת העונש
91,SH-16-05-26856-158,שירות המבחן מתרשם כי הסיכון מהנאשם פחת משמעותית וכי עונש של מאסר בפועל יקטע את תהליך השיקום המשמעותי בו הוא מצוי ועלול להביא לרגרסיה במצבו ולהורדה לטמיון של המאמצים שהושקעו בתהליך זה.,     גזירת העונש
92,SH-16-05-26856-158,לא כל הליך שיקום מצדיק סטייה ממתחם העונש ההולם וודאי שאינו מביא בהכרח להימנעות מהטלת מאסר בפועל.,     גזירת העונש
93,SH-16-05-26856-158,יש לשקול אל מול הליכי השיקום את שיקולי הענישה לרבות עקרון ההלימה.,     גזירת העונש
94,SH-16-05-26856-158,"נתוניו של נאשם זה אשר הינו חסר עבר פלילי יחד עם עוצמתו של ההליך השיקומי אותו עבר והמאמצים הרבים שהושקעו בו, הביאו אותי למסקנה כי לא רק האינטרס הפרטי של נאשם זה מצדיק את הסטייה ממתחם העונש אלא גם האינטרס הציבורי אשר יצא נשכר משיקומו של נאשם זה ולעומת זאת עלול לצאת מפסיד אם בשל השמתו של נאשם זה כעת מאחורי סורג ובריח ירדו לטמיון המשאבים הרבים שהושקעו בהליך זה.",     גזירת העונש
95,SH-16-05-26856-158,"לקחתי בחשבון אף את העובדה כי נאשם זה היה מצוי במעצר מאחורי סורג ובריח למשך שבעה וחצי חודשים (3.5.16-18.12.16), לאחר מכן שהה בקהילה סגורה במשך תשעה חודשים, אכן מטרת קהילה זו הינה שיקומו של הנאשם אך לא ניתן להתעלם מכך שמדובר במסגרת סגורה בעלת כללי התנהגות נוקשים שהשהות בה הינה לעיתים, כפי שהעיד הנאשם, קשה אף משהות במעצר.",     גזירת העונש
96,SH-16-05-26856-158,מאז חודש ספטמבר ממשיך הנאשם להיות בתנאים מגבילים במסגרת הוסטל בכרמיאל.,     גזירת העונש
97,SH-16-05-26856-158,כך שהנאשם מצוי בתנאים מגבילים בדרגות שונות מזה 20 חודשים.,     גזירת העונש
98,SH-16-05-26856-158,"לנוכח האמור לעיל, אני סבור כי לא יהיה זה נכון להחזיר את הנאשם אל מאחורי סורג ובריח, אולם יש להענישו בענישה קונקרטית בדמות עבודות שירות לצד ענישה מרתיעה, ענישה כספית והעמדתו במבחן.",     גזירת העונש
99,SH-16-05-26856-158,"ברשות  הנאשם נתפס סכום של 13,000 ₪ במזומן וכן נתפסה דירת מגורים ברחוב מצדה 5 בכפר סבא המצויה בבעלותו ואשר נרכשה על ידו בסכום של 800,000 ₪.", חילוט 
100,SH-16-05-26856-158,"הנאשם הוכרז כ""סוחר סמים"" והמאשימה עותרת לחילוט כלל הרכוש שנתפס ברשותו וזאת בהתאם לסעיף 36 לפקודה.", חילוט 
101,SH-16-05-26856-158,"טענתה היא כי בהתאם לפקודה, שעה שאדם הורשע בעסקת סמים לצורך רווח והוכרז כסוחר סמים, הרי שבית המשפט יורה על חילוט רכושו, גם כאשר אין קשר ישיר בין עבירת הסמים לרכוש שנתפס.", חילוט 
102,SH-16-05-26856-158,"אכן, החוק מסייג זאת בכך שבאפשרות הנאשם להוכיח כי האמצעים לרכישת הרכוש היו חוקיים, אולם נטל ההוכחה מוטל על הנאשם אשר לא די כי יטיל ספק בשאלת חוקיות האמצעים אלא שעליו להטות את מאזן ההסתברויות לזכותו.", חילוט 
103,SH-16-05-26856-158,"המאשימה אף מדגישה כי גם אם על החילוט לעמוד במבחן המידתיות, הרי שאין דרישה לחפיפה בין הרווח המשוער מעסקי הסמים לבין שווי הרכוש אותו מבקשים לחלט ולטעמה, בעניין שלפנינו, חילוט כלל הרכוש שנתפס הינו מידתי ומטרתו לשדר לנאשם ודומיו מסר כי הפשע אינו משתלם.", חילוט 
104,SH-16-05-26856-158,היא מדגישה כי תכלית החילוט הינה הרתעתית על מנת ליטול את התמריץ הכלכלי לסחור בסמים כחלק מהאינטרס הציבורי למאבק בתופעה., חילוט 
105,SH-16-05-26856-158,היא אף מפנה לפסיקה רבה בנושא שיש בה על מנת לתמוך בטיעוניה., חילוט 
106,SH-16-05-26856-158,"בכל הנוגע לטענות הנאשם כי מקור הכספים כשר, היא מצביעה על כך כי אין כלל טענה שיש לדירה טוענים בזכות מלבד הנאשם ובכל הנוגע לטענותיו בדבר כספים שהתקבלו מהוריו, הרי שאין להם ביסוס.", חילוט 
107,SH-16-05-26856-158,"בכל הנוגע לסכום של 400,000 ₪ שהועברו לו על ידי אמו, הרי שמדובר בכספי הלוואה וככזאת השאלה אינה לגבי מקור הכסף עצמו אלא מקור מימון החזרת ההלוואה.", חילוט 
108,SH-16-05-26856-158,"היא אינה מקבלת את טענת הנאשם ואמו, כאילו לא הוחזרה ההלוואה על ידי הנאשם, מאחר וזו טענה שאינה מסתברת, בעיקר לנוכח העובדה כי בין האם לבין הנאשם נחתם הסכם הלוואה מסודר שנערך על ידי עורך דין וכן לנוכח העובדה כי לאם ילדים נוספים שברצונה לסייע אף להם.", חילוט 
109,SH-16-05-26856-158,"בכל הנוגע לטענה כי סכום של 200,000 ₪ נובע מחסכונותיו של הנאשם שהועברו אליו באמצעות אביו, הרי שלא הובאו לכך אסמכתאות מספיקות, מה עוד שמדובר בכסף שהועבר לפני שנים רבות ולא ברור מה עלה בגורלו במהלך השנים.", חילוט 
110,SH-16-05-26856-158,"בכל הנוגע לסכום של 150,000 ₪ שנלקח כהלוואה מהבנק, הרי שלטענת המאשימה יש להתייחס להחזרי ההלוואה ולא למקור קבלתה והחזרים אלו בוצעו בעת שהנאשם סחר בסמים ולכן יש לחלטם.", חילוט 
111,SH-16-05-26856-158,"באשר לסכום של 50,000 ₪ שמקורם , לכאורה, בחסכונות של הנאשם הרי שטענה זו לא נתמכה בכל מסמך או אסמכתא אחרת.", חילוט 
112,SH-16-05-26856-158,"מנגד, מסכים ב""כ הנאשם לחילוט סך של 13,000 ₪ אשר נתפסו במזומן אצל הנאשם.", חילוט 
113,SH-16-05-26856-158,"אולם בכל הנוגע לדירת המגורים, טענתו היא כי מדובר בדירה אשר נרכשה באמצעיים חוקיים וכי הנאשם עמד בנטל המוטל עליו להפריך את החזקה בעניין זה.", חילוט 
114,SH-16-05-26856-158,"הוא מצביע על כך כי הנאשם רכש את הדירה בתאריך 27.11.14, בעוד העבירות המתוארות בכתב האישום התרחשו בין התאריכים 24.12.14 לבין 2.5.16.", חילוט 
115,SH-16-05-26856-158,"דהיינו, לאחר רכישת הדירה.", חילוט 
116,SH-16-05-26856-158,"הוא מצביע על כך שהדירה נרכשה בשווי של 800,000 ₪  ולצורך כך אף הוצג חוזה הרכישה.", חילוט 
117,SH-16-05-26856-158,"טענתו היא כי סך של 400,000 ₪ קיבל הנאשם מאמו, סך של 200,000 ₪ הינם כתוצאה מפדיון חסכונות ילדות שאביו חסך עבורו.", חילוט 
118,SH-16-05-26856-158,"בנוסף נלקחו על ידו שתי הלוואות, האחת בגובה של 100,000 ₪ והשנייה בגובה של 50,000 ₪.", חילוט 
119,SH-16-05-26856-158,"40,000 ₪ נוספים ניתנו לו על ידי אביו בעת שהיה מגיע לבקרו ו10,000 ₪ נחסכו על ידו במהלך השנים.", חילוט 
120,SH-16-05-26856-158,"בבית המשפט התנהל דיון לעניין החילוט בו העידו הנאשם, אמו ואביו ונחקרו נגדית.", חילוט 
121,SH-16-05-26856-158,סמכות החילוט נתונה לבית המשפט מכוח סעיף 36 לפקודה ולפיו:, חילוט 
122,SH-16-05-26856-158,"(א)הורשע אדם בעבירה של עסקת סמים, יצווה בית המשפט, זולת אם סבר שלא               לעשות כן מנימוקים מיוחדים שיפרט, כי בנוסף לכל עונש יחולט לאוצר המדינה כל רכוש שהוא –", חילוט 
123,SH-16-05-26856-158,(1)רכוש ששימש או נועד לשמש כאמצעי לביצוע העבירה או ששימש או נועד לשמש כדי לאפשר את ביצוע העבירה., חילוט 
124,SH-16-05-26856-158,"(2)רכוש שהושג, במישרין או בעקיפין, כשכר העבירה או כתוצאה מביצוע העבירה, או שיועד לכך.", חילוט 
125,SH-16-05-26856-158,"(ב)בית המשפט שהרשיע אדם בעבירה של עסקת סמים והוכח לו כי הנידון הפיק רווח מעבירה של עסקת סמים או שהיה אמור להפיק רווח מעבירה כאמור, יקבע בהכרעת הדין, על פי בקשת תובע, שהנידון הוא סוחר סמים ומשעשה כן – יצווה בגזר הדין, כי בנוסף לכל עונש יחולט לאוצר המדינה כל רכוש של הנידון שהושג בעבירה של עסקת סמים, אלא אם כן סבר שלא לעשות כן מנימוקים מיוחדים שיפרט.", חילוט 
126,SH-16-05-26856-158,בנוגע להגדרת הרכוש אשר הושג בעבירה של עסקת סמים  נקבע בסעיף 31(6)(א) לפקודה :, חילוט 
127,SH-16-05-26856-158,קבע בית המשפט לפי סעיף 36א(ב) שנידון הוא סוחר סמים –, חילוט 
128,SH-16-05-26856-158,"כל רכוש של אדם כאמור, ורכוש של בן זוגו ושל ילדיו אשר טרם מלאו להם עשרים ואחת שנים, וכן רכוש של אדם אחר שהנידון מימן את רכישתו או העבירו לאותו אדם ללא תמורה, ייראה כרכוש של הנידון שהושג בעבירה של עסקת סמים, אלא אם כן הוכיח הנידון אחד מאלה:", חילוט 
129,SH-16-05-26856-158,(אא) האמצעים להשגת הרכוש היו חוקיים., חילוט 
130,SH-16-05-26856-158,(בב) הרכוש הגיע לידיו או לידי בעליו לא מאוחר משמונה שנים שקדמו ליום הגשת כתב האישום בשל העבירה שעליה נדון., חילוט 
131,SH-16-05-26856-158,"כל רכוש שנמצא בחזקתו או בחשבונו של הנידון ייראה כרכוש שלו אלא אם כן הוכיח שהרכוש הוא של זולתו, שאינו אחד האנשים המפורטים בפסקה (א).", חילוט 
132,SH-16-05-26856-158,"לאחר ששמעתי את טיעוני הצדדים, עדויות הנאשם והוריו ועיינתי בכלל המסמכים שהוגשו בעניין זה, הגעתי למסקנה כי הנאשם עמד בנטל המוטל עליו על מנת להוכיח כי סך של 750,000 ₪ מתוך הסכום אשר שולם עבור הדירה, מקורו חוקי.", חילוט 
133,SH-16-05-26856-158,וזאת כפי שאפרט להלן., חילוט 
134,SH-16-05-26856-158,"400,000 ₪ - נתתי אמון בעדות האם אשר חוזקה אף במסמכים שנחתמו בין האם לנאשם, כי העבירה לנאשם סכום זה לצורך רכישת הדירה.", חילוט 
135,SH-16-05-26856-158,האם תיארה את תולדות חייה והשתלשלות העניינים אשר הביאו אותה להעביר סכום זה לבנה., חילוט 
136,SH-16-05-26856-158,"אכן נחתמו חוזים בין האם לנאשם ועל פיהם על הנאשם להחזיר לאמו חלק מהסכום שניטל על ידה בהלוואה, אולם נתתי אמון בעדויות האם והנאשם כי סכום זה לא הוחזר על ידי הנאשם לאם.", חילוט 
137,SH-16-05-26856-158,יש לזכור כי מדובר בהסכם בין אם לבנה וכן את הנסיבות שאירעו לאחר חתימת ההסכם., חילוט 
138,SH-16-05-26856-158,המאשימה עצמה לא פקפקה בחוקיות הכספים אשר שולמו על ידי האם וכאמור השתכנעתי כי הנאשם לא החזיר לאמו כספים ולכן הוכח כי מקורו של סכום זה חוקי., חילוט 
139,SH-16-05-26856-158,"200,000 ₪  - אביו של הנאשם העיד כי סכום זה נחסך על ידו בדנמרק  ב""חסכון ילדים"" והועבר לנאשם לפני שנים רבות, הוצגו אף מסמכים התומכים בטענה זו.", חילוט 
140,SH-16-05-26856-158,"אכן, זמן רב חלף מאז העברת הכספים לחשבון הנאשם ועד לרכישת הדירה, אולם אמו של הנאשם העידה כי מטרת העברת כספים אלו על ידי האב לבנו הייתה לצורך רכישת הדירה, כפי שסוכם ביניהם בהסכם הגירושין.", חילוט 
141,SH-16-05-26856-158,"יש אף לציין כי עוד בתאריך 3.5.16 מיד לאחר מעצרו, כאשר נחקר הנאשם בנושא זה מסר כי סכום של 200,000 ₪ אשר שימשו לרכישת הדירה מקורם בחסכונות הוריו לצורך כך וגם האם מסרה זאת בהודעתה במשטרה מתאריך 4.5.16 אשר ניתנה בעוד בנה עצור.", חילוט 
142,SH-16-05-26856-158,לנוכח כל זאת השתכנעתי גם באשר לסכום זה כי מקורו חוקי., חילוט 
143,SH-16-05-26856-158,"150,000 ₪ - טענת הנאשם כי סכום זה נלקח על ידו בשתי הלוואות, האחת בסך 50,000 ₪ והשנייה בסך 100,000 ₪ והוצגו מסמכים המאשרים זאת.", חילוט 
144,SH-16-05-26856-158,"ההלוואה הוחזרה במשך שנה בתשלומים חודשיים ולאחר מעצר הנאשם נפרעה יתרתה בפירעון מוקדם על ידי האם בסך של 57,000 ₪.", חילוט 
145,SH-16-05-26856-158,טענת המאשימה היא בנוגע להחזרים אותם שילם הנאשם במהלך השנה עד למעצרו אשר מקורם אינו חוקי., חילוט 
146,SH-16-05-26856-158,"בעניין זה הציג הנאשם תלושי שכר המצביעים על כך כי הרוויח מדי חודש 6,500 ₪ ובנוסף קיבל דמי שכירות עבור הדירה בסך 2,500 ₪ ואלו שימשו להחזר ההלוואה.", חילוט 
147,SH-16-05-26856-158,"ההחזר החודשי עמד על סך של כ- 6,500 ₪.", חילוט 
148,SH-16-05-26856-158,הוא תיאר אף את אורחות חייו ואת ההוצאות החודשיות אותן הוציא., חילוט 
149,SH-16-05-26856-158,השתכנעתי כי  די בכך על מנת שהנאשם יעמוד במאזן ההסתברויות על מנת להוכיח כי המקור לתשלומי החזרי ההלוואה היה חוקי., חילוט 
150,SH-16-05-26856-158,"50,000 ₪ - טענת הנאשם כי מתוך סכום זה, סך של 40,000 ₪ מקורו בכספים אשר העביר לו אביו מדי פעם וסך של 10,000 ₪ חסך בעצמו.", חילוט 
151,SH-16-05-26856-158,גם האב העיד כי אכן העביר לבנו כספים מדי פעם., חילוט 
152,SH-16-05-26856-158,בכל הנוגע לסכומים אלו לא הוצגו כל אסמכתאות ואיני סבור כי די בעדויות הנאשם ואביו על מנת לעמוד בנטל המוטל עליהם על מנת להפריך את החזקה ולשכנע את בית המשפט כי מקורו של הכסף חוקי., חילוט 
153,SH-16-05-26856-158,"לאחר ששקלתי את כל האמור לעיל, אני גוזר על הנאשם את העונשים הבאים:", חילוט 
154,SH-16-05-26856-158,6 חודשי מאסר אשר ירוצו בדרך של עבודות שירות., חילוט 
155,SH-16-05-26856-158,8 חודשי מאסר על תנאי שלא יעבור במשך שלש שנים מהיום עבירה על פקודת הסמים מסוג פשע., חילוט 
156,SH-16-05-26856-158,4 חודשי מאסר על תנאי שלא יעבור במשך שלש שנים מהיום עבירה על פקודת הסמים מסוג עוון., חילוט 
157,SH-16-05-26856-158,"קנס בסך 10,000 ₪ או 50 ימי מאסר תמורתו.", חילוט 
158,SH-16-05-26856-158,"הקנס ישולם בעשרה תשלומים חודשיים, שווים ורצופים, החל מתאריך 1.3.18  וב-1 לכל חודש עוקב.", חילוט 
159,SH-16-05-26856-158,"היה ולא ישולם תשלום מתשלומי הקנס במועדו או במלואו, יעמוד מלוא הקנס או יתרתו לפירעון מידי.", חילוט 
160,SH-16-05-26856-158,"היה וישנן הפקדות במסגרת תיק זה או בהליכי המעצר, יקוזז סכום ההפקדות מהקנס והנאשם ישלם את יתרתו.", חילוט 
161,SH-16-05-26856-158,פסילת רישיון נהיגה למשך 6 חודשים החל מהיום., חילוט 
162,SH-16-05-26856-158,"פסילת רישיון נהיגה  על תנאי למשך 12 חודשים, והתנאי הוא שהנאשם לא יעבור במשך שלש שנים מהיום עבירה על פקודת הסמים המסוכנים.", חילוט 
163,SH-16-05-26856-158,צו מבחן למשך 18 חודשים., חילוט 
164,SH-16-05-26856-158,צו להשמדת הסמים והכלים שנתפסו., חילוט 
165,SH-16-05-26856-158,"אני מורה על חילוט סך של 13,000 ₪ אשר נתפסו במזומן אצל הנאשם.", חילוט 
166,SH-16-05-26856-158,"כמו כן, אני מורה על חילוט סך של 50,000 ₪ מתוך ערך דירת מגורים ברחוב מצדה 5 בכפר סבא המצויה בבעלותו של הנאשם.", חילוט 
167,SH-16-05-26856-158,"לצורך כך יפקיד הנאשם סך של 50,000 ₪ עד לתאריך 15.3.18 ולאחר הפקדת סכום זה תבוטל תפיסת הדירה על ידי המאשימה.", חילוט 
168,SH-16-05-26856-158,"היה ולא יופקד סכום זה עד לתאריך האמור, תחולט הדירה והמאשימה תפעל למכירת הדירה, כאשר סך של 50,000 ₪ מתוך התמורה שתתקבל עבור הדירה תועבר למאשימה והיתר לנאשם.", חילוט 
169,SH-16-05-26856-158,"הנאשם ירצה את עבודות השירות במוסד ""רוחמה"" ברח' תל-אביב יפו 119 בכפר סבא.", חילוט 
170,SH-16-05-26856-158,"לצורך כך יתייצב בתאריך 25.3.18 בשעה 8:00  ביחידת עבודות שירות במפקדת מחוז מרכז בשב""ס ברמלה.", חילוט 
171,SH-16-05-26856-158,במהלך עבודות השירות יוכל הממונה לערוך דגימות שתן לאיתור סמים., חילוט 
172,SH-16-05-26856-158,במידה ותתגלה מעורבות פעילה בין בגילוי סם או בין בניסיון זיוף דגימת שתן יהווה הדבר הפרה של תנאי עבודות השירות., חילוט 
173,SH-16-05-26856-158,"הנאשם מוזהר כי באם לא ימלא אחר הוראות שירות המבחן , ניתן יהיה להשיבו לבית המשפט ולגזור את דינו מחדש.", חילוט 
174,SH-16-05-26856-158,החלטה זו תועבר לידי הממונה על עבודות השירות ולידי שירות המבחן., חילוט 
175,SH-16-05-26856-158,"5129371ניתן היום,  כ""א טבת תשע""ח, 08 ינואר 2018, במעמד הנוכחים.", חילוט 
176,SH-16-05-26856-158,54678313, חילוט 
