,verdict,text,part
0,SH-16-08-54373-368,"פקודת הסמים המסוכנים [נוסח חדש], תשל""ג-1973",הנאשם בעצמו
1,SH-16-08-54373-368,על פי הודאתו הורשע הנאשם בעבירות של ייצור סמים מסוכנים וגניבה בנסיבות מיוחדות.,גזר דין
2,SH-16-08-54373-368,בין החודשים ינואר – אוגוסט 2016 שכר הנאשם בית מגורים פרטי ביבנה ובו הקים מעבדה לגידול קנאביס.,גזר דין
3,SH-16-08-54373-368,"לצורך כך, רכש הנאשם שתילי קנאביס, חומרי דישון, אדניות משקל דיגיטלי, אקווריומים, מיכלי גז, מנורות חימום, מאווררים, חביות ואמצעים נוספים לגידול הסמים.",גזר דין
4,SH-16-08-54373-368,"לצורך הפעלת המעבדה, חיבר הנאשם את המבנה לרשת החשמל באמצעות כבל חשמל לא מוסדר, מבלי לשלם עבור חיבור זה, או בעבור צריכת החשמל.",גזר דין
5,SH-16-08-54373-368,במהלך התקופה הרלבנטית האמורה נטל הנאשם חשמל מרשת החשמל בשווי של כמה עשרות אלפי ₪.,גזר דין
6,SH-16-08-54373-368,"בתאריך 17/8/167 נתפס במעבדה סם מסוכן מסוג קנאביס בכמות כוללת של 29.47059 ק""ג נטו, אותו גידל הנאשם וכן 3.67 גרם סם מסוג חשיש.",גזר דין
7,SH-16-08-54373-368,"התביעה הדגישה את הערכים המוגנים שנפגעו כתוצאה ממעשיו של הנאשם והם הצורך בשמירה על הציבור מפני פגיעתם הקשה של הסמים המסוכנים ועוד הדגישה את פוטנציאל הנזק העצום שבסמים המסוכנים, מעבר לשימוש בסם עצמו.",גזר דין
8,SH-16-08-54373-368,"לא בכדי, כך ציינה, הדגישו בתי המשפט לא אחת את הצורך להחמיר בענישתם של  כל המעורבים בשרשרת ייצור והפצת הסם.",גזר דין
9,SH-16-08-54373-368,"לטעמה של התביעה, הנאשם פגע פגיעה ממשית בערכים אלה והדבר נלמד מנסיבות ביצוע העבירות, תוך שקדם להן תכנון מוקדם, רכישת ידע, השקעה כספית משמעותית ועוד.",גזר דין
10,SH-16-08-54373-368,הנאשם מהווה חוליה ראשונית בהפצת הסם והפעיל את המקום לפרק זמן ארוך ומשמעותי.,גזר דין
11,SH-16-08-54373-368,כמות הסם שנתפסה היא גדולה ומסחרית ומצביעה על הנזק שיכול היה להיגרם ממעשיו.,גזר דין
12,SH-16-08-54373-368,התביעה הציגה את הענישה הנוהגת במקרים מעין אלה באסופת פסיקה.,גזר דין
13,SH-16-08-54373-368,עוד הפנתה התביעה לתסקיר שירות המבחן והפנתה לכך שהנאשם אינו נוטל אחריות מלאה על המעשים וקיים סיכון להישנותם.,גזר דין
14,SH-16-08-54373-368,"לטעמה של המאשימה עניינו של הנאשם אינו עולה כדי הליך שיקומי, ובוודאי לא במובנה של הלכת ביהמ""ש העליון בענין זה ועל כן אין מקום להקל בעונשו בשל טעם זה.",גזר דין
15,SH-16-08-54373-368,"מתחם הענישה שהציגה התביעה באסופת הפסיקה נע בין 18-36 חודשי מאסר בפועל ולטעמה, בשל הודאתו של הנאשם והעדר עבר פלילי, והנסיבות שנמנו לעיל, יש להטיל עליו עונש המצוי באמצעיתו של מתחם הענישה.",גזר דין
16,SH-16-08-54373-368,עוד עתרה התביעה להטיל על הנאשם קנס גבוה ומשמעותי וכן לחלט את הרכב הנזכר בכתב האישום.,גזר דין
17,SH-16-08-54373-368,"ב""כ הנאשם ביקש לדחות את עתירתה של המאשימה בהדגישו כי מדובר בנאשם נעדר עבר פלילי, ששירות המבחן נתן בעניינו המלצה חיובית והוא הודה באשמה וחסך זמן שיפוטי יקר.",גזר דין
18,SH-16-08-54373-368,"לטעמו, אין לראות בגניבת החשמל נסיבה לחומרה, כפי שביקשה התביעה לעשות, כיוון שכל הנאשמים  המקימים מעבדה לגידול סמים עושים כן ואינם משלמים עבור החשמל שהם צורכים.",גזר דין
19,SH-16-08-54373-368,"לטעמו, יש ליתן לעמדת שירות המבחן משקל מכריע.",גזר דין
20,SH-16-08-54373-368,"ב""כ הנאשם הפנה אל נסיבותיו האישיות של הנאשם וציין כי חרף הקשיים בהם היה נתון הוא הצליח לאורך השנים שלא להסתבך בפלילים.",גזר דין
21,SH-16-08-54373-368,"לדידו של ב""כ הנאשם, על ביהמ""ש לקבוע מתחם ענישה שונה מזה אשר הוצג על ידי התביעה.",גזר דין
22,SH-16-08-54373-368,"גם לגבי הטלת הקנס ביקש ב""כ הנאשם לקבוע קביעות שונות מעתירתה של התביעה, תוך שציין כי בנסיבותיו של הנאשם אין תועלת ממשית בהטלת קנס גבוה ומשמעות הטלת הקנס היא הוספת מאסר בפועל עליו.",גזר דין
23,SH-16-08-54373-368,"ב""כ הנאשם עתר להקל עם הנאשם.",גזר דין
24,SH-16-08-54373-368,"מתסקיר שירות המבחן בעניינו של הנאשם עולה כי הנאשם בן 29, גרוש ואב לשלושה ילדים הנמצאים עם אמם.",גזר דין
25,SH-16-08-54373-368,"בשלוש השנים שקדמו למעצרו עבד, באופן לא רציף, כעוזר לנהג.",גזר דין
26,SH-16-08-54373-368,"הנאשם שלל שימוש בחומרים ממכרים, אם כי ציין כי כחודשיים טרם מעצרו חווה לחצים כלכליים ורגשיים ועשה שימוש מזדמן במריחואנה.",גזר דין
27,SH-16-08-54373-368,הוא לא הצביע על בעייתיות בתחום זה ולא ביטא נזקקות לטיפול.,גזר דין
28,SH-16-08-54373-368,"במהלך תקופת פיקוח המעצר, ביצע הנאשם שתי בדיקות שתן שנמצאו נקיות מסמים.",גזר דין
29,SH-16-08-54373-368,"במהלך תקופת פיקוח המעצר, השתתף הנאשם בקבוצה המיועדת לעצורי בית שהתקיימה בין נובמבר2016-פברואר 2017.",גזר דין
30,SH-16-08-54373-368,"במהלך ההליך נטל הנאשם אחריות על המעשים ושיתף כי ביצע אותן על רקע רצונו בהשגת רווח כספי מיידי, תוך נטיה לטשטש גבולות ולקיחת סיכונים והעדר חשיבה מעמיקה על השלכות אפשריות של בחירותיו.",גזר דין
31,SH-16-08-54373-368,הוא החל לגלות מודעות ראשונית לגבי נסיבות חייו ובחירות מוטעות שעשה.,גזר דין
32,SH-16-08-54373-368,"שירות המבחן ציין כי הגם שהנאשם נטל אחריות על המעשים וביטא חרטה, ההתרשמות היא כי הוא נוטה להשליך אחריות למעשים על גורמים חיצוניים, כמו המצב הכלכלי והעדר מסגרת תעסוקה יציבה, בצד הרצון לספק את צרכי ילדיו.",גזר דין
33,SH-16-08-54373-368,"לטענתו פעל בלחץ כלכלי ונפשי, כאשר אותה תקופה לא עבד באופן עקבי וחלה החמרה במצבו הכלכלי.",גזר דין
34,SH-16-08-54373-368,"מדבריו עלה כי לביצוע העבירה היתה חשיבה ותכנון מקדים  והנאשם אף לווה כספים בשוק האפור, על מנת לרכוש את הציוד הנדרש להקמת מעבדה.",גזר דין
35,SH-16-08-54373-368,"לדבריו, הוא סבר כי יוכל לפתור את בעיותיו הכלכליות.",גזר דין
36,SH-16-08-54373-368,כיום מבין הנאשם את החומרה שבמעשיו וחש בושה ומבוכה.,גזר דין
37,SH-16-08-54373-368,שירות המבחן התרשם כי הנאשם חסר מודעות ותובנות בכל הקשור בשימוש בסמים ולעיסוק בסמים וקיים סיכון להישנות התנהגות שולית ועוברת חוק בעתיד.,גזר דין
38,SH-16-08-54373-368,"שירות המבחן ציין כי מבלי להתעלם מחומרת מעשים, הרי שלאור המודעות הראשונית ויכולת ההפנמה והתובנה אצל הנאשם, ראה השירות מקום לשלבו בהליך טיפולי.",גזר דין
39,SH-16-08-54373-368,"הנאשם הביע נכונות להשתלב בהליך כזה ולאור כך ממליץ שירות המבחן להטיל עליו צו מבחן למשך שנה וחצי ומאסר שירוצה בדרך של עבודות שירות, בצד מאסר מותנה וקנס, שכן לטעמם עונש שכזה יהווה גורם מרתיע.",גזר דין
40,SH-16-08-54373-368,"לשיטתנו, התכנון המדוקדק הוא נסיבה מחמירה מעין כמותה, נסיבה זו גם שומטת את הקרקע בדיעבד תחת הטיעון כי ייתכן שהמשיבים לא היו קוצרים את פירות ההשקעה.",גזר דין
41,SH-16-08-54373-368,ככל שהדבר אמור במשיבים הם ללא ספק התכוונו ללכת עד הסוף.,גזר דין
42,SH-16-08-54373-368,איתרע מזלם של המשיבים והמשטרה ערכה פשיטה לאחר שהגיע לאוזניה מידע.,גזר דין
43,SH-16-08-54373-368,"לא עקב חרטה נעצר הגידול במקרה הנוכחי, אלא עקב נסיבות שהמשיבים לא צפו ובוודאי לא רצו.",גזר דין
44,SH-16-08-54373-368,בית משפט קמא הפנה כאמור לגישה המבחינה בין אלה המחזיקים בסמים ואלה המגדלים אותם לבין אלה הסוחרים בפועל.,מכאן לפן הערכי באותה סוגיה עצמה:
45,SH-16-08-54373-368,איננו מקבלים וודאי לא במלואה.,מכאן לפן הערכי באותה סוגיה עצמה:
46,SH-16-08-54373-368,"גידול סמים לשיטתנו כמוהו, מבחינת החומרה, כסחר והפצת סמים.",מכאן לפן הערכי באותה סוגיה עצמה:
47,SH-16-08-54373-368,"לא זו בלבד, אלא שבהינתן המציאות הנוכחית שבה גידול הסמים הפך להיות למכת מדינה יש להילחם בו בחומרה כאשר הביטוי לכך יהיה בהרמת רף הענישה.",מכאן לפן הערכי באותה סוגיה עצמה:
48,SH-16-08-54373-368,המגדלים והמפיצים מצויים באותו מקום עצמו מבחינה ערכית ומעשית גם יחד.,מכאן לפן הערכי באותה סוגיה עצמה:
49,SH-16-08-54373-368,שניהם גורמים לכך שכמות סם מוצאת דרכה לשוק הסמים הרווי ממילא.,מכאן לפן הערכי באותה סוגיה עצמה:
50,SH-16-08-54373-368,"הגידול, הסחר והיבוא, תהא הדרך לכניסתו לשוק של הסם אשר תהא - המכורים לסמים עושים בעזרתו צעד נוסף במדרון הסמים ומי שאינו מכור עדיין, יכול ויעשה את הצעד הראשון והקריטי בדרך להתמכרות לסם.",מכאן לפן הערכי באותה סוגיה עצמה:
51,SH-16-08-54373-368,הפגיעה בערך המוגן היא אותה פגיעה.,מכאן לפן הערכי באותה סוגיה עצמה:
52,SH-16-08-54373-368,"ספציפית באשר למעבדות סמים: לצערנו, שוב ושוב אנו נתקלים במקרים כדוגמת המקרה הנוכחי, הגם שהתיק הנוכחי חריג הן בהיקף הסם שנתפס והן בתכנון ובהשקעה, כפי שפורט לעיל.",מכאן לפן הערכי באותה סוגיה עצמה:
53,SH-16-08-54373-368,"בית משפט קמא, כאמור, הפנה לשני פסקי דין משנת 1975, על כך אנו רואים להעיר כדלקמן:",מכאן לפן הערכי באותה סוגיה עצמה:
54,SH-16-08-54373-368,"המציאות של שנת 1975 איננה המציאות שנת 2014 (אנו מצויים היום ביום האחרון של שנה זו), מציאות משתנה, מכתיבה התמודדות שונה עם הנגע של גידול סם שעל-כן ספק אם ניתן ללמוד גזרה שווה מהפסיקה אליה הפנה בית משפט קמא.",מכאן לפן הערכי באותה סוגיה עצמה:
55,SH-16-08-54373-368,"לא ניתן ללמוד גזרה שווה גם בשל היבט נוסף, פסק הדין בענין שושנה אליו הפנה בית משפט קמא עניינו ההבחנה בין החזקה שלא לצריכה עצמית, לבין סחר בסם.",מכאן לפן הערכי באותה סוגיה עצמה:
56,SH-16-08-54373-368,"ספק בעיננו אם ניתן למתוח קו משווה בין החזקה שלא לצריכה עצמית, לבין גידול כמו במקרה הנוכחי.",מכאן לפן הערכי באותה סוגיה עצמה:
57,SH-16-08-54373-368,"אנו מדגישים שוב כי מדובר בגידול מסחרי, לא פחות מ- 435 שתילים שהסתכמו בכמעט 18 ק""ג נטו.",מכאן לפן הערכי באותה סוגיה עצמה:
58,SH-16-08-54373-368,הכמויות והמספרים מדברים בעד עצמם.,מכאן לפן הערכי באותה סוגיה עצמה:
59,SH-16-08-54373-368,מקובל עלינו מושכל היסוד באשר להכרעת רף הענישה בתחום מסוים.,ובאשר לקביעת המתחם:
60,SH-16-08-54373-368,"מושכל יסוד זה קובע כי גם כאשר מועלה רף ענישה - יש לעשות זאת בהדרגה ולא ""בקפיצה"" פתאומית.",ובאשר לקביעת המתחם:
61,SH-16-08-54373-368,דעתנו היא כי המקרה הנוכחי מצדיק ואפילו מחייב העלאת רף הענישה.,ובאשר לקביעת המתחם:
62,SH-16-08-54373-368,"מעבדת סם היא בסיס לכמויות בלתי נדלות של סם שעשויות למצוא דרכן כאמור לשוק הסמים, והחובה להילחם בנגע זה מחייבת אמירה עונשית ברורה.",ובאשר לקביעת המתחם:
63,SH-16-08-54373-368,"תוך שאנו נותנים דעתנו למתינות שבה יש לנהוג, אנו קובעים כי המתחם בתיק זה בנסיבותיו, הוא בין 18-36 חודשי מאסר.",ובאשר לקביעת המתחם:
64,SH-16-08-54373-368,"כל האמור באותו פסק דין יפה ומתאים לענייננו, מלבד כך שהכמות בענייננו, למעלה מ-29 ק""ג גדולה בהרבה מהכמות שנדונה באותו ענין.",ובאשר לקביעת המתחם:
65,SH-16-08-54373-368,"עם זאת, יצויין כי אחד מהנאשמים באותו ענין היה בעל עבר פלילי.",ובאשר לקביעת המתחם:
66,SH-16-08-54373-368,"כאמור, מדובר בגידול סמים בכמות גדולה מאוד, לאחר תכנון מוקדם ומדוקדק ורכישת כלים ואמצעים לכך.",ובאשר לקביעת המתחם:
67,SH-16-08-54373-368,"מדובר בהכנת מעבדה לגידול הסם ובשימוש בחשמל בהיקף משמעותי, במרמה וללא תשלום לצורך גידול הסם.",ובאשר לקביעת המתחם:
68,SH-16-08-54373-368,"הנאשם אמנם נטל אחריות על מעשיו, אך תשומת הלב לאמור בתסקיר שירות המבחן לכך כי הנאשם נוטה להשליך את האחריות על גורמים חיצוניים.",ובאשר לקביעת המתחם:
69,SH-16-08-54373-368,"הנאשם ביצע את המעשים לצורך בצע כסף ועל מנת להשיג רווחים כספיים מהירים, לצורך הקמת המעבדה אף נטל הלוואות מגורמים הקשורים לשוק האפור.",ובאשר לקביעת המתחם:
70,SH-16-08-54373-368,"הנאשם הודה באשמה, ונכון להרתם להליך טיפולי , כפי שהמליץ שירות המבחן.",ובאשר לקביעת המתחם:
71,SH-16-08-54373-368,הוא נעדר עבר פלילי.,ובאשר לקביעת המתחם:
72,SH-16-08-54373-368,יש ליתן לכך משקל מסויים ויש בכך נסיבות לקולא.,ובאשר לקביעת המתחם:
73,SH-16-08-54373-368,אך אין בכך להקל בעונשו של הנאשם עד כדי המלצתו של שירות המבחן.,ובאשר לקביעת המתחם:
74,SH-16-08-54373-368,ועוד יצויין כי שירות המבחן אמון על שיקולי הנאשם ועל אלה בלבד.,ובאשר לקביעת המתחם:
75,SH-16-08-54373-368,בית המשפט הוא שאמון על מכלול השיקולים לרבות על האינטרסים הציבוריים.,ובאשר לקביעת המתחם:
76,SH-16-08-54373-368,"בבוא בית המשפט לגזור את דינו של נאשם, ישקול את מכלול השיקולים בעניינו ויביא בהם אף את המלצות שירות המבחן, אך ישקול אותן כשיקול אחד מבין מכלול השיקולים ולא כשיקול בלעדי בלתו – אין.",ובאשר לקביעת המתחם:
77,SH-16-08-54373-368,"לאחר שיקול כל השיקולים הצריכים לענין ואיזון ביניהם, אני גוזרת על הנאשם –",ובאשר לקביעת המתחם:
78,SH-16-08-54373-368,עשרים וארבעה חודשי מאסר לריצוי בפועל.,ובאשר לקביעת המתחם:
79,SH-16-08-54373-368,מתקופה זו ינוכו ימי מעצרו של הנאשם – 17/8/16 – 12/9/16.,ובאשר לקביעת המתחם:
80,SH-16-08-54373-368,"עשרה חודשי מאסר על תנאי למשך שלוש שנים, שתחילתן מיום שחרורו ממאסר, לבל יעבור עבירה כלשהי על פקודת הסמים שהיא פשע.",ובאשר לקביעת המתחם:
81,SH-16-08-54373-368,"שישה חודשי מאסר על תנאי למשך שלוש שנים, שתחילתן מיום שחרורו ממאסר, לבל יעבור עבירה כלשהי על פקודת הסמים המסוכנים, שהיא עוון, או עבירה של גניבה בנסיבות מיוחדות.",ובאשר לקביעת המתחם:
82,SH-16-08-54373-368,"קנס בסכום של 7,500 ₪ או 50 ימי מאסר תמורתו.",ובאשר לקביעת המתחם:
83,SH-16-08-54373-368,"הקנס ישולם בשמונה תשלומים חודשיים שווים ורצופים, שהראשון בהם ביום 1/9/17 והבאים אחריו בכל 1 לחודש שלאחר מכן.",ובאשר לקביעת המתחם:
84,SH-16-08-54373-368,"לא ישולם תשלום במועדו, יעמוד כל הסכום לפרעון מיידי.",ובאשר לקביעת המתחם:
85,SH-16-08-54373-368,"לאור העונש שהוטל על הנאשם ומידתו, בהתחשב בעברו הנקי ובעובדה כי זה העונש הראשון הנגזר עליו, מצאתי שלא לחלט את הרכב הנזכר בכתב האישום.",ובאשר לקביעת המתחם:
86,SH-16-08-54373-368,"עם זאת, אני מורה כי הנאשם ייפסל מלקבל ומלהחזיק רישיון נהיגה לתקופה של שישה חודשים בפועל, שתחילתה מיום שחרורו ממאסר וכן לשישה חודשים על תנאי למשך שלוש שנים, שתחילתה מיום שחרורו ממאסר, לבל יעבור עבירה כלשהי לפי פקודת הסמים המסוכנים.",ובאשר לקביעת המתחם:
87,SH-16-08-54373-368,"יצויין למען הסר ספק, כי תחילתה של הפסילה בפועל , ביום הפקדת הרישיון.",ובאשר לקביעת המתחם:
88,SH-16-08-54373-368,במוצגים שנתפסו במהלך החקירה – יעשה על פי שיקול דעתו של קצין משטרה.,ובאשר לקביעת המתחם:
89,SH-16-08-54373-368,סמים שנתפסו – יושמדו.,ובאשר לקביעת המתחם:
90,SH-16-08-54373-368,"54678313ניתן היום,  י""ח תמוז תשע""ז, 12 יולי 2017, במעמד הצדדים.",ובאשר לקביעת המתחם:
