,verdict,text,part
0,SH-19-08-50359-11,"ב""כ המאשימה – עו""ד גיל קרן-רם",נוכחים:
1,SH-19-08-50359-11,"ב""כ הנאשם – עו""ד שלמה ניסים",נוכחים:
2,SH-19-08-50359-11,"חוק העונשין, תשל""ז-1977: סע'  40ג(א), 40ח, 40יא(9), 40יג(ב)",נוכחים:
3,SH-19-08-50359-11,"פקודת הסמים המסוכנים [נוסח חדש], תשל""ג-1973: סע'  36א(ב), 37א",נוכחים:
4,SH-19-08-50359-11,"הנאשם הורשע לאחר ניהול הוכחות בשלושה אישומים של החזקת סמים שלא לצריכה עצמית, וזאת בחמש הזדמנויות שונות.",נוכחים:
5,SH-19-08-50359-11,"כתב האישום ייחס לנאשם עבירות של החזקת סם שלא לצריכה עצמית, נהיגה בזמן פסילה וסחר בסם מסוכן (ריבוי עבירות).",נוכחים:
6,SH-19-08-50359-11,"ביתר פירוט: האישום הראשון, הוא העיקרי, ייחס לנאשם החזקה של סמים בכמות גדולה יחסית (34.3441 גרם קוקאין ו- 0.7634 גרם מסוג MDMA), שנמצאו בתא המטען (מתחת למושב הנהג) של אופנוע מסוג סאן יאנג שהיה בשימושו והחזקתו של הנאשם ואשר חנה במרחק מה מביתו.",נוכחים:
7,SH-19-08-50359-11,"האישום השני, ייחס לנאשם עבירות של סחר בסמים שהנאשם מכר ""ללקוח"" במספר הזדמנויות.",נוכחים:
8,SH-19-08-50359-11,"האישום השלישי, הוא הפחות מרכזי, ייחס לנאשם החזקת סמים שלא לצריכה עצמית, שהחזיק במועד אחר בביתו 0.8399 גרם קוקאין.",נוכחים:
9,SH-19-08-50359-11,"בהכרעת הדין, באשר לאישום הראשון, קבעתי כי הסמים שנתפסו באופנוע שייכים לנאשם והרשעתי אותו במיוחס לו בכתב האישום, תוך שקבעתי שהפגם שנפל בחיפוש, שאיננו זניח, יימצא ביטוי בשלב העונש כגורם בעל משקל ממשי.",נוכחים:
10,SH-19-08-50359-11,וכך קבעתי בהכרעת הדין (פסקאות 59 ו-64):,נוכחים:
11,SH-19-08-50359-11,"בשולי הדברים, אעיר שלנוכח הודעה מוקדמת של התביעה על מחיקת סעיף האישום של נהיגה בזמן פסילה שהופיע בכתב האישום המקורי, זיכיתי את הנאשם, בהסכמה, מעבירה זו.",נוכחים:
12,SH-19-08-50359-11,"בהכרעת הדין ביחס לאישום השני, קבעתי שהפגמים שנפלו בחקירת 'הלקוח' בעסקת הסחר בסמים, השליכו גם על תוכן גרסתו, ומכאן ולנוכח עוצמת הפגמים, פסלתי את ההודעות של הקונה.",נוכחים:
13,SH-19-08-50359-11,"משפסלתי את ההודעות, נותר ספק באשר לחלקו של הנאשם באירוע ועל כן, הרשעתי את הנאשם, בהתבסס על עדות ""הקונה"" בבית המשפט, חלף עבירת הסחר בסמים, בעבירה של החזקת סמים שלא לצריכה עצמית, בשלוש הזדמנויות, בכך שקנה יחד אחרים סמים מסוג קוקאין ועשה בהם שימוש בביתו.",נוכחים:
14,SH-19-08-50359-11,(עמוד 148 פסקה 74):,נוכחים:
15,SH-19-08-50359-11,"באשר לאישום השלישי, מצאתי שאין ממש בגרסת הנאשם, לפיה החזיק את הסמים לצריכתו העצמית, וקבעתי שלא עלה בידיו לסתור את החזקה הקבועה בחוק, ועל כן הרשעתי אותו במיוחס לו בכתב האישום - בעבירה של החזקה שלא לצריכה עצמית.",נוכחים:
16,SH-19-08-50359-11,"ב""כ המאשימה הפנתה לעברו הפלילי והתעבורתי של הנאשם.",טיעוני הצדדים לעונש
17,SH-19-08-50359-11,"בטיעוניה לעונש עמדה ב""כ המאשימה על פרטי עובדות כתב האישום, על סוג הסמים המדוברים (קוקאין ו-MDMA) וכן העובדה שהסמים נמצאו באופנוע שנמצא במרחק מה מביתו.",טיעוני הצדדים לעונש
18,SH-19-08-50359-11,"ב""כ המאשימה הדגישה את הפגיעה שנגרמה עקב מעשי הנאשם לערכים החברתיים של השמירה על שלום הציבור ועל בריאותו, והכל בשל נזקי השימוש בסמים מסוכנים.",טיעוני הצדדים לעונש
19,SH-19-08-50359-11,"ב""כ המאשימה טענה כי מדובר בשלושה אירועים נפרדים ועתרה למתחם עונש הנע בין 20 ל-36 חודשי מאסר באישום הראשון, מתחם עונש הנע בין 6 ל-12 חודשי מאסר באישום השני וכך  גם באישום השלישי.",טיעוני הצדדים לעונש
20,SH-19-08-50359-11,"ב""כ המאשימה ביקשה לקבוע מתחם עונש כולל הנע בין 28 ל- 48 חודשי מאסר.",טיעוני הצדדים לעונש
21,SH-19-08-50359-11,"אשר לגזירת עונשו של הנאשם בתוך מתחם העונש ההולם, עתרה ב""כ המאשימה למיקומו בשליש התחתון של המתחם.",טיעוני הצדדים לעונש
22,SH-19-08-50359-11,"ב""כ המאשימה ערה לכך שיש להתחשב במחדלי החקירה והתנהלות הרשויות כנסיבה מקלה למיקומו בתוך המתחם, וכן, אין זקוף לחובתו את בחירתו בניהול הוכחות.",טיעוני הצדדים לעונש
23,SH-19-08-50359-11,"עוד עתרה ב""כ המאשימה להשתת ענישה נלווית, שתכלול מאסר מותנה בגין כל עבירה לפי פקודת הסמים קנס כספי שיבטא את חומרת העבירות ושלא יפחת מ-5,000 ₪, מאסר חלף קנס, פסילת רישיון נהיגה לתקופה על-פי שיקול דעת בית המשפט וכן – בהמשך לעתירתה להכריז על הנאשם סוחר סמים – לחילוט הכספים, אופנוע, קסדה, שעון ומשקל שנתפסו ברשות הנאשם לטובת אוצר המדינה.",טיעוני הצדדים לעונש
24,SH-19-08-50359-11,"ב""כ הנאשם, מצדו, התמקד בטיעוניו בנסיבותיו האישיות המיוחדות של הנאשם כפי שעלו מתסקיר המעצר ומצבו הכלכלי של הנאשם.",טיעוני הצדדים לעונש
25,SH-19-08-50359-11,"עוד הדגיש ב""כ הנאשם, בהקשר זה, כי עברו הפלילי של הנאשם אינו כה חמור ואף אינו רלוונטי (עבירת סמים בהיותו קטין) וההרשעה המאוחרת בשנת 2019 בגין עבירת תעבורה.",טיעוני הצדדים לעונש
26,SH-19-08-50359-11,"ב""כ הנאשם הוסיף וטען כי, ניהול המשפט היה ענייני, תיק מוצגים שהוגש בהסכמה, נחסכו עדויות וכי במשך תקופה ארוכה הנאשם היה מצוי במעצר ובהמשך תחת תנאים מגבילים.",טיעוני הצדדים לעונש
27,SH-19-08-50359-11,"ב""כ הנאשם חלק על עמדת המאשימה וטען כי מדובר במסכת אירועים אחת שיש לקבוע לה מתחם עונש הולם אחד.",טיעוני הצדדים לעונש
28,SH-19-08-50359-11,"ב""כ הנאשם חזר והדגיש כי עוצמת הפגם שנפל בחיפוש באישום הראשון עולה לכדי הקלה משמעותית בעונשו של הנאשם ולאור זאת, ולנוכח זיכוי הנאשם באישום השני בשל עוצמת הפגמים שנפלו בחקירת הלקוח, ראוי לתת לכך את המשקל המרבי והוא עונש מאסר שיכול וירוצה בעבודות שירות.",טיעוני הצדדים לעונש
29,SH-19-08-50359-11,"אשר למתחם העונש, נטען שהרף התחתון של מתחם העונש ההולם צריך לעמוד על מאסר בפועל שיכול וירוצו בעבודות שירות וזאת בהתאם למגוון גזרי דין בהם ניתנו עונשי מאסר בעבודות שירות בגין עבירת החזקה שלא לצריכה עצמית.",טיעוני הצדדים לעונש
30,SH-19-08-50359-11,"לפיכך, וכאשר במקרה דנא טען שיש להקל בעונש ככל שניתן לאור כל הנסיבות לקולא ובראשן הפגם בחיפוש – עתר ב""כ הנאשם להקל עם הנאשם ולהסתפק בעניינו בענישה שניתן לשאתה בדרך של עבודות שירות.",טיעוני הצדדים לעונש
31,SH-19-08-50359-11,"הנאשם בדברו האחרון ביקש מבית המשפט להתחשב במצבו הכלכלי הקשה, הדגיש כי עבר בעצמו הליך גמילה ואינו משתמש יותר בסמים.",טיעוני הצדדים לעונש
32,SH-19-08-50359-11,אירוע אחד או מספר אירועים:,קביעת מתחם העונש ההולם
33,SH-19-08-50359-11,"לפי תיקון 113 לחוק העונשין, על בית המשפט לקבוע תחילה האם ניתן להתייחס לנסיבות האישום כאירוע אחד או שמא מדובר במספר אירועים נפרדים המחייבים קביעת מתחמי ענישה שונים.",קביעת מתחם העונש ההולם
34,SH-19-08-50359-11,פסיקת בית המשפט העליון בעניין בני ג'אבר התמודדה עם השאלה העקרונית מתי ייחשבו עובדות המקרה כמקימים אירועים שונים.,קביעת מתחם העונש ההולם
35,SH-19-08-50359-11,"לשיטתי, אין מנוס מקביעת מתחמים שונים עבור האירועים השונים.",קביעת מתחם העונש ההולם
36,SH-19-08-50359-11,"מדובר באירועים ממועדים שונים, שנסיבותיהם שונות באופן מהותי.",קביעת מתחם העונש ההולם
37,SH-19-08-50359-11,האישום הראשון ייחס לנאשם החזקה של כמות משמעותית של סמים בתוך אופנוע שחנה בקרבת מה לביתו.,קביעת מתחם העונש ההולם
38,SH-19-08-50359-11,"חרף פגמים שנפלו בחיפוש שהוביל לתפיסת הסמים, קבעתי שאין זה ראוי לפסול את הראיה, וכי הביטוי לפגמים אלה יימצא בשלב העונש בכך שיוענק לנתון זה משקל של ממש.",קביעת מתחם העונש ההולם
39,SH-19-08-50359-11,"ייחודיות זו, שנוגעת אך ורק לאישום הראשון, מצדיקה, כשלעצמה, קביעת מתחם נפרד לאירוע זה.",קביעת מתחם העונש ההולם
40,SH-19-08-50359-11,"ביחס לאישום השני, הנאשם זוכה מעבירת הסחר והורשע בהחזקה שלא לצריכה עצמית, יחד עם אחר, בנסיבות מסוימות כפי שפורט בהכרעת הדין.",קביעת מתחם העונש ההולם
41,SH-19-08-50359-11,"מדובר בסמים שנרכשו על ידי הנאשם יחד עם אחר, לצורך צריכה משותפת יחד עם אחרים.",קביעת מתחם העונש ההולם
42,SH-19-08-50359-11,זוהי סיבה נוספת מדוע נכון לייחד מתחם נפרד גם לאישום זה.,קביעת מתחם העונש ההולם
43,SH-19-08-50359-11,"האישום השלישי מתייחס בתורו לכמות קטנה יחסית בביתו של הנאשם, לגבי נדחו טענותיו של הנאשם להחזקה שנועדה לצריכתו העצמית (לאחר שלא הפריך את החזקה בחוק).",קביעת מתחם העונש ההולם
44,SH-19-08-50359-11,"המכנה המשותף הנמוך בין האישומים השונים (שחוזר לסוג הסם וההחזקה בו שלא לצריכה עצמית), איננו גבוה דיו כדי ""לספר"" את סיפור האירועים השונים, אף לא בקירוב.",קביעת מתחם העונש ההולם
45,SH-19-08-50359-11,"המועדים השונים, ובעיקר הנסיבות השונות, מקשים על הצגת האירועים השונים כאירוע אחד, אותו ניתן לשקף בסיפור אחד של אירוע.",קביעת מתחם העונש ההולם
46,SH-19-08-50359-11,"לדעתי, חובת ההנמקה, במובנה המהותי, מצדיקה בנייה מודולרית של גזר הדין, וזאת בצל הנסיבות המיוחדות של המקרה.",קביעת מתחם העונש ההולם
47,SH-19-08-50359-11,"סבורני שתהיה בכך תרומה להנמקה ולהבניית שיקול הדעת השיפוטי, ברוח תיקון 113 לחוק העונשין.",קביעת מתחם העונש ההולם
48,SH-19-08-50359-11,"בנוסף, ההתייחסות לפגמים באישום הראשון, מצדיקה קביעת מתחם מיוחד, שיקל על בחינת מרכיבי הענישה השונים, וזאת, למשל, בשלב בחינת גזר הדין על ידי ערכאת הערעור, אם יוגש ערעור גם על הכרעת הדין.",קביעת מתחם העונש ההולם
49,SH-19-08-50359-11,"כאן המקום להזכיר כי הזיכוי מהאישום השני, והקביעות לגבי האישום הראשון, ניתנו לאור ניתוח משפטי על רקע הנסיבות המורכבות יחסית של המקרה.",קביעת מתחם העונש ההולם
50,SH-19-08-50359-11,"באשר לענישה הנוהגת, שחלקה הוגש ע""י ב""כ הצדדים, מצאתי להתייחס לפסקי הדין הבאים:",קביעת מתחם העונש ההולם
51,SH-19-08-50359-11,מתחם העונש ההולם לגבי האישום הראשון,קביעת מתחם העונש ההולם
52,SH-19-08-50359-11,"מדובר בהחזקה שלא לצריכה עצמית של סמים במשקל של כ- 35 גרם (מסוג קוקאין, בתוכם כמות קטנה של סמים מסוג MDMA), שהוחזקו בתוך אופנוע שהיה בשימושו של הנאשם.",קביעת מתחם העונש ההולם
53,SH-19-08-50359-11,תחילה אקבע מהו מתחם העונש ההולם למקרה הרגיל של החזקה מסוג זה.,קביעת מתחם העונש ההולם
54,SH-19-08-50359-11,"לאחר מכן, אקבע מהו המשקל שיינתן לפגמים שנפלו בחיפוש.",קביעת מתחם העונש ההולם
55,SH-19-08-50359-11,"אקדים את המאוחר ואציין שלשיטתי, מתחם העונש במקרה ""הרגיל"" (ללא הפגמים) נע בין 15 חודשי מאסר ועד 30 חודשי מאסר בפועל, כעונש עיקרי.",קביעת מתחם העונש ההולם
56,SH-19-08-50359-11,"בנסיבות המקרה שלפניי, ולאחר שהבאתי בחשבון את הפגמים שנפלו בחיפוש, אני סבור שהמתחם מתחיל מ- 10 חודשי מאסר ועד 20 חודשי מאסר בפועל.",קביעת מתחם העונש ההולם
57,SH-19-08-50359-11,"הערכים המוגנים בבסיס העבירה של החזקת סמים מסוג קוקאין בכמות כזו ברור מאליו, והוא חוזר לצורך החברתי במיגור תופעת השימוש בסמים ""קשים"", החזקתם שלא לצריכה עצמית, כדי לשמור על בריאות הציבור ושלומו.",קביעת מתחם העונש ההולם
58,SH-19-08-50359-11,מצופה מבית המשפט להרים תרומתו למלחמה בנגע הסם שפשה בחברה.,קביעת מתחם העונש ההולם
59,SH-19-08-50359-11,"תרומה זו חייבת להיתרגם לענישה כואבת שתהלום את חומרת המעשה, וזאת לפי שיקול הגמול.",קביעת מתחם העונש ההולם
60,SH-19-08-50359-11,בחינת מידת הפגיעה בערכים המוגנים תעשה לפי נסיבות ביצוע העבירה.,קביעת מתחם העונש ההולם
61,SH-19-08-50359-11,"מדובר בהחזקה שלא לצריכה עצמית, בתוך המרחב הציבורי, ברכב בשימוש הנאשם, ולא בביתו, כשמדובר בכמות משמעותית מסוג קוקאין.",קביעת מתחם העונש ההולם
62,SH-19-08-50359-11,על הכמות המשמעותית ניתן ללמוד מהיחס בין הכמות שנתפסה לבין הכמות שנקבעה על ידי המחוקק לצורך החזקה שלא לצריכה עצמית לפי סוג הסם (יחס של למעלה 1:100 בקירוב).,קביעת מתחם העונש ההולם
63,SH-19-08-50359-11,"בנוסף, החזיק הנאשם כמות קטנה נוספת מסוג MDMA.",קביעת מתחם העונש ההולם
64,SH-19-08-50359-11,"לעובדה שמדובר בסם שנתפס טרם הפצתו או שימוש אחר בו (טענה שעלתה בטיעוני ההגנה לעונש), וכן לעובדה שמדובר בהחזקה ללא ראיות פוזיטיביות לסחר בסמים, יינתן משקל מסוים, אם כי מוגבל.",קביעת מתחם העונש ההולם
65,SH-19-08-50359-11,"שכן, ככל שמדובר בכמות גדולה יותר, כך ניתן ללמוד מהפסיקה, מיטשטש קו הגבול בענישה בין עבירת ההחזקה שלא לצריכה עצמית לבין עבירת הסחר.",קביעת מתחם העונש ההולם
66,SH-19-08-50359-11,"המקרה שלפנינו, בהיבטים מסוימים, חמור מהמקרה שם.",קביעת מתחם העונש ההולם
67,SH-19-08-50359-11,"ראשית, מדובר בהחזקה בתוך רכב שהונח במרחב הציבורי, כשבעניין חדאד דובר על החזקה בבית הנאשם.",קביעת מתחם העונש ההולם
68,SH-19-08-50359-11,"שנית, במקרה שלפנינו מדובר על שני סוגי סמים (קוקאין ו- MDMA).",קביעת מתחם העונש ההולם
69,SH-19-08-50359-11,"המתחם ""הרגיל"" ההולם נסיבות המקרה, נע כאמור, בין 15 ועד 30 חודשי מאסר בפועל.",קביעת מתחם העונש ההולם
70,SH-19-08-50359-11,"כפי שציינתי כבר בהכרעת הדין יש להעניק לפגמים שנפלו באופן השגת הראיה המרכזית בתיק, קרי החיפוש שהוביל לתפיסת הסמים, משקל של ממש.",קביעת מתחם העונש ההולם
71,SH-19-08-50359-11,"נקבע בהלכת יששכרוב והלכת בורורביץ ניתן וראוי לשקול מתן סעד מתון להפרות, בין אם במסגרת דוקטרינת ההגנה מן הצדק, ובין אם בקשר לאופן השגת הראיות כמקרה פרטי להגנה מן הצדק, וזאת בשלב שקילת העונש.",קביעת מתחם העונש ההולם
72,SH-19-08-50359-11,"במונחים של תיקון 113 לחוק העונשין, עולה אפוא השאלה, האם זהו שיקול שפועל בתוך המתחם ?",קביעת מתחם העונש ההולם
73,SH-19-08-50359-11,האם זהו שיקול שמצדיק סטייה מהמתחם ?,קביעת מתחם העונש ההולם
74,SH-19-08-50359-11,או שמא זהו שיקול שקובע את גבולות המתחם ?,קביעת מתחם העונש ההולם
75,SH-19-08-50359-11,"מתברר, וזאת לפי הפסיקה אליה אפנה בהמשך, שכל התשובות נכונות.",קביעת מתחם העונש ההולם
76,SH-19-08-50359-11,"להבנתי, מדובר בשלוש אפשרויות שיש לבחור ביניהן לפי נסיבות כל מקרה ומקרה.",קביעת מתחם העונש ההולם
77,SH-19-08-50359-11,האפשרות הראשונה ברורה.,קביעת מתחם העונש ההולם
78,SH-19-08-50359-11,"לפיה סעד ההקלה בעונש כחלופה לביטול כתב אישום, פועל בתוך המתחם ומטה את העונש לעבר הרף התחתון שבו.",קביעת מתחם העונש ההולם
79,SH-19-08-50359-11,אפשרות זו מעוגנת בנוסח החוק באופן חד וברור.,קביעת מתחם העונש ההולם
80,SH-19-08-50359-11,"שכן, לפי סעיף 40יא(9) לחוק העונשין (""התנהגות רשויות אכיפת החוק""), הוא אחד השיקולים שפועלים בתוך המתחם.",קביעת מתחם העונש ההולם
81,SH-19-08-50359-11,"לפי האמור, מדובר בעניין שבמידה ואולי, ליתר דיוק, בעניין של התאמה עניינית-מהותית.",קביעת מתחם העונש ההולם
82,SH-19-08-50359-11,"במקרה שלפניי, הפגמים (בעוצמה בינונית) שנפלו באופן השגת הראיה המרכזית, קרי בהיבט הראייתי, שיקול שקבעתי שיינתן לו משקל של ממש, מצדיקים בחירה באפשרות שאלה יגדירו את גבולות המתחם.",קביעת מתחם העונש ההולם
83,SH-19-08-50359-11,ארחיב:,קביעת מתחם העונש ההולם
84,SH-19-08-50359-11,"מן העבר האחד, אין מדובר בפגיעה קלה או בשיקול שמשקלו זניח יחסית או מוגבל, שיכול לפעול אך ורק בתוך המתחם פנימה.",קביעת מתחם העונש ההולם
85,SH-19-08-50359-11,כפי שקבעתי בהכרעת הדין עוצמת הפגם היא בינונית.,קביעת מתחם העונש ההולם
86,SH-19-08-50359-11,תיאור זה אינו יכול לפעול אך ורק בתוך המתחם.,קביעת מתחם העונש ההולם
87,SH-19-08-50359-11,"והרי לגבי מי שעונשו אמור להיות ממוקם בתחתית המתחם בלאו הכי (בשל נסיבות אישיות, למשל), לא תהיה לשיקול זה כל נפקות מעשית.",קביעת מתחם העונש ההולם
88,SH-19-08-50359-11,"מאידך, אין מדובר בפגיעה בעוצמה גבוהה (ראו הפירוט בהכרעת הדין), שיכולה להביא לסטייה ממתחם העונש ההולם (ועוד כשיקול יחיד).",קביעת מתחם העונש ההולם
89,SH-19-08-50359-11,"מסקנה זו עולה בקנה אחד עם היגיון הדברים לפיו נסיבות החיפוש בו נפלו הפגמים קרוב יותר, ולו רעיונית, לנסיבות ביצוע העבירה שקובעות את גדרי המתחם.",קביעת מתחם העונש ההולם
90,SH-19-08-50359-11,"לגוף העניין, סבורני כי המשקל המתאים שיש להעניק לפגמים שנפלו באופן השגת הראיות, ראוי לו לעמוד על הפחתה עד כדי שליש מהמתחם, שכן הפחתה משמעותית מזו (מחצית, למשל) עלולה לפגוע יתר על המידה באינטרס הציבורי לנוכח חומרת המעשה עצמו.",קביעת מתחם העונש ההולם
91,SH-19-08-50359-11,"מנגד, הפחתה קלה משליש, איננה עומדת בהלימה עם דרגת הפגיעה והמשקל שהובטח שיינתן לה (משקל של ממש).",קביעת מתחם העונש ההולם
92,SH-19-08-50359-11,"לאור כל האמור, מצאתי לקבוע כי מתחם העונש ההולם ביחס לאישום זה, לאחר שקלול מידת הפגיעה בערכים המוגנים, מדיניות הענישה, הפגמים שנפלו באכיפה, על רקע נסיבות ביצוע העבירה, נע בין 10 חודשי מאסר ועד 20 חודשי מאסר.",קביעת מתחם העונש ההולם
93,SH-19-08-50359-11,מתחם העונש ההולם לגבי האישום השני,קביעת מתחם העונש ההולם
94,SH-19-08-50359-11,"מדובר בהחזקה שלא לצריכה עצמית, יחד עם אחר, שבשלוש הזדמנויות רכשו סמים בכמויות קטנות יחסית לצרכי שימוש עם אחרים.",קביעת מתחם העונש ההולם
95,SH-19-08-50359-11,מתחם העונש ההולם נע לשיטתי בין מספר חודשי מאסר שיכול שירוצו בעבודות שירות ועד 12 חודשי מאסר בפועל.,קביעת מתחם העונש ההולם
96,SH-19-08-50359-11,מתחם העונש לגבי האישום השלישי,קביעת מתחם העונש ההולם
97,SH-19-08-50359-11,מדובר בהחזקה שלא לצריכה עצמית של קוקאין בכמות הנופלת מגרם בביתו.,קביעת מתחם העונש ההולם
98,SH-19-08-50359-11,מתחם העונש נע בין מאסר על תנאי ורכיבי ענישה נלווים לבין מספר חודשי מאסר (עד תשעה) שיכול שירוצו בעבודות שירות.,קביעת מתחם העונש ההולם
99,SH-19-08-50359-11,"לא הרחבתי בנושא המתחמים לגבי האישומים השני והשלישי, משני טעמים: ראשית, הפערים בין הצדדים מצומצמים יחסית ביחס לשני אישומים אלה.",קביעת מתחם העונש ההולם
100,SH-19-08-50359-11,"שנית, כפי שניתן לראות בהמשך, העונש הכולל נקבע לפי האישום העיקרי הוא האישום הראשון.",קביעת מתחם העונש ההולם
101,SH-19-08-50359-11,"לא מצאתי סיבה לסטות מהמתחמים לעיל, לקולא או לחומרה.",קביעת מתחם העונש ההולם
102,SH-19-08-50359-11,שיקול השיקום לא מתקיים בתיק זה.,מיקומו של הנאשם בתוך המתחם
103,SH-19-08-50359-11,"ניתן להבין מטיעוני ההגנה כי לשיטתה אפיק השיקום נחסם, ולו באופן חלקי, רק בשל החלטתי לדחות את עתירת ההגנה, לאחר הכרעת הדין להזמין תסקיר מאת שירות המבחן.",מיקומו של הנאשם בתוך המתחם
104,SH-19-08-50359-11,"אפנה לנימוקיי בהחלטתי מיום 28.12.21, ואוסיף:",מיקומו של הנאשם בתוך המתחם
105,SH-19-08-50359-11,מקובל עליי שכפירה וניהול הוכחות אינם סותמים את הגולל על האפשרות לבקש לצעוד בנתיב הטיפול והשיקום מיד לאחר הכרעת הדין המרשיעה.,מיקומו של הנאשם בתוך המתחם
106,SH-19-08-50359-11,"אלא שמטבע הדברים, ההתכחשות (הלגיטימית) מצמצמת את הפתח האמור לכדי סדק צר יחסית שראוי לשמור אותו למקרים חריגים.",מיקומו של הנאשם בתוך המתחם
107,SH-19-08-50359-11,"בצל טענות הנאשם שלא החזיק בסמים באישומים הראשון והשני, וכי החזיק בכמות הקטנה לצריכתו העצמית (באישום השלישי), עליו היה לשכנע שראוי, חרף זאת, להזמין תסקיר מאת שירות המבחן.",מיקומו של הנאשם בתוך המתחם
108,SH-19-08-50359-11,לא שמעתי טיעונים כבדי משקל שבכוחן להטות את הכף לעבר היעתרות לבקשה חריגה כזו.,מיקומו של הנאשם בתוך המתחם
109,SH-19-08-50359-11,"אין גם להתעלם מכך שמדובר בעתירה שכרוכה בדחייה ממושכת של ההליך, מעבר להימשכותו עד כה, וזאת לאור העומס הקשה והשיבושים בעבודת שירות המבחן לאחרונה.",מיקומו של הנאשם בתוך המתחם
110,SH-19-08-50359-11,"משאב מדולדל זה של תסקיר שירות המבחן יש לייחד למקרים המתאימים, ולכן יש לעשות בו שימוש במשורה וביד קמוצה.",מיקומו של הנאשם בתוך המתחם
111,SH-19-08-50359-11,"בתוך המתחם יש להביא בחשבון שיקולים שונים, שפועלים לשני הכיוונים, לקולא ולחומרה.",מיקומו של הנאשם בתוך המתחם
112,SH-19-08-50359-11,"לאחר שניתן לפגמים משקל בשלב קביעת גדרי המתחם, לא מצאתי לייחס משקל נוסף בשלב מיקום העונש בתוך המתחם.",מיקומו של הנאשם בתוך המתחם
113,SH-19-08-50359-11,לחובת הנאשם עבר הפלילי לא מבוטל.,מיקומו של הנאשם בתוך המתחם
114,SH-19-08-50359-11,בעברו הרשעות בעבירות אלימות חמורות.,מיקומו של הנאשם בתוך המתחם
115,SH-19-08-50359-11,הוא ריצה בעבר מאסר בפועל.,מיקומו של הנאשם בתוך המתחם
116,SH-19-08-50359-11,"העונשים בעבר, לרבות מאסר בפועל בדרך של עבודות שירות, לא הרתיעו את הנאשם, ומכאן הצורך בהרתעה אישית באמצעות ענישה ממשית.",מיקומו של הנאשם בתוך המתחם
117,SH-19-08-50359-11,"אמנם עיקר העבר הפלילי הוא בעבירות אלימות, ואולם קיימת משמעות לכך שהנאשם הרחיב לאחרונה את פעילותו העבריינית בתחום חדש, תחום הסמים ועוד בחמש הזדמנויות שונות (לא התייחסתי לרישום בעבירת החזקה לצריכה עצמית לאור טיב העבירה ומועד ביצועה בהיותו קטין).",מיקומו של הנאשם בתוך המתחם
118,SH-19-08-50359-11,"מנגד, עומדים שיקולים רבים לזכותו, שהעיקריים ביניהם:",מיקומו של הנאשם בתוך המתחם
119,SH-19-08-50359-11,נסיבות אישיות ומשפחתיות קשות (פסקה ב(2)) לטיעון ההגנה לעונש בכתב.,מיקומו של הנאשם בתוך המתחם
120,SH-19-08-50359-11,מצב כלכלי ירוד.,מיקומו של הנאשם בתוך המתחם
121,SH-19-08-50359-11,העדר הרשעות בשנים האחרונות והעדר הסתבכויות עם החוק מאז שנת 2009.,מיקומו של הנאשם בתוך המתחם
122,SH-19-08-50359-11,רלוונטיות שולית יחסית לעברו התעבורתי (15 הרשעות קודמות לאורך השנים).,מיקומו של הנאשם בתוך המתחם
123,SH-19-08-50359-11,ניהול הגנה באופן ענייני וזיכוי חלקי.,מיקומו של הנאשם בתוך המתחם
124,SH-19-08-50359-11,חלוף הזמן (עבירות משנת 2019).,מיקומו של הנאשם בתוך המתחם
125,SH-19-08-50359-11,שהיה לתקופה לא קצרה במעצר ממש (23 ימים) ותנאים מגבילים שהוטלו עליו לאחר שחרורו למשך תקופה לא קצרה.,מיקומו של הנאשם בתוך המתחם
126,SH-19-08-50359-11,"העובדה שהנאשם כפר וניהל את הגנתו עד תום מהווה בעיניי נתון ניטראלי, שכן ניהול המשפט היה ענייני והוא אף הוביל לזיכוי חלקי.",מיקומו של הנאשם בתוך המתחם
127,SH-19-08-50359-11,"מנגד, לא ניתן לזקוף לטובת הנאשם הודאה, נטילת אחריות והבעת חרטה שברגיל מהווים שיקולים כבדי משקל בשלב העונש.",מיקומו של הנאשם בתוך המתחם
128,SH-19-08-50359-11,"בהעדר הוכחה פוזיטיבית להשתלבות בהליך טיפולי משמעותי מאז מועד ביצוע העבירות, לא ניתן לדבר על שיקום או על מאמצי שיקום מיוחדים ולא די בטענה להעדר הסתבכויות מאוחרות.",מיקומו של הנאשם בתוך המתחם
129,SH-19-08-50359-11,"לאור כל האמור, נכון למקם את עונשו של הנאשם בשליש התחתון במתחמי העונש שנקבעו.",מיקומו של הנאשם בתוך המתחם
130,SH-19-08-50359-11,"על אף קביעתי ביחס לאירועים השונים והמתחמים בהתאם, החלטתי, תוך התחשבות במצבו האישי של הנאשם, והמכנה המשותף לאישומים השונים, לשים דגש על האישום המרכזי, ובכך להביא לכדי ביטוי נוסף את מכלול השיקולים שנמנו לעיל, והכל לפי סעיף 40יג(ב) לחוק העונשין שזו לשונו:",מיקומו של הנאשם בתוך המתחם
131,SH-19-08-50359-11,"אשר לרכיבי הענישה האחרים, מצאתי לקבל את טיעוני ההגנה ביחס למתחם הקנס שהוצע, וזאת בהתחשב במצבו הכלכלי של הנאשם (שהיווה חלק מהנימוקים לדחיית טענותיו של הנאשם ביחס לאישום השלישי).",מיקומו של הנאשם בתוך המתחם
132,SH-19-08-50359-11,"למרות האמור, אני סבור שקנס שיפחת מ- 5000 ₪, עלולה להחטיא את תכלית הענישה.",מיקומו של הנאשם בתוך המתחם
133,SH-19-08-50359-11,מדובר בעתירה מתונה מצד התביעה.,מיקומו של הנאשם בתוך המתחם
134,SH-19-08-50359-11,הפן הכספי והתקיפה הכלכלית במסגרת המלחמה בנגע הסם כמעט מובנים מאליהם.,מיקומו של הנאשם בתוך המתחם
135,SH-19-08-50359-11,אינני יכול לקבל עמדת ההגנה ביחס לפסילת רישיון הנהיגה.,מיקומו של הנאשם בתוך המתחם
136,SH-19-08-50359-11,"העובדה שמדובר בסמים שנתפסו בתוך רכב בשימושו של הנאשם, בצל הוראות סעיף 37א לפקודת הסמים, מצדיקה התייחסות לפסילת רישיון הנהיגה.",מיקומו של הנאשם בתוך המתחם
137,SH-19-08-50359-11,"סעיף 37א לפקודה, על אף שאיננו מחייב את בית המשפט לפסול רישיון נאשם שהורשע, מהווה, לכל הפחות, מעין תזכורת לבית המשפט בשלב גזר הדין כי בעבירות סמים עסקינן ולכן יש, למצער, להידרש לסוגיית הפסילה.",מיקומו של הנאשם בתוך המתחם
138,SH-19-08-50359-11,"לנוכח כמות וסוג הסמים, בחירת הנאשם ברכב כמעין ""מחסן סמים"", כשבעברו רישום מסוג ""אי הרשעה"" בעבירת סמים, במסגרתה הוטלה עליו פסילה על תנאי, מצאתי שאין מנוס בנסיבות העניין אלא להורות על פסילת רישיון נהיגה, וכי טיעוני ההגנה ישמשו אותי לגבי אורך ומשך התקופה.",מיקומו של הנאשם בתוך המתחם
139,SH-19-08-50359-11,"כל זאת, לצד פסילה על תנאי בנוסף ולא במקום.",מיקומו של הנאשם בתוך המתחם
140,SH-19-08-50359-11,"אשר להכרזה הפונקציונלית על הנאשם כסוחר סמים לצורך חילוט (לפי סעיף 36א(ב) לפקודת הסמים), מצאתי לקבל עתירת התביעה.",מיקומו של הנאשם בתוך המתחם
141,SH-19-08-50359-11,"אכן, דרך המלך היא שהכרזה זו תיקבע בשלב הכרעת הדין לפי בקשת התביעה.",מיקומו של הנאשם בתוך המתחם
142,SH-19-08-50359-11,"על אף שלא נתבקשתי לעשות כן בסיכומי התביעה, ובטרם נגזר דינו של הנאשם, החלטתי להכריז עליו כסוחר סמים.",מיקומו של הנאשם בתוך המתחם
143,SH-19-08-50359-11,"בתיק זה, מעייני הצדדים, שניהם, בשלב הכרעת הדין, היו נתונים להתמודדות עם הסוגיות המשפטיות שעלו בתיק בשלב בירור האשמה.",מיקומו של הנאשם בתוך המתחם
144,SH-19-08-50359-11,"ההכרזה על הנאשם ""כסוחר בסמים"" על אף שהיא ממוקמת בשלב הכרעת הדין, בין לאחר הודאה ובין לאחר ניהול הוכחות, היא מכוונת עצמה לשלב גזירת הדין כשבית המשפט נדרש לשאלת החילוט.",מיקומו של הנאשם בתוך המתחם
145,SH-19-08-50359-11,"אי הכרזה על הנאשם כסוחר סמים בשלב הכרעת הדין, לא הייתה כרוכה, בנסיבות תיק זה, בפגיעה בזכויותיו ובציפייתו.",מיקומו של הנאשם בתוך המתחם
146,SH-19-08-50359-11,"משמדובר בהכרזה (פונקציונלית) נעדרת משמעות החורגת מתכלית החילוט, לא מצאתי, בנסיבות התיק, לייחס משקל רב למועד העלאתה, בשלב הטיעונים לעונש, ולא בשלב הכרעת הדין או מיד לאחר שניתנה.",מיקומו של הנאשם בתוך המתחם
147,SH-19-08-50359-11,"לגוף העניין, הכמות ""המסחרית"" פי למעלה מ- 100 מהכמות הקבועה בחוק לעניין חזקה שלא לצריכה עצמית, בצירוף נסיבות ביצוע העבירה אליהן נחשפתי במהלך שמיעת הראיות, מצדיקה הכרזה, גם אם מאוחרת, על הנאשם כסוחר סמים לצורך חילוט הכספים.",מיקומו של הנאשם בתוך המתחם
148,SH-19-08-50359-11,"לנוכח הכרעת הדין המרשיעה, ועל רקע התכחשותו של הנאשם מבלי גרסה חלופית, סבורני כי די בנסיבות ביצוע העבירה כפי שעלו וצפו במהלך ניהול ההוכחות, כדי לבסס את התנאים בסעיף 36א(ב) לפקודת הסמים באשר הנאשם ""היה אמור להפיק רווח מהעבירה"", וזאת לאחר שהורשע בעבירה של החזקה שלא לצריכה עצמית.",מיקומו של הנאשם בתוך המתחם
149,SH-19-08-50359-11,"אשר לאופנוע, לנוכח הראיות שהוגשו, והתייחסותי בשלב הכרעת הדין, ביחס לבעלות על הרכב והשימוש בפועל בו, לרבות התייחסות הבעלים הרשמי של האופנוע למנהגם של המשתמשים למיניהם ברכב, כל אלה מלמדים שהבעלים לא גילו בו כל עניין.",מיקומו של הנאשם בתוך המתחם
150,SH-19-08-50359-11,"העובדה שלא הוגשה בקשה מתאימה על ידי מאן דהוא, בצירוף השימוש הפעיל של הנאשם ברכב, כל אלה מצדיקים חילוטו.",מיקומו של הנאשם בתוך המתחם
151,SH-19-08-50359-11,הנאשם בחר בכך והדעת נותנת שהיו בפניו אפשרויות אחרות.,מיקומו של הנאשם בתוך המתחם
152,SH-19-08-50359-11,"החזקת הסמים ברכב, 'כזולה' ניידת, ככלי קיבול וכמקום מסתור, אפשרה את ביצוע העבירה, היא עבירת ההחזקה.",מיקומו של הנאשם בתוך המתחם
153,SH-19-08-50359-11,"שאר הפריטים האישיים (שעון, קסדה וכיוצ""ב), אם לנאשם עניין בהם, יושבו לו.",מיקומו של הנאשם בתוך המתחם
154,SH-19-08-50359-11,"לאור המקבץ האמור, ולאחר שנתתי דעתי לתיקון 113 לחוק העונשין ולטיעוני הצדדים, החלטתי לגזור על הנאשם את העונשים הבאים:",מיקומו של הנאשם בתוך המתחם
155,SH-19-08-50359-11,"מאסר בפועל למשך 12 חודשים, בניכוי ימי מעצרו.",מיקומו של הנאשם בתוך המתחם
156,SH-19-08-50359-11,"6 חודשי מאסר על תנאי למשך 3 שנים, שלא יעבור עבירה בה הורשע וזאת החל מיום שחרורו ממאסר.",מיקומו של הנאשם בתוך המתחם
157,SH-19-08-50359-11,קנס בסך 5000 או 50 ימי מאסר תמורתו.,מיקומו של הנאשם בתוך המתחם
158,SH-19-08-50359-11,הקנס ישולם עד ליום 1.9.22.,מיקומו של הנאשם בתוך המתחם
159,SH-19-08-50359-11,התחייבות כספית על סך 5000 ₪ להימנע במשך שנתיים מביצוע עבירה בה הורשע.,מיקומו של הנאשם בתוך המתחם
160,SH-19-08-50359-11,ההתחייבות ניתנה בעל-פה במעמד הדיון כנדרש בתקנות העונשין (התחייבות להימנע מעבירה).,מיקומו של הנאשם בתוך המתחם
161,SH-19-08-50359-11,פסילת רישיון נהיגה בפועל למשך 6 חודשים.,מיקומו של הנאשם בתוך המתחם
162,SH-19-08-50359-11,רשמתי לפני כי רשיונו של הנאשם מופקד בידי המשטרה ולכן מנין הפסילה יחל מהיום.,מיקומו של הנאשם בתוך המתחם
163,SH-19-08-50359-11,"פסילת רישיון נהיגה לתקופה של 6 חודשים על תנאי למשך שנתיים, שלא יעבור עבירה מסוג פשע לפי פקודת הסמים המסוכנים.",מיקומו של הנאשם בתוך המתחם
164,SH-19-08-50359-11,אני מכריז על הנאשם סוחר סמים.,מיקומו של הנאשם בתוך המתחם
165,SH-19-08-50359-11,אני מורה על חילוט האופנוע שפרטיו מופיעים בכתב האישום.,מיקומו של הנאשם בתוך המתחם
166,SH-19-08-50359-11,ניתן צו כללי למוצגים.,מיקומו של הנאשם בתוך המתחם
167,SH-19-08-50359-11,המוצגים יחולטו/יושמדו/יושבו לבעליהם על פי החלטת קצין משטרה.,מיקומו של הנאשם בתוך המתחם
168,SH-19-08-50359-11,"הכספים שהופקדו עבור הנאשם בתיק מ""ת 50353-08-19 יועברו לצורך תשלום הקנס שנפסק בגזר דין זה, וככל שתיוותר יתרה היא תושב לידי המפקיד, בכפוף לכל עיקול או למגבלה אחרת על פי דין.",מיקומו של הנאשם בתוך המתחם
169,SH-19-08-50359-11,זכות ערעור לבית משפט המחוזי בתוך 45 ימים מהיום.,מיקומו של הנאשם בתוך המתחם
170,SH-19-08-50359-11,"ניתנה והודעה היום י' אדר ב' תשפ""ב, 13/03/2022 במעמד הנוכחים.",מיקומו של הנאשם בתוך המתחם
171,SH-19-08-50359-11,"בהסכמת הצדדים, הנאשם יתייצב לריצוי עונשו ביום 28/4/22, אלא אם תינתן החלטה אחרת.",החלטה
172,SH-19-08-50359-11,ניתן צו איסור יציאה מן הארץ.,החלטה
173,SH-19-08-50359-11,רשמתי לפני שאין בידי הנאשם להפקיד דרכון.,החלטה
174,SH-19-08-50359-11,"הערבויות, למעט הערבות הכספית, שהופקדו במסגרת הליך המעצר, ישמשו לצורך הבטחת התייצבותו של הנאשם לריצוי עונשו.",החלטה
175,SH-19-08-50359-11,"על הנאשם לפנות למיון מוקדם במסגרת שב""ס.",החלטה
177,SH-19-08-50359-11,הוקלד על ידי קרן נעמן,"עלאא מסארווה, שופט"
