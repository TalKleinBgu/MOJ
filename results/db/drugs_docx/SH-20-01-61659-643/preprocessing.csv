,verdict,text,part
0,SH-20-01-61659-643,"ע""י ב""כ עו""ד יפית דרי",מדינת ישראל
1,SH-20-01-61659-643,פרקליטות מחוז תל-אביב (פלילי),מדינת ישראל
2,SH-20-01-61659-643,"ע""י ב""כ עו""ד שני מורן",שמואל בלולו
3,SH-20-01-61659-643,"פקודת הסמים המסוכנים [נוסח חדש], תשל""ג-1973: סע'  6, 9(א), 9(ב)",שמואל בלולו
4,SH-20-01-61659-643,"חוק העונשין, תשל""ז-1977: סע'  40ד",שמואל בלולו
5,SH-20-01-61659-643,"הנאשם הורשע לפניי – על יסוד הודאתו בעובדות כתב האישום המתוקן, שניתנה במסגרת הסדר טיעון דיוני בעיקרו – בעבירות של גידול סמים מסוכנים, לפי הוראות סעיף 6 לפקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים), והחזקת חצרים, לפי הוראות סעיף 9(א) יחד עם סעיף 9(ב) לפקודת הסמים המסוכנים.",גזר דין
6,SH-20-01-61659-643,"בעובדות כתב האישום המתוקן נטען, בתמצית, כלהלן:",גזר דין
7,SH-20-01-61659-643,הנאשם הוא הבעלים של נגרייה באזור התעשייה בחולון.,גזר דין
8,SH-20-01-61659-643,"במועד שאינו ידוע במדויק למאשימה הקים הנאשם בנגרייה מעבדה לגידול סמים מסוכנים, מסוג קנבוס, בה התקין ציוד שכלל 17 מנורות, מפוח, 3 מאווררים, מערכת השקיה, שני מזגנים ו-19 שנאים חשמליים.",גזר דין
9,SH-20-01-61659-643,"ביום 19.01.20 החזיק הנאשם במעבדה 290 שתילים של סמים מסוכנים מסוג קנבוס, במשקל כולל של 30 ק""ג נטו.",גזר דין
10,SH-20-01-61659-643,"שווי קנבוס הוא 45,000 ₪ לק""ג.",גזר דין
11,SH-20-01-61659-643,"בהתאם, שווי הסם שנתפס במעבדה הוא 1,350,000 ₪.",גזר דין
12,SH-20-01-61659-643,"במסגרת הדיונים המקדמיים הגיעו הצדדים להסדר טיעון, שהוגש לפניי גם בכתב, שעיקרו כלהלן:",גזר דין
13,SH-20-01-61659-643,"במישור הדיוני – הוגש כתב האישום המתוקן, בו תוקן לקולה משקל הסמים המסוכנים, שנתפסו במעבדה, ובהתאם הופחת שווי הסמים שנתפסו.",גזר דין
14,SH-20-01-61659-643,"הוסכם כי בטעונים לעונש לא יחרגו הצדדים מעובדות כתב האישום המתוקן, פרט לטיעון ב""כ הנאשם בדבר חלקו של אחר במעורבות בביצוע העבירות כעולה מחומרי החקירה.",גזר דין
15,SH-20-01-61659-643,במישור המהותי – הוסכם כי הצדדים יעתרו במשותף לשליחת הנאשם לשירות המבחן לצורך עריכת תסקיר בעניינו.,גזר דין
16,SH-20-01-61659-643,הובהר כי אין הסכמות לעניין העונש וכל צד יטען כדרכו.,גזר דין
17,SH-20-01-61659-643,"עם זאת הוסכם, כתחליף לבקשת חילוט הנגרייה שבכתב האישום המקורי, לטעון להשתת קנס כספי בסכום של 30,000 ₪.",גזר דין
18,SH-20-01-61659-643,"זאת, בנוסף לחילוט הציוד שנתפס בנגרייה (ר' בפרוטוקול, עמ' 2 שורה 14 ואילך).",גזר דין
19,SH-20-01-61659-643,"הנאשם הודה בעובדות בכתב האישום המתוקן, הורשע בעבירות בהן הואשם כאמור בפסקה 1 דלעיל והוכרז כסוחר סמים (ר' בפרוטוקול, עמ' 10 שורה 25).",גזר דין
20,SH-20-01-61659-643,בית המשפט נעתר לבקשת הצדדים והורה על עריכת תסקיר שירות המבחן בעניינו של הנאשם.,גזר דין
21,SH-20-01-61659-643,עיקר תסקירי שירות המבחן:,גזר דין
22,SH-20-01-61659-643,"בתסקיר שירות המבחן (מיום 08.03.21) עמד שירות המבחן, בהרחבה, על נסיבות חייו של הנאשם.",גזר דין
23,SH-20-01-61659-643,"כאן רק יצוין, בתמצית, כי הנאשם, אלמן יליד שנת 1975 (בן 46 שנים כיום), מתגורר עם שני ילדיו (בני 17 ו-21) ואחייניתו בנס ציונה.",גזר דין
24,SH-20-01-61659-643,"הנאשם השלים 12 שנות לימוד במגמת נגרות, ללא תעודת בגרות, ומגיל 19 החל לעבוד בתחום באופן עצמאי.",גזר דין
25,SH-20-01-61659-643,"בשנת 1994 גויס הנאשם לשירות צבאי, אך נעדר מן השירות ובהמשך פוטר ממנו בשל אי התאמה.",גזר דין
26,SH-20-01-61659-643,הנאשם הביע בפני שירות המבחן את חרטתו על כך שלא השלים את שירותו הצבאי.,גזר דין
27,SH-20-01-61659-643,"הנאשם מסר כי הנגרייה נמצאת בבעלותו מזה כ-25 שנים, תיאר את יכולותיו וכישוריו בתחום הנגרות וכן את חשיבות עבודתו בחייו ומשמעותה.",גזר דין
28,SH-20-01-61659-643,"לאחר מות אשתו נישא הנאשם בשנית, ובעקבות סכסוך כספי עם אשתו השנייה, לאחר גירושיהם, צבר חובות כבדים.",גזר דין
29,SH-20-01-61659-643,"הנאשם תיאר תחושות ייאוש וחוסר אונים שחש, לאחר שנדרש למכור את דירתו על מנת לשלם את חובותיו.",גזר דין
30,SH-20-01-61659-643,"הנאשם נטל אחריות על מעשיו, הגם שבד בבד מסר כי ביצוע העבירות נעשה בעזרת שותף, אשר סייע לו בחשיבה ובתכנון.",גזר דין
31,SH-20-01-61659-643,"עוד טען הנאשם כי ביצע את העבירות על רקע חובותיו שהצטברו, כפתרון קל ומהיר מבלי שלקח בחשבון את ההשלכות האישיות, המשפחתיות והחברתיות שלצדן.",גזר דין
32,SH-20-01-61659-643,"הנאשם תאר חרטה על ביצוע העבירות, צער ואכזבה מהתנהגותו ובחירותיו, תוך שביטא חשש מפגיעה בעסקו אם יושת עליו עונש מאסר בפועל, ולו לנשיאה בדרך של עבודות שירות.",גזר דין
33,SH-20-01-61659-643,"הנאשם לא הביע בפני שירות המבחן נזקקות טיפולית, אך ציין כי הוא מוכן לשתף פעולה עם השירות.",גזר דין
34,SH-20-01-61659-643,שירות המבחן בחן את גורמי הסיכון והסיכוי בעניינו של הנאשם.,גזר דין
35,SH-20-01-61659-643,"מחד גיסא ציין השירות את התרשמותו, שלפיה במצבי משבר מתקשה הנאשם לפעול באופן מסתגל, וכפי שנראה מביצוע העבירות דנא פונה לפתרון קל ומהיר.",גזר דין
36,SH-20-01-61659-643,"מאידך התרשם שירות המבחן כי מדובר בנאשם שאינו בעל קווי אישיות עברייניים או התמכרותיים, המנהל אורח חיים חיובי ויציב.",גזר דין
37,SH-20-01-61659-643,"בנסיבות אלה המליץ שירות המבחן להשית ענישה שיקומית, אשר תכלול ענישה קונקרטית לצד שילוב הנאשם בטיפול שיהא בו כדי להפחית את הסיכון להישנות עבירות נוספות מצדו.",גזר דין
38,SH-20-01-61659-643,"בסופו של דבר – ועל אף חומרת העבירות – המליץ שירות המבחן על ענישה מקלה מאוד, של מאסר מותנה, של""צ בהיקף של 250 שעות וצו מבחן, תוך שציין כי מאסר בפועל עלול להגביר את מצוקתו הכלכלית של הנאשם.",גזר דין
39,SH-20-01-61659-643,בתסקיר המשלים (מיום 12.10.21) תוארה השתלבותו של הנאשם בהליך טיפולי-קבוצתי במסגרת שירות המבחן.,גזר דין
40,SH-20-01-61659-643,"צוין כי הנאשם נוטל חלק פעיל בקבוצה, מתמיד בהגעתו לפגישות ומפיק תועלת מההליך.",גזר דין
41,SH-20-01-61659-643,שירות המבחן התרשם כי השתתפות הנאשם בטיפול תסייע בצמצום הסיכון לחזרתו להתנהגות עוברת חוק.,גזר דין
42,SH-20-01-61659-643,"שירות המבחן חזר אפוא על המלצותיו להשתת ענישה מקלה, הגם שהפעם המליץ על של""צ בהיקף של 300 שעות.",גזר דין
43,SH-20-01-61659-643,עיקר הראיות לקביעת העונש:,גזר דין
44,SH-20-01-61659-643,מטעם המאשימה לא הוגשו ראיות לקביעת העונש.,גזר דין
45,SH-20-01-61659-643,"להבדיל, מטעם ההגנה העידו בתו וחמותו של הנאשם (אם אשתו המנוחה).",גזר דין
46,SH-20-01-61659-643,הבת סיפרה על קורות המשפחה מאז פטירת אמה בעת שהיא (הבת) היתה בת 8 שנים בלבד.,גזר דין
47,SH-20-01-61659-643,"כפי דבריה, הנאשם לא ויתר עליה ועל אחיה, לא שלח אותם לפנימיות, ודאג לכל מחסורם.",גזר דין
48,SH-20-01-61659-643,עוד סיפרה הבת כי נישואיו השניים של הנאשם הובילו לגירושין מכוערים ולהסתבכות כספית.,גזר דין
49,SH-20-01-61659-643,"לדבריה, לאחר מעצרו של הנאשם בגין תיק זה עבר הנאשם שינוי מהותי בהתנהגותו ובהתנהלותו ופתח דף חדש בחייו.",גזר דין
50,SH-20-01-61659-643,"החמות העידה כי היא מכירה את הנאשם מאז שהיה בן 19 שנים, והוא עבורה כבן יקר ואהוב.",גזר דין
51,SH-20-01-61659-643,"החמות הפליגה בשבחי הנאשם, כאשר לדבריה העבירות דנא ""זה לא הוא"" (בפרוטוקול, עמ' 5 שורה 17).",גזר דין
52,SH-20-01-61659-643,"עוד פנתה לרחמי בית המשפט, בתחינה להקלה בדינו של הנאשם.",גזר דין
53,SH-20-01-61659-643,"במסגרת טיעוניה לעונש חזרה ב""כ המאשימה על עובדות כתב האישום המתוקן, בהן הודה הנאשם, תוך הדגשת נסיבות החומרה שבביצוע העבירות: הנאשם הקים בנגרייה שבבעלותו מעבדה לגידול ולייצור סמים מסוכנים מסוג קנבוס, בה גידל 290 שתילים ובהם 30 ק""ג נטו סמים מסוכנים.",גזר דין
54,SH-20-01-61659-643,"ב""כ המאשימה הטעימה כי מדובר במעבדה משוכללת מאוד, שרק הציוד שהתקין הנאשם בה שוויו עשרות אלפי ₪.",גזר דין
55,SH-20-01-61659-643,"עוד הוסיפה ב""כ המאשימה כי לאור הנסיבות שפורטו על ידי משפחתו של הנאשם הסכימה המאשימה להקלה מהותית, לפנים משורת הדין, בכך שלא עתרה לחילוט הנגרייה אלא רק להשתת קנס כספי בסך של 30,000 ₪.",גזר דין
56,SH-20-01-61659-643,"נוכח הנסיבות הנ""ל טענה ב""כ המאשימה כי המלצות שירות המבחן אינן עולות בקנה אחד עם חומרת העבירות, בפרט נוכח הנסיבות הלא חיוביות המצוינות בתסקירים.",גזר דין
57,SH-20-01-61659-643,"עוד הדגישה ב""כ המאשימה כי בפני שירות המבחן טען הנאשם שביצע את העבירות בסיוע שותף, בעוד שבחקירותיו במשטרה מסר כי ביצע את העבירות לבדו והאדם הנוסף שנכח במקום אינו קשור לעבירות.",גזר דין
58,SH-20-01-61659-643,"עם זאת, נוכח נסיבותיו האישיות של הנאשם והליך שיקומי אותו הוא עובר – הגם שראשוני בלבד – הסכימה ב""כ המאשימה כי יש מקום לחריגה מסוימת לכף קולה ממתחם העונש ההולם לו טענה ולהסתפקות בעונש של מאסר בפועל לתקופה של 15 חודשים, בצירוף ענישה נלווית של מאסר מותנה, פסילת רישיון נהיגה בפועל, קנס כספי כמוסכם (לטובת קרן החילוט) וחילוט הציוד שנתפס במעבדה.",גזר דין
59,SH-20-01-61659-643,"ב""כ הנאשם, מצידה, טענה כי מנעד הענישה בכגון דא הוא רחב, וקיימים מקרים בהם בתי המשפט הסתפקו בענישה שיקומית, כעולה מאסמכתאות שאליהן הפנתה.",גזר דין
60,SH-20-01-61659-643,"ב""כ הנאשם הרחיבה מאוד בתיאור נסיבותיו האישיות של הנאשם והקשיים שחווה, בעיקר לאחר מות אשתו הראשונה, והמצוקה הכלכלית החמורה אליה נקלע בעקבות גירושיו מאשתו השנייה.",גזר דין
61,SH-20-01-61659-643,"בהקשר זה הפנתה ב""כ הנאשם לפירוט חובות הנאשם בהוצאה לפועל (ס/1) וכן להזמנות עבודה שקיבל בחודשים האחרונים, המלמדות על כך שמדובר באדם עובד ויצרני (ס/2).",גזר דין
62,SH-20-01-61659-643,"ב""כ הנאשם עמדה על הנסיבות החיוביות העולות מתסקירי שירות המבחן ובמיוחד על ההליך השיקומי בו שולב הנאשם.",גזר דין
63,SH-20-01-61659-643,"ב""כ הנאשם ערה לכך שהנאשם ביצע את העבירות על רקע כלכלי, אך לשיטתה לא מדובר בבצע כסף – לצורך חיי מותרות – אלא באדם שעמד בתחתית הסולם הכלכלי והיה צריך לגדל את שני ילדיו.",גזר דין
64,SH-20-01-61659-643,"אשר לחלקו של האחר הפנתה ב""כ הנאשם לכך שבהסדר הטיעון הוסכם שההגנה תוכל לטעון בעניין זה.",גזר דין
65,SH-20-01-61659-643,"ב""כ הנאשם ערה לכך שבחקירתו במשטרה טען הנאשם שהוא ורק הוא ביצע את העבירות, אך לשיטתה אין להתעלם מכך שהאחר – שעליו נתפס מפתח של המעבדה – לא הועמד לדין, למרות שלגישתה היה מקום לכך.",גזר דין
66,SH-20-01-61659-643,"עוד ציינה ב""כ הנאשם כי בהסכמות שהושגו בהתייחס לענישה הכלכלית, חלף חילוט המעבדה, לא היתה משום הקלה משמעותית, שכן הנגרייה אינה רשומה על שמו של הנאשם אלא על שם ילדיו.",גזר דין
67,SH-20-01-61659-643,"מכל מקום חזרה ב""כ הנאשם ועתרה, במקרה זה, לאימוץ המלצות שירות המבחן ולהסתפקות בענישה שיקומית.",גזר דין
68,SH-20-01-61659-643,"לבסוף הנאשם, בדברו האחרון לעונש, אמר: ""אני מצטער ומביע חרטה על מה שעשיתי.",גזר דין
69,SH-20-01-61659-643,כל מה שהיה זה היה ממקום מאוד נמוך בחיים.,גזר דין
70,SH-20-01-61659-643,מה שהיה היה.,גזר דין
71,SH-20-01-61659-643,"היום אני במקום אחר בחיים..."" (ר' בפרוטוקול, עמ' 10 שורה 17 ואילך).",גזר דין
72,SH-20-01-61659-643,קביעת מתחם העונש ההולם:,גזר דין
73,SH-20-01-61659-643,"בעת גזירת עונשו של נאשם על בית המשפט לקבוע, תחילה, את מתחם העונש ההולם לאירוע שבגינו הורשע הנאשם, וזאת בהתאם לעיקרון ההלימה.",גזר דין
74,SH-20-01-61659-643,"עוד יתחשב בית המשפט, בהקשר זה, בערכים החברתיים שנפגעו מביצוע העבירות ובמידת הפגיעה בהם, במדיניות הענישה הנהוגה ובנסיבות הקשורות בביצוע העבירות.",גזר דין
75,SH-20-01-61659-643,"הפסיקה חזרה ועמדה על חומרתן הרבה של עבירות הסמים, הן בשל הסכנה הנשקפת לבריאות הציבור מצריכתם של סמים מסוכנים והן בשל היותן גורם ""מחולל פשיעה"", דהיינו: גורם הכרוך או אף עומד ביסוד ביצוען של עבירות רבות אחרות.",גזר דין
76,SH-20-01-61659-643,"ברי אפוא כי ביצוען של עבירות סמים פוגע, ובמידה משמעותית, בערכים החברתיים של ההגנה על שלום הציבור ועל בריאותו מפני הנזקים הישירים והעקיפים, אשר נגרמים עקב השימוש בסמים מסוכנים.",גזר דין
77,SH-20-01-61659-643,"מידת הפגיעה בערכים החברתיים האמורים היא גדולה במיוחד כאשר מדובר בהקמת מעבדות לגידול ולייצור סמים, שכן מעבדות כאלה מאפשרות ייצור סמים בהיקפים משמעותיים.",גזר דין
78,SH-20-01-61659-643,"עוד יש להתייחס כאן לטיעון, אם גם המרומז, של אכיפה בררנית כנגד הנאשם בהשוואה לעניינו של האחר.",גזר דין
79,SH-20-01-61659-643,"אכן, הפסיקה קובעת כי אכיפה בררנית עשויה להשפיע – במקרים המתאימים – גם על קביעת מתחם העונש ההולם.",גזר דין
80,SH-20-01-61659-643,"ואולם, במקרה דנא התנהלותו של הנאשם אינה יכולה להצדיק התחשבות כלשהי לקולה בגין טיעון זה.",גזר דין
81,SH-20-01-61659-643,ואבאר.,גזר דין
82,SH-20-01-61659-643,"הנאשם טען כאמור בפני שירות המבחן כי האחר היה שותף לעבירות, שסייע לו בחשיבה ובתכנון.",גזר דין
83,SH-20-01-61659-643,"דא עקא, שבמהלך חקירת המשטרה הסיר הנאשם כל אחריות מהאחר, וטען כי הוא ורק הוא ביצע את העבירות.",גזר דין
84,SH-20-01-61659-643,"ברי, כי נאשם אינו יכול למסור במשטרה גרסה – לפי טענתו שבדיעבד כוזבת – בה הוא מנקה את שותפו מכל אחריות ולאחר מכן, בעת שהוא נדרש ליתן את הדין על מעשיו, להלין על כך שהשותף לא הועמד לדין.",גזר דין
85,SH-20-01-61659-643,גזירת עונשו של הנאשם בתוך מתחם העונש ההולם ואפשרות החריגה הימנו:,גזר דין
86,SH-20-01-61659-643,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה, תוך התחשבות בנסיבות שאינן קשורות בביצוע העבירות.",גזר דין
87,SH-20-01-61659-643,"אשר לנאשם שלפניי, השיקולים הרלוואנטיים לגזירת עונשו הם כלהלן:",גזר דין
88,SH-20-01-61659-643,עברו הפלילי של הנאשם – לנאשם אין הרשעות קודמות או מאוחרות לעבירה שלפניי.,גזר דין
89,SH-20-01-61659-643,"מדובר, כמובן, בנסיבה משמעותית לקולת העונש.",גזר דין
90,SH-20-01-61659-643,"הפגיעה של העונש בנאשם ובמשפחתו – הטלת עונש של מאסר בפועל תפגע בנאשם ובאפשרותו להתפרנס למחייתו ולדאוג למשפחתו, ויש להתחשב בהיבט זה.",גזר דין
91,SH-20-01-61659-643,"הודאה ונטילת אחריות – הנאשם הודה בעובדות כתב האישום המתוקן ונטל אחריות על מעשיו, ומדובר בנסיבה מהותית לקולת העונש.",גזר דין
92,SH-20-01-61659-643,"נתוניו האישיים של הנאשם ונסיבות חייו – לנאשם, יליד שנת 1975 (בן 46 שנים כיום), נסיבות חיים לא פשוטות, כפי שתוארו בתסקירי שירות המבחן ובטיעוני ההגנה.",גזר דין
93,SH-20-01-61659-643,"עם זאת, לא מדובר בנסיבות קיצוניות או חריגות באופן יוצא דופן.",גזר דין
94,SH-20-01-61659-643,מכלול הנסיבות והשיקולים שפורטו לעיל מלמד כי במקרה זה ניתן להסתפק בענישה ברף התחתון של מתחם העונש ההולם.,גזר דין
95,SH-20-01-61659-643,"בנוסף, כידוע, בית המשפט רשאי לחרוג לכף קולה ממתחם העונש ההולם, משיקולי שיקום, והכל כאמור בהוראות סעיף 40ד לחוק העונשין, תשל""ז-1977.",גזר דין
96,SH-20-01-61659-643,"הנאשם דנא אכן משתתף בהליך טיפולי, וגם ב""כ המאשימה הסכימה בהגינותה כי יש מקום לחרוג בעניינו, משיקולי שיקום, ממתחם העונש ההולם.",גזר דין
97,SH-20-01-61659-643,"עם זאת, ההתחשבות בהליך השיקום צריכה להיות מדודה, שכן מדובר במקרה חמור שעל פני הדברים ובהתאם למדיניות הענישה הנהוגה נדרש לעונש של מאסר בפועל לנשיאה מאחורי סורג ובריח.",גזר דין
98,SH-20-01-61659-643,"נסיבותיו האישיות והמשפחתיות של הנאשם, כמו גם הליך השיקום בו הוא משתתף, אינם כאלה המצדיקים או מאפשרים חריגה ניכרת ממתחם העונש ההולם.",גזר דין
99,SH-20-01-61659-643,"לבסוף יש להתייחס לעתירת ב""כ המאשימה לפסילת רישיון נהיגה בפועל, עתירה שככלל היא ראויה ונדרשת בהתאם להוראות הדין.",גזר דין
100,SH-20-01-61659-643,"ואולם, נוכח מכלול הנסיבות – כמו גם המאסר בפועל הנגזר בזה על הנאשם, ועל מנת למנוע פגיעה נוספת בו – ניתן במקרה זה להסתפק בפסילה מותנית.",גזר דין
101,SH-20-01-61659-643,"עוד יצוין, כי הצדדים הסכימו לעניין הטיעון לענישה הכלכלית, ובנסיבות העניין אין מקום לסטות מהסכמה זו.",גזר דין
102,SH-20-01-61659-643,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",גזר דין
103,SH-20-01-61659-643,"(א)	12 חודשי מאסר בפועל, בניכוי ימי מעצרו בהתאם לרישומי שב""ס.",גזר דין
104,SH-20-01-61659-643,"על הנאשם להתייצב לנשיאת עונשו בבית המעצר ניצן, או במקום אחר שייקבע שירות בתי הסוהר, ביום 13.02.22 עד השעה 10:00.",גזר דין
105,SH-20-01-61659-643,"ב""כ הנאשם תתאם את הכניסה למאסר עם ענף אבחון ומיון של שירות בתי הסוהר, על מנת להבטיח עריכת ""מיון מוקדם"" לנאשם אשר יקל על קליטתו בבית הסוהר.",גזר דין
106,SH-20-01-61659-643,"(ב)	מאסר על תנאי למשך 8 חודשים, אותו לא יישא הנאשם אלא אם כן יעבור, תוך שלוש שנים מיום שחרורו מן המאסר, עבירה לפי הוראות פקודת הסמים המסוכנים מסוג פשע.",גזר דין
107,SH-20-01-61659-643,"(ג)	קנס בסך של 30,000 ₪, או חודשיים מאסר תמורתו, שישולם לטובת קרן החילוט.",גזר דין
108,SH-20-01-61659-643,"הקנס ישולם ב-30 תשלומים חודשיים, שווים ורצופים, החל מיום 01.03.22 ובכל אחד בחודש שלאחריו.",גזר דין
109,SH-20-01-61659-643,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,גזר דין
110,SH-20-01-61659-643,"(ד)	פסילה מלקבל או להחזיק רישיון נהיגה למשך 4 חודשים על תנאי, והתנאי הוא שבמשך שנתיים מיום שחרורו מן המאסר לא יעבור הנאשם עבירה מהעבירות המנויות בפקודת הסמים המסוכנים.",גזר דין
111,SH-20-01-61659-643,"(ה)	חילוט הציוד שנתפס במעבדה, כאמור בבקשת החילוט שבסיפא לכתב האישום המתוקן.",גזר דין
112,SH-20-01-61659-643,"ככל שנותר בתיק בית המשפט – או בתיקים קשורים – פיקדון שהופקד מטעם הנאשם, בהסכמת ההגנה הוא יחולט לטובת תשלום הקנס, כאשר הנאשם יידרש לשלם רק את יתרת הסכום שתיוותר.",גזר דין
113,SH-20-01-61659-643,"ניתן בזה צו כללי, לעניין מוצגים, לשיקול דעתו של קצין משטרה.",גזר דין
114,SH-20-01-61659-643,הסמים יושמדו.,גזר דין
115,SH-20-01-61659-643,הטלפון הנייד שנתפס ברשות הנאשם יושב לו או למי מטעמו.,גזר דין
116,SH-20-01-61659-643,זכות ערעור בתוך 45 יום מהיום.,גזר דין
117,SH-20-01-61659-643,5129371המזכירות תשלח העתק גזר דין זה לשירות המבחן.,גזר דין
118,SH-20-01-61659-643,"54678313ניתן היום, כ""ו טבת תשפ""ב, 30 דצמבר 2021, במעמד הצדדים.",גזר דין
