,verdict,text,part
0,SH-24-05-34888-511,אייל אטיאס (עציר),הנאשם
1,SH-24-05-34888-511,"חוק המאבק בתופעת השימוש בחומרים מסכנים, תשע""ג-2013","ע""י ב""כ עוה""ד רעות כהן "
2,SH-24-05-34888-511,"פקודת הסמים המסוכנים [נוסח חדש], תשל""ג-1973","ע""י ב""כ עוה""ד רעות כהן "
3,SH-24-05-34888-511,"הנאשם הורשע על פי הודאתו בעבירה של החזקת סמים שלא לצריכה עצמית שיוחסה לו בכתב אישום מתוקן, בשל כך שמחודש אפריל 2024 ועד ליום 1.5.24 החזיק במבנה ששכר והתגורר בו, 30 גרם סם מסוכן מסוג קוקאין, ארבעה גרם סם מסוכן מסוג MDMA וארבעה גרם סם מסוכן מסוג קנבוס.",כללי 
4,SH-24-05-34888-511,"ביום 9.1.25 הצדדים הציגו הסדר דיוני שבמסגרתו כתב האישום תוקן, הנאשם הודה במיוחס לו והורשע.",כללי 
5,SH-24-05-34888-511,לא נערך סדר לעניין העונש.,כללי 
6,SH-24-05-34888-511,"המאשימה ביקשה לקבוע בעניינו של הנאשם מתחם עונש הולם שבין שנתיים וארבע שנות מאסר בפועל, לצד ענישה נלווית, וביקשה לגזור על הנאשם שלוש שנות מאסר בפועל, מאסר מותנה, קנס וכן ביקשה להכריז עליו ""סוחר סמים"" ולחלט את הכסף שנתפס ברשותו בעת מעצרו.",כללי 
7,SH-24-05-34888-511,"המאשימה הדגישה בטיעוניה את הערכים המוגנים באמצעות העבירה שביצע הנאשם,  את כמויות הסמים שנתפסו וסוגיהם השונים, את הסיכון שנשקף מתוך העבירה ואת  עברו הפלילי המכביד של הנאשם.",כללי 
8,SH-24-05-34888-511,המאשימה תמכה טיעוניה בפסיקה.,כללי 
9,SH-24-05-34888-511,"ב""כ הנאשם ביקשה לקבוע מתחם עונש הולם שבין חמישה-עשר ועשרים ושמונה חודשי מאסר בפועל וביקשה לגזור על הנאשם עונש המצוי בתחתית מתחם העונש ההולם.",כללי 
10,SH-24-05-34888-511,"ב""כ הנאשם תיארה כי הנאשם בחר לוותר על טענת הגנה שלפיה החזקה במבנה והסמים היו של אחר, וקיבל אחריות על החזקתם, וטענה כי הסמים לא נועדו להפצה או לסחר וכי נתפסו כשהם מונחים כולם על שולחן ללא חלוקה למנות.",כללי 
11,SH-24-05-34888-511,"נטען כי הנאשם מבקש לערוך שינוי בחייו, להותיר את עברו הפלילי, שאינו כולל הרשעות קודמות בעבירות סמים, מאחוריו ולפתוח בחיים חדשים.",כללי 
12,SH-24-05-34888-511,"עוד תוארו נסיבותיו האישיות והמשפחתיות של הנאשם, ילדותו המורכבת ושיתוף הפעולה שלו עם המשטרה מרגע מעצרו.",כללי 
13,SH-24-05-34888-511,"ההגנה הגישה את דו""ח ממצאי הבדיקות לאיתור שרידי סמים שערך הנאשם במהלך מעצרו ומאסריו השונים, מיום 23.9.19 ועד יום 4.8.24.",כללי 
14,SH-24-05-34888-511,"ארוסתו של הנאשם, הגב' תאיר בן אלול תיארה את נסיבות חייו המורכבות של הנאשם, אשר חרף הקשיים דבק במשפחתו, את הקשר שלהם שהוא בן ארבע שנים, ואת כוונתם להינשא עם שחרורו של הנאשם ממאסר.",כללי 
15,SH-24-05-34888-511,הגב' בן אלול תיארה כי הנאשם זנח את הסמים ואת קשריו החברתיים הקודמים והוא מבקש להתחיל עמה דרך חדשה.,כללי 
16,SH-24-05-34888-511,הגב' בן אלול הוסיפה כי מאסר ממושך עלול לפגוע בנאשם.,כללי 
17,SH-24-05-34888-511,"הנאשם בדברו האחרון אמר כי הוא מודע לטעויות שעשה בעבר, אך מאס בחייו הקודמים והוא מבקש להתחתן ולהקים משפחה.",כללי 
18,SH-24-05-34888-511,"לדבריו הוא נקי מסמים מזה כשנה, ביקש שתינתן לו הזדמנות והבטיח כי לא יחזור על טעויות העבר.",כללי 
19,SH-24-05-34888-511,עבירות הסמים נועדו למנוע את הנזקים הישירים והעקיפים הנגרמים כתוצאה משימוש בסמים.,מתחם העונש ההולם
20,SH-24-05-34888-511,"השימוש בסמים פוגע פגיעה פיזית ונפשית במשתמשים עצמם, ויש לו השלכות פוגעניות גם על בני משפחותיהם של המשתמשים, על סביבתם הקרובה ולבסוף הוא פוגע בחברה כולה.",מתחם העונש ההולם
21,SH-24-05-34888-511,"לעיתים קרובות המשתמשים בסמים ממשיכים לנהל שגרת חיים מתפקדת לצד השימוש, ובכלל זאת לבצע פעולות שהן מסוכנות מטבען, כגון נהיגה או הפעלת ציוד מכני כבד, תחת השפעת סמים, ובכך הם מסכנים את כל סביבתם.",מתחם העונש ההולם
22,SH-24-05-34888-511,"בנוסף, צריכת סמים קבועה מחייבת משאבים כספיים לא מבוטלים וגוררת בעקבותיה, לעיתים קרובות, ביצוע עבירות נוספות, שתכליתן לממן את צריכת הסם.",מתחם העונש ההולם
23,SH-24-05-34888-511,"הנאשם החזיק בסוגים שונים של סמים, ובהם גם קוקאין ו-MDMA, אשר מקובל להתייחס אליהם כאל ""סמים קשים"", שההתמכרות אליהם קלה והשפעתם הרעה קשה במיוחד.",מתחם העונש ההולם
24,SH-24-05-34888-511,כמות הקוקאין שהחזיק הנאשם היא גדולה מאוד ומספיקה להכנת עשרות רבות של מנות.,מתחם העונש ההולם
25,SH-24-05-34888-511,"מנגד, משני הסוגים האחרים של הסמים החזיק הנאשם כמויות שאינן גדולות.",מתחם העונש ההולם
26,SH-24-05-34888-511,מידת הסיכון לציבור העולה מתוך המעשים- תואמת את כמויות הסמים שהוחזקו.,מתחם העונש ההולם
27,SH-24-05-34888-511,"הנאשם לא הואשם, וממילא לא הורשע, בעבירות סחר בסמים.",מתחם העונש ההולם
28,SH-24-05-34888-511,"עם זאת, טענת ב""כ הנאשם, שלפיה הסמים לא נועדו להפצה, עומדת בסתירה למהות העבירה שבה הודה והורשע הנאשם- החזקת סמים שלא לצריכה עצמית, דהיינו סמים שנועדו לשימוש גם על ידי אחרים, אף אם לא בדרך של מכירה.",מתחם העונש ההולם
29,SH-24-05-34888-511,"למרבה המזל, הסמים שהחזיק הנאשם, נתפסו על ידי המשטרה, ובכך נמנעה הסכנה שבהפצתם.",מתחם העונש ההולם
30,SH-24-05-34888-511,"לנוכח האמור לעיל מתחם העונש ההולם את העבירה שביצע הנאשם הוא בין 16 ו-36  חודשי מאסר בפועל, לצד מאסר מותנה, קנס ופסילה מנהיגה.",מתחם העונש ההולם
31,SH-24-05-34888-511,"שקלתי לזכות הנאשם את הודאתו במיוחס לו, אשר היה בה כדי לחסוך זמן שיפוטי ולבטא מידה מסוימת של קבלת אחריות על המעשים.",העונש המתאים לנאשם
32,SH-24-05-34888-511,"לצד זאת, לא נעלם מעיני הטיעון שעליו חזרה ב""כ הנאשם שוב ושוב, ולפיו הנאשם טוען כי הסמים הוחזקו על ידי אחר, אשר הנאשם מסר את פרטיו, אך האחר לא נחקר על ידי המשטרה.",העונש המתאים לנאשם
33,SH-24-05-34888-511,"ב""כ הנאשם הבהירה כי הנאשם אמנם עומד על הודאתו בביצוע העבירה, אך דברים אלה, אשר יש להניח כי מבטאים את רחשי לבו של הנאשם, ולא רק את עמדת באת כוחו, יש בהם כדי ללמד על קושי מסוים של הנאשם לקבל אחריות מלאה על מעשיו.",העונש המתאים לנאשם
34,SH-24-05-34888-511,"כך או כך, ניתן משקל גם לדבריו של הנאשם עצמו, אשר הודה לפני בביצוע המעשים וביקש לאפשר לו לפנות לדרך חדשה בחייו.",העונש המתאים לנאשם
35,SH-24-05-34888-511,"הנאשם בן 24 ולו חמש הרשעות קודמות בעבירות אלימות, רכוש והפרת הסדר הציבורי ושש הרשעות קודמות בתחום התעבורה, בעבירות שהן טכניות בעיקרן.",העונש המתאים לנאשם
36,SH-24-05-34888-511,"עברו הפלילי של הנאשם מכביד ביחס לגילו הצעיר, ואולם בהקשר זה נתתי דעתי גם לנסיבות חייו כפי שתוארו על ידי באת כוחו, על ידי הנאשם עצמו ועל ידי ארוסתו, המלמדות על העדרה של יד מכוונת בפרט בשלבים של גיבוש זהותו.",העונש המתאים לנאשם
37,SH-24-05-34888-511,"מחד גיסא, יש לשקול את כישלון ההרתעה של ענישה קודמת וליתן, זו הפעם, משקל של ממש לשיקולי הרתעה אישית והגנה על הציבור.",העונש המתאים לנאשם
38,SH-24-05-34888-511,"מאידך גיסא ניתן משקל גם לדברי ארוסתו של הנאשם, אשר דאגתה הרבה לנאשם ניכרה מתוך דבריה, כמו גם רצונה העז לסייע לו להשתקם.",העונש המתאים לנאשם
39,SH-24-05-34888-511,יש לקוות כי הנאשם אמנם ישכיל לפנות לכיוון שונה בחייו לאחר שיסיים לרצות את עונשו.,העונש המתאים לנאשם
40,SH-24-05-34888-511,הנאשם טען לפני כי מאז מעצרו הוא שומר על ניקיון מסמים.,העונש המתאים לנאשם
41,SH-24-05-34888-511,"קשה לומר כי הראיה שהוגשה מבססת טענה זו של הנאשם, שכן היא כוללת בדיקה אחת בלבד שנערכה בעת מעצרו בתיק הנוכחי, לפני כחצי שנה.",העונש המתאים לנאשם
42,SH-24-05-34888-511,"ראיה זו מלמדת אמנם, כי גם במהלך תקופות מעצר ומאסר קודמות שמר הנאשם על ניקיון מסמים, ואולם הדבר לא מנע ממנו מלשוב ולעסוק בתחום זה ולבצע עבירות גם לאחר שחרוריו ממעצר או מאסר.",העונש המתאים לנאשם
43,SH-24-05-34888-511,"כך או כך, יש לברך את הנאשם על רצונו להפסיק השימוש בסמים ולעודדו להמשיך בכך.",העונש המתאים לנאשם
44,SH-24-05-34888-511,"עם זאת ניתן משקל גם לעובדה כי מעבר לשמירה על ניקיון מסמים לא הוצג כל מהלך טיפולי שהנאשם נטל בו חלק, וממילא לא כזה שמלמד על סיכוי ממשי לשיקומו.",העונש המתאים לנאשם
45,SH-24-05-34888-511,"מטעם זה, ומתוך החשש כי בהעדר טיפול הנאשם ישוב לעשות שימוש בסמים, יש מקום ליתן משקל לא מבוטל גם לשיקולי הרתעה אישית.",העונש המתאים לנאשם
46,SH-24-05-34888-511,"מתוך שיקולים אלה ומתוך ראיית הצורך להגן על הציבור, ראוי היה לגזור על הנאשם גם פסילה מלקבל או להחזיק רישיון נהיגה לפרק זמן משמעותי.",העונש המתאים לנאשם
47,SH-24-05-34888-511,"עם זאת, המאשימה לא ביקשה לגזור על הנאשם רכיב עונשי זה, ולא ראיתי להחמיר עמו מעבר לעמדת המאשימה.",העונש המתאים לנאשם
48,SH-24-05-34888-511,מכלול הנסיבות שאינן קשורות לביצוע העבירה מוביל למסקנה כי יש לגזור על הנאשם עונש המצוי בשליש התחתון של מתחם העונש ההולם.,העונש המתאים לנאשם
49,SH-24-05-34888-511,"לפיכך, אני גוזרת על הנאשם את העונשים הבאים:",העונש המתאים לנאשם
50,SH-24-05-34888-511,עשרים ושניים חודשי מאסר בפועל שיימנו מיום מעצרו 1.5.24.,העונש המתאים לנאשם
51,SH-24-05-34888-511,"שמונה חודשי מאסר על תנאי למשך שלוש שנים מיום שחרורו ממאסר, שלא יעבור עבירה לפי חוק המאבק בתופעת השימוש בחומרים מסכנים תשע""ג- 2013 או לפי פקודת הסמים המסוכנים [נוסח חדש] התשל""ג- 1973, למעט עבירות החזקת סמים לצריכה עצמית או כלים.",העונש המתאים לנאשם
52,SH-24-05-34888-511,"חודש מאסר על תנאי למשך שלוש שנים מיום שחרורו ממאסר, שלא יעבור עבירה של החזקת סמים לצריכה עצמית או כלים.",העונש המתאים לנאשם
53,SH-24-05-34888-511,"קנס בסך 4,000 ₪ או 40 ימי מאסר תמורתו.",העונש המתאים לנאשם
54,SH-24-05-34888-511,הקנס ישולם בארבעה תשלומים חודשיים שווים ורצופים הראשון עד ליום 1.5.25 והבאים עד ל-1 בכל חודש עוקב.,העונש המתאים לנאשם
55,SH-24-05-34888-511,"לא ישולם איזה מהתשלומים במועדו, תעמוד מלוא יתרת הקנס לפירעון מיידי.",העונש המתאים לנאשם
56,SH-24-05-34888-511,"על הנאשם לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",העונש המתאים לנאשם
57,SH-24-05-34888-511,"בכרטיס אשראי – באתר המקוון של רשות האכיפה והגבייה, www.eca.gov.il",העונש המתאים לנאשם
58,SH-24-05-34888-511,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,העונש המתאים לנאשם
59,SH-24-05-34888-511,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום),העונש המתאים לנאשם
60,SH-24-05-34888-511,"המאשימה ביקשה להכריז על הנאשם ""סוחר סמים"" ולהורות על חילוט סכום של 1,450 ₪ שנתפסו אצלו בעת מעצרו.",העונש המתאים לנאשם
61,SH-24-05-34888-511,ההגנה לא התנגדה לבקשה זו.,העונש המתאים לנאשם
62,SH-24-05-34888-511,"לנוכח העובדה כי הכספים נתפסו במעמד מעצרו של הנאשם, מועד תפיסת הסמים עצמם, יש לקבל את בקשת החילוט, ואני מורה על חילוט הסכום שנתפס, לצד יתר העונשים שנגזרו על הנאשם.",העונש המתאים לנאשם
63,SH-24-05-34888-511,5129371זכות ערעור לבית המשפט המחוזי בירושלים בתוך 45 ימים מהיום.,העונש המתאים לנאשם
64,SH-24-05-34888-511,"ניתן היום,  כ""ט שבט תשפ""ה, 27 פברואר 2025, בנוכחות הצדדים.",העונש המתאים לנאשם
65,SH-24-05-34888-511,ג'ויה סקפה שפירא 54678313,   					
