,verdict,text,part
0,ME-12-06-17098-547,"פקודת הסמים המסוכנים [נוסח חדש], תשל""ג-1973: סע'  1, 7 (א), (ג), 31(6), 36א', 36א(א), 36א (א) (1), 36 א (א) (2), 36א(ב), 37א(א)",הנאשם
1,ME-12-06-17098-547,"חוק העונשין, תשל""ז-1977: סע'  29, 40ב', 40ג(א), 40ג(ב), 40ט', 40יא, 40יב",הנאשם
2,ME-12-06-17098-547,"הנאשם הורשע על פי הודאתו במסגרת הסדר טיעון בעבירה שיוחסה לו בכתב האישום המתוקן, עבירה של החזקת סם מסוכן שלא לצריכה עצמית, לפי סעיפים 7 (א) ו- (ג) רישא לפקודת הסמים המסוכנים [נוסח חדש], התשל""ג – 1973, (להלן ""הפקודה""), וסעיף 29 לחוק העונשין, התשל""ז-1977 (להלן: ""חוק העונשין"").",מבוא:
3,ME-12-06-17098-547,"ביום 21/05/12, בסמוך לשעה 21:15, נהג הנאשם ברכב מסוג מאזדה, מס' רישוי 62-866-56 (להלן: ""הרכב""), בכביש מס' 7212, ונסע מכיוון נשר לכיוון כללי של יערות הכרמל, כאשר לצדו יושב מוחמד אמארה (להלן: ""מוחמד"").",עובדות כתב האישום המתוקן:
4,ME-12-06-17098-547,"הנאשם יחד עם מוחמד החזיקו ברכב סם מסוכן מסוג הרואין במשקל כולל של  נטו (להלן: ""הסם"") וזאת שלא לצריכה עצמית.",עובדות כתב האישום המתוקן:
5,ME-12-06-17098-547,"הסם הוחזק ע""י הנאשם ומוחמד בתוך קופסה שחורה, כשהוא מחולק ל- 6 מארזים סגורים עם סרט דביק ואריזה נוספת מפלסטיק סגורה בחום (להלן: ""קופסת הסם"").",עובדות כתב האישום המתוקן:
6,ME-12-06-17098-547,"במהלך הנסיעה, התבקש הנאשם ע""י שוטרי בילוש לעצור את הרכב.",עובדות כתב האישום המתוקן:
7,ME-12-06-17098-547,"הנאשם עצר את הרכב וכאשר ראה את השוטרים, שלבשו כובעי זיהוי, יוצאים מרכבם לעברו, החל בנסיעה ובמהלך המנוסה מהשוטרים, מוחמד השליך את קופסת הסמים מחלון הרכב.",עובדות כתב האישום המתוקן:
8,ME-12-06-17098-547,"על פי הסדר הטיעון אליו הגיעו הצדדים, הנאשם חזר בו מכפירתו, הודה והורשע בעבירה שיוחסה לו בכתב האישום המתוקן.",הסדר הטיעון:
9,ME-12-06-17098-547,הנאשם נשלח לשירות המבחן לצורך עריכת תסקיר.,הסדר הטיעון:
10,ME-12-06-17098-547,הסדר הטיעון לא כלל הסכמה לעניין העונש.,הסדר הטיעון:
11,ME-12-06-17098-547,"שירות המבחן פירט בתסקירו את נסיבותיו האישיות של הנאשם, כבן 27, התחתן בשנת 2011 וגר עם בת זוגו בכפר כנא.",תסקיר שירות המבחן:
12,ME-12-06-17098-547,הנאשם למד 9 שנים והפסיק את לימודיו מחוסר מוטיבציה ומתוך רצון לסייע למשפחתו המונה 9 נפשות במימון לימודי אחיו הבכור שלמד אז משפטים בירדן.,תסקיר שירות המבחן:
13,ME-12-06-17098-547,לדברי הנאשם מאז עזיבתו את לימודיו הוא עבד בעבודות ציפוי של אבן דרך עם קבלנים שונים ובשלוש השנים האחרונות עבד בעסק משותף עם אחיו.,תסקיר שירות המבחן:
14,ME-12-06-17098-547,"באשר לעבירה המיוחסת לנאשם בכתב האישום המתוקן, ציין שירות המבחן כי הוא נטל אחריות ברמה המילולית פורמאלית בלבד, תוך ביטוי רגשי חוסר אונים ואכזבה.",תסקיר שירות המבחן:
15,ME-12-06-17098-547,"עוד צוין כי מחד, הנאשם מבין את עובדות כתב האישום המתוקן ומודה במיוחס לו ומאידך מתקשה להסביר את הרקע למעורבותו כשבקטע זה הוא מסר גרסה תמוהה.",תסקיר שירות המבחן:
16,ME-12-06-17098-547,"שירות המבחן התרשם מאדם בעל כוחות אגו מספיקים להתמודדות עצמית, בעל רמת תפקוד תעסוקתי מקובלת, מנהל חיי משפחה וחברה תקינים ומנהל אורחות חיים נורמטיביים.",תסקיר שירות המבחן:
17,ME-12-06-17098-547,"שירות המבחן ציין כי אל מול חומרת העבירה המיוחסת לנאשם, קיימים אצלו נתונים שיש בהם כדי להפחית את הסיכון להישנות עבירות דומות בעתיד.",תסקיר שירות המבחן:
18,ME-12-06-17098-547,"נתונים אלו הם:  קווי אישיותו, רמת תפקודו, העדר הרשעות קודמות וחווית מעצרו המרתיעה והמציבה גבולות, להערכת שירות המבחן.",תסקיר שירות המבחן:
19,ME-12-06-17098-547,בהיעדר ביטויי נזקקות מצד הנאשם למעורבות טיפולית לא המליץ שירות המבחן על הטלת צו מבחן.,תסקיר שירות המבחן:
20,ME-12-06-17098-547,"לאור כל האמור לעיל, העריך שירות המבחן כי עונש מאסר, בהתחשב בתקופת מעצרו של הנאשם עד כה, יש בו כדי להוות עבורו עונש מרתיע ומציב גבולות; וימנע הישנות עבירות דומות בעתיד, זאת לצד עונשים נלווים בהתאם לשיקול דעתו של בימ""ש.",תסקיר שירות המבחן:
21,ME-12-06-17098-547,"המאשימה סבורה כי מתחם העונש ההולם במקרה דנן עומד על עונש מאסר בפועל בטווח שבין 4 ל- 7 שנים וביקשה להטיל על הנאשם מאסר בפועל הקרוב לטווח העליון, קרי, 7 שנות מאסר בפועל.",טענות המאשימה:
22,ME-12-06-17098-547,"כמו כן ביקשה להטיל עליו מאסר על  תנאי ארוך, קנס כספי, פסילה בפועל לחמש שנים, פסילה על תנאי וכן ביקשה להכריז על הנאשם כסוחר סמים ולחלט את הרכב בו נהג והחזיק סמים.",טענות המאשימה:
23,ME-12-06-17098-547,המאשימה הפנתה לתסקיר וציינה כי הנאשם נוטל אחריות ברמה מילולית - פורמאלית בלבד.,טענות המאשימה:
24,ME-12-06-17098-547,"לטענתה, הנאשם אינו לוקח אחריות באופן מהותי, אינו מביע חרטה אמיתית על מעשיו ואף אינו מביע נזקקות להליך טיפולי.",טענות המאשימה:
25,ME-12-06-17098-547,עוד הפנתה לנסיבות ביצוע העבירה וציינה כי הרקע לביצוע העבירה הוא הפקת רווח כלכלי גרידא.,טענות המאשימה:
26,ME-12-06-17098-547,"הדגישה כי העבירה בה הורשע הנאשם הינה עבירה חמורה שמסכנת לא רק את חייו ובריאותו של הנאשם, אלא גם מסכנת את חייהם ובריאותם של רבים, לרבות צרכני הסם, כך שהשימוש בסמים גורם לתוצאות הרסניות לבריאות ולביטחון החברה בכללותה.",טענות המאשימה:
27,ME-12-06-17098-547,"ציינה כי המחוקק קבע לצד העבירה של החזקת סם שלא לצריכה עצמית 20 שנות מאסר, דבר שמדגיש את החומרה הרבה שבעבירה מסוג זה.",טענות המאשימה:
28,ME-12-06-17098-547,הפנתה לפסיקה וציינה כי המדובר בעבירה שהפכה מזה שנים רבות למכת מדינה.,טענות המאשימה:
29,ME-12-06-17098-547,המאשימה הגישה את גיליון הרשעותיו של הנאשם בתחום התעבורה וציינה כי לחובתו 8 הרשעות.,טענות המאשימה:
30,ME-12-06-17098-547,עוד הגישה כתב האישום וגזר הדין בעניינו של מוחמד – שותפו של הנאשם.,טענות המאשימה:
31,ME-12-06-17098-547,"לטענתה, יש לתת משקל נכבד לחומרת העבירה ולהעדיף את שיקולי ההרתעה, הגמול וההגנה על הציבור על פני השיקולים האחרים, לרבות נסיבות אישיות מקלות וסיכוי שיקום.",טענות המאשימה:
32,ME-12-06-17098-547,"עוד טענה כי החזקת סם מסוג הרואין שלא לצריכה עצמית ובכמות כה גדולה, שמחולקת למנות, יש בה כדי להצביע על סממנים וקירבה לעבירת הסחר.",טענות המאשימה:
33,ME-12-06-17098-547,"לטענתה, מטרת החזקת הסם במקרה שלפנינו היא הפקת רווח כספי, אף אם בסופו של יום הסמים נתפסו  לפני העברתם לידי הסוחר בהתאם לשרשרת המקובלת בעבירות מסוג זה.",טענות המאשימה:
34,ME-12-06-17098-547,"באשר לבקשת חילוט הרכב, טענה המאשימה כי אומנם הרכב לא רשום על שמו של הנאשם, אולם המדובר בהליך פורמאלי, הואיל והרכב היה ברשותו ובשימושו של הנאשם בעת ביצוע העבירה, כעולה מזיכרון הדברים.",טענות המאשימה:
35,ME-12-06-17098-547,עוד ציינה כי הגברת שרשומה כבעלים של הרכב מסרה כי אין לה כל טענות לעניין הרכב ואין לה עניין בבקשת החילוט.,טענות המאשימה:
36,ME-12-06-17098-547,"יוער כבר עתה כי הסנגור הסכים לכך שהרכב היה ברשותו של הנאשם ואינו שייך לצדדים שלישיים, אך ציין כי מחצית ממחיר הרכב שולם ע""י הנאשם והמחצית השנייה שולמה ע""י אביו.",טענות המאשימה:
37,ME-12-06-17098-547,הנאשם הביא מטעמו עדי אופי שאת עדום ניתן לתמצת באופן הבא:,"טענות ב""כ הנאשם:"
38,ME-12-06-17098-547,"דודו של הנאשם והמשמש כמנכ""ל המועצה המקומית כפר כנא,  מסר כי הנאשם בן למשפחה נורמטיבית ומכובדת בכפר.",מר אסלאם אמארה :-
39,ME-12-06-17098-547,עוד מסר כי הנאשם דואג למשפחתו ומפרנס אותה בכבוד וביקש לתת לנאשם הזדמנות על מנת שיחזור לחייו הנורמטיביים ויוכל להשתקם.,מר אסלאם אמארה :-
40,ME-12-06-17098-547,"מנהל בי""ס בכפר כנא, תיאר את משפחת הנאשם כמשפחה מכובדת, משכילה  ונורמטיבית וציין כי הוא  החליט להירתם לתהליך שיקום הנאשם.",מר מוחמד טהא :- 
41,ME-12-06-17098-547,"גם אימו של הנאשם ציינה כי היא חולה וזקוקה לטיפול ונעזרת תמיד בנאשם ולכן ביקשה שבימ""ש יקל בעונשו.",מר מוחמד טהא :- 
42,ME-12-06-17098-547,"באשר לבקשת המאשימה להכריז על הנאשם כסוחר סמים, טען הסנגור כי הנאשם הודה בעובדות כתב האישום המתוקן שבו לא צוין בכלל כי היה צפוי לנאשם רווח כלכלי או טובת הנאה אחרת.",מר מוחמד טהא :- 
43,ME-12-06-17098-547,"לטענתו, המאשימה לא הצליחה להוכיח קיומם של התנאים הקבועים בסעיף 36א(ב) לפקודת הסמים לצורך הכרזה על נאשם כסוחר סמים.",מר מוחמד טהא :- 
44,ME-12-06-17098-547,"טען כי הבקשה להכריז על הנאשם כסוחר סמים סותרת את עקרון השוויון וציין כי מי שהוגש נגדו כתב אישום חמור יותר, זה השותף מוחמד שהחזיק בפועל בסם וזרק אותו.",מר מוחמד טהא :- 
45,ME-12-06-17098-547,"מה גם, יוחסה לשותף עבירה נוספת של שיבוש הליכי משפט והוא אף הודה כי חילק את הסם ואילו הנאשם נהג ברכב ועקב זאת הואשמו שניהם בהחזקת סם בצוותא.",מר מוחמד טהא :- 
46,ME-12-06-17098-547,עוד ציין כי חלקו של הנאשם קטן יותר מחלקו של השותף בביצוע העבירה - מוחמד.,מר מוחמד טהא :- 
47,ME-12-06-17098-547,"לטענתו, חילוט רכבו של הנאשם יוצר אפליה בין שני הנאשמים באותה פרשה, אפליה שמביאה לתוצאה שעונשו של השותף מוחמד, שהוא העבריין העיקרי, יהיה יותר קל מעונשו של הנאשם שבפני ותוצאה שכזו יש למנוע.",מר מוחמד טהא :- 
48,ME-12-06-17098-547,"הסנגור הפנה לגזר דינו של השותף, וציין כי השופט אליקים התייחס לתיקון 113 לחוק העונשין, אך לא אימץ את דברי המאשימה בדבר מתחם הענישה ההולם וקבע כי טווח הענישה נע בין שנתיים לשבע שנים.",מר מוחמד טהא :- 
49,ME-12-06-17098-547,"הסנגור ציין כי שותפו של הנאשם תואר בקווים המאפיינים סוחר סמים, שחילק את הסם למנות, החזיק את הסם והסתירו בין רגליו ואף זרק אותו כשראה שוטרים, משמע השליטה בסם הייתה נתונה לו.",מר מוחמד טהא :- 
50,ME-12-06-17098-547,לטענת הסנגור טווח הענישה בענייננו הוא נמוך יותר ובכל מקרה צריך להיות קרוב לסף הנמוך.,מר מוחמד טהא :- 
51,ME-12-06-17098-547,הסנגור הפנה לנסיבותיו האישיות של הנאשם.,מר מוחמד טהא :- 
52,ME-12-06-17098-547,"ציין כי הנאשם הודה בהזדמנות הראשונה, לקח אחריות מלאה, נעדר כל עבר פלילי.",מר מוחמד טהא :- 
53,ME-12-06-17098-547,"אומנם לחובתו 8 הרשעות בעבירות תעבורה, אולם המדובר בעבירות טכניות.",מר מוחמד טהא :- 
54,ME-12-06-17098-547,בל נשכח כי הנאשם נוהג מזה 9 שנים.,מר מוחמד טהא :- 
55,ME-12-06-17098-547,"הסניגור הגיש אסופה של פסקי דין של בתי משפט מחוזיים וביקש להטיל על הנאשם מאסר מאוזן, המצוי ברף הנמוך של טווח הענישה שייתן ביטוי להבדלים בין חלקו של כל אחד.",מר מוחמד טהא :- 
56,ME-12-06-17098-547,"עוד ביקש לא להכריז על הנאשם כסוחר סמים וגם לא לחלט את רכבו, הואיל ולטענתו המאשימה לא עמדה בנטל ההוכחה הדרוש ולא הראתה שתנאי החילוט מתקיימים בעניינו של הנאשם.",מר מוחמד טהא :- 
57,ME-12-06-17098-547,"הסנגור הסכים להטיל קנס על הנאשם שיפגע בכיסו, אם כי ביקש שהקנס יהיה מדוד ויאפשר השתלבות הנאשם בחזרה בחיים הנורמטיביים.",מר מוחמד טהא :- 
58,ME-12-06-17098-547,הנאשם הביע צער והבטיח שלא יחזור על מעשה כזה.,דברי הנאשם:
59,ME-12-06-17098-547,על חומרת עבירות הסמים למיניהן כבר נשפך הרבה דיו ובמיוחד עבירות שיעודן אינו צריכה עצמית.,גזירת הדין:
60,ME-12-06-17098-547,בתי המשפט שבו והדגישו את הנזק הרב והעצום שעבירות אלו גורמות.,גזירת הדין:
61,ME-12-06-17098-547,"בתי המשפט מודעים היטב לחובתם לתרום את תרומתם לשירוש נגע זה בהטלת ענישה הולמת ובהתאם לכלל הענישה האינדיווידואלית, תוך בחינת כל מקרה ונסיבותיו.",גזירת הדין:
62,ME-12-06-17098-547,בעבירות של החזקה שלא לצריכה עצמית נדרש:,גזירת הדין:
63,ME-12-06-17098-547,"בעבירות סמים כולל עבירות של החזקת סם שלא לצריכה עצמית, יש לתת משקל נכבד לחומרת העבירה ולהעדיף את שיקולי ההרתעה והגמול על פני השיקולים האחרים, כגון נסיבות אישיות מקילות וסיכוי שיקום.",גזירת הדין:
64,ME-12-06-17098-547,"אמנם בפסקי הדין הנ""ל הנסיבות היו שונות מאלו שבפני, לכן עלינו לפעול על פי הכלל האומר כי, שעה שבית המשפט גוזר דינו של אדם, מניח הוא, על כפות המאזניים מחד גיסא, את נסיבותיו האישיות של הנאשם, מצבו הסוציו-חברתי, הרקע ממנו צמח והסיכוי לשיקום, ומאידך גיסא, האינטרס הציבורי והפן ההרתעתי, פן שיש לתת לו את המשקל המכריע.",גזירת הדין:
65,ME-12-06-17098-547,על בית המשפט לקבוע מתחם ענישה הולמת למעשה העבירה שביצע הנאשם בהתאם לעקרון המנחה (כאמור בסעיף 40ג(א) לחוק העונשין).,קביעת מתחם העונש ההולם 
66,ME-12-06-17098-547,"לצורך זה, על בית המשפט להתחשב בארבעה שיקולים: הערך החברתי שנפגע מביצוע העבירה, מידת הפגיעה בערך החברתי, מדיניות הענישה הנהוגה ונסיבות הקשורות בביצוע העבירה, כמפורט בסעיף 40ט' לחוק העונשין.",קביעת מתחם העונש ההולם 
67,ME-12-06-17098-547,"על פי סעיף 40יב לחוק העונשין, בית המשפט רשאי לשקול נסיבות נוספות הקשורות בביצוע העבירה לשם קביעת מתחם העונש ההולם.",קביעת מתחם העונש ההולם 
68,ME-12-06-17098-547,"באשר למדיניות הענישה הנהוגה במקרים דומים, בתי משפט הטילו עונשים חמורים בהתאם לכמות הסם, סוגו ונסיבות העבירה.",קביעת מתחם העונש ההולם 
69,ME-12-06-17098-547,"כאשר ה""כמות"" מהווה לעיתים מרכיב דומיננטי במעשה העבירה הפוגע בחברה – בהיקף רחב וגדול ובערכים חברתיים רבים ומגוונים, כגון גרימת נזק רב ויצירת מעגל רחב של מכורים לסם, ההופכים לנטל על החברה וכמעגל הגורם סיכון רב והפוגע ברכוש ואף בגופו של הציבור, פוגע במוסר העבודה ההגונה והישרה, שמבוססת על האמירה ""בזיעת אפיך..."", לכן ענישה מקילה יוצרת את הרושם כי סחר בסמים והעברתו בכמויות מיד ליד, מניב רווח רב ומהיר ומהווה עסק כדאי, דבר המשחית את הנורמות שביסוד החברה המתוקנת ופוגע בכללי המוסר שיש להנחיל לכל תושב ואזרח.",קביעת מתחם העונש ההולם 
70,ME-12-06-17098-547,"בשים לב לעקרון ההלימה ובהתחשב בערך החברתי שנפגע מביצוע העבירה במקרה דנן, מידת הפגיעה בו, מדיניות הענישה הנהוגה והנסיבות הקשורות בביצוע העבירות כמפורט לעיל, אני קובע, כי מתחם העונש ההולם לאירוע כולו נע בין 3 ל- 6 שנות מאסר בפועל.",קביעת מתחם העונש ההולם 
71,ME-12-06-17098-547,"בהתאם לאמור בסעיף 40ג(ב) לחוק העונשין, על בית המשפט לגזור את העונש המתאים לנאשם בתוך מתחם העונש ההולם, בהתחשב בנסיבות שאינן קשורות בביצוע העבירה כאמור בסעיף 40יא לחוק העונשין.",קביעת מתחם העונש ההולם 
72,ME-12-06-17098-547,במסגרת עקרון אחידות הענישה אין להתעלם מגזר דינו של מוחמד – שנסע יחד עם הנאשם ברכב בעת ביצוע העבירה והשליך את הסם מהחלון.,קביעת מתחם העונש ההולם 
73,ME-12-06-17098-547,"כנגד מוחמד הוגש כתב אישום נפרד, הוא הודה והורשע בעבירה של החזקת סם מסוכן שלא לצריכה עצמית וכן עבירה של שיבוש מהלכי משפט והוטל עליו ביום 8.1.13 עונש של 42 חודשי מאסר בפועל , 12 חודשי מאסר על תנאי  למשך שנתיים וקנס כספי בסך 10,000 ₪.",קביעת מתחם העונש ההולם 
74,ME-12-06-17098-547,"מכל מקום מששני הנאשמים הובאו לדין באותה פרשה בפני אותו בימ""ש, תבחן אותה ערכאה את העונשים שהושתו על שניהם גם על פי עיקרון אחידות הענישה שתכליתו להביא לכך שיושתו על שני הנאשמים עונש על פי עיקורן ההלימה.",קביעת מתחם העונש ההולם 
75,ME-12-06-17098-547,אעיר כי תכליתו של תיקון 113 לחוק העונשין באה למנוע ענישה שונה במקרים דומים.,קביעת מתחם העונש ההולם 
76,ME-12-06-17098-547,"על כן, היא כוללת בחובה הן עקרון ההלימה ביחד ולפעמים בכפוף לעקרון אחידות הענישה והשוויון בין נאשמים שביצעו עבירות דומות.",קביעת מתחם העונש ההולם 
77,ME-12-06-17098-547,"במסגרת השיקולים לקולה, יש להביא בחשבון את הודאתו של הנאשם בהזדמנות הראשונה, העדר כל עבר פלילי, קווי אישיותו כפי שבאו לידי ביטוי בתסקיר, היותו אדם נורמטיבי, בן למשפחה נורמטיבית וחווית המעצר המרתיעה והמציבה גבולות עבורו וכן התרשמות שירות המבחן כי נתונים אלו אל מול חומרת העבירה המיוחסת לו, יש בהם כדי להפחית מהסיכון להישנות עבירות דומות.",קביעת מתחם העונש ההולם 
78,ME-12-06-17098-547,"לאחר שעיינתי בפסיקה, לרבות הפסיקה שבאי כוח הצדדים הפנו אליה, בחנתי את טענות הצדדים ומבלי להתעלם מכלל אחידות הענישה והשיקולים לקולא ולחומרא ובעיקר כמות הסם, נסיבותיו האישיות של הנאשם,  אני מחליט להטיל עליו את העונשים הבאים:",קביעת העונשים:
79,ME-12-06-17098-547,"42 חודשי מאסר בפועל מיום מעצרו, קרי, מיום 21/05/12.",קביעת העונשים:
80,ME-12-06-17098-547,אני מטיל על הנאשם עונש מאסר מותנה של 12 חודשים ולמשך שלוש שנים.,קביעת העונשים:
81,ME-12-06-17098-547,"הנאשם לא יישא עונש זה, אלא אם בתקופת התנאי, יעבור עבירה על פקודת הסמים ויורשע עליה בדין, למעט החזקת סם לצריכה עצמית, שביחס אליה עונש המאסר המותנה יהיה 5 חודשים.",קביעת העונשים:
82,ME-12-06-17098-547,"קנס בסך 5,0000 ₪, זאת בהתחשב בחילוט הרכב, סוגיה שאדון בה בהמשך, ואשר מהווה רכיב ענישתי שאינו קיים בעניינו של מוחמד וכן עונש הפסילה שהושת על נאשם זה, זאת על יסוד עקרון ההלימה והשוויון.",קביעת העונשים:
83,ME-12-06-17098-547,סעיף 36א(א) לפקודת הסמים קובע כי:,"הבקשה להכריז על הנאשם כ""סוחר סמים"" וחילוט הרכב:"
84,ME-12-06-17098-547,"(א)	הורשע אדם בעבירה של עסקת סמים, יצווה בית המשפט, זולת אם סבר שלא לעשות כן מנימוקים מיוחדים שיפרט, כי בנוסף לכל עונש יחולט לאוצר המדינה כל רכוש שהוא –","הבקשה להכריז על הנאשם כ""סוחר סמים"" וחילוט הרכב:"
85,ME-12-06-17098-547,(1)	רכוש ששימש או נועד לשמש כאמצעי לביצוע העבירה או ששימש או נועד לשמש כדי לאפשר את ביצוע העבירה;,"הבקשה להכריז על הנאשם כ""סוחר סמים"" וחילוט הרכב:"
86,ME-12-06-17098-547,"(2)	רכוש שהושג, במישרין או בעקיפין, כשכר העבירה או כתוצאה מביצוע העבירה, או שיועד לכך.","הבקשה להכריז על הנאשם כ""סוחר סמים"" וחילוט הרכב:"
87,ME-12-06-17098-547,"(ב)	בית המשפט שהרשיע אדם בעבירה של עסקת סמים והוכח לו כי הנידון הפיק רווח מעבירה של עסקת סמים או שהיה אמור להפיק רווח מעבירה כאמור, יקבע בהכרעת הדין, על פי בקשת תובע, שהנידון הוא סוחר סמים ומשעשה כן – יצווה בגזר הדין, כי בנוסף לכל עונש יחולט לאוצר המדינה כל רכוש של הנידון שהושג בעבירה של עסקת סמים, אלא אם כן סבר שלא לעשות כן מנימוקים מיוחדים שיפרט.",	לענין פסקאות (1) ו-(2) –
88,ME-12-06-17098-547,"לעומת זאת, בעניינו של מוחמד הדברים נאמרו מפורשות והוא לא הוכרז כסוחר סמים ואף בימ""ש לא נתבקש לעשות כן ע""י המאשימה.",	לענין פסקאות (1) ו-(2) –
89,ME-12-06-17098-547,יודגש כי בעובדות כתב האישום המתוקן שהוגש כנגד שותפו של הנאשם נטען כי:,	לענין פסקאות (1) ו-(2) –
90,ME-12-06-17098-547,כך שעל פי עובדות כתב האישום המתוקן בעניינו של השותף נתן היה להכריז עליו כסוחר סמים מאחר והוכחה המטרה של הפקת רווח עם העברת הסם לאדם אחר., 	
91,ME-12-06-17098-547,יחד עם זאת המאשימה לא ביקשה בכתב האישום המתוקן להכריז על השותף כסוחר סמים., 	
92,ME-12-06-17098-547,"לכן ולאור עקרון השוויון בין הנאשמים והצורך בהלימה בענישה, אין להכריז על הנאשם שבפנינו כסוחר סמים ובעיקר משום שהמאישמה לא הוכיחה בעניינו של הנאשם כי הוא הפיק רווח  מהעבירה או שהיה מפיק רווח.", 	
93,ME-12-06-17098-547,"סעיף  36א' לפקודת הסמים, קובע תנאי בסיסי לחילוט רכוש של נאשם והוא, הרשעתו בעבירה של עסקת סמים.", 	
94,ME-12-06-17098-547,"סמכות החילוט מוגבלת לרכוש המפורט בפסקאות (1) ו- (2) לסעיף 36א(א), דהיינו רכוש ששימש או נועד לשמש כאמצעי לביצוע העבירה או כדי לאפשר את ביצועה, או רכוש שהושג, במישרין או בעקיפין, כתמורה לעבירה או כתוצאה מביצועה, או שיועד לכך.", 	
95,ME-12-06-17098-547,"לכן, משהורשע הנאשם בעבירה של עסקת סמים, כי הרי בהתקיים אחד משני תנאים הקבועים בסעיף 36א(א) לפקודת הסמים, ניתן להורות על חילוט הרכוש, האחד, כי אותו רכוש שימש או נועד לשמש כאמצעי לביצוע עבירה או ששימש או נועד לשמש כדי לאפשר את ביצוע העבירה (סעיף 36א (א) (1) לפקודת הסמים).", 	
96,ME-12-06-17098-547,"התנאי השני, הרכוש הושג במישרין או בעקיפים כשכר העבירה או כתוצאה מביצוע העבירה (סעיף 36 א (א) (2) לפקודת הסמים).", 	
97,ME-12-06-17098-547,"אכן בעניינו של הנאשם לא הוכח קיומו של התנאי השני המאפשר חילוט מכוח סעיף 36א(א)(2) לפקודת הסמים, אולם התנאי הראשון שבסעיף 36א(א)(1) לפקודת הסמים, התקיים, קרי היה שימוש ברכב כאמצעי לביצוע עבירה או כדי לאפשר ביצועה.", 	
98,ME-12-06-17098-547,"משהתקיים האמור בסעיף 36א(א)(1) לפקודת הסמים, אין עוד כל נפקא מינה לכך שהנאשם לא הוכרז כסוחר סמים.", 	
99,ME-12-06-17098-547,"יפים לענייננו הדברים שנאמרו בע""א 6702/04 ג'ומעה מאזן נ' מ""י (ניתן ביום 10.11.05):", 	
100,ME-12-06-17098-547,דברים יפים גם לעניינו של הנאשם ומשכך ולאור האמור לעיל אני מורה על חילוט הרכב., 	
101,ME-12-06-17098-547,כמו כן אני מורה על השמדת הסם התפוס בתיק זה וזאת לאחר שגזר הדין יהפוך לחלוט., 	
102,ME-12-06-17098-547,"זכות ערעור לבית המשפט העליון, תוך 45 ימים מהיום, הודעה לנאשם.", 	
103,ME-12-06-17098-547,"ניתן היום,  ט' ניסן תשע""ג, 20 מרץ 2013, במעמד ב""כ המאשימה עו""ד סרי אדם הנאשם שהובא באמצעות הליווי והסנגור עו""ד אמארה ועו""ד ברזני.", 	
