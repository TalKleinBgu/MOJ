,verdict,text,part
0,SH-20-01-42704-497,"ע""י ב""כ עו""ד יוסי בוקר",הנאשם
1,SH-20-01-42704-497,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 10, 13, 19א",הנאשם
2,SH-20-01-42704-497,"חוק העונשין, תשל""ז-1977: סע'  31, 32, 40ג(א), 40 יג), 40יג(ב), 40 יד (3)",הנאשם
3,SH-20-01-42704-497,הנאשם הורשע בהתאם להודאתו בעובדות כתב האישום בעבירות כדלקמן:,גזר דין
4,SH-20-01-42704-497,"גידול, ייצור הכנת סמים מסוכנים- עבירה לפי סעיף 6 לפקודת הסמים המסוכנים [נוסח חדש], תשל""ג-1973 (להלן: ""הפקודה"").",גזר דין
5,SH-20-01-42704-497,החזקה/שימוש בסמים שלא לצריכה עצמית- עבירה לפי סעיף 7(א) +7(ג) רישא לפקודה.,גזר דין
6,SH-20-01-42704-497,החזקת כלים המשמשים להכנת סם לא לצריכה עצמית- עבירה לפי סעיף 10 רישא לפקודה.,גזר דין
7,SH-20-01-42704-497,"סיוע לגידול יצור הכנת סמים מסוכנים- עבירה לפי סעיף 6 לפקודה + סעיף 31 לחוק העונשין, תשל""ז-1977.",גזר דין
8,SH-20-01-42704-497,"יצוא, יבוא, מסחר, הספקה סמים מסוכנים (7 עבירות) - עבירה לפי סעיף 13 + 19א לפקודה.",גזר דין
9,SH-20-01-42704-497,"מעובדות האישום הראשון, עולה כי החל מפברואר 2019 ועד ליום 07.01.20  התגורר הנאשם בדירה שכורה  ברח' רבקה גובר 2/24 בקריית מלאכי (להלן: ""תקופת השכירות"").",גזר דין
10,SH-20-01-42704-497,"במהלך תקופת השכירות, הקים הנאשם בדירה מעבדה לגידול צמחי קנבוס, תוך שייעד שניים מתוך שלושה חדרי שינה בדירתו לשם כך.",גזר דין
11,SH-20-01-42704-497,"בנוסף, הכניס הנאשם לבית ציוד בשווי 50,000 ₪ אשר שימש לגידול צמחי הקנבוס והכנתם לשימוש ובכלל זה, משקלים, חומרי דישון, שנאים, מנורות, מזגנים, סנני אוויר, צנרת מיזוג אוויר, מאווררים, צנצנות זכוכית, 145 עציצים קטנים וכד'.",גזר דין
12,SH-20-01-42704-497,"במועדים האמורים גידל הנאשם באחד מחדרי הדירה 44 שתילים של צמח מסוכן מסוג קנבוס במשקל 2.3 ק""ג נטו ובחדר נוסף גידל 191 שתילים של צמח סם מסוכן מסוג קנבוס, במשקל של 1.35 ק""ג נטו.",גזר דין
13,SH-20-01-42704-497,"כמו כן, במועד האמור החזיק הנאשם בדירה  999.04 גרם נטו סם מסוכן מסוג קנבוס, שלא לצריכה עצמית, כשהוא מחולק ברחבי הדירה, בין היתר במקפיא המקרר של הדירה, בארון המטבח, בסלון ובחדר פנימי נוסף.",גזר דין
14,SH-20-01-42704-497,"מעובדות האישום השני, עולה כי בין התאריכים 01.06.19 ועד 31.07.19 סייע הנאשם לאחר, שזהותו ידועה למאשימה,  לגדל סם מסוכן מסוג קנבוס בדירה.",גזר דין
15,SH-20-01-42704-497,האחר שכר דירה בת שלושה חדרים באשדוד על מנת להקים מעבדה לגידול קנבוס.,גזר דין
16,SH-20-01-42704-497,"לצורך הגידול הובאו לדירה שלושה פילטרים בגדלים שונים, מדחסים , מזגן, מנורות, שני אוהלים ודשן.",גזר דין
17,SH-20-01-42704-497,"עובר ליום 31.7.19 במהלך התקופה האמורה לעיל בתאריכים שאינם ידועים במדויק למאשימה , הגיע הנאשם פעמיים לדירה.",גזר דין
18,SH-20-01-42704-497,בפעם הראשונה הגיע הנאשם לדירה במטרה לסייע לאחר על בסיס ידיעותיו האישיות כיצד למקם בצורה מיטבית את ציוד המעבדה ואת פוטנציאל הגידול של האחר בדירה.,גזר דין
19,SH-20-01-42704-497,"בפעם השנייה, הגיע הנאשם לדירה על מנת להשקות את שתילי הסם, תוך שהאחר הבטיח לו  כי יקבל תמורה עבור סיוע זה.",גזר דין
20,SH-20-01-42704-497,"מעובדות האישום השלישי, עולה כי ביום 10.05.19 התכתב הנאשם בטלגרם עם ליאור אנג'ל, עמו הייתה לו היכרות מוקדמת בת מספר שנים על רקע חברי, כשהוא מנסה לקדם מכירת חלק מהסמים אותם גידל כאמור במסגרת האישום הראשון.",גזר דין
21,SH-20-01-42704-497,"לאחר התכתבות ביניהם על התמורה והכמות, האיכות של הסם, נפגשו השניים במקום שאינו ידוע למאשימה, הנאשם מכר לליאור סם מסוכן מסוג קנבוס במשקל שאינו ידוע וקיבל בתמורה 500 ₪ מליאור.",גזר דין
22,SH-20-01-42704-497,"ביום 24.05.19 התכתב הנאשם בטלגרם עם ליאור אנג'ל (להלן: ""ליאור"").",גזר דין
23,SH-20-01-42704-497,באותו מעמד ליאור ביקש לרכוש מהנאשם 5 גרם סם קנבוס.,גזר דין
24,SH-20-01-42704-497,"בלילה שבין 24.05.19 לבין 25.05.19, נפגשנו השניים והנאשם מכר לליאור סם מסוג קנבוס – פרי גידולו - במשקל שאינו ידוע למאשימה, בתמורה לסך של 350 ₪.",גזר דין
25,SH-20-01-42704-497,"מעובדות האישום הרביעי, עולה כי כשבוע עובר לתאריך 09.01.20, נפגש הנאשם עם אלכס זרצקי (להלן: ""אלכס""), עמו הייתה לו היכרות מוקדמת בת מספר שנים על רקע חברי והנאשם סיפק לו סם מסוג קנבוס, פרי גידולו, במשקל שאינו ידוע למאשימה, ללא תמורה.",גזר דין
26,SH-20-01-42704-497,"מעובדות האישום החמישי, עולה כי ביום 25.04.19, התכתב הנאשם בווטאס אפ עם יונתן כהנא (להלן: ""יונתן"") עמו הייתה לו היכרות מוקדמת בת מספר שנים על רקע חברי.",גזר דין
27,SH-20-01-42704-497,"במסגרת ההתכתבות, ביקש יונתן מהנאשם שימכור לו סמים, תוך שהצהיר כי יעביר לו את התמורה מראש ותיאם עמו מכירה ליום המחרת.",גזר דין
28,SH-20-01-42704-497,"בהמשך, לאחר שהתכתבו ביניהם על התמורה, ועל כמות הסם, נפגשנו השניים והנאשם מכר ליונתן סם מסוכן מסוג קנבוס, כבקשתו, בתמורה שאינה ידוע למאשימה אך נעה בין 70-80 ₪ לגרם.",גזר דין
29,SH-20-01-42704-497,"כחודש עובר לתאריך 09.01.19 במועד שאינו ידוע במדויק למאשימה,  הגיע הנאשם לביתו של יונתן ומכר לו סם מסוכן מסוג קנבוס, במשקל שאינו ידוע למאשימה וקיבל בתמורה 400 ₪.",גזר דין
30,SH-20-01-42704-497,"מעובדות האישום השישי, עולה כי ביום 29.06.19 התכתב הנאשם עם איתמר כהנא (להלן: ""איתמר"") בטלגרם, להם הכרות על רקע חברי.",גזר דין
31,SH-20-01-42704-497,"הנאשם הפנה את איתמר בשיחה לדירתו, שם מכר לו סם מסוכן מסוג קנבוס – פרי גידולו-  במשקל שאינו ידוע למאשימה וקיבל בתמורה 200 ₪.",גזר דין
32,SH-20-01-42704-497,"מעובדות האישום השביעי,  עולה כי ביום 10.05.19 התכתב הנאשם עם שי תמיר (להלן: ""שי"") בווטאסאפ, עמה הייתה לו היכרות מוקדמת על רקע חברי.",גזר דין
33,SH-20-01-42704-497,"במסגרת ההתכתבות שאל הנאשם את שי האם יש לה טלגרם, הסביר לה כי הוא מציע למכירה סם מסוג קנבוס, אותו גידל כאמור במסגרת האישום הראשון.",גזר דין
34,SH-20-01-42704-497,במסגרת ההתכתבות המליץ הנאשם על איכות הסם ועל המחיר וכן הציע לשלוח לה תמונה בטלגרם.,גזר דין
35,SH-20-01-42704-497,כששי השיבה לנאשם כי אינה מליחה לעשן הסם גם לא על ידי סיגריות שאל הנאשם האם ניסתה לצרוך הסם בשיטת אידוי.,גזר דין
36,SH-20-01-42704-497,"בהמשך, תאמו השניים מפגש בסמוך למסעדת ""סאנסט"" באשדוד, שם שהה הנאשם.",גזר דין
37,SH-20-01-42704-497,"ב-11.05.19 בשעה 01:07,  נפגשו השניים והנאשם מכר לשי סם מסוג קנבוס, פרי גידולו, במשקל שאינו ידוע למאשימה, במחיר של 70-80 ₪ לגרם.",גזר דין
38,SH-20-01-42704-497,בעניינו של הנאשם הוגשו שלושה תסקירים מטעם שירות המבחן.,גזר דין
39,SH-20-01-42704-497,"מהתסקיר שהוגש ביום 05.05.21, עלה כי הנאשם בן 27, רווק, בילדותו אובחן עם הפרעת קשב וריכוז ונטל טיפול תרופתי, סיים 12 שנות לימוד, בעל תעודת בגרות מלאה.",גזר דין
40,SH-20-01-42704-497,"ברקע של הנאשם קשיים כלכליים במשפחתו הגרעינית, מעברי דירות רבים וזאת לצד הליך גירושין של הוריו, שהסתיים בהיותו בן 18, אשר גרמו אצלו לבלבול, אובדן שליטה ולחץ נפשי, אשר באו ליד ביטוי בהתקפי זעם ודכאון.",גזר דין
41,SH-20-01-42704-497,"הנאשם לא שירת בצה""ל בשל אי התאמה.",גזר דין
42,SH-20-01-42704-497,"מאז סיום לימודיו ועד מעצרו בתיק דנן, עבד בעבודות מזדמנות, התגורר בגפו והשתמש בדירות בהן התגורר לביצוע העבירות.",גזר דין
43,SH-20-01-42704-497,"באשר למשפחתו של הנאשם: אביו, בן 59, מנהל מחלקה בחברה לבניית בתים חכמים.",גזר דין
44,SH-20-01-42704-497,"אמו, בת 55, עובדת בחנות ספרים במסגרת סל שיקום, לאור נכות.",גזר דין
45,SH-20-01-42704-497,"הנאשם הוא הבן הבכור ולו שני אחים - האחת סטודנטית בת 24, מתגוררת בקיבוץ בדרום הארץ, מטופלת בבריאות הנפש, עמה אינו בקשר מזה מספר שנים.",גזר דין
46,SH-20-01-42704-497,"אח נוסף, בן 15, תלמיד ומתגורר עם אמו.",גזר דין
47,SH-20-01-42704-497,כאמור הוריו של הנאשם התגרשו כשהיה בן 18.,גזר דין
48,SH-20-01-42704-497,הנאשם נעדר עבר פלילי וזו מעורבותו הראשונה עם החוק.,גזר דין
49,SH-20-01-42704-497,הנאשם שולב מיום 26.04.20 בהליך טיפולי לגמילה מסמים בקהילת אור אביבה.,גזר דין
50,SH-20-01-42704-497,הנאשם  שיתף את שירות המבחן בחוויות ילדותו המורכבות והדרך שהובילה אותו לשימוש בסמים ולביצוע העבירות.,גזר דין
51,SH-20-01-42704-497,"הנאשם ביטא רצון להמשיך בהליך הטיפולי, לבסס לעצמו סביבה חברתית נקייה מחומרים ולהישאר קרוב גיאוגרפית לקהילה ולמוקד התמיכה העיקרי בחייו.",גזר דין
52,SH-20-01-42704-497,"הנאשם שיתף כי הוא כעת בשלב של מעבר בין קהילה סגורה לשלב ההוסטל, בו תנאי המסגרת פתוחים יותר, תוך המשך ליווי אנשי הצוות והיצמדות לכללים וגבולות ברורים.",גזר דין
53,SH-20-01-42704-497,הנאשם ביטא חשש מכניסה לכלא ומחשיפה חוזרת לדפוסים עבריינים.,גזר דין
54,SH-20-01-42704-497,"לעניין העבירות, הנאשם תיאר את שימושו בחומרים, אשר העניקו לו תחושת הקלה, לאחר שנים ארוכות בהן סבל במערכת המשפחתית והחינוכית.",גזר דין
55,SH-20-01-42704-497,"לדבריו השימוש בסמים השפיע על מצבו הכלכלי, ועל כן, ועל רקע חסכון בכסף החליט לגדל סם בעצמו.",גזר דין
56,SH-20-01-42704-497,"לדבריו, עם הזמן הלך ושקע בפעילות סביב הסמים והיה ממוקד בחיפוש רווח כלכלי.",גזר דין
57,SH-20-01-42704-497,"שירות המבחן התרשם כי כעת, הנאשם מתייחס בביקורתיות לבחירותיו ומכיר בכך שביצע עבירות חמורות.",גזר דין
58,SH-20-01-42704-497,"מגורמי הטיפול בקהילת ""בית אור אביבה"" עולה כי הנאשם עבר דרך ארוכה ומשמעותית,  הפך להיות דמות מרכזית ושותף לניהול חיי היומיום של המטופלים בקהילה.",גזר דין
59,SH-20-01-42704-497,"תוארה הרצינות, המסירות והאחריות להן נדרש הנאשם לצורך הטיפול.",גזר דין
60,SH-20-01-42704-497,"צוין כי בהתחלה הנאשם התקשה לתת מקום ראוי לצרכיו ורגשותיו כאשר תשומת ליבו הופנתה לריצוי הסביבה, אך הוא למד בהדרגה דרכים לשתף בעולמו ולווסת את עוצמות העולם הרגשי שלו וכי ניכר שיפור בהתנהלותו.",גזר דין
61,SH-20-01-42704-497,"מגורמי הטיפול נמסר כי לאחר שנה, הנאשם סיים בהצלחה את שלב הקהילה הסגורה והמשיך כעת לשלב ההוסטל, הצפוי להמשך כשישה חודשים.",גזר דין
62,SH-20-01-42704-497,"בשלב ההוסטל, מתנהלים המטופלים בעצמאות בשעות היום, כאשר אחר הצהריים הם חוזרים להוסטל לטיפול ומגורים ולמעשה שלב זה מהווה מבחן ליכולת המטופל להציב לעצמו גבול פנימי ולהתנהל באופן אחראי ונורמטיבי.",גזר דין
63,SH-20-01-42704-497,"לעניין הערכת הסיכון והסיכוי לשיקום, פירט שירות המבחן כי מעצרו של הנאשם הווה נקודת מפנה בחייו, כיום הוא נמצא בעיצומו של הליך טיפול משמעותי, כשהוא מתמודד באופן ישיר עם קשייו וגורמי הסיכון בחייו.",גזר דין
64,SH-20-01-42704-497,"באשר לגורמי הסיכון הפנה שירות המבחן לחומרת העבירות ולאופיין, לרקע הכולל דפוסים התמכרותיים, לחסך בדמויות מכוונות חיוביות בתא המשפחתי, להפרעות קשב קשות ובעיות רגשיות שגרמו לקשיי תפקוד מגיל צעיר.",גזר דין
65,SH-20-01-42704-497,"באשר לגורמי הסיכוי לשיקום, התייחס שירות המבחן לעברו הפלילי הנקי של הנאשם, גילו הצעיר, יכולותיו הלימודיות והצלחתו לסיים 12 שנות לימוד לצד התמודדת עם מסגרת משפחתית מורכבת ומעבר בין מסגרות.",גזר דין
66,SH-20-01-42704-497,"עוד התייחס שירות המבחן להליך הטיפולי אותו עובר הנאשם במשך כשנה, תוך גילוי מוטיבציה יציבה והתרשמות חיובית מצד גורמי הטיפול.",גזר דין
67,SH-20-01-42704-497,"כמו כן, התייחס שירות המבחן כגורם סיכוי לביקורת שמעביר הנאשם על התנהלותו בעבר ולנכונותו להתמודד בטיפול עם הגורמים שהובילו אותו להתנהגותו.",גזר דין
68,SH-20-01-42704-497,"לסיום, העריך שירות המבחן כי הנאשם הצליח לעצור את ההתדרדרות בה היה מצוי, וכן ציין שהולך ופוחת הסיכון להישנות התנהגות בעייתית מצדו.",גזר דין
69,SH-20-01-42704-497,"צוין כי הנאשם בהליך טיפול אינטנסיבי וישנה לנאשם עוד כברת דרך טיפולית ארוכה ומשמעותית לצלוח כשבסיומה ניתן יהיה לקבל אינדיקציה ליכולתו של הנאשם להתנהל באופן יציב ונורמטיבי, גם בתנאים פחות הדוקים.",גזר דין
70,SH-20-01-42704-497,"משכך,  המליץ שירות המבחן לדחות את הדיון בענייננו במספר חודשים, על מנת לבחון את התנהלותו בשלב הבא של הטיפול – שלב ההוסטל.",גזר דין
71,SH-20-01-42704-497,"ביום 04.10.21 הוגש תסקיר משלים בעניינו של הנאשם, בו עדכן שירות המבחן כי הנאשם המשיך את ההליך הטיפולי בשלב ההוסטל, שעתיד להסתיים באותם ימים.",גזר דין
72,SH-20-01-42704-497,"עם סיום הטיפול בהוסטל, מתכנן הנאשם להמשיך להתגורר בבית שמש, לשכור דירה יחד עם בוגר נוסף של הטיפול, להתמיד במקום עבודתו הנוכחי ובכוונתו להמשיך את ההליך הטיפולי ביחידה העירונית להתמכרויות.",גזר דין
73,SH-20-01-42704-497,"בהיבט הטיפולי, הנאשם מגיע באופן עקבי לטיפולים, משתף פעולה, מרגיש נינוח, מודע לבעייתיות באורח החיים אותו ניהל בעבר, מכיר את נטייתו להתמכרות, מחובר לעולם התוכן המדובר במסגרת הטיפול, מצליח להבחין בשגרת החיים הייחודית וההכרחית בעבור מכורים נקיים ומגלה מוטיבציה פנימית גבוהה לקידום עצמו.",גזר דין
74,SH-20-01-42704-497,"מבחינה תעסוקתית, הנאשם עובד החל מחודש מרץ 21 במחסן למוצרי תינוקות באזור התעשייה הרטוב.",גזר דין
75,SH-20-01-42704-497,"ממעסיקיו נמסר כי הוא עובד במרץ, באחריות וביוזמה, שומר על יציבות תעסקותית ומקפיד על הגעה ועמידה בזמנים, תוך השתלבות חברתית.",גזר דין
76,SH-20-01-42704-497,עוד צוין בתסקיר כי מעיון בגיליון רישומו הפלילי עולה כי לא נפתחו כנגד הנאשם תיקים חדשים בזמן הדחייה.,גזר דין
77,SH-20-01-42704-497,"לסיכום, העריך שירות המבחן כי הנאשם נמצא במסלול חיובי תוך הבעת מוטיבציה יציבה להמשיך ולשקם את חייו.",גזר דין
78,SH-20-01-42704-497,"עם זאת, שלב יציאתו העתידית מהמסגרת הטיפולית העוטפת הינו שלב רגיש, ממנו אף הנאשם חושש, ומשכך ישנה חשיבות להמשך הפיקוח של שירות המבחן, במסגרת ההליך הפלילי.",גזר דין
79,SH-20-01-42704-497,"משכך, המליץ שירות המבחן על צו מבחן, בשל חשיבות המשך הקשר עם הנאשם ועל שקילה בחיוב בחירה באפיק ענישה שיקומי בדרך של הטלת צו של""צ בהיקף משמעותי.",גזר דין
80,SH-20-01-42704-497,"שירות המבחן ציין כי הטלת ענישה בדרך של מאסר, ולו בעבודות שירות, תקטע את העסקתו ופרנסו של רום ועלול להיות רגרסיבית מבחינת האיזון שמבסס כיום ותכניותיו לעתיד.",גזר דין
81,SH-20-01-42704-497,"לכן, ענישה בדרך של צו של""צ, תוכל לאפשר לו להתמיד בעבודות הנוכחית, תוך ביצוע הצו מעבר לשעות העבודה, תוך ליווי מטעמו.",גזר דין
82,SH-20-01-42704-497,"שירות המבחן ציין כי יש מקום לאפשר לנאשם להשלים את שלב ההוסטל, להתייצב כלכלית, להתחבר להמשך טיפול ביחידה העירונית וכן לקבל אינדיקציה לכוחותיו וההפחתה שהוגשה בסיכון במצבו בחלוף שלוה חודשי מגורים, עבודה וטיפול עצמאיים ומשכך ביקש דחיה נוספת למשך ארבעה חודשים.",גזר דין
83,SH-20-01-42704-497,ביום 28.04.22 הגיש שירות המבחן תסקיר משלים וסופי בעניינו של הנאשם.,גזר דין
84,SH-20-01-42704-497,"שירות המבחן ציין כי במשך תקופה הדחיה היו בקשר רציף עם הנאשם ועם גורמי הטיפול המלווים אותו, וכי סיים בהצלחה את הטיפול בהוסטל השיקומי, שם שהה 6 חודשים.",גזר דין
85,SH-20-01-42704-497,"עם סיום הטיפול, עבר הנאשם להתגורר בדירה שכורה בבית שמש, יחד עם חברו לטיפול, שגם הוא בוגר המסגרת,  תוך המשך ליווי טיפולי ביחיד העירונית בבית שמש והמשך עבודה בחברה בה הועסק.",גזר דין
86,SH-20-01-42704-497,"שירות המבחן ציין כי הנאשם ביצע את המעבר להוסטל באופן מיטיב, בלט בנכונותו להוות דמות משמעותית ולפועל מתוך אחריות ומעורבות, ביסס יחסי אמון באופן טבעי בטיפול הפרטני, שמר על תקשורת גלויה והצליח לבטא את מחשבותיו ורגשותיו, שומר על יציבות תעסוקתית, תוך לקיחה אחריות והקפדה על הגעה ועמידה בזמנים וממעסיקו נמסר כי הוא עובד לשביעות רצונם.",גזר דין
87,SH-20-01-42704-497,"מגורמי הטיפול ביחידה לטיפול בהתמכרויות בבית שמש נמסר כי הנאשם החל טיפול ביחידתם ביום 23.12.21, תוך שהוא מגיע בהתמדה, מוסר בדיקות שתן נקיות, משתתף בקבוצות ובטיפולים באופן שוטף ועקבי, משתף פעולה, מביא תכנים עמוקים ומעלה פחדים ותהיות באומץ רב.",גזר דין
88,SH-20-01-42704-497,"להתרשמותם, הנאשם נמצא בתהליך משמעותי לעבר חיים מלאים ומיטיבים, תוך שהוא מביע מוטיבציה פנימית גבוהה ומצליח לגייס סביבו אנשים רבים הרוצים בטובתו ומהווים מקור כוח עבורו.",גזר דין
89,SH-20-01-42704-497,עוד צוין כי הנאשם לוקח אחריות מלאה על מעשיו ויודע כי יצטרך לשלם את המחיר על בחירותיו בעבר.,גזר דין
90,SH-20-01-42704-497,"בנוסף, עו""ס התעסוקה בעיריית בית שמש המלווה את הנאשם החל מחודש 02.22, מסרה כי מטרת הקשר עמו היא הכוונה מקצועית, תוך בחינת סיוע כלכלי בתחום הלימודים.",גזר דין
91,SH-20-01-42704-497,"מסרה כי נרשם ללימודים במכללה, מתנהל ברצינות רבה ומשקיע מאמצים רבים.",גזר דין
92,SH-20-01-42704-497,"הנאשם שיתף כי מתגורר בדירה שכורה יחד עם שותף שהכיר בהליך השיקומי, בסמוך להוסטל בבית שמש, ממשיך בעבודתו ובמקביל החל בלימודי תעודה במכללה.",גזר דין
93,SH-20-01-42704-497,סיפר כי מחזק את הקשר עם משפחתו ואף עוזר לאמו בפן הכלכלי.,גזר דין
94,SH-20-01-42704-497,"הנאשם הסביר כי הוא מבין את חומרת מעשיו, מקבל אחריות מלאה על התנהלותו, ורוצה לקדם את היציבות בחייו בפן התעסוקתי, המשפחתי והאקדמי, באמצעות הכלים שרכש במהלך ההליך השיקומי.",גזר דין
95,SH-20-01-42704-497,לדבריו הוא בעל יכולת לזהות מצבי סיכון ומביע מוטיבציה גבוהה להתרחק מעולם הסמים.,גזר דין
96,SH-20-01-42704-497,הנאשם הביע תקווה שיינתן משקל להליך הטיפולי המשמעותי והממושך שעבר ושהענישה שתוטל עליו תאפשר לו להימנע מקטיעת ההליך השיקומי בו הוא מצוי ושמירה ככל הניתן על האיזון שהצליח להשיג.,גזר דין
97,SH-20-01-42704-497,"לסיכום, חזר והמליץ שירות המבחן כי יש מקום לשקול בחיוב בחירה באפיק ענישה שיקומי בדרך של צו של""צ בהיקף משמעותי של 400 שעות, מעבר לשעות העבודה, בליווי השירות.",גזר דין
98,SH-20-01-42704-497,"שירות המבחן שב וציין כי הטלת ענישה בדרך של מאסר, ולו בעבודות שירות, תקטע את העסקתו ופרנסתו של הנאשם, תפגע ביכולתו לעמוד ברשות עצמו ותעצור את התקדמותו.",גזר דין
99,SH-20-01-42704-497,"ב""כ המאשימה טענה כי מתחם הענישה בעבירת גידול הסמים הוא 18-36 חודשי מאסר בפועל.",גזר דין
100,SH-20-01-42704-497,"מתחם הענישה בעבירה של סיוע לגידול סמים הוא 10-24 חודשי מאסר ובעבירה של סחר בסמים הוא מספר חודשי מאסר בדרך של עבודות שירות ועד ל-12 חודשי מאסר בפועל, ובמקרים בהם מדובר על שני אישומים בעבירת סחר 6-12 חודשי מאסר בפועל, תוך שהפנתה לפסיקה התומכת בטיעוניה.",גזר דין
101,SH-20-01-42704-497,"בטיעוניה הפנתה המאשימה לערך המוגן שנפגע כתוצאה מהעבירות שביצע הנאשם שהינו מניעת הפצת נגע הסמים, אשר הורס כל חלקה טובה ופוגע בציבור.",גזר דין
102,SH-20-01-42704-497,"עוד הפנתה המאשימה את בית המשפט לעובדה שהנאשם גידל סמים, סייע בגידול סמים וסחר בסמים.",גזר דין
103,SH-20-01-42704-497,"כמו כן, התייחסה לנסיבותיו האישיות של הנאשם, כי מדובר בנאשם ששולב בקהילה טיפולית, עבר נסיבות חיים לא פשוטות, שולב בהוסטל ועובר תהליך משמעותי של טיפול.",גזר דין
104,SH-20-01-42704-497,"המאשימה הפנתה לתסקיר האחרון בעניינו של הנאשם, לפיו הנאשם כיום בעל יכולת לזהות מצבי סיכון, מביע מוטיבציה גבוהה להתרחק מעולם הסמים ולמעשה עבר שינוי משמעותי.",גזר דין
105,SH-20-01-42704-497,"בתוככי המתחמים, באיזון שבין חומרת העבירות וריבוי העבירות ובין ההליך השיקומי המשמעותי שעבר הנאשם, עתרה ב""כ המאשימה כי יש למקם את עונשו של הנאשם ברף התחתון של המתחמים, ועתרה ל- 18 חודשי מאסר בפועל, וזאת לצד עונשים נלווים של מאסר על תנאי, קנס, פסילה בפועל, פסילה על תנאי והתחייבות.",גזר דין
106,SH-20-01-42704-497,"ב""כ הנאשם ציין כי המדובר בנאשם צעיר, בן 27, ללא עבר פלילי אשר לא נפתחו נגדו תיקים חדשים.",גזר דין
107,SH-20-01-42704-497,ציין כי חלף זמן רב מעת ביצוע העבירות בשנת 2019.,גזר דין
108,SH-20-01-42704-497,"הנאשם לקח אחריות מלאה כבר במשטרה והודה בביצוע העבירות, הביע חרטה כנה ושיתף פעולה באופן מלא עם המשטרה ובבית המשפט ובכך חסך זמן שיפוטי יקר וניכר.",גזר דין
109,SH-20-01-42704-497,כ-16 חודשים שהוא בתהליך טיפולי – החל ממעצרו ועד להוסטל.,גזר דין
110,SH-20-01-42704-497,"ב""כ הנאשם הוסיף כי הנאשם באמת רצה, מדם ליבו, לערוך שינוי אמתי בחייו וכי לא הפר, ולו פעם אחת, את האמון שניתן בו.",גזר דין
111,SH-20-01-42704-497,"עוד ציין ב""כ הנאשם בטיעוניו כי יש לראות בכתב האישום אירוע אחד ומשכך יש לקבוע מחתם עונש אחד ולהשית על הנאשם עונש אחד ולא לערוך הפרדה לאירועים שונים ולקבוע מתחמים שונים לעבירות.",גזר דין
112,SH-20-01-42704-497,"ב""כ הנאשם הוסיף כי הנאשם שימש כ""קוף"" לאחרים והוא אינו הסוחר, אך הדבר לא מוריד מאחריותו.",גזר דין
113,SH-20-01-42704-497,"ב""כ הנאשם ביקש בטיעוניו לקבל את המלצות שירות המבחן, תוך שהוא מפנה לתסקירי שירות המבחן ולכך שהנאשם סיים בהצלחה את הטיפול בהוסטל והשתקם ממש, כאשר הדבר בא לידי ביטוי בהשתלבותו בתעסוקה רציפה והגעה כנדרש ליחידה להתמכרויות בבית שמש.",גזר דין
114,SH-20-01-42704-497,"ב""כ הנאשם הפנה בטיעוניו לשיקולי המחוקק, למאמר הפרקליט ולפסיקה התומכת בטיעוניו, תוך שהדגיש כי יש מקום לסטות לקולה משיקולי שיקום, במודל של ענישה הצופה פני עתיד וכי המטרה אינה להשיב לנאשם כגמולו אלא להביא לשילובו מחדש בחברה, כאזרח שומר חוק ומשכך, המדובר במטרה תועלתנית של תיקון ושיקום הנאשם.",גזר דין
115,SH-20-01-42704-497,"ב""כ הנאשם הגיש לבית המשפט תעודת סיום בהצלחה של תכנית שיקום בהר-טוב, מכתב המלצה ממקום עבודתו ואישורי רישום ללימודים בתחום המחשוב.",גזר דין
116,SH-20-01-42704-497,"נטען כי מתחם הענישה הראוי בעבירות אותן ביצע הנאשם נע בין כמה מאות שעות של""צ, לצד עונשים נלווים - מאסר על תנאי, פיקוח וצו מבחן למשך שנה וחצי.",גזר דין
117,SH-20-01-42704-497,"בנוסף, ביקש ב""כ הנאשם שלא להטיל על הנאשם עונש הכולל בתוכו רכיב של פסילה וציין כי הרישיון נהיגה חשוב לנאשם לצורך עבודתו ולשם הגעה אל הבדיקות אליהן נקרא, תוך שציין כי לא היה שימוש ברכב בביצוע העבירות.",גזר דין
118,SH-20-01-42704-497,"מר גל אשר, סמנכ""ל תפעול בחברת סגל מוצרי תינוקות, שם עובד הנאשם, סיפר כי הנאשם עובד אצלו מזה כשנה וקיימת היכרות ביניהם עוד חצי שנה קודם לכן.",גזר דין
119,SH-20-01-42704-497,"העד ציין כי הוא מעסיק עובדים מבית אור אביבה וכי פגש במסגרת עבודתו עשרות ואף מאות צעירים, חלקם עבדו לתקופות קצרות וחלקם לתקופות ארוכות.",גזר דין
120,SH-20-01-42704-497,"העד ציין כי הנאשם, התחיל כמחסנאי והיום הוא מנהל אתר סחר.",גזר דין
121,SH-20-01-42704-497,הוא העיד כי הוא סומך על הנאשם בעיניים עצומות.,גזר דין
122,SH-20-01-42704-497,עוד ציין כי הנאשם החל ללמוד והחברה עזרה לו  בהלוואה ובמימון חלקי.,גזר דין
123,SH-20-01-42704-497,"עוד הוסיף וציין העד כי הנאשם משתלב חברתית, נמצא בדרך הנכונה והוא חלק אינטגרלי מכל העובדים.",גזר דין
124,SH-20-01-42704-497,"לסיכום ציין העד כי ישמח שהנאשם ימשיך בתהליך בו הוא מצוי, תוך שהוא צופה שהוא ימשיך לעבוד בחברה לא מעט שנים וכל עצירה שלו יכולה לקחת אותו אחורה ולהזיק לכל התהליך אותו עבר עד היום.",גזר דין
125,SH-20-01-42704-497,"מר בורלא אריה, אביו של הנאשם, סיפר כי לנאשם לא היו חיים פשוטים, הוא עבר תקופות כלכליות קשות, מעברים רבים, מתחים במשפחה עקב הגירושין כאשר הנאשם לקח על עצמו חלק גדול מהאחריות על הכל.",גזר דין
126,SH-20-01-42704-497,"אביו של הנאשם סיפר בדמעות כי במהלך הדרך החל הנאשם תהליך שהוביל אותו לשפל כאשר כיום הוא רואה איפה הוא נמצא, לאן הוא הולך, מציב מטרות ועומד בהן, מתעקש על סדר, מחזיק את עצמו לבד, כאילו נולד מחדש.",גזר דין
127,SH-20-01-42704-497,אביו של הנאשם העיד כי כיום הנאשם במקום אחר שחבל ללכת אחורה וביקש מבית המשפט לתת לו להמשיך את הדרך בה מצוי.,גזר דין
128,SH-20-01-42704-497,הנאשם,גזר דין
129,SH-20-01-42704-497,"במעמד הטיעונים לעונש, הנאשם סיפר על עברו ועל מצבו הנפשי אז, על השימוש בסמים, לקיחת כדורים בהמלצת פסיכיאטר והדרדרות שהחלה לאט תוך התחברות לאוכלוסיות לא טובות, אשר הובילו אותו לביצוע העבירות.",גזר דין
130,SH-20-01-42704-497,"עוד הוסיף וציין כי כל דבר טוב שהיה לו בחיים, נהרס עקב השימוש בסמים, וכי עשה דברים בעבר שהיום הוא מצר עליהם מאוד.",גזר דין
131,SH-20-01-42704-497,הנאשם סיפר כי משפחתו תמיד עמדה מאחוריו ויחד הם הגיעו למסקנה כי הוא זקוק לשיקום.,גזר דין
132,SH-20-01-42704-497,"הנאשם סיפר באריכות כי כיום הוא עומד בזכות עצמו, מתמיד בעבודתו למעלה משנה, שוכר דירה יחד עם שותף מהטיפול, לומד ורוצה להתקדם בתחומים של מחשוב, בנית אתרים ואפליקציות, וזאת תוך שהוא ממשיך בהליך הטיפולי, עם הסתכלות קדימה.",גזר דין
133,SH-20-01-42704-497,"עוד הוסיף וציין כי הוא מודע לכך שביצע עבירות חמורות, לוקח עליהן אחריות עוד משלב החקירה והוא מודע כי הוא יצטרך לשלם על מעשיו.",גזר דין
134,SH-20-01-42704-497,"לסיכום, ביקש הנאשם מבית המשפט לאפשר לו להמשיך את הליך השיקום, תוך שיהפוך להיות אזרח שתורם ומועיל לחברה.",גזר דין
135,SH-20-01-42704-497,קביעת מתחם העונש ההולם,גזר דין
136,SH-20-01-42704-497,"תיקון 113 לחוק העונשין קובע מנגנון תלת-שלבי להליך גזירת העונש: בשלב הראשון ייקבע מתחם העונש ההולם בהתחשב בעבירה ובנסיבות הקשורות לביצועה, בשלב השני תבחן התקיימותם של שיקולים חריגים המצדיקים סטייה מן המתחם שנקבע – פוטנציאל שיקום מיוחד או הגנה על שלום הציבור, ובשלב השלישי ייגזר העונש הראוי בתוככי המתחם שנקבע, בהתחשב בנסיבות שאינן קשורות לביצוע העבירה, ככל שבית המשפט לא מצא מקום לסטות מהמתחם.",גזר דין
137,SH-20-01-42704-497,"כתב האישום כולל בתוכו מספר אישומים נפרדים, ועל בית המשפט לקבוע האם מדובר ב""אירוע"" אחד המחייב קביעת מתחם עונש אחד, או שמדובר במספר אירועים, המחייבים קביעת מתחם עונש הולם לכל אחד מן האישומים בנפרד.",גזר דין
138,SH-20-01-42704-497,"בענייננו, יש קשר הדוק בין העבירות אותן ביצע הנאשם.",גזר דין
139,SH-20-01-42704-497,"המדובר בנאשם אשר גידל סמים מסוכנים מסוג קנביס ולאחר מכן התקשר עם מספר אנשים, ומכר להם סם המסוכן, קנבוס, פרי גידולו.",גזר דין
140,SH-20-01-42704-497,"כל אירועי הסחר נעשו באמצעות שימוש ברשתות חברתיות, בסמיכות זמנים, בכמויות ובסכומים דומים.",גזר דין
141,SH-20-01-42704-497,"מדובר, בסופו של דבר, בסחר בקנביס בסכום כולל של כ-1,450 ₪.",גזר דין
142,SH-20-01-42704-497,"במקביל, במהלך גידול הסמים, סייע הנאשם לאחר בגידול סמים.",גזר דין
143,SH-20-01-42704-497,"בהתאם למבחן הטכני, צורני – עובדתי עולה כי מדובר בשני אירועים נפרדים – האירוע הראשון עניינו עבירת גידול הסמים בצירוף כל עבירות הסחר בסמים, שכן ניתן להגדירם כחלק מתכנית עבריינית אחת.",גזר דין
144,SH-20-01-42704-497,האירוע השני הוא עבירת הסיוע לאחר בגידול סמים מסוכנים.,גזר דין
145,SH-20-01-42704-497,"על כן, יש לקבוע מתחם ענישה לעבירות הגידול והסחר בסמים ומתחם ענישה לעבירת הסיוע לגידול בסמים.",גזר דין
146,SH-20-01-42704-497,קביעת מתחם העונש ההולם למעשה העבירה נעשית בהתאם לעקרון ההלימה.,גזר דין
147,SH-20-01-42704-497,"בקביעת מתחם העונש ההולם, בהתאם לסעיף 40ג(א) לחוק העונשין, יש להתחשב בערכים החברתיים שנפגעו מביצוע העבירה, במידה הפגיעה, במדיניות הענישה הנוהגת ובנסיבות שקשורות בביצוע העבירה.",גזר דין
148,SH-20-01-42704-497,הערכים המוגנים שנפגעו בביצוע העבירות ומידת הפגיעה בהם,גזר דין
149,SH-20-01-42704-497,"במקרה דנן, הערכים החברתיים עליהם מגנה פקודת הסמים המסוכנים הם שמירה על בריאות הציבור, שלומו הפיזי והנפשי, וזאת מפני הנזקים הנגרמים כתוצאה משימוש בסמים והשפעת הממכרת וההרסנית.",גזר דין
150,SH-20-01-42704-497,"לצד זאת עומדים גם ערכים חברתיים עקיפים  שעניינים שמירה על רכוש הציבור, הסדר הציבורי ורמת החיים, הנפגעים מעבירות הסמים.",גזר דין
151,SH-20-01-42704-497,"עוד הודגש בפסיקה כי אף שרשויות האכיפה מציגות מדיניות אכיפה מקלה יותר לגבי שימוש בקנבוס, המדובר בשימוש אסור ויש צורך להמשיך ולהילחם בתופעות של גידול והפצה של סם מסוג זה:",גזר דין
152,SH-20-01-42704-497,"בחינת מידת הפגיעה בערך המוגן בגין ביצוע עבירות הגידול, הסחר וההחזקה של הסמים מובילה למסקנה כי מידת הפגיעה בערך המוגן היא ברף הגבוה.",גזר דין
153,SH-20-01-42704-497,"המדובר בנאשם שהקים מעבדה לגידול סמים בביתו, גידל כ-235 שתילים של צמח סם מסוכן מסוג קנבוס במשקל כולל של כ-3.6 ק""ג נטו.",גזר דין
154,SH-20-01-42704-497,"מדובר בכמות גדולה של שתילים, על אף שמשקל הכולל של הסם שגידל אינו גבוה.",גזר דין
155,SH-20-01-42704-497,פוטנציאל הגידול הוא גבוה.,גזר דין
156,SH-20-01-42704-497,"כמו כן, עסקינן ב-7 עבירות של סחר בסמים לאנשים שונים לאחר התכתבות ברשתות חברתיות.",גזר דין
157,SH-20-01-42704-497,לא זו אף זו מדובר בסמים שהם פרי גידולו של הנאשם.,גזר דין
158,SH-20-01-42704-497,אכן מדובר בסמים מסוג קנבוס שנמכרו בכמויות קטנות ובעבור תמורה נמוכה אך מדובר בפגיעה רבה בערכים המוגנים בעבירות הללו.,גזר דין
159,SH-20-01-42704-497,בחינת מידת הפגיעה בערך המוגן בגין ביצוע עבירה של סיוע לגידול יצור סמים מסוכנים מובילה למסקנה כי הפגיעה היא ברף הנמוך.,גזר דין
160,SH-20-01-42704-497,"מחד, הנאשם סייע באופן ממשי לאחר לגידול ויצור סמים בכך שהגיע לדירה של האחר השקה את העציצים וכוון את התאורה כך שהתפוקה וייצור הסמים יהיו מרביים.",גזר דין
161,SH-20-01-42704-497,"מאידך, מדובר בשתי הזדמנויות בלבד בהן הגיע לסייע.",גזר דין
162,SH-20-01-42704-497,"מדינות הענישה הנהוגה בעבירות של גידול יצור הכנת סמים מסוכנים והחזקת סמים מסוכנים מסוג קנבוס נעה בין מספר חודשי מאסר שיכול וירוצו בדרך של עבודות שירות ועד 18 חודשי מאסר בפועל, לצד עונשים נלווים.",גזר דין
163,SH-20-01-42704-497,"מדינות הענישה הנהוגה בעבירות של סחר בסמים מסוכנים נעה בין מספר חודשים מאסר שיכול וירוצו רוצה בדרך של עבודות שירות ועד ל-24 חודשי מאסר בפועל, לצד עונשים נלווים.",גזר דין
164,SH-20-01-42704-497,הנסיבות הקשורות בביצוע העבירות,גזר דין
165,SH-20-01-42704-497,"במסגרת הנסיבות הקשורות בביצוע העבירות יש לתת את הדעת לתכנון שקדם לביצוע העבירות, הכולל רכישת ציוד בהיקף רחב ובתמורה גדולה, על מנת לייצר סמים.",גזר דין
166,SH-20-01-42704-497,"כמו כן, יש לתת את הדעת לכך שהנאשם הוא המבצע היחיד של הגידול ולנזק שנגרם ושעלול להיגרם מגידול ושימוש בסמים מסוכנים.",גזר דין
167,SH-20-01-42704-497,"בנוסף, הנאשם השתמש בידע שלו על מנת לסייע לאחר לגדל אף הוא סמים מסוכנים ובכך להגדיל ולהרחיב את מעגל הפשיעה.",גזר דין
168,SH-20-01-42704-497,עוד יש לתת את הדעת לכך שהנאשם סחר בסמים אותם ייצר בעצמו.,גזר דין
169,SH-20-01-42704-497,הסחר היה לאורך תקופה לאנשים שונים.,גזר דין
170,SH-20-01-42704-497,"יחד עם זאת, יש להתחשב בסוג הסם, סם מסוג ""קנבוס, בכמויות לא גדולות של ייצור וגידול וכן גם בעבירות הסחר אין המדובר בכמויות גדולות, אלא בכמויות קטנות ובסכומים נמוכים וכן את העובדה שהנאשם מתגורר בגפו.",גזר דין
171,SH-20-01-42704-497,"גם בעניין עבירת הסיוע בגידול, האחר גידל סם מסוכן מסוג קנבוס במשקל כולל של כ-3 גרם, כמות קטנה.",גזר דין
172,SH-20-01-42704-497,"הואיל ומדובר בכמה עבירות המהוות שני אירועים נפרדים, הרי שבהתאם לסעיף 40 י""ג (ב) לחוק העונשין, אקבע עונש הולם לכל אירוע בנפרד ולאחר מכן אגזור עונש כולל לשני האירועים.",גזר דין
173,SH-20-01-42704-497,"בהתאם לתיקון 113 לחוק העונשין (סעיף 40 יג) אני סבורה כי בשים לב למספר הרב של העבירות, הזיקה ביניהן כמפורט לעיל וחומרתן מתחם העונש ההולם לאירוע הראשון נע בין 15 חודשי מאסר בפועל ועד 30 חודשי מאסר בפועל, לצד ענישה נלווית הכוללת בין היתר מאסר מותנה, קנס, פסילה מותנית.",גזר דין
174,SH-20-01-42704-497,מתחם העונש ההולם לאירוע השני נע בין מאסר קצר בפועל שיכול וירוצה בדרך של עבודות שירות ועד 5 חודשי עבודות שירות לצד ענישה נלווית.,גזר דין
175,SH-20-01-42704-497,סטייה ממתחם העונש ההולם לקולה,גזר דין
176,SH-20-01-42704-497,"באשר לשיקולים המצדיקים סטייה מהמתחם לחומרה לשם הגנה על שלום הציבור או סטייה מהמתחם לקולה לשם שיקומו של הנאשם לפי סעיף 40 יד (3) לחוק, אני סבורה כי במקרה דנן כי ישנם שיקולים המצדיקים סטייה ממתחמי הענישה שנקבעו לקולה, כפי שיפורט להלן.",גזר דין
177,SH-20-01-42704-497,"כאמור, המדובר בנאשם צעיר, אשר הודה בהזדמנות הראשונה (עוד במשטרה), נטל אחריות מלאה וחסך זמן שיפוטי יקר.",גזר דין
178,SH-20-01-42704-497,הנאשם נעדר עבר פלילי ובתקופה שחלפה מעת ביצוע העבירות לא נפתחו נגדו תיקים נוספים.,גזר דין
179,SH-20-01-42704-497,"הנאשם עבר הליך טיפולי שיקומי משמעותי וממושך, אשר החל  סמוך לאחר מעצרו, תוך שהוא סיים בהצלחה הליך טיפולי לגמילה מסמים בקהילת אור אביבה ולאחר מכן סיים את ההליך הטיפולי בשלב ההוסטל של הקהילה.",גזר דין
180,SH-20-01-42704-497,עם יציאתו מהקהילה ועד היום הוא נמצא בטיפול ובמעקב ביחידה העירונית בבית שמש.,גזר דין
181,SH-20-01-42704-497,"הנאשם בעל מוטיבציה רבה להמשיך בטיפול, שינה את אורחות חייו באופן משמעותי, נמצא בעבודה סדירה, שוכר דירה ביחד עם שותף מההליך הטיפולי ומוסר בדיקות שתן נקיות.",גזר דין
182,SH-20-01-42704-497,"מתסקירי שירות המבחן עולה כי הנאשם נמצא בדרך הנכונה, הופחת הסיכון להישנות עבירות בעתיד והוא נמצא בעיצומו של תהליך משמעותי לעבר חיים מלאים ומטיבים.",גזר דין
183,SH-20-01-42704-497,"לאור האמור, אני סבורה כי הוכחו בפניי שיקולי שיקום, אשר מצדיקים סטייה ממתחם העונש ההולם אותו קבעתי.",גזר דין
184,SH-20-01-42704-497,אני סבורה כי שיקולי השיקום מצדיקים הימנעות מהטלת מאסר ממושך בפועל כפי שהיה ראוי לתת.,גזר דין
185,SH-20-01-42704-497,"עם זאת, אינני מקבלת את המלצת שירות המבחן להטיל על הנאשם צו של""צ שכן, המלצה זו אינה מקיימת שיקולים של גמול, הרתעה והלימה לחומרת העבירות אותן ביצע הנאשם.",גזר דין
186,SH-20-01-42704-497,"באשר לרכיב פסילת הרישיון, כאמור ב""כ המאשימה עתרה להטיל על הנאשם פסילה בפועל, כעונש נלווה למאסר בפועל ומנגד, ב""כ הנאשם ביקש שלא להטיל על הנאשם עונש של פסילה בפועל בשל העובדה כי לא היה שימוש ברישיון הנהיגה לצורך ביצוע העבירות וכן הרישיון מסייע לו בהליך הטיפולי בו מצוי.",גזר דין
187,SH-20-01-42704-497,"בעבירות הנוגעות לסמים, ככלל יש מקום להטיל פסילה בפועל.",גזר דין
188,SH-20-01-42704-497,"יחד עם זאת, מאחר שלא היה שימוש ברישיון הנהיגה של הנאשם לצורך ביצוע העבירות ולאור העובדה כי הנאשם מצוי בהליך טיפולי, שומר על בדיקות נקיות והרישיון מסייע לו בהליך הטיפולי ובעבודתו, מצאתי שלא להטיל על הנאשם עונש של פסילה בפועל, אלא להסתפק בעונש של פסילה מותנית.",גזר דין
189,SH-20-01-42704-497,חוות הדעת של הממונה על עבודות השירות מצאה כי הנאשם מתאים לריצוי עונש המאסר באופן של עבודות שירות.,חוות דעת ממונה
190,SH-20-01-42704-497,"לאור כל האמור, אני גוזרת על הנאשם את העונשים הבאים:",חוות דעת ממונה
191,SH-20-01-42704-497,9 חודשי מאסר בפועל שירוצו בדרך של עבודות שירות בהתאם ובכפוף לאמור בחוות הדעת מטעם הממונה על עבודות השירות.,חוות דעת ממונה
192,SH-20-01-42704-497,"הנאשם יבצע את עבודות השירות במרכז קשת חולון, בכתובת האורגים 4 חולון, 5 ימים בשבוע, 8.5 שעות ביום.",חוות דעת ממונה
193,SH-20-01-42704-497,תחילת ביצוע עבודות השירות ביום 26.10.22.,חוות דעת ממונה
194,SH-20-01-42704-497,"הנאשם יתייצב לצורך קליטה והצבה ביום 26.10.22 בשעה 8:30 ביחידת ברקאי – עבודות שירות – שלוחת מרכז – רח' לוחמי בית""ר 6, רמלה, אלא אם הממונה על עבודות השירות יודיע לו על מועד תחילה אחר.",חוות דעת ממונה
195,SH-20-01-42704-497,"הנאשם מוזהר כי עליו לעדכן את משרד הממונה בכל שינוי, אם יחול, בכתובת מגוריו ובמספר הטלפון הנייד שלו.",חוות דעת ממונה
196,SH-20-01-42704-497,הנאשם יבצע את עבודות השירות במקום המפורט בחוות הדעת מטעם הממונה ובהתאם להוראות הממונה או מי מטעמו.,חוות דעת ממונה
197,SH-20-01-42704-497,"נאשם מוזהר כי עליו לעמוד בתנאי הפיקוח וככל שלא יבצע את עבודות השירות, בהתאם להוראות הממונה או מי מטעמו, או ככל שלא יתייצב לריצוי העבודות כולן או חלקן, מוסמך הממונה על עבודות השירות להפקיע בהחלטה מנהלית את עבודות השירות באופן בו הנאשם ירצה את יתרת עונשו מאחורי סורג ובריח, במאסר של ממש, בלא צורך בהחלטה שיפוטית נוספת.",חוות דעת ממונה
198,SH-20-01-42704-497,הנאשם מוזהר כי מדובר בתנאי העסקה קפדניים וכי כל חריגה מכללים אלו עלולה להביא להפסקת עבודות השירות ולהמרתן בריצוי יתרת המאסר בפועל.,חוות דעת ממונה
199,SH-20-01-42704-497,מוסבר לנאשם כי יכול ויהיה עליו למסור בדיקות שתן לגילוי שרידי סם.,חוות דעת ממונה
200,SH-20-01-42704-497,הממונה ידווח לבית המשפט עם תום ביצוען של עבודות השירות.,חוות דעת ממונה
201,SH-20-01-42704-497,העתק מגזר הדין יועבר בדחיפות לממונה על עבודות השירות.,חוות דעת ממונה
202,SH-20-01-42704-497,"6 חודשי מאסר, וזאת על תנאי, שלא יעבור משך שלוש שנים מהיום, כל עבירת סמים מסוג פשע.",חוות דעת ממונה
203,SH-20-01-42704-497,"4 חודשי מאסר, וזאת על תנאי, שלא יעבור משך שלוש שנים מהיום, כל עבירת סמים מסוג עוון.",חוות דעת ממונה
204,SH-20-01-42704-497,"הנאשם יצהיר בהתאם לתקנות העונשין (התחייבות להימנע מעבירה), התש""ף – 2019  על התחייבות כספית שלא לעבור כל עבירה בה הורשע.",חוות דעת ממונה
205,SH-20-01-42704-497,"ההתחייבות תהא  לתקופה של שנתיים מהיום ובסך של 3,500 ₪.",חוות דעת ממונה
206,SH-20-01-42704-497,"קנס בסך 6,000  ₪ או   30 ימי מאסר תמורתו.",חוות דעת ממונה
207,SH-20-01-42704-497,"הקנס ישולם  ב- 6 תשלומים חודשיים שווים ורצופים, החל מיום  10.9.22 ובכל   10 לחודש שלאחריו.",חוות דעת ממונה
208,SH-20-01-42704-497,"לא יעמוד הנאשם באחד מן השיעורים במועדו, תעמוד יתרת הקנס לפירעון מידי, ומובהרות לנאשם הוראות החוק ביחס לאפשרות החיוב בתוספת פיגורים כמו גם אפשרות הפעלת המאסר חלף הקנס.",חוות דעת ממונה
209,SH-20-01-42704-497,על הנאשם לדאוג לביצוע התשלום באתר בית המשפט / בבנק הדואר אחרת יעבור החוב לגבייה של המרכז לגביית קנסות.,חוות דעת ממונה
210,SH-20-01-42704-497,"תשומת לב הנאשם כי החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שנקבעו בגזר הדין.",חוות דעת ממונה
211,SH-20-01-42704-497,"ניתן יהיה לשלם את הקנס/ הפיצוי/ ההוצאות כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",חוות דעת ממונה
212,SH-20-01-42704-497,"בכרטיס אשראי – באתר המקוון של רשות האכיפה והגבייה, www.eca.gov.il",חוות דעת ממונה
213,SH-20-01-42704-497,במוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,חוות דעת ממונה
214,SH-20-01-42704-497,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,חוות דעת ממונה
215,SH-20-01-42704-497,הנאשם יעמוד בפיקוח שירות המבחן  למשך שנה וחצי.,חוות דעת ממונה
216,SH-20-01-42704-497,"מובהר לנאשם כי אם לא יעמוד במבחן, יוחזר עניינו לדיון בבית המשפט ודינו ייגזר מחדש.",חוות דעת ממונה
217,SH-20-01-42704-497,"6 חודשי פסילה מלקבל או להחזיק רישיון נהיגה וזאת, על תנאי.",חוות דעת ממונה
218,SH-20-01-42704-497,"והתנאי הוא שבמשך שנתיים מהיום לא יעבור כל עבירה לפי פקודת הסמים המסוכנים [נוסח חדש] תשל""ג – 1973.",חוות דעת ממונה
219,SH-20-01-42704-497,"ניתן בזאת צו כללי למוצגים - להשמיד, לחלט, להשיב לבעלים  לפי שיקול דעת היחידה החוקרת וזאת, בכפוף לחלוף תקופת הערעור.",חוות דעת ממונה
220,SH-20-01-42704-497,זכות ערעור לבית המשפט המחוזי בבאר שבע בתוך 45 יום מהיום,חוות דעת ממונה
221,SH-20-01-42704-497,המזכירות תשלח עותק מהפרוטוקול לממונה על עבודות השירות / לשירות המבחן.,חוות דעת ממונה
222,SH-20-01-42704-497,"ניתן היום,  כ' תמוז תשפ""ב, 19 יולי 2022, בנוכחות הצדדים.",חוות דעת ממונה
223,SH-20-01-42704-497,מיטל חלפון נזריאן 54678313,   					
