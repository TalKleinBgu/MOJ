,verdict,text,part
0,ME-13-01-54176-524,"ע""י ב""כ עוה""ד רוני שוהם – פמ""מ",מדינת ישראל
1,ME-13-01-54176-524,ויקטור רודריגו אינטריאגו (עציר),נגד
2,ME-13-01-54176-524,"ע""י ב""כ עוה""ד גלית בש",נגד
3,ME-13-01-54176-524,"הנאשם, אזרח אקוודור, הורשע עפ""י הודייתו בעבירות שעניינן קשירת קשר לפשע, לפי סעיף 499(א)(1) לחוק העונשין, התשל""ז – 1977 (להלן: ""החוק"") וייבוא סם מסוכן לפי סעיף 13 לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים"").",גזר דין
4,ME-13-01-54176-524,"מעובדות כתב האישום עולה כי ביום 25.12.12 או בסמוך לכך, באקוודור, קשר הנאשם קשר עם אזרח קולומביה שזהותו אינה ידועה, להעברת מזוודה ובתוכה סם מסוכן מסוג קוקאין לישראל בתמורה לסך 3,000 דולר אמריקאי.",גזר דין
5,ME-13-01-54176-524,"במסגרת הקשר נתן האזרח הקולומביאני לנאשם כסף במזומן לצורך רכישת כרטיס טיסה לישראל, אירוח בבית מלון ודמי כיס בסך 865 דולר אמריקאי.",גזר דין
6,ME-13-01-54176-524,"ביום 15.1.13 בשעה 18:30 לערך, נחת הנאשם בנמל התעופה בן גוריון בטיסה מאקוודור כשבידיו מזוודה ובתוכה מוטמן סם מסוכן מסוג קוקאין במשקל של 1,142 גרם נטו.",גזר דין
7,ME-13-01-54176-524,"ב""כ המאשימה, עוה""ד רוני שוהם, עמדה על חומרת העבירות בכלל ובענייננו בפרט, כך לאור כמות הסם הגדולה, סוג הסם – קוקאין, שהינו הסם היקר ביותר והעובדה שהעבירה בוצעה אגב קשירת קשר.",טיעוני הצדדים לעונש
8,ME-13-01-54176-524,"התובעת ביקשה לבכר את האינטרס הציבורי שעניינו מיגור תופעת ייבוא סמים מסוכנים על פני נסיבותיו האישיות של הנאשם, הגם שמדובר בנסיבות קשות.",טיעוני הצדדים לעונש
9,ME-13-01-54176-524,"כן, טענה כי אין לקבל את טענתו, לפיה כבלדר, חלקו שולי בשרשרת הייבוא שכן זו חוליה בלעדיה אין.",טיעוני הצדדים לעונש
10,ME-13-01-54176-524,"לגישתה, הרתעת בלדרים פוטנציאליים עשויה לפגוע בענף ""ייבוא"" הסמים, שהפך לרחב היקף, בעיקר ממדינות דרום אמריקה.",טיעוני הצדדים לעונש
11,ME-13-01-54176-524,"ראוי שמסר יועבר, כי ייבוא סמים לישראל אינו משתלם לנוכח העונש הצפוי.",טיעוני הצדדים לעונש
12,ME-13-01-54176-524,התובעת הציעה מתחם ענישה בין 3 ל – 6 שנות מאסר לאור כמות הסם הגדולה.,טיעוני הצדדים לעונש
13,ME-13-01-54176-524,"לשיטתה, הנסיבה היחידה העומדת לזכות הנאשם היא ניסיונו לסייע בחשיפת מעורבים נוספים בייבוא, אך משקלה נמוך.",טיעוני הצדדים לעונש
14,ME-13-01-54176-524,"ב""כ המאשימה עתרה בנוסף לחילוט סכום הכסף שנתפס על גוף הנאשם.",טיעוני הצדדים לעונש
15,ME-13-01-54176-524,"ב""כ הנאשם, עוה""ד גלית בש, עמדה על נסיבותיו האישיות של הנאשם – יליד 1986, אזרח אקוודור, נעדר עבר פלילי, נשוי ואב ל – 5 ילדים שעובד כנהג (הוגשו אישורים המאמתים את המידע).",טיעוני הצדדים לעונש
16,ME-13-01-54176-524,הסנגורית הטעימה את שיתוף הפעולה של הנאשם עם המשטרה ממועד מעצרו – חרף הסכנה הכרוכה בו.,טיעוני הצדדים לעונש
17,ME-13-01-54176-524,"לגישתה, סיוע הנאשם היה מהותי ללכידת האזרח הישראלי אשר הזמין את הסמים לישראל.",טיעוני הצדדים לעונש
18,ME-13-01-54176-524,"כן הדגישה את העדר מעורבותו בהליך ייבוא הסם, לבד הבלדרות; לדידה של הסנגורית, הנאשם נוצל ע""י אחרים בשל מצוקתו הכלכלית.",טיעוני הצדדים לעונש
19,ME-13-01-54176-524,"לפיכך, לטעמה, אין אינטרס בהרתעת בלדרים, אשר להם אין חלק בארגון ותכנון העבירה, אלא בלכידת העומדים בראש שרשרת הייבוא.",טיעוני הצדדים לעונש
20,ME-13-01-54176-524,"הסנגורית ציינה לקולא את משך ההליך על פני 10 חודשים, בשל חומרי חקירה חדשים שהושגו לאורכו.",טיעוני הצדדים לעונש
21,ME-13-01-54176-524,הסנגורית העמידה את מתחם הענישה על 24-40 חודשי מאסר בפועל.,טיעוני הצדדים לעונש
22,ME-13-01-54176-524,"לעניין החילוט, ביקשה הסנגורית שלא לחלט את מלוא הסכום שנתפס כדי לאפשר לנאשם דמי מחיה בעת מאסרו.",טיעוני הצדדים לעונש
23,ME-13-01-54176-524,"ב""כ הצדדים הפנו כל אחת לפסיקה התומכת בעתירותיהן לעונש.",טיעוני הצדדים לעונש
24,ME-13-01-54176-524,הנאשם פנה לבית המשפט במלים אחרונות וביקש סליחה על מעשיו.,טיעוני הצדדים לעונש
25,ME-13-01-54176-524,הוא הסביר כי מצבו הכלכלי הקשה עמד ברקע מעשהו.,טיעוני הצדדים לעונש
26,ME-13-01-54176-524,הוא ביקש את רחמי בית המשפט על מנת שיוכל לשוב למשפחתו במהרה.,טיעוני הצדדים לעונש
27,ME-13-01-54176-524,"על חומרתן של עבירות הסמים בכלל, ועבירת הייבוא בפרט, אין להכביר במלים; השפעתם ההרסנית של הסמים על שלומה, בריאותה וביטחונה של החברה הובילו את בתי המשפט לקחת חלק במיגור נגע הסמים ע""י הטלת עונשי מאסר כבדים ומרתיעים.","הערכים המוגנים שנפגעים ע""י ביצוע עבירות סמים"
28,ME-13-01-54176-524,"בעבירות אלו, נסיבותיו האישיות של נאשם נסוגות, לרוב, מפני האינטרס הציבורי.","הערכים המוגנים שנפגעים ע""י ביצוע עבירות סמים"
29,ME-13-01-54176-524,כך נקבע:,"הערכים המוגנים שנפגעים ע""י ביצוע עבירות סמים"
30,ME-13-01-54176-524,"בענייננו, מדובר בעבירת ייבוא סם מסוג קוקאין, סם ""כבד"" בכמות נכבדה של 1,142 גרם.",מתחם הענישה ההולם את הנסיבות דנן
31,ME-13-01-54176-524,"אלמלא לכידתו ומעצרו של הנאשם, היה ציבור רחב נפגע בעטיו.",מתחם הענישה ההולם את הנסיבות דנן
32,ME-13-01-54176-524,"העבירה תוכננה, תוזמנה ובוצעה בתמורה לקבלת סכום ראוי, הגם שאין מחלוקת, כי ברקע עמדה מצוקתו הכלכלית הקשה של הנאשם.",מתחם הענישה ההולם את הנסיבות דנן
33,ME-13-01-54176-524,"בהיותו בלדר, הנאשם הינו החוליה החלשה בשרשרת ייבוא הסם, אולם בלעדיו, לא ניתן לייבאו.",מתחם הענישה ההולם את הנסיבות דנן
34,ME-13-01-54176-524,"העיון בפסיקה העוסקת בעבירות של ייבוא סם, מלמד על קשת עונשים רחבה.",מתחם הענישה ההולם את הנסיבות דנן
35,ME-13-01-54176-524,"במקרים שנסיבותיהם דומות, מתחם הענישה עומד על 30-60 חודשי מאסר בפועל.",מתחם הענישה ההולם את הנסיבות דנן
36,ME-13-01-54176-524,הנאשם נעדר עבר פלילי וזו לו הסתבכותו הראשונה בפלילים.,קביעת העונש בתוך המתחם
37,ME-13-01-54176-524,"נסיבותיו האישיות, קרי, היותו תושב זר ומנותק ממשפחתו והוויית חייו באקוודור תיזקפנה לקולא.",קביעת העונש בתוך המתחם
38,ME-13-01-54176-524,"כך גם שיתוף הפעולה עם המשטרה והסיוע שהעמיד בלכידת שולחיו, כמו גם, הודייתו בהזדמנות הראשונה.",קביעת העונש בתוך המתחם
39,ME-13-01-54176-524,"עם זאת, בעבירות מסוג דא, נסוגות הנסיבות האישיות מפני האינטרס הציבורי בשל חומרתן.",קביעת העונש בתוך המתחם
40,ME-13-01-54176-524,"כך, לשיקולי הגמול וההרתעה זכות בכורה, על רקע נפיצותן של עבירות ייבוא סם ממדינות דרום אמריקה.",קביעת העונש בתוך המתחם
41,ME-13-01-54176-524,"לאור כל האמור לעיל, ולאחר שקלול מכלול השיקולים לחומרא ולקולא, אני גוזרת על הנאשם את העונשים הבאים:",קביעת העונש בתוך המתחם
42,ME-13-01-54176-524,42 חודשי מאסר בפועל בניכוי ימי מעצרו.,קביעת העונש בתוך המתחם
43,ME-13-01-54176-524,12 חודשי מאסר על תנאי והתנאי הוא שלא יעבור משך 3 שנים מיום שחרורו עבירת פשע לפי פקודת הסמים המסוכנים.,קביעת העונש בתוך המתחם
44,ME-13-01-54176-524,אני מורה על חילוט מחצית הסכום שנתפס על גופו של הנאשם (432 דולר אמריקאי יחולטו לטובת הקרן לחילוט סמים והיתרה תועבר לידי הנאשם).,קביעת העונש בתוך המתחם
45,ME-13-01-54176-524,זכות ערעור לבית המשפט העליון תוך 45 יום.,קביעת העונש בתוך המתחם
46,ME-13-01-54176-524,"ניתן היום,  ל' חשון תשע""ד, 3 נובמבר 2013, במעמד הנאשם וב""כ הצדדים.",קביעת העונש בתוך המתחם
47,ME-13-01-54176-524,5129371,קביעת העונש בתוך המתחם
