,verdict,text,part
0,ME-22-04-5076-981,"באמצעות עו""ד תרם, פמ""מ (פלילי)",מדינת ישראל
1,ME-22-04-5076-981,"על-ידי ב""כ עו""ד אסף שלם",בן ציון כהן
2,ME-22-04-5076-981,"מרדכי בן דרור, ""בית המשפט העליון - מבנה חדש והערכות חדשה"", המשפט, א (תשנ""ג) 15",בן ציון כהן
3,ME-22-04-5076-981,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",בן ציון כהן
4,ME-22-04-5076-981,"חוק העונשין, תשל""ז-1977: סע'  40ד', 40ד'(א)",בן ציון כהן
5,ME-22-04-5076-981,"פקודת המבחן [נוסח חדש], תשכ""ט-1969",בן ציון כהן
6,ME-22-04-5076-981,"הנאשם הורשע על יסוד הודאתו בעובדות כתב אישום מתוקן, בעבירה של החזקת סמים שלא לצריכה עצמית לפי סעיף 7(א)+(ג) רישא לפקודת הסמים המסוכנים [נוסח חדש], תשל""ג-1973  (להלן: ""הפקודה"") ובשתי עבירות של סחר בסם מסוכן לפי סעיף 13 לפקודה.",רקע כללי
7,ME-22-04-5076-981,"כנטען בכתב האישום המתוקן, ביום 10.11.20 החזיק הנאשם בביתו סמים מסוגים שונים: סם מסוג METHYLEMETHCATHIONE  (להלן: ""סם מסוג מת' "") במקומות שונים בביתו ובמשקל כולל של כ-181 גר', וכן סם מסוג קאנביס שהוחזק בשקיות במשקל כולל של כ-104 גר'.",רקע כללי
8,ME-22-04-5076-981,"עוד הורשע הנאשם במסגרת האישום השני בכך שמכר סם מסוג קאנביס, לאחֵר, שאותו הכיר היכרות אישית מוקדמת, ממועד שאינו ידוע ועד חודש יוני 2020, , במשך כשלוש שנים, מדי שבוע, במשקל של כ-3 גר' תמורת 200 ₪, במסגרת האישום השלישי מכר למַכָּר אחר ביום 12.8.19 סם קנאביס עבור 400 ₪ וביום 15.8.20 סם במשקל של כ-15 גר'.",רקע כללי
9,ME-22-04-5076-981,"ביום 5.2.23 הגיעו הצדדים להסדר דיוני, לפיו הנאשם הופנה לתסקיר שירות מבחן, ללא הסכמות עונשיות.",רקע כללי
10,ME-22-04-5076-981,"הנאשם כבן 49, אב יחידני לילדה כבת 8, עובד כמנהל בחברת שירותי תברואה.",תסקירי שירות המבחן
11,ME-22-04-5076-981,"הנאשם מסר כי בגיל 15 נפגע מינית ע""י אדם מבוגר, על רקע הפגיעה החל להשתמש מגיל צעיר בסמים, השימוש בסם נמשך גם בתקופת שירותו הצבאי ובמקום עבודתו עד שפוטר.",תסקירי שירות המבחן
12,ME-22-04-5076-981,"הנאשם אינו נשוי, בתו נולדה במסגרת קשר קצר שניהל, בשנת 2021 קיבל משמורת מלאה על בתו, על רקע התנהלות בעייתית של האם.",תסקירי שירות המבחן
13,ME-22-04-5076-981,"הנאשם מלווה ע""י גורמי טיפול ברווחה.",תסקירי שירות המבחן
14,ME-22-04-5076-981,"כיום מצוי בקשר זוגי יציב שלדבריו מיטיב עמו, בת הזוג אינה מודעת להסתבכותו בתיק זה.",תסקירי שירות המבחן
15,ME-22-04-5076-981,לנאשם הרשעות מגיל קטינות שהתיישנו והרשעה בעבירת אלימות משנת 2022.,תסקירי שירות המבחן
16,ME-22-04-5076-981,"הנאשם מוכר לשירות המבחן מאבחונים קודמים, התמודד חלקית עם בעיית התמכרות והתקשה לטפל בעצמו.",תסקירי שירות המבחן
17,ME-22-04-5076-981,"ניסיונות לשלבו בעבר במסגרות טיפוליות לא צלחו, בעיקר בשל חוסר תובנה לבעייתיות בהתנהלותו והעדר מוטיבציה.",תסקירי שירות המבחן
18,ME-22-04-5076-981,"הנאשם עבר בגיל צעיר הליך גמילה בקהילת ""מלכישוע"", לדבריו מאז מעורבותו בהליך דנא אינו משתמש בסמים כדי לשמר את היחסים עם בת זוגו והאחריות בתפקודו כאב.",תסקירי שירות המבחן
19,ME-22-04-5076-981,בבדיקה שאליה זומן והגיע נמצאו שרידי סם.,תסקירי שירות המבחן
20,ME-22-04-5076-981,"אשר ליחסו לעבירות שביצע, הנאשם הסביר כי נהג להשתמש בתדירות בסם אך מאחר שחשש להיות במגע רציף עם חברה שולית היה קונה סמים בכמויות יותר גדולות, נהג להשתמש גם בסמים הלוציגניים בתקופות שחווה פוסט טראומה בעקבות פגיעה מינית שעבר.",תסקירי שירות המבחן
21,ME-22-04-5076-981,"הנאשם הסביר כי מכר סמים כדי לממן את קניית הסם לאנשים שהיה לו עימם היכרות מוקדמת, שירות המבחן התרשם כי הנאשם נטל אחריות מצמצמת, עם זאת חווה את מעצרו בתיק זה כטראומטי, חש מבוכה ובושה מבני משפחתו וכואב את השלכות הסתבכותו על סוגיית הטיפול בבתו.",תסקירי שירות המבחן
22,ME-22-04-5076-981,"לסיכום העריך שירות המבחן שהנאשם ממוקד בתפקודו כאב, מתקשה להכיר בבעייתיות במצבו ומגלה מוטיבציה נמוכה לשיקום, על כן העריכו כי קיים סיכון להישנות התנהלות עוברת חוק מצד הנאשם ולא באו בהמלצה טיפולית.",תסקירי שירות המבחן
23,ME-22-04-5076-981,"בדיון שהתקיים לפני כשנה ביקש הנאשם הזדמנות נוספת להוכיח את עצמו, מצאתי, שלא בלי התלבטות, להפנותו לתסקיר משלים, זאת בעיקר בשל היותו משמורן יחיד לבתו הקטינה.",תסקירי שירות המבחן
24,ME-22-04-5076-981,"מהתסקירים הבאים עלה שינוי משמעותי בתובנה שגילה הנאשם למורכבות מצבו והנכונות הטיפולית שהפגין, שירות המבחן מצא לשלבו במסגרת טיפולית ביחידה לטיפול בהתמכרויות, הנאשם מסר בדיקות שתן נקיות.",תסקירי שירות המבחן
25,ME-22-04-5076-981,"לצורך בחינת שילובו בהליכי הטיפול נדחה הדיון בתיק מעת לעת, כעולה מהתסקירים המשלימים (מחודשים 7/24,10/24) הנאשם משתף פעולה באופן מלא עם גורמי הטיפול, מגלה מחויבות לתהליך הטיפולי ומפגין רצון כן לקדם את שיקומו.",תסקירי שירות המבחן
26,ME-22-04-5076-981,"עוד עובר הנאשם טיפול שמסייע לו לטפל בבתו הסובלת מבעיות התנהגות, שומר על יציבות תעסוקתית ומנהל קשר זוגי מזה כשנתיים המהווה עבורו גורם תמיכה משמעותי.",תסקירי שירות המבחן
27,ME-22-04-5076-981,"שירות המבחן מתרשם כי ההליך המשפטי וחששו של הנאשם מהשפעת עונש מאסר על בתו מהווים גורמים מדרבנים ומגייסים אותו לשיתוף פעולה, וכי חלה מגמה חיובית בהתנהלותו בכל מישורי חייו, על יסוד כל אלו באו בהמלצה טיפולית להטיל על הנאשם צו מבחן שבמהלכו ימשיך בטיפול ביחידה להתמכרויות לצד עונש בדרך של עבודות שירות, שהומלץ שלא יהיה ארוך ובשעות אחר הצהריים כדי לאפשר לו לשמר את תפקודו ההורי והתעסוקתי.",תסקירי שירות המבחן
28,ME-22-04-5076-981,להערכתם ענישה מסוג זה תהווה עבור הנאשם מחד עונש מרתיע ומציב גבול ומאידך תאפשר לו להמשיך בהליכי השיקום ולהיות נוכח בחיי בתו.,תסקירי שירות המבחן
29,ME-22-04-5076-981,"מדיווח של גורמי הטיפול במסגרת התסקיר הסופי (1.10.24) עולה כי מצוי בתוכנית טיפולית במסגרת יחידה לטיפול בהתמכרויות בבאר יעקב, הכוללת שיחות פרטניות, טיפול קבוצתי ובדיקות שתן, הנאשם משתף בפתיחות, באופן כן ואותנטי על התמודדות היומיומית עם גידול בתו, רוכש כלים להתמודדות מיטיבה ועורך מאמצים ליישם אותם.",תסקירי שירות המבחן
30,ME-22-04-5076-981,"עוד עולה כי חלה התדרדרות במצבה הרגשי של הבת, לרבות התנהגות חריגה במצבי לחץ ותסכול.",תסקירי שירות המבחן
31,ME-22-04-5076-981,"הנאשם תיאר את ההליך המשפטי כמציב גבול, ניתק את קשריו השוליים ומביע סיפוק מהליכי הטיפול בהם שולב.",תסקירי שירות המבחן
32,ME-22-04-5076-981,"שירות המבחן העריך, כי הנאשם מצוי בהליכי טיפול מתקדמים, עורך מאמצים לשמירה על ניקיון מסמים והימנעות מהתנהלות בעייתית, מונע ממוטיבציה טיפולית והסיכון הנשקף ממנו פחת.",תסקירי שירות המבחן
33,ME-22-04-5076-981,על כן שבו וחזרו על המלצתם להסתפק במתווה שיקומי.,תסקירי שירות המבחן
34,ME-22-04-5076-981,"המאשימה, ע""י ב""כ עו""ד פאר, עמדה בטיעוניה על חומרת מעשי הנאשם שהיה נטוע בעולם הסמים במשך תקופה ארוכה, לשיטתה המתחם הראוי בעניינו של הנאשם נע בין 30-50 חודשי מאסר, נוכח נסיבותיו עותרת המאשימה למאסר בן 24 חודשים וקנס משמעותי.",תמצית טיעוני הצדדים
35,ME-22-04-5076-981,"עוד הדגיש ב""כ המאשימה את חומרת עבירות הסחר באישום השני, עבירה שהתמשכה בתדירות במשך כ-3 שנים, וחומרת הסם מסוג מת' המשתייך לקבוצת הסמים הקשים כמו סם הקוקאין.",תמצית טיעוני הצדדים
36,ME-22-04-5076-981,"עם זאת מסכימה המאשימה כי נסיבותיו האישיות החריגות, ובעיקר הפגיעה בבתו, מצדיקות חריגה ממתחם הענישה אם כי קלה.",תמצית טיעוני הצדדים
37,ME-22-04-5076-981,"לטענת המאשימה, ההתקדמות הטיפולית של הנאשם אינה משמעותית, הנאשם אמנם אינו משתמש בסמים אך לא עבר הליכי שיקום ועל כן אין מקום להיעתר להמלצת התסקיר.",תמצית טיעוני הצדדים
38,ME-22-04-5076-981,עוד עותרת המאשימה לעונשי פסילה משמעותיים.,תמצית טיעוני הצדדים
39,ME-22-04-5076-981,"ב""כ הנאשם, עו""ד אסף שלם, ביקש לאמץ המלצת שירות המבחן במלואה.",תמצית טיעוני הצדדים
40,ME-22-04-5076-981,"ב""כ הנאשם סקר את נסיבותיו האישיות של הנאשם, הקשיים הרבים שחווה בחייו והמורכבות המשפחתית.",תמצית טיעוני הצדדים
41,ME-22-04-5076-981,"לדבריו, הנאשם ידע עליות ומורדות ושירות המבחן לא ריחם עליו, הנאשם עבר הליך שיקומי ממושך ומובהק, מאז העבירות חלפו כארבע שנים, הנאשם לא הסתבך שוב ועושה מאמצים ראויים לציון לנהל אורח חיים נורמטיבי, עובד בעיריית ראשל""צ משעת בוקר מוקדמת, מפקח על אנשים, עבודה שלא יכול היה לעשות אלמלא הפסיק את השימוש בסמים.",תמצית טיעוני הצדדים
42,ME-22-04-5076-981,עוד לדבריו יש לקבוע מתחם ענישה מתון משמעותית מזה שאליו עתרה המאשימה המתחיל מ-15 חודשי מאסר.,תמצית טיעוני הצדדים
43,ME-22-04-5076-981,"ב""כ הנאשם הפנה למורכבות מצבה של בת הנאשם, שזקוקה לטיפול צמוד ונוכחות הורית, ולא ניתן לקחת ממנה את העוגן היחיד בחייה (הוגש מסמך מטעם הרווחה על אודות מצב הקטינה, נ/1).",תמצית טיעוני הצדדים
44,ME-22-04-5076-981,"עוד סבור, שנוכח מצבה של הבת ומצבו הכלכלי של הנאשם ניתן להסתפק בצו של""צ ולא להטיל על הנאשם עבודות שירות.",תמצית טיעוני הצדדים
45,ME-22-04-5076-981,הנאשם בדברו האחרון לעונש סיפר על הפגיעה המינית שעבר ועל כך ששנים רבות השתמש בסמים ושאף למות.,תמצית טיעוני הצדדים
46,ME-22-04-5076-981,"לפני ארבע שנים קיבל חזקה על בתו, אין לה אף אחד מלבדו, ושליחתו למאסר עלולה לרסק אותה.",תמצית טיעוני הצדדים
47,ME-22-04-5076-981,"הנאשם הודה כי בתחילת ההליך לא גילה מוטיבציה ותסקיריו לא היו טובים הוא נמצא חודשים רבים בהליכי טיפול, מוסר בדיקות שתן נקיות והיום יש לו בשביל מי לחיות.",תמצית טיעוני הצדדים
48,ME-22-04-5076-981,הנאשם הורשע בהחזקת סם מסוגים שונים ובכמות לא מבוטלת ובסחר בסם קנאביס.,דיון והכרעה
49,ME-22-04-5076-981,"מעשיו פגעו פגיעה מוחשית בערכים חברתיים וביניהם, הגנה על שלום הציבור והגנה על בריאותם של הצורכים את הסמים.",דיון והכרעה
50,ME-22-04-5076-981,"בהנתן נסיבות מעשי הנאשם, הרקע למעשיו, וסוגי הסמים, מצאתי לקבוע מתחם ענישה הנע בין 26-48 חודשי מאסר.",דיון והכרעה
51,ME-22-04-5076-981,האם יש מקום לחרוג ממתחם הענישה לצרכי שיקום ולאמץ את המלצת שירות המבחן?,דיון והכרעה
52,ME-22-04-5076-981,"עתה, משנקבע מתחם הענישה, יש להמשיך ולבחון עתירת ההגנה לחרוג ממנו מטעמי שיקום ובהתאם להוראת סעיף 40ד'(א) לחוק העונשין.",דיון והכרעה
53,ME-22-04-5076-981,"סעיף 40ד'(א) לחוק העונשין  מורה כך: ""קבע בית המשפט את מתחם העונש ההולם בהתאם לעיקרון המנחה ומצא כי הנאשם השתקם או כי יש סיכוי של ממש שישתקם, רשאי הוא לחרוג ממתחם העונש ההולם ולקבוע את עונשו של הנאשם לפי שיקולי שיקומו, וכן להורות על נקיטת אמצעי שיקומי כלפי הנאשם, לרבות העמדתו במבחן לפי סעיפים 82 או 86 או לפי פקודת המבחן [נוסח חדש], התשכ""ט-1969.",דיון והכרעה
54,ME-22-04-5076-981,"המאשימה אמנם לא התעלמה מנסיבות חייו המורכבות של הנאשם והיותו אב יחידני לבת קטינה ומטעם זה נכונה לחריגה מסוימת לקולא ממתחם הענישה, אך בצד זאת סבורה שהנאשם לא עבר הליך טיפולי משמעותי ועל כן אין מקום לחריגה משמעותית מהמתחם והימנעות מעונש מאסר בפועל.",דיון והכרעה
55,ME-22-04-5076-981,"ההגנה, מצדה, עתרה לאימוץ המלצות שירות המבחן במלואן ואף למעלה מכך, לחריגה ממתחם הענישה מטעמי שיקום והסתפקות בענישה טיפולית בדמות צו מבחן וצו של""צ.",דיון והכרעה
56,ME-22-04-5076-981,"הנאשם שלפניי בן 49, בעברו הרשעה אחת בעבירות שאינן עבירות סמים שבוצעו בשנת 2019.",דיון והכרעה
57,ME-22-04-5076-981,"הנאשם השתמש בסמים מסוגים שונים מגיל צעיר, ככל הנראה על רקע פגיעה שעבר ולא טופלה, וכך המשיך תקופה ארוכה כשהוא מנסה לייצב את חייו מבלי לפתור את בעיית הסמים ממנה סבל.",דיון והכרעה
58,ME-22-04-5076-981,"גם בתחילת דרכו של תיק זה לא גילה הנאשם מוטיבציה טיפולית ואף לא תובנה להתנהלותו הבעייתית, מטעמים אלו לא בא שירות המבחן בתסקירו הראשון בהמלצה טיפולית.",דיון והכרעה
59,ME-22-04-5076-981,"הנאשם השכיל לנצל הזדמנות בלתי חוזרת שניתנה לו לתסקיר משלים, בשלושת תסקיריו האחרונים משתקפת תמונה חיובית המלמדת על התקדמות טיפולית משמעותית.",דיון והכרעה
60,ME-22-04-5076-981,"נראה כי הגורם העיקרי לשינוי החיובי שחל בנאשם בתקופה האחרונה הוא עובדת היותו משמורן יחיד לבתו בת ה-8, וההבנה כי אם יישלח לעונש מאסר הוא עלול לגרום לבתו נזק בלתי הפיך.",דיון והכרעה
61,ME-22-04-5076-981,"מתוך שלא לשמה בא לשמה, דאגתו לבתו דרבנה את הנאשם לעשות שינוי משמעותי והוליסטי בכל מישורי חייו: הנאשם התגייס כל כולו להליכי טיפול בבעיית הסמים ורכש כלים גם לטיפול בבתו, הוא מצוי חודשים רבים בטיפול ביחידה למניעת התמכרויות, משתף פעולה, תורם לשיח הקבוצתי ונתרם, מצוי בשיחות פרטניות ומוסר בדיקות שתן נקיות, הנאשם מגלה יציבות בתחום התעסוקתי והזוגי ומשקיע מאמץ רב בגידול בתו, הסובלת מבעיות התנהגות (ראה בהרחבה נ/1).",דיון והכרעה
62,ME-22-04-5076-981,"שירות המבחן התרשם שהנאשם מגלה נכונות ורצון שיקומי כן, הטיפול בו מסייע לו ומפחית ממסוכנותו.",דיון והכרעה
63,ME-22-04-5076-981,"מאז האירועים מושא התיק חלפו ארבע שנים, הנאשם נמנע ממעורבות שולית וניתק את קשריו השוליים.",דיון והכרעה
64,ME-22-04-5076-981,עוד ניכר כי להליך המשפטי אפקט מרתיע ומדרבן.,דיון והכרעה
65,ME-22-04-5076-981,"על יסוד כל אלו מצאתי כי מדובר בנאשם המצוי בהליך שיקומי משמעותי ובעל סיכויי שיקום גבוהים וכי יש בכלל היבטי שיקומו, משכו ויציבותו של ההליך הטיפולי, כדי לשמש בסיס ראוי לחריגה ממתחם הענישה מכח הוראת סעיף 40ד'(א) לחוק.",דיון והכרעה
66,ME-22-04-5076-981,ובחזרה לנאשם שלפניי.,דיון והכרעה
67,ME-22-04-5076-981,"לאחר שבחנתי, בזהירות המתבקשת, את מכלול השיקולים המפורטים לעיל, ונתתי דעתי להליך השיקומי המוצלח והממושך שבו משולב הנאשם, פוטנציאל שיקום גבוה ובנוסף נסיבותיו האישיות של הנאשם והפגיעה הבלתי הפיכה בבתו של הנאשם ככל שיוטל עליו עונש מאסר,  מצאתי לאמץ את המלצת שירות המבחן ולגזור על הנאשם עונש מאסר בדרך עבודות שירות בצירוף צו מבחן לתקופה ממושכת.",דיון והכרעה
68,ME-22-04-5076-981,"עתירת ההגנה להסתפק בצו של""צ אינה נותנת ביטוי, ולו חלקי, לחומרת המעשים והאינטרסים הציבוריים המהותיים שעומדים מאחורי המלחמה העיקשת בנגע הסם, זו אף לא הייתה המלצת שירות המבחן.",דיון והכרעה
69,ME-22-04-5076-981,"מובהר לנאשם כי אם יפסיק לשתף פעולה עם שירות המבחן, ניתן יהיה להפקיע את צו המבחן ולגזור עליו תחתיו עונש חלופי שעלול להיות עונש מאסר ממש.",דיון והכרעה
70,ME-22-04-5076-981,אשר על כן  אני גוזרת על הנאשם את העונשים כדלקמן:,דיון והכרעה
71,ME-22-04-5076-981,6 חודשי מאסר בפועל  שירוצו בדרך של עבודות שירות.,דיון והכרעה
72,ME-22-04-5076-981,"הנאשם ירצה עבודות שירות ב""מתנ""ס שיכון המזרח"" בראשון לציון.",דיון והכרעה
73,ME-22-04-5076-981,"החל מיום 28.5.25, בימים א'-ה', לפי טווח השעות שיקבע הממונה.",דיון והכרעה
74,ME-22-04-5076-981,"על הנאשם להתייצב לקליטה והצבה במועד זה בשעה 08:00 במשרדי הממונה בכתובת סלמה 53, תל אביב.",דיון והכרעה
75,ME-22-04-5076-981,"בית המשפט מבהיר לנאשם כי אם לא ישתף פעולה עם הממונה כנדרש, ניתן יהיה להפקיע העבודות ולהמירן במאסר ממש.",דיון והכרעה
76,ME-22-04-5076-981,"6 חודשי מאסר על תנאי, לבל יעבור הנאשם עבירות סמים מסוג פשע במשך שלוש שנים מהיום.",דיון והכרעה
77,ME-22-04-5076-981,"קנס בסך 4500 ש""ח  או 30 ימי מאסר תמורתו.",דיון והכרעה
78,ME-22-04-5076-981,הקנס ישולם בחמישה תשלומים שווים ורצופים החל מיום 1.4.25.,דיון והכרעה
79,ME-22-04-5076-981,מעמידה הנאשם בפיקוח שירות המבחן למשך 18 חודשים מהיום.,דיון והכרעה
80,ME-22-04-5076-981,הנאשם מוזהר כי העדר שיתוף פעולה יביא להפקעת הצו והטלת עונש אחר תחתיו.,דיון והכרעה
81,ME-22-04-5076-981,546783135129371זכות ערעור לבית המשפט העליון בתוך תוך 45 יום.,דיון והכרעה
82,ME-22-04-5076-981,"ניתן היום,  ג' אדר תשפ""ה, 03 מרץ 2025, במעמד הצדדים.",דיון והכרעה
