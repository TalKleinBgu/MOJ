,verdict,text,part
0,SH-23-04-9457-915,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א, 36א(ב), 37א(א)","קיריל בן ארטיום פנקו
ע""י ב""כ עו""ד יצחק איצקוביץ'"
1,SH-23-04-9457-915,פקודת התעבורה [נוסח חדש]: סע'  43,"קיריל בן ארטיום פנקו
ע""י ב""כ עו""ד יצחק איצקוביץ'"
2,SH-23-04-9457-915,"חוק המאבק בתופעת השימוש בחומרים מסכנים, תשע""ג-2013","קיריל בן ארטיום פנקו
ע""י ב""כ עו""ד יצחק איצקוביץ'"
3,SH-23-04-9457-915,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-23-04-9457-915,"סחר בסמים, עבירה לפי סעיף 13 + 19א   לפקודת הסמים המסוכנים [נוסח חדש] תשל""ג – 1973 (להלן: ""הפקודה"") – שתי עבירות;",כתב האישום והסדר הטיעון
5,SH-23-04-9457-915,"החזקת סם מסוכן שלא לצריכה עצמית, עבירה לפי סעיף 7(א)+(ג) רישא לאותה פקודה – עבירה אחת;",כתב האישום והסדר הטיעון
6,SH-23-04-9457-915,"הסתייעות ברכב לעבור עבירה, עבירה לפי סעיף 43 לפקודת התעבורה [נוסח חדש], תשכ""א-1961 – שתי עבירות.",כתב האישום והסדר הטיעון
7,SH-23-04-9457-915,"בתיק זה, ביום 29.05.23, הוגשה בקשת המאשימה לתיקון כתב אישום, על דרך של הוספת אישום, לאחר שנתקבלה חוות דעת סם.",כתב האישום והסדר הטיעון
8,SH-23-04-9457-915,"משלא נמסר מענה לכתב האישום במועד הגשת הבקשה, נעתר בית המשפט לבקשה, והורה על קבלת כתב האישום המתוקן, תוך שסימן אותו כא/1.",כתב האישום והסדר הטיעון
9,SH-23-04-9457-915,"ביום 21.09.23, נערך דיון מקדמי לפני מותב אחר, במסגרתו הגיעו הצדדים להסדר, וכתב האישום תוקן בשנית, במסגרת הסדר הטיעון.",כתב האישום והסדר הטיעון
10,SH-23-04-9457-915,"כתב אישום מתוקן זה, סומן אף הוא כא/1.",כתב האישום והסדר הטיעון
11,SH-23-04-9457-915,"מכאן ואילך, מתבסס גזר דין זה על כתב האישום המתוקן במסגרת הסדר הטיעון בלבד.",כתב האישום והסדר הטיעון
12,SH-23-04-9457-915,"בהתאם לעובדות כתב האישום המתוקן כא/1 (הוגש במסגרת הסדר, ביום 21.09.23), במועדים הרלוונטיים לכתב האישום, פעלה ביישומון ""טלגרם"" קבוצת סחר בסמים בשם ""MAN-GUCCI"" (להלן: ""הקבוצה"").",כתב האישום והסדר הטיעון
13,SH-23-04-9457-915,"במועד הרלוונטי לעובדות כתב האישום, שימשו השוטרת מאי חדד (להלן: ""הסוכנת"") והשוטר ארטיום סולוביוב (להלן: ""הסוכן"") כסוכני משטרה בפעילות כנגד סוחרי סמים (להלן: ""פעילות הסוכנת"" ו-""פעילות הסוכן"" בהתאמה).",כתב האישום והסדר הטיעון
14,SH-23-04-9457-915,"בתאריך 28.02.23, בסמוך לשעה 09:30, במסגרת פעילות הסוכנת, יצרה הסוכנת קשר בקבוצה באמצעות ישומון הטלגרם, עם אחר שזהותו אינה ידועה למאשימה (להלן: ""האחר"") ושוחחה עמו על קניית סם מסוכן מסוג ""דוסה"", בכך שרשמה לו ""בוקר טוב האם יש מצב לפגוש את הבחור הנחמד שלך...",כתב האישום והסדר הטיעון
15,SH-23-04-9457-915,"במהלך השיחה, ביקשה הסוכנת מהאחר, שהבחור שלו יצור איתה קשר 5 דקות לפני שהוא מגיע על מנת שתצא לקראתו.",כתב האישום והסדר הטיעון
16,SH-23-04-9457-915,"מיד ובסמוך למתואר לעיל, שלחה הסוכנת לאחר באמצעות היישומון את מיקום המפגש, מרכז הקניות גלובוס סנטר באשקלון (להלן: ""המקום"").",כתב האישום והסדר הטיעון
17,SH-23-04-9457-915,"בהמשך למתואר לעיל, בסמוך לשעה 11:45, התקשר הנאשם לסוכנת ואמר לה, כי הוא ""השליח"", תוך שעדכן אותה שעוד 25 דקות הוא יהיה אצלה.",כתב האישום והסדר הטיעון
18,SH-23-04-9457-915,"בסמוך לשעה 12:18, התקשר הנאשם שוב לסוכנת ושאל אותה אם היא נמצאת בתחנת האוטובוס, ולאחר שהסוכנת ענתה לו בחיוב, עדכן אותה הנאשם, כי הוא מגיע.",כתב האישום והסדר הטיעון
19,SH-23-04-9457-915,"בתוך כך, הגיע הנאשם למקום, כשהוא נוהג ברכב מסוג סובארו ל.ז. 71-634-67 (להלן: ""הרכב"") ונעצר בסמוך לסוכנת.",כתב האישום והסדר הטיעון
20,SH-23-04-9457-915,"הסוכנת ניגשה לחלון הרכב אשר היה פתוח, מסרה לנאשם 750 ₪ ובתמורה, מסר הנאשם לסוכנת 2 שקיות ובהן סמים.",כתב האישום והסדר הטיעון
21,SH-23-04-9457-915,"בעשותו את המתואר לעיל, סחר הנאשם בסם מסוכן מסוג KATAMINE, MDMA במשקל כולל של 1.6425 גרם נטו, בתמורה ל-750 ₪, וזאת מבלי שהדבר הותר לו בפקודה, בתקנות או ברישיון מאת המנהל.",כתב האישום והסדר הטיעון
22,SH-23-04-9457-915,"עוד בעשותו את המתואר לעיל, הסתייע הנאשם ברכב לעבור עבירה.",כתב האישום והסדר הטיעון
23,SH-23-04-9457-915,"בהמשך למתואר באישום 1 שלעיל, בתאריך 28.02.23, בסמוך לשעה 12:22, במסגרת פעילות הסוכן, יצר הסוכן קשר בקבוצה באמצעות יישומון טלגרם, עם אחר שזהותו אינה ידועה למאשימה (להלן: ""האחר"") ושוחח עמו על קניית סם מסוכן מסוג דוסה בכך שרשם לו ""מה הולך?",כתב האישום והסדר הטיעון
24,SH-23-04-9457-915,"במהלך השיחה, שלח הסוכן לאחר את כתובת המפגש, בסמוך למכללת אשקלון (להלן: ""המקום"").",כתב האישום והסדר הטיעון
25,SH-23-04-9457-915,"בהמשך למתואר לעיל, בסמוך לשעה 12:59, התקשר הנאשם לסוכן ושאל אותו איפה הוא נמצא בדיוק ומה הוא לובש.",כתב האישום והסדר הטיעון
26,SH-23-04-9457-915,"לאחר שהסוכן נתן לו את הפרטים, הכווין אותו הנאשם למקום הימצאו.",כתב האישום והסדר הטיעון
27,SH-23-04-9457-915,"מיד ובסמוך למתואר לעיל, נפגש הנאשם עם הסוכן.",כתב האישום והסדר הטיעון
28,SH-23-04-9457-915,"במעמד זה, העביר הסוכן לנאשם סך של 800 ₪, ובתמורה, העביר הנאשם לסוכן קופסה ובה הסמים.",כתב האישום והסדר הטיעון
29,SH-23-04-9457-915,"בעשותו את המתואר לעיל, סחר הנאשם בסם מסוכן מסוג  KATAMINE,MDMA במשקל כולל של 1.6 גרם נטו, בתמורה ל-800 ₪ וזאת מבלי שהדבר הותר לו בפקודה, בתקנות, או ברישיון מאת המנהל.",כתב האישום והסדר הטיעון
31,SH-23-04-9457-915,"בתאריך 26.03.23, בסמוך לשעה 19:00, בסמוך לביתו שבמושב חצב (להלן: ""הבית""), החזיק הנאשם בתיק צד ובו סם מסוכן מסוג קנביס במשקל כולל של 1.01 גרם נטו, שלא לצריכתו העצמית, ומבלי שהדבר הותר לו בפקודה, בתקנות או ברישיון מאת המנהל.",כתב האישום והסדר הטיעון
32,SH-23-04-9457-915,"כמו כן, החזיק הנאשם, בתוך הבית, סמים מסוכנים, שלא לצריכתו העצמית, ומבלי שהדבר הותר לו בפקודה, בתקנות, או ברישיון מאת המנהל, כמפורט להלן:",כתב האישום והסדר הטיעון
33,SH-23-04-9457-915,16 יחידות של סם מסוכן מסוג MDMA;,כתב האישום והסדר הטיעון
34,SH-23-04-9457-915,"2 יחידות של סם מסוכן מסוג BUTANEDIOL בנפח כולל של 100 מ""ל;",כתב האישום והסדר הטיעון
35,SH-23-04-9457-915,"2 יחידות של סם מסוכן מסוג KETAMINE בנפח כולל של 54 מ""ל;",כתב האישום והסדר הטיעון
36,SH-23-04-9457-915,8 יחידות של סם מסוכן מסוג COCAINE במשקל כולל של 3.9824 גרם נטו;,כתב האישום והסדר הטיעון
37,SH-23-04-9457-915,5 יחידות של סם מסוכן מסוג MDMA במשקל כולל של 4.9592 גרם נטו;,כתב האישום והסדר הטיעון
38,SH-23-04-9457-915,24 יחידות של סם מסוכן מסוג m-METHYLMETHCATHINONE במשקל כולל של 23.1357 גרם נטו;,כתב האישום והסדר הטיעון
39,SH-23-04-9457-915,6 יחידות של סם מסוכן מסוג METHAMPHETAMINE במשקל כולל של 4.1296 גרם נטו;,כתב האישום והסדר הטיעון
40,SH-23-04-9457-915,"סם מסוכן מסוג GBL בנפח כולל של 25 מ""ל.",כתב האישום והסדר הטיעון
41,SH-23-04-9457-915,"בין הצדדים נקשר הסדר טיעון, במסגרתו תוקן כתב האישום, והנאשם הודה והורשע בעובדות ובעבירות שבכתב האישום המתוקן.",כתב האישום והסדר הטיעון
42,SH-23-04-9457-915,"ההסדר לא כלל הסכמה לענין העונש, אך הוסכם, כי הנאשם יופנה להערכת שירות המבחן למבוגרים, מבלי שהמאשימה תהיה מחויבת בהמלצות התסקיר, וכי סכום כסף בסך 8,450 ₪, אשר נתפס על הנאשם, יחולט ויועבר לטובת קרן החילוט למלחמה בסמים.",כתב האישום והסדר הטיעון
43,SH-23-04-9457-915,"לאחר קבלת התסקיר, טענו הצדדים לעונש, ומכאן – גזר דין זה.",כתב האישום והסדר הטיעון
44,SH-23-04-9457-915,"התביעה הגישה, לענין העונש, גיליון הרשעות תעבורה של הנאשם, אשר לחובתו, בין היתר, הרשעות בעבירות של נהיגה במהירות מופרזת.",ראיות לעונש
45,SH-23-04-9457-915,ההגנה לא הגישה ראיות לענין העונש.,ראיות לעונש
46,SH-23-04-9457-915,"בענינו של הנאשם נערך תסקיר המפרט את נסיבותיו האישיות, כבן 28, רווק, טרם מעצרו התגורר במושב חצב ועבד בחנות מזון בגדרה.",הערכת שירות המבחן למבוגרים
47,SH-23-04-9457-915,כיום מצוי בחלופת מעצר ומצוי במעצר בית חלקי.,הערכת שירות המבחן למבוגרים
48,SH-23-04-9457-915,"הנאשם יליד אוקראינה, עלה לארץ בגיל 4 לאחר פרידת הוריו, אשר התגרשו על רקע אלימות אביו כלפי אמו.",הערכת שירות המבחן למבוגרים
49,SH-23-04-9457-915,"בהמשך, חזרו הוריו לקשר ועברו להתגורר בספרד, אך לאור אלימות מצד אביו, נפרדו הוריו בשנית והנאשם חזר עם אמו לארץ.",הערכת שירות המבחן למבוגרים
50,SH-23-04-9457-915,"הנאשם מקיים קשר עם אמו בלבד, אותו מתאר כקרוב מאוד.",הערכת שירות המבחן למבוגרים
51,SH-23-04-9457-915,"לנאשם אח ואחות מאבות שונים, עמם מתאר קשר קרוב.",הערכת שירות המבחן למבוגרים
52,SH-23-04-9457-915,"הנאשם מסר, כי חווה קשיים לאור המעברים בין המדינות, אך בשירותו הצבאי, כלוחם ביחידת הצנחנים, הכיר חברים, אליהם הרגיש שייכות, ומעגל החברים שלו אינו משויך לחברה שולית.",הערכת שירות המבחן למבוגרים
53,SH-23-04-9457-915,"לאחר שחרורו מהצבא, עבד הנאשם באבטחה כעבודה מועדפת, ולאחר מכן עבד כמאבטח בשגרירות ארה""ב.",הערכת שירות המבחן למבוגרים
54,SH-23-04-9457-915,"הנאשם סיים את עבודתו בשגרירות לאור תובעניות המשרה, ועבד בעבודות מזדמנות.",הערכת שירות המבחן למבוגרים
55,SH-23-04-9457-915,"הנאשם תיאר מצב כלכלי  לא יציב, לאור היעדר מסגרת תעסוקתית קבועה, ולאור הלוואות שנטל מהבנק וממסגרת חוץ בנקאית.",הערכת שירות המבחן למבוגרים
56,SH-23-04-9457-915,חשבון הבנק שלו עוקל.,הערכת שירות המבחן למבוגרים
57,SH-23-04-9457-915,"אשר לצריכת חומרים ממכרים, תיאר הנאשם צריכת אלכוהול מבוקרת בנסיבות חברתיות.",הערכת שירות המבחן למבוגרים
58,SH-23-04-9457-915,"באשר לצריכת סמים, מסר הנאשם כי בגיל 23 צרך לראשונה סמים מסוג קנביס וקוקאין, באופן ספורדי, כאשר היו תקופות בהן לא צרך סמים בכלל.",הערכת שירות המבחן למבוגרים
59,SH-23-04-9457-915,"בגיל 26, הפך השימוש בסמים לאינטנסיבי, מתוך רצון להימנע מהתמודדות עם קשייו, וכאלמנט מסיר עכבות במסיבות בהם בילה באותה העת.",הערכת שירות המבחן למבוגרים
60,SH-23-04-9457-915,"לדברי הנאשם, כיום מבין את ההשלכות של השימוש בסמים על חייו ואת המחירים האישיים והמחירים בהליך המשפטי.",הערכת שירות המבחן למבוגרים
61,SH-23-04-9457-915,"לדבריו, הפסיק לחלוטין לצרוך סמים.",הערכת שירות המבחן למבוגרים
62,SH-23-04-9457-915,"בבדיקות שנערכו לנאשם, לא נמצאו שרידי סם.",הערכת שירות המבחן למבוגרים
63,SH-23-04-9457-915,הנאשם נעדר הרשעות קודמות.,הערכת שירות המבחן למבוגרים
64,SH-23-04-9457-915,"לדבריו, מדובר בתחליף זול לסם הקוקאין, אשר נותן תחושה זהה.",הערכת שירות המבחן למבוגרים
65,SH-23-04-9457-915,"הנאשם החל לקבל סוגי סמים שונים, ולדבריו, היה מקבל טלפונים ומיקומים של צרכנים, והביא להם את הסמים.",הערכת שירות המבחן למבוגרים
66,SH-23-04-9457-915,"הנאשם תיאר תקופה בת כמה חודשים, עד מעצרו, בה עשה זאת, ולכן, לדבריו, לא הרוויח כסף רב והוא מודה על כך.",הערכת שירות המבחן למבוגרים
67,SH-23-04-9457-915,"הנאשם מצר על התנהגותו, אשר נבעה לדבריו משימוש אינטנסיבי בסמים וטשטוש שיקול הדעת שהיה לו.",הערכת שירות המבחן למבוגרים
68,SH-23-04-9457-915,"הוא מסר, כי מבין את חומרת מעשיו ומתבייש בהם.",הערכת שירות המבחן למבוגרים
69,SH-23-04-9457-915,"הנאשם תיאר את מעצרו כחוויה קשה, אך חש, כי מעצרו הציב עבורו גבול ברור והביא אותו חזרה למסלול של אורח חיים נורמטיבי.",הערכת שירות המבחן למבוגרים
70,SH-23-04-9457-915,"עוד מסר, כי הבין שעל מנת להימנע ממצב דומה, עליו לשתף את משפחתו בקשייו.",הערכת שירות המבחן למבוגרים
71,SH-23-04-9457-915,הנאשם הביע מוטיבציה להשתלב בהליך טיפולי.,הערכת שירות המבחן למבוגרים
72,SH-23-04-9457-915,"שירות המבחן התרשם, כי הנאשם נדרש לתפקד במסגרת משפחתית באופן שאינו תואם את גילו ונמצא בשלב של התפתחות וגיבוש זהות.",הערכת שירות המבחן למבוגרים
73,SH-23-04-9457-915,"שירות המבחן התרשם, כי הליך המעצר היווה אלמנט מרתיע עבור הנאשם, וכי הוא מבטא רצון להשתלב במסגרת טיפולית.",הערכת שירות המבחן למבוגרים
74,SH-23-04-9457-915,"שירות המבחן התרשם, כי משפחתו של הנאשם מהווה סביבה תומכת, המנהלת אורח חיים נורמטיבי.",הערכת שירות המבחן למבוגרים
75,SH-23-04-9457-915,"שירות המבחן התרשם, כי הנאשם התקשה לשמור על רצף תעסוקתי; בעל עבר של שימוש בחומרים ממכרים; ניהל קשר עם חברה שולית; נעדר מיומנויות להתמודדות עם קונפליקטים; מתקשה להסתייע באחרים למרות מעגל התמיכה שלו; מתקשה להפעיל שיקול דעת במצבי דחק ופועל באימפולסיביות ללא מחשבה על השלכות מעשיו.",הערכת שירות המבחן למבוגרים
76,SH-23-04-9457-915,"שירות המבחן התרשם, כי שילוב הנאשם במסגרת טיפולית יכול להפחית את רמת הסיכון להישנות התנהגות עוברת חוק, והמליץ על העמדתו תחת מבחן למשך שנה, בה ישתלב הנאשם בתחנה לטיפול נפגעי סמים וטיפול בתחום ההתמכרויות.",הערכת שירות המבחן למבוגרים
77,SH-23-04-9457-915,"שירות המבחן התרשם, כי כליאה ממשית תפגע בשיקום הנאשם והמליץ על ענישה מוחשית הרתעתית של מאסר לריצוי בדרך של עבודות שירות, לצד התחייבות להימנע מעבירה ומאסר מותנה.",הערכת שירות המבחן למבוגרים
78,SH-23-04-9457-915,התביעה הגישה טיעוניה בכתב (ת/2) והשלימה אותן על פה.,טענות הצדדים
79,SH-23-04-9457-915,"התביעה טענה, כי הנאשם פגע בערכים המוגנים של הגנה על בריאות הציבור; גופם של אלו הצורכים סמים; הגנה על שלום הציבור מפני נגע הסמים ומפני עבירות הנלוות לכך.",טענות הצדדים
80,SH-23-04-9457-915,"התביעה הדגישה הנזקים הנגרמים בשל הפצת הסמים וטענה, כי הסמים מהווים את אחד ממחוללי הפשיעה במדינה, לרבות עבריינות רכוש ואלימות מצד צרכני הסם, המנסים לממן את התמכרותם.",טענות הצדדים
81,SH-23-04-9457-915,"התביעה טענה, כי צרכני הסמים לעתים משלמים בקיפוח חייהם.",טענות הצדדים
82,SH-23-04-9457-915,"התביעה עמדה על נסיבות העבירות, כאשר בשני האישומים הראשונים, סחר הנאשם בסמים מסוכנים מסוג KETAMINE, MDMA, כשהוא מוכר את הסם, לסוכנים משטרתיים, תמורת מאות שקלים.",טענות הצדדים
83,SH-23-04-9457-915,"באישום השלישי, החזיק הנאשם במגוון של סמים, בכמויות גדולות, שלא לצריכתו העצמית.",טענות הצדדים
84,SH-23-04-9457-915,"התביעה טענה, כי לאור טיב הסמים וכמותם, הפגיעה בערכים המוגנים הינה ברף הגבוה.",טענות הצדדים
85,SH-23-04-9457-915,"התביעה הפנתה לתסקיר שירות המבחן למבוגרים וטענה, כי הגם שמדובר בנאשם צעיר, נעדר הרשעות קודמות, המביע מוטיבציה להשתלב בהליך טיפולי, הרי שבפועל לא השתלב במסגרת טיפולית, והמלצת שירות המבחן חורגת ממתחם העונש ההולם בנסיבות מקרה זה.",טענות הצדדים
86,SH-23-04-9457-915,"ביחס לאישום הראשון והשני, עתרה התביעה, למתחם ענישה הנע בין 7 ועד 14 חודשי מאסר בפועל.",טענות הצדדים
87,SH-23-04-9457-915,"ביחס לאישום השלישי, עתרה התביעה למתחם ענישה הנע בין 24 ועד 48 חודשי מאסר.",טענות הצדדים
88,SH-23-04-9457-915,"התביעה עתרה לגזור את עונשו של הנאשם ברף הנמוך של כל אחד ממתחמי הענישה, אך לא בתחתית ממש, ובמצטבר זה לזה.",טענות הצדדים
89,SH-23-04-9457-915,"התביעה עתרה להטיל על הנאשם מאסרים מותנים ארוכים; קנס, לאור המניע הכלכלי הנעוץ בעבירות הסמים; פסילת רישיון נהיגה בפועל ועל תנאי; חתימה על התחייבות להימנע מעבירה.",טענות הצדדים
90,SH-23-04-9457-915,"התביעה ביקשה להכריז על הנאשם ""סוחר סמים"" מכוח סעיף 36א(ב) לפקודת הסמים המסוכנים, ולהורות על חילוט סך בן 8,450 ₪, אשר נתפס על הנאשם, לטובת קרן החילוט למלחמה בסמים, זאת בהתאם להסכמות בין הצדדים.",טענות הצדדים
91,SH-23-04-9457-915,"ההגנה טענה, כי הנאשם שהה במעצר מיום 26.03.23 ועד ליום 03.07.23, ולאחר מכן, שוחרר לאיזוק אלקטרוני למשך כחודשיים ומחצה.",טענות הצדדים
92,SH-23-04-9457-915,"ההגנה טענה, כי בסופו של דבר, הסמים לא הגיעו לציבור אלא לסוכנים משטרתיים.",טענות הצדדים
93,SH-23-04-9457-915,"ההגנה ביקשה לקחת בחשבון, כי הנאשם נטל אחריות מלאה על מעשיו, חסך זמן שיפוטי והביע חרטה.",טענות הצדדים
94,SH-23-04-9457-915,"ההגנה ביקשה לתת הבכורה לנסיבותיו האישיות של הנאשם, בחור צעיר, נעדר הרשעות קודמות, שירת כלוחם בצנחנים, תרם למדינה.",טענות הצדדים
95,SH-23-04-9457-915,"ההגנה טענה, כי הנאשם נקלע למערבולת רגשית והתמכרותית וניסה לממן את הסמים אשר צרך.",טענות הצדדים
96,SH-23-04-9457-915,"ההגנה טענה, כי הנאשם התמודד עם נסיבות חיים שאינן פשוטות, בהן אלימות מצד אביו כלפי אמו, אליה נחשף מאז שהיה ילד.",טענות הצדדים
97,SH-23-04-9457-915,"ההגנה הפנתה לתסקיר שירות המבחן, שם הומלץ לשלב את הנאשם בהליך טיפולי, אשר עשוי להפחית את מסוכנותו, וטענה, כי לא בכדי, המליץ שירות המבחן על העמדת הנאשם תחת צו מבחן, במהלכו ישתלב במסגרת טיפולית.",טענות הצדדים
98,SH-23-04-9457-915,"ההגנה טענה, כי שליחת הנאשם למאסר לא תתרום לחברה.",טענות הצדדים
99,SH-23-04-9457-915,"בגין האישום הראשון והשני, עתרה ההגנה למתחם המתחיל במאסר בפועל לריצוי בדרך של עבודות שירות.",טענות הצדדים
100,SH-23-04-9457-915,"בגין האישום השלישי, עתרה ההגנה למתחם הנע בין 12 ועד 24 חודשי מאסר בפועל.",טענות הצדדים
101,SH-23-04-9457-915,"ההגנה ביקשה לחרוג ממתחמי הענישה מטעמי שיקום הנאשם ועתרה להפנותו לממונה על עבודות השירות בשב""ס.",טענות הצדדים
102,SH-23-04-9457-915,"בדברו האחרון של הנאשם מסר, כי הוא מצטער על מעשיו.",טענות הצדדים
103,SH-23-04-9457-915,"לדבריו, החל לצרוך סמים באופן אינטנסיבי והיה צריך לממן את עצמו.",טענות הצדדים
104,SH-23-04-9457-915,"לדבריו, צרך סמים סינטטיים.",טענות הצדדים
105,SH-23-04-9457-915,"עוד מסר, כי הוא שמח על מעצרו, כיוון שכעת הוא מצוי בטיפול מול שירות המבחן, וזה נתן לו הזדמנות לערוך שינוי בחייו.",טענות הצדדים
106,SH-23-04-9457-915,"הנאשם מסר, כי הוא רוצה לחזור להיות מי שהיה לפני העבירות.",טענות הצדדים
107,SH-23-04-9457-915,העבירות שעבר הנאשם חמורות.,דיון והכרעה
108,SH-23-04-9457-915,עבירות בתחום הסמים המסוכנים נושאות בחובן פוטנציאל לפגיעה משמעותית בחברה.,דיון והכרעה
109,SH-23-04-9457-915,"מדובר בנגע המתפשט במהירות ומשחית חייהם של אנשים, בין אם זה ציבור המשתמשים בסמים ובין אם ציבור הנפגעים מעבירות המבוצעות ע""י אלו המשתמשים בסמים.",דיון והכרעה
110,SH-23-04-9457-915,"המשתמשים בסמים הופכים – מאזרחים עמלניים, המנהלים חיים מסודרים, למי שעומדים בשולי החברה, אינם תורמים לאחרים ולא זו אלא, שהטיפול בהם ופרנסתם מוטלים על אחרים.",דיון והכרעה
111,SH-23-04-9457-915,"בנוסף, כתוצאה מעבירות אלה, מועברים מיד ליד כספים בלתי מדווחים בהיקף עצום, חלקם מוצאים דרכם למימון פעילות עבריינית בתחומים שונים.",דיון והכרעה
112,SH-23-04-9457-915,"כל זאת, בשל עבריינים המחזיקים ומפיצים סמים מסוכנים, בדומה לנאשם דנן.",דיון והכרעה
113,SH-23-04-9457-915,עבירות של סחר בסמים מסוכנים הן עבירות חמורות.,דיון והכרעה
114,SH-23-04-9457-915,"בית המשפט העליון חזר וקבע, כי הסמים המסוכנים פשטו בקרבנו כנגע חברתי, אשר השלכותיו הרסניות וסכנותיו רחבות היקף.",דיון והכרעה
115,SH-23-04-9457-915,"בשל הנזק החברתי רב העוצמה, שגורמת עבירה של סחר בסם מסוכן שלא לצריכה עצמית, זוהי עבירה שככלל ראוי שכל המבצע אותה יישא בעונש מאסר בפועל משמעותי וממושך מאחורי סורג ובריח.",דיון והכרעה
116,SH-23-04-9457-915,(ההדגשה - אינה במקור).,דיון והכרעה
117,SH-23-04-9457-915,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה
118,SH-23-04-9457-915,"מזה זמן רב, מדגישים בתי המשפט בפסיקתם את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
119,SH-23-04-9457-915,"ההחמרה בענישה בגין עבירות סמים משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
120,SH-23-04-9457-915,(ההדגשות - אינן במקור).,דיון והכרעה
121,SH-23-04-9457-915,"בנוגע לעבירה של החזקת סם שלא לצריכה עצמית – הגם שמדובר בעבירה אחת של החזקת סם שלא לצריכה עצמית, הרי שאופן החזקת הסמים; כמות הסמים; המגוון הרחב של הסמים; אופן חלוקת הסמים; וכן ראיות שהובאו לפני בית המשפט, המלמדות על מעורבות עמוקה בעולם הסמים, לרבות בתחום הסחר בסמים מסוכנים – מצביעים על כך, שמטרת החזקתם היתה, בין היתר, להפצה.",דיון והכרעה
122,SH-23-04-9457-915,"כאשר לא מדובר בעבירה של סחר בסמים, אלא בעבירה של החזקת סמים, וכאשר לא הוכח שבמהלך ביצוע העבירה הועברו כספים מיד ליד, כמו במקרה שלפנינו, הכיצד ניתן להוכיח שהנאשם היה אמור להפיק רווח מהעבירה?",דיון והכרעה
123,SH-23-04-9457-915,"התשובה היא, שנוכח כמות הסמים הגדולה שנתפסה, קמה ועולה חזקה שבעובדה, שמקורה בשכל הישר ובנסיון החיים, כי החזקת הסם, לא נעשתה לידי שמיים ולא לצרכי צדקה, אלא לצורך הפקת רווח, ומכאן, שיש לראות את הנידון, כמי שהיה אמור להפיק רווח מביצוע העבירה.",דיון והכרעה
124,SH-23-04-9457-915,"אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים.",דיון והכרעה
125,SH-23-04-9457-915,"עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונשה זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ₪...",דיון והכרעה
127,SH-23-04-9457-915,"דברים אלו מקבלים משנה תוקף, עת הורשע המערער בהחזקת כמות גדולה של סם מסוג קוקאין, הנמנה בין הרעים והמרים שבסמים המסוכנים, בשל טבעו הממכר והתלות הגבוהה הנוצרת בו, ומחמת השפעותיו ההרסניות על גוף האדם ונפשו ועל החברה כולה",דיון והכרעה
128,SH-23-04-9457-915,"בית המשפט המחוזי הדגיש, למשל, כי סם מסוג MDMA נחשב ל""סם המסיבות"", והחומרה ביחס אליו נובעת גם מהעובדה שלא כל המשתמשים בו מודעים לעוצמת הסם החזקה.",דיון והכרעה
129,SH-23-04-9457-915,...,דיון והכרעה
130,SH-23-04-9457-915,הנזק שבהפצתו טמון גם בכמות הרבה ובהשפעה על יחידים רבים.,דיון והכרעה
131,SH-23-04-9457-915,מדינת ישראל – ולא רק היא – מצויה במלחמה נגד השימוש בסם והשפעותיו על כל שכבות החברה.,דיון והכרעה
132,SH-23-04-9457-915,העונש שנגזר בגין עבירות סמים מעין אלה חייב לשקלל בתוכו לא רק את הרתעת היחיד אלא גם את הרתעת הרבים.,דיון והכרעה
133,SH-23-04-9457-915,"על בית המשפט להרתיע היחיד והרבים מפני עבירות הסמים, ולהילחם בתופעה הקשה של נגע הסמים, הצוברת תאוצה בשנים האחרונות.",דיון והכרעה
134,SH-23-04-9457-915,"להלן, תובא סקירה קצרה של מדיניות הענישה הנוהגת בעבירות דומות, תוך שבית המשפט יערוך את ההתאמות הנדרשות למקרה דנן:",דיון והכרעה
135,SH-23-04-9457-915,החזקת סמים שלא לצריכה עצמית:,דיון והכרעה
136,SH-23-04-9457-915,"בית המשפט אף עיין בפסיקה שהוגשה מטעם באי כוח הצדדים, לתימוכין בעתירתם העונשית, ואכן, קיים מנעד ענישה רחב.",דיון והכרעה
137,SH-23-04-9457-915,"עם זאת, סקירת הפסיקה מובילה למסקנה, כי ככלל, בעבירות של החזקת סמים מסוכנים, מהסוגים ומהכמויות המפורטות בכתב האישום, דינם של הנאשמים הוא מאסר בפועל בכליאה ממשית, לתקופות משמעותיות.",דיון והכרעה
138,SH-23-04-9457-915,הפסיקה הנוהגת מהווה אך פרמטר אחד שעל בית המשפט לקחתו בחשבון כחלק ממכלול שיקולים עובר לקביעת מתחם העונש ההולם.,דיון והכרעה
139,SH-23-04-9457-915,"לשון אחר, בהבניית שיקול הדעת, אין כוונה לערוך ממוצע סטטיסטי של טווחי ענישה נוהגים, מקום שבו נסיבותיו של התיק הנדון מצדיקות קביעתו של מתחם עונש התואם את נסיבות המקרה המסוים העומד לדיון.",דיון והכרעה
140,SH-23-04-9457-915,"בנסיבות התיק דנן, קיימות מספר נסיבות לחומרה, שיש בהן כדי להעיד על פעילות עקבית ומאורגנת בתחום הסחר בסמים מסוכנים, וכן על היות הנאשם בדרג משמעותי בהיררכיה העבריינית: הנאשם היה פעיל במסגרת קבוצת טלגרם העוסקת במכירה של סמים מסוגים שונים; הנאשם ערך עסקאות עם לקוחות שנחזו להיות מזדמנים; חרף הגדרת עצמו כ""שליח"" בשיחה נושא האישום הראשון – הרי מגוון הסמים הרחב שנתפס מחזיק, כמפורט באישום השלישי; כמו גם זמינותו המהירה לאספקת הסמים המסוכנים – אינם תואמים הגדרה זו.",דיון והכרעה
141,SH-23-04-9457-915,"בין המגוון הרחב של הסמים שהוחזקו בבית הנאשם – גם הסם GBL, הידוע כ""סם האונס"", כשהנאשם החזיק מסם זה כמות משמעותית, בת לא פחות מ-25 מ""ל (לאחר תיקון כתב האישום).",דיון והכרעה
142,SH-23-04-9457-915,"אין צורך להכביר מילים בדבר פוטנציאל הפגיעה העלולה להיגרם מסם מסוכן זה לקורבנות השימוש בו, ועצם התעוזה להחזיק סם זה – היא כשלעצמה נסיבה משמעותית לחומרה.",דיון והכרעה
143,SH-23-04-9457-915,לאור סוגי הסמים בהם סחר הנאשם; כמות הסמים; מגוון הסמים אותם החזיק שלא לצריכתו העצמית; אופן חלוקת הסמים; הראיות שהוצגו בנוגע למעורבות העומק בעולם הסמים המסוכנים; מידת הפגיעה המשמעותית בערכים המוגנים; והנזק הפוטנציאלי הטמון במעשי הנאשם אלמלא היה נתפס;  היה מקום אף לקבוע מתחמי ענישה גבוהים יותר מעתירת התביעה.,דיון והכרעה
144,SH-23-04-9457-915,"עם זאת, לא יחרוג בית המשפט מעמדת התביעה, ולכן, יועמדו מתחמי הענישה כדלקמן:",דיון והכרעה
145,SH-23-04-9457-915,בגין האישום הראשון והשני – יועמד מתחם הענישה כך שינוע בין 7 ועד 14 חודשי מאסר בפועל;,דיון והכרעה
146,SH-23-04-9457-915,בגין האישום השלישי – יועמד מתחם הענישה כך שינוע בין 24 ועד 48 חודשי מאסר בפועל.,דיון והכרעה
147,SH-23-04-9457-915,"לענין חלוקת מתחמי הענישה בין האישומים יצוין, כי העבירה נושא האישום השלישי עומדות בפני עצמן ולפיכך יש בסיס לעתירת התביעה לחלוקה זו, כאשר ההגנה אף הסכימה לכך בטיעוניה, כאשר טענה אף היא למתחמים נפרדים בגין האישומים.",דיון והכרעה
148,SH-23-04-9457-915,"עובדות כתב האישום המתוקן, בהן הודה הנאשם, ובכללן – האופן בו נערכו העסקאות למכירת הסמים המסוכנים, לשני סוכנים שונים, תוך אספקתם באופן מידי, ולאור סוגי הסמים בהם סחר ובהם החזיק שלא לצריכתו העצמית; וכמותם, מלמדים על מעורבות עומק בעולם הסמים.",קביעת הענישה הספציפית בתוך המתחם
149,SH-23-04-9457-915,"חרף טענת הנאשם, כי התמכר לסמים מסוכנים – הרי בבדיקות שנערכו לו בשירות המבחן, נמצא נקי מסם, וביחד עם עובדות כתב האישום המתוקן – ניתן להסיק בבירור, כי הסמים המסוכנים נושא האישום השלישי הוחזקו לצורך הפצתם.",קביעת הענישה הספציפית בתוך המתחם
150,SH-23-04-9457-915,"לזכות הנאשם, ייקח בית המשפט את הודאתו באשמה ונטילת האחריות מצדו.",קביעת הענישה הספציפית בתוך המתחם
151,SH-23-04-9457-915,"עוד לזכותו, היעדר הרשעות קודמות בתחום הפלילי (לחובתו הרשעות בעבירות תעבורה).",קביעת הענישה הספציפית בתוך המתחם
152,SH-23-04-9457-915,"לדברי הנאשם, השתלב בהליך טיפולי ומרגיש נתרם מכך.",קביעת הענישה הספציפית בתוך המתחם
153,SH-23-04-9457-915,"התרשמות שירות המבחן היא, כי צו מבחן עשוי להפחית מרמת מסוכנותו של הנאשם.",קביעת הענישה הספציפית בתוך המתחם
154,SH-23-04-9457-915,"שירות המבחן המליץ על ענישה מוחשית בדמות מאסר בפועל לריצוי בדרך של עבודות שירות, וזוהי גם עתירת ההגנה.",קביעת הענישה הספציפית בתוך המתחם
155,SH-23-04-9457-915,"אלא, שהמלצה זו חורגת באופן קיצוני ממתחם הענישה הראוי.",קביעת הענישה הספציפית בתוך המתחם
156,SH-23-04-9457-915,"כבר נפסק, לא פעם, כי ""שיקום"" איננו מילת קסם, המצדיקה חריגה מהמתחם בכל מקרה שהוא, ומכל מקום, יש באפשרותו של הנאשם להמשיך בהליך טיפולי במסגרת מאסרו.",קביעת הענישה הספציפית בתוך המתחם
157,SH-23-04-9457-915,"כפי שנפסק לא פעם, המלצת שירות המבחן אינה בבחינת נתון קונקלוסיבי המחייב את בית המשפט, בהיותה מתמקדת בנסיבותיו האישיות של הנאשם.",קביעת הענישה הספציפית בתוך המתחם
158,SH-23-04-9457-915,"ראוי לשוב ולהזכיר, כי המלצתו של תסקיר שירות המבחן הינה בגדר המלצה, כשגזירת הדין שמורה לשופט, שאינו רשאי להתנצל מחובתו להעניש.",קביעת הענישה הספציפית בתוך המתחם
159,SH-23-04-9457-915,"במכלול השיקולים, מוצא בית המשפט למקם את עונשו של הנאשם בתחתית של כל אחד ממתחמי הענישה, אך לאור הודאת הנאשם באשמה, תינתן לו הקלה מסוימת, כך שהעונשים שיוטלו בגין כל אחד מהאישומים, יהיו בחופף זה לזה.",קביעת הענישה הספציפית בתוך המתחם
160,SH-23-04-9457-915,"בצד עונש המאסר, יושתו עונשים נוספים בדמות מאסר על תנאי, פסילת רישיון נהיגה בפועל ועל תנאי, קנס משמעותי, וחילוט הכסף שנתפס על הנאשם.",קביעת הענישה הספציפית בתוך המתחם
161,SH-23-04-9457-915,"בכל הנוגע לעיצומים הכספיים, עבירות סמים, בבסיסן, נעברות מתוך מניע של רווח כלכלי, זאת על חשבון שלום הציבור ובריאותו.",קביעת הענישה הספציפית בתוך המתחם
162,SH-23-04-9457-915,"כאמור לעיל, המדובר בעבירות, בעטיין מתגלגלים סכומים גדולים של כספים בלתי מדווחים, המוצאים דרכם למימון פעילות עבריינית מסוגים שונים.",קביעת הענישה הספציפית בתוך המתחם
163,SH-23-04-9457-915,"הנאשם סחר בסמים בתמורת סכומי כסף בלתי מבוטלים, והחזיק בכמות סמים משמעותית בשווי רב.",קביעת הענישה הספציפית בתוך המתחם
164,SH-23-04-9457-915,"לאור האמור, ולאור המניע הכלכלי שבעבירות הסמים, יש הצדקה להשתת עיצום כספי משמעותי, ומצדיקה את חילוט הכסף שנתפס על הנאשם, אשר לגביו הוצגה הסכמת באי כוח הצדדים.",קביעת הענישה הספציפית בתוך המתחם
165,SH-23-04-9457-915,"אשר לרכיב פסילת רישיון הנהיגה, מתוקף סמכותו של בית המשפט, בהתאם להוראות סעיף 37א(א) לפקודת הסמים המסוכנים [נוסח חדש], תשל""ג – 1973 וכן סעיף 43 לפקודת התעבורה [נוסח חדש], תשכ""א – 1961, מוצא בית המשפט להורות על פסילת רישיון הנהיגה של הנאשם, בפועל ועל תנאי., שהרי נהג הנאשם ברכבו על מנת להוביל את הסמים המסוכנים בעסקאות הסחר שביצע.",קביעת הענישה הספציפית בתוך המתחם
166,SH-23-04-9457-915,"עובדה זו היתה עשויה גם להצדיק את חילוט הרכב, אך משלא עתרה התביעה לרכיב ענישה זה במסגרת פרשת העונש (על אף שהדבר צוין בסיפא לכתב האישום), נראה כי זנחה ענין זה, ובית המשפט לא יחמיר מעבר לעמדת התביעה.",קביעת הענישה הספציפית בתוך המתחם
167,SH-23-04-9457-915,לאחר שבית המשפט שמע טיעוני הצדדים על פה; עיין בראיות לעונש; עיין בתסקירי שירות המבחן למבוגרים; עיין בפסיקה שהוגשה; שמע דברו האחרון של הנאשם; גוזר על הנאשם את העונשים כדלקמן:,סיכום
168,SH-23-04-9457-915,בגין העבירות נושא האישום הראשון והשני – 7 חודשים מאסר בפועל;,סיכום
169,SH-23-04-9457-915,בגין העבירה נושא האישום השלישי - 24 חודשי מאסר בפועל;,סיכום
170,SH-23-04-9457-915,"העונשים לפי סעיפים א' – ב' לעיל ירוצו בחופף זל""ז כך שבסך הכל ירצה הנאשם עונש מאסר בפועל בן 24 חודשים, בניכוי ימי מעצרו בהתאם לרישומי שב""ס;",סיכום
171,SH-23-04-9457-915,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, או עבירה בניגוד לחוק המאבק בתופעת השימוש בחומרים מסכנים, תשע""ג – 2013, שהיא מסוג פשע;",סיכום
172,SH-23-04-9457-915,"6 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, או עבירה בניגוד לחוק המאבק בתופעת השימוש בחומרים מסכנים, תשע""ג – 2013, שהיא מסוג עוון;",סיכום
173,SH-23-04-9457-915,"4 חודשים מאסר על תנאי למשך 3 שנים מיום שחרורו של הנאשם ממאסרו, והתנאי – שהנאשם לא יעבור עבירה בניגוד לפקודת התעבורה [נוסח חדש], תשכ""א – 1961, סעיף 43;",סיכום
174,SH-23-04-9457-915,"קנס בסך 15,000 ₪ או 95 ימי מאסר תמורתו.",סיכום
175,SH-23-04-9457-915,הקנס ישולם ב - 15 תשלומים שווים החל מיום 15.08.24 ובכל 15 לחודש העוקב.,סיכום
176,SH-23-04-9457-915,לא יעמוד הנאשם באחד התשלומים במועד – תעמוד היתרה לפירעון מידי;,סיכום
177,SH-23-04-9457-915,"הנאשם יצהיר על התחייבות בסך 10,000 ₪ להימנע, בתוך שלוש שנים מיום שחרורו ממאסר, מכל עבירה המפעילה את אחד המאסרים המותנים בתיק זה.",סיכום
178,SH-23-04-9457-915,לא יצהיר הנאשם כאמור – ייאסר למשך 35 יום;,סיכום
179,SH-23-04-9457-915,"בית המשפט מכריז על הנאשם סוחר סמים ומורה על חילוט סך בן 8,450 ₪.",סיכום
180,SH-23-04-9457-915,"בהתאם להסכמת הצדדים, יועבר הכסף לטובת קרן החילוט למאבק בסמים;",סיכום
181,SH-23-04-9457-915,פסילה בפועל מקבל או מהחזיק רישיון נהיגה לרכב מנועי למשך שנה.,סיכום
182,SH-23-04-9457-915,"על הנאשם להפקיד רשיונו, או תצהיר מתאים, במזכירות בית המשפט, עד ליום העסקים הראשון שלאחר שחרורו ממאסר.",סיכום
183,SH-23-04-9457-915,"מובהר לנאשם, כי החל ממועד זה – כל עוד לא הופקד הרישיון – יהיה הנאשם פסול מלנהוג, אך הפסילה לא תימנה;",סיכום
184,SH-23-04-9457-915,"פסילה מקבל ומהחזיק רישיון נהיגה לרכב מנועי, בת  מחצית השנה, על תנאי.",סיכום
185,SH-23-04-9457-915,תקופת התנאי -למשך 3 שנים מיום סיום הפסילה בפועל;,סיכום
186,SH-23-04-9457-915,השמדת הסמים המסוכנים - בחלוף תקופת הערעור.,סיכום
187,SH-23-04-9457-915,הנאשם יתייצב לריצוי עונשו כעת.,סיכום
188,SH-23-04-9457-915,5129371עותק גזר הדין יועבר לשירות המבחן למבוגרים.,סיכום
189,SH-23-04-9457-915,"ניתנה היום, י""ט אייר תשפ""ד, 27 מאי 2024, במעמד הצדדים.",סיכום
