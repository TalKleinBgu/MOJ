,verdict,text,part
0,SH-19-04-15989-243,"ע""י ב""כ עו""ד שירלי אוחיון, ומתמחה, הגב' שירן סיני מתביעות ירושלים",מדינת ישראל
1,SH-19-04-15989-243,"פקודת הסמים המסוכנים [נוסח חדש], תשל""ג-1973: סע'  7(א), (ג)",הנאשמת
2,SH-19-04-15989-243,"חוק העונשין, תשל""ז-1977: סע'  40ט', 338(א)(1), 40יא",הנאשמת
3,SH-19-04-15989-243,פקודת התעבורה [נוסח חדש]: סע'  62(3),הנאשמת
4,SH-19-04-15989-243,"הנאשמת הורשעה על-פי הודאתה בעובדות ובעבירות המנויות בכתב האישום המתוקן, ממנו עולה, כי ביום 17.8.2018 באישון לילה החזיקה הנאשמת בכליה סמים מסוכנים לצריכה עצמית בניגוד לסעיפים 7(א) ו-(ג) סיפא לפקודת הסמים המסוכנים (נוסח חדש), התשל""ג-1973; נהגה ברכבה באופן פוחז, בניגוד לסעיף 338(א)(1) לחוק העונשין, התשל""ז-1977 וסירבה לבדיקת שכרות, בניגוד לסעיף 62(3) לפקודת התעבורה (נוסח חדש), התשכ""א-1977.",כתב האישום מתוקן
5,SH-19-04-15989-243,"מעובדות כתב האישום המתוקן עולה, כי הנאשמת נהגה ברכבה בניגוד לכיוון התנועה, וכששוטר סימן לה לעצור התעלמה ממנו והמשיכה בנסיעתה, תוך שהיא עוברת מנתיב לנתיב, עוקפת כלי רכב ומסכנת את הנוהגים בכביש ואת הולכי הרגל.",כתב האישום מתוקן
6,SH-19-04-15989-243,"שוטרת שהבחינה בה, כרזה לה מספר פעמים לעצור, אך הנאשמת התעלמה ממנה והמשיכה בנסיעתה.",כתב האישום מתוקן
7,SH-19-04-15989-243,"הנאשמת שוב פנתה לרחוב ב""אין כניסה"", ושוב נקראה לעצור ע""י השוטרת.",כתב האישום מתוקן
8,SH-19-04-15989-243,הנאשמת עצרה את רכבה ויצאה מרכבה יחד עם נוסעת נוספת.,כתב האישום מתוקן
9,SH-19-04-15989-243,"הנאשמת אמרה לשוטרת, כי לא נהגה ברכב, סירבה לבדיקה נשיפה, לבדיקת נשיפון, לבדיקת שתן ולבדיקת מאפיינים.",כתב האישום מתוקן
10,SH-19-04-15989-243,לכן הודיעה לה השוטרת שהיא מעוכבת.,כתב האישום מתוקן
11,SH-19-04-15989-243,"מתברר, כי הנאשמת נהגה ברכב לאחר ששתתה משקאות אלכוהוליים ולאחר שהשתמשה בסם מסוג קוקאין, כשסם מסוג זה נתפס עליה, במשקל 0.4468 גרם נטו.",כתב האישום מתוקן
12,SH-19-04-15989-243,"הצדדים הגיעו להסדר טיעון עניין תיקון כתב האישום, אך לא הגיעו להסכמה עונשית.",מהלך הדיון
13,SH-19-04-15989-243,הנאשמת נשלחה לשירות המבחן וכן לממונה על עבודות השירות.,מהלך הדיון
14,SH-19-04-15989-243,"מהתסקיר הראשון שהוגש בעניינה של הנאשמת עולה, כי מדובר ברווקה כבת 26, העובדת כיום בתחום הביטוח.",תסקירי שירות המבחן
15,SH-19-04-15989-243,שירות המבחן גולל את קורותיה של הנאשמת.,תסקירי שירות המבחן
16,SH-19-04-15989-243,הנאשמת סיימה 12 שנות לימוד והיא בעלת תעודת בגרות מלאה.,תסקירי שירות המבחן
17,SH-19-04-15989-243,"בהיותה כבת 16 החלה לעבוד בבארים, שם נחשפה לחברה בעלת השפעה שלילית.",תסקירי שירות המבחן
18,SH-19-04-15989-243,"היא התגייסה לצבא ושירתה שירות צבאי מלא, אם כי שירות זה לא היה נטול קשיים כמתואר בתסקיר.",תסקירי שירות המבחן
19,SH-19-04-15989-243,"עם זאת, מפקדה העריך את הנאשמת לחיוב במכתב המלצה שהוצג לשירות המבחן.",תסקירי שירות המבחן
20,SH-19-04-15989-243,"הנאשמת סיימה לימודים בתחום התקשורת, נמצאת כיום במערכת זוגית ועובדת כאמור, בתחום הביטוח.",תסקירי שירות המבחן
21,SH-19-04-15989-243,"אשר לשימוש בסמים, תיארה הנאשמת התנסות חד פעמית בגראס וקוקאין ומסרה בדיקת שתן נקיה.",תסקירי שירות המבחן
22,SH-19-04-15989-243,"היא שותה אלכוהול באופן קבוע בסופי שבוע מזה מספר שנים, אך שללה התמכרות.",תסקירי שירות המבחן
23,SH-19-04-15989-243,"שירות המבחן עמד על כך שלחובת הנאשמת 3 הרשעות בתחום התעבורה, שבגין אחת מהן נדונה לפסילה, פסילה על תנאי וצו של""ץ שהומר בסופו של דבר בשלושה חודשי שלילת רישיון נוספים.",תסקירי שירות המבחן
24,SH-19-04-15989-243,"הנאשמת קיבלה אחריות למעשים ושירות המבחן סבר, כי מדובר בנטילת אחריות כנה ואמיתית.",תסקירי שירות המבחן
25,SH-19-04-15989-243,הנאשמת הביעה נכונות להשתלב בתהליך טיפולי.,תסקירי שירות המבחן
26,SH-19-04-15989-243,"שירות המבחן העריך, כי לצד הקשיים שהתגלו, לנאשמת כוחות לתפקוד חיובי ונורמטיבי.",תסקירי שירות המבחן
27,SH-19-04-15989-243,"השירות עמד על שאיפתה של הנאשמת לעבוד בתחום הסיעוד, אך מכיוון שכבר הורשעה בתחום, לא בא בהמלצה על ביטול ההרשעה.",תסקירי שירות המבחן
28,SH-19-04-15989-243,"כן המליץ השירות להטיל על הנאשמת של""ץ בהיקף 300 שעות, צו מבחן, ומאסר על-תנאי.",תסקירי שירות המבחן
29,SH-19-04-15989-243,"בתסקיר השני שהוגש, חזר שירות המבחן על המלצתו.",תסקירי שירות המבחן
30,SH-19-04-15989-243,"לעניין ביטול ההרשעה, עמד שירות המבחן על כך שהנאשמת נרשמה ללימודי סיעוד.",תסקירי שירות המבחן
31,SH-19-04-15989-243,"יחד עם זאת, במכלול השיקולים, נמנע מלבוא בהמלצה בעניין זה, והותיר את המלצתו הקודמת על כנה, תוך שתיאר שבתקופת הדחיה, תפקודה של הנאשמת היה חיובי וכך גם מידת שיתוף הפעולה שלה עם השירות.",תסקירי שירות המבחן
32,SH-19-04-15989-243,"בתסקיר האחרון שהוגש, עולה כי הנאשמת התמידה בשיתוף פעולה עם שירות המבחן לרבות מסירת בדיקת שתן נקיה.",תסקירי שירות המבחן
33,SH-19-04-15989-243,"שירות המבחן עמד על מצבה התעסוקתי של הנאשמת, אשר פוטרה מעבודתה בשל משבר הקורונה.",תסקירי שירות המבחן
34,SH-19-04-15989-243,"בהמשך מצאה עבודה בעמותת סיוע, כעולה מדבריה לפניי, וכן החלה בתהליכי הכשרה בתחום התכנות.",תסקירי שירות המבחן
35,SH-19-04-15989-243,שירות המבחן חזר על המלצתו.,תסקירי שירות המבחן
36,SH-19-04-15989-243,הממונה הגיש חוות דעת על אודות כשירות הנאשמת לבצע מאסר בעבודות שירות.,חוות דעת של הממונה על עבודות השירות
37,SH-19-04-15989-243,"מחוות הדעת עולה, כי הנאשמת כשירה לבצע עבודות שירות, ונמצא לה מקום השמה במוזיאון פעיל ""עין יעל"" בירושלים.",חוות דעת של הממונה על עבודות השירות
38,SH-19-04-15989-243,"לנאשמת 4 הרשעות תעבורתיות, מהן נהיגה במהירות מופרזת, סטיה מנתיב ונהיגה תחת השפעת סמים או משקאות משכרים.",רישום תעבורתי
39,SH-19-04-15989-243,"בגין הרשעה אחרונה זו משנת 2014 נדונה הנאשמת, בין היתר, לשל""ץ.",רישום תעבורתי
40,SH-19-04-15989-243,הצדדים לא הגיעו להסכמה עונשית.,טיעונים לעונש
41,SH-19-04-15989-243,"מחד, ב""כ המאשימה טענה כי יש להטיל על הנאשמת עונש בתחתית מתחם המתחיל ב-9 חודשי מאסר שיכול וירוצו בעבודות שירות, פסילה בפועל וענישה נלווית.",טיעונים לעונש
42,SH-19-04-15989-243,"מאידך, הסניגור ביקש לאמץ את המלצת שירות המבחן.",טיעונים לעונש
43,SH-19-04-15989-243,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
44,SH-19-04-15989-243,אשר לערך המוגן – העבירות שעברה הנאשמת פוגעות בערכים המוגנים של שלום הציבור וביטחונו.,טיעונים לעונש
45,SH-19-04-15989-243,נהיגה תחת השפעת סמים חמורה ומסוכנת ועלולה להסתיים באסון של ממש.,טיעונים לעונש
46,SH-19-04-15989-243,בעניינו מידת הפגיעה בערכים המוגנים בינונית.,טיעונים לעונש
47,SH-19-04-15989-243,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: אין מדובר בעבירה מתוכננת אלא בעבירה שבוצעה עקב שימוש בסמים ואלכוהול, תוך סיכון ציבור העוברים בדרך, ומכאן חומרתה; הנאשמת אחראית בלעדית למעשיה וצריכה הייתה להימנע מהם; בפועל נגרם נזק של סיכון המשתמשים בדרך באופן חוזר ונשנה באותו אירוע; למרבה המזל לא נגרם נזק בנפש או ברכוש, אך הפוטנציאל לנזק כזה הוא גדול, כפי שמוכיחה המציאות באופן תדיר; הנאשמת ביקשה להתנסות בסמים וזו הסיבה היחידה למצבה בעת האירוע – זו נסיבה לחומרה כיוון שבנקל יכולה הייתה להימנע מהמעשים כאמור.",טיעונים לעונש
48,SH-19-04-15989-243,"מתחם הענישה – לפיכך, מתחם הענישה צריך לעמוד על בין חודש ל-8 חודשי מאסר, לרבות בעבודות שירות, וכן פסילת מינימום של 24 חודשים וענישה נלווית.",טיעונים לעונש
49,SH-19-04-15989-243,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: מדובר בנאשמת שלמרות הקשיים בחייה, הוכיחה יכולות לימודיות ותעסוקתיות מרשימות, ויש לה שאיפות נורמטיביות; היא נטלה אחריות למעשיה ונכונה לטיפול בשירות המבחן; לחובתה, עברה התעבורתי.",טיעונים לעונש
50,SH-19-04-15989-243,"במסגרת הטיעונים לעונש היום, חזרה בה הנאשמת באמצעות בא-כוחה, מבקשתה לביטול הרשעתה, וטוב שעשתה כן.",טיעונים לעונש
51,SH-19-04-15989-243,"שמעתי ממנה ומאמה על השינוי העמוק שעברה בשנתיים האחרונות, והשתכנעתי כי אכן הנאשמת נוטלת אחריות מלאה וכנה למעשים, ופועלת לתרום לעצמה ולחברה, ולהיטיב עם עצמה ועם החברה.",טיעונים לעונש
52,SH-19-04-15989-243,"המיקום במתחם – נוכח כל האמור ונוכח כברת הדרך שעשתה הנאשמת לאחר ביצוע העבירות כאן, יש מקום לחרוג ממתחם הענישה לקולא, ולאמץ את המלצת שירות המבחן.",טיעונים לעונש
53,SH-19-04-15989-243,"הנאשמת הוכיחה רצינות והתמדה, ויש לקוות שתתמיד בכך לעתיד לבוא.",טיעונים לעונש
54,SH-19-04-15989-243,"אם לא הייתי נכון לסטות ממתחם הענישה שנקבע מטעמי שיקום, כי אז היה מקום להטיל עליה עונש באמצע המתחם שקבעתי.",טיעונים לעונש
55,SH-19-04-15989-243,"עוד יש לומר, כי עצם הותרת ההרשעה על כנה המתחייבת בנסיבות העניין, אני מאמין ומקווה שככל שהנאשמת תתמיד בדרכה, היא תהיה ראויה למתן אמון ע""י כל מעסיק.",טיעונים לעונש
56,SH-19-04-15989-243,יש לתת לכך משקל.,טיעונים לעונש
57,SH-19-04-15989-243,"לפיכך, אני מחליט לגזור על הנאשמת את העונשים הבאים:",גזירת הדין
58,SH-19-04-15989-243,"חודש מאסר שלא ירוצה, אלא אם תעבור הנאשמת כל עבירת עוון לפי פקודת הסמים המסוכנים בתוך שנתיים מהיום;",גזירת הדין
59,SH-19-04-15989-243,3 חודשי מאסר לא ירוצו אלא אם תעבור הנאשמת כל עבירת פשע לפי פקודת הסמים המסוכנים בתוך שנתיים מהיום;,גזירת הדין
60,SH-19-04-15989-243,"6 חודשי מאסר שלא ירוצו, אלא אם תעבור הנאשמת בתוך שנתיים מהיום את עבירות התעבורה בהן הורשעה;",גזירת הדין
61,SH-19-04-15989-243,"קנס בסך 2,000 ₪, אשר ישולם החל מיום 1.2.2021, או שבועיים ימי מאסר תמורתו אם לא ישולם.",גזירת הדין
62,SH-19-04-15989-243,הקנס ישולם ב-10 תשלומים שווים ורצופים בכל 1 בחודש.,גזירת הדין
63,SH-19-04-15989-243,"לא ישולם תשלום במועד או לא ישולם כלל, יעמוד הקנס לפירעון מיידי;",גזירת הדין
64,SH-19-04-15989-243,פסילה מלקבל או מלהחזיק ברישיון נהיגה בפועל במשך 24 חודשים מהיום.,גזירת הדין
65,SH-19-04-15989-243,מתקופה זו אנכה 12 חודשים בהם לא נהגה הנאשמת.,גזירת הדין
66,SH-19-04-15989-243,אין צורך בהפקדת רישיון;,גזירת הדין
67,SH-19-04-15989-243,"פסילה מלקבל או מלהחזיק ברישיון נהיגה וזאת לתקופה של 36 חודשים, שלא תעבור הנאשמת במשך 3 שנים את העבירות בהן הורשעה;",גזירת הדין
68,SH-19-04-15989-243,"300 שעות שירות לתועלת הציבור (של""ץ), אשר ירוצו החל מיום 1.2.2021 במקום השמה עליו ימליץ שירות המבחן בהתאם לתוכנית שיגיש בתוך 30 יום מהיום.",גזירת הדין
69,SH-19-04-15989-243,השירות יפקח על ביצוע התוכנית.,גזירת הדין
70,SH-19-04-15989-243,"הנאשמת הוזהרה, כי אי-קיום צו השל""ץ באופן משביע רצון עלול להביא להפקעת הצו ולדיון מחודש בשאלת גזר הדין הראוי לרבות הטלת מאסר בפועל;",גזירת הדין
71,SH-19-04-15989-243,צו מבחן לתקופה של 18 חודשים מהיום.,גזירת הדין
72,SH-19-04-15989-243,"במהלך תקופה זו מחויבת הנאשמת בשיתוף פעולה עם שירות המבחן, כאשר מובהר כי הפרת  הצו תוכל להביא לפתיחה מחודשת של המשפט וגזירת עונשה, לרבות עונש מאסר.",גזירת הדין
73,SH-19-04-15989-243,"התחייבות בסך 10,000 ₪ שלא לעבור כל עבירת סמים מסוג לפי פקודת הסמים וכן את העבירות האחרות בהן הורשעה בתיק זה, במשך שנתיים מהיום.",גזירת הדין
74,SH-19-04-15989-243,"הובהר לנאשמת  שמשמעות ההתחייבות היא, כי אם תעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
75,SH-19-04-15989-243,מורה על השמדת הסמים.,גזירת הדין
76,SH-19-04-15989-243,יש לשלוח לשירות המבחן ולממונה על עבודות שירות.,גזירת הדין
77,SH-19-04-15989-243,"לבקשת המאשימה מעכב את ביצוע ריצוי עונש השל""ץ עד להכרעה בערעור ככל שיוגש, אם יוגש במועד.",גזירת הדין
78,SH-19-04-15989-243,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
79,SH-19-04-15989-243,"54678313ניתן היום,  כ' כסלו תשפ""א, 06 דצמבר 2020, במעמד הצדדים.",גזירת הדין
80,SH-19-04-15989-243,דוד שאול גבאי ריכטר 54678313,גזירת הדין
