,verdict,text,part
0,SH-12-02-36469-198,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג)",נגד
1,SH-12-02-36469-198,"הנאשם הורשע על פי הודאתו בעבירות  של גידול סמים מסוכנים והחזקה בסמים לצריכה עצמית, בניגוד לסעיפים 6 ו- 7(א)+7(ג) סיפא לפקודת הסמים המסוכנים, (נוסח חדש) התשל""ג-1973.",גזר דין
2,SH-12-02-36469-198,"על פי עובדות כתב האישום המתוקן ביום 19.6.11 גידל הנאשם בביתו, בעציצים, 12 שתילים של סם מסוכן מסוג קנבוס, במשקל כולל של 900 גר' נטו וזאת ללא רישיון כדין.",גזר דין
3,SH-12-02-36469-198,"באותה עת החזיק הנאשם  בביתו שקית ובה זרעי קנבוס, לשימושו העצמי וללא רישיון או היתר מאת המנהל.",גזר דין
4,SH-12-02-36469-198,"ביום 6.7.14 הוצג לראשונה הסדר עונשי בתיק זה, במסגרתו תוקן כתב האישום כך שיוחסו לנאשם עבירות של גידול סמים במשקל כולל של 400 גרם וכן עבירות של החזקת סמים לצריכה עצמית ושלא לצריכה עצמית.",גזר דין
5,SH-12-02-36469-198,"באותה עת הוצג הסדר לפיו הצדדים יעתרו במשותף לענישה בדמות 6 חודשי מאסר בעבודות שירות, פסילת רשיון למשך 8 חודשים, מאסרים מותנים וקנס.",גזר דין
6,SH-12-02-36469-198,"בדיון ביום  2.2.17 הודיעו הצדדים בהסכמה על חזרה מהסדר הטיעון  ועל  הגשת כתב אישום מתוקן בשנית, כך שכמות הסם שגידל הנאשם עמדה על 900 גרם, אך נמחקה העבירה של החזקת סם שלא לצריכה עצמית.",גזר דין
7,SH-12-02-36469-198,באותה עת הודיעו הצדדים כי אין הסכמה עונשית.,גזר דין
8,SH-12-02-36469-198,המאשימה לא התנגדה להפניית הנאשם לשירות המבחן אך הבהירה כי עמדתה למאסר בפועל.,גזר דין
9,SH-12-02-36469-198,ביום 16.10.17 התקבל תסקיר שירות המבחן.,גזר דין
10,SH-12-02-36469-198,"שירות המבחן סקר באריכות את הרקע האישי, המשפחתי והעברייני של הנאשם.",גזר דין
11,SH-12-02-36469-198,"הנאשם בן 49, עלה לארץ מרוסיה,  גרוש ואב לילד בגיר, אינו עובד ומתגורר בבית הוריו.",גזר דין
12,SH-12-02-36469-198,מחליף מקומות עבודה לעתים קרובות בשל סכסוכים אישיים.,גזר דין
13,SH-12-02-36469-198,"מתנדב בקבוצה של עולי חבר העמים ומסייע בתרגום מאמרים לשפה הרוסית, הורחק מהקבוצה בשל חיכוכים אישיים.",גזר דין
14,SH-12-02-36469-198,מזה 20 שנה סובל מבעיות בריאות קשות והחל להשתמש בסמים כמשכך כאבים.,גזר דין
15,SH-12-02-36469-198,זו היתה הסיבה לביצוע העבירות בתיק זה.,גזר דין
16,SH-12-02-36469-198,"לאחר ביצוע העבירות, קיבל הנאשם אישור מהרשויות לשימוש בגראס רפואי.",גזר דין
17,SH-12-02-36469-198,"שירות המבחן התרשם כי הנאשם בעל תפיסות נוקשות, מגיב בתוקפנות.",גזר דין
18,SH-12-02-36469-198,שירות המבחן התרשם כי הנאשם מחזיק בעמדה הדוגלת בשימוש בסם ולכן קיים סיכון להישנות העבירות.,גזר דין
19,SH-12-02-36469-198,שירות המבחן סבר כי נכון יהיה לשלב הנאשם בהליך טיפולי  פסיכיאטרי כמענה ראשוני.,גזר דין
20,SH-12-02-36469-198,הנאשם הביע התנגדות לבחון דפוסי התנהגותו ולשתף פעולה בהליך טיפולי מכל סוג.,גזר דין
21,SH-12-02-36469-198,לפיכך נמנע שירות המבחן מהמלצה טיפולית והמליץ על הטלת ענישה מוחשית בדמות מאסר שירוצה בעבודות שירות.,גזר דין
22,SH-12-02-36469-198,חוות דעת הממונה על עבודות השירות,גזר דין
23,SH-12-02-36469-198,ביום 23.11.14 התקבלה חוות דעת הממונה על עבודות השירות לפיה הנאשם לא נמצא כשיר לביצוע עבודות שירות בשל מצבו הבריאותי (הנאשם סובל מבעיות אורתופדיות ונוירולוגיות קשות וכן בעיות פסיכיאטריות).,גזר דין
24,SH-12-02-36469-198,ביום 15.5.16 התקבלה חוות דעת נוספת מאת הממונה על עבודות השירות אשר  קבע כי  הנאשם אינו כשיר לעבודות שירות,גזר דין
25,SH-12-02-36469-198,"ב""כ המאשימה הפנתה לחומרת העבירות, לערכים החברתיים שנפגעו, טענה כי הפגיעה בערך המוגן היא ברף הבינוני, הפנתה למדיניות הענישה הנוהגת וטענה כי עבירת הגידול אינו מבדילה בין גידול לצריכה עצמית לבין גידול שלא לצריכה עצמית ב""כ המאשימה הגישה רישומו הפלילי של הנאשם, הפנתה להמלצת שירות המבחן להטיל על הנאשם עונש מוחשי בדמות מאסר בעבודות שירות, בשל חוסר היכולת לבצע עבודות שירות עתרה למאסר בפועל, ברף התחתון של המתחם, מאסר על תנאי, פסילה בפועל ופסילה על תנאי.",גזר דין
26,SH-12-02-36469-198,"ב""כ הנאשם טען גידול הסמים לצריכה עצמית לאור מצבו הרפואי של הנאשם.",גזר דין
27,SH-12-02-36469-198,"לדבריו הנאשם סובל מכאבי ראש וגב כרוניים, בזמנו נטל מורפיום וכשהחל מתמכר, הנאשם הפסיק את הטיפול במורפיום והחל לגדל סמים בכדי להפיג את כאביו.",גזר דין
28,SH-12-02-36469-198,"לדבריו הגם שמשקל כל הצמח מגיע לכדי 900 גר', ניתן להשתמש רק בפריחה הנקבית ולכן מבחינה איכותית כמות הסם קטנה בהרבה.",גזר דין
29,SH-12-02-36469-198,"הנאשם פתח בהליך לקבלת רישיון לשימוש בקנביס רפואי וחודשים ספורים לאחר ביצוע העבירה, קיבל הנאשם אישור רפואי לשימוש בקנביס ומאז מחזיק באישור (האישור הוצג לבית המשפט).",גזר דין
30,SH-12-02-36469-198,לדבריו למעלה מ - 6 שנים לא נפתחו כנגד הנאשם תיקים שעניינם סמים.,גזר דין
31,SH-12-02-36469-198,"ב""כ הנאשם הפנה לחלוף הזמן.",גזר דין
32,SH-12-02-36469-198,"טען ששירות המבחן חרג מהמנדט שניתן לו עת התמקד בתסקיר ביחסיו עם הוריו , יחסים שאינם רלוונטיים לעבירות עליהן נותן את הדין.",גזר דין
33,SH-12-02-36469-198,"טען שמתחם העונש ההולם בנסיבות המיוחדות נע ממאסר מותנה ושגם אם בית המשפט יקבע כי המתחם מתחיל ממאסר, לאור הנסיבות החריגות ומשיקולי צדק יש הצדקה לחרוג מהמתחם.",גזר דין
34,SH-12-02-36469-198,"ביקש להסתפק בענישה צופה פני עתיד, הגיש פסיקה התומכת בטיעוניו.",גזר דין
35,SH-12-02-36469-198,הנאשם אף הוא ביקש לומר דברים.,גזר דין
36,SH-12-02-36469-198,"הנאשם הצטער, ציין שלא היתה לו ברירה, כי ביקש להפסיק לקחת מורפיום לצורך הקלה בכאבים, ולקח שנה עד שקיבל אישור רפואי כדין.",גזר דין
37,SH-12-02-36469-198,"ציין שעלה לארץ בריא, והכאבים החלו בשנת 1996 בעקבות טיפול רפואי רשלני שקיבל.",גזר דין
38,SH-12-02-36469-198,"מאז סובל מכאבים בגב התחתון, צוואר וכאבי ראש.",גזר דין
39,SH-12-02-36469-198,הערך החברתי אשר נפגע בעבירת גידול הסמים הינו ההגנה מפני הנזקים הישירים והעקיפים אשר נגרמים עקב הגידול והשימוש בסמים.,גזר דין
40,SH-12-02-36469-198,"הרציונל העומד מאחורי העבירה של איסור גידול סמים מסוכנים הוא למנוע הכנסת סם חדש למערכת ההפצה הכוללת, שכן אין לדעת לאן יגיע הסם ומה ייעודו.",גזר דין
41,SH-12-02-36469-198,"מטעם זה, לא הבחין המחוקק בין גידול סם לצריכה עצמית לבין גידול סם שלא לצריכה עצמית, בניגוד להבחנה הקיימת בשימוש והחזקה של סמים.",גזר דין
42,SH-12-02-36469-198,מידת הפגיעה בערך המוגן בעבירת גידול הסמים הינה ברף הבינוני בשים לב לכמות הסם שגידל הנאשם: 12 שתילי קנבוס במשקל כולל של 900 גרם.,גזר דין
43,SH-12-02-36469-198,מידת הפגיעה בערך המוגן באשר לעבירת החזקת הסמים לשימוש עצמי היא ברף הנמוך.,גזר דין
44,SH-12-02-36469-198,"באשר לנסיבות ביצוע העבירה, לקחתי בחשבון כי הנאשם גידל את הסמים בביתו, את דבריו כי גידל הסם לשימושו העצמי לאור מצבו הרפואי.",גזר דין
45,SH-12-02-36469-198,נתתי דעתי לכך כי גידל 12 שתילים וכי המשקל הכולל 900 גרם.,גזר דין
46,SH-12-02-36469-198,"נתתי דעתי לדברי ב""כ הנאשם כי הגם שהמשקל הכולל של השתילים הוא 900 גרם הרי שמשקל החומר בו ניתן להשתמש קטן בהרבה .",גזר דין
47,SH-12-02-36469-198,"נתתי דעתי שתקופה קצרה לאחר ביצוע העבירות (עוד בשנת 2011) קיבל הנאשם אישור לגראס רפואי, עקב מצבו הבריאותי, אישור שחודש מעת לעת ועדיין בתוקף.",גזר דין
48,SH-12-02-36469-198,"בחינת מדיניות הענישה הנוהגת מעלה כי מידת הענישה משתנה בהתאם לכמות הסם, כמות השתילים, דרך הגידול, שלב הגידול, נסיבות אישיות ועוד.",גזר דין
49,SH-12-02-36469-198,במקרים דומים (מבחינת היקף גידול הסם) הוטלו על נאשמים עונשים הנעים ממאסר מותנה ועד לתקופות מאסר של מספר חודשים.,גזר דין
50,SH-12-02-36469-198,במקרים חריגים אף נמנעו מהרשעה.,גזר דין
51,SH-12-02-36469-198,בחינת מדיניות הענישה הנוהגת בעבירה של החזקה/שימוש בסמים לצריכה עצמית מעלה כי במקרים דומים (מבחינת כמות וסוג הסם) הוטלו על נאשמים עונשים הנעים ממאסר מותנה ועד לתקופות מאסר קצרות שיכול וירוצו בעבודות שירות.,למקרים דומים ראו:
52,SH-12-02-36469-198,ישנם מקרים שאף נמנעו מהרשעה.,למקרים דומים ראו:
53,SH-12-02-36469-198,"לאור כל המפורט לעיל אני קובעת כי מתחם העונש ההולם לעבירות בנסיבות המיוחדות והחריגות שלפני, לאחר ששוכנעתי כי הגידול נעשה לשימושו העצמי של הנאשם, על רקע מצבו הרפואי, ושבסמוך לאחר מכן קיבל רישיון רפואי לשימוש בגראס, נע ממאסר על תנאי ועד למאסר של שנה.",למקרים דומים ראו:
54,SH-12-02-36469-198,בעניינו של הנאשם אין הצדקה לחרוג לקולה או לחומרה ממתחם העונש ההולם.,למקרים דומים ראו:
55,SH-12-02-36469-198,בבואי לגזור את עונשו של הנאשם בתוך מתחם העונש ההולם:,גזירת עונשו של הנאשם בתוך מתחם העונש ההולם 
56,SH-12-02-36469-198,זקפתי לזכותו של הנאשם את העובדה שבחר להודות ולקחת אחריות על מעשיו.,גזירת עונשו של הנאשם בתוך מתחם העונש ההולם 
57,SH-12-02-36469-198,זקפתי לחובתו את הרשעותיו הקודמות.,גזירת עונשו של הנאשם בתוך מתחם העונש ההולם 
58,SH-12-02-36469-198,"הנאשם יליד 1968 לחובתו 2 הרשעות קודמות, האחרונה משנת 2013.",גזירת עונשו של הנאשם בתוך מתחם העונש ההולם 
59,SH-12-02-36469-198,אין לנאשם כל הרשעה קודמת בעבירות על פקודת הסמים המסוכנים.,גזירת עונשו של הנאשם בתוך מתחם העונש ההולם 
60,SH-12-02-36469-198,לקחתי בחשבון את חלוף הזמן ממועד ביצוע העבירות (למעלה מ-6 שנים).,גזירת עונשו של הנאשם בתוך מתחם העונש ההולם 
61,SH-12-02-36469-198,"הגם שלא מצאתי ליתן משקל רב לחלוף הזמן, בשים לב לכך שמרבית הדחיות בתיק זה נעוצות בהתנהלות הנאשם, לרבות בשל אי התייצבותו לדיונים, הרי שהעובדה כי מאז ביצוע העבירות חלפו שנים רבות ולא נפתחו תיקים נוספים בעבירות על פקודת הסמים, מלמדת כי הסיכון להישנות העבירות עליהן נותן את הדין הוא נמוך.",גזירת עונשו של הנאשם בתוך מתחם העונש ההולם 
62,SH-12-02-36469-198,"לקחתי בחשבון את נסיבותיו האישיות של הנאשם, את העובדה שהנאשם סובל מכאבי ראש גב וצוואר, כאבים אשר בעטיים קיבל אישור רפואי לגראס, אישור שמתחדש מעת לעת ובתוקף מזה כ- 6 שנים.",גזירת עונשו של הנאשם בתוך מתחם העונש ההולם 
63,SH-12-02-36469-198,לקחתי בחשבון שהנאשם אינו עובד בשל מצבו הרפואי ומתקיים מקצבה ומתגורר עם הוריו המבוגרים.,גזירת עונשו של הנאשם בתוך מתחם העונש ההולם 
64,SH-12-02-36469-198,"לקחתי בחשבון כי בשל מצבו הרפואי של הנאשם, אינו כשיר לריצוי מאסר בדרך של עבודות שירות.",גזירת עונשו של הנאשם בתוך מתחם העונש ההולם 
65,SH-12-02-36469-198,לקחתי בחשבון את התרשמות שירות המבחן כי לנאשם תפיסת עולם הדוגלת בשימוש בסם וכי קיים סיכון להישנות עבירות.,גזירת עונשו של הנאשם בתוך מתחם העונש ההולם 
66,SH-12-02-36469-198,"כאמור, השנים שחלפו מוכיחות כי למרות הסיכון, הנאשם לא שב לבצע עבירות מסוג זה.",גזירת עונשו של הנאשם בתוך מתחם העונש ההולם 
67,SH-12-02-36469-198,"לקחתי בחשבון את הערכת שירות המבחן כי היה נכון לשלב את הנאשם בהליך טיפולי, בין היתר לבחון דפוסי התנהגותו במישור החברתי והמשפחתי, וכי הנאשם אינו מעוניין להשתלב בהליך שכזה.",גזירת עונשו של הנאשם בתוך מתחם העונש ההולם 
68,SH-12-02-36469-198,לקחתי בחשבון את המלצתו העונשית של שירות המבחן להטיל על הנאשם ענישה בדמות מאסר שירוצה בדרך של עבודות שירות.,גזירת עונשו של הנאשם בתוך מתחם העונש ההולם 
69,SH-12-02-36469-198,"כאמור, המלצתו העונשית של שירות המבחן אינה בת ביצוע בנסיבות תיק זה, שכן לאור מצבו הבריאותי של הנאשם (ולא רק בשל השימוש בסמים), קבע הממונה על עבודות השירות כי הנאשם אינו כשיר טוטאלית לביצוע מאסר בעבודות שירות.",גזירת עונשו של הנאשם בתוך מתחם העונש ההולם 
70,SH-12-02-36469-198,"הגם שהנאשם לא השכיל לנצל את ההזדמנות שניתנה לו ולא השתלב בהליך טיפולי שהוצע לו, לא מצאתי כי בנסיבות תיק זה יש בכך כדי להצדיק השתת מאסר בפועל.",גזירת עונשו של הנאשם בתוך מתחם העונש ההולם 
71,SH-12-02-36469-198,"כאמור הנאשם בתיק זה אינו עומד לדין בגין עבירות כלפי הוריו או עבירות התנהגות כלפי הסביבה, אלא בגין עבירות על פקודת הסמים, עבירות אותן ביצע על רקע מצבו הרפואי.",גזירת עונשו של הנאשם בתוך מתחם העונש ההולם 
72,SH-12-02-36469-198,"על כן, בשים לב למכלול הנתונים שפורטו לעיל, יגזר עונשו של הנאשם ברף התחתון של המתחם בכל הנוגע לרכיב המאסר.",גזירת עונשו של הנאשם בתוך מתחם העונש ההולם 
73,SH-12-02-36469-198,"לפיכך, מצאתי לנכון ולמידתי להטיל על הנאשם את העונשים הבאים:",עונשו של הנאשם  
74,SH-12-02-36469-198,מאסר על תנאי בן 6 חודשים שלא יעבור עבירות מסוג פשע על פקודת הסמים המסוכנים למשך 3 שנים מהיום.,עונשו של הנאשם  
75,SH-12-02-36469-198,מאסר על תנאי בן חודש שלא יעבור עבירות מסוג עוון על פקודת הסמים המסוכנים למשך 3 שנים מהיום.,עונשו של הנאשם  
76,SH-12-02-36469-198,קנס בסך 2500 ₪ או 25 ימי מאסר תמורתו.,עונשו של הנאשם  
77,SH-12-02-36469-198,הקנס ישולם ב- 10 תשלומים שווים ורצופים החל מיום 1.1.18.,עונשו של הנאשם  
78,SH-12-02-36469-198,"הנאשם יחתום על התחייבות כספית בסך 3,000 ₪ להימנע מביצוע עבירה בה הורשע והכל תוך שנתיים מהיום.",עונשו של הנאשם  
79,SH-12-02-36469-198,ההתחייבות תחתם במזכירות בית משפט עוד היום.,עונשו של הנאשם  
80,SH-12-02-36469-198,"לא יחתום הנאשם כאמור, יאסר למשך 15 יום.",עונשו של הנאשם  
81,SH-12-02-36469-198,ה.,עונשו של הנאשם  
82,SH-12-02-36469-198,פסילה בפועל מקבל או מהחזיק רשיון נהיגה לתקופה של 3 חודשים.,עונשו של הנאשם  
83,SH-12-02-36469-198,הפסילה בפועל תחל היום.,עונשו של הנאשם  
84,SH-12-02-36469-198,מוסבר לנאשם שהוא חייב להפקיד את רשיון הנהיגה במזכירות בית המשפט.,עונשו של הנאשם  
85,SH-12-02-36469-198,"לא יופקד הרשיון, הוא יחשב כפסול מלנהוג מהיום אך הפסילה לא תימנה ולכן לא תסתיים.",עונשו של הנאשם  
86,SH-12-02-36469-198,"פסילה מלהחזיק ומלקבל רישיון נהיגה לתקופה של 6 חודשים וזאת על תנאי למשך 3 שנים שהנאשם לא יעבור עבירה בניגוד לפקודת הסמים המסוכנים [נוסח חדש] התשל""ג 1973.",עונשו של הנאשם  
87,SH-12-02-36469-198,ככל שיש מוצגים יושמדו בכפוף לחלוף תקופת הערעור.,עונשו של הנאשם  
88,SH-12-02-36469-198,"5129371ניתנה והודעה היום א' כסלו תשע""ח, 19/11/2017 במעמד הנוכחים.",זכות ערעור כחוק
