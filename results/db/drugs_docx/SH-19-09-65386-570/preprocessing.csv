,verdict,text,part
0,SH-19-09-65386-570,"בשם המאשימה: עו""ד נגה מזור שגב",נגד
1,SH-19-09-65386-570,"בשם הנאשם: עו""ד נס בן נתן",נגד
2,SH-19-09-65386-570,"פקודת הסמים המסוכנים [נוסח חדש], תשל""ג-1973: סע'  7(א), (ג), 10, 13א, 19, 36א(ב)",נגד
3,SH-19-09-65386-570,"חוק העונשין, תשל""ז-1977: סע'  40ד'",נגד
4,SH-19-09-65386-570,"פקודת המבחן [נוסח חדש], תשכ""ט-1969",נגד
5,SH-19-09-65386-570,רקע ועובדות כתב האישום המתוקן,גזר דין
6,SH-19-09-65386-570,"הנאשם הורשע על יסוד הודאתו, במסגרת הסדר דיוני שכלל את תיקון כתב האישום, ב-20 עבירות של סחר בסם מסוכן לפי סעיפים 13א ו-19 לפקודת הסמים המסוכנים [נוסח חדש], התשל""ג – 1973 (להלן: הפקודה או פקודת הסמים המסוכנים); החזקת סם שלא לצריכה עצמית, לפי סעיפים 7(א) ו-(ג) רישא לפקודה; החזקת כלים להכנת סם שלא לצריכה עצמית, לפי סעיף 10 רישא לפקודה.",גזר דין
7,SH-19-09-65386-570,"כחלק מתיקון כתב האישום, נמחק מכתב האישום המקורי אישום מספר 20.",גזר דין
8,SH-19-09-65386-570,"על פי החלק הכללי בכתב האישום המתוקן, במהלך השנה שקדמה לחודש ספטמבר 2019 סחר הנאשם בסם מסוכן מסוג קנאביס במספר רב של הזדמנויות.",גזר דין
9,SH-19-09-65386-570,"את העסקאות ביצע הנאשם עם מספר רב של קונים אשר יצרו עמו קשר באמצעות הטלפונים הניידים שברשותו, דרך יישומון ""טלגראס"" ובתכנת וואטסאפ.",גזר דין
10,SH-19-09-65386-570,"לאחר שהנאשם תיאם עם הקונים את רכישת הסם, נפגש עמם ברחבי העיר ראשון לציון שם בוצעו העסקאות, כמפורט בפרטי האישום שלהלן.",גזר דין
11,SH-19-09-65386-570,"על פי עובדות האישום הראשון, ביום 15.9.2019 החזיק הנאשם במקומות שונים בביתו סם מסוכן מסוג קנאביס במשקל כולל של 440.39 גרם נטו, סם מסוכן מסוג חשיש במשקל של 3.9 גרם נטו ומשקל דיגיטלי לשקילת סמים.",גזר דין
12,SH-19-09-65386-570,כן החזיק הנאשם ברכבו 9 שקיות ובהן סם מסוכן מסוג קנאביס במשקל כולל של 16.7 גרם.,גזר דין
13,SH-19-09-65386-570,"על פי עובדות האישום השני, במהלך השנה שקדמה ליום 8.9.2019, נפגש הנאשם במספר הזדמנויות עם אישה בשם סיוון, ומכר לה בכל פעם סם מסוכן מסוג קנאביס במשקל של גרם תמורת 100 ₪.",גזר דין
14,SH-19-09-65386-570,"על פי עובדות האישום השלישי, ביום 11.9.2019נפגש הנאשם עם אדם בשם צחי, ומכר לו סם מסוכן מסוג קנאביס במשקל 10.10 גרם תמורת 800 ₪.",גזר דין
15,SH-19-09-65386-570,"על פי עובדות האישום הרביעי, במהלך השנה שקדמה ליום 12.9.2019, נפגש הנאשם במספר רב של הזדמנויות עם אדם בשם אביב, ומכר לו סם מסוכן מסוג קנאביס במשקל של כ-5 גרם תמורת 400 ₪ בכל פעם.",גזר דין
16,SH-19-09-65386-570,"על פי עובדות האישום החמישי, ביום 12.9.2019 נפגש הנאשם עם אדם בשם יניר, ומכר לו סם מסוכן מסוג קנאביס במשקל 5 גרם תמורת 400 ₪.",גזר דין
17,SH-19-09-65386-570,"על פי עובדות האישום השישי, במהלך החודשיים שקדמו ליום 12.9.2019, במועד שאינו ידוע למאשימה, נפגש הנאשם עם אדם בשם להב ומכר לו סם מסוכן מסוג קנאביס במשקל של גרם תמורת 100 ₪.",גזר דין
18,SH-19-09-65386-570,"בהמשך, ביום 12.9.2019 מכר הנאשם ללהב סם מסוכן מסוג קנאביס במשקל של 5.10 גרם תמורת 450 ₪.",גזר דין
19,SH-19-09-65386-570,"על פי עובדות האישום השביעי, במהלך ארבעת החודשים שקדמו ליום 16.9.2019, נפגש הנאשם במספר רב של הזדמנויות עם אדם בשם פרדו, ומכר לו בכל פעם סם מסוכן מסוג קנאביס במשקל של גרם בתמורה לסכום של 100 ₪.",גזר דין
20,SH-19-09-65386-570,"על פי עובדות האישום השמיני, ביום 10.8.2019 נפגש הנאשם עם אדם בשם אורן, וסיפק לו סם מסוכן מסוג קנאביס במשקל של גרם.",גזר דין
21,SH-19-09-65386-570,"על פי עובדות האישום התשיעי, במהלך שלושת החודשים שקדמו ליום 18.9.2019, נפגש הנאשם בעשרות הזדמנויות עם אדם בשם מתן ומכר לו בכל פעם סם מסוכן מסוג קנאביס במשקל של גרם, תמורת 100 ₪.",גזר דין
22,SH-19-09-65386-570,ביום 21.8.2019 נפגש הנאשם עם מתן ומכר לו סם מסוכן מסוג קנאביס במשקל 2 גרם תמורת 180 ₪.,גזר דין
23,SH-19-09-65386-570,"על פי עובדות האישום העשירי, במהלך שלושת החודשים שקדמו ליום 18.9.2019, נפגש הנאשם בעשרות הזדמנויות עם אדם בשם עידו, ומכר לו בכל פעם סם מסוכן מסוג קנאביס במשקל של גרם תמורת 100 ₪.",גזר דין
24,SH-19-09-65386-570,"על פי עובדות האישום האחד עשר, במהלך חצי השנה שקדמה ליום 18.9.2019, נפגש הנאשם בעשרות הזדמנויות עם אדם בשם אוריה, ומכר לו בכל פעם סם מסוכן מסוג קנאביס במשקל של גרם תמורת 100 ₪.",גזר דין
25,SH-19-09-65386-570,"על פי עובדות האישום השנים עשר, ביום 10.9.2019 נפגש הנאשם עם אדם בשם ישי, ומכר לו סם מסוכן מסוג קנאביס במשקל גרם תמורת 100 ₪.",גזר דין
26,SH-19-09-65386-570,"על פי עובדות האישום השלושה עשר, במהלך שלושת החודשים שקדמו ליום 18.9.2019, נפגש הנאשם במספר הזדמנויות עם אדם בשם עומר, ומכר לו בכל פעם סם מסוכן מסוג קנאביס במשקל של גרם תמורת 100 ₪.",גזר דין
27,SH-19-09-65386-570,"על פי עובדות האישום הארבעה עשר, ביום 6.8.2019 וביום 11.8.2019, נפגש הנאשם עם אדם נוסף בשם עומר, ומכר לו בכל פעם סם מסוכן מסוג קנאביס במשקל של גרם תמורת 100 ₪.",גזר דין
28,SH-19-09-65386-570,"על פי עובדות האישום החמישה עשר, ביום 13.9.2019 נפגש הנאשם עם אדם שלישי בשם עומר, ומכר לו סם מסוכן מסוג קנאביס במשקל של גרם תמורת 80 ₪.",גזר דין
29,SH-19-09-65386-570,"על פי עובדות האישום הששה עשר, ביום 22.5.2019 נפגש הנאשם עם נשים בשם ג'ני ושירלי, ומכר להן סם מסוכן מסוג קנאביס במשקל של גרם תמורת 80 ₪.",גזר דין
30,SH-19-09-65386-570,"על פי עובדות האישום השבעה עשר, ביום 8.9.2019 נפגש הנאשם עם אדם בשם יבגני, ומכר לו סם מסוכן מסוג קנאביס במשקל של 5.20 גרם, תמורת סכום שאינו ידוע למאשימה.",גזר דין
31,SH-19-09-65386-570,"על פי עובדות האישום השמונה עשר, בשני מועדים שונים בחודש יולי 2019, נפגש הנאשם עם אדם בשם אופק, ומכר לו בכל פעם סם מסוכן מסוג קנאביס במשקל של גרם תמורת 100 ₪.",גזר דין
32,SH-19-09-65386-570,"על פי עובדות האישום התשעה עשר, במהלך חצי השנה שקדמה ליום 19.9.2019, נפגש הנאשם בעשרות הזדמנויות עם אדם בשם דוד, ומכר לו בכל פעם סם מסוכן מסוג קנאביס במשקל של גרם, תמורת 80 ₪.",גזר דין
33,SH-19-09-65386-570,"על פי עובדות האישום העשרים ואחד, ביום 23.7.2019 נפגש הנאשם עם אישה בשם דניאל, ומכר לה סם מסוכן מסוג קנאביס במשקל של גרם תמורת 100 ₪.",גזר דין
34,SH-19-09-65386-570,"על פי עובדות האישום העשרים ושניים, ביום 6.9.2019 נפגש הנאשם עם אישה בשם בר, ומכר לה סם מסוכן מסוג קנאביס במשקל של 2 גרם תמורת 180 ₪.",גזר דין
35,SH-19-09-65386-570,"בסך הכול מכר הנאשם במשך כשנה סם מסוכן מסוג קנאביס בעשרות עסקאות ל-21 קונים שונים (2 מהם רכשו את הסם במשותף), על פי רוב במשקלים של 1-5 גרם ובאחת הפעמים במשקל של כ-10 גרם.",גזר דין
36,SH-19-09-65386-570,"הצדדים הציגו הסדר דיוני לפיו יופנה הנאשם לשירות המבחן, זאת מבלי שהסכימו על העונש שייגזר עליו בסוף ההליך.",גזר דין
37,SH-19-09-65386-570,"כן הוסכם שהמוצגים שנתפסו יחולטו, למעט האייפד של הנאשם.",גזר דין
38,SH-19-09-65386-570,"ראיות לעונש, תמצית טיעוני הצדדים לעונש ודבר הנאשם",גזר דין
39,SH-19-09-65386-570,"מטעם הנאשם העידה אמו, הגב' אורלי בר דרור.",גזר דין
40,SH-19-09-65386-570,"לדבריה, הנאשם מגיע ממשפחה נורמטיבית, אשר התקשתה לקבל את דבר מעורבותו בפלילים.",גזר דין
41,SH-19-09-65386-570,"האם הטעימה את ההשלכות הקשות שהיו להליך הפלילי על מצבה הבריאותי, שכללו לדבריה ירידה משמעותית במשקל עד הגעה לתת משקל.",גזר דין
42,SH-19-09-65386-570,"האם הפנתה לכך שבנה השתקם ועבר כברת דרך משמעותית בתחום האישי והמקצועי, תוך שהביעה תקווה שהוא לא יישלח לריצוי עונש מאסר מאחורי סורג ובריח למענה ולמען המשפחה כולה.",גזר דין
43,SH-19-09-65386-570,מטעם המאשימה הוגש גיליון הרישום הפליל של הנאשם (ת/1).,גזר דין
44,SH-19-09-65386-570,"מטעם הנאשם הוגשה אסופה של מסמכים רפואיים, חוות דעת רפואית ממומחה לכירורגיה אורטופדית, ואישורים ממרכזים רפואיים שונים (נ/1).",גזר דין
45,SH-19-09-65386-570,מהמסמכים השונים עולה שהנאשם עבר בשנת 2014 תאונת דרכים שגרמה לו לכאבי גב תחתון אך בהמשך שב לתפקוד מלא (ראו חוות דעת המומחה לכירורגיה אורטופדית).,גזר דין
46,SH-19-09-65386-570,"עוד עולה שסמוך למועד ביצוע העבירות אובחן הנאשם עם מחלה שמקורה בעבודה פיזית מאומצת בה עבד בין השנים 2017-2018, שגרמה לבלטי דיסק בגבו.",גזר דין
47,SH-19-09-65386-570,כתוצאה מהמחלה סובל הנאשם מכאבי גב עזים והוא מטופל בקנאביס רפואי ובמשככי כאבים חזקים.,גזר דין
48,SH-19-09-65386-570,"הוגש רישיון לשימוש בקנאביס רפואי (נ/2) ורשימת תרופות אותן צורך הנאשם, לרבות לצורך טיפול בחרדות (נ/3).",גזר דין
49,SH-19-09-65386-570,"כן הוגשו אישורים המעידים על כך שהנאשם נרשם ללימודי מנהל עסקים באוניברסיטה, תלושי משכורת מהעת האחרונה ותעודה על סיום קורס ביזמות עסקית (סומנו במאוחד נ/4).",גזר דין
50,SH-19-09-65386-570,"ב""כ המאשימה עמדה בטיעוניה על נסיבות ביצוע העבירות הרבות, חומרתן, הערכים המוגנים בהם פגע הנאשם ומדיניות הענישה הנוהגת.",גזר דין
51,SH-19-09-65386-570,"בין יתר הנסיבות הטעימה התובעת את תדירות העבירות, מספרם הרב של הקונים והשימוש ביישומון הטלגרס, המקשה על האכיפה בעבירות אלו.",גזר דין
52,SH-19-09-65386-570,"כן הדגישה את הצורך להילחם בתופעת הפצת הסמים המסוכנים, תוך העדפת שיקולי הגמול וההרתעה על פני שיקולי השיקום.",גזר דין
53,SH-19-09-65386-570,התובעת עתרה לקבוע מתחמים עונשיים שונים.,גזר דין
54,SH-19-09-65386-570,מתחם ענישה הנע בין 6 ל-12 חודשי מאסר בפועל עבור מעשי הנאשם באישום הראשון העוסק בהחזקת הסמים.,גזר דין
55,SH-19-09-65386-570,"אשר לעבירות הסחר בסמים, ביקשה לאבחן ביניהם ולקבוע שלושה מתחמי ענישה בהתאם למספר העסקאות.",גזר דין
56,SH-19-09-65386-570,בקטגוריה הראשונה – אישומים בהם נעשו עד שתי עסקאות סמים – מתחם ענישה הנע בין 6 ל-12 חודשי מאסר בפועל לכל אישום.,גזר דין
57,SH-19-09-65386-570,"בקטגוריה השנייה – אישומים בהם סחר הנאשם בסם ב""מספר הזדמנויות"" ועד ""מספר רב של הזדמנויות"" – מתחם ענישה הנע בין 6 ל-14 חודשי מאסר בפועל לכל אישום.",גזר דין
58,SH-19-09-65386-570,"בקטגוריה השלישית – אישומים בהם סחר הנאשם בסם ב""עשרות הזדמנויות"" – מתחם ענישה הנע בין 12 ל-24 חודשי מאסר בפועל לכל אישום.",גזר דין
59,SH-19-09-65386-570,"אשר לעונש בתוך המתחם העונשי, בהסתמך על תסקיר שירות המבחן, עברו הפלילי של הנאשם והודאתו, עתרה להשית על הנאשם עונש מאסר בפועל ממושך שיהווה שקלול של עונשי המאסר שייקבעו באמצע כל אחד ממתחמי הענישה להם עתרה, זאת לצד קנס כספי ""הולם"", פסילת רישיון נהיגה, לרבות פסילה על תנאי.",גזר דין
60,SH-19-09-65386-570,עוד ביקשה להכריז על הנאשם סוחר סמים ולחלט את המוצגים שנתפסו.,גזר דין
61,SH-19-09-65386-570,"מנגד, ביקש ב""כ הנאשם לסטות ממתחם הענישה ההולם, הגם שלא הציע מתחם הולם מטעמו, ולהסתפק בעונש מאסר של 9 חודשים לריצוי בדרך של עבודות שירות, לצד עונשים נלווים.",גזר דין
62,SH-19-09-65386-570,"ב""כ הנאשם הפנה להליך השיקומי שעבר הנאשם לאורך שנה, להישגיו המקצועיים והאישיים ולנסיבותיו האישיות והרפואיות, המתוארות בהרחבה בתסקיר.",גזר דין
63,SH-19-09-65386-570,"עוד הפנה להערכת שירות המבחן, לפיה ככל שיוטל על הנאשם לרצות עונש מאסר בפועל, יוביל הדבר לרגרסיה במצבו ולהורדת הישגיו לטמיון.",גזר דין
64,SH-19-09-65386-570,"לדבריו, בהטלת עונש מאסר בפועל יהיה משום העברת מסר שגוי לפיו אין הערכה להליך השיקום שעבר.",גזר דין
65,SH-19-09-65386-570,"עוד ביקש ב""כ הנאשם להימנע משלילה בפועל של רישיון הנהיגה של הנאשם על מנת שלא לפגוע ביכולתו להתפרנס.",גזר דין
66,SH-19-09-65386-570,הנאשם ניצל את זכות המילה האחרונה והודה לשירות המבחן על ההזדמנות שניתנה לו לשקם את עצמו.,גזר דין
67,SH-19-09-65386-570,"הנאשם הדגיש את ""ההפיכה"" שעבר מאז שהחל בהליך השיקום ואת הישגיו המקצועיים.",גזר דין
68,SH-19-09-65386-570,"הוא הביע תקווה שלא יחזור לבית הסוהר, שם סבל מחרדות וקשיים, ושיתאפשר לו להמשיך בחייו, להתקדם בעבודתו ולצאת ללימודים, כשבידיו הכלים שרכש במהלך הטיפול.",גזר דין
69,SH-19-09-65386-570,קביעת מתחם העונש ההולם,גזר דין
70,SH-19-09-65386-570,"קביעת מתחם העונש ההולם לאירוע הפלילי נעשית בהתאם לעיקרון המנחה בענישה, היינו, קיומו של יחס הולם בין חומרת מעשה העבירה בנסיבותיו ומידת אשמתו של הנאשם, לבין סוג ומידת העונש המוטל עליו.",גזר דין
71,SH-19-09-65386-570,"לשם קביעת מתחם הענישה ההולם, בהתאם לעקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",גזר דין
72,SH-19-09-65386-570,"בטרם ייקבע מתחם הענישה, הואיל וכתב האישום אוחז 20 אישומי סחר בסמים (מתוכם אישום אחד של אספקת סם), כאשר לעתים מתאר האישום עשרות עסקאות שבוצעו לאורך תקופה עם אותו קונה, יש לקבוע אם אישומים אלו מהווים אירוע עברייני אחד או שמא  20 אירועים שונים המצדיקים קביעת מתחם ענישה נפרד לכל אישום.",הגדרת המעשים כאירוע עברייני אחד
73,SH-19-09-65386-570,ונחזור למקרה שבפנינו.,הגדרת המעשים כאירוע עברייני אחד
74,SH-19-09-65386-570,"דומה שהשימוש בכתב האישום בביטויים ""מספר הזדמנויות"", ""מספר רב של הזדמנויות"" ו- ""עשרות הזדמנויות"", מבלי לנקוב במספר המכירות המדויק, ממחיש בצורה הטובה ביותר את העמימות המקשה על קביעת מתחמי ענישה נפרדים לכל אישום בנפרד.",הגדרת המעשים כאירוע עברייני אחד
75,SH-19-09-65386-570,ובמה דברים אמורים?,הגדרת המעשים כאירוע עברייני אחד
76,SH-19-09-65386-570,"הביטוי ""מספר רב של הזדמנויות"" יכול להתייחס, למשל, ל- 17 מקרים, בעוד שהמונח ""עשרות הזדמנויות"" יכול להתייחס ל- 20 הזדמנויות בלבד.",הגדרת המעשים כאירוע עברייני אחד
77,SH-19-09-65386-570,"ברי, כי בדוגמא שהבאנו, ראוי לקבוע מתחם עונשי זהה, בהינתן ששני המקרים הם במדרג חומרה זהה.",הגדרת המעשים כאירוע עברייני אחד
78,SH-19-09-65386-570,"לפיכך, דומה שכל ניסיון לקבוע מתחמי ענישה שונים יחטא לאמת העובדתית ויהיה מלאכותי.",הגדרת המעשים כאירוע עברייני אחד
79,SH-19-09-65386-570,"הנה כי כן, במקרה שלפנינו חוסר הבהירות אשר למספר העסקאות המדויק, הגם שברורה הכוונה לייחס לנאשם מספר רב של עסקאות בסך הכול, מצדיק קביעת מתחם ענישה אחד כולל, אשר ייקח בחשבון את כלל הנסיבות ואת ריבוי מקרי הסחר.",הגדרת המעשים כאירוע עברייני אחד
80,SH-19-09-65386-570,"נוסף על כך, עבירות הסחר בוצעו כולן על אותו הרקע ומתוך אותו מניע, בנסיבות דומות ובאותה שיטה, באמצעות יישומון הטלגראס, בסמיכות זמנים (הגם שלאורך שנה), תוך שהנאשם היה מבצע יחיד ופעל ללא שותפים.",הגדרת המעשים כאירוע עברייני אחד
81,SH-19-09-65386-570,"לפיכך, ניתן לראות את מעשי הסחר כאירוע אחד מרובה פרטים.",הגדרת המעשים כאירוע עברייני אחד
82,SH-19-09-65386-570,"מעבר לכך, חלוקת האירועים לחלקים קטנים רבים, עלולה למזער את חומרת המעשים בכללותם, ולנתק רעיונית את הקשר ביניהם.",הגדרת המעשים כאירוע עברייני אחד
83,SH-19-09-65386-570,"לסיכום הדיון בסוגיה זו, אני קובע שכלל אישומי הסחר בענייננו ייחשבו כאירוע אחד מרובה פרטים, ובהתאם ייקבע מתחם עונשי אחד לכולם, תוך התחשבות במספר העסקאות, בסוג הסם, במספר הקונים, בטיב הקונים (בגירים או קטינים) ובאורך התקופה בה בוצעו העסקאות.",הגדרת המעשים כאירוע עברייני אחד
84,SH-19-09-65386-570,"ביחס לעבירות של החזקת סמים שלא לצריכה עצמית והחזקת כלים להכנת סם – נתתי דעתי לכמות הלא מבוטלת של הסמים אותם החזיק הנאשם - למעלה מ-450 גר' קנאביס וכ-4 גר' חשיש, ולעובדה שהחזיק בשקיות ובמשקל אלקטרוני, המלמדים על כוונתו להפיץ את הסמים.","הערכים החברתיים שנפגעו, מידת הפגיעה בהם ונסיבות ביצוע העבירות"
85,SH-19-09-65386-570,אשר לנסיבות ביצוע עבירות הסחר בסמים – לאורך כשנה סחר הנאשם בסם מסוכן מסוג קנאביס בעשרות רבות של הזדמנויות במצטבר.,"הערכים החברתיים שנפגעו, מידת הפגיעה בהם ונסיבות ביצוע העבירות"
86,SH-19-09-65386-570,"בעניין זה איני מקבל את עמדת ההגנה לפיה המונח ""עשרות הזדמנויות"", יכול להתייחס גם ל-11 הזדמנויות.","הערכים החברתיים שנפגעו, מידת הפגיעה בהם ונסיבות ביצוע העבירות"
87,SH-19-09-65386-570,"המונח ""עשרות"" משמעו לכל הפחות שתי עשרות, כך שסיכום מספר מקרי הסחר שבכתב האישום מגיע לכדי למעלה מ- 100 הזדמנויות.","הערכים החברתיים שנפגעו, מידת הפגיעה בהם ונסיבות ביצוע העבירות"
88,SH-19-09-65386-570,"ואולם גם מבלי להכריע במחלוקת שבין הצדדים בעניין זה, הרי שגם לשיטת הסנגור, במצטבר עדיין מדובר בסחר בכמה עשרות של מכירות.","הערכים החברתיים שנפגעו, מידת הפגיעה בהם ונסיבות ביצוע העבירות"
89,SH-19-09-65386-570,ריבוי העסקאות ותדירות ביצוען מעידים על נגישותו של הנאשם לסמים וכן על תכנון והיערכות מוקדמת לאספקת הסמים במהירות.,"הערכים החברתיים שנפגעו, מידת הפגיעה בהם ונסיבות ביצוע העבירות"
90,SH-19-09-65386-570,"מספרם הרב יחסית של הקונים (21) וכן ביצוע העבירות תוך שימוש ביישומון הטלגרם, המהווה פלטפורמה לסוחרי סמים להעביר מסרים לקהל לקוחות רחב תוך סיכון נמוך להיתפס, מהווים אף הם שיקול לחומרה.","הערכים החברתיים שנפגעו, מידת הפגיעה בהם ונסיבות ביצוע העבירות"
91,SH-19-09-65386-570,"לצד זאת נתתי דעתי גם לסוג הסם ולכמות הסם הקטנה שנמכרה בכל עסקה (במרבית העסקאות נמכר גרם אחד בלבד של קנאביס, ביתר העסקאות נמכרו, על פי רוב, כ-5 גרם של הסם, ובעסקה אחת בלבד נמכרו כ- 10 גרם של הסם).","הערכים החברתיים שנפגעו, מידת הפגיעה בהם ונסיבות ביצוע העבירות"
92,SH-19-09-65386-570,"לטענת המאשימה סחר הנאשם בסם המסוכן מתוך מניע של בצע כסף, בעוד שמתסקיר שירות המבחן עולה שהרקע לביצוע העבירות לא היה למטרת רווח אלא לצורך מימון קנאביס לצריכתו העצמית של הנאשם, בעקבות מצבו הרפואי ועקב הדרדרות במצבו הכלכלי לאחר שנאלץ להפסיק לעבוד.","הערכים החברתיים שנפגעו, מידת הפגיעה בהם ונסיבות ביצוע העבירות"
93,SH-19-09-65386-570,"יוער כי בעת ביצוע העבירות טרם החזיק הנאשם ברישיון לצריכת קנאביס רפואי, אולם סמוך לפני מעצרו קיבל רישיון זה.","הערכים החברתיים שנפגעו, מידת הפגיעה בהם ונסיבות ביצוע העבירות"
94,SH-19-09-65386-570,"בשקלול הנסיבות השונות, סבורני כי מידת הפגיעה בערכים המוגנים בענייננו, היא בינונית-גבוהה.","הערכים החברתיים שנפגעו, מידת הפגיעה בהם ונסיבות ביצוע העבירות"
95,SH-19-09-65386-570,"ב""כ הצדדים הפנו לפסיקה התומכת, לשיטתם, בעתירותיהם העונשיות.",בחינת מדיניות הענישה הנוהגת 
96,SH-19-09-65386-570,"התביעה הפנתה לפסיקה העוסקת בסחר בקנאביס בעשרות הזדמנויות ואשר ניתן ללמוד ממנה על המתחם ההולם בענייננו בעוד שהנאשם הפנה למקרים בהם נקבעו עונשי מאסר לריצוי בעבודות שירות, החורגים ממתחם הענישה ההולם וביקש ללמוד מהם גזירה שווה לענייננו.",בחינת מדיניות הענישה הנוהגת 
97,SH-19-09-65386-570,תחילה אתייחס לפסיקה מטעם הצדדים ובהמשך אפנה לפסיקה רלוונטית נוספת.,בחינת מדיניות הענישה הנוהגת 
98,SH-19-09-65386-570,פסקי דין שהוגשו מטעם המאשימה:,בחינת מדיניות הענישה הנוהגת 
99,SH-19-09-65386-570,פסקי דין שהוגשו מטעם ההגנה:,בחינת מדיניות הענישה הנוהגת 
100,SH-19-09-65386-570,"על המתחם העונשי ההולם ניתן ללמוד אף מפסקי הדין הבאים, אשר ברובם מתוארות נסיבות קלות מהמקרה שלפנינו:",בחינת מדיניות הענישה הנוהגת 
101,SH-19-09-65386-570,בעניין פלג אושר פסק דינו של בית המשפט המחוזי שמצא להקל בעונשו של הנאשם באופן שנגזר עליו לרצות 18 חודשי מאסר בפועל בנסיבות בהן סחר בקנאביס בכמויות קטנות כ- 15 עד 20 פעמים.,בחינת מדיניות הענישה הנוהגת 
102,SH-19-09-65386-570,הנאשם נעדר עבר פלילי ונסיבות חייו קשות.,בחינת מדיניות הענישה הנוהגת 
103,SH-19-09-65386-570,"לאור האמור לעיל, בהינתן כלל נסיבות ביצוע העבירות, כפי שצוינו לעיל, מדיניות הענישה הנוהגת והתחשבות בנתונים המשתנים (מספר עסקאות, מספר קונים, כמות וסוג הסם, תקופת המכירות), מצאתי שמתחם הענישה ההולם במקרה שלפנינו לעבירות הסחר נע בין 24 ל-40 חודשי מאסר בפועל.",בחינת מדיניות הענישה הנוהגת 
104,SH-19-09-65386-570,"ככל שהדבר נוגע לעבירת החזקת הסם שלא לצריכה עצמית והחזקת כלים בנסיבות המקרה שלפנינו, ינוע המתחם בין מאסר על תנאי וקנס לבין מספר חודשי מאסר בפועל.",בחינת מדיניות הענישה הנוהגת 
105,SH-19-09-65386-570,קביעת עונשו של הנאשם – נסיבות שאינן קשורות בביצוע העבירות,בחינת מדיניות הענישה הנוהגת 
106,SH-19-09-65386-570,"השאלה המרכזית הטעונה הכרעה במקרה זה היא אם נסיבותיו האישיות של הנאשם והליך השיקום שעבר מצדיקות התחשבות במצבו וחריגה ממתחם העונש ההולם, וככל שהתשובה לשאלה זו תיענה בחיוב, האם יש לחרוג מהמתחם שנקבע עד כדי הימנעות מהטלת עונש מאסר בפועל, כפי עתירת ההגנה.",בחינת מדיניות הענישה הנוהגת 
107,SH-19-09-65386-570,סעיף 40ד' לחוק העונשין קובע:,בחינת מדיניות הענישה הנוהגת 
108,SH-19-09-65386-570,ומן הכלל אל הפרט.,בחינת מדיניות הענישה הנוהגת 
109,SH-19-09-65386-570,"הנאשם רווק בן 30 המתגורר עם משפחתו, שהוגדרה כנורמטיבית, והמשמשת לו מקור תמיכה.",בחינת מדיניות הענישה הנוהגת 
110,SH-19-09-65386-570,מזה כ- 7 חודשים עובד הנאשם במינימרקט בתפקיד ניהולי.,בחינת מדיניות הענישה הנוהגת 
111,SH-19-09-65386-570,"הנאשם אובחן כחולה במחלה, שביטויה בפריצת דיסק וכן סובל מחרדות.",בחינת מדיניות הענישה הנוהגת 
112,SH-19-09-65386-570,"בשל הכאבים העזים הנגרמים לו כתוצאה של מחלתו, מטופל הנאשם בקנאביס רפואי.",בחינת מדיניות הענישה הנוהגת 
113,SH-19-09-65386-570,הנאשם סיים 12 שנות לימוד והתגייס לצבא אולם נוכח קשיי הסתגלות ערק מהשירות ושוחרר בחלוף שנה.,בחינת מדיניות הענישה הנוהגת 
114,SH-19-09-65386-570,"לחובת הנאשם הרשעה קודמת אחת מיום 28.7.2020 בעבירה של גניבה ממעביד, בגינה הוטלו עליו קנס, צו מבחן ועונשים צופים פני עתיד.",בחינת מדיניות הענישה הנוהגת 
115,SH-19-09-65386-570,"הנאשם לקח אחריות על העבירות שביצע, הביע חרטה והכרה בחומרתם.",בחינת מדיניות הענישה הנוהגת 
116,SH-19-09-65386-570,ההליך הטיפולי אותו עבר הנאשם התמצה בטיפול קבוצתי בשירות המבחן בו הוא נוטל חלק מזה כשנה.,בחינת מדיניות הענישה הנוהגת 
117,SH-19-09-65386-570,התרשמות שירות המבחן היא שהנאשם ערך בחינה מעמיקה על אודות התנהלותו והפיק לקחים ממעשיו.,בחינת מדיניות הענישה הנוהגת 
118,SH-19-09-65386-570,מהתסקיר עולה שהנאשם משתתף פעיל ובולט בקבוצה.,בחינת מדיניות הענישה הנוהגת 
119,SH-19-09-65386-570,"בדיקות שתן שמסר בתקופה זו נמצאו נקיות מסמים, מלבד שרידי קנאביס, אשר אושר לו לשימוש.",בחינת מדיניות הענישה הנוהגת 
120,SH-19-09-65386-570,"שירות המבחן התרשם מאדם בעל יכולות גבוהות ושאיפות נורמטיביות לעתיד, דבר שבא לידי ביטוי ביציבות התעסוקתית שהפגין לאורך השנים, בהתקדמותו לתפקיד מנהל מינימרקט בעת האחרונה, בסיום קורס יזמות עסקית ובהרשמתו ללימודי תואר במנהל עסקים.",בחינת מדיניות הענישה הנוהגת 
121,SH-19-09-65386-570,מסקנת שירות המבחן היא שהנאשם ערך שינוי משמעותי בחייו וכי הסיכון להישנות העבירות נמוך.,בחינת מדיניות הענישה הנוהגת 
122,SH-19-09-65386-570,"לאור האמור, המליץ שירות המבחן להסתפק בענישה הכוללת מאסר לריצוי בדרך עבודות שירות, צו מבחן למשך שנה, מאסר על תנאי ארוך וקנס.",בחינת מדיניות הענישה הנוהגת 
123,SH-19-09-65386-570,"עוד צוין שככל שיוטל על הנאשם לרצות עונש מאסר מאחורי סורג ובריח, עלול הדבר להוביל לרגרסיה במצבו ולירידת הישגיו לטמיון.",בחינת מדיניות הענישה הנוהגת 
124,SH-19-09-65386-570,מהאמור עולה שהפוטנציאל השיקומי של הנאשם הוא גבוה.,בחינת מדיניות הענישה הנוהגת 
125,SH-19-09-65386-570,"לצד זאת, לא ניתן להתעלם מיתר שיקולי הענישה ובייחוד משיקולי הגמול וההרתעה.",בחינת מדיניות הענישה הנוהגת 
126,SH-19-09-65386-570,"בנקודה זו נשוב ונזכיר שהנאשם ביצע עשרות רבות של עסקאות סמים משך תקופה ארוכה של כשנה, ואת הכלל לפיו כאשר מדובר בעבירות של סחר בסם מסוכן, יינתן, ככלל, משקל נמוך יותר לנסיבותיו האישיות של הנאשם.",בחינת מדיניות הענישה הנוהגת 
127,SH-19-09-65386-570,"עוד יוער, שעל אף שהנאשם השתלב בהליך טיפולי משמעותי, ומבלי להמעיט בערכו של התהליך החיובי שעבר ובהישגיו, אין עניינו דומה לאדם שעבר הליך ארוך של גמילה מסמים, לא כל שכן הליך גמילה שנערך בקהילה סגורה, בו נאלצים הנגמלים לא אחת להתנתק מהעולם שהכירו לתקופות ארוכות.",בחינת מדיניות הענישה הנוהגת 
128,SH-19-09-65386-570,"באותם מקרים נמצא שיש מקום לשקול הטלת עונש שלא יכלול רכיב של מאסר בפועל, כפי שעולה מפסקי הדין שהוגשו מטעם ההגנה בעניין רבוכין, בעניין היימפלד, ובעניין וינקובסקי.",בחינת מדיניות הענישה הנוהגת 
129,SH-19-09-65386-570,"לאחר ששקלתי את מכלול השיקולים והנסיבות הרלוונטיות, את חומרת העבירות מחד גיסא ואת נסיבותיו האישיות של הנאשם מאידך גיסא, לרבות פוטנציאל שיקומו, מצבו הרפואי, השפעת עונש המאסר עליו ועל בני משפחתו, והעובדה כי מעולם לא ריצה עונש מאסר בעברו, מצאתי לחרוג ממתחם הענישה שנקבע, אולם באופן מידתי.",בחינת מדיניות הענישה הנוהגת 
130,SH-19-09-65386-570,"בהינתן ההלכה לפיה כאשר מדובר בעבירות של סחר בסם מסוכן יידחו, ככלל, שיקוליו האישיים של הנאשם, אין בידי לקבל את עתירת ההגנה לסיים את ההליך ללא הטלת עונש של מאסר ממש.",בחינת מדיניות הענישה הנוהגת 
131,SH-19-09-65386-570,"אשר על כן, אני גוזר על הנאשם את העונשים הבאים:",בחינת מדיניות הענישה הנוהגת 
132,SH-19-09-65386-570,18 חודשי מאסר לריצוי בפועל בניכוי ימי מעצרו מיום 15.9.2019-3.11.2019.,בחינת מדיניות הענישה הנוהגת 
133,SH-19-09-65386-570,"הנאשם יתייצב לריצוי עונש המאסר במתקן כליאה ""הדרים"", או בכל מקום עליו יורה שב""ס, ביום 6.1.2021 עד השעה 08:30 כשברשותו תעודת זהות ועותק מגזר הדין.",בחינת מדיניות הענישה הנוהגת 
134,SH-19-09-65386-570,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים 08-9787377, 08-9787336.",בחינת מדיניות הענישה הנוהגת 
135,SH-19-09-65386-570,"מאסר למשך 8 חודשים, אותו לא ירצה הנאשם אלא אם יעבור בתוך תקופה של 3 שנים ממועד שחרורו ממאסר על כל עבירה מסוג פשע לפי פקודת הסמים המסוכנים.",בחינת מדיניות הענישה הנוהגת 
136,SH-19-09-65386-570,"מאסר למשך 2 חודשים, אותו לא ירצה הנאשם אלא אם יעבור בתוך תקופה של 3 שנים ממועד שחרורו ממאסר על כל עבירה מסוג עוון לפי פקודת הסמים המסוכנים.",בחינת מדיניות הענישה הנוהגת 
137,SH-19-09-65386-570,"קנס כספי בסך 5,000 ₪ או חודש מאסר תמורתו.",בחינת מדיניות הענישה הנוהגת 
138,SH-19-09-65386-570,הקנס ישולם ב- 5 תשלומים שווים ורצופים.,בחינת מדיניות הענישה הנוהגת 
139,SH-19-09-65386-570,"התשלום הראשון ישולם עד ליום 1.1.2021, והיתרה בכל 1 לכל חודש שלאחריו.",בחינת מדיניות הענישה הנוהגת 
140,SH-19-09-65386-570,"לא ישולם תשלום במועדו, תעמוד יתרת הקנס לפירעון מידי.",בחינת מדיניות הענישה הנוהגת 
141,SH-19-09-65386-570,פסילה מלהחזיק או לקבל רישיון נהיגה למשך 5 חודשים מיום שחרורו ממאסר.,בחינת מדיניות הענישה הנוהגת 
142,SH-19-09-65386-570,"פסילה על תנאי מלהחזיק או לקבל רישיון נהיגה למשך 6 חודשים, והתנאי הוא שהנאשם לא יעבור על עבירה לפי פקודת הסמים המסוכנים במשך שנתיים מיום שחרורו ממאסר.",בחינת מדיניות הענישה הנוהגת 
143,SH-19-09-65386-570,"אשר לבקשת החילוט – אני מכריז על הנאשם סוחר סמים בהתאם לסעיף 36א(ב) לפקודת הסמים ומורה על חילוט כלל המוצגים שנתפסו למעט מכשיר האייפד של הנאשם ובכלל זה כסף מזומן בסך 600 ₪, 2 מחשבים ניידים, טאבלט ו- 11 מכשירי טלפון ניידים.",בחינת מדיניות הענישה הנוהגת 
144,SH-19-09-65386-570,ניתן בזאת צו כללי למוצגים.,בחינת מדיניות הענישה הנוהגת 
145,SH-19-09-65386-570,הסמים יושמדו.,בחינת מדיניות הענישה הנוהגת 
146,SH-19-09-65386-570,ערבויות והפקדות שניתנו במסגרת הליך זה או בהליכי המעצר הקשורים אליו ישמשו לצורך הבטחת התייצבות הנאשם לביצוע עונש המאסר.,בחינת מדיניות הענישה הנוהגת 
147,SH-19-09-65386-570,"עם תחילת ריצוי עונש המאסר, יושב הכסף לידי הנאשם, כפוף לכל מניעה חוקית אחרת, לרבות עיקול.",בחינת מדיניות הענישה הנוהגת 
148,SH-19-09-65386-570,המזכירות תעביר העתק מגזר הדין לשירות המבחן.,בחינת מדיניות הענישה הנוהגת 
149,SH-19-09-65386-570,זכות ערעור לבית המשפט המחוזי מרכז - לוד בתוך 45 ימים מהיום.,בחינת מדיניות הענישה הנוהגת 
150,SH-19-09-65386-570,"54678313ניתן היום,  ז' כסלו תשפ""א, 23 נובמבר 2020, בנוכחות הצדדים.",בחינת מדיניות הענישה הנוהגת 
