,verdict,text,part
0,ME-14-02-3759-46,איציק מימון,הנאשם
2,ME-14-02-3759-46,"פקודת הסמים המסוכנים [נוסח חדש], תשל""ג-1973: סע'  7(א), 13","ע""י ב""כ עו""ד ארי שמאי"
3,ME-14-02-3759-46,"חוק העונשין, תשל""ז-1977: סע'  287 (א)","ע""י ב""כ עו""ד ארי שמאי"
4,ME-14-02-3759-46,"ביום 12.12.13 פגש סוכן סמוי של המשטרה את הנאשם 2 בת""א, והאחרון אמר לסוכן כי הוא יכול למכור לו סמים מסוגים שונים.",גזר דין
5,ME-14-02-3759-46,"הנאשם 2 אמר לסוכן כי עלות גרם סם מסוכן מסוג קוקאין היא 420 ₪, אם תרכש כמות של 40 ג'.",גזר דין
6,ME-14-02-3759-46,"ביום 20.12.13 התקשר הנאשם לסוכן ואמר לו שנאשם 2 שלח אותו והציע לו לרכוש סם מסוכן, והשניים קבעו להיפגש מאוחר יותר, הסוכן מסר לנאשם סך של 16,800 ₪, הנאשם הלך לביתו של נאשם 2, מסר לו את הכסף וקיבל מידיו שקית ובה 39.78 ג' נטו של סם מסוג קוקאין, ומסר אותה לסוכן.",גזר דין
7,ME-14-02-3759-46,"בגין זאת הורשע הנאשם על פי הודאתו בעבירות של סחר בסם מסוכן לפי סע' 13 לפקודת הסמים המסוכנים (נוסח חדש) תשל""ג-1973, ואחזקת סם שלא לצריכה עצמית לפי סע' 7(א) לפקודת הסמים.",גזר דין
8,ME-14-02-3759-46,"בין 25.12.13 ל- 30.12.13, שוחח הסוכן עם הנאשם לביצוע עסקת סמים נוספת, השניים קבעו להיפגש שוב, וביום 30.12.13 מסר הנאשם לסוכן סם קוקאין במשקל 39.64 ג' נטו, וקיבל ממנו סכום של 16,800 ש""ח.",גזר דין
9,ME-14-02-3759-46,בגין זאת הורשע בעבירות נוספות של סחר בסם מסוכן והחזקת סם שלא לצריכה עצמית (פרט שני לכתב האישום המתוקן).,גזר דין
10,ME-14-02-3759-46,"ביום 7.8.13 הוגש נגד הנאשם כתב אישום בגין עבירות של תקיפת בת זוג, איומים והיזק לרכוש במזיד ובית משפט השלום הורה לשחררו בתנאים.",גזר דין
11,ME-14-02-3759-46,"בין היתר היה עליו לשהות במעצר בית, אולם הנאשם שהה מחוץ למקומות בהם ניתן לו לשהות בעת שהוא יוצא ממעצר בית, ללא ליווי ופיקוח ובגין זאת הורשע על פי הודאתו בעבירה של הפרת הוראה חוקית, עבירה לפי סע' 287 (א) לחוק העונשין (פרט שלישי).",גזר דין
12,ME-14-02-3759-46,"יצויין כי התיק נקבע להוכחות, אולם הושג הסדר טיעון, ובהתאם לו הסתיים משפטו של הנאשם 2 ונגזר עליו בגין פרט האישום הראשון שבו הורשע, עונש של 25 חודשי מאסר בפועל, מאסר ע""ת וחילוט כספים שנתפסו ברשותו.",גזר דין
13,ME-14-02-3759-46,בעניינו של הנאשם לא הוסכם על טווח הענישה.,גזר דין
14,ME-14-02-3759-46,"שירות המבחן ערך תסקיר בעניינו של הנאשם, הוא בן 39, וחי עם בת זוג ולהם בן משותף, וילדה מקשר זוגי קודם של בת הזוג.",גזר דין
15,ME-14-02-3759-46,"במשך השנים היה הנאשם מכור לסמים והתקשה לשמור על יציבות תעסוקתית, עבד לסרוגין בדוכן בשוק והתפרנס בנוסף מעסקאות סמים.",גזר דין
16,ME-14-02-3759-46,"הוא סיים 8 שנות לימוד ועבר בין מסגרות חינוך שונות, לרבות פנימיות.",גזר דין
17,ME-14-02-3759-46,בשל מעורבותו בפלילים לא גוייס לצבא.,גזר דין
18,ME-14-02-3759-46,"אחיו הבכור של הנאשם נפטר לפני 14 שנים כתוצאה מהתמכרות לסמים, אחת מאחיותיו נשואה לעבריין ואחיו הצעיר סובל ממגבלות מוחיות ומתפקוד לקוי.",גזר דין
19,ME-14-02-3759-46,אימו חולה במחלה סופנית.,גזר דין
20,ME-14-02-3759-46,"הנאשם מסר לשרות המבחן כי בגיל 13 הוא חבר לקבוצות של בני נוער עבריינים, ובבית הוריו ספג אלימות קשה.",גזר דין
21,ME-14-02-3759-46,"בגיל 25 החל להתמכר לסמים, ובעת מעצרו, השתלב בפרוייקט לגמילה מסמים בבית המעצר באבו כביר.",גזר דין
22,ME-14-02-3759-46,"שרות המבחן התרשם כי בחודשים האחרונים, בעת שהנאשם במעצר, הוא מגלה מוטיבציה לשנות את אורחות חייו, ולטפל בהתמכרותו, ולכן סבר שיש לאפשר לו להמשיך בטיפול בקהילה טיפולית סגורה.",גזר דין
23,ME-14-02-3759-46,"לפיכך הומלץ לאפשר לו להשתלב בקהילה, אולם דחיתי המלצה זו לאור העובדה שהיא ניתנה 10 חודשים לאחר שהנאשם נמצא כבר במעצר, ורק בעקבות השתלבותו של הנאשם בהליך גמילה בתוך בית הסוהר.",גזר דין
24,ME-14-02-3759-46,"לחובת הנאשם הרשעות פליליות מרובות בגין עבירות של איומים, תקיפה, הפרעה לשוטר, ובעיקר עבירות בניגוד לפקודת הסמים.",גזר דין
25,ME-14-02-3759-46,בין היתר הוגש נגדו כתב אישום בגין תקיפת בת זוגו ואיומים עליה.,גזר דין
26,ME-14-02-3759-46,"כמו כן נשפט בבית המשפט השלום באשקלון, בגין עבירות סמים, ונגזרו עליו עונשי מאסר בפועל, וכן 10 חודשי מאסר ע""ת לשלוש שנים.",גזר דין
27,ME-14-02-3759-46,"העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל.",גזר דין
28,ME-14-02-3759-46,"על בית המשפט לקבוע מתחם עונש הולם למעשה העבירה, תוך התחשבות בערך החברתי שנפגע, במידת הפגיעה ובמדיניות הענישה הנהוגה.",גזר דין
29,ME-14-02-3759-46,"בתוך מתחם העונש ההולם יש לגזור את העונש הראוי, תוך התייחסות לתכנון שקדם לביצוע העבירה, לחלקו של הנאשם, לנזק שנגרם מביצוע העבירה, נסיבות שהביאו את הנאשם לבצע את העבירה, ויכולתו להבין את אשר הוא עושה ואת הפסול במעשיו וביכולתו להימנע מהמעשה.",גזר דין
30,ME-14-02-3759-46,"כמו כן יש לשקול את השיקול של הצורך בהרתעת הרבים, את התכנון או היעדר תכנון שקדם לביצוע העבירה, את הנזק שהיה צפוי להיגרם מביצוע העבירה והנזק שנגרם בפועל.",גזר דין
31,ME-14-02-3759-46,כנגד זאת יש לשקול את הפגיעה של העונש בנאשם לרבות בשל גילו ואת הפגיעה בעונש למשפחת הנאשם.,גזר דין
32,ME-14-02-3759-46,עוד יש להתחשב בנטילת אחריות על המעשים.,גזר דין
33,ME-14-02-3759-46,"התביעה ביקשה לקבוע מתחם ענישה שבין 24 ל- 48 חודשי מאסר, תוך התחשבות בעונש המאסר שנגזר על הנאשם 2 שהורשע רק בעבירה אחת של סמים.",גזר דין
34,ME-14-02-3759-46,"הסנגור ביקש לעומת זאת להסתפק בעונש מאסר שלא יעלה על שנתיים, משום שלמרות שהנאשם עבר עבירה נוספת  מעבר לזו שיוחסה לנאשם 2, הרי הנאשם 2 הוא בעצם העבריין העיקרי והנאשם שימש רק כשליח וכבלדר להעברת הסמים.",גזר דין
35,ME-14-02-3759-46,"לא ניתן לקבל טענה זו,שכן נפסק כי בעבירות סמים יש להילחם עד חורמה וביד קשה, כאשר כל חוליה בשרשרת אספקת הסם היא חוליה חשובה שבלעדיה העבירה לא תושלם ולכן לא ניתן לקבוע כי חלקו של הנאשם קטן בהרבה מזה של הנאשם האחר.",גזר דין
36,ME-14-02-3759-46,"כמו כן יש להתחשב בהרשעות הקודמות המרובות של הנאשם, אולם כנגד זאת יש לשקול לקולא את נסיבות חייו הקשות, ובעיקר את העובדה שעתה הוא עומד לפני שינוי משמעותי באורחות חייו, הוא מבקש להשתקם ולהיגמל מהסם, ולכן יש להתחשב בכך, כמו בהודאתו באשמה ובלקיחת אחריות על מעשיו.",גזר דין
37,ME-14-02-3759-46,"מתחם העונש ההולם בגין כל אחת מהעבירות של סחר בסמים הינו בין 24 חודשים ל- 36 חודשים, ובגין העבירה של הפרת הוראה חוקית, 4 חודשים עד שנת מאסר.",גזר דין
38,ME-14-02-3759-46,"בהתחשב במכלול הנסיבות ובעונש שנגזר על הנאשם 2, אני גוזר על הנאשם בגין כל אחד מהפרטים הראשון והשני של כתב האישום המתוקן עונש מאסר בפועל בן 24 חודשים, וכן שנה מאסר ע""ת שלא יעבור תוך 3 שנים עבירה בניגוד לאחד הסעיפים של פקודת הסמים המסוכנים.",גזר דין
39,ME-14-02-3759-46,"בגין העבירה של הפרת הוראה חוקית אני גוזר על הנאשם 4 חודשי מאסר בפועל, ו- 4 חודשי מאסר ע""ת שלא יעבור תוך 3 שנים עבירה דומה.",גזר דין
40,ME-14-02-3759-46,"לאור נסיבותיו האישיות הקשות של הנאשם, והנסיבות המקלות שפורטו, אני מורה כי 16 חודשים מתוך עונש המאסר בגין הפרט השני יצטברו לעונש שנגזר בגין הפרט הראשון, ו- 8 חודשים הנותרים, יהיו בחופף לו.",גזר דין
41,ME-14-02-3759-46,"העונש בגין הפרט השלישי יהיה חופף לעונשים בגין הפרטים הראשון והשני, כך שעל הנאשם לשאת בגין תיק זה בעונש מאסר ממשי לתקופה של 40 חודשים.",גזר דין
42,ME-14-02-3759-46,"אני מורה להפעיל את המאסר ע""ת בן 10 חודשים מת.פ. 1792/09 ו-ת.פ. 11435-04-10 של בימ""ש השלום באשקלון ובהתחשב בנסיבות המקלות, וברצונו של הנאשם להשתקם, אני מורה כי שני חודשים בלבד מעונש המאסר המופעל יצטברו לעונש המאסר, ו- 8 חודשים יהיו חופפים לו.",גזר דין
43,ME-14-02-3759-46,לאור זאת על הנאשם לשאת בעונש מאסר ממשי לתקופה של 42 חודשים החל מיום מעצרו -  21.1.14.,גזר דין
44,ME-14-02-3759-46,זכות ערעור תוך 45 יום.,גזר דין
45,ME-14-02-3759-46,"ניתן היום,  י' טבת תשע""ה, 1.1.15,  במעמד הצדדים.",גזר דין
46,ME-14-02-3759-46,_________________________,גזר דין
47,ME-14-02-3759-46,"צבי גורפינקל, שופט בכיר",גזר דין
