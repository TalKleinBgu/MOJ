,verdict,text,part
0,ME-12-10-31937-216,בית המשפט המחוזי בחיפה,nothing
3,ME-12-10-31937-216,מדינת ישראל נ' מוסטפא מחאמיד,nothing
4,ME-12-10-31937-216,"ע""י ב""כ עו""ד ענת נשר",מדינת ישראל
5,ME-12-10-31937-216,"מוסטפא (בן בדר) מחאמיד ת""ז 061501169",נגד
7,ME-12-10-31937-216,"ע""י ב""כ עו""ד עאדל בויראת",נגד
8,ME-12-10-31937-216,"חוק העונשין, תשל""ז-1977: סע'  58, 144, 144(ב)(סיפא), 234, 275, 329(א)(2), ג",הנאשם
9,ME-12-10-31937-216,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32, 33, 39",הנאשם
10,ME-12-10-31937-216,"חוק איסור הלבנת הון, תש""ס-2000",הנאשם
11,ME-12-10-31937-216,"פקודת הסמים המסוכנים [נוסח חדש], תשל""ג-1973",הנאשם
12,ME-12-10-31937-216,"חוק איסור מימון טרור, תשס""ה-2005",הנאשם
13,ME-12-10-31937-216,"חוק החמרים המסוכנים, תשנ""ג-1993",הנאשם
14,ME-12-10-31937-216,"חוק הבלו על דלק, תשי""ח-1958",הנאשם
15,ME-12-10-31937-216,"חוק אוויר נקי, תשס""ח-2008",הנאשם
16,ME-12-10-31937-216,"בעקבות הסדר טיעון שנעשה עם הנאשם, הוגש לבית המשפט כתב אישום מתוקן, והנאשם הודה בעובדות המפורטות בו.",גזר דין
17,ME-12-10-31937-216,"בין הצדדים הוסכם שעל הנאשם יוטלו 24 חודשי מאסר בפועל, אך לא הייתה הסכמה לגבי פריטי עונש אחרים.",גזר דין
18,ME-12-10-31937-216,"עתה, לאחר ששמעתי טענות באי כוח הצדדים, הנני בא לגזור עונשו של הנאשם.",גזר דין
19,ME-12-10-31937-216,כתב האישום המתוקן מתייחס לאירוע שאירע בתאריך 12.10.2012.,גזר דין
20,ME-12-10-31937-216,"באותו יום, בסמוך לשעה 17:55, הנאשם נהג במכונית פרטית ושני שוטרים עצרו אותו לביקורת.",גזר דין
21,ME-12-10-31937-216,"אחד השוטרים ביקש מהנאשם לכבות את מנוע המכונית, ותוך כדי כך הכניס את פלג גופו העליון לתוך המכונית כדי להוציא את המפתח ממתג ההצתה.",גזר דין
22,ME-12-10-31937-216,"בעוד פלג גופו העליון של השוטר נמצא בתוך המכונית, החל הנאשם לנסוע, כשהשוטר תלוי על המכונית ורגליו נגררות על הכביש.",גזר דין
23,ME-12-10-31937-216,"השוטרים קראו לנאשם לעצור אך הוא לא עצר, והשוטר שעמד לצד המכונית אף ירה לעבר גלגליה, אך הנאשם לא עצר.",גזר דין
24,ME-12-10-31937-216,"לאחר שהמכונית נסעה כ- 20 מטרים, השוטר שהיה תלוי על המכונית הצליח להפיל עצמו מהמכונית, וכתוצאה מכך נחבל וסבל מכאבים.",גזר דין
25,ME-12-10-31937-216,"הנאשם נמלט מהמקום, ותוך כדי נסיעתו השליך מהמכונית שתי מחסניות של כלי נשק וכדורים.",גזר דין
26,ME-12-10-31937-216,"בשלב מאוחר יותר הבחינו השוטרים בנאשם וחסמו את דרכו, וכך עלה בידם לעצרו.",גזר דין
27,ME-12-10-31937-216,"בעקבות אירועים אלה, ובמסגרת הסדר הטיעון, הודה הנאשם כי ביצע העבירות הבאות:",גזר דין
28,ME-12-10-31937-216,"גרימת חבלה בכוונה מחמירה, עבירה לפי סעיף 329(א)(2) לחוק העונשין, תשל""ז - 1977 (להלן - ""חוק העונשין"");",גזר דין
29,ME-12-10-31937-216,"נשיאת תחמושת, עבירה לפי סעיף 144(ב)(סיפא) לחוק העונשין;",גזר דין
30,ME-12-10-31937-216,"הפרעה לשוטר בעת מילוי תפקידו, עבירה לפי סעיף 275 לחוק העונשין.",גזר דין
31,ME-12-10-31937-216,"הנאשם בן 30, יליד 27.3.1983, נשוי ואב לשני ילדים.",גזר דין
32,ME-12-10-31937-216,"לחובת הנאשם מספר הרשעות קודמות בעבירות אלימות, רכוש, התפרצות לבניין ופריצה לרכב.",גזר דין
33,ME-12-10-31937-216,"הרשעתו האחרונה של הנאשם, בתיק פ' 50783-05-10 בבית משפט השלום בחדרה, היא מתאריך 9.2.2011 בעבירות של החזקת נשק שלא כדין והפרעה לשוטר בעת מילוי תפקידו.",גזר דין
34,ME-12-10-31937-216,"בגזר הדין שניתן באותו עניין נדון הנאשם ל- 5 (חמישה) חודשי מאסר בפועל, ולצד זאת הושת על הנאשם מאסר על תנאי למשך שישה חודשים, והתנאי היה שבמשך 3 (שלוש) שנים לא יעבור הנאשם עבירה לפי סעיף 144 לחוק העונשין.",גזר דין
35,ME-12-10-31937-216,טענות באי כוח הצדדים,גזר דין
36,ME-12-10-31937-216,"בטיעונה עמדה באת כוח המאשימה על חומרת העבירות המיוחסות לנאשם, וביקשה כי בית המשפט יאמץ את עונש המאסר עליו הסכימו הצדדים במסגרת הסדר הטיעון.",גזר דין
37,ME-12-10-31937-216,"כמו כן עתרה באת כוח המאשימה להפעיל את המאסר המותנה באופן מצטבר לעונש המאסר המוסכם ולהטיל על הנאשם, בנוסף למאסר ולהפעלת המאסר על תנאי, גם עונש מאסר על תנאי הצופה פני עתיד, פסילה מלהחזיק ברישיון נהיגה וחילוט המכונית באמצעותה בוצעה העבירה.",גזר דין
38,ME-12-10-31937-216,בא כוח הנאשם עמד בטיעונו על נסיבותיו האישיות של הנאשם.,גזר דין
39,ME-12-10-31937-216,"בא כוח הנאשם ציין כי מדובר באדם צעיר, המפרנס את משפחתו ואת משפחת דודו שנרצח, וכן מטפל הוא בזוג הורים חולים.",גזר דין
40,ME-12-10-31937-216,"אף בא כוח הנאשם ביקש לאמץ את הסדר הטיעון בכל הנוגע לעונש המאסר שיש להטיל על הנאשם, אך עתר להפעיל את עונש המאסר על תנאי באופן חופף לעונש המאסר.",גזר דין
41,ME-12-10-31937-216,"בכל הנוגע לעתירת באת כוח המאשימה לחילוט המכונית, טען בא כוח הנאשם, כי אין לכך הצדקה בנסיבות העניין, וכי בחילוט המכונית יהי משום הכבדה בלתי מידתית על הנאשם.",גזר דין
42,ME-12-10-31937-216,"הנאשם, בדבריו, התנצל והצטער על המעשים שביצע, וביקש להתחשב במצבם של אשתו וילדיו.",גזר דין
43,ME-12-10-31937-216,עונש המאסר והפעלת המאסר על תנאי,גזר דין
44,ME-12-10-31937-216,"כאמור, הצדדים הסכימו שעל הנאשם יוטלו 24 חודשי מאסר לריצוי בפועל בגין העבירות נשוא כתב האישום שלפני.",גזר דין
45,ME-12-10-31937-216,"לאחר ששקלתי את נסיבות ביצוע העבירה ואת נסיבותיו האישיות של הנאשם, הנני סבור שעונש זה הוא ראוי, גם אם הוא ברף התחתון של מחתם העונש ההולם.",גזר דין
46,ME-12-10-31937-216,"על כן, בכל הנוגע לעונש המאסר עליו הסכימו הצדדים, הנני מקבל את הסדר הטיעון, והנני מורה כי בגין העבירות נשוא כתב האישום שלפני, יושת על הנאשם עונש המאסר המוסכם.",גזר דין
47,ME-12-10-31937-216,"לצד עונש המאסר המוסכם שיושת על הנאשם, יוטל על הנאשם מאסר על תנאי, הצופה פני עתיד.",גזר דין
48,ME-12-10-31937-216,"כיוון שמאסר מותנה בן 6 חודשים לא הרתיע את הנאשם, המאסר המותנה שיוטל עליו בסיפא לגזר דין זה יהיה חמור יותר.",גזר דין
49,ME-12-10-31937-216,"כמו כן, בדעתי להיעתר לבקשת המאשימה, ופסול את הנאשם מלהחזיק או לקבל רישיון נהיגה,  לתקופה שאקבע בסיפא לגזר דין זה.",גזר דין
50,ME-12-10-31937-216,"בכל הנוגע להפעלת המאסר המותנה שהושת על הנאשם בהליך קודם, הנני סבור, כי העובדה שהנאשם שב ועבר עבירות בנשק, וכן הפריע לשוטרים בעת מילוי תפקידם, זמן קצר יחסית לאחר הרשעה קודמת באותן עבירות ממש, מלמדת, כי הנאשם לא הפנים את חומרת מעשיו.",גזר דין
51,ME-12-10-31937-216,"יתרה מזאת, נסיבות הפגיעה בשוטר במקרה שלפני הן חמורות, ונראה הדבר שאך נס הוא, שהשוטר לא נפגע בצורה חמורה יותר.",גזר דין
52,ME-12-10-31937-216,"במקרה שלפני, אין כל הצדקה ואין כל מקום להפעיל את עונש המאסר המותנה באופן חופף, ועל כן הוא יופעל במצטבר.",גזר דין
53,ME-12-10-31937-216,"בקשת המאשימה לחלט את המכונית נסמכת על הוראת סעיף 39 לפקודת סדר הדין הפלילי (מעצר וחיפוש) (נוסח חדש), תשכ""ט – 1969.",גזר דין
54,ME-12-10-31937-216,"סעיף זה מורה, כי במקרה של הרשעת נאשם, רשאי בית המשפט, בנוסף לכל עונש, לחלט חפץ שנתפס לפי סעיף 32 לפקודה.",גזר דין
55,ME-12-10-31937-216,"חפץ שנתפס לפי סעיף 32 לפקודה, הוא חפץ שיש יסוד סביר להניח, שנעברה בו עבירה.",גזר דין
56,ME-12-10-31937-216,"הוראת סעיף 39 לפקודה הנזכרת היא בבחינת דין כללי, והיא נבדלת מהוראות מיוחדות הקיימות בדינים מיוחדים לעניין חילוט רכוש, כגון: חוק איסור הלבנת הון, תש""ס - 2000; פקודת הסמים המסוכנים [נוסח חדש], תשל""ג - 1973; חוק איסור מימון טרור, תשס""ה - 2005; חוק החומרים המסוכנים, תשנ""ג - 1993; סעיף 234 לחוק העונשין (שעניינו חילוט מכשירים המשמשים למשחקים אסורים); חוק הבלו על הדלק, תשי""ח - 1958; חוק אוויר נקי, תשס""ח - 2008; חוק הזרעים, תשט""ז - 1956, ועוד חוקים נוספים.",גזר דין
57,ME-12-10-31937-216,"באת כוח המאשימה הניחה לפני מספר פסקי דין, בהם נעשה שימוש בסמכות החילוט, ולעומתה, בא כוח הנאשם הניח לפני פסקי דין בהם נדחתה בקשת המאשימה לחילוט מכוניות שנעשו בהן עבירות.",גזר דין
58,ME-12-10-31937-216,(ב)	הנאשם הוא בעליה האמתי של המכונית (ונראה שאין להסתפק בכך שהנאשם הוא הבעלים הרשום מהבחינה הפורמלית);,גזר דין
59,ME-12-10-31937-216,"(ב)	המכונית נתפסה במהלך החקירה על ידי המשטרה, לפי הסמכות הקבועה בסעיף 32 או שהגיעה לידי המשטרה לפי סעיף 33 לפקודת סדר הדין הפלילי מעצר וחיפוש), תשכ""ט - 1969;",גזר דין
60,ME-12-10-31937-216,(ג)	הרשעת הנאשם מתייחסת למעשה עבירה שנעשה במכונית או לגביה.,גזר דין
61,ME-12-10-31937-216,"לצד הסמכות להוראות על חילוט חפץ שנעברה בו עבירה, נתון לבית המשפט שיקול דעת, האם לצוות על החילוט אם לאו, וזאת גם אם מתקיימים התנאים לחילוט החפץ.",גזר דין
62,ME-12-10-31937-216,"הוראת החילוט שבסעיף 39 לפקודת סדר הדין הפלילי, היא הוראה עונשית, ועל כן, מקום בו בית המשפט סבור, שבחילוט, לצד עונשים אחרים שהושתו על הנאשם, יהיה משום ענישה מכבידה ובלתי מידתית של הנאשם, רשאי בית המשפט שלא להורות על חילוט החפץ.",גזר דין
63,ME-12-10-31937-216,"במקרה שלפני, אין מחלוקת שהנאשם הוא בעליה האמתי של המכונית, ומתקיימים לגביו כל התנאים הפורמליים המאפשרים את חילוטה.",גזר דין
64,ME-12-10-31937-216,"בבואי לשקול האם להיעתר לבקשת באת כוח המאשימה לחלט את המכונית, לא ניתן להתעלם מכך שרק לפני כשנתיים (בתאריך9.2.2011), הנאשם הורשע בביצוע עבירות בנשק לפי סעיף 144 לחוק העונשין, וכן הורשע בהפרעה לשוטר בעת מילוי תפקידו.",גזר דין
65,ME-12-10-31937-216,"עונש המאסר והמאסר על תנאי שהושתו עליו לא הרתיעו את הנאשם, ובזו הפעם ביצע עבירה חמורה שבעתיים, ובזו הפעם, מכוניתו שימשה הכלי העיקרי לביצוע העבירות.",גזר דין
66,ME-12-10-31937-216,"הנאשם פתח בנסיעה תוך כדי כך שהשוטר תלוי על מכוניתו, ורגליו נגררות על הכביש, והוא זועק מכאב.",גזר דין
67,ME-12-10-31937-216,"אף ירי שבוצע על ידי שוטר אחר לעבר גלגלי המכונית, לא גרם לנאשם לעצור את המכונית, ורק לאחר נסיעה של 20 מטרים, השוטר שהיה תלוי על המכונית, הפיל את עצמו לכביש.",גזר דין
68,ME-12-10-31937-216,"אין מדובר אפוא בהפרעה ""סתם"" לשוטר במילוי תפקידו, אלא במעשה שנעשה באמצעות המכונית, וסיכן באופן ממשי את שלמות גופו של השוטר, מעשה שיכול היה להביא לפציעתו החמורה של השוטר ואף לקיפוח חייו.",גזר דין
69,ME-12-10-31937-216,"על מעשה כה חמור לא ניתן לעבור בשתיקה, וככל שמדובר במידתיות הענישה, הנני סבור, שמכיוון שעונש המאסר, עליו הסכימו הצדדים בהסדר הטיעון (24 חודשים לריצוי בפועל), נקבע ברף הנמוך של מתחם העונש ההולם, לא יהיה בחילוט המכונית משום ענישה בלתי מידתית.",גזר דין
70,ME-12-10-31937-216,"כיוון שמצאתי לקבל עתירת המאשימה לחילוט המכונית בנסיבותיו של המקרה שלפני, מבקש אני להעיר הערת אגב.",גזר דין
71,ME-12-10-31937-216,"לאחרונה נוצר הרושם, שהתביעה עותרת לחילוט כלי רכב כמעט בכל מקרה בו מעורב כלי רכב בביצוע עבירה.",גזר דין
72,ME-12-10-31937-216,"התביעה אינה פטורה מלהפעיל שיקול דעת, ולהשקפתי, ראוי שהתביעה תבקש מבית המשפט לעשות שימוש בסמכות החילוט רק במקרים שבאמת מתאימים להפעלת סמכות זאת.",גזר דין
73,ME-12-10-31937-216,"אשר על כל האמור לעיל, הנני מחליט כדלקמן:",גזר דין
74,ME-12-10-31937-216,"(א)	הנני דן את הנאשם ל- 36 (שלושים ושישה) חודשי מאסר, מתוכם 24 (עשרים וארבעה) חודשים לריצוי בפועל, והיתר, 12 (שניים עשר) חודשים, לריצוי על תנאי, והתנאי הוא, שבמשך שלוש שנים לא יעבור הנאשם עבירה מהעבירות הבאות:",גזר דין
75,ME-12-10-31937-216,(1)	עבירת אלימות מסוג פשע כלפי גופו של אדם;,גזר דין
76,ME-12-10-31937-216,"(2)	עבירה בנשק לפי סעיף 144 לחוק העונשין, תשל""ז - 1977;",גזר דין
77,ME-12-10-31937-216,"(3)	עבירה לפי סימן ג' (""תקיפת שוטרים"") לפרק ט' לחוק העונשין, תשל""ז - 1977.",גזר דין
78,ME-12-10-31937-216,"(ב)	הנני מפעיל את המאסר על תנאי, בן 6 (שישה) חודשים, שהוטל על הנאשם בגזר הדין שניתן עליו בתיק פ' (חדרה) 50873-05-10 מתאריך 9.2.2011.",גזר דין
79,ME-12-10-31937-216,עונש זה יופעל במצטבר לעונש המאסר שעל הנאשם לרצות בפועל לפי סעיף קטן (א) שלעיל.,גזר דין
80,ME-12-10-31937-216,"(ג)	למען הסר ספק, תקופת המאסר הכוללת שעל הנאשם לרצות בפועל לפי גזר דין זה היא בת 30 (שלושים חודשים).",גזר דין
81,ME-12-10-31937-216,"(ד)	מתקופת המאסר הכוללת שעל הנאשם לרצות על פי האמור בסעיף קטן (ג) שלעיל, יש לנכות את התקופה שמיום 12.10.2012 ועד היום (ובסה""כ 131 ימים), היא התקופה בה הנאשם היה נתון במעצר.",גזר דין
82,ME-12-10-31937-216,"(ה)	הנני פוסל את הנאשם מלהחזיק או לקבל רישיון נהיגה לנהיגת רכב מנועי כלשהו, וזאת לתקופה של 24 (עשרים וארבעה) חודשים מיום שישוחרר ממאסרו.",גזר דין
83,ME-12-10-31937-216,"מובהר לנאשם, שתקופת הפסילה לא תחל את מניינה אלא רק לאחר שהנאשם ידאג לכך שרישיון הנהיגה שלו יופקד במזכירות בית המשפט.",גזר דין
84,ME-12-10-31937-216,"5129371(ו)	הנני מורה לחלט לטובת אוצר המדינה את המכונית באמצעותה בוצעה העבירה, היא מכונית מסוג ""הונדה"" שמספרה 59-049-51.",גזר דין
85,ME-12-10-31937-216,"עם זאת, החילוט לא יצא אל הפועל אלא לאחר תום התקופה בה זכאי הנאשם לערער על פסק הדין, ובמשך כל אותה תקופה תוחזק המכונית במשמורת משטרת ישראל.",גזר דין
86,ME-12-10-31937-216,"54678313ניתן היום, ט' באדר, תשע""ג, 19.2.2013, והודע בפומבי.",גזר דין
87,ME-12-10-31937-216,"והודע לצדדים כי הם זכאים לערער על פסק הדין בתוך 45 ימים מהיום, בפני בית המשפט העליון.",גזר דין
