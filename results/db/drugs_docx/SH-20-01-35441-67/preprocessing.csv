,verdict,text,part
0,SH-20-01-35441-67,"ע""י ב""כ עוה""ד דניאל ליכט",מדינת ישראל 
3,SH-20-01-35441-67,"ע""י ב""כ עוה""ד לימור זקן",עידן איתח 
6,SH-20-01-35441-67,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 31 (3)",עידן איתח 
7,SH-20-01-35441-67,"חוק העונשין, תשל""ז-1977: סע'  40ט', 61(א)(4), 40יא",עידן איתח 
8,SH-20-01-35441-67,"הנאשם הורשע על פי הודאתו במסגרת הסדר טיעון בכתב אישום המתוקן, בביצוע עבירה של החזקת סמים שלא לצריכה עצמית לפי סעיף 7(א) בצירוף סעיף 7(ג) רישא לפקודת הסמים המסוכנים (נוסח חדש) תשל""ג- 1973 (להלן: ""הפקודה"").",כתב האישום והסדר הטיעון
9,SH-20-01-35441-67,בהסדר הטיעון שאליו הגיעו הצדדים הוסכם שהנאשם יודה ויורשע בכתב האישום המתוקן.,כתב האישום והסדר הטיעון
10,SH-20-01-35441-67,"באשר לעונש, הוסכם בין הצדדים כי המאשימה תגביל עצמה לעונש מאסר בפועל למשך 4 חודשים שיכול וירוצה בעבודות שירות ואילו ההגנה תטען באופן חופשי.",כתב האישום והסדר הטיעון
11,SH-20-01-35441-67,"כבר במעמד הצגת הסדר הטיעון, ביום 27.4.22, הודיע ההגנה כי תעתור להסתפק במאסר על תנאי וקנס.",כתב האישום והסדר הטיעון
12,SH-20-01-35441-67,"על פי עובדות כתב האישום המתוקן בו הורשע הנאשם, במועד שאינו ידוע במדויק למאשימה, בסוף חודש ספטמבר 2019 או בסמוך למועד זה, החל הנאשם לגדל בחצר ביתו שני שתילים של סם מסוכן.",כתב האישום והסדר הטיעון
13,SH-20-01-35441-67,במועד מאוחר יותר קטף הנאשם את התוצרת הצמחית של שתילי הקנבוס וייבש אותם במחסן ביתו.,כתב האישום והסדר הטיעון
14,SH-20-01-35441-67,"עוד עולה מעובדות כתב האישום כי לאחר שייבש הנאשם את הצמחים,  איפסן את הסם המסוכן מסוג קנבוס במשקל של כ-145.28 גרם נטו, בארבע צנצנות במזנון ביתו.",כתב האישום והסדר הטיעון
15,SH-20-01-35441-67,"נוכח האמור, הודה והורשע הנאשם בעובדות כתב האישום המתוקן, במסגרת הסדר טיעון, בעבירה של החזקת סמים שלא לצריכה עצמית במשקל כמפורט לעיל.",כתב האישום והסדר הטיעון
16,SH-20-01-35441-67,לאחר שמיעת הטיעונים לעונש הוריתי לממונה על עבודות השירות להגיש חוות דעת בעניינו של הנאשם.,כתב האישום והסדר הטיעון
17,SH-20-01-35441-67,ביום 7.9.2022 הודיע הממונה על עבודות השירות כי הנאשם נמצא כשיר לרצות עונש מאסר בעבודות שירות.,כתב האישום והסדר הטיעון
18,SH-20-01-35441-67,"אולם, לנאשם לא נמצא מקום להשמה בעבודת שירות נוכח אי הסכמתו לעבוד בשעות העבודה הנדרשות באופן קבוע ורצוף.",כתב האישום והסדר הטיעון
19,SH-20-01-35441-67,לא הוגשו ראיות לעונש מטעם הצדדים.,ראיות לעונש
20,SH-20-01-35441-67,"ב""כ המאשימה עמדה בטיעוניה על עובדות כתב האישום המתוקן, שבהן הודה הנאשם ועל הערך המוגן בעבירה בה הורשע הנאשם.",עיקרי טיעוני הצדדים וראיות לעונש 
21,SH-20-01-35441-67,"לטענת המאשימה, יש לקבוע מתחם עונש הולם הנע בין 4 חודשי מאסר בפועל שיכול וירוצה בדרך של עבודות שירות ועד 12 חודשי מאסר בפועל.",עיקרי טיעוני הצדדים וראיות לעונש 
22,SH-20-01-35441-67,"אשר לגזירת עונשו של הנאשם בתוך מתחם העונש ההולם ציינה ב""כ המאשימה כי נוכח העדר העבר הפלילי, נטילת האחריות וחלוף הזמן, יש למקם את הנאשם בתחתית המתחם ולגזור עליו 4 חודשי מאסר שירוצה בדרך של עבודות שירות, קנס, פסילת רישיון ופסילה על תנאי.",עיקרי טיעוני הצדדים וראיות לעונש 
23,SH-20-01-35441-67,"ב""כ הנאשם ביקשה להסתפק בעונש של מאסר על תנאי וקנס לאור הנסיבות המתוארות בכתב האישום ונסיבות הנאשם עצמו.",עיקרי טיעוני הצדדים וראיות לעונש 
24,SH-20-01-35441-67,"ב""כ הנאשם, טענה לחלוף הזמן מאז ביצוע העבירה - חלפו 3 שנים.",עיקרי טיעוני הצדדים וראיות לעונש 
25,SH-20-01-35441-67,עוד טענה כי יש לקחת בחשבון את העובדה שהנאשם נעדר עבר פלילי ושזו לו הסתבכותו הראשונה.,עיקרי טיעוני הצדדים וראיות לעונש 
26,SH-20-01-35441-67,"עוד עמדה ב""כ הנאשם על נסיבותיו האישיות והמשפחתיות של הנאשם: מדובר בנאשם בעל משפחה, מנהל אורח חיים נורמטיבי ועובד קשה לפרנסתו.",עיקרי טיעוני הצדדים וראיות לעונש 
27,SH-20-01-35441-67,"לטענת ב""כ הנאשם, מדובר בסם מסוג קנאביס הנחשב לסם קל אשר נועד לצריכתו העצמית של הנאשם.",עיקרי טיעוני הצדדים וראיות לעונש 
28,SH-20-01-35441-67,הנאשם נטל אחריות על מעשיו ומבין את הפסול שבמעשה.,עיקרי טיעוני הצדדים וראיות לעונש 
29,SH-20-01-35441-67,"על כן, עתרה לגזור את דינו של הנאשם ברוח מדיניות אי ההפללה שנוהגת, לטעמה, במדינת ישראל בשנים האחרונות.",עיקרי טיעוני הצדדים וראיות לעונש 
30,SH-20-01-35441-67,"באשר לעתירת התביעה לגזור על הנאשם גם עונש של פסילת רישיון נהיגה ופסילה על תנאי, נטען כי במסגרת הסדר הטיעון שאליו הגיעו הצדדים לא הוסכם על הטלת עונש פסילת רישיון נהיגה או פסילה על תנאי.",עיקרי טיעוני הצדדים וראיות לעונש 
31,SH-20-01-35441-67,"מכאן, לטעמה של ב""כ הנאשם, שאין להיעתר לבקשת המאשימה.",עיקרי טיעוני הצדדים וראיות לעונש 
32,SH-20-01-35441-67,"עוד נטען, כי עונש של פסילת רישיון בפועל יפגע בנאשם פגיעה קשה במשפחתו ובפרנסתה.",עיקרי טיעוני הצדדים וראיות לעונש 
33,SH-20-01-35441-67,הנאשם ניצל את זכותו למילה האחרונה.,עיקרי טיעוני הצדדים וראיות לעונש 
34,SH-20-01-35441-67,"ביקש כי ביהמ""ש ייקח בחשבון את נסיבות העבירה.",עיקרי טיעוני הצדדים וראיות לעונש 
35,SH-20-01-35441-67,הנאשם מסר כי הוא נמצא בהליך של הוצאת רישיון לשימוש בסם מאחר שהוא סובל ממספר בעיות בריאותיות.,עיקרי טיעוני הצדדים וראיות לעונש 
36,SH-20-01-35441-67,"הנאשם מסר כי הוא מנהל אורח חיים נורמטיבי, מנהל תחתיו 12 עובדים וכי עונש מעבר לקנס וענישה צופה פני עתיד תפגע בעסק ובפרנסה.",עיקרי טיעוני הצדדים וראיות לעונש 
37,SH-20-01-35441-67,"כפי שפורט לעיל, הנאשם הורשע בעבירה של החזקת סמים שלא לצריכה עצמית לפי סעיף 7(א)+7(ג) רישא לפקודת הסמים המסוכנים (נוסח חדש) תשל""ג- 1973, שהעונש הקבוע לצידה הוא מאסר עשרים שנים או קנס פי עשרים וחמישה מן הקנס האמור בסעיף 61(א)(4) לחוק העונשין, התשל""ז-1977 (להלן: ""חוק העונשין"").",קביעת מתחם העונש ההולם
38,SH-20-01-35441-67,"כידוע, העיקרון המנחה בקביעת העונש הוא עיקרון ההלימה, דהיינו, קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש שיוטל עליו (להלן: ""העיקרון המנחה"").",קביעת מתחם העונש ההולם
39,SH-20-01-35441-67,"בית המשפט מצווה לקבוע מתחם עונש הולם למעשה העבירה בהתאם לעיקרון המנחה, זאת תוך התחשבות בפרמטרים הבאים: הערך החברתי שנפגע ובמידת הפגיעה בו, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
40,SH-20-01-35441-67,"במקרה זה, הערך החברתי המוגן שנפגע הוא ההגנה על שלום הציבור ובריאותו וכן בריאותו של הנאשם עצמו.",הפגיעה בערך המוגן
41,SH-20-01-35441-67,"הפסיקה חוזרת ומדגישה את חומרתן של עבירות הסמים וכן את הצורך בענישה מחמירה ומרתיעה בעבירות של ייצור סמים מסוכנים או גידולם וכן ביחס להחזקת סמים שלא לצריכה עצמית, וזאת בפרט לנוכח קלות ביצוע עבירות אלה.",הפגיעה בערך המוגן
42,SH-20-01-35441-67,"בהקשר זה, יש להבהיר כי אכן, יש מקום לאבחנה בין סוגי הסמים המופצים בציבור הצרכנים.",הפגיעה בערך המוגן
43,SH-20-01-35441-67,"ברור מאליו, שאבחנה זו רלוונטית לקביעת מתחם הענישה בהתאם למידת הפגיעה בערכים המוגנים.",הפגיעה בערך המוגן
44,SH-20-01-35441-67,"לא יכול להיות חולק כי קיימים סמים שפגיעתם הצפויה במשתמשים, רבה מאד ושהם טומנים בחובם סכנה של ממש לבריאות, להתפרצויות אלימות, ופיתוח מהיר והרסני של תלות.",הפגיעה בערך המוגן
45,SH-20-01-35441-67,התלות הטמונה בסמים מסוג קוקאין והרואין אינה דומה לזו של קנבוס וחשיש.,הפגיעה בערך המוגן
46,SH-20-01-35441-67,"כך שלסמים שונים מאפייני השפעה שונים ונבדלים, ויש להניח שגם הנזקים המשניים הצפויים לצרכנים ולחברה משימוש בסמים השונים, שונים זה מזה בעוצמות שונות.",הפגיעה בערך המוגן
47,SH-20-01-35441-67,לא יכול להיות חולק שנתונים אלו רלוונטיים בקביעת מתחם הענישה.,הפגיעה בערך המוגן
48,SH-20-01-35441-67,"על כן, סבורני שהסמים שגידל, קטף ואשר בהחזקתם הורשע בדין אינם יכולים להיחשב כ""קלים"" המצדיקים את עתירתו לעונש.",הפגיעה בערך המוגן
49,SH-20-01-35441-67,"נסיבות הקשורות בביצוע העבירה, לפי סעיף 40ט' לחוק העונשין",הפגיעה בערך המוגן
50,SH-20-01-35441-67,"במסגרת הנסיבות הקשורות בביצוע העבירה, נתתי דעתי, בין היתר, לנסיבות הבאות:",הפגיעה בערך המוגן
51,SH-20-01-35441-67,"התכנון שקדם לביצוע העבירה – על פי העולה מעובדות כתב האישום המתוקן, הנאשם גידל את הסמים שנתפסו, קטף את התוצרת, יבש אותם במחסן והחזיק בסם כפי המתואר בכתב האישום המתוקן.",הפגיעה בערך המוגן
52,SH-20-01-35441-67,מעשיו של הנאשם מעידים על תכנון מוקדם ומדוקדק.,הפגיעה בערך המוגן
53,SH-20-01-35441-67,מעשיו של הנאשם מעידים על מעשה שבוצע על פני תקופה.,הפגיעה בערך המוגן
54,SH-20-01-35441-67,מעשיו של הנאשם מלמדים הלכה למעשה על הקלות הרבה שבה ניתן כיום לגדל סמים בתוך דירה או בחצר בית וזאת ללא יראה מהדין ואוכפיו.,הפגיעה בערך המוגן
55,SH-20-01-35441-67,"הסיבות שהביאו את הנאשם לבצע את העבירה – אמנם, בדבריו האחרונים מסר הנאשם כי ביצע את העבירה לנוכח מספר בעיות רפואיות מהם סובל, אולם טענה זו לא נתמכה ואף לא במסמך רפואי בודד.",הפגיעה בערך המוגן
56,SH-20-01-35441-67,"כך גם טענת הנאשם כי הוא פועל לקבל רישיון להחזקה ושימוש בסם מסוג קנבוס, נעדרת כל בסיס ראייתי.",הפגיעה בערך המוגן
57,SH-20-01-35441-67,"אדרבה, טענתו של הנאשם כי הוא מתכוון לפעול להוצאת רישיון, ללא סיבה נראית לעין, מטרידה עד מאד.",הפגיעה בערך המוגן
58,SH-20-01-35441-67,הנזק שצפוי היה להיגרם מביצוע העבירה –  כמות הסם שנתפסה בביתו של הנאשם גדולה פי כמה וכמה מהכמות המוגדרת ככמות לצריכה עצמית בתוספת השנייה בפקודה.,הפגיעה בערך המוגן
59,SH-20-01-35441-67,אין צורך להכביר במילים על הנזק הנובע מצריכת סמים לציבור המשתמשים וכפועל יוצא מכך לציבור הרחב.,הפגיעה בערך המוגן
60,SH-20-01-35441-67,"באשר ליכולתו של הנאשם להבין את אשר הוא עושה, את פסול שבמעשיו או את משמעותו, לרבות בשל גילו וכן באשר ליכולתו של הנאשם להימנע מהמעשה ומידת השליטה שלו על מעשהו; מדובר בנאשם בגיר, יליד שנת 1988, שביצע את העבירה המיוחסת לו תוך מודעות והבנה מלאה לאיסור ולפסול שבמעשיו.",הפגיעה בערך המוגן
61,SH-20-01-35441-67,מדובר בנאשם אשר לו רצה בכך יכול היה להפסיק את גידול הסמים והחזקתם בכל אחד מהשלבים.,הפגיעה בערך המוגן
62,SH-20-01-35441-67,מצאתי את הפסיקה שלהלן כרלבנטית לקביעת מתחם העונש ההולם:,מדיניות הענישה הנוהגת
63,SH-20-01-35441-67,"לאחר שקלול מכלול הנסיבות והשיקולים הרלוונטיים, אני סבור שמתחם העונש ההולם את המעשה נע בין חודשיים מאסר שיכול וירוצה בדרך של עבודות שירות ועד ל-12 חודשי מאסר בפועל.",מתחם הענישה
64,SH-20-01-35441-67,"אשר ליתר רכיבי הענישה; אין חולק בדבר הצורך בהטלת עונש מאסר מותנה וקנס בסוג זה של עבירות סמים וגם ב""כ הנאשם לא חלקה על כך.",מתחם הענישה
65,SH-20-01-35441-67,"אשר לרכיב של פסילת רישיון; ב""כ הנאשם עתרה להימנע מהטלת רכיב זה.",מתחם הענישה
66,SH-20-01-35441-67,לטענתה עניין זה לא נכלל במסגרת הסדר הטיעון אליו הגיעו הצדדים.,מתחם הענישה
67,SH-20-01-35441-67,אלא שהסדר הטיעון כלל אך ורק מגבלה אחת מצד התביעה- עתירה למקסימום 4 חודשי מאסר שיכול ורוצו בעבודות שירות.,מתחם הענישה
68,SH-20-01-35441-67,בין הצדדים לא היתה הסכמה בייחס ליתר רכיבי הענישה.,מתחם הענישה
69,SH-20-01-35441-67,"נוכח האמור, אינני סבור שאין הצדקה לעתירת התביעה.",מתחם הענישה
70,SH-20-01-35441-67,כך במיוחד נוכח סוג העבירה והמסוכנות הטמונה בכך לציבור.,מתחם הענישה
71,SH-20-01-35441-67,"עם זאת, מתוך התחשבות בנאשם ונסיבותיו האישיות, רכיב ענישה זה יהיה צופה פני עתיד.",מתחם הענישה
72,SH-20-01-35441-67,"לפי סעיף 40י""א לחוק העונשין, יש לתת משקל לנסיבות שאינן קשורות בביצוע העבירה, במסגרת גזירת העונש בתוך המתחם.",נסיבות שאינן קשורות בביצוע העבירה
73,SH-20-01-35441-67,"הנאשם נעדר עבר פלילי, זוהי הסתבכותו הראשונה עם החוק.",נסיבות שאינן קשורות בביצוע העבירה
74,SH-20-01-35441-67,"הנאשם לקח אחריות על מעשיו, הודה בעובדות כתב האישום המתוקן וחסך זמן שיפוטי יקר.",נסיבות שאינן קשורות בביצוע העבירה
75,SH-20-01-35441-67,"כמו כן, יש לקחת בחשבון את מועד ביצוע העבירה ואת חלוף הזמן וכן העובדה שלנאשם לא נפתחו תיקים נוספים.",נסיבות שאינן קשורות בביצוע העבירה
76,SH-20-01-35441-67,"בנוסף, יש לתת משקל מסוים גם לטענת הנאשם כי הוא מנהל אורח חיים נורמטיבי, בעל משפחה ובעל עסק המנהל עובדים שעונש מאסר עלול להסב לו נזק.",נסיבות שאינן קשורות בביצוע העבירה
77,SH-20-01-35441-67,"עם זאת, בהקשר זה, יש לציין ולהדגיש כי המשקל שיש לתת לנסיבות ונתונים אלו איננו יכול להיות מירבי וממילא אין בו כדי להטות את הכף לטובת הנאשם, שכן הנאשם לא פנה לקבלת תסקיר שירות מבחן ונתוניו אינם מבוססים ומאומתים על ידי גורם מקצועי אובייקטיבי.",נסיבות שאינן קשורות בביצוע העבירה
78,SH-20-01-35441-67,"נוכח כל האמור לעיל, במקרה דנא, לא קיימים שיקולים אשר מצדיקים סטייה מהמתחם, לחומרה או לקולה.",המיקום במתחם או חריגה ממנו
79,SH-20-01-35441-67,"מחד, מדובר בנאשם ללא עבר פלילי אשר זוהי הסתבכותו הראשונה.",המיקום במתחם או חריגה ממנו
80,SH-20-01-35441-67,"מאידך, כפי שעמדתי על כך לעיל, לא הוגש תסקיר שירות המבחן בעניינו של הנאשם עליו ניתן להתבסס לצורך חריגה ממתחם העונש שנקבע משיקולי שיקום.",המיקום במתחם או חריגה ממנו
81,SH-20-01-35441-67,"לאחר שנתתי דעתי לכלל הנסיבות שאינן קשורות בביצוע העבירה הגעתי לכלל מסקנה שיש למקם את הנאשם ברף התחתון של מתחם העונש ההולם, כפי שנקבע לעיל.",המיקום במתחם או חריגה ממנו
82,SH-20-01-35441-67,"לפיכך, גוזר על הנאשם את העונשים הבאים:",גזירת הדין
83,SH-20-01-35441-67,2 חודשי מאסר בפועל שיכול וירוצו בדרך של עבודות שירות וזאת על פי חוות דעת הממונה על עבודות השירות שמצאה את הנאשם כשיר לביצוע עבודות שירות.,גזירת הדין
84,SH-20-01-35441-67,"ככל שהנאשם ירצה בכך, תוגש חוות דעת משלימה בייחס למקום העבודה תוך 45 ימים ויינתן גזר דין משלים.",גזירת הדין
85,SH-20-01-35441-67,"6 חודשי מאסר, שלא ירוצו אלא אם יעבור הנאשם עבירות סמים מסוג פשע וזאת בתוך שנתיים מהיום;",גזירת הדין
86,SH-20-01-35441-67,קנס בסך 2000 ₪ או 20 ימי מאסר תמורתו.,גזירת הדין
87,SH-20-01-35441-67,הקנס ישולם ב- 4 תשלומים שווים ורצופים בכל  ראשון לחודש החל מיום 1.12.22.,גזירת הדין
88,SH-20-01-35441-67,"לא ישולם הקנס במועד או לא ישולם כלל, יעמוד הקנס לפירעון מיידי.",גזירת הדין
89,SH-20-01-35441-67,"בנוסף, אני דן את הנאשם לפסילת רישיון או קבלת רישיון נהיגה למשך 6 חודשים אולם עונש זה יהיה על תנאי והתנאי הוא שבמשך 3 שנים מהיום לא יעבור הנאשם עבירת סמים כלשהי (לרבות שימוש בסם לצריכה עצמית).",גזירת הדין
90,SH-20-01-35441-67,5129371זכות ערעור תוך 45 ימים לבית המשפט המחוזי בירושלים.,גזירת הדין
91,SH-20-01-35441-67,"ניתן היום,  ז' תשרי תשפ""ג, 02 אוקטובר 2022, בהעדר הצדדים.",גזירת הדין
