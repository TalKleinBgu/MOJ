,verdict,text,part
0,ME-15-02-8843-221,"מדינת ישראל – באמצעות פמ""מ וע""י עו""ד ויזן","כבוד השופטת  דנה מרשק מרום

"
1,ME-15-02-8843-221,"שי משה בוז'רנו – בעצמו וע""י עו""ד תן עמי ממשרדו של עו""ד ירון פורר",נגד
2,ME-15-02-8843-221,"חוק העונשין, תשל""ז-1977: סע'  29(ב), 40ג(א), 40ד', 40ט(א), 499(א)(1)",נגד
3,ME-15-02-8843-221,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 9(א), (ד), 32",נגד
4,ME-15-02-8843-221,"הנאשם הורשע על פי הודאתו בעובדות כתב אישום, במסגרת הסדר דיוני, בעבירות של קשירת קשר לפשע לפי סעיף 499(א)(1) לחוק העונשין, התשל""ז – 1977 (להלן: ""חוק העונשין""), החזקת סמים מסוכנים שלא לצריכה עצמית, לפי סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], התשל""ג – 1973 [להלן: ""פקודת הסמים""], יצור הכנה והפקת סמים מסוכנים לפי סעיף 6 לפקודת הסמים בצירוף עם סעיף 29(ב) לחוק העונשין והחזקת חצרים לשם הכנת סם מסוכן לפי סעיף 9(א) ו- (ד) רישא לפקודת הסמים בצירוף סעיף 29(ב) לחוק העונשין.",כתב-האישום
5,ME-15-02-8843-221,"מעובדות כתב האישום עולה, כי עובר ליום 1.11.14, קשרו הנאשם, לירן סבן ומשה סבן (להלן: ""האחרים""), קשר להקים ולהפעיל מעבדת סמים.",כתב-האישום
6,ME-15-02-8843-221,"במסגרת הקשר, בין התאריכים 1.11.14 ועד 19.1.15 שכרו הנאשם והאחרים דירה בת 5.5 חדרים בעיר מודיעין (להלן: ""הדירה"").",כתב-האישום
7,ME-15-02-8843-221,במהלך התקופה האמורה גידלו והחזיקו הנאשם והאחרים בדירה סם מסוג קנבוס.,כתב-האישום
8,ME-15-02-8843-221,"ביום 19.1.15 החזיקו הנאשם והאחרים, בכל חלקי הדירה, 283 שתילי קנבוס במשקל כולל של כ-  נטו.",כתב-האישום
9,ME-15-02-8843-221,"לצורך גידול הסם והחזקתו השתמשו הנאשם והאחרים בציוד רב הכולל, בין היתר, מערכות תאורה חזקות, טיימרים לוויסות מערכות התאורה, מערכות אוורור ייעודיות, מיכלי מים ומכשיר אוסמוזה לסינון המים, חומרי דישון, מטהרי אוויר ותרסיסים נגד מזיקים על מנת להסוות את הריח של שתילי הקנבוס.",כתב-האישום
10,ME-15-02-8843-221,"על-מנת להימנע מתצרוכת החשמל הגבוהה של מערכות התאורה, המוערכת בתקופה הרלוונטית בכ- 48,000 קילוואט ושוויה כ- 31,000 ₪, חיבלו הנאשם והאחרים, בעצמם או מי מטעמם, במונה החשמל של הדירה ועקפו אותו באמצעות התחברות ישירה למערכת החשמל.",כתב-האישום
11,ME-15-02-8843-221,"במסגרת ההסדר הצהירו ב""כ הצדדים כי אין הסדר עונשי, אך הוסכם כי הודעותיו של הנאשם במשטרה יוגשו ויתקבל בעניינו תסקיר שירות מבחן.",כתב-האישום
12,ME-15-02-8843-221,"מספר תסקירים הוגשו בעניינו של הנאשם מהם למדתי כי הנאשם רווק בן 27, ולפי דבריו, סיים 13 שנות לימוד במגמת מחשבים ושירות צבאי מלא כהנדסאי חשמל בחיל האוויר (אם כי בתחילת שירותו נעדר שלא ברשות וריצה עונש מאסר בכלא צבאי).",תסקירי שירות המבחן
13,ME-15-02-8843-221,לאחר שחרורו מהצבא עבד כסוכן מכירות בעיתון ובחברת ממתקים.,תסקירי שירות המבחן
14,ME-15-02-8843-221,טרם מעצרו לא עבד והתגורר בבית אימו.,תסקירי שירות המבחן
15,ME-15-02-8843-221,"הנאשם מסר, כי במהלך תקופה ממושכת לפני מעצרו נהג לעסוק בהימורים, בשל חיפוש אחר תחושת ריגוש ורצון לרווח כספי, צבר חובות גבוהים ולבסוף פיתח התמכרות להימורים.",תסקירי שירות המבחן
16,ME-15-02-8843-221,תיאר לחצים כלכליים ונפשיים וצורך לכסות את חובותיו.,תסקירי שירות המבחן
17,ME-15-02-8843-221,הוא לא שיתף את סביבתו הקרובה במצבו ולא פנה לקבלת עזרה.,תסקירי שירות המבחן
18,ME-15-02-8843-221,"להתרשמות שירות המבחן, נראה כי פעל לאורך זמן תוך שהיה מרוכז בצרכיו, הונע מתוך חשיבה תועלתנית ובניתוק ממשמעות בחירותיו, התנהל באופן מניפולטיבי מול סביבתו הקרובה והציג תמונה של תפקוד תקין.",תסקירי שירות המבחן
19,ME-15-02-8843-221,"לדברי הנאשם, הלחצים הכלכליים הסלימו והובילו אותו להתנהל באופן פורץ גבולות, כפי שמתואר בכתב-האישום, כשהעבירות בוצעו יחד עם שני שותפים, אחד מהם גיסו, בעלה של אחותו.",תסקירי שירות המבחן
20,ME-15-02-8843-221,"עוד בתסקיר הראשון שנערך בחודש מרץ 2016 עלה, כי הנאשם לקח אחריות מלאה למעשיו, אשר התרחשו בעת שהיה ממוקד בצרכיו ובדפוסיו ההתמכרותיים ופעל באופן שולי.",תסקירי שירות המבחן
21,ME-15-02-8843-221,"עוד הוברר, כי ביום 2.4.15 שוחרר בהליך המ""ת לחלופת מעצר בקהילה הטיפולית ""הדרך"" וזכה לתמיכת משפחתו במהלך זה.",תסקירי שירות המבחן
22,ME-15-02-8843-221,"בעת עריכת התסקיר הראשון, הנאשם כבר עבר לשלב ההוסטל, במסגרתו עבד בשעות היום בחברה להתקנת דלתות, ומשעות אחר הצהריים שהה בהוסטל ולקח חלק בפעילויות לרבות לינה במקום.",תסקירי שירות המבחן
23,ME-15-02-8843-221,"הנאשם המשיך לבטא חרטה על מעשיו ובלט, כי הוא מצוי בעיצומו של תהליך טיפולי משמעותי, המאפשר התבוננות ביקורתית במעשיו.",תסקירי שירות המבחן
24,ME-15-02-8843-221,"מהדיווחים שהתקבלו בהליך המעצר מקהילת ""הדרך"" עלה כי אכן הנאשם משתף פעולה וניכרת התקדמות בהליך הטיפולי והתגייסות המשפחה לתהליך.",תסקירי שירות המבחן
25,ME-15-02-8843-221,"נמסר, כי הנאשם התנהל בקהילה ובהוסטל באופן מותאם לשלב הטיפולי, השתתף באופן פעיל בקבוצות הטיפוליות ובשיחות הפרטניות, וניכר שנוצר עמו קשר משמעותי.",תסקירי שירות המבחן
26,ME-15-02-8843-221,"הנאשם נמנע מהימורים, ניצל באופן מקדם את ההזדמנות הטיפולית והשיקומית, ולדבריו ניתק את קשריו עם שותפיו לעבירה.",תסקירי שירות המבחן
27,ME-15-02-8843-221,"במסגרת הערכת גורמי הסיכון והסיכוי צוין, כי הנאשם בעל שאיפות נורמטיביות ואינו מאופיין בקווי אישיות עברייניים מבוססים.",תסקירי שירות המבחן
28,ME-15-02-8843-221,"סביב פיתוח התמכרות להימורים וקושי לקבלת עזרה, חלה התרופפות ביכולתו להציב לעצמו גבולות והוא נקלע לסחרור שתרם למעורבותו בביצוע העבירות, בעיקר תוך מיקוד חיפוש אחר רווח מהיר.",תסקירי שירות המבחן
29,ME-15-02-8843-221,מעצרו וחשיפת קשייו לפני משפחתו ובת זוגו תרמו להתגייסותו להליך טיפולי אינטנסיבי.,תסקירי שירות המבחן
30,ME-15-02-8843-221,"הנאשם לקראת השלמת מהלך טיפולי ממושך הכולל טיפול בקהילה ובהוסטל, במסגרתם רכש כלים להתנהלות מסתגלת במסגרת החוק.",תסקירי שירות המבחן
31,ME-15-02-8843-221,"גורמי הטיפול דיווחו על שיפור משמעותי ברמת מודעותו העצמית של הנאשם לקשייו ולגורמי הסיכון, באופן שמגביר את הפרוגנוזה לשיקומו, לצד ההפחתה המשמעותית ברמת הסיכון במצבו והמוטיביציה שהוא מבטא להמשך טיפול.",תסקירי שירות המבחן
32,ME-15-02-8843-221,"שירות המבחן דיווח עוד, כי הנאשם השקיע מאמצים רבים לבנות תוכנית טיפולית לתקופה שאחרי הקהילה, וכי בכפוף להמשך טיפול וליווי שירות המבחן, ניתן יהיה לשמר התנהלות נורמטיבית מצידו.",תסקירי שירות המבחן
33,ME-15-02-8843-221,"שרות המבחן העריך, כי הנאשם אינו זקוק להרתעה של מאסר בפועל, שעלול לגרום לרגרסיה ולהיחלשות הכוחות שצבר במסגרת הטיפול.",תסקירי שירות המבחן
34,ME-15-02-8843-221,"המלצת השירות היתה כבר אז למאסר בעבודות שירות ולצו מבחן, כשאת העונש יחל לרצות לאחר סיום הטיפול בהוסטל.",תסקירי שירות המבחן
35,ME-15-02-8843-221,"הדיונים בעניינו של הנאשם נדחו בהמשך, בין השאר לאור החלטתי כי יש מקום לקבלת תסקיר עדכני, ובהמשך על-מנת לבחון את תפקודו של הנאשם במקום מגוריו.",תסקירי שירות המבחן
36,ME-15-02-8843-221,"בתסקיר מיום 15.5.16, שירות המבחן חזר על המלצותיו.",תסקירי שירות המבחן
37,ME-15-02-8843-221,"התסקיר האחרון מיום 31.1.17 נערך לאחר שהנאשם השלים טיפול ייעודי למכורים להימורים במסגרת קהילת ""הדרך"" ואת שלב ההוסטל למשך 6 חודשים, כשבסוף חודש מאי 2016, שב להתגורר עם אמו בראשון לציון תוך שהוא עובד באופן יציב בחברה לגלידות ונמנע מהימורים.",תסקירי שירות המבחן
38,ME-15-02-8843-221,"הנאשם ביטא שביעות רצון מהשינוי שערך בחייו, ותיאר התבססות באורח חיים יציב וקבלת סיוע רגשי במסגרת השתתפות במפגשי מכורים לעזרה עצמית לשמירה על הישגיו.",תסקירי שירות המבחן
39,ME-15-02-8843-221,"עוד מסר, שהוא מצוי בקשר זוגי קבוע ומשמעותי ומתכוון למסדו.",תסקירי שירות המבחן
40,ME-15-02-8843-221,"להתרשמות שירות המבחן, הנאשם מתנהל מזה תקופה ארוכה ביציבות, כשמאז מעצרו מינף, בסיוע השירות, תהליך שיקומי משמעותי.",תסקירי שירות המבחן
41,ME-15-02-8843-221,"בעקבות הטיפול שעבר, הוא בעל יכולת טובה להכיר במצבי סיכון ובהימנעות מהם.",תסקירי שירות המבחן
42,ME-15-02-8843-221,"שירות המבחן חזר על המלצתו לענישה בעלת משמעות שיקומית, בעבודות שירות, שתחזק אותו על השקעתו והישגיו בטיפול, ותעצים חלקים נורמטיביים מבלי להפגישו שוב עם אוכלוסייה עבריינית במסגרת הכלא, וכן לצו מבחן למשך שנה.",תסקירי שירות המבחן
43,ME-15-02-8843-221,"בהתאם להסדר, הוגשו הודעותיו של הנאשם (נ/1 – נ/3) מהן עולה, שעוד מחקירתו הראשונה מיום 19.1.15 שיתף פעולה באופן מלא עם חוקריו, וביקש לספר מיוזמתו אודות כל פרטי העבירות, לרבות באשר לחלקו ומעורבות האחרים.",ראיות לעונש
44,ME-15-02-8843-221,"בהודעתו האחרונה סיפר אודות התנכלויות במעצר לאחר שהפליל אחרים (נ/3, שורות 28 – 37).",ראיות לעונש
45,ME-15-02-8843-221,"כן הוצג סיכום טיפול של מרכז ""הדרך"" (נ/4), ואישור העסקה מחברת רב-בריח (נ/5).",ראיות לעונש
46,ME-15-02-8843-221,"לטענת ב""כ המאשימה, מתחם העונש ההולם בעבירות הכרוכות בגידול קנבוס ב""מעבדת הידרו"" נגזר מכמות הסם וממימד התכנון, כשבענייננו עסקינן במקרה המצוי ברף חומרה גבוה ומחייב ענישה מחמירה.",טיעוני הצדדים
47,ME-15-02-8843-221,"עתר הוא לקביעת מתחם עונש הולם שנע בין 34 ועד 42 חודשי מאסר, ולגזירת עונשו של הנאשם בכיוון הרף התחתון, לאור נתוניו האישיים אותם ניתן לזקוף לזכותו.",טיעוני הצדדים
48,ME-15-02-8843-221,"ב""כ המאשימה לא התעלם מכך שהמדובר בבחור צעיר ללא עבר פלילי, אשר עונש של מאסר בפועל יגרום לפגיעה קשה בשגרת חייו, בשאיפות חייו ובהצלחתו בחיים.",טיעוני הצדדים
49,ME-15-02-8843-221,"כן אישר, כי הנאשם הודה בחקירתו במשטרה והפליל את שני שותפיו באופן שהקל על הרשויות בהגשת כתבי האישום, וכי הודה הוא בבית-המשפט בכתב-האישום כלשונו ללא כל תנאים.",טיעוני הצדדים
50,ME-15-02-8843-221,"התובע עתר להשתת קנס משמעותי על סך 100,000 ₪, אשר ירתיע עבריינים פוטנציאליים מן ההיבט של הכדאיות הכלכלית בביצוע עבירות כגון דא, והיפנה לאמור בסעיף 32 לפקודת הסמים.",טיעוני הצדדים
51,ME-15-02-8843-221,"בהשלמה לטיעונים לעונש ב""כ המאשימה אישרה, שהנאשם העיד נגד המעורבים האחרים בתיק המקביל, לא היה עד עוין ולטעמה של הפרקליטות הנאשם העיד באופן אמיתי ואמין.",טיעוני הצדדים
52,ME-15-02-8843-221,"חרף האמור, הפרקליטות נותרה בעמדתה העונשית.",טיעוני הצדדים
53,ME-15-02-8843-221,"לטענתו של ב""כ הנאשם, כמות הסם אינה מהווה נתון מכריע, שכן משקל השתילים הוא פונקציה של תזמון מקרי שבו מגיעה המשטרה.",טיעוני הצדדים
54,ME-15-02-8843-221,"תיאר הוא את חלקו של הנאשם בפרשה, אשר לא יזם את הקמת המעבדה ולא השקיע בה מכספו, שכר באופן פורמלי את הדירה אך לא שילם עבורה, שימש כ""קוף"" ותפקידו היה לטפל ולתחזק כגנן.",טיעוני הצדדים
55,ME-15-02-8843-221,"כתבי-האישום של המעורבים הנוספים נוסחו על בסיס הודאתו, אשר נמסרה מרצונו מיד עם חקירתו הראשונה, והסניגור הזכיר את הקושי המיוחד הקיים נוכח העובדה שאחד המעורבים הוא גיסו, והאחרים הם בני דודים.",טיעוני הצדדים
56,ME-15-02-8843-221,"כן הדגיש, כי הנאשם היה בסכנת חיים אמיתית וכי שהה חודשיים וחצי במעצר בחשש תמידי.",טיעוני הצדדים
57,ME-15-02-8843-221,"הנאשם ללא עבר פלילי, בן למשפחה נורמטיבית, שירת בצבא ועבד.",טיעוני הצדדים
58,ME-15-02-8843-221,"ב""כ הנאשם הפנה להליך השיקומי, אותו החל בחסות בית-המשפט, שהה בקהילה טיפולית במשך 9 חודשים, עבר להוסטל מרוחק ממשפחתו למשך 5 חודשים, ועם חזרתו למקום מגוריו השתלב בקבוצה טיפולית.",טיעוני הצדדים
59,ME-15-02-8843-221,"כן מסר, כי הנאשם השתלב בעבודה ועתיד להינשא.",טיעוני הצדדים
60,ME-15-02-8843-221,"לטענתו, המתחם לו עותרת המאשימה מתאים למי שיזם את הקמת המעבדה, אך בכל מקרה, עניינו של הנאשם הוא מיוחד וחריג, באופן שמצדיק סטייה מהמתחם תוך אימוץ המלצות שירות המבחן.",טיעוני הצדדים
61,ME-15-02-8843-221,"באשר לקנס טען, שלא נטען בכתב-האישום כי מי מהמעורבים השיג טובת הנאה או רווח ממכירת הסם.",טיעוני הצדדים
62,ME-15-02-8843-221,"בדברו לבית-המשפט הביע הנאשם את צערו על ביצוע העבירות, תיאר את הקושי להעיד כנגד גיסו, את חוויותיו מהקהילה ואת השינוי המשמעותי שעבר בכל מישורי חייו.",טיעוני הצדדים
63,ME-15-02-8843-221,"הסביר, כי ההימורים הובילו אותו לעבריינות, אך הוא מוקיר תודה על ההזדמנות שניתנה לו לטיפול, ואף שוקל לחזור לקהילה כמדריך.",טיעוני הצדדים
64,ME-15-02-8843-221,"בדיון המשלים חזר על הדברים ועדכן, כי הוא עובד באופן יציב וממשיך להתפתח במקום העבודה, מעוניין להקים משפחה, וחזר והביע הערכה לאנשי קהילת ""הדרך"", אשר לדבריו  הצילו את חייו.",טיעוני הצדדים
65,ME-15-02-8843-221,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
66,ME-15-02-8843-221,"הנאשם במעשיו, יחד עם האחרים, פגע בערך המוגן שעניינו הגנה על שלום הציבור ובריאותו מפני נגע הסמים, הגורם להרס החברה ופרטיה.",דיון והכרעה
67,ME-15-02-8843-221,"הקמת מעבדה באופן מתוכנן ומדוקדק לצד כמות הסם שנתפסה אכן מבססות את גישת המאשימה לפיה, הפגיעה בערך החברתי היא בעוצמה גבוהה ביותר.",דיון והכרעה
68,ME-15-02-8843-221,"באשר לנסיבות הקשורות בביצוע העבירות, לפי סעיף 40ט(א) לחוק העונשין, ראוי להדגיש את מימד התכנון, שהוא אינהרנטי לביצוע עבירות גידול סמים ב""מעבדה"", הבא לידי ביטוי בענייננו בעצם קשירת הקשר, שכירת דירה, הצטיידות בציוד רב, מניפולציה במונה חשמל על-מנת שלא לשאת בעלויות החשמל הגבוהות ותחזוקה שוטפת של השתילים.",דיון והכרעה
69,ME-15-02-8843-221,"הנסיבה המכרעת הנוספת העומדת לחובתו של הנאשם היא כמות הסם הגדולה שנמצאה בחזקת הנאשם וחבורתו, כשעסקינן ב – 283 שתילי קנבוס במשקל של כ –  נטו.",דיון והכרעה
70,ME-15-02-8843-221,"עם זאת, לפי גרסתו של הנאשם המצויה מהודעותיו, עולה כי הנאשם לא יזם את הקמת המעבדה, לא השקיע בה מכספו, והתגייס לפעילות הפלילית לצורך הפקת רווח כספי קל ומהיר על רקע חובותיו מהימורים.",דיון והכרעה
71,ME-15-02-8843-221,"על רקע כמות הסם, הנזק הפוטנציאלי שצפוי היה להתרחש לציבור אילולא פשיטת המשטרה הוא רב, ונמנעה הכנסה של כמות גדולה של סמים לשוק המשתמשים בו.",דיון והכרעה
72,ME-15-02-8843-221,"באשר למדיניות הענישה באופן כללי, לא יכולה להיות מחלוקת על כך, כי מפסיקת בית-המשפט העליון עולה מסר ברור לפיו אין להקל ראש בעבירות הנוגעות לסמים המוגדרים כ""קלים"", וכי:",דיון והכרעה
73,ME-15-02-8843-221,"אני מקבלת את גישת ב""כ המאשימה לפיה ברגיל, על מתחם העונש ההולם לכלול רכיב מאסר בפועל מוחשי.",דיון והכרעה
74,ME-15-02-8843-221,"עיינתי בפסיקה שהוצגה על-ידי ב""כ הצדדים ובפסיקה נוספת, ואציין בתמצית את העיקריים שבהם:",דיון והכרעה
75,ME-15-02-8843-221,"פסקי-דין אלו משקפים קשת מקרים רלבנטיים, כאשר לאחר ביצוע אבחנות מתבקשות, הרף התחתון של מתחם העונש ההולם את מעשי הנאשם עומד על 28 חודשי מאסר בפועל, וקצהו ברף עליון של 52 חודשי מאסר בפועל.",דיון והכרעה
76,ME-15-02-8843-221,"בנסיבות רגילות, ראוי היה לגזור את עונשו של הנאשם ברף התחתון של המתחם.",דיון והכרעה
77,ME-15-02-8843-221,"חרף האמור, כשאינני מתעלמת מחומרת העבירות ומהצורך האמיתי הקיים למגר את התופעה של מגדלי הסם ב""מעבדות הידרו"", שוכנעתי כי עניינו של הנאשם הוא ייחודי, ומצדיק חריגה ממשית ממתחם הענישה שנקבע, וזאת מטעמי שיקום לפי סעיף 40ד' לחוק העונשין.",דיון והכרעה
78,ME-15-02-8843-221,ההליך הטיפולי שעבר הנאשם - אדם צעיר נעדר עבר פלילי - בחסות בית-המשפט הוא נדיר.,דיון והכרעה
79,ME-15-02-8843-221,"תחילתו בלקיחת האחריות המיידית על המעשים, עוד בחקירה הראשונה, כשהנאשם שהה במעצר כחודשיים וחצי.",דיון והכרעה
80,ME-15-02-8843-221,"עם שחרורו, נקלט בקהילה טיפולית ""הדרך"" ובהוסטל, שם שהה בתנאים מגבילים במשך למעלה משנה והיה מרוחק ממשפחתו וממקום מגוריו.",דיון והכרעה
81,ME-15-02-8843-221,"תקופת הדחיה שבין הדיונים הוכיחה, כי מצבו נותר יציב עם החזרה למקום מגוריו, כשהוא ממשיך לשתף פעולה עם שירות המבחן וגורמים נוספים.",דיון והכרעה
82,ME-15-02-8843-221,"מכלול התסקירים והמסמכים שהוגשו בעניינו מבססים, כי הנאשם סבל מבעיית התמכרות להימורים אשר הובילה אותו לחובות כספיים ולמעורבותו בפלילים, אך הוא נתרם באופן מקסימלי מכל שלבי ההליך הטיפולי.",דיון והכרעה
83,ME-15-02-8843-221,"עולה הרושם, כי הנאשם אכן עלה על מסלול חיים נורמטיבי, עובד בעבודה מסודרת, מתכנן להינשא ולהקים משפחה, ויום יום מלווה במסרים ובתובנות שרכש במסגרות הטיפוליות.",דיון והכרעה
84,ME-15-02-8843-221,הישגי השיקום המיוחדים והתשומות הרבות שהושקעו בנאשם מצדיקים באיזון הכולל מתן מעמד בכורה לאינטרס השיקום.,דיון והכרעה
85,ME-15-02-8843-221,"לכך יש להוסיף, כי הנאשם סייע לרשויות האכיפה והתביעה כשחשף מעורבותם של אחרים בפרשה, בשלב ראשון בחקירותיו במשטרה.",דיון והכרעה
86,ME-15-02-8843-221,"בנוסף, לאחרונה, מסר עדות אמינה (לגישת התביעה) כעד תביעה, חרף הקושי להעיד נגד המעורבים הנוספים בכלל, וכבני משפחה בפרט.",דיון והכרעה
87,ME-15-02-8843-221,"נסיבות אלו מבססות את הערכת שירות המבחן כי הפרוגנוזה לגבי הנאשם חיובית, הוא עצמו אינו זקוק להרתעה של מאסר בפועל, ושליחתו אל מאחורי סורג ובריח עלולה לגרום לרגרסיה ולהיחלשות הכוחות שצבר במסגרת הטיפול, תוך סיכון המאמצים של הנאשם והמערכת שהושקעו בשיקומו.",דיון והכרעה
88,ME-15-02-8843-221,"לטעמי, מציאות זו מביאה למסקנה, כי האינטרס הציבורי מצוי בהלימה לאינטרס השיקום של הנאשם, חרף נסיבות העבירות שלא ניתן להמעיט בחומרתן.",דיון והכרעה
89,ME-15-02-8843-221,"לאחר שניתנה לו הזדמנות על-ידי בית-המשפט, הנאשם ניצל אותה במלוא כוחותיו, ונראה כי ההליך המשפטי היווה מנוף לשינוי ממשי וחיובי, כשכיום ההתרשמות היא כי הנאשם מנהל אורח חיים נורמטיבי ויציב ומעוניין להמשיך ולהתנהל בדרך זו בתמיכת בני משפחתו ובת-זוגו.",דיון והכרעה
90,ME-15-02-8843-221,"מכלול הנתונים מבסס, כי המדובר במקרה חריג ביותר, המצדיק סטיה ממשית ממתחם הענישה, חרף נסיבות העבירות המחייבות ככלל ענישה מוחשית מאחורי סורג ובריח.",דיון והכרעה
91,ME-15-02-8843-221,"דבריה של כב' השופטת ברק-ארז, שנכתבו בעניינו של נאשם אחר, אשר שדד נהג מונית באיומי סכין – וחרף חומרת העבירות התקבל ערעורו ועונשו הועמד על 6 חודשי מאסר לריצוי בעבודות שירות, ישימים גם לעניינו של הנאשם (בשינויים המחוייבים):",דיון והכרעה
92,ME-15-02-8843-221,"אשר על כן, במקרה חריג זה, אני רואה לנכון לאמץ את רוח המלצות שירות המבחן, לצד הטלת קנס משמעותי, ובהתאם גוזרת את דינו של הנאשם כדלקמן:",דיון והכרעה
93,ME-15-02-8843-221,מאסר בפועל של 6 חודשים אשר ירוצו בדרך של עבודות שירות.,דיון והכרעה
94,ME-15-02-8843-221,"עבודות השירות יבוצעו ב""פתחון לב"", או בכל מקום עבודה אחר עליו יורה הממונה, החל מיום 24.5.17, כמפורט בחוות-דעת הממונה מיום 1.3.17.",דיון והכרעה
95,ME-15-02-8843-221,"מובהר לנאשם, כי עליו לעדכן את משרד הממונה בכל שינוי, אם יחול, בכתובת מגוריו.",דיון והכרעה
96,ME-15-02-8843-221,"כמו-כן, עליו לעמוד בדרישות ובכללי המסגרת, כאשר כל הפרה בעבודות השירות תביא להפסקה מנהלית וריצוי העונש במאסר ממש.",דיון והכרעה
97,ME-15-02-8843-221,הממונה יהיה רשאי להורות על מתן דגימות שתן לאיתור סמים בכל עת.,דיון והכרעה
98,ME-15-02-8843-221,10 חודשי מאסר על תנאי שלא יעבור בתוך 3 שנים מהיום עבירות סמים מסוג פשע; 3 חודשי מאסר על תנאי שלא יעבור בתוך 3 שנים מהיום עבירות סמים מסוג עוון.,דיון והכרעה
99,ME-15-02-8843-221,"קנס בסך 20,000 ₪ או 100 ימי מאסר תמורתו.",דיון והכרעה
100,ME-15-02-8843-221,"הקנס ישולם ב – 10 תשלומים חודשיים, שווים ורצופים בסך 2000 ₪ כל אחד, החל מיום 1.5.17 ובכל 1 לחודש שלאחריו.",דיון והכרעה
101,ME-15-02-8843-221,"ניתן בזאת צו מבחן למשך 12 חודשים מהיום, בסיומו יועבר דו""ח מסכם לעיוני.",דיון והכרעה
102,ME-15-02-8843-221,"הובהר לנאשם, כי אם לא יעמוד בתנאי הפיקוח, ניתן יהיה להחזירו לבית-המשפט ולהוסיף על עונשו.",דיון והכרעה
103,ME-15-02-8843-221,"הערובות הכספיות שהופקדו בתיק המ""ת יהוו מעתה בטוחות להתייצבות הנאשם לריצוי עונשו.",דיון והכרעה
104,ME-15-02-8843-221,"עם הגשת אישור על סיום ריצוי עבודות השירות, תועבר הערובה בתיק המ""ת לעו""ד פורר, בהסכמת הנאשם.",דיון והכרעה
105,ME-15-02-8843-221,"ככל שלא הפקיד דרכון, הרי שיש להפקידו במזכירות בית-המשפט עד ליום ראשון, 9.4.17, שעה 12:00.",דיון והכרעה
106,ME-15-02-8843-221,מוצא בזאת צו עיכוב יציאה מהארץ אשר יהיה בתוקף עד שיוגש אישור על סיום ריצוי עבודות השירות.,דיון והכרעה
107,ME-15-02-8843-221,הודעה זכות ערעור לבית המשפט העליון תוך 45 ימים.,דיון והכרעה
108,ME-15-02-8843-221,המזכירות תעביר העתק מגזר-הדין לממונה על עבודות השירות ולשירות המבחן.,דיון והכרעה
109,ME-15-02-8843-221,"54678313ניתן היום,  י' ניסן תשע""ז, 06 אפריל 2017, במעמד הנוכחים.",דיון והכרעה
110,ME-15-02-8843-221,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
