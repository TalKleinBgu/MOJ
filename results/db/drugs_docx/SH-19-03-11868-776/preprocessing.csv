,verdict,text,part
0,SH-19-03-11868-776,"נחמן בויום, ת.ז.",נגד
1,SH-19-03-11868-776,xxxxxxxxx,נגד
2,SH-19-03-11868-776,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19(א), 36א(א), 36א(ב)",הנאשם
3,SH-19-03-11868-776,"חוק העונשין, תשל""ז-1977: סע'  29 (א), 40ט', 40יא",הנאשם
4,SH-19-03-11868-776,"הנאשם הורשע על פי הודאתו בכתב אישום מתוקן בעבירות של החזקת סמים שלא לצריכה עצמית, עבירה לפי סעיף 7(א) + 7(ג) רישא לפקודת הסמים המסוכנים (נוסח חדש), תשל""ג – 1973 (להלן – הפקודה), ובשלוש עבירות של סחר בסמים מסוכנים, עבירה לפי סעיף 13 + 19(א) לפקודה + סעיף 29 (א) לחוק העונשין, תשל""ז – 1977 (להלן – חוק העונשין).",כתב האישום
5,SH-19-03-11868-776,"מעובדות האישום הראשון עולה, כי ביום 25.2.2019 החזיק הנאשם ברכבו 27.86 גרם קנביס כשהוא מחולק ל – 4 שקיות מתחת למושב הנהג.",כתב האישום
6,SH-19-03-11868-776,"כמו כן, החזיק הנאשם ברכבו סך של 8,140 ₪.",כתב האישום
7,SH-19-03-11868-776,"בחיפוש שבוצע בביתו,  נמצאו 52.29 גרם קנביס, מחולקים ל – 8 שקיות, מוחזקים במקומות שונים בבית.",כתב האישום
8,SH-19-03-11868-776,"כמו כן, נמצאו 2,000 ₪ במזומן.",כתב האישום
9,SH-19-03-11868-776,מעובדות האישום השני  עולה כי ביום 25.2.2019 התקשר הנאשם עם כרמל קבסה באמצעות שימוש ביישומון הטלגרם וקבעו להיפגש לצורך ביצוע עסקה בסמים.,כתב האישום
10,SH-19-03-11868-776,הנאשם הגיע באמצעות רכבו למקום המפגש ומכר לכרמל 7.08 גרם קנבוס תמורת 400 ₪.,כתב האישום
11,SH-19-03-11868-776,"מעובדות האישום השלישי  עולה, כי ביום 25.2.2019 התקשר הנאשם עם עזרא ירמיהו שוורץ באמצעות שימוש ביישומון הטלגרם, והשניים קבעו להיפגש לצורך ביצוע עסקה בסמים.",כתב האישום
12,SH-19-03-11868-776,"הנאשם הגיע באמצעות רכבו למקום המפגש, ומכר לעזרא 6.81 גרם קנבוס תמורת 400 ₪.",כתב האישום
13,SH-19-03-11868-776,מעובדות האישום הרביעי עולה כי ביום 25.2.2019 התקשר הנאשם עם אריה נתן בניים באמצעות שימוש ביישומון הטלגרם והשניים להיפגש לצורך ביצוע עסקה בסמים.,כתב האישום
14,SH-19-03-11868-776,הנאשם הגיע באמצעות רכבו למקום המפגש ומכר לאריה 7.08 גרם קנבוס תמורת 400 ₪.,כתב האישום
15,SH-19-03-11868-776,הנאשם נעצר ביום 26.2.2019 ושהה במעצר במסגרת הליך מעצר הימים עד ליום 6.3.2019.,מהלך הדיון
16,SH-19-03-11868-776,באותו יום הוגש כתב האישום יחד עם בקשה למעצר עד תום ההליכים נגדו.,מהלך הדיון
17,SH-19-03-11868-776,ביום 7.4.2019 שוחרר הנאשם למעצר בית מלא בפיקוח.,מהלך הדיון
18,SH-19-03-11868-776,"ביום 27.8.2019 הקלתי בתנאי מעצר הבית, בכך שאפשרתי לנאשם לצאת מהבית בפיקוח בין השעות 07:00 – 14:00.",מהלך הדיון
19,SH-19-03-11868-776,"מהתסקיר שהוגש בעניינו של הנאשם עולה, כי הוא בן 21, רווק , בן להורים גרושים שגדל בצפת.",תסקיר שירות המבחן
20,SH-19-03-11868-776,"שירות המבחן גולל את קורותיו וקורות משפחתו של הנאשם, ותיאר תמונה משפחתית מורכבת.",תסקיר שירות המבחן
21,SH-19-03-11868-776,הנאשם החל לצרוך סמים בגיל 17.,תסקיר שירות המבחן
22,SH-19-03-11868-776,הוא התגייס לשירות צבאי אך שוחרר בשל נסיבות אישיות לאחר כשנה.,תסקיר שירות המבחן
23,SH-19-03-11868-776,לאחר מכן עבד בעבודות שונות והתגורר מחוץ לבית הוריו.,תסקיר שירות המבחן
24,SH-19-03-11868-776,הנאשם נעדר עבר פלילי.,תסקיר שירות המבחן
25,SH-19-03-11868-776,הנאשם טען כי ביצע את העבירות משום שביקש להשיג כסף קל ומהיר.,תסקיר שירות המבחן
26,SH-19-03-11868-776,השירות התרשם כי הנאשם נטל אחריות מלאה למעשיו והביע עליהם חרטה וצער.,תסקיר שירות המבחן
27,SH-19-03-11868-776,שירות המבחן עמד על כך שלנאשם יכולת להתבוננות ביקורתית על חייו ורצון לשקמם.,תסקיר שירות המבחן
28,SH-19-03-11868-776,הנאשם השתלב בטיפול בהתמכרויות ועד כה שיתף פעולה עם התכנית הטיפולית.,תסקיר שירות המבחן
29,SH-19-03-11868-776,"נוכח גילו הצעיר, סבר שירות המבחן, כי הנאשם זקוק למסגרת אשר תסייע לו לגבש זהות בוגרת ועצמאית, ולכן הומלץ על הטלת צו מבחן למשך שנה וחצי במהלכה ישולב בטיפול, וכן של""צ בהיקף של 250 שעות.",תסקיר שירות המבחן
30,SH-19-03-11868-776,הנאשם נמצא כשיר לביצוע עבודות שירות וניתן להציבו בחברת קדישא – חיפה החל מיום 20.1.2020.,חוות דעת הממונה לעבודות שירות
31,SH-19-03-11868-776,הצדדים לא הגיעו להסכמה עונשית.,ראיות וטיעונים לעונש
32,SH-19-03-11868-776,"במסגרת ראיות לעונש שמעתי את אמו של הנאשם, אשר סיפרה על נסיבות חייו של הנאשם וכן על המורכבות המשפחתית, על רקע שוני והתרחקות באורחות החיים של הנאשם ביחס להוריו, שהביא לניתוק ולאובדן קשר ביניהם, בין היתר, בתקופה הרלבנטית שבה בוצעו העבירות.",ראיות וטיעונים לעונש
33,SH-19-03-11868-776,"בעקבות ההליכים כאן, חודש הקשר וכיום תיארה האם קיומם של קשרים קרובים בין הנאשם להוריו.",ראיות וטיעונים לעונש
34,SH-19-03-11868-776,"אשר לטיעונים לעונש, מחד, ב""כ המאשימה טען, כי יש לקבוע מתחם ענישה שנע בין 6 ל – 12 חודשים בפועל לכל אישום של סחר בסמים, ומתחם שנע בין 8 ל- 20 חודשי מאסר בפועל בגין עבירה של החזקת סמים שלא לצריכה עצמית, ועתר להטיל על הנאשם עונש מאסר מצטבר ולהכריז עליו כסוחר סמים.",ראיות וטיעונים לעונש
35,SH-19-03-11868-776,"בנקודה זו טען הסניגור, כי במסגרת ההסדר אליו הגיעו הצדדים לא הוסכם על הכרזה על הנאשם כ""סוחר סמים"", והיפנה בהקשר זה לפרוטוקול.",ראיות וטיעונים לעונש
36,SH-19-03-11868-776,"מאידך, הסניגור טען, כי יש לאמץ את המלצת שירות המבחן ולהטיל על הנאשם של""צ, זאת בשל נסיבות חייו המפורטות, גילו הצעיר והיעדר עבר פלילי.",ראיות וטיעונים לעונש
37,SH-19-03-11868-776,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",ראיות וטיעונים לעונש
39,SH-19-03-11868-776,"אשר לערך המוגן – סחר בסמים הוא רעה חולה, שתפוצתה נרחבת ביותר ונזקיה למשתמשים, חדשים כוותיקים, הם רבים וקשים.",ראיות וטיעונים לעונש
40,SH-19-03-11868-776,"אך לאחרונה, יחסית, נתן דעתו בית המשפט העליון על החומרה שבהפצת סמים באמצעים אלקטרוניים דוגמת אפליקציית טלגראם, כאמצעי קל ו""נקי"" לכאורה לביצוע עבירות אלו:",ראיות וטיעונים לעונש
41,SH-19-03-11868-776,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: הנאשם צריך היה להימנע מביצוע המעשים בהיותם בלתי חוקיים אלא שמדובר באדם צעיר מאוד בתחילת שנות העשרים לחייו, והוא פעל בחוסר שיקול דעת, המאפיין לעתים קרובות, בני גיל זה; גם אם מדובר בסם ""קל"" מסוג קנביס, העובדה שמדובר בהחזקת כמות שלא לצריכה עצמית, ובסחר במספר הזדמנויות באופן מתוכנן ומתוחכם לשם בצע כסף, מהוות כולן נסיבות לחומרה; הנזק מסחר בסמים ידוע וקשה.",ראיות וטיעונים לעונש
42,SH-19-03-11868-776,"מתחם הענישה – יוער תחילה, כי החלטתי להתייחס למכלול האישומים כאל אירוע אחד לצורך קביעת המתחם, בשל סמיכות הזמנים (כל העבירות בוצעו באותו יום), והיות האישומים רצף אחד של פעילות, על-פי מבחן הקשר ההדוק.",ראיות וטיעונים לעונש
43,SH-19-03-11868-776,"לפיכך, מתחם הענישה צריך לעמוד בין 6 ל – 24 חודשי מאסר לרבות אפשרות ריצוי מאסר בעבודות שירות.",ראיות וטיעונים לעונש
44,SH-19-03-11868-776,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם צעיר בתחילת דרכו, ללא עבר פלילי; נסיבות חייו אינן מן הפשוטות לנוכח המורכבות המשפחתית עליה עמד שירות המבחן בתסקירו; הנאשם שירת שירות צבאי, גם אם לא מלא; הנאשם שיתף פעולה עם שירות המבחן ונטל אחריות למעשיו והוא נכון ומתעתד להמשך טיפול תחת פיקוח שירות המבחן; נטילת האחריות של הנאשם היא מלאה ואמתית ונראה שכך גם התגייסותו לטיפול ולשיקום.",ראיות וטיעונים לעונש
45,SH-19-03-11868-776,הדברים באו לידי ביטוי גם בדבריו לפניי ובדברי אמו.,ראיות וטיעונים לעונש
46,SH-19-03-11868-776,"בנסיבות אלו, שליחת אדם כה צעיר ללא עבר פלילי למאסר בפועל, תהווה גורם מדרדר, ואין הדבר עולה בקנה אחד עם האינטרס הפרטני או הציבורי.",ראיות וטיעונים לעונש
47,SH-19-03-11868-776,"סטיה לקולא מטעמי שיקום  – לכן, יש מקום בנסיבות העניין לסטות ממתחם הענישה שקבעתי מטעמי שיקום, ויש לאפשר לנאשם לרצות עונש של של""ץ אך בהיקף נרחב יותר מזה שעליו המליץ שירות המבחן.",ראיות וטיעונים לעונש
48,SH-19-03-11868-776,"הסניגור הפנה לפסיקה בנסיבות חמורות יותר שהסתיימה במסגרת של""ץ לנוכח הליך שיקומי, וזהו גם המקרה שבו הנאשם הוכיח פוטנציאל ממשי לשיקומו.",ראיות וטיעונים לעונש
49,SH-19-03-11868-776,"לפיכך, אני מחליט לגזור על הנאשם את העונשים הבאים:",גזירת הדין
50,SH-19-03-11868-776,"6 חודשי מאסר, שלא ירוצו אלא אם יעבור הנאשם כל עבירה לפי פקודת הסמים המסוכנים, למעט שימוש עצמי והחזקת כלים לשימוש עצמי, בתוך 3 שנים מהיום;",גזירת הדין
51,SH-19-03-11868-776,"חודש מאסר שלא ירוצה, אלא אם יעבור הנאשם בתוך שלוש שנים מהיום כל עבירה של שימוש עצמי בסמים או החזקת כלים לשימוש עצמי, בתוך 3 שנים מהיום;",גזירת הדין
52,SH-19-03-11868-776,"קנס בסך 4,000  ₪, אשר יקוזז במלואו מההפקדה בתיק המ""ת, או חודש מאסר תמורתו אם לא ישולם.",גזירת הדין
53,SH-19-03-11868-776,"ככל שתיוותר יתרת חובה, תשולם ב-5 תשלומים החל מיום 1.2.2020 ובכל 1 לחודש רצוף שלאחריו.",גזירת הדין
54,SH-19-03-11868-776,"תיוותר יתרת זכות, תוחזר לנאשם באמצעות ב""כ;",גזירת הדין
55,SH-19-03-11868-776,צו מבחן לתקופה של 18 חודשים.,גזירת הדין
56,SH-19-03-11868-776,"במהלך תקופה זו הנאשם מחויב בשיתוף פעולה עם שירות המבחן, כאשר מובהר כי הפרת  הצו תוכל להביא לפתיחה מחודשת של המשפט וגזירת עונשו של הנאשם, לרבות הטלת עונש מאסר;",גזירת הדין
57,SH-19-03-11868-776,"התחייבות בסך 5,000  ₪ שלא לעבור כל עבירה לפי פקודת הסמים לרבות שימוש עצמי והחזקת כלים לשימוש עצמי, במשך שנתיים מהיום, או 10 ימי מאסר תמורתה אם לא תיחתם.",גזירת הדין
58,SH-19-03-11868-776,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
59,SH-19-03-11868-776,"אשר לבקשת המאשימה להכריז על הנאשם ""סוחר סמים"" – אין לקבל את עמדת המאשימה, והדבר נובע מהאופן שבו הוצג ההסדר בפרוטוקול מיום 14.7.2019, שם נרשם:",גזירת הדין
60,SH-19-03-11868-776,"ב""כ הנאשם: אני מאשר את הדברים"" (ההדגשה הוספה).",גזירת הדין
61,SH-19-03-11868-776,"זאת ועוד, מדברי הסניגור היום, עליהם לא חלקה ב""כ המאשימה, רכבו של הנאשם הוחזר לו בהסכמה, והרי זה שימש ככלי לביצוע העבירה.",גזירת הדין
62,SH-19-03-11868-776,"משמעות הדבר היא, כי גם אם הדבר הוצהר לא מפורשות, הרי שהמאשימה הסכימה לנוכח התנהלותה כאן, לוותר על ההכרזה.",גזירת הדין
63,SH-19-03-11868-776,"אשר לטענה, כי החילוט נובע מעצם ההכרזה, אין לכך בסיס, שכן הוראת סעיף 36א(א) לפקודה קובעת כי ""הורשע אדם בעבירה של עסקת סמים, יצווה בית המשפט.",גזירת הדין
64,SH-19-03-11868-776,...,גזירת הדין
65,SH-19-03-11868-776,..,גזירת הדין
66,SH-19-03-11868-776,"לפיכך, ובמכלול הנסיבות, ואף אם אאמץ את עמדת המאשימה, הרי שלפי סעיף 36א(ב) סיפא, סברתי שאין טעמים מוצדקים להכריז על הנאשם סוחר סמים בנסיבות העניין.",גזירת הדין
67,SH-19-03-11868-776,"לפיכך, בהתאם למוסכם, מורה על חילוט כל הכספים שנתפסו כמפורט בכתב האישום, מורה על השמדת הסמים, ומורה על השבת הטלפון לנאשם.",גזירת הדין
68,SH-19-03-11868-776,יש לשלוח לשירות המבחן ולממונה על עבודות שירות.,גזירת הדין
69,SH-19-03-11868-776,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
70,SH-19-03-11868-776,"54678313ניתן היום,  כ""ז כסלו תש""פ, 25 דצמבר 2019, במעמד הצדדים.",גזירת הדין
71,SH-19-03-11868-776,דוד שאול גבאי ריכטר 54678313,גזירת הדין
