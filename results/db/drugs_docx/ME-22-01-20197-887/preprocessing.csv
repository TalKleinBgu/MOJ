,verdict,text,part
0,ME-22-01-20197-887,"פקודת הסמים המסוכנים [נוסח חדש], תשל""ג-1973: סע'  6, 10","ע""י ב""כ עוה""ד רן קרויט"
1,ME-22-01-20197-887,"חוק העונשין, תשל""ז-1977: סע'  40ד', 400","ע""י ב""כ עוה""ד רן קרויט"
2,ME-22-01-20197-887,"הנאשם הורשע, במסגרת הסדר טיעון, בעובדות כתב אישום מתוקן בעבירות גידול סם מסוכן, לפי סעיף 6 לפקודת הסמים המסוכנים, התשל""ג-1973,  החזקת כלים לגידול סם לפי סעיף 10 רישא לפקודה, ונטילת חשמל, לפי סעיף 400 לחוק העונשין, תשל""ז-1977 (להלן: ""החוק"").",גזר דין
3,ME-22-01-20197-887,"כמפורט בעובדות כתב האישום המתוקן, בתקופה הרלוונטית,  בין המועדים 2.9.21 ועד ליום מעצרו, 29.12.21, שכר הנאשם דירה בבניין מגורים בעיר נס ציונה.",גזר דין
4,ME-22-01-20197-887,"במהלך תקופת השכירות, במועד שאינו ידוע במדוייק, הקים בעצמו או באמצעות אחר, בדירה, מעבדה לגידול צמחי סם קנבוס, בשלושה חדרים בדירה ובחדר המקלחת התקין מערכת מים התומכת בגידול הסם.",גזר דין
5,ME-22-01-20197-887,"לשם כך החזיק ציוד לגידול סם בהיקף נרחב הכולל בין היתר, מזגנים, שנאים, מפוחים, פילטרים ומאווררים.",גזר דין
6,ME-22-01-20197-887,"הנאשם חיבר את הדירה באופן פיראטי ללוח החשמל באופן המהווה סכנה בטיחותית, ועל מנת למנוע את גילוי מעשיו ולהתחמק מתשלום חשמל לחברת החשמל.",גזר דין
7,ME-22-01-20197-887,"ביום 29.12.21 גידל הנאשם בדירה 236 שתילי סם במשקל של כ-61 ק""ג, שווי גרם סם מוערך נע בין 70-100 ₪, וכן נטל חשמל שלא כדין ובמרמה.",גזר דין
8,ME-22-01-20197-887,"ביום 7.11.22 הציגו הצדדים הסדר טיעון דיוני, לפיו יודה ויורשע הנאשם בעובדות כתב אישום מתוקן, ויופנה לשירות המבחן לעריכת תסקיר.",גזר דין
9,ME-22-01-20197-887,הצדדים לא הגיעו להסכמות עונשיות.,גזר דין
10,ME-22-01-20197-887,"על פי התסקיר הראשון (26.3.23), הנאשם, בן 26, נעדר עבר פלילי, רווק, טרם מעצרו עבד כשכיר ועצמאי בתחום השיפוצים.",תסקירי שירות המבחן
11,ME-22-01-20197-887,"הנאשם גדל במסגרת חינוכית דתית, ללא זכאות לבגרות, לא גויס לצה""ל.",תסקירי שירות המבחן
12,ME-22-01-20197-887,הנאשם הקים בשותפות עסק להכנת בצק למאפיות שכשל כלכלית וגרם לו להפסדים כספיים משמעותיים.,תסקירי שירות המבחן
13,ME-22-01-20197-887,הנאשם היה עצור כחודש והועבר למעצר  בתנאי איזוק לצד פיקוח מעצרים.,תסקירי שירות המבחן
14,ME-22-01-20197-887,"להתרשמות שירות המבחן טרם מעצרו ניהל קשרים שוליים והחזיק בעמדות מקלות בכל הקשור לצריכת סמים, עוד העריכו שמשתמש בסמים והתנהלותו טרם מעצרו מבטאת נסיגה במצבו.",תסקירי שירות המבחן
15,ME-22-01-20197-887,בנוסף התרשמו כי בתקופה זו היה ממוקד במילוי צרכיו המידיים מבלי שהעמיק בבחינת הסיכון הכרוך בכך והשלכות מעשיו.,תסקירי שירות המבחן
16,ME-22-01-20197-887,הנאשם שיתף פעולה ושולב בקבוצת עצורי בית.,תסקירי שירות המבחן
17,ME-22-01-20197-887,"אשר להרגלי צריכת סמים, שיתף הנאשם, כי החל לצרוך סמים קלים בגיל 18 בכמויות שגדלו ועלו בהדרגה, והובילו לשימוש מסיבי ובעל אופי התמכרותי.",תסקירי שירות המבחן
18,ME-22-01-20197-887,"הנאשם הביע חרטה על מעשיו אך שלל כוונה למכור את הסמים שגידל, כשלטענתו התכוון לגדל סם לשימושו.",תסקירי שירות המבחן
19,ME-22-01-20197-887,"הנאשם ביטא נכונות לטפל בדפוסי השימוש בסם והופנה ליחידה לטיפול בהתמכרויות בעירו, והשתלב בטיפול החל מיום 20.3.23.",תסקירי שירות המבחן
20,ME-22-01-20197-887,עוד מסר בדיקות שתן נקיות.,תסקירי שירות המבחן
21,ME-22-01-20197-887,"שירות המבחן התרשם, כי ההליך הפלילי מהווה עבורו גורם מרתיע ומארגן, ונוכח נכונותו הטיפולית, המלץ על דחיית הדיון כדי לעקוב אחר המשך הטיפול בנאשם.",תסקירי שירות המבחן
22,ME-22-01-20197-887,"בתסקיר משלים שהתקבל (13.6.23) , עלה כי משתף פעולה עם גורמי הטיפול, מגלה תובנה למצבו ושומר על ניקיון מסמים.",תסקירי שירות המבחן
23,ME-22-01-20197-887,"בנוסף הוצע לנאשם להשתלב בטיפול במסגרת אינטנסיבית כ""מרכז יום"" אולם הוא סירב בשל מורכבות מצבו הכלכלי.",תסקירי שירות המבחן
24,ME-22-01-20197-887,מתכונת הטיפול בו נתון הנאשם כללה שיחה חד שבועית פרטנית ובדיקות שתן מעקביות.,תסקירי שירות המבחן
25,ME-22-01-20197-887,"בבואו לגבש המלצה סופית, שקל שירות המבחן את הבעייתיות העולה ממאפייני אישיותו של הנאשם ומנגד את עברו הנקי, שיתוף פעולה בהליך הטיפול והימנעות משימוש בסם.",תסקירי שירות המבחן
26,ME-22-01-20197-887,"בסופו של תסקיר, בא שירות המבחן בהמלצה להימנע מלהטיל על הנאשם עונש מאסר בפועל ולהסתפק בענישה בדרך של עבודות שירות וצו מבחן.",תסקירי שירות המבחן
27,ME-22-01-20197-887,"ב""כ המאשימה, עו""ד ליטל שירי, עמדה על הערכים החברתיים שנפגעו, ובהם הנזק לציבור והפגיעה בשלומו ובריאותו.",תמצית הטיעונים לעונש
28,ME-22-01-20197-887,"עוד עמדה על הצורך להיאבק בתופעת גידול הסמים והפצתם באמצעות ענישה משמעותית ומרתיעה, ועל נסיבות ביצוע העבירה שכללו תכנון מוקדם ומוקפד ועל חלקו המרכזי בביצועה.",תמצית הטיעונים לעונש
29,ME-22-01-20197-887,"לפיכך, עתרה למתחם ענישה הנע בין 48-24 חודשי מאסר בפועל.",תמצית הטיעונים לעונש
30,ME-22-01-20197-887,"לטענת המאשימה, עניינו של הנאשם אינו שונה מעניינם של נאשמים נורמטיביים רבים שמעורבים בעבירות גידול סם ממניעים כלכליים.",תמצית הטיעונים לעונש
31,ME-22-01-20197-887,"עוד סבורה שההליך הטיפולי שעבר אינו חריג, הנאשם סירב להשתלב בהליך טיפולי משמעותי ומצבו אינו מצדיק חריגה לקולא ממתחם הענישה.",תמצית הטיעונים לעונש
32,ME-22-01-20197-887,"בהתחשב בנתוניו, עותרת המאשימה למקמו בתחתית המתחם לצד ענישה נלווית הכוללת קנס משמעותי.",תמצית הטיעונים לעונש
33,ME-22-01-20197-887,"ב""כ הנאשם, עו""ד קרויט, ביקש להתחשב בנסיבות הנאשם והמלצת שירות המבחן ולהימנע משליחתו למאסר בפועל.",תמצית הטיעונים לעונש
34,ME-22-01-20197-887,"לדבריו, הנאשם לא יכל היה להתחייב להליך טיפול במרכז יום מאחר שנאלץ לעבוד ולעזור בפרנסת משפחתו.",תמצית הטיעונים לעונש
35,ME-22-01-20197-887,"עוד הפנה לפסיקה, שבה במקרים דומים, הורו בתי משפט על חריגה ממתחם הענישה.",תמצית הטיעונים לעונש
36,ME-22-01-20197-887,"עוד עמד על עברו הנקי, ותקופה ארוכה שהיה נתון בתנאי איזוק.",תמצית הטיעונים לעונש
37,ME-22-01-20197-887,"הנאשם בדברו האחרון הצר על מעשיו, סיפר כי עבר שנה וחצי של גיהנום וביקש לתת לו הזדמנות להמשיך בטיפול.",תמצית הטיעונים לעונש
38,ME-22-01-20197-887,בחינת מדיניות הענישה הנוהגת בעבירות גידול סם קנבוס במעבדה במשקלים דומים מעלה כי מנעד הענישה כולל ברובו עונשי מאסר הנעים בין 24-48 חודשי מאסר:,מדיניות הענישה הנוהגת
39,ME-22-01-20197-887,"אשר על כן, לאחר שבחנתי את נסיבות מעשי הנאשם, לרבות חלקו היחסי, מידת הפגיעה בערכים המוגנים ומדיניות הענישה הנוהגת, אני קובעת מתחם ענישה הנע בין 46-22 חודשי מאסר בפועל.",מדיניות הענישה הנוהגת
40,ME-22-01-20197-887,האם יש מקום להעתר לבקשת ההגנה ולאמץ את המלצת שירות המבחן?,מדיניות הענישה הנוהגת
41,ME-22-01-20197-887,"הנאשם בן 26, ללא עבר פלילי, ניהל אורח חיים דתי, ובתקופה שקדמה להסתבכותו בתיק היה מעורב בחברה שולית, השתמש בסם קנבוס בתדירות גבוהה ואחז בעמדות מקלות ראש בנוגע לצריכת סמים.",מדיניות הענישה הנוהגת
42,ME-22-01-20197-887,הנאשם היה שותף בעסק כלכלי שכשל ונותר עם חובות כספיים.,מדיניות הענישה הנוהגת
43,ME-22-01-20197-887,השילוב בין הצורך ברווח כספי מיידי ומעורבות בחברה שולית הוביל אותו להקמת מעבדת סמים.,מדיניות הענישה הנוהגת
44,ME-22-01-20197-887,"הנאשם בחר בפתרון השולי והקל, לא נתן דעתו לסיכון במעשיו ולהשלכותיהם.",מדיניות הענישה הנוהגת
45,ME-22-01-20197-887,"עם זאת, לאחר מעצרו חל שינוי לטובה בדפוסי התנהלותו וחשיבתו.",מדיניות הענישה הנוהגת
46,ME-22-01-20197-887,"ניכר כי מעצרו, לראשונה בחייו, גרם לו טלטלה, הנאשם חדל להשתמש בסם וגילה תובנה לפסול במעשיו.",מדיניות הענישה הנוהגת
47,ME-22-01-20197-887,"הנאשם שיתף פעולה עם גורמי הטיפול, שירות המבחן והיחידה לטיפול בהתמכרויות בעירו, עם זאת לא עבר הליך טיפולי משמעותי ואף סירב להשתלב בהליך טיפולי אינטנסיבי במתכונת ""מרכז יום"" עקב רצונו להמשיך לעבוד.",מדיניות הענישה הנוהגת
48,ME-22-01-20197-887,"הנאשם שם בראש מעייניו את רצונו להתפרנס ולסייע למשפחתו, וניסה להתאים את מתכונת ההליך הטיפולי לצרכיו האחרים.",מדיניות הענישה הנוהגת
49,ME-22-01-20197-887,"תסקירי שירות המבחן חיוביים ומלמדים על הפחתה במידת מסוכנותו, שירות המבחן נימק את המלצתו להמנע מהטלת מאסר בפועל, בעברו הנקי ושיתוף הפעולה עם גורמי הטיפול.",מדיניות הענישה הנוהגת
50,ME-22-01-20197-887,אין בכך די.,מדיניות הענישה הנוהגת
51,ME-22-01-20197-887,"בנסיבות אלו, תוך מתן משקל לשיקולי הרתעת הרבים, אין בידי לקבל את עתירת ההגנה והמלצת שירות המבחן להסתפק בענישה שאינה כוללת מאסר ממש.",מדיניות הענישה הנוהגת
52,ME-22-01-20197-887,"עם זאת, נסיבותיו ותסקירו החיובי ישמשו טעמים טובים למקמו בתחתית מתחם הענישה.",מדיניות הענישה הנוהגת
53,ME-22-01-20197-887,"אשר על כן, אני גוזרת על הנאשם את העונשים הבאים:",מדיניות הענישה הנוהגת
54,ME-22-01-20197-887,22 חודשי מאסר בניכוי ימי מעצרו 30.12.21 – 20.1.22.,מדיניות הענישה הנוהגת
55,ME-22-01-20197-887,"10 חודשי מאסר על תנאי, לבל יעבור הנאשם במשך 3 שנים מיום שחרורו עבירת סמים מסוג פשע.",מדיניות הענישה הנוהגת
56,ME-22-01-20197-887,"קנס בסך 8,000 ₪ או 40 ימי מאסר תמורתו.",מדיניות הענישה הנוהגת
57,ME-22-01-20197-887,הקנס ישולם ב-10 תשלומים חודשיים שווים ורצופים החל מיום 1.1.24.,מדיניות הענישה הנוהגת
58,ME-22-01-20197-887,לצורך הבטחת התייצבותו תעמודנה הערבויות בהליך המעצר וצו עיכוב יציאה מהארץ.,מדיניות הענישה הנוהגת
59,ME-22-01-20197-887,ההפקדה תושב למפקיד עם תחילת מאסרו.,מדיניות הענישה הנוהגת
60,ME-22-01-20197-887,זכות ערעור לבית המשפט העליון תוך 45 יום.,מדיניות הענישה הנוהגת
61,ME-22-01-20197-887,מורה על השמדת הסמים.,מדיניות הענישה הנוהגת
62,ME-22-01-20197-887,"יתר המוצגים – לשק""ד קצין משטרה.",מדיניות הענישה הנוהגת
63,ME-22-01-20197-887,"ניתן היום,  כ""ד אלול תשפ""ג, 10 ספטמבר 2023, במעמד הצדדים.",מדיניות הענישה הנוהגת
