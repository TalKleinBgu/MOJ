,verdict,text,part
0,SH-18-05-65636-295,"פקודת הסמים המסוכנים [נוסח חדש], תשל""ג-1973: סע'  6, 7.א., 13, 19.א, 19א",הנאשם
1,SH-18-05-65636-295,"חוק העונשין, תשל""ז-1977: סע'  499(א)(1)",הנאשם
2,SH-18-05-65636-295,"הנאשם הורשע, על-פי הודאתו ובהסדר טיעון, בכתב אישום מתוקן מיום 22.1.19 המייחס לו, בשמונה אישומים, עבירות של סחר בסם מסוכן, לפי סעיפים 13 ו-19א לפקודת הסמים המסוכנים (נוסח חדש), תשל""ג-1973, וכן  עבירות של קשירת קשר לפשע, לפי סעיף 499(א)(1) לחוק העונשין, התשל""ז- 1977, עבירה של גידול סם מסוכן, לפי סעיף 6 לפקודה, עבירה של החזקת סם מסוכן שלא לצריכה עצמית, לפי סעיפים 7(א) ו-(ג) רישא לפקודה, ועבירה של הספקת סם מסוכן, לפי סעיפים 13 ו-19א לפקודה.",כתב אישום ורקע
3,SH-18-05-65636-295,"בהתאם לכתב האישום המתוקן, בזמנים הרלוונטיים לכתב האישום המתוקן, הנאשם עשה שימוש בטלפון סלולארי על-מנת לתאם תיאום מוקדם, בשיחות טלפון, הודעות ווטסאפ והודעות קוליות, עבירות מסוג פשע, של סחר בקנאביס, וסיפק לקונים שונים את הסמים בהתאם לתיאום המוקדם.",כתב אישום ורקע
4,SH-18-05-65636-295,"בהתאם לאישום הראשון, כשנתיים עובר ליום 16.5.18, שכר הנאשם דירת מגורים במגדל העמק, שבה השתמש להקמת כמעבדה לגידול קנאביס, ולצורך זה בלבד.",כתב אישום ורקע
5,SH-18-05-65636-295,"לשם הקמת המעבדה, הצטייד הנאשם בציוד לשם גידול הסמים בצורה מיטבית – שכלל 6 אוהלים כהים בהם יאוחסנו העציצים, מדי חום, 7 טיימרים, 4 שנאים, 10 משאבות אוויר, 4 מנורות זכוכית גדולות, 2 מכשירי תאורת לד, 5 מפוחים, 9 מאווררים קטנים, 9 וונטות, רשתות לאחיזה של עציצים ומערכות השקיעה, אשר בהם עשה שימוש לצורך גידול הסמים.",כתב אישום ורקע
6,SH-18-05-65636-295,"בתאריך 16.5.18, בסמוך לשעה 16:30, במהלך חיפוש על-פי צו בדירה, נמצא כי הנאשם החזיק סמים כלהלן: בחדר א' נמצא הנאשם מחזיק בשני אוהלים, שאחד מהם הכיל שתיל גדול של קנאביס והשני הכיל מגש של 12 שתילים צעירים של קנאביס; בחדר ב' החזיק הנאשם שלושה אוהלים אשר בשניים מהם יחד היו 8 דליים המחוברים למערכת השקיעה, והכילו עציצי קנאביס.",כתב אישום ורקע
7,SH-18-05-65636-295,"בסך הכל החזיק הנאשם בצמחי קנאביס במשקל כולל של 2.24 ק""ג אותם גידל בדירה, וכן במקרר במטבח החזיק הנאשם בקנאביס במשקל 313.53 גרם נטו.",כתב אישום ורקע
8,SH-18-05-65636-295,"בהתאם לאישום השני, במהלך תקופה של שנה, עובר ליום 16.5.18, בחמש הזדמנויות שונות, קשר הנאשם עם ו""פ, עמו יש לו היכרות מוקדמת על רקע מקום עבודה משותף בעבר, באמצעות תיאום טלפוני ובהודעות, לבצע סחר בסמים, והנאשם סיפק לו""פ קנאביס במחיר של 100 ₪ לגרם.",כתב אישום ורקע
9,SH-18-05-65636-295,"בעסקה אחת סיפק לו גרם קנאביס ללא תמורה, בעסקה השנייה סיפק לו""פ 2 גרם קנאביס תמורת 200 ₪.",כתב אישום ורקע
10,SH-18-05-65636-295,"בעסקה השלישית והרביעית סיפק הנאשם לו""פ 4 גרם קנאביס בתמורה ל-400 ₪, ובעסקה החמישית סיפק לו 5 גרם בתמורה ל-500 ₪.",כתב אישום ורקע
11,SH-18-05-65636-295,"בהתאם לאישום השלישי, בתאריך 5.11.17, סמוך לשעה 19:45 קשר הנאשם עם ז""ט, באמצעות הודעות ווטסאפ, לספק לו קנאביס תמורת סך 850 ₪.",כתב אישום ורקע
12,SH-18-05-65636-295,"לאחר תיאום מוקדם, נפגשו הנאשם וז""ט במגדל העמק, ובסופו של דבר ז""ט רכש 2 גרם קנאביס בתמורה ל-200 ₪.",כתב אישום ורקע
13,SH-18-05-65636-295,"בהתאם לאישום הרביעי, במהלך כשלושה חודשים עובר ליום 16.5.18, בארבע הזדמנויות שונות, קשר הנאשם עם ל""א, עמו יש לו היכרות מוקדמת ממקום עבודה בו עבדו בעבר, בהודעות ווטסאפ ותיאום טלפוני, כי יספק לו קנאביס בתמורה ל-70- 80 ₪ לגרם.",כתב אישום ורקע
14,SH-18-05-65636-295,"בעסקה הראשונה סיפק הנאשם ל""א 2 גרם קנאביס בתמורה ל-100 ₪.",כתב אישום ורקע
15,SH-18-05-65636-295,בעסקה השנייה סיפק לו 4 גרם בתמורה ל-250 ₪.,כתב אישום ורקע
16,SH-18-05-65636-295,"בעסקה השלישית סיפק הנאשם לל""א 7 גרם קנאביס בתמורה ל-550 ₪.",כתב אישום ורקע
17,SH-18-05-65636-295,"בעסקה הרביעית סיפק הנאשם לל""א 9 גרם קנאביס בתמורה ל-650 ₪.",כתב אישום ורקע
18,SH-18-05-65636-295,"בכל הפעמים נפגשו הנאשם ול""א, לאחר תיאום טלפוני, בפארק במגדל העמק.",כתב אישום ורקע
19,SH-18-05-65636-295,"בהתאם לאישום החמישי, במהלך מספר חודשים עובר ליום 16.5.18, במספר הזדמנויות, קשר הנאשם עם ת""ש, עמו יש לו היכרות ממקום העבודה, בתיאום טלפוני, קשר לספק לו קנאביס ללא תמורה, היות ותום נהג לסייע לנאשם כספית מפעם לפעם.",כתב אישום ורקע
20,SH-18-05-65636-295,"בהתאם לאישום השישי, במהלך תקופה של מספר חודשים עובר ליום 16.5.18, בשתי הזדמנויות, קשר הנאשם עם ד' לספק לו קנאביס, כאשר בעסקה הראשונה סיפק לו גרם אחד של קנאביס בתמורה ל-80 ₪, ובעסקה השנייה סיפק לו 2 גרם של קנאביס בתמורה ל-200 ₪, כאשר בשני המקרים סיפק הנאשם לד' את הסמים בביתו, והגיע לשם ברכבו הפרטי, שם מסר לו את הסמים.",כתב אישום ורקע
21,SH-18-05-65636-295,"בהתאם לאישום השביעי, במהלך פברואר 2018, קשר הנאשם עם ע""ב, בתיאום טלפוני, לספק לו קנאביס במשקל שאינו ידוע, ללא תמורה.",כתב אישום ורקע
22,SH-18-05-65636-295,"כן במהלך אותה התקופה, שוחחו הנאשם וע""ב רבות על אפשרות עסקאות נוספות בסמים, שלא התגבשו לכלל עסקה.",כתב אישום ורקע
23,SH-18-05-65636-295,"בהתאם לאישום השמיני, במהלך כחודשיים עובר ליום 16.5.18, בשתי הזדמנויות, קשר הנאשם עם נ""א, בתיאום טלפוני, לסחור בקנאביס, וסיפק לו גרם אחד של קנאביס ללא תמורה, בביתו של הנאשם.",כתב אישום ורקע
24,SH-18-05-65636-295,"הצדדים הגיעו להסדר טיעון (שהוצג בפני כב' השופטת הבכירה לילי יונג-גפר, ביום 22.1.19), לפיו הנאשם הודה בעובדות כתב האישום המתוקן, הורשע בעבירות המיוחסות לו, הופנה לשירות המבחן לקבלת תסקיר בעניינו, ונקבע כי הצדדים יטענו לאחר מכן לעונש באופן חפשי.",כתב אישום ורקע
25,SH-18-05-65636-295,שירות המבחן בחן את עניינו של הנאשם לאורך תקופה של כשנתיים.,תסקירי שירות המבחן
26,SH-18-05-65636-295,"יצוין, כי תחילה הנאשם נמצא על-ידי שירות המבחן כמתאים להשתלב בהליך במסגרת בית המשפט הקהילתי,  ואולם בסופו של דבר לא נעשה שילוב כאמור.",תסקירי שירות המבחן
27,SH-18-05-65636-295,"במהלך ניהולו הממושך של תיק זה שולב הנאשם בהליך טיפולי כבר במסגרת צו פיקוח מעצר, השתלב בעבודה, ועבר הלכה למעשה הליך שיקומי שנשא פירות.",תסקירי שירות המבחן
28,SH-18-05-65636-295,"המלצתו הסופית של שירות המבחן הנה להסתפק בהטלת צו מבחן וצו של""צ בהיקף של 340 שעות, במהלכם יוכל הנאשם להמשיך להשתלב בהליך הטיפולי בו החל, וכן לשמור על מסגרת התעסוקה המעניקה לו משמעות ועוגן.",תסקירי שירות המבחן
29,SH-18-05-65636-295,שירות המבחן המליץ להימנע מעונש של עבודות שירות שלא יאפשר לנאשם להמשיך במסגרת התעסוקה בה השתלב.,תסקירי שירות המבחן
30,SH-18-05-65636-295,אפרט להלן את האמור בתסקירים שהוגשו.,תסקירי שירות המבחן
31,SH-18-05-65636-295,"בהתאם לתסקיר מיום 13.6.19, הנאשם היה אז בן 27, רווק ללא ילדים, תושב מגדל העמק.",תסקירי שירות המבחן
32,SH-18-05-65636-295,צויין אז כי הוא שוהה במשך  10 חודשים במעצר-בית בבית אחותו.,תסקירי שירות המבחן
33,SH-18-05-65636-295,"הנאשם הנו הצעיר מבין שני ילדים, ולו אחות בת 32, נשואה ואם לתינוק.",תסקירי שירות המבחן
34,SH-18-05-65636-295,הוריו עלו מהודו בשנת 1990.,תסקירי שירות המבחן
35,SH-18-05-65636-295,"הנאשם התחנך בחינוך מיוחד בעקבות קשיי שפה וביטוי, וגדל כילד ביישן ושקט, עד לכיתה ד', אז החל שינוי בהתנהגותו, והוא החל לתקשר עם בני גילו.",תסקירי שירות המבחן
36,SH-18-05-65636-295,"הנאשם סיים 12 שנות לימוד עם בגרות מלאה, אך לדבריו חווה קשיים שכן נהג להתחצף ולצעוק על המורים.",תסקירי שירות המבחן
37,SH-18-05-65636-295,"בשנת 2009 גויס הנאשם למג""ב, באזור ירושלים, לתפקיד לוחם.",תסקירי שירות המבחן
38,SH-18-05-65636-295,הנאשם רואה בשירותו הצבאי חוויה מעצבת ומצא בו משמעות רבה.,תסקירי שירות המבחן
39,SH-18-05-65636-295,"הנאשם שיתף כי במהלך שירותו לקח רכב צבאי ללא אישור מפקדיו, ונשפט לשבוע ימים בכלא צבאי.",תסקירי שירות המבחן
40,SH-18-05-65636-295,בשנת 2012 השתחרר הנאשם מהשירות הצבאי.,תסקירי שירות המבחן
41,SH-18-05-65636-295,"לדברי הנאשם, התפטר כעבור 5 שנים.",תסקירי שירות המבחן
42,SH-18-05-65636-295,בשנת 2017 החל הנאשם ללמוד הנדסאות רכב במכללה.,תסקירי שירות המבחן
43,SH-18-05-65636-295,"לדבריו, סיים שנה ראשונה והחל שנה שנייה, אך הפסיק את לימודיו, בשל עיסוקים אחרים.",תסקירי שירות המבחן
44,SH-18-05-65636-295,"הנאשם החל, בהיותו בן 22, לצרוך קנאביס, בתדירות יום יומית במשך שנה וחצי ובנסיבות חברתיות.",תסקירי שירות המבחן
45,SH-18-05-65636-295,"הנאשם החל להפחית מדי יום בשימוש בקנאביס, ובגיל 25 הפסיק לחלוטין את השימוש.",תסקירי שירות המבחן
46,SH-18-05-65636-295,הנאשם מכחיש כיום התמכרות מכל סוג.,תסקירי שירות המבחן
47,SH-18-05-65636-295,"צויין כי הנאשם לא התייצב לבדיקת שתן אליה זומן, ובדיקה נוספת שנערכה לו הצביעה על ניקיון מסמים.",תסקירי שירות המבחן
48,SH-18-05-65636-295,"צויין עוד כי הנאשם שולב במסגרת צו פיקוח מעצר בקבוצה טיפולית, ולקח בה חלק משמעותי.",תסקירי שירות המבחן
49,SH-18-05-65636-295,"נמצא כי הנאשם ערך התבוננות פנימית על דרכיו, שיתף בקשייו ברקע מעורבותו הפלילית, ויצר קשר טוב עם חברי הקבוצה תוך תרומה לשיח.",תסקירי שירות המבחן
50,SH-18-05-65636-295,שירות המבחן התרשם כי התנהגותו של הנאשם אינה מאפיינת קווי חשיבה עברייניים ופוגעניים.,תסקירי שירות המבחן
51,SH-18-05-65636-295,"יחד עם זאת, זיהה שירות המבחן הסלמה בביצוע העבירות, כאשר בתחילה סחר הנאשם בסמים ולאחר מכן הקים מעבדה.",תסקירי שירות המבחן
52,SH-18-05-65636-295,"בהתייחסו לעבירות דנן, הנאשם קיבל אחריות פורמאלית לביצוען.",תסקירי שירות המבחן
53,SH-18-05-65636-295,"לדבריו, הקים מעבדת סמים לאחר שנחשף לרווח הכלכלי העומד מאחורי עסקאות הסמים.",תסקירי שירות המבחן
54,SH-18-05-65636-295,"אז, שכר דירה שיועדה לתפעול המעבדה, רכש זרעי קנאביס, ולמד באינטרנט כיצד לגדלם.",תסקירי שירות המבחן
55,SH-18-05-65636-295,"עוד מסר, כי המעשים בוצעו לצורך כלכלי בלבד, שכן צבר חובות בגובה של 170,000 ₪, בין היתר לשוק האפור, על רקע התנהלות כלכלית לקויה.",תסקירי שירות המבחן
56,SH-18-05-65636-295,"הנאשם התקשה לקבל את האישום של הספקת הסם, שכן לדבריו נתן סם לחבריו, מבלי לבקש תמורה.",תסקירי שירות המבחן
57,SH-18-05-65636-295,"שירות המבחן התרשם כי התייחסות הנאשם מצומצמת וחלקית, ומצביעה לפי ההערכה על קיומם של עיוותי חשיבה, לצד הפחתה מחומרת האישום בהספקת סמים.",תסקירי שירות המבחן
58,SH-18-05-65636-295,"שירות המבחן בחן את הסיכונים להישנות עבירות ואת גורמי הסיכוי וציין, בין היתר, כי הנאשם אדם אינטליגנטי, בעל יכולות וכישורים.",תסקירי שירות המבחן
59,SH-18-05-65636-295,"תנאי גדילתו של הנאשם יצרו חסכים רגשיים, ופגיעה בדימויו העצמי, אותם מילא בסממנים חיצוניים וניסה להתגבר עליהם באמצעות אורח חיים ראוותני כאמצעי פיצוי.",תסקירי שירות המבחן
60,SH-18-05-65636-295,"לנאשם צורך בריגושים, נטייה לאימפולסיביות וסיפוק צרכים מיידי.",תסקירי שירות המבחן
61,SH-18-05-65636-295,"מאפיינים אלה הובילו אותו, להערכת שירות המבחן, להתנהלות כלכלית בלתי אחראית ולצורך בהשגת כסף באופן מיידי, מה שהובילו להתנהגות עוברת חוק.",תסקירי שירות המבחן
62,SH-18-05-65636-295,ניכר כי הנאשם בעל כוחות ויכולות בין אישיות.,תסקירי שירות המבחן
63,SH-18-05-65636-295,שירות המבחן זיהה נזקקות טיפולית גבוהה וקיומו של סיכון להישנות עבירה בעתיד.,תסקירי שירות המבחן
64,SH-18-05-65636-295,"השתלבותו בטיפול ייעודי תסייע לו לבחון ולעבד את חוויותיו הרגשיות, להעמיק את ההבנה למצבו ולהתנהלותו, ולקבל כלים להתמודדות מיטבית בעתיד.",תסקירי שירות המבחן
65,SH-18-05-65636-295,הנאשם ביטא נכונות להשתלב בהליך טיפולי.,תסקירי שירות המבחן
66,SH-18-05-65636-295,"בתסקיר משלים מיום 28.10.19, נמסר כי במהלך חודש יולי 2019 החל הנאשם את השתתפותו בקבוצה טיפולית ייעודית לעוברי חוק, והגיע לרוב המפגשים כאשר בתחילה הביע עמדה הגנתית וחשדנית, נמנע משיתוף והציג עיוותי חשיבה ביחסו לעבירה.",תסקירי שירות המבחן
67,SH-18-05-65636-295,"עם התקדמותו של הנאשם בטיפול, נצפתה תזוזה בעמדותיו, הוא החל לשתף ברקע ובמניעיו לעבירות.",תסקירי שירות המבחן
68,SH-18-05-65636-295,"הנאשם הביע מוטיבציה לבחינה של הגורמים לביצוע העבירה, והוא נטל תפקיד בקבוצה והראה יכולת לשקף למשתתפיה.",תסקירי שירות המבחן
69,SH-18-05-65636-295,"יחד עם זאת, להתרשמות מנחי הקבוצה הנאשם עדיין מחזיק בעמדה הגנתית ביחס לביצוע העבירה, אך מצוי בשלב התפתחותי בטיפול כמצופה, וקיים מקום להמשך שילובו בו.",תסקירי שירות המבחן
70,SH-18-05-65636-295,תוצאות שתי בדיקות סמים שנערכו לנאשם הצביעו על ניקיון מסמים.,תסקירי שירות המבחן
71,SH-18-05-65636-295,שירות המבחן העריך כי קיימת נזקקות טיפולית גבוהה וקיים צורך למזער הסיכון להישנות עבירות בעתיד.,תסקירי שירות המבחן
72,SH-18-05-65636-295,"נוכח הנכונות של הנאשם להמשך שילובו בטיפול, הומלץ על העמדתו בצו מבחן למשך שנה, במהלכה ימשיך בהליך הטיפולי ובבדיקות שתן.",תסקירי שירות המבחן
73,SH-18-05-65636-295,"זאת, לצד הטלת צו של""צ בהיקף של 340 שעות, ומאסר על-תנאי, עונש שיחדד עבור הנאשם את הפסול שבהתנהגותו.",תסקירי שירות המבחן
74,SH-18-05-65636-295,ביום 26.11.19 טענו הצדדים לעונש.,תסקירי שירות המבחן
75,SH-18-05-65636-295,"באותו מועד קבעתי כי ראוי ששירות המבחן יבחן את השתלבותו של הנאשם בטיפול לאורך תקופה נוספת, ולשם כך הוזמן תסקיר נוסף.",תסקירי שירות המבחן
76,SH-18-05-65636-295,"בתסקיר משלים מיום 16.3.20, צוין כי בתקופת הדחייה נפגש שירות המבחן עם הנאשם.",תסקירי שירות המבחן
77,SH-18-05-65636-295,"בשיחות שנערכו עמו, ניכר כי הנאשם נוטל אחריות מלאה על מעשיו, מכיר בפגיעה שגרם בהם, וכי הוא ביטא אמפטיה וצער באשר לנזקים האפשריים כתוצאה מהתנהלותו.",תסקירי שירות המבחן
78,SH-18-05-65636-295,"הנאשם תיאר כי הטיפול נתן לו כלים להתמודדות מיטיבה עם מצבי לחץ וקושי בחייו, והוא הביע נכונות להמשך שילובו בטיפול.",תסקירי שירות המבחן
79,SH-18-05-65636-295,שלוש בדיקות שתן אותן מסר בשירות המבחן הצביעו על ניקיון מסמים.,תסקירי שירות המבחן
80,SH-18-05-65636-295,"לא נפתחו נגד הנאשם, בתקופת הדחייה, תיקים פליליים חדשים.",תסקירי שירות המבחן
81,SH-18-05-65636-295,"לסיכום, הובא כי הנאשם משתתף בקבוצה טיפולית מזה כשמונה חודשים, במהלכם הגיע למפגשים באופן סדיר ושיתף פעולה.",תסקירי שירות המבחן
82,SH-18-05-65636-295,"נמצא כי הטיפול יעיל עבורו, ובתהליך הדרגתי הנאשם מצליח לערוך שינוי בדפוסי חשיבתו ולערוך התבוננות ביקורתית.",תסקירי שירות המבחן
83,SH-18-05-65636-295,"נאמר כי סיום ההליך הטיפולי יסייע לנאשם להפחית את רמת הסיכון, להישנות ביצוע עבירות דומות בעתיד.",תסקירי שירות המבחן
84,SH-18-05-65636-295,"הומלץ, שוב, על הטלת צו מבחן למשך שנה, במהלכו ימשיך הנאשם את השתתפותו בקבוצה טיפולית, בצירוף צו של""צ.",תסקירי שירות המבחן
85,SH-18-05-65636-295,"בדיון מיום  13.5.20 הוזמן תסקיר נוסף, לשם עדכון חוות הדעת בשל תקופת הקורונה, אשר קטעה את ההליך הטיפולי.",תסקירי שירות המבחן
86,SH-18-05-65636-295,"יצויין כי תנאי השחרור של הנאשם, שחייבוהו בתחילת ההליך למעצר בית מלא, הוקלו בהדרגה, וכי מאז חודש אוקטובר 2018 הוא שולב במסגרת עבודה.",תסקירי שירות המבחן
87,SH-18-05-65636-295,"בהודעת עדכון מיום 1.6.20, מסר שירות המבחן לבית-המשפט כי הנאשם שולב במהלך חודש מרץ 2020 בטיפול בקבוצת צעירים, ארוכת טווח, המתקיימת בשירות המבחן ולקח חלק במפגש אחד, אך מערך הקבוצות הופסק בעקבות התפשטות נגיף הקורונה.",תסקירי שירות המבחן
88,SH-18-05-65636-295,"לאורך התקופה שמר שירות המבחן על קשר טלפוני עם הנאשם, אשר הביע מוטיבציה להמשיך השתתפותו בקבוצה הטיפולית.",תסקירי שירות המבחן
89,SH-18-05-65636-295,"נמסר כי קיים צפי לפתיחת מערך הקבוצות מחדש, והומלץ על המשך שילובו של הנאשם בו.",תסקירי שירות המבחן
90,SH-18-05-65636-295,"בתסקיר משלים מיום 1.9.20, נמסר כי הנאשם, לאורך תקופת הדחייה, עמד בקשר טלפוני עם שירות המבחן, ואולם פעילות הקבוצות הטיפוליות לא חודשה, בין היתר בשל שביתת העובדים הסוציאליים.",תסקירי שירות המבחן
91,SH-18-05-65636-295,צויין כי במהלך ספטמבר 2020 צפויה פעילות הקבוצות להתחדש.,תסקירי שירות המבחן
92,SH-18-05-65636-295,"הנאשם הביע מוטיבציה להמשך שילובו בקבוצה, ושירות המבחן התרשם כי הנאשם נוטל אחריות מלאה על מעשיו, תפיסתו את מעשי העבירות הורחבה, והוא מכיר בפגיעה בחברה ומבטא אמפטיה, חרטה וצער באשר לנזקים האפשריים כתוצאה מהתנהלותו.",תסקירי שירות המבחן
93,SH-18-05-65636-295,"לדברי הנאשם, הוא מקיים קשרים חיוביים עם קרוביו, ועובד כמלגזן במפעל בעיר מגוריו, דבר המאפשר לו יציבות בחייו ומשמעות, שכן הוא מצליח לשלם את חובותיו ורואה עצמו מתפתח ומתקדם במסגרת עבודתו.",תסקירי שירות המבחן
94,SH-18-05-65636-295,לא נפתחו נגד הנאשם תיקים חדשים בתקופת הדחייה.,תסקירי שירות המבחן
95,SH-18-05-65636-295,"שירות המבחן מסר כי השתתפות הנאשם בקבוצה הטיפולית נקטעה מסיבות שאינן תלויות בו, אך הוא שמר על קשר רציף עם שירות המבחן.",תסקירי שירות המבחן
96,SH-18-05-65636-295,צויין כי סיום ההליך הטיפולי יתרום להפחתת הסיכון במצבו.,תסקירי שירות המבחן
97,SH-18-05-65636-295,שירות המבחן שב על המלצתו השיקומית בעניינו של הנאשם.,תסקירי שירות המבחן
98,SH-18-05-65636-295,"בתסקיר סופי מיום 15.12.20, נמסר כי בתקופת הדחייה חזרה לפעילות הקבוצה הייעודית בה משולב הנאשם.",תסקירי שירות המבחן
99,SH-18-05-65636-295,"הנאשם הגיע בעקביות למפגשים, ואף נטה להקדים הגעתו על מנת לעמוד במסגרת הזמנים.",תסקירי שירות המבחן
100,SH-18-05-65636-295,"עם התקדמות המפגשים הקבוצתיים, התרשם שירות המבחן כי הנאשם משתף בכנות ובאותנטיות בחייו, מצליח להתבונן באופן ביקורתי יותר על התנהלותו, וכיום מצליח לזהות את הגורמים הרגשיים שעמדו בבסיס התנהלותו בשעת ביצוע העבירות.",תסקירי שירות המבחן
101,SH-18-05-65636-295,"הנאשם מכיר בכך כי הוא נוטה להתנהל מתוך רצון להוכיח את עצמו ואת יכולותיו, ומתוך חיפוש אחר ריגושים, כפי שהיה ברקע ביצוע העבירות.",תסקירי שירות המבחן
102,SH-18-05-65636-295,"עוד התרשם שירות המבחן כי בעקבות ההליך הטיפולי, הנאשם מצליח להתבונן טוב יותר בעולמו הפנימי, וער יותר למצבי סיכון פוטנציאליים.",תסקירי שירות המבחן
103,SH-18-05-65636-295,"הנאשם נוטל אחריות מלאה על ביצוע העבירות ועל הנזקים שגרם ויכול היה לגרום במעשיו, ומבטא חרטה עמוקה באשר להם.",תסקירי שירות המבחן
104,SH-18-05-65636-295,"הקבוצה יצאה גם לפעילות שטח, במהלכה ביטא הנאשם יוזמה, יכולת תכנון, ונכונות להתנסות.",תסקירי שירות המבחן
105,SH-18-05-65636-295,"ההתרשמות היא כי העבירות בהן הורשע הנאשם, לראשונה בחייו, אינן מאפיינות את התנהלותו בדרך כלל, ולנוכח יעילות ההליך הטיפולי, והמוטיבציה שביטא הנאשם להמשך טיפול, ההליך יסייע לו בהפחתה ממשית ומשמעותית ברמת הסיכון להישנות עבירות בעתיד.",תסקירי שירות המבחן
106,SH-18-05-65636-295,"שירות המבחן בחן את אפשרות הטלת עונש מאסר לריצוי בעבודות שירות וציין כי הנאשם הציג תלושי שכר המצביעים על תחילת עבודה במפעל ""פלקסטרוניקס"" בספטמבר 2019, וכן הציג מכתב ממעסיקו, לפיו נתפס הנאשם כעובד מסור, נאמן ומקצועי שהתנהלותו מאופיינת בהשקעה ובתפוקה.",תסקירי שירות המבחן
107,SH-18-05-65636-295,"הנאשם הציג גם אישור על הסדרי תשלום בהוצאה לפועל, לפיהם הנאשם צבר חובות כספיים אולם הצליח לשלם עד כה כמחצית מהחוב.",תסקירי שירות המבחן
108,SH-18-05-65636-295,הנאשם מסר כי הוא מחויב להשבת חובותיו באופן שוטף.,תסקירי שירות המבחן
109,SH-18-05-65636-295,"לפיכך, לא יוכל לעמוד בביצוע עבודות שירות במקביל לעבודתו במפעל, בו עובד מדי שבוע במשמרות בוקר בין השעות 7:00 ל-19:00, ולסירוגין, במשמרות ערב בין השעות 19:00 ל-7:00, בשבוע שלאחר מכן.",תסקירי שירות המבחן
110,SH-18-05-65636-295,"הנאשם ציין כי העבודה מספקת לו ביטחון ויציבות כלכלית ואפשרות לשלם חובותיו, והוא רואה את עצמו מתקדם, מתפתח ורוכש מיומנויות מקצועיות במסגרת העבודה.",תסקירי שירות המבחן
111,SH-18-05-65636-295,"אם ייגזר דינו לעבודות שירות, יאלץ הנאשם, לדבריו, לעזוב את מקום העבודה.",תסקירי שירות המבחן
112,SH-18-05-65636-295,בדיקת שתן אותה מסר הנאשם הצביעה על ניקיון מסמים.,תסקירי שירות המבחן
113,SH-18-05-65636-295,"שירות המבחן שב על המלצתו להטיל על הנאשם צו מבחן וצו של""צ, שיאפשרו לנאשם פניות להמשיך להשתלב בטיפול ולשמור על מסגרת תעסוקתית, באמצעותה מכסה חובותיו ומוצא משמעות, כאשר צו השל""צ ומסגרת התעסוקה ישמשו עוגן משמעותי ומנוף לתהליך השיקומי אליו מגויס הנאשם.",תסקירי שירות המבחן
114,SH-18-05-65636-295,"ביום 26.11.19 התקיימה, כאמור, ישיבת טיעונים לעונש, ואולם בסופו של דבר הוריתי על הזמנת תסקיר נוסף, ובעקבותיו תסקירים משלימים נוספים.",טיעונים לעונש
115,SH-18-05-65636-295,"השלמת הטיעונים לעונש, לאחר קבלת תסקיר סופי, התקיימה בישיבת יום 13.1.21, בה טענו ב""כ הצדדים לעונש, בעל-פה, בפניי.",טיעונים לעונש
116,SH-18-05-65636-295,"ב""כ המאשימה ביקשה לקבוע מתחם עונש הולם נפרד לכל אישום, כאשר מתחם העונש ההולם לו טענה ביחס לאישום הראשון – נע בין 6 ובין 24 חודשי מאסר בפועל, וליתר האישומים בין 6 ל-12 חודשי מאסר בפועל.","טיעוני ב""כ המאשימה"
117,SH-18-05-65636-295,"ב""כ המאשימה עתרה להטיל על הנאשם עונש מאסר ברף העליון של כל אחד ממתחמי הענישה להם טענה, בצירוף מאסר על-תנאי ארוך ומרתיע, פסילת רישיון בפועל ועל-תנאי, קנס והתחייבות.","טיעוני ב""כ המאשימה"
118,SH-18-05-65636-295,כן ביקשה המאשימה להורות על חילוט רכושו של הנאשם לרבות רכבו ומכשירי טלפון שנתפסו ברשותו.,"טיעוני ב""כ המאשימה"
119,SH-18-05-65636-295,"ב""כ המאשימה התייחסה לחומרתן של עבירות הסמים ולערכים המוגנים שנפגעו מביצוען וטענה כי מידת הפגיעה בערכים הינה ברף גבוה, שכן הנאשם נמצא כמי ששכר דירה במיוחד לצורך גידול סמים.","טיעוני ב""כ המאשימה"
120,SH-18-05-65636-295,"ביצוע יתר המעשים המפורטים באישומים הנוספים, נפרס על-פני תקופה של כ- 3- 4 חודשים, מול שבעה לקוחות שונים.","טיעוני ב""כ המאשימה"
121,SH-18-05-65636-295,"באשר לנסיבות שאינן קשורות בביצוע העבירות נטען, כי הנאשם אמנם הודה, נטל אחריות וחסך זמן שיפוטי, ואין לו הרשעות קודמות, אולם מסר לשירות המבחן כי ביצע את העבירות למען הפקת רווח כלכלי, בשל חובות שיש לו, ואף התקשה להכיר באחריותו באישום של הספקת סמים שכן לדבריו סיפק סמים לחבריו, ללא תמורה.","טיעוני ב""כ המאשימה"
122,SH-18-05-65636-295,"נטען אז כי התייחסותו לעבירות הייתה מצומצמת, ושירות המבחן זיהה לגביו נזקקות טיפולית גבוהה.","טיעוני ב""כ המאשימה"
123,SH-18-05-65636-295,"בהמשך שולב הנאשם בהליך טיפולי אך הוא טרם סיים את הטיפול, ולא ניתן לקבוע כי הנאשם השתקם.","טיעוני ב""כ המאשימה"
124,SH-18-05-65636-295,כן לא נכתב מפורשות בתסקיר הסופי כי הנאשם סיים בהצלחה את השתתפותו בקבוצה הטיפולית.,"טיעוני ב""כ המאשימה"
125,SH-18-05-65636-295,"עוד נטען כי הנאשם לא מסוגל לבצע את העונש בדרך של עבודות שירות, בשל השלכות על מקום עבודתו, ולפיכך יש להשית עליו עונש מאסר מאחורי סורג ובריח.","טיעוני ב""כ המאשימה"
126,SH-18-05-65636-295,"ב""כ המאשימה ביקש מבית-המשפט להעדיף את האינטרס הציבורי, ולדחות את המלצת שירות המבחן ביחס לנאשם, שכן בהתאם לפסיקה בעבירות סמים נדחים השיקולים האישיים מפני האינטרס הציבורי.","טיעוני ב""כ המאשימה"
127,SH-18-05-65636-295,"ב""כ הנאשם ביקש מבית-המשפט להתחשב בנסיבותיו של הנאשם, ולאמץ את המלצת שירות המבחן בדבר הטלת צו של""צ וצו מבחן.","טיעוני ב""כ הנאשם"
128,SH-18-05-65636-295,"נטען, כי מתחמי העונש להם טען ב""כ המאשימה מחמירים יתר על-המידה.","טיעוני ב""כ הנאשם"
129,SH-18-05-65636-295,"כן עתירת המאשימה להטלת עונש מאסר המצוי ברף העליון של מתחמי הענישה ההולמים, אינה מידתית, ביחס לעובדה שמדובר בנאשם צעיר שהודה, נטל אחריות ואין לו עבר פלילי.","טיעוני ב""כ הנאשם"
130,SH-18-05-65636-295,"ב""כ הנאשם טען כי עבירות הסמים אותן ביצע הנאשם מצויות ברף הנמוך של חומרה מבין עבירות הסמים, ואף עבירת הגידול שביצע לא מלמדת על משקלים גבוהים של סמים.","טיעוני ב""כ הנאשם"
131,SH-18-05-65636-295,"כמויות הסם שנסחרו קטנות, ובחלק מהמקרים הנאשם לא קיבל תמורה.","טיעוני ב""כ הנאשם"
132,SH-18-05-65636-295,"הנאשם לא נטוע בעולם העברייני, וגידל בעצמו את החומר אותו סיפק ומכר.","טיעוני ב""כ הנאשם"
133,SH-18-05-65636-295,"לא נתפסו ברשותו סמים, למעט במסגרת הגידול.","טיעוני ב""כ הנאשם"
134,SH-18-05-65636-295,גם קשירת הקשר המיוחסת לנאשם הנה במסגרת התיאום עם לקוחותיו בלבד.,"טיעוני ב""כ הנאשם"
135,SH-18-05-65636-295,"באשר לנסיבות שאינן קשורות בביצוע העבירות, נטען כי הנאשם שהה תחילה במעצר מאחורי סורג ובריח, לראשונה בחייו, ולאחר מכן שוחרר לתקופה ממושכת בתנאים מגבילים.","טיעוני ב""כ הנאשם"
136,SH-18-05-65636-295,"הנאשם שירת שירות צבאי מלא, כלוחם, ואף זכה להערכה בגין תרומתו.","טיעוני ב""כ הנאשם"
137,SH-18-05-65636-295,"הנאשם מנהל אורח חיים נורמטיבי, ולא נרשמו לחובתו הפרות של תנאי השחרור.","טיעוני ב""כ הנאשם"
138,SH-18-05-65636-295,הנאשם השתלב בהליך טיפולי ועבר שינוי משמעותי.,"טיעוני ב""כ הנאשם"
139,SH-18-05-65636-295,תסקירי שירות המבחן מלמדים כי לנאשם סיכוי של ממש להשתקם.,"טיעוני ב""כ הנאשם"
140,SH-18-05-65636-295,"ב""כ הנאשם טען כי עונש מאסר לריצוי בעבודות שירות יתרום להידרדרות כלכלית של הנאשם ולא יאפשר לנאשם המשך עבודה והמשך השתתפות בקבוצות טיפוליות המתקיימות בשעות הבוקר.","טיעוני ב""כ הנאשם"
141,SH-18-05-65636-295,האינטרס הציבורי עולה בקנה אחד עם שיקומו של הנאשם.,"טיעוני ב""כ הנאשם"
142,SH-18-05-65636-295,"ב""כ הנאשם ביקש מבית-המשפט לסטות ממתחם העונש ההולם ולהעדיף הטלת ענישה שיקומית בהתאם להמלצת שירות המבחן.","טיעוני ב""כ הנאשם"
143,SH-18-05-65636-295,צויין כי ההליך מתנהל תקופה ממושכת של כ-3 שנים במהלכן לא הייתה לנאשם כל מעידה וכל חריגה.,"טיעוני ב""כ הנאשם"
144,SH-18-05-65636-295,"עבודתו מהווה חלק משמעותי מהליך שיקומו, ואין להטיל עונש שיפגע בהמשך שילובו בעבודה.","טיעוני ב""כ הנאשם"
145,SH-18-05-65636-295,"הנאשם מסר כי הוא מצוי בחובות כלכליים כבדים, והעבודה עוזרת לו להחזירם.",דברי הנאשם
146,SH-18-05-65636-295,"אקדים ואומר כי החלטתי, בסיומו של הליך ממושך זה, כי נכון יהיה לאמץ את המלצת שרות המבחן כלשונה, תוך סטייה ממתחם הענישה משיקולי שיקום.",דיון והכרעה
147,SH-18-05-65636-295,"לנוכח קביעה זו, נראה כי פוחתת חשיבותה של הקביעה לגבי מתחם הענישה, ואולם מדובר בעבירות אשר ככלל מחייבות עונשי מאסר בפועל ממש, ולמצער בעבודות שרות לנאשמים שנתוניהם חיוביים.",דיון והכרעה
148,SH-18-05-65636-295,"הנאשם גם גידל סמים מסוג קנאביס, בדירה ייעודית אותה שכר לשם כך, ושאותה החזיק בכל התקופה האמורה, במשך כשנתיים.",מתחם העונש ההולם
149,SH-18-05-65636-295,"סבורני כי יש לראות גם את עבירות גידול הסמים, שהנן החמורות שבין עבירות ההרשעה, כחלק מאותה מסכת עבריינית.",מתחם העונש ההולם
150,SH-18-05-65636-295,"מתחם הענישה הכולל, ראוי שייקבע לכל העבירות, בתקופה שבה הנאשם החזיק במעבדת הסמים, וסחר בסמים.",מתחם העונש ההולם
151,SH-18-05-65636-295,"הערך החברתי המוגן בעבירות הסמים הוא בראש ובראשונה שמירה על בריאות הציבור, ויחד עם ערך זה, מוגנים גם ערכים חברתיים רחבים יותר שעניינם שמירה על רכוש הציבור, הסדר הציבורי ורמת החיים.",הערכים החברתיים הנפגעים
152,SH-18-05-65636-295,"עברייני הסמים מונעים מתוך שיקול כלכלי, תוך ניצול התמכרותם ותלותם של משתמשי הסם וצרכניו.",הערכים החברתיים הנפגעים
153,SH-18-05-65636-295,"קיומו של קשר הדוק בין עבריינות בתחום הסמים לעבירות רכוש ואלימות שמבוצעות על ידי המכורים לסמים למימון רכישת הסם, הוכח, והנו מן הידועות.",הערכים החברתיים הנפגעים
154,SH-18-05-65636-295,"הנאשם הורשע במסגרת שמונה אישומים שונים, בעבירות רבות של סחר בקנאביס, למספר לקוחות.",נסיבות הקשורות בביצוע העבירה
155,SH-18-05-65636-295,"למעשה, הנאשם שימש לאורך תקופה כספק סמים מקומי למכריו, ולכן הורשע בקשירת קשר עם רוכשי הסם, ובעבירה של החזקת סם שלא לצריכה עצמית.",נסיבות הקשורות בביצוע העבירה
156,SH-18-05-65636-295,"הנאשם יזם את גידול הסמים במעבדה מאובזרת ובדירה ששכר, שנועדה במיוחד למיזם הפלילי.",נסיבות הקשורות בביצוע העבירה
157,SH-18-05-65636-295,"האישום הראשון, שעניינו גידול הסמים הוא החמור מבין השמונה.",נסיבות הקשורות בביצוע העבירה
158,SH-18-05-65636-295,"מלבד הנסיבה החמורה שעניינה שכירת הדירה במיוחד, יש לראות לחומרא את ההצטיידות  בציוד רב לשם גידולו המיטבי של הצמח, ובכמות הנכבדה של סם, שהופק טרם חשיפת המעבדה כעבור כשנתיים מאז הוקמה.",נסיבות הקשורות בביצוע העבירה
159,SH-18-05-65636-295,"בדירה נתפסו שתיל גדול של קנאביס, 12 שתילים צעירים ומספר עציצים נוספים, במשקל כולל של 2.24 ק""ג.",נסיבות הקשורות בביצוע העבירה
160,SH-18-05-65636-295,כן נמצא כי הנאשם החזיק במקום בקנאביס במשקל 313.53 גרם נטו.,נסיבות הקשורות בביצוע העבירה
161,SH-18-05-65636-295,"יתר האישומים מתארים כיצד מכר הנאשם קנאביס בכמות הנעה בין 2 ל-9 גרם, במספר הזדמנויות, ללקוחות שונים, עם חלקם הייתה לו היכרות מוקדמת.",נסיבות הקשורות בביצוע העבירה
162,SH-18-05-65636-295,התמורה נעה בין 50 ל-100 ₪ לכל גרם של קנאביס.,נסיבות הקשורות בביצוע העבירה
163,SH-18-05-65636-295,"מרבית העסקאות בוצעו ברחבי מגדל העמק, מקום מגורי הנאשם.",נסיבות הקשורות בביצוע העבירה
164,SH-18-05-65636-295,בחלק מהמקרים סיפק הנאשם את הסם ללא תמורה.,נסיבות הקשורות בביצוע העבירה
165,SH-18-05-65636-295,"צרכני הסם, הנם בגירים אשר תיאמו עם הנאשם מקום מפגש למסירת הסם.",נסיבות הקשורות בביצוע העבירה
166,SH-18-05-65636-295,"מדובר בעבירות הדורשות תכנון מוקדם, התארגנות, שימוש באמצעים, יוזמה ותעוזה.",נסיבות הקשורות בביצוע העבירה
167,SH-18-05-65636-295,"שימוש בסמים, ואפילו אלה המסווגים כקלים, עלול, כפי שנקבע בהחלטות ובפסקי דין רבים, לשבש את בריאותם ושגרת חייהם של הצרכנים, ליצור תלות והתמכרות, להביא להתדרדרות לשימוש בסמים קשים יותר ולהשפיע באופן מובהק על תפקוד תעסוקתי, כלכלי וחברתי של המשתמשים, שהנם במקרים רבים צעירים בראשית דרכם.",נסיבות הקשורות בביצוע העבירה
168,SH-18-05-65636-295,"עבירת הסחר בסמים פוגעת ממשית בערכים מוגנים של בריאות הציבור ושלומו הפיזי והנפשי, מפני הנזקים הישירים והעקיפים הנגרמים עקב השימוש בסמים.",נסיבות הקשורות בביצוע העבירה
169,SH-18-05-65636-295,"במקרה זה, עבירות הסחר בוצעו על פני תקופה שאינה ממושכת, בת מספר חודשים, ולכל היותר שנה.",נסיבות הקשורות בביצוע העבירה
170,SH-18-05-65636-295,"לצד זאת, יצוין, כי במהלך תקופה של כשנתיים החזיק הנאשם בדירה שנשכרה במיוחד לשם גידול הסם, אשר בהמשך מכרו וסיפקו במסגרת הקשר שקשר עם לקוחותיו.",נסיבות הקשורות בביצוע העבירה
171,SH-18-05-65636-295,"מדברי הנאשם בפני שירות המבחן ובטיעון לעונש עולה כי ביצע את העבירות במטרה להתפרנס מביצוען, בשל חובות כלכליים שמקורם בהתנהלות כלכלית בלתי אחראית.",נסיבות הקשורות בביצוע העבירה
172,SH-18-05-65636-295,"אין לראות בהסבר זה משום צידוק, וזאת משנקבע כי אינטרס כספי וכלכלי, שהנו מיסודותיהם המחמירים של עבירות הסמים החמורות, לא ישמש שיקול לקולא.",נסיבות הקשורות בביצוע העבירה
173,SH-18-05-65636-295,"ככלל, נקבע לא אחת כי נסיבות אישיות נסוגות בענישתם של עברייני סמים מפני האינטרס הציבורי  המחייב לוחמת חורמה בסמים ובנזקיהם.",נסיבות הקשורות בביצוע העבירה
174,SH-18-05-65636-295,"ככלל, עבירות גידול וסחר בסמים מכתיבה מתחם עונשי הכולל רכיב של מאסר בפועל.",מדיניות הענישה הנוהגת
175,SH-18-05-65636-295,"בחינת מדיניות הענישה הנוהגת מעלה קשת רחבה של עונשים החל ממאסר על תנאי (במקרים של סטייה ממתחם עונשי לשם שיקום) וכלה במאסרים מאחורי סורג ובריח לתקופות קצרות כארוכות, תלוי בנסיבות כל מקרה ומקרה, בכמויות הסם, סוג הסם וכד'.",מדיניות הענישה הנוהגת
176,SH-18-05-65636-295,"ניתן לעיין בפסקי-הדין הבאים, כמלמדים על רמת הענישה הנוהגת:",מדיניות הענישה הנוהגת
177,SH-18-05-65636-295,"במקרה זה, מצאתי לציין במיוחד לחומרא את העובדה שמדובר במעבדת סמים שנחשפה לאחר זמן משמעותי בו התקיימה – כשנתיים, בדירה שהושכרה במיוחד לשם כך.",מדיניות הענישה הנוהגת
178,SH-18-05-65636-295,"בנוסף, לחומרא יש לציין את צירופן לגידול הסמים גם את עבירות הסחר וההספקה של הסמים, אשר כשלעצמן אינן מהחמורות, ובוצעו על פי תקופה קצרה בהרבה.",מדיניות הענישה הנוהגת
179,SH-18-05-65636-295,"סבורני כי מתחם הענישה הנכון מתחיל במאסר בפועל ממש, שלא בעבודות שרות וכי הוא נע בין 10 חודשי מאסר בפועל ועד ל-24 חודשי מאסר לריצוי בפועל, בצירוף עונשים נלווים.",מדיניות הענישה הנוהגת
180,SH-18-05-65636-295,"כפי שצויין, החלטתי לסטות בעניינו של הנאשם ממתחם העונש, ומדובר בסטייה ניכרת.",גזירת עונשו של הנאשם בתוך מתחם העונש ההולם
181,SH-18-05-65636-295,"מקובלות עלי המלצותיו העקביות של שרות המבחן, שניתנו שוב ושוב, בתסקירים רבים שנערכו ועודכנו לאורך תקופה ממושכת.",גזירת עונשו של הנאשם בתוך מתחם העונש ההולם
182,SH-18-05-65636-295,"שוכנעתי בסיכויי השיקום של הנאשם, שהנם טובים, ומצאתי כי אלה מצדיקים ענישה מקלה, גם אם תבוא על חשבון אינטרס ציבורי, שעניינו הלימה לעבירות ולחומרתן, והוקעת עבריינות.",גזירת עונשו של הנאשם בתוך מתחם העונש ההולם
183,SH-18-05-65636-295,"הנאשם בן 29, הודה במיוחס לו בכתב האישום בהזדמנות הראשונה, נטל אחריות ובכך חסך מזמנו של בית המשפט.",גזירת עונשו של הנאשם בתוך מתחם העונש ההולם
184,SH-18-05-65636-295,אין לחובת הנאשם הרשעות קודמות.,גזירת עונשו של הנאשם בתוך מתחם העונש ההולם
185,SH-18-05-65636-295,"מדובר בצעיר עם יכולות, חייל קרבי בעברו, אשר בחר בדעת, ועל רקע מצב כלכלי רע, לבצע עבירות חמורות, ואולם כעת יש הערכה שיכולותיו הטובות ינותבו לכיוונים חיוביים.",גזירת עונשו של הנאשם בתוך מתחם העונש ההולם
186,SH-18-05-65636-295,"הנאשם נעצר בתיק זה, ושהה במעצר כחודש ועשרה ימים, לאחר מכן שוחרר בתנאים מגבילים עליהם שמר במשך תקופה ממושכת.",גזירת עונשו של הנאשם בתוך מתחם העונש ההולם
187,SH-18-05-65636-295,"הנאשם שולב, בתקופת הדיון בעניינו, בהליך טיפולי על-ידי שירות המבחן, אשר כלל השתתפות בקבוצות טיפוליות ייעודיות ומעקב בדיקות שתן.",גזירת עונשו של הנאשם בתוך מתחם העונש ההולם
188,SH-18-05-65636-295,"כל בדיקות השתן אותן מסר, לאורך תקופה ניכרת, נמצאו נקיות.",גזירת עונשו של הנאשם בתוך מתחם העונש ההולם
189,SH-18-05-65636-295,"הנאשם שולב זה מכבר במסגרת תעסוקתית, ושרות המבחן מצא כי העבודה מהווה חלק מהליך שיקומו.",גזירת עונשו של הנאשם בתוך מתחם העונש ההולם
190,SH-18-05-65636-295,"שירות המבחן ציין בתסקירו, בין היתר, כי הנאשם הצליח להפיק תועלת מההליך הטיפולי בו שולב, הקפיד על השתתפות סדירה, והביע מוטיבציה להמשך הטיפול.",גזירת עונשו של הנאשם בתוך מתחם העונש ההולם
191,SH-18-05-65636-295,"ניכר כי הנאשם עבר תהליך חיובי, וכי שינה את התייחסותו לעבירות, שהייתה בראשית מצמצמת וחלקית, ושיקפה נטילת אחריות פורמלית בלבד, ובהמשך נמצא כי רכש כלים טיפוליים, גילה אחריות מלאה וחרטה כנה על מעשיו.",גזירת עונשו של הנאשם בתוך מתחם העונש ההולם
192,SH-18-05-65636-295,"מתחילת טיפולו של שרות המבחן בנאשם, נמצא כי הוא זקוק לטיפול, ובהמשך נמצא כי הנאשם אכן הפיק תועלת ממשית ומכרעת מהטיפול בו שולב.",גזירת עונשו של הנאשם בתוך מתחם העונש ההולם
193,SH-18-05-65636-295,"בשלב מסויים הופנה הנאשם לממונה על עבודות השרות, שיתף פעולה, ונמצא מתאים לשילוב בעבודות שרות.",גזירת עונשו של הנאשם בתוך מתחם העונש ההולם
194,SH-18-05-65636-295,"יחד עם זאת, כאמור, שרות המבחן המליץ להימנע מעונש של מאסר, גם בעבודות שרות, וצויין כי הנאשם יתקשה לשלב עבודה  יחד עם ריצוי עונש בשל אופי המשמרות אותן הוא מבצע ושעותיהן.",גזירת עונשו של הנאשם בתוך מתחם העונש ההולם
195,SH-18-05-65636-295,"התרשמתי, לאורך דיונים לא מעטים, כי מסגרת העבודה בה הנאשם עובד כמלגזן מעניקה לו עוגן יציב, משמעות, ויכולת  לשלם את חובותיו.",גזירת עונשו של הנאשם בתוך מתחם העונש ההולם
196,SH-18-05-65636-295,"מעסיקו של הנאשם מסר כי הוא שבע רצון מתפקודו כעובד, וכי התנהלותו זוכה להערכה.",גזירת עונשו של הנאשם בתוך מתחם העונש ההולם
197,SH-18-05-65636-295,"הנאשם דיווח כי התמיד בעבודה גם בתקופת הקורונה, ושכנעתי כי קיום אורח חיים יצרני ורב תועלת, לצד התמסרות לטיפול, מהווים לגבי הנאשם גורם חיובי ומפחית סיכון.",גזירת עונשו של הנאשם בתוך מתחם העונש ההולם
198,SH-18-05-65636-295,"מצאתי כי המלצת שרות המבחן, לגבי הימנעות מעונש מאסר, אף לא בעבודות שרות, מנומקת היטב, והחלטתי לאמצה.",גזירת עונשו של הנאשם בתוך מתחם העונש ההולם
199,SH-18-05-65636-295,"צוין, במסקנה הסופית של שירות המבחן כי העבירות בהן הורשע הנאשם אינן מאפיינות את התנהלותו בדרך כלל.",גזירת עונשו של הנאשם בתוך מתחם העונש ההולם
200,SH-18-05-65636-295,הובאה ההערכה כי ההליך הטיפולי יסייע לו בהפחתה ממשית ומשמעותית ברמת הסיכון להישנות עבירות בעתיד.,גזירת עונשו של הנאשם בתוך מתחם העונש ההולם
201,SH-18-05-65636-295,"שירות המבחן התרשם כי הנאשם מצוי בעיצומו של תהליך משמעותי, במהלכו הוא מתפתח מבחינה רגשית, שכלית והתנהגותית, מבין את חומרת מעשיו, נוטל אחריות מלאה, מכיר ומזהה צרכים רגשיים שבבסיס ביצוע עבירות וכיום הוא בעל ארגז כלים יישומי להתנהלות נורמטיבית, מקדמת וחיובית, כפי שעולה ממחויבותו לטיפול, מהשתלבותו החיובית בעבודה, ומחויבותו לתשלום חובותיו.",גזירת עונשו של הנאשם בתוך מתחם העונש ההולם
202,SH-18-05-65636-295,"לסיכום, התרשמתי כי המלצת שירות המבחן בעניינו של הנאשם מבוססת על התרשמות מקצועית מעמיקה.",גזירת עונשו של הנאשם בתוך מתחם העונש ההולם
203,SH-18-05-65636-295,"נתוני הנאשם, ביניהם  העדר עבר פלילי, גילו הצעיר, מצבו התעסוקתי, מצבו האישי והכלכלי, הודאתו והאחריות שנטל, וכברת הדרך המשמעותית שעבר בהליך הטיפולי שכנעו אותי כי ראוי לסטות ממתחם העונש ההולם בשל קיומם של שיקולי שיקום, שהוכחו כדבעי, בתסקירים הרבים שהונחו בפניי, ולאמץ את המלצת שירות המבחן בעניינו.",גזירת עונשו של הנאשם בתוך מתחם העונש ההולם
204,SH-18-05-65636-295,שקלתי גם עתירת המאשימה להורות על חילוט רכוש – כלי רכב וטלפונים ניידים – שנתפסו בעבירה.,גזירת עונשו של הנאשם בתוך מתחם העונש ההולם
205,SH-18-05-65636-295,"סברתי כי ניתן וראוי להימנע מביצוע החילוט, תוך הטלת קנס סמלי – שבנסיבות הרגילות ובהטלת עונש המצוי בתוככי מתחם העונש ההולם – ראוי היה כי יהיה גבוה יותר, אולם נוכח העילות לחריגה ממתחם העונש משיקולי שיקום, מצאתי כי יש לחרוג מן המתחם גם בהיבט של רכיב הקנס, ובהתחשב בנסיבותיו האישיות של הנאשם המשקיע מאמץ רב להתפרנס ולהשיב חובות אותם צבר.",גזירת עונשו של הנאשם בתוך מתחם העונש ההולם
206,SH-18-05-65636-295,"נוכח כל האמור לעיל, אני גוזרת את עונשו של הנאשם כדלקמן, תוך סטייה ממתחם העונש ההולם:",סוף דבר
207,SH-18-05-65636-295,"צו מבחן למשך 12 חודשים מהיום במהלכם יעמוד הנאשם נתון בפיקוח שירות המבחן, ויבצע את כל אשר יוטל עליו.",סוף דבר
208,SH-18-05-65636-295,"צו של""צ בהיקף של 340 שעות, שירוצו בהתאם לתכנית שתוגש על-ידי שירות המבחן בתוך 30 ימים מהיום.",סוף דבר
209,SH-18-05-65636-295,"בית המשפט מסביר לנאשם כי במידה ולא ימלא אחר צווים אלה או יעבור עבירה נוספת בתקופתם, יהיה צפוי לעונש על העבירות בגינן הוצאו הצווים ובית-המשפט יוכל לגזור את דינו מחדש, להחמיר בעונשו, ואף לגזור עליו מאסר בפועל.",סוף דבר
210,SH-18-05-65636-295,"5 חודשי מאסר על-תנאי, הנאשם יישא עונש זה אם יעבור במהלך תקופה של 3 שנים מהיום, כל עבירת סמים, למעט עבירה של החזקת סם לצריכה עצמית.",סוף דבר
211,SH-18-05-65636-295,"קנס בסך 1,000 ₪ או 10  ימי מאסר תמורתו – הקנס יקוזז מתוך פיקדון אשר הופקד בתיק המ""ת המקביל, והיתרה תוחזר עפ""י הנוהל.",סוף דבר
212,SH-18-05-65636-295,"סכום הקנס ישולם מתוך הפיקדון שהופקד בתיק המעצר המקביל, ואילו יתרת הפיקדון תשוחרר לידי הנאשם או ב""כ, וזאת בכפוף לכל דין ועיקול.",סוף דבר
213,SH-18-05-65636-295,"הנאשם יתחייב להימנע מכל עבירת סמים, למעט עבירה של החזקת סם לצריכה עצמית, במהלך תקופה של 3 שנים מהיום, אחרת יחויב בתשלום של 10,000 ₪.",סוף דבר
214,SH-18-05-65636-295,המוצגים – סמים וכלים – להשמדה.,סוף דבר
215,SH-18-05-65636-295,טלפונים– להשיב לידי הנאשם.,סוף דבר
216,SH-18-05-65636-295,ככל שניתן צו עיכוב יציאה מן הארץ בתיק המעצר המקביל – הצו מבוטל.,סוף דבר
217,SH-18-05-65636-295,זכות ערעור תוך 45 יום.,סוף דבר
218,SH-18-05-65636-295,"54678313ניתן היום,  כ""א שבט תשפ""א, 03 פברואר 2021, במעמד הצדדים.",סוף דבר
219,SH-18-05-65636-295,רות שפילברג כהן 54678313,סוף דבר
