,verdict,text,part
0,SH-19-11-44387-773,"פקודת הסמים המסוכנים [נוסח חדש], תשל""ג-1973: סע'  7(א), 7(ג)","ע""י ב""כ עוה""ד גיורא זילברשטיין"
1,SH-19-11-44387-773,"חוק העונשין, תשל""ז-1977: סע'  25, 58","ע""י ב""כ עוה""ד גיורא זילברשטיין"
2,SH-19-11-44387-773,"הנאשם הודה והורשע ביום 13.9.21, במסגרת הסדר, בכתב אישום מתוקן בעבירת ניסיון החזקת סם מסוכן שלא לצריכה עצמית – עבירה על סעיף 7(א) + 7(ג) רישא לפקודת הסמים המסוכנים (נוסח חדש) תשל""ג – 1973.",רקע
3,SH-19-11-44387-773,"(להלן: ""פקודת הסמים"") ביחד עם סעיף 25 לחוק העונשין, התשל""ז -1977, בכך שביום  18.3.19 שהה בבית הסוהר ""אלה"" וניסה להחזיק במכנסיים המיועדות לו סם מסוכן מסוג בופרנורפין במשקל 10.19 גרם נטו, שלא לצריכתו העצמית.",רקע
4,SH-19-11-44387-773,במסגרת ההסדר סוכם כי המאשימה תעתור לעונש מאסר בפועל של 9 חודשים שיכול וירוצו בעבודות שירות.,רקע
5,SH-19-11-44387-773,הפעלת מאסר מותנה בן 7 חודשים בחופף למאסר דלעיל וענישה נלווית.,רקע
6,SH-19-11-44387-773,"ואילו ב""כ הנאשם יטען באופן חופשי.",רקע
7,SH-19-11-44387-773,בעניינו של הנאשם לא התבקש תסקיר.,רקע
8,SH-19-11-44387-773,ביום 5.1.22 התקבלה חוות דעת הממונה על עבודות השירות לפיה הנאשם כשיר לבצע עבודות שירות.,רקע
9,SH-19-11-44387-773,"ב""כ הנאשם הפנה לכך שמדובר בתיק ישן, לכך שהסם המיוחס למשיב הינו תחליף סם, לכך שהמאשימה התמהמהה עם הגשת כתב אישום, כך שהנאשם השתחרר ממאסר ולא יכול היה לסיים את התיק ולחפוף את עונש המאסר בעודו עדיין במאסר.",טיעוני הצדדים:
10,SH-19-11-44387-773,מאז שחרורו אין לו הרשעות נוספות והוא עובד.,טיעוני הצדדים:
11,SH-19-11-44387-773,"ביקש שלא להפעיל את המאסר המותנה בשים לב לחלוף הזמן, בשים לב לכך שהמאשימה התמהמהה, בשים לב לכך שלא נפתחו תיקים חדישים ובשים לב לכך שמדובר בעבירת ניסיון.",טיעוני הצדדים:
12,SH-19-11-44387-773,"הנאשם, התחרט על מעשיו.",טיעוני הצדדים:
13,SH-19-11-44387-773,מסר ששיתף פעולה מהשלב הראשון.,טיעוני הצדדים:
14,SH-19-11-44387-773,כיום עובד ומאז לא חזר לבצע עבירות.,טיעוני הצדדים:
15,SH-19-11-44387-773,"מידת הפגיעה בערכים הללו הינה ברף הבינוני-גבוה, משום שהסם המסוכן הוכנס לכלא, באופן המלמד על תעוזת הנאשם ואף על פוטנציאל הנזק גבוה.",הערכים המוגנים: 
16,SH-19-11-44387-773,"מדובר בעבירה שהמחוקק קבע בגינה עונש של 20 שנות מאסר, נתון שיש בו כדי ללמד על החומרה הרבה שמייחס המחוקק לעבירות מסוג זה.",מדיניות הענישה הנוהגת:
17,SH-19-11-44387-773,"זאת ועוד, כאמור, לא מדובר בנסיבות החזקה רגילות אלא בנסיבות של החדרת סם לכלא בעוד הנאשם אסיר.",מדיניות הענישה הנוהגת:
18,SH-19-11-44387-773,"מדובר בעבירה מתוכננת, המצריכה מעורבות של צדדים שלישיים, יחד עם זאת העבירה לא הושלמה עד תום.",הנסיבות הקשורות בביצוע העבירה:
19,SH-19-11-44387-773,"בנסיבות האמורות, מדובר בעבירה ברף הבינוני-גבוה של עבירות החזקת הסמים שלא לצריכה עצמית.",הנסיבות הקשורות בביצוע העבירה:
20,SH-19-11-44387-773,"לאחר שבחנתי את הערכים המוגנים שנפגעו מביצוע העבירה על ידי הנאשם, מידת הפגיעה בערכים אלו, ובנסיבות ביצוע העבירה, הרי שאני קובע כי מתחם העונש הראוי הינו החל ממאסר בן 6 חודשים ועד מאסר בן 18 חודשים.",הנסיבות הקשורות בביצוע העבירה:
21,SH-19-11-44387-773,בצירוף קנס ומאסר על תנאי.,הנסיבות הקשורות בביצוע העבירה:
22,SH-19-11-44387-773,"בנסיבות הללו, לא נמצא כל טעם לסטייה ממתחם העונש ההולם.",סטייה ממתחם העונש ההולם:
23,SH-19-11-44387-773,"לשם קביעת העונש ההולם, בגדרי מתחם העונש, על בית המשפט להידרש לנסיבות שאינן קשורות בביצוע העבירה:",קביעת העונש ההולם בתוך המתחם
24,SH-19-11-44387-773,"לחובת הנאשם 4 הרשעות פליליות, בעבירות סמים ואלימות והוא ריצה מאסרים קודמים בעברו.",קביעת העונש ההולם בתוך המתחם
25,SH-19-11-44387-773,הנאשם ביצע את העבירה המיוחסת לו בעוד מאסר על-תנאי מרחף מעל ראשו.,קביעת העונש ההולם בתוך המתחם
26,SH-19-11-44387-773,הנאשם לא עתר לקבל תסקיר בעניינו ולא השכיל לעבור טיפול.,קביעת העונש ההולם בתוך המתחם
27,SH-19-11-44387-773,הנאשם אינו צעיר במיוחד באופן המצדיק התחשבות בגילו.,קביעת העונש ההולם בתוך המתחם
28,SH-19-11-44387-773,"נתתי דעתי לכך שחלף זמן ממועד ביצוע העבירות, 29.7.19.",קביעת העונש ההולם בתוך המתחם
29,SH-19-11-44387-773,"בכל הנוגע לטענת הסנגור לגבי השיהוי בהגשת כתב האישום, לא התרשמתי כי המדינה השתהתה בטיפול בתיק.",קביעת העונש ההולם בתוך המתחם
30,SH-19-11-44387-773,"אכן היה מוטב לו כתב האישום היה מוגש קודם לכן, לא כל שכן משהנאשם הודה בחקירתו, והכל באופן שהיה מאפשר לנאשם הזדמנות לסיים את התיק בעודו אסיר.",קביעת העונש ההולם בתוך המתחם
31,SH-19-11-44387-773,"יחד עם זאת, לא ניתן לומר כי נפגעה זכות של הנאשם.",קביעת העונש ההולם בתוך המתחם
32,SH-19-11-44387-773,"ראשית, משום שהמדינה הגישה כתב אישום בתוך תקופה של כחצי שנה, תקופה לא ארוכה במיוחד, ובטח קצרה משמעותית מזו הנדרשת בדין, והכל מן הטעם שהמאשימה המתינה לקבלת חוות דעת סם.",קביעת העונש ההולם בתוך המתחם
33,SH-19-11-44387-773,"שנית, משום שכתב האישום כן הוגש במהלך התקופה בה היה הנאשם במאסר, אלא שהוא השתחרר זמן קצר לאחר מכן.",קביעת העונש ההולם בתוך המתחם
34,SH-19-11-44387-773,"שלישית, משום שמדובר בפגיעה תיאורטית.",קביעת העונש ההולם בתוך המתחם
35,SH-19-11-44387-773,"אין ראיה כי לו היה מוגש כתב האישום קודם לכן, הנאשם היה אכן מסיים אותו בעודו במאסר, וכי גם לו היה מסיים את התיק במאסר, לא בטוח כלל ועיקר שבית המשפט לא היה צובר את עונש המאסר בגין תיק זה לעונש המאסר אותו ריצה הנאשם באותה העת.",קביעת העונש ההולם בתוך המתחם
36,SH-19-11-44387-773,"כך או אחרת, יש לזכור כי לא כל אימת שנפגע אינטרס של נאשם, ניתן לומר שאף נפגעה זכות שלו.",קביעת העונש ההולם בתוך המתחם
37,SH-19-11-44387-773,"מנגד, שקלתי לקולה את העובדה כי הנאשם הודה, ולקח אחריות על מעשיו ואף השתלב בתחילת שנת 2021, לפרק זמן מסוים, ביחידה לטיפול בהתמכרויות.",קביעת העונש ההולם בתוך המתחם
38,SH-19-11-44387-773,"נתתי משקל לכך שהנאשם מקיים היום אורח חיים יציב, אב לבנות ועובד לפרנסתו.",קביעת העונש ההולם בתוך המתחם
39,SH-19-11-44387-773,"נוכח נתונים אלו, הרי שהעונש הראוי הינו ברף הבינוני-נמוך של המתחם.",קביעת העונש ההולם בתוך המתחם
40,SH-19-11-44387-773,"בא כוח הנאשם עתר להארכת המאסר המותנה, ונימוקו העיקרי היה השתהות המאשימה בהגשת כתב האישום.",הארכת המאסר המותנה ואופן הפעלתו
41,SH-19-11-44387-773,"בענייננו, לא מצאתי כל טעם להאריך את המאסר המותנה.",הארכת המאסר המותנה ואופן הפעלתו
42,SH-19-11-44387-773,"הן בשים לב לעברו המכביד, לכך שריצה מאסרים, ובעיקר בשים לב לכך שהנאשם לא השכיל להירתם להליך טיפולי ולשקם את חייו.",הארכת המאסר המותנה ואופן הפעלתו
43,SH-19-11-44387-773,"בכל הנוגע לאופן הפעלת המאסר המותנה, הרי שהכלל הנקוב בסעיף 58 לחוק העונשין הוא שיש להפעיל מאסר מותנה במצטבר לעונש המאסר שמוטל, אלא מטעמים שיירשמו.",הארכת המאסר המותנה ואופן הפעלתו
44,SH-19-11-44387-773,"יחד עם זאת, משזו עמדת המאשימה ומשעמדתה גם אם מקלה, אינה בלתי סבירה, ומשהפעלה במצטבר של המאסר המותנה הייתה מובילה להשבת הנאשם אל מאחורי סורג ובריח, לא אחמיר מעבר לעמדת המאשימה, ואורה כי המאסר המותנה יופעל כולו בחופף לעונש המאסר.",הארכת המאסר המותנה ואופן הפעלתו
45,SH-19-11-44387-773,"לאחר ששקלתי את כלל השיקולים לעיל, לקולה ולחומרה, אני גוזר על הנאשם את העונשים הבאים:",סוף דבר
46,SH-19-11-44387-773,"9 חודשי מאסר בפועל שירוצו על דרך עבודות שירות במרכז הרפואי רעות, שד' החייל 2 בתל אביב במשך חמישה ימים בשבוע, 8.5 שעות ביום או לפי קביעה אחרת של הממונה על עבודות השירות.",סוף דבר
47,SH-19-11-44387-773,"הנאשם יתייצב לריצוי עונשו ביום במשרדי הממונה על עבודות השירות במפקדת מחוז דרום של שב""ס ליד כלא באר-שבע.",סוף דבר
48,SH-19-11-44387-773,אני מזהיר את הנאשם שעליו לנהוג בהתאם לכללים ולתנאים שתקבע הממונה על עבודות השירות ושאם לא יעשה כן יכול ויופסקו עבודות השירות והוא יידרש לרצות את יתרת עונשו בכלא.,סוף דבר
49,SH-19-11-44387-773,6 חודשי מאסר מותנה למשך 3 שנים מהיום.,סוף דבר
50,SH-19-11-44387-773,מאסר זה יופעל במידה והנאשם יעבור במשך תקופת התנאי עבירת סם מסוג עוון.,סוף דבר
51,SH-19-11-44387-773,9 חודשי מאסר מותנה למשך 3 שנים מהיום.,סוף דבר
52,SH-19-11-44387-773,מאסר זה יופעל במידה והנאשם יעבור במשך תקופת התנאי עבירת סם מסוג פשע.,סוף דבר
53,SH-19-11-44387-773,"קנס בסך 5,000 ₪ אשר ישולם עד ליום 1.12.23 , או 25 ימי מאסר תמורתו.",סוף דבר
54,SH-19-11-44387-773,את הקנס ניתן לשלם כעבור  3 ימים מהיום באחת מהדרכים הבאות:,סוף דבר
55,SH-19-11-44387-773,"בכרטיס אשראי – באתר המקוון של רשות האכיפה והגבייה, www.eca.gov.il .",סוף דבר
56,SH-19-11-44387-773,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,סוף דבר
57,SH-19-11-44387-773,במזומן בכל סניף של בנק הדואר – בהצגת תעודת זהות בלבד (אין צורך בהצגת בשוברי תשלום).,סוף דבר
58,SH-19-11-44387-773,פסילה על תנאי למשך 6 חודשים שלא יעבור עבירות סמים במשך 3 שנים מהיום.,סוף דבר
59,SH-19-11-44387-773,"ניתן היום,  י""ב ניסן תשפ""ג, 03 אפריל 2023, במעמד הצדדים.",סוף דבר
60,SH-19-11-44387-773,יניב בן הרוש 54678313,   					
