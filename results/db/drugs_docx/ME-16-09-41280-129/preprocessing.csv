,verdict,text,part
0,ME-16-09-41280-129,"מדינת ישראל – באמצעות פמ""מ וע""י עו""ד הינד נאבולסי",כבוד השופטת  דנה מרשק מרום
1,ME-16-09-41280-129,"ולדימיר טאקץ (עציר) – הובא וע""י עו""ד ברנשטיין",נגד
2,ME-16-09-41280-129,"פקודת הסמים המסוכנים [נוסח חדש], תשל""ג-1973: סע'  13, 19א, 36ח'",נגד
3,ME-16-09-41280-129,"חוק העונשין, תשל""ז-1977: סע'  40ג(א), 40ט(א), 40יא'",נגד
4,ME-16-09-41280-129,"הנאשם הורשע על יסוד הודאתו בעובדות כתב האישום, לאחר שנשמעו כל הראיות ובטרם סיכומים, בעבירה של יבוא סם מסוכן לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג – 1973 [להלן: ""פקודת הסמים""].",גזר דין
5,ME-16-09-41280-129,"הנאשם, אזרח אוקראינה, הגיע לנמל התעופה בן-גוריון בטיסה מברלין ביום 6.9.16 בשעה 16:00, כשהוא הביא עימו במזוודה, בבטנה נסתרת, 6 חבילות ובהן סם מסוג קוקאין במשקל 6 ק""ג ו- 15 גרם.",גזר דין
6,ME-16-09-41280-129,הנאשם נטל את המזוודה ממסוע הכבודה ונעצר בדרכו לאולם הנוסעים לבדיקה שגרתית במכס.,גזר דין
7,ME-16-09-41280-129,"ב""כ המאשימה הזכירה את עיתוי הודאת הנאשם – לאחר שנשמעו כל הראיות ובטרם נשמעו סיכומי הצדדים.",טיעוני הצדדים
8,ME-16-09-41280-129,"ציינה, כי הנאשם אינו אזרח ישראלי ועל כן אין מידע באשר לרישומים פליליים קודמים או להעדרם.",טיעוני הצדדים
9,ME-16-09-41280-129,"ב""כ המאשימה טענה לפגיעה ממשית בערך המוגן.",טיעוני הצדדים
10,ME-16-09-41280-129,"באשר לנסיבות ביצוע העבירות הדגישה, כי לא היה מידע מודיעיני בעניינו של הנאשם והוא נתפס בטרם הופץ הסם, כאשר ברור שאלמלא הערנות של אנשי המכס והביטחון בנמל התעופה יכול היה להיגרם נזק משמעותי.",טיעוני הצדדים
11,ME-16-09-41280-129,"סם הקוקאין נחשב לאחד הסמים המסוכנים והחמורים ביותר, ואף מכונה ""סם המוות"", כשהכמות שנתפסה שוות ערך ליותר מ- 20,000 מנות קוקאין.",טיעוני הצדדים
12,ME-16-09-41280-129,"במקרה זה לא ידועות הנסיבות שקדמו לביצוע העבירה בהקשר של תכנון, כשגרסת הנאשם התפתחה ובחלקה אף לא סבירה.",טיעוני הצדדים
13,ME-16-09-41280-129,"הנאשם מסר, שקיבל את המזוודה מאדם אחר, ולמעשה עד היום לא ברור למדינה מה הוא חלקו האמיתי באירוע.",טיעוני הצדדים
14,ME-16-09-41280-129,"הנאשם נכנס לישראל עם שני דרכונים, החזיק שטרות ממדינות שונות, מסר שהיה במספר מדינות לפני הגעתו לישראל והוא הודה כי המניע הוא כספי מתוך רצון להגיע לרווח קל ומידי.",טיעוני הצדדים
15,ME-16-09-41280-129,"לגישת המדינה, המדובר במאפיינים של אדם הסוחר בסמים.",טיעוני הצדדים
16,ME-16-09-41280-129,"באשר לנסיבות שאינן קשורות בביצוע העבירה ציינה ב""כ המאשימה, כי לא הוצגו נסיבות אישיות יוצאות דופן.",טיעוני הצדדים
17,ME-16-09-41280-129,"הנאשם הודה לאחר שנוהל כל ההליך, כאשר הגרסה שהציג בבית המשפט לא היתה אמינה ועקבית, כך שלא הוצגו שיקולים המצדיקים הקלה בתוך המתחם.",טיעוני הצדדים
18,ME-16-09-41280-129,"ב""כ המאשימה עתרה למתחם ענישה שנע בין 6 ל- 9 שנות מאסר בפועל, ובהתחשב בכמות הסם, בסוגו, במועד ההודיה ובהיעדר נסיבות יוצאות דופן, עתרה למקם את העונש בחציו העליון של המתחם, וכן לקנס.",טיעוני הצדדים
19,ME-16-09-41280-129,"ב""כ הנאשם טען כי הנאשם הוא אזרח במדינה החווה קשיים כלכליים, ולאור האמור יש לבחון את תכני עדותו בכל הקשור לעיסוקו לסייע לאנשים להשיג ויזות ממדינות אירופה כהכנסה נוספת.",טיעוני הצדדים
20,ME-16-09-41280-129,"הבהיר, כי הנאשם למד בבית ספר במשך עשור עם אזרח ישראלי, הוא האדם שעמו קבע להיפגש בישראל, כפי שמוכיחים המסרונים הקיימים בתיק החקירה.",טיעוני הצדדים
21,ME-16-09-41280-129,"אותו חבר נעצר ליומיים, ולאחר שגרסתו אומתה הוא שוחרר על ידי המשטרה.",טיעוני הצדדים
22,ME-16-09-41280-129,"עוד הסביר, כי התבקש להעביר את המזוודה על-ידי אדם עימו נפגש באירופה, שבעבר סידר לו הנאשם ויזה.",טיעוני הצדדים
23,ME-16-09-41280-129,"כן ציין, שלא נמצאו טביעות אצבע של הנאשם על גבי החומרים שהיו בתוך המזוודה, אלא של אדם אחר שזהותו אינה ידועה.",טיעוני הצדדים
24,ME-16-09-41280-129,"לגישת הסניגור לא יכולה להיות מחלוקת שהנאשם הוא בלדר, ובסופו של יום לא נגרם כל נזק לתושבי ישראל.",טיעוני הצדדים
25,ME-16-09-41280-129,"הנסיבות שהביאו את הנאשם לביצוע העבירה לא ידועות, אך הוא ביקש להתחשב בגרסת הנאשם לפיה לא היה אמור לקבל תמורה כספית עבור יבוא הסם.",טיעוני הצדדים
26,ME-16-09-41280-129,הנאשם נשוי ואב לשלושה ילדים.,טיעוני הצדדים
27,ME-16-09-41280-129,"מיד עם מעצרו, הביע הנאשם הסתייגות מביצוע העבירה, לא הכחיש שמדובר במזוודה שלו ושיתף פעולה עם רשויות החוק.",טיעוני הצדדים
28,ME-16-09-41280-129,"בעת מעצרו מסר לחוקרים תמונה ודרכון של החבר שמסר לו את המזוודה, כאשר נודע לו משגרירות אוקראינה שהתיק נחקר ואותו אדם הוכרז כדרוש חקירה.",טיעוני הצדדים
29,ME-16-09-41280-129,"הסניגור טען כי הפגיעה של עונש מאסר היא משמעותית שכן הנאשם אינו דובר את השפה, אינו זכאי לשיחות טלפון, והקשר הוא רק באמצעות הסניגור.",טיעוני הצדדים
30,ME-16-09-41280-129,"עוד מסר, כי מאז מעצרו, השיל הנאשם ממשקלו כ- 30 ק""ג, הוא ממעט לאכול, איש אינו מביא לו ציוד, הוא לא ייצא לחופשות ולא תהיה בעניינו תוכנית רש""א כשסביר להניח כי יגורש מישראל בסיום המאסר.",טיעוני הצדדים
31,ME-16-09-41280-129,"בנוסף, תיאר את מצבה הקשה של אשתו של הנאשם.",טיעוני הצדדים
32,ME-16-09-41280-129,"בנוסף, ביקש שלא להחמיר בעונש בשל העובדה שניהל הוכחות, שכן ההליך נוהל בפן המשפטי בלבד ולא העובדתי, כשהעדויות נשמעו בתוך פחות משלוש שעות.",טיעוני הצדדים
33,ME-16-09-41280-129,הסניגור הגיש מסמכים בשפה האוקראינית המעידים על היעדר רישום פלילי (נ/1).,טיעוני הצדדים
34,ME-16-09-41280-129,"ב""כ הנאשם עתר למתחם שנע  בין 30 חודשים ועד ל- 5-6 שנות מאסר וטען כי יש למקם את עונשו של הנאשם בשליש התחתון של המתחם.",טיעוני הצדדים
35,ME-16-09-41280-129,"כמו-כן, עתר להימנע מהשתת קנס, שכן הנאשם נעדר כל אמצעים כספיים.",טיעוני הצדדים
36,ME-16-09-41280-129,"בדברו לבית- המשפט, מסר הנאשם בבכי כי הוא מאוד מצטער על מה שקרה, וכי הוא שמח על כך שלא צלחה דרכם של אלו שרצו להעביר דרכו סמים.",טיעוני הצדדים
37,ME-16-09-41280-129,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
38,ME-16-09-41280-129,"הנאשם במעשיו פגע בערך המוגן של הגנה על שלום הציבור ובריאותו מפני הנזקים הנגרמים כתוצאה מהשימוש בסמים, כשהדברים נכונים ביתר שאת לגבי סם קשה מסוג קוקאין.",דיון והכרעה
39,ME-16-09-41280-129,"כמות הסם וסוגו מבססים פגיעה בעוצמה גבוהה בערך המוגן, ולענין זה יפים דבריו של כב' השופט הנדל:",דיון והכרעה
40,ME-16-09-41280-129,http://www.antidrugs.org.il/pages/924.aspx).,דיון והכרעה
41,ME-16-09-41280-129,הפגיעה ביחיד חוזרת חלילה לפגיעה בחברה.,דיון והכרעה
42,ME-16-09-41280-129,השימוש בסם מסוג קוקאין יוצר צורך להמשיך ולהשתמש.,דיון והכרעה
43,ME-16-09-41280-129,"כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",דיון והכרעה
44,ME-16-09-41280-129,"באשר לנסיבות הקשורות בביצוע העבירה, לפי סעיף 40ט(א) לחוק העונשין, ייאמר, כי עד היום לא ידועה מידת התכנון שקדמה לביצוע העבירה (גם על רקע גרסאותיו המשתנות של הנאשם).",דיון והכרעה
45,ME-16-09-41280-129,"עם זאת, המדובר באירוע פלילי המחייב באופן אינהרנטי מימד מסוים של תכנון.",דיון והכרעה
46,ME-16-09-41280-129,"לעניין חלקו של הנאשם, אני מקבלת את גישת ההגנה לפיה על-פי עובדות כתב-האישום ניתן להניח שהנאשם הוא בלדר.",דיון והכרעה
47,ME-16-09-41280-129,"למרבה המזל, נוכח המקצוענות והתושייה של עובדי המכס ונתב""ג – ולא בשל פעולות הנאשם עצמו, הסם נתפס בטרם הופץ (כשנמסר לי שלא היה מידע מודיעיני קודם), כך שבפועל לא נגרם נזק לציבור בארץ.",דיון והכרעה
48,ME-16-09-41280-129,"ואכן, הנזק שהיה עלול להיגרם כתוצאה מהפצתו של הסם הוא גדול ומשמעותי, כאשר מדובר בכמות גדולה במיוחד של הסם הקשה (על רקע החזקה בפקודת הסמים לפיה החזקת סם קוקאין מעל ל – 0.3 גרם אינה לצורך שימוש עצמי).",דיון והכרעה
49,ME-16-09-41280-129,"מפסיקת בית-המשפט העליון עולה מסר ברור באשר לצורך לנקוט בענישה משמעותית כלפי כל המעורבים בשרשרת הפצת הסמים, לרבות כלפי הבלדרים המייבאים ומכניסים סמים לישראל:",דיון והכרעה
50,ME-16-09-41280-129,"מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, לרבות סוג הסם ומשקלו.",דיון והכרעה
51,ME-16-09-41280-129,"בכל הנוגע לעבירות סמים, כמות היא גם איכות: הכנסת 6 ק""ג קוקאין לישראל היא פגיעה שונה במהותה מאשר הכנסת משקל קטן, מבלי להקל ראש באחרונה.",דיון והכרעה
52,ME-16-09-41280-129,"עם זאת יובהר, כי העונש אינו גדל ביחס ישר למשקל הסם, ועל כן קיים מנעד ענישה רחב למדי בעניינם של בלדרים מייבאי הסמים.",דיון והכרעה
53,ME-16-09-41280-129,"עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם אציין את המרכזיים שבהם:",דיון והכרעה
54,ME-16-09-41280-129,"הנאשם, אזרח זר כבן 64, הורשע על פי הודאתו בעבירה של ייבוא סם מסוכן.",דיון והכרעה
55,ME-16-09-41280-129,"הנאשם הסכים להצעתו של אחר לייבא מקולומביה לישראל 7 ק""ג קוקאין, והציע לאחרת [להלן: ""מריה""] להצטרף אליו לנסיעה תמורת כסף, על-מנת לא לעורר חשד.",דיון והכרעה
56,ME-16-09-41280-129,"הנאשם ומריה נחתו בנתב""ג, כשבמזוודתו של הנאשם נמצא קוקאין במשקל של כ- 3.5 ק""ג, ובמזוודתה של מריה נמצא קוקאין במשקל של 3.8 ק""ג.",דיון והכרעה
57,ME-16-09-41280-129,"בית המשפט המחוזי קבע מתחם ענישה שנע בין 5 ל- 7.5 שנות מאסר, וגזר על הנאשם 5 שנות מאסר בפועל.",דיון והכרעה
58,ME-16-09-41280-129,"הנאשם, רווק כבן 30, ללא עבר פלילי.",דיון והכרעה
59,ME-16-09-41280-129,"תיאר מעורבות עם גורמים שוליים, בין היתר בעקבות חובות הימורים שצבר.",דיון והכרעה
60,ME-16-09-41280-129,"בית-המשפט המחוזי קבע מתחם ענישה שנע בין 45 ל- 85 חודשי מאסר בפועל, והושת עונש של 45 חודשי מאסר בפועל וקנס על סך 5000 ₪.",דיון והכרעה
61,ME-16-09-41280-129,"פסקי-דין אלו משקפים קשת מקרים רלבנטיים, כאשר לאחר ביצוע אבחנות מתבקשות, אני קובעת מתחם עונש הולם אשר נע בין 5.5– 9 שנות מאסר בפועל.",דיון והכרעה
62,ME-16-09-41280-129,"בעניינו של הנאשם, לא קיימים שיקולים אשר מצדיקים סטייה מהמתחם, לחומרה או לקולא.",	 
63,ME-16-09-41280-129,"יש מקום ליתן משקל מסויים להודאתו שנמסרה בסוף ההליך, אם כי עדיין ניכר קושי לקחת אחריות על המעשים.",	 
64,ME-16-09-41280-129,"לאחר שנחשפתי למלוא הראיות, לרבות גרסאותיו המשתנות של הנאשם, איני יכולה לקבוע, כי הוא אכן שיתף פעולה עם חוקריו, ובוודאי לא באופן כזה שהוביל לתפיסת מעורבים נוספים – נתון המשפיע על העונש (לעיתים כפרמטר בקביעת מתחם העונש ההולם, לעיתים בהקשר של בחינת הנסיבות שאינן קשורות בביצוע העבירות; ראו, למשל, לעניין זה: ת.פ. (מחוזי-מרכז) 332-10-16 מדינת ישראל נגד מור דווה [3.8.17], כשיצויין כי הוגש ערעור על חומרת העונש אשר טרם נדון).",	 
65,ME-16-09-41280-129,"אשר על כן, לאור כל האמור לעיל, יש להטיל על הנאשם עונש המצוי מעל הרף התחתון של המתחם, ובהתאם גוזרת את דינו כדלקמן:",	 
66,ME-16-09-41280-129,"מאסר בפועל בן 6 שנים ו – 6 חודשים, שיימנה מיום מעצרו: 6.9.16.",	 
67,ME-16-09-41280-129,12 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג פשע; 6 חודשי מאסר על תנאי שלא יעבור בתוך 3 שנים מיום שחרורו עבירות סמים מסוג עוון.,	 
68,ME-16-09-41280-129,"בשל מכלול הנסיבות, אינני מטילה על הנאשם קנס.",	 
69,ME-16-09-41280-129,"בהעדר מחלוקת, מכריזה על הנאשם כעל ""סוחר סמים"" ומורה על חילוט הכספים שנתפסו ברשות הנאשם לטובת ""הקרן לטיפול בנכסים שחולטו"" אשר הוקמה לפי סעיף 36ח' לפקודת הסמים.",	 
70,ME-16-09-41280-129,"זאת, להוציא סכום של 1,500 ₪ אשר יופקד בחשבון הקנטינה של הנאשם.",	 
71,ME-16-09-41280-129,הודעה זכות ערעור לבית המשפט העליון תוך 45 יום.,	 
72,ME-16-09-41280-129,"54678313ניתן היום,  כ""ג חשוון תשע""ח, 12 נובמבר 2017, במעמד ב""כ הצדדים והנאשם.",	 
73,ME-16-09-41280-129,"בעניין עריכה ושינויים במסמכי פסיקה, חקיקה ועוד באתר נבו – הקש כאן",	 
