,verdict,text,part
0,ME-21-07-51899-386,לפני:                       כבוד השופט  אינאס סלאמה,בית המשפט המחוזי בחיפה
3,ME-21-07-51899-386,"ע""י פרקליטות מחוז חיפה",מדינת ישראל 
5,ME-21-07-51899-386,"ע""י ב""כ עוה""ד רונן חליוה",סרגיי בנאר 
7,ME-21-07-51899-386,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 36א(א)(1)",סרגיי בנאר 
8,ME-21-07-51899-386,"חוק העונשין, תשל""ז-1977: סע'  10, 29, 40ד(א), 449",סרגיי בנאר 
9,ME-21-07-51899-386,"הנאשם הורשע, על פי הודאתו בעובדות כתב אישום מתוקן במסגרת הסדר טיעון, בביצוע העבירות הבאות: ייצור, הכנה והפקה של סמים מסוכנים - עבירה לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""הפקודה"") + סעיף 29 לחוק העונשין, התשל""ז-1977 (להלן: ""החוק""); החזקה ושימוש - עבירה לפי סעיף 7(א)+(ג) רישא לפקודה + סעיף 29 לחוק; החזקת כלים - עבירה לפי סעיף 10 רישא לפקודה + סעיף 29 לחוק וכן גרימת שריפה ברשלנות - עבירה לפי סעיפים 449 + 29 לחוק.",גזר דין
10,ME-21-07-51899-386,"הסדר הטיעון אליו הגיעו הצדדים, לאחר שמיעת חלק מעדי התביעה, לא כלל הסכמה בדבר העונש אשר ייגזר על הנאשם.",גזר דין
11,ME-21-07-51899-386,"הצדדים הודיעו במעמד הצגת ההסדר, כי ההגעה אליו נעשתה בשל קשיים ראייתיים.",גזר דין
12,ME-21-07-51899-386,"עוד סוכם, כי הנאשם יופנה לשירות המבחן לצורך קבלת תסקיר לעניין העונש וכאשר ההמלצות בתסקיר לא יחייבו מי מהצדדים.",גזר דין
13,ME-21-07-51899-386,"בעקבות ההסדר, הותר לנאשם לחזור בו מהכפירה ולהודות בעובדות כתב האישום המתוקן.",גזר דין
14,ME-21-07-51899-386,"הסנגור התנגד וציין, כי יציג פסיקה המתייחסת לכמויות גדולות בהרבה של סמים, בהם לא הוכרזו הנאשמים כסוחרי סמים.",גזר דין
15,ME-21-07-51899-386,"על פי האמור בכתב האישום המתוקן, שעיקרו יובא להלן, בתאריך 15.3.2021 שכר הנאשם דירה בקומה השישית בבניין מגורים ברח' לאון בלום 8 בחיפה (להלן: ""הדירה"").",גזר דין
16,ME-21-07-51899-386,הנאשם החזיק בדירה עד ליום מעצרו בתאריך 16.7.2021.,גזר דין
17,ME-21-07-51899-386,"בסמוך לאחר שכירת הדירה, במועד שאינו ידוע במדויק, צייד הנאשם ביחד עם אחרים שזהותם אינה ידועה למאשימה (להלן: ""האחרים""), את חדרי הדירה לצורך גידול סם מסוכן מסוג קנבוס, ללא היתר וללא רישיון, בכלים הבאים: 38 שנאי חשמל, 14 מאווררים, 5 בריכות, מפוח אחד, 38 מנורות, 5 מזגנים, 14 ג'ריקנים של חומר דישון ו- 96 שקיות של חומר דישון (להלן יחד: ""הכלים"").",גזר דין
18,ME-21-07-51899-386,"בהמשך לאמור ועד ליום 16.7.2021, גידלו הנאשם והאחרים בחדרי הדירה כמויות גדולות של סם מסוכן מסוג קנבוס, החזיקו בו ובכלים שלא לשימוש עצמי, ללא היתר וללא רישיון.",גזר דין
19,ME-21-07-51899-386,"בתאריך 16.7.2021, החזיק הנאשם בצוותא עם האחרים בדירה, 330 שתילים של סם מסוכן מסוג קנבוס, אותם גידל כאמור, במשקל של כ- 60 ק""ג נטו, הכל שלא לשימוש עצמי וללא היתר.",גזר דין
20,ME-21-07-51899-386,"בנוסף, לאחר קבלת החזקה בדירה, חוברה הדירה בידיעת הנאשם למתקני חברת החשמל בחיבור ישיר ללא מונה, באופן בו נעקף החיבור התקני של חברת החשמל במבנה.",גזר דין
21,ME-21-07-51899-386,"בכך, נגרמה הטיית חשמל במרמה אל הדירה ונעשה שימוש וצריכה של החשמל בשווי של עשרות אלפי שקלים, ללא זכאות.",גזר דין
22,ME-21-07-51899-386,"לא זו אף זו, בתאריך 16.7.2021 בשעה 06:50 לערך, פרצה בדירה שריפה כתוצאה מחיבור החשמל האמור, ובכך גרם הנאשם בצוותא עם האחרים לשריפה ברשלנות בדבר לא לו.",גזר דין
23,ME-21-07-51899-386,בעקבות השריפה הגיעו כוחות כיבוי והצלה למקום.,גזר דין
24,ME-21-07-51899-386,"לבקשת ההגנה, ובהמשך לאמור במעמד הצגת הסדר הטיעון, הוריתי על עריכת תסקיר בעניינו של הנאשם.",גזר דין
25,ME-21-07-51899-386,"בתאריך 3.7.2022 הונח לפניי תסקיר שירות המבחן, בו עמד שירות המבחן על רקעו האישי והמשפחתי של הנאשם.",גזר דין
26,ME-21-07-51899-386,"בכלל זה, צויין בתסקיר, כי הנאשם בן 28 שנים, רווק, יליד רוסיה, אשר עלה ארצה בשנת 1999 בהיותו בן 6.",גזר דין
27,ME-21-07-51899-386,הוריו נתקלו בקשיי הסתגלות אך הנאשם הצליח להתאקלם ולהרגיש שייך תוך זמן קצר.,גזר דין
28,ME-21-07-51899-386,עם השתלבותו במסגרות החינוכיות הוא השלים 12 שנות לימוד והינו בעל תעודת בגרות חלקית.,גזר דין
29,ME-21-07-51899-386,בכיתה ג' אובחן כמתמודד עם הפרעות קשב וריכוז לצד קשיים משמעותיים והתנהגותיים.,גזר דין
30,ME-21-07-51899-386,עם סיום לימודיו התגייס לשירות צבאי מלא בתפקיד נהג בבסיסים שונים בארץ.,גזר דין
31,ME-21-07-51899-386,"לאחר שחרורו מהצבא, עבד במגוון עבודות מזדמנות כשהאחרונה הייתה במפעל להרכבת לוחות חשמל.",גזר דין
32,ME-21-07-51899-386,"הנאשם תיאר כי לפני כשנתיים במהלך נסיעה סמוך למגוריו, היה מעורב בתאונת דרכים קטלנית עת פגע בהולכת רגל אשר נפטרה כתוצאה מהפגיעה.",גזר דין
33,ME-21-07-51899-386,"אירוע זה פגע בתפקודו האישי והתעסוקתי באופן בו התקשה לעבוד, התמודד עם מצב רוח ירוד והחל להשתמש בסמים באופן אינטנסיבי ואף נעצר מספר פעמים.",גזר דין
34,ME-21-07-51899-386,"עוד שיתף, כי החל להשתלב בטיפול פרטי בייעוץ אמו, אותו נאלץ להפסיק בשל קשיים כלכליים.",גזר דין
35,ME-21-07-51899-386,"ממשיך שירות המבחן ומציין, כי מעיון ברישום הפלילי של הנאשם, עולה כי לחובתו הרשעה אחת מחודש מרץ 2020 בגין צירוף תיקים שעניינם החזקת סמים, בגינן נדון למאסר מותנה וקנס.",גזר דין
36,ME-21-07-51899-386,"בהתייחסו לעבירות מושא ענייננו, הנאשם לוקח אחריות מלאה ומבטא תחושת חרטה ותסכול ביחס למעשיו.",גזר דין
37,ME-21-07-51899-386,"לדבריו, העבירות בוצעו על רקע מצב נפשי מורכב והתחברות לחברה שולית.",גזר דין
38,ME-21-07-51899-386,"עוד תיאר, כי כיום ניתק את הקשרים השליליים בחייו ומעוניין לערוך שינוי משמעותי אשר ייסייע לו לנהל אורח חיים מתפקד ויציב.",גזר דין
39,ME-21-07-51899-386,"הנאשם שיתף עוד, כי לאחר שירותו הצבאי החל להשתמש בסם באופן מזדמן, אולם שימושו האינטנסיבי בקנאביס וקריסטל החל לפני כשנתיים על רקע היקלעותו לתאונת הדרכים הקטלנית.",גזר דין
40,ME-21-07-51899-386,"זאת, מאחר והחל לסבול מבעיות בשינה כולל סיוטים חוזרים.",גזר דין
41,ME-21-07-51899-386,"לציין, כי מספר בדיקות שתן שמסר במסגרת שירות המבחן עובר לעריכת התסקיר, העידו על נקיונו משימוש בסמים.",גזר דין
42,ME-21-07-51899-386,"נוכח התמכרותו לחומרים פסיכואקטיביים כאמור, פעל שירות המבחן להפנות את הנאשם במהלך חודש מרץ 2022 להליך אבחוני ביחידה להתמכרויות בחיפה.",גזר דין
43,ME-21-07-51899-386,"בהתייחס להליך הטיפול, נמסר, כי הנאשם מגיע לטיפול בקביעות, עומד בתנאי היחידה ובעל מערכת משפחתית תומכת.",גזר דין
44,ME-21-07-51899-386,"להערכתם, הנאשם הינו בעל יכולות ומסוגלות להתבונן באישיותו, אולם טרם השלימו את הליך האבחון בעניינו שכן יש צורך להשלים את הליך האבחון הראשוני עמו, לקיים וועדת אבחון ולבחון את המוטיבציה שלו להשתלבות בטיפול הלכה למעשה.",גזר דין
45,ME-21-07-51899-386,"אשר להערכת הסיכון לעבריינות והסיכוי לשיקום, ציין שירות המבחן כי להתרשמותו הנאשם בעל דפוסי התנהגות בלתי בשלים וכי התפתח בתא משפחתי תרבותי בעל שיח רגשי מצומצם ונטייה למזער חוויות נפשיות כואבות.",גזר דין
46,ME-21-07-51899-386,"יחד עם זאת, שירות המבחן התרשם כי הנאשם לוקח אחריות על מעשיו, מבטא מוטיבציה פנימית להשתלבות בהליך טיפולי לצורך עריכת שינוי בחייו וכי מערכת התמיכה המשפחתית בחייו עשויה לקדם זאת.",גזר דין
47,ME-21-07-51899-386,עוד התרשם שירות המבחן כי הוא משתף פעולה בהליך הטיפול שהחל במסגרת היחידה ומוסר בדיקות שתן נקיות.,גזר דין
48,ME-21-07-51899-386,"כגורמי סיכון, התייחס שירות המבחן, בין היתר, לחומרת העבירות, לאופיין, להעדר מיומנויות תקשורת רגשיות מצדו, לקיומם של קשרים חברתיים שליליים בחייו ולקשייו לשמור על יציבות.",גזר דין
49,ME-21-07-51899-386,"כגורמי סיכוי, התייחס שירות המבחן ללקיחת האחריות מצדו של הנאשם, לשיתוף הפעולה בהליך הטיפול במסגרת היחידה, לביטויי מוטיבציה לשינוי ולבדיקות השתן הנקיות.",גזר דין
50,ME-21-07-51899-386,"שירות המבחן העריך, כי התמונה האבחונית בעניינו של הנאשם טרם הובהרה לאותה עת וכי קיימת חשיבות להעמקת בחינת יכולתו להיתרם להליך הטיפול.",גזר דין
51,ME-21-07-51899-386,"אי לכך, עתר שירות המבחן לדחות את הדיון בעניינו של הנאשם, על מנת להמשיך לעקוב אחר השתלבותו  ביחידה להתמכרויות ואף לבחון מענים טיפוליים נוספים עבורו.",גזר דין
52,ME-21-07-51899-386,"נוכח האמור ובהסכמת הצדדים, דחיתי את הדיון בעניינו של הנאשם כפי בקשת שירות המבחן על מנת שיוגש תסקיר משלים, וזה אכן הונח בפניי ביום 25.10.2022 (להלן: ""התסקיר המשלים"").",גזר דין
53,ME-21-07-51899-386,"בתסקיר המשלים, דיווח שירות המבחן כי הנאשם המשיך בהליך הטיפול במסגרת היחידה להתמכרויות וכי במהלכו הוא הביע מוטיבציה גבוהה והגיע לכלל המפגשים ולבדיקות השתן בשירות המבחן.",גזר דין
54,ME-21-07-51899-386,כן תואר כי הנאשם הביע חרטה על מעשיו וכי הוא מצליח להתחבר למצבי סיכון בחייו אשר חושפים אותו לשימוש בחומרים ממכרים.,גזר דין
55,ME-21-07-51899-386,"מן הצד האחר, תוארה התרשמות מקשיי תקשורת רגשיים.",גזר דין
56,ME-21-07-51899-386,"בוועדת אבחון שנערכה בעניינו במסגרת היחידה, עלה כי הנאשם ימשיך לקבל מענה פרטני במסגרת היחידה וכי הוא ישתלב בקבוצה טיפולית וימשיך למסור בדיקות שתן במסגרת שירות המבחן.",גזר דין
57,ME-21-07-51899-386,"שירות המבחן ציין, כי הליך הטיפול עבור הנאשם הוא משמעותי והוא הביע את רצונו להמשיך בו לטווח ארוך על מנת לעבוד על היכולת לשתף ולהיפתח יותר מבחינה רגשית.",גזר דין
58,ME-21-07-51899-386,"הנאשם ביטא קושי להתמודד עם תנאי מעצר הבית, אך חש הקלה לאור האישור לצאת לעבודה.",גזר דין
59,ME-21-07-51899-386,"שירות המבחן ציין, כי במהלך כל התקופה לא נפתחו כנגדו תיקים חדשים.",גזר דין
60,ME-21-07-51899-386,"בתסקיר המשלים ציין שירות המבחן, כי להתרשמותו מבטא הנאשם מוטיבציה גבוהה להמשיך בהליך השיקום וניכר כי הוא מצליח להציב מטרות טיפוליות להמשך ההליך הטיפולי.",גזר דין
61,ME-21-07-51899-386,"אי לכך, המליץ שירות המבחן כי יוטל על הנאשם צו מבחן בהיקף של 12 חודשים.",גזר דין
62,ME-21-07-51899-386,"במהלך תקופת המבחן, ימשיך שירות המבחן לפקח אחר השתלבותו בהליך הטיפול במסגרת היחידה.",גזר דין
63,ME-21-07-51899-386,"לצד זאת ולאור חומרת העבירות מושא ענייננו, המליץ שירות המבחן על הטלת ענישה מרתיעה בדמות עבודות שירות, ענישה אשר יש בה להערכתו כדי לסייע בהפנמת גבולות חיצוניים עבור הנאשם, תוך פיתוח משמעת אישית ביחס לחוקי החברה ושמירתם, לצד מאסר מותנה וקנס.",גזר דין
64,ME-21-07-51899-386,חוות דעת הממונה על עבודות שירות,גזר דין
65,ME-21-07-51899-386,"בהמשך לאמור בתסקיר המשלים ולאחר ששמעתי את התייחסות הצדדים לאמור בו, ועל מנת שתונח לפניי תמונה שלמה ומלאה, מצאתי להורות על הגשת חוות דעתו של הממונה על עבודות שירות, בלא שהדבר יהווה קביעת עמדה באשר לענישה אשר תוטל בסופו של דבר על הנאשם.",גזר דין
66,ME-21-07-51899-386,"בחוות דעתו מיום 11.1.2023, מצא הממונה על עבודות שירות את הנאשם מתאים ומסכים לביצוע עבודות שירות, והמליץ על הצבתו בבית גבריאל בחיפה.",גזר דין
67,ME-21-07-51899-386,"בדיון שהתקיים לפניי בעניין טיעוני הצדדים לעונש, המאשימה הגישה טיעון בכתב, גיליון הרשעות קודמות של הנאשם, הכרעת דין וגזר דין בגינם הושת עליו מאסר מותנה, ופסק דין אליו הפנתה המאשימה בטיעוניה הכתובים.",גזר דין
68,ME-21-07-51899-386,הסנגור הגיש מצדו אסופת פסקי דין אליהם התייחס בטיעוניו.,גזר דין
69,ME-21-07-51899-386,"בטיעוניה, עמדה המאשימה על חומרתן הרבה של העבירות בהן הורשע הנאשם; על הנזק לפרט ולחברה בכללותה כתוצאה משימוש בסמים, וכן על הנזק הגדל ככל שתופעת השימוש בסמים מתרחבת בקרב בני נוער.",גזר דין
70,ME-21-07-51899-386,"נטען, כי תופעת גידול קנאביס בדירות צוברת תאוצה בשנים האחרונות וכי מדובר במיזמים עברייניים עסקיים, אשר מצד אחד דורשים השקעה כלכלית בלתי מבוטלת ומן הצד האחר, טומנים בחובם הבטחה לתשואה כספית משמעותית.",גזר דין
71,ME-21-07-51899-386,"נוכח היקף התופעה, על בית המשפט לשדר מסר ברור וחד משמעי, כי הכדאיות הכלכלית הלכאורית של מיזמים מסוג זה, סופה להסתיים בבית המאסר.",גזר דין
72,ME-21-07-51899-386,"המאשימה הפנתה לפסיקת בית המשפט העליון בדבר הרצון למגר את התופעה, תוך השתת עונשים חמורים והתחשבות בשיקולי הרתעה.",גזר דין
73,ME-21-07-51899-386,"בבחינת הנסיבות הקשורות בביצוע העבירה, נטען כי מעשי הנאשם מלמדים על תכנון רב ובקפידה; העבירות בוצעו על ידי הנאשם ""לבדו ובאופן עצמאי""; מדובר בכמות רבה של סמים, ואילו הסם היה מופץ היה נגרם נזק רב.",גזר דין
74,ME-21-07-51899-386,"עוד נטען, כי העבירות בוצעו על ידי הנאשם מחמת הרווח הכלכלי הטמון במכירת סמים, וכי הנאשם הבין את חומרת המעשים ויכול היה להימנע מביצועם.",גזר דין
75,ME-21-07-51899-386,"המאשימה הפנתה לשורה של פסקי דין על מנת ללמד על מדיניות הענישה הנוהגת, ועתרה לקבוע מתחם עונש הנע בין 36 עד 60 חודשי מאסר בפועל.",גזר דין
76,ME-21-07-51899-386,"אשר לנסיבות שאינן קשורות בביצוע העבירה, טענה המאשימה (בטיעוניה בכתב) כי הנאשם הינו ""ללא עבר פלילי""! מדובר בנאשם צעיר, מופנם, אשר הביע חרטה על מעשיו והצליח להתחבר למצבי הסיכון החושפים אותו לשימוש בסם וביצוע עבירות.",גזר דין
77,ME-21-07-51899-386,"עם זאת, בכל הנוגע לתסקירי שירות המבחן, ציינה המאשימה כי המלצות שירות המבחן אינן מהוות מענה עונשי הולם לעבירות בהן הורשע הנאשם, ולפיכך ביקשה לדחות אותן.",גזר דין
78,ME-21-07-51899-386,"עוד בטיעוניה לפניי בעל פה, שבתחילתן הגישה המאשימה כאמור את גיליון ההרשעות הקודמות של הנאשם, לרבות המאסר המותנה שהושת עליו, ביקשה היא להפעיל את המאסר המותנה במצטבר.",גזר דין
79,ME-21-07-51899-386,"לעניין העונש בתוך מתחם העונש ההולם, עתרה המאשימה לגזור על הנאשם עונש ברף התחתון של המתחם, לצד מאסר מותנה וקנס משמעותי.",גזר דין
80,ME-21-07-51899-386,"בתחילת טיעוניו, הלין הסנגור על כך, כי נציגת המאשימה טענה לעונש, בתיק שנדחה לא פעם אחת מטעמים מוצדקים, ""טוענת לעונש מבלי להכיר את התיק על בוריו, זה בלשון עדינה.",גזר דין
81,ME-21-07-51899-386,"ראשית, טוענים למשקל שכלל לא מופיע בכתב האישום המתוקן, וטוענים בלהיטות יתר על מתחם ענישה גם בכתוב וגם בעל פה, כאשר הכמות בכתב האישום המתוקן היא בדיוק חצי ממה שנטען בכתב האישום המקורי.",גזר דין
82,ME-21-07-51899-386,"הסנגור תהה, ""מה הנאשם הזה צריך לשמוע פה בדיוק היום?",גזר דין
83,ME-21-07-51899-386,הדבר היחידי שהוא יכול לשמוע זה שהמדינה מבקשת מאסר בפועל בכל תיק.,גזר דין
84,ME-21-07-51899-386,"זאת ועוד, לפי הסנגור, ""ראוי הוא שאומרים שיש לאדם עבר פלילי על עבירת סמים שלא יזרקו את זה כמשפט לחלל האוויר, בית המשפט, מותב נכבד זה נחשף בדיון האחרון לאותו כתב אישום שהיה תלוי כנגדו, ונרשם בפרוטוקול שמדובר בהרשעה בשלושה תיקים שונים שעניינם החזקת סמים לשימוש עצמי.",גזר דין
85,ME-21-07-51899-386,"לשיטתנו ראוי לדייק ולא סתם להגיד יש לו הרשעות בסמים, כי הפער בין שימוש לצרכים עצמיים לבין החזקה שלא לשימוש עצמי ידוע היטב לבית המשפט.",גזר דין
86,ME-21-07-51899-386,"הסנגור טען, ""כפי שקבע כב' השופט סילמן (מי שדן בעניין מעצרו של הנאשם - א.ס) הכמות המיוחסת הינה על פסע סמכות בית משפט שלום, תיקים מהסוג הזה מהכמות הזו מוגשים גם לבית משפט שלום ולא בכדי.",גזר דין
87,ME-21-07-51899-386,"הסנגור הדגיש את העובדה כי ""הנאשם הוא היחידי שנותן את הדין למקרה.",גזר דין
88,ME-21-07-51899-386,לא בכדי בכתב האישום המתוקן צוין כי בעניין הזה מעורבים אחרים.,גזר דין
89,ME-21-07-51899-386,אף אחד מהם לא נתן את הדין על כך.,גזר דין
90,ME-21-07-51899-386,"לא זאת אף זו, הנאשם כשהוא ידע שהגיעה המשטרה לדירה, על פי דוחות הפעולה, הגיע לדירה ופתח את הדלת לשוטרים.",גזר דין
91,ME-21-07-51899-386,הנאשם הודה מיד בחקירתו במשטרה על חלקו ולקח אחריות.,גזר דין
92,ME-21-07-51899-386,"עוד הפנה תשומת הלב ""לסוג הסם, נקבע כי מדובר בסם קל, הכמות אינה מופלגת בחומרתה, אין טענה לסחר, יש כאן הבעת חרטה מלאה.",גזר דין
93,ME-21-07-51899-386,כתב האישום טומן בתוכו 50 עדי תביעה.,גזר דין
94,ME-21-07-51899-386,"הסנגור שב והפנה לטעויות בטיעון הכתוב של המאשימה, בין היתר, בכך שנטען כי הנאשם נטל חשמל וכי הוא ביצע את העבירה בעצמו, ולא היא.",גזר דין
95,ME-21-07-51899-386,אין גם זכר לטענה שהוא ניסה להפיץ סמים.,גזר דין
96,ME-21-07-51899-386,"לעניין המתחם צוין, כי המתחם שנטען מלכתחילה על ידי המאשימה ""בכלל לא נוגע לענייננו, המתחם שנטען בבקשה מבוסס על עובדות שאינן קיימות בתיק.",גזר דין
97,ME-21-07-51899-386,הוא שגוי.,גזר דין
98,ME-21-07-51899-386,"אשר לפסיקה אליה הפנתה המאשימה, נטען כי ""המאשימה מפנה לתקדימים מהם היא מבקשת לגזור גזרה שווה, ואולם באף אחד מהם אין המלצה לשיקום וטיפול.",גזר דין
99,ME-21-07-51899-386,"הסנגור טען, כי ""בהתאם להסדר, הנאשם הופנה לשירות המבחן.",גזר דין
100,ME-21-07-51899-386,זהו חלק מההסדר.,גזר דין
101,ME-21-07-51899-386,זה לא היה נתון לשיקול דעת ...,גזר דין
102,ME-21-07-51899-386,"להסכמה זו יש משקל, בית המשפט היה סנגור, בית המשפט יודע מה מאחורי האמירה הזו.",גזר דין
103,ME-21-07-51899-386,"הוגשו בתיק הזה 2 תסקירים ששניהם מקצועיים, מעמיקים, לא ניתן להטיל דופי בהם.",גזר דין
104,ME-21-07-51899-386,קטן כגדול.,גזר דין
105,ME-21-07-51899-386,כעולה מהתסקירים מדובר בעבריין שמשוקם.,גזר דין
106,ME-21-07-51899-386,"הסנגור הפנה לפסיקה ענפה ומגוונת, ממנה ביקש להסיק לענייננו וטען, כי אין לו בכלל ספק, ""שעל פי תיקון 113 ...",גזר דין
107,ME-21-07-51899-386,"לעניין ההכרזה על הנאשם כסוחר סמים, טען הסנגור, כי ""בכתב האישום אין כל טענה שהנאשם עשה ניסיון להפיץ את הסם כפי שנטען בטיעון בכתב.",גזר דין
108,ME-21-07-51899-386,זו טעות.,גזר דין
109,ME-21-07-51899-386,אין לזה זכר בכתב האישום.,גזר דין
110,ME-21-07-51899-386,יתרה לכך הכמות היא לא כזו שמחייבת הכרזה.,גזר דין
111,ME-21-07-51899-386,"הסנגור ציין, כי הנאשם ""היה במעצר 4 חודשים של ממש.",גזר דין
112,ME-21-07-51899-386,הנאשם היה תקופה נכבדה משמעותית במעצר של ממש וידוע שהתנאים במעצר קשים מתנאי מאסר.,גזר דין
113,ME-21-07-51899-386,"לפי הסנגור, ""האינטרס הציבורי מחייב ומצדיק את אימוצה של חוות הדעת מטעם שירות המבחן ללא כחל וסרק.",גזר דין
114,ME-21-07-51899-386,"בייחוד כאשר המדינה מלכתחילה הסכימה במסגרת הסדר הטיעון להפנות את הנאשם לשירות המבחן, לא שמעתי טענה היום על המקצועיות של שירות המבחן או על היעדר יכולת ומשקל.",גזר דין
115,ME-21-07-51899-386,"לדידו, המאשימה ""לא התייחסה לעיקר, לנסיבות, לוועדות שהוא עבר, לחוות הדעת מהמרכז להתמכרויות, להמלצות של יחידת ההתמכרויות, לבדיקות השתן, להליך שהוא למעלה משנה, לזה שהיא הסכימה שהוא ייצא לעבוד, שלא נפתחו נגדו תיקים נוספים, שהוא לא מסוכן לאיש..."" .",גזר דין
116,ME-21-07-51899-386,"לקראת חתימת הדיון, אמר הנאשם את דברו, באלו המילים: ""אני עובר תהליך אצל קצינת המבחן בשיקום ביחידה הוא ממש עוזר לי, הייתי רוצה להמשיך בתהליך הזה, עברתי תאונה קטלנית שאף אחד לא טיפל בי אחרי התאונה, אף אחד לא דאג לי, התעלמו פתחו הליך פלילי, ואף אחד לא אמר כלום ושאל איך אני בכל המצב הזה.",גזר דין
117,ME-21-07-51899-386,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
118,ME-21-07-51899-386,"בעת קביעת מתחם עונש הולם למעשה עבירה שביצע נאשם, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
119,ME-21-07-51899-386,"משנקבע מתחם העונש ההולם, על בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
120,ME-21-07-51899-386,"בית המשפט יכול לחרוג ממתחם העונש, הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
121,ME-21-07-51899-386,הנאשם שלפניי הודה בביצוע מספר עבירות.,דיון והכרעה
122,ME-21-07-51899-386,העבירות שלובות זו בזו.,דיון והכרעה
123,ME-21-07-51899-386,האחת נועדה לאפשר ולשרת את ביצוע האחרת.,דיון והכרעה
124,ME-21-07-51899-386,"העבירות מקיימות ביניהן קשר הדוק, והן כולן חלק ממסכת עבריינית אחת.",דיון והכרעה
125,ME-21-07-51899-386,"על כן, מדובר ב""אירוע אחד"", המצדיק קביעת מתחם עונש אחד ויחיד.",דיון והכרעה
126,ME-21-07-51899-386,"דומה כי בעניין זה אין מחלוקת בין הצדדים, שכן אף הסוגיה לא עמדה בליבת טיעוניהם.",דיון והכרעה
127,ME-21-07-51899-386,"בעת קביעת מתחם העונש ההולם, יש לעמוד תחילה על הערכים החברתיים המוגנים אשר נפגעו מהעבירות שביצע הנאשם, וכן על מידת הפגיעה בערכים אלו.",דיון והכרעה
128,ME-21-07-51899-386,"בעת ביצוע עבירות סמים, הערך החברתי שנפגע הוא בעיקר הגנה על הציבור מפני הנזקים הישירים והעקיפים הגלומים בשימוש בסמים.",דיון והכרעה
129,ME-21-07-51899-386,השימוש בסם פוגע בראש ובראשונה בבריאות הציבור.,דיון והכרעה
130,ME-21-07-51899-386,"אולם, בכך לא מתמצה הנזק, שכן ההתמכרות אל הסם גוררת אחריה לא פעם עבירות נלוות וחמורות, בין אם לצורך השגת הסם ובין אם תחת השפעת הסם.",דיון והכרעה
131,ME-21-07-51899-386,"סוג הסם וכמותו גם בהם יש כדי להשפיע, השפעה לא מבוטלת, על מידת הפגיעה בערך החברתי.",דיון והכרעה
132,ME-21-07-51899-386,"בענייננו, מדובר בסם מסוכן מסוג קנבוס, הנחשב ""קל"" באופן יחסי בהשוואה לסמים מסוכנים אחרים.",דיון והכרעה
133,ME-21-07-51899-386,"בצד זאת, בכמותו הלא מבוטלת של הסם - 60 ק""ג לערך, יש כדי להעצים את הפגיעה בערך המוגן.",דיון והכרעה
134,ME-21-07-51899-386,"זאת ועוד, הסמים נתפסו בעודם ברשותו של הנאשם.",דיון והכרעה
135,ME-21-07-51899-386,"משכך, הנזק אשר ארע בפועל אינו מן הגבוהים.",דיון והכרעה
136,ME-21-07-51899-386,"אולם, פוטנציאל הנזק גבוה, לו הסמים היו יוצאים את גבולות הדירה ומופצים בקרב הציבור הרחב.",דיון והכרעה
137,ME-21-07-51899-386,"כאמור לעיל, בבוא בית המשפט לקבוע את מתחם העונש ההולם, עליו ליתן דעתו למדיניות הענישה הנוהגת.",דיון והכרעה
138,ME-21-07-51899-386,"זו, כמצוין לעיל, הדגישה את הצורך בהשתת ענישה משמעותית ומרתיעה על מי אשר מבצע עבירות סמים, תוך שמנעד הענישה רחב.",דיון והכרעה
139,ME-21-07-51899-386,"כפי שפורט במסגרת פרק טיעוני הצדדים לעונש, כל אחד מהם הפנה לפסיקה אשר יש בה לתמוך, לדידו, בעמדתו.",דיון והכרעה
140,ME-21-07-51899-386,"אסקור להלן פסיקה המבטאת את הענישה הנוהגת ממנה יש להקיש לענייננו, ואשר בין היתר על יסודה, ייקבע מתחם העונש ההולם במקרה דנן.",דיון והכרעה
141,ME-21-07-51899-386,סקירה זו תכלול גם חלק מהפסיקה אליה הפנו הצדדים בטיעוניהם;,דיון והכרעה
142,ME-21-07-51899-386,"עניין פלוני - המשיב הורשע בביצוע העבירות הבאות: ייצור, הכנה והפקה של סם מסוכן; החזקת סם מסוכן שלא לצריכה עצמית; החזקת כלים, וכן גניבת חשמל.",דיון והכרעה
143,ME-21-07-51899-386,"בדירה ששכר המשיב נמצאו 286 שתילים של סם מסוכן מסוג קנבוס, במשקל 63.23 ק""ג נטו.",דיון והכרעה
144,ME-21-07-51899-386,"בית המשפט המחוזי קבע מתחם הנע בין 18 ל-48 חודשי מאסר בפועל, ומשיקולי שיקום חרג הוא מהמתחם והשית על המשיב 9 חודשי מאסר בפועל לריצוי בדרך של עבודות שירות, לצד עונשים נלווים.",דיון והכרעה
145,ME-21-07-51899-386,"הערעור התקבל באופן חלקי, כך שעונש המאסר בפועל הועמד על 18 חודשים.",דיון והכרעה
146,ME-21-07-51899-386,"בפסק דינו ציין בית המשפט העליון, בין היתר, כי לא עולות מן התסקיר העדכני קיומן של אנדיקציות ממשיות לשינוי עמוק ומובהק בדרך חשיבת המשיב ובהתנהגותו, אשר יבססו ברמה המספקת הצדקה להעדיף את הפן השיקומי על פני ענישה הולמת (ראו פסקה 17).",דיון והכרעה
147,ME-21-07-51899-386,"בנסיבות הייחודיות, התהליך השיקומי ועמדת המדינה (לאחר שזו שמעה את הערות בית המשפט), קיבל בית המשפט העליון את הערעור, כך שהמערער ירצה 9 חודשי מאסר בעבודות שירות אשר ילוו בצו מבחן למשך 18 חודשים.",דיון והכרעה
148,ME-21-07-51899-386,"בכל הנוגע לנאשם מס' 5 באותה פרשה, גזר דינו ניתן בנפרד, ביום 29.9.2022.",דיון והכרעה
149,ME-21-07-51899-386,נאשם 5 הורשע באותן העבירות בהן הורשעו נאשמים 2 ו-4.,דיון והכרעה
150,ME-21-07-51899-386,"נקבע לגביו אותו מתחם עונש הולם, ומטעמי שיקום, תוך סטיה ממתחם העונש, הושת עליו עונש של 180 שעות של""צ, צו מבחן למשך שנה, וכן עונשים נלווים.",דיון והכרעה
151,ME-21-07-51899-386,"משתמה סקירת הפסיקה, נעמוד על הנסיבות הקשורות בביצוע העבירה דכאן.",דיון והכרעה
152,ME-21-07-51899-386,"בכל הנוגע לנסיבות הקשורות בביצוע העבירה, יש ליתן את הדעת לכך שהנאשם שכר דירה לשם גידול הסמים, וכי יחד עם האחרים צייד את הדירה בציוד רב לצורך זה.",דיון והכרעה
153,ME-21-07-51899-386,"יתרה מכך, לאחר קבלת החזקה בדירה, חוברה היא בידיעת הנאשם בחיבור ישיר ללא מונה, למתקני חברת החשמל, באופן בו נעקף החיבור התקני ובכך נגרמה הטיית חשמל במרמה אל הדירה ונעשה שימוש וצריכה של חשמל בשווי של עשרות אלפי שקלים.",דיון והכרעה
154,ME-21-07-51899-386,"לא זו אף זו, כתוצאה מחיבור החשמל כאמור, פרצה בדירה שריפה ובכך גרם הנאשם, בצוותא עם האחרים, לשריפה ברשלנות בדבר לא לו.",דיון והכרעה
155,ME-21-07-51899-386,שרשרת הפעולות לעיל מלמדת על תכנון שעמד בבסיס גידול הסמים.,דיון והכרעה
156,ME-21-07-51899-386,"כתב האישום מתייחס אמנם לנאשם לבדו, אך כפי שעולה לכל אורכו, הפעולות שביצע הנאשם התבצעו יחד עם האחרים, הן ציוד הדירה והכלים השונים, הן גידול הסם והחזקתו שלא לשימוש עצמי, והן גרימת השריפה.",דיון והכרעה
157,ME-21-07-51899-386,כתב האישום אינו כולל אמנם אזכור כי הסמים יצאו את גבולות הדירה והגיעו אל משתמשי הקצה.,דיון והכרעה
158,ME-21-07-51899-386,"ואולם, ברי כי לגידול בהיקף כאמור, פוטנציאל רב לגרימת נזק לבריאות הציבור, וכן לביצוע עבירות נילוות.",דיון והכרעה
159,ME-21-07-51899-386,"על רקע נסיבות ביצוע העבירות, הערכים החברתיים אשר נפגעו מביצוען ומידת הפגיעה בערכים אלו אשר אינה מבוטלת, כמו גם מדיניות הענישה הנוהגת, מצאתי לקבוע כי מתחם העונש ההולם נע בין 19 חודשי מאסר בפועל לבין 43 חודשי מאסר בפועל, לצד עונשים נלווים.",דיון והכרעה
160,ME-21-07-51899-386,"משנקבע מתחם העונש ההולם, נעבור לבחון את העונש הראוי והמתאים כי ייגזר על הנאשם.",דיון והכרעה
161,ME-21-07-51899-386,"האם יהא זה עונש המצוי בתוככי המתחם, או שמא יש מקום לחרוג מן המתחם משיקולי שיקום.",דיון והכרעה
162,ME-21-07-51899-386,"בהינתן נסיבותיו של הנאשם אשר אינן קשורות בביצוע העבירות, ממילא יש למקם את עונש מאסרו בתחתית המתחם דלעיל.",דיון והכרעה
163,ME-21-07-51899-386,"ואולם, בכך לא סגי.",דיון והכרעה
164,ME-21-07-51899-386,הנאשם מצוי בעיצומו של הליך שיקומי.,דיון והכרעה
165,ME-21-07-51899-386,"הוא עבר כברת דרך, ודומני כי קיים סיכוי של ממש שהוא ישתקם.",דיון והכרעה
166,ME-21-07-51899-386,שיקום זה מפחית מן הסיכון הקיים לביצוע עבירות דומות על ידי הנאשם בעתיד.,דיון והכרעה
167,ME-21-07-51899-386,"בכגון דא, שיקולי השיקום בענייננו מצדיקים סטייה מן המתחם.",דיון והכרעה
168,ME-21-07-51899-386,"לעניין מידת הסטייה; שירות המבחן המליץ על העמדתו של הנאשם במבחן, לצד מאסר שירוצה בעבודות שירות.",דיון והכרעה
169,ME-21-07-51899-386,"אין חולק, כי מתקיים פער לא קטן בין הרף התחתון של מתחם העונש ההולם שנקבע, לבין התקופה המקסימלית של עונש המאסר אשר ניתן לריצוי בעבודות שירות.",דיון והכרעה
170,ME-21-07-51899-386,"עם זאת, החלטתי לאמץ את המלצת שירות המבחן, על מנת ליתן לנאשם את האפשרות למצות ולהשלים את ההליך השיקומי בו הוא מצוי.",דיון והכרעה
171,ME-21-07-51899-386,להלן אסביר.,דיון והכרעה
172,ME-21-07-51899-386,"תחילה, וכפי שצויין לעיל, הנסיבות אשר אינן קשורות בביצוע העבירות (ולהוציא את ההליך השיקומי) יש בהן למקם את עונשו של הנאשם ברף התחתון של המתחם.",דיון והכרעה
173,ME-21-07-51899-386,"בראש רשימה זו, ניצבת הודאתו של הנאשם בעובדות כתב האישום המתוקן, בשלביו המוקדמים של ניהול ההליך (בתחילת פרשת התביעה).",דיון והכרעה
174,ME-21-07-51899-386,"הודאה זו, בעיתוי בו היא ניתנה, הביאה לחיסכון רב בזמן שיפוטי.",דיון והכרעה
175,ME-21-07-51899-386,עוד נתתי דעתי לחרטה הכנה אשר הביע הנאשם לפניי.,דיון והכרעה
176,ME-21-07-51899-386,"לא זו אף זו, יש להביא בחשבון גם את גילו הצעיר של הנאשם באופן יחסי בעת ביצוע העבירות (הנאשם יליד 12/93) ואת ההשפעה של ההליך גם על משפחתו של הנאשם אשר כפי העולה מדברי הנאשם לשירות המבחן, התגייסה לסייע לנאשם בפיקוח ובהירתמות להליכי מעצרו והשחרור ממעצר.",דיון והכרעה
177,ME-21-07-51899-386,לא נעלמה מעיניי העובדה כי לנאשם רישום פלילי.,דיון והכרעה
178,ME-21-07-51899-386,"אך אין להתעלם מכך שמרבית העבירות, למעט אחת, עניינן החזקת סמים לצריכה עצמית.",דיון והכרעה
179,ME-21-07-51899-386,"כך, שמדובר בעבירות סמים במדרג הנמוך של חומרה.",דיון והכרעה
180,ME-21-07-51899-386,"כך או כך, הנאשם הודה בעבירות אלה ואף צירף את התיקים אשר היו תלויים ועומדים נגדו, ונראה כי החומרה אותה מבקשת המאשימה לייחס להרשעות אלה, עולה על חומרתן היחסית המתחייבת ממכלול נסיבות העניין.",דיון והכרעה
181,ME-21-07-51899-386,"מכל מקום, בנסיבות תיק זה ובמיוחד בנסיבותיו של הנאשם דנן, אין בעבר אשר תואר כדי לחסום את דרכו של בית המשפט מהעדפת האפיק השיקומי בו מצוי הנאשם, אפיק שיש בו כדי להטות את הכף אל עבר שיקומו של הנאשם וקבלת המלצת שירות המבחן במלואה.",דיון והכרעה
182,ME-21-07-51899-386,"עוד, ובהמשך פסק הדין בעניין קרנדל נקבע, כי ""עם זאת, ומבלי לקבוע מסמרות, ניתן לציין ששילוב בין שינוי מהותי בהתייחסות הרגשית לאירוע העבירה המתבטא בנטילת אחריות, כפרה והבעת אמפתיה לנפגעי העבירה לבין אינדיקציות אובייקטיביות לקיומו של תהליך שיקומי-טיפולי מוצלח וחזרה לדרך הישר, עשוי להצביע על 'סיכוי של ממש לשיקום' כלשונו של 40ד(א)..."" (פסקה 25.",דיון והכרעה
183,ME-21-07-51899-386,ההדגשות במקור).,דיון והכרעה
184,ME-21-07-51899-386,דברים אלו יפים גם לענייננו.,דיון והכרעה
185,ME-21-07-51899-386,"כך, שהגם שסטייה ממתחם העונש ההולם היא בבחינת יוצא מן הכלל (ראו על כך בהרחבה בפסק הדין בעניין פלוני, פסקה 16), דומני כי המקרה דכאן נופל בגדר החריג, בו קיימים שיקולי שיקום המצדיקים לעשות כן.",דיון והכרעה
186,ME-21-07-51899-386,"כפי שתואר בהרחבה לעיל, למן התחלת המעקב של שירות המבחן אחר הנאשם, הוא גילה מוטיבציה גדולה להצליח ולהתמיד בהליך השיקומי, הן ביחידה למניעת התמכרויות והן תחת כנפי שירות המבחן.",דיון והכרעה
187,ME-21-07-51899-386,"הנאשם התמיד ושיתף פעולה תוך שהתייחסותו הרגשית  למכלול נסיבותיו, אף היא מקבלת ביטוי, כשלצד כל זה ניצבות לקיחת האחריות והבעת חרטה אמיתית על אשר ביצע הנאשם.",דיון והכרעה
188,ME-21-07-51899-386,"שני התסקירים של שירות המבחן על אודות הנאשם, כוללים גם את דיווח היחידה לטיפול בהתמכרויות.",דיון והכרעה
189,ME-21-07-51899-386,"על פי האמור, בוועדה שהתקיימה בעניינו של הנאשם ביום 17.8.2022 במסגרת היחידה, תואר כי הנאשם משקיע מאמצים מרובים על מנת להתרחק מפיתויים סביבתיים ומעוניין להמשיך בהליך הטיפול, כשמטרותיו להמשך הטיפול הינן בחינת מקומם של חומרים ממכרים בחייו ופיתוח שיח רגשי אשר יסייע לו.",דיון והכרעה
190,ME-21-07-51899-386,"מהחלטת הוועדה עלה, כי הנאשם ימשיך לקבל מענה פרטני במסגרת היחידה וכי הוא אמור להשתלב בקבוצה טיפולית ולמסור בדיקות שתן.",דיון והכרעה
191,ME-21-07-51899-386,שירות המבחן תיאר כי הליך הטיפול משמעותי עבור הנאשם וכי הוא מעוניין להמשיך בו לטווח ארוך.,דיון והכרעה
192,ME-21-07-51899-386,"בטרם בא בהמלצה טיפולית ושיקומית, ציין שירות המבחן כי ניכר שהנאשם מצליח להציב מטרות טיפוליות להמשך ההליך הטיפולי ומכאן ההמלצה על צו מבחן.",דיון והכרעה
193,ME-21-07-51899-386,"אדגיש, כי גם בפניי, אמר הנאשם, ברחל בתך הקטנה, כי התהליך אצל קצינת המבחן וביחידה ""ממש עוזר לי, הייתי רוצה להמשיך בתהליך הזה ...",דיון והכרעה
194,ME-21-07-51899-386,"הדברים אשר עלו מתסקירי שירות המבחן, לרבות קבלת האחריות על העבירות והבעת חרטה, עולים אפוא בקנה אחד גם עם הרושם שהותיר בי הנאשם, עת אמר את דבריו הנ""ל.",דיון והכרעה
195,ME-21-07-51899-386,"בצד החרטה הכנה, שהביע הנאשם, הלה ציין כי הוא מעוניין להמשיך בתהליך הטיפולי וכי לאחר שבמשך זמן ""התעלמו"" מצרכיו, עכשיו התחילו לטפל בו ולעזור לו.",דיון והכרעה
196,ME-21-07-51899-386,התרשמתי כי הנאשם ביטא תעצומות נפש להתמיד בדרך הישר.,דיון והכרעה
197,ME-21-07-51899-386,"הנה כי כן, הנאשם מגלה מוטיבציה לטיפול ולשינוי אורחות חייו.",דיון והכרעה
198,ME-21-07-51899-386,"בנוסף, הוא מצוי בטיפול במסגרת היחידה לטיפול בהתמכרויות ובמסגרת שירות המבחן, ומן הדיווח יש ללמוד כי הנאשם משתלב בטיפול זה בהצלחה, וגורמי הטיפול המליצו על המשך השתלבותו של הנאשם בטיפול.",דיון והכרעה
199,ME-21-07-51899-386,"יוטעם, כי מאחר ומדובר בנאשם אשר צרך סמים, במיוחד לאחר מעורבותו בתאונה הקטלנית, קיומו של הליך טיפולי בהתמכרות מהווה אינדיקטור לשיקום כוללני באורחות חייו של הנאשם.",דיון והכרעה
200,ME-21-07-51899-386,"כל אלו, בשילוב עם נטילת האחריות למעשיו והבעת החרטה, מצביעים על סיכוי של ממש לשיקום, עד כי ניתן לאמץ את המלצת שירות המבחן ולגזור עליו עונש מאסר מקסימילי לריצוי בעבודות שירות.",דיון והכרעה
201,ME-21-07-51899-386,"בל נשכח אף, כי הנאשם היה עצור מאחורי סורג ובריח משך כארבעה חודשים (מתאריך 16.7.2021 ועד 9.11.2021).",דיון והכרעה
202,ME-21-07-51899-386,"בהמשך, ולמשך כחמישה חודשים, היה הנאשם עצור בפיקוח אלקטרוני.",דיון והכרעה
203,ME-21-07-51899-386,"לאחר מכן, הוסר האיזוק האלקטרוני ובהמשך הותר לו לצאת לעבודה.",דיון והכרעה
204,ME-21-07-51899-386,"תקופות אלו לא ינוכו ולא יובאו בחשבון בעת גזירת העונש, פעם שיושת העונש המקסימאלי האפשרי לריצוי בעבודות שירות.",דיון והכרעה
205,ME-21-07-51899-386,גם לכך יש משמעות בבחינת הענישה הכוללת של הנאשם.,דיון והכרעה
206,ME-21-07-51899-386,"אשר לעתירה להכריז על הנאשם סוחר סמים, ולאחר שנתתי דעתי לטיעוני הצדדים, לעובדה כי לא הובהרו עד תום החלקים השונים ומידת המעורבות של האחרים, וזו של הנאשם ביחס אליהם, ובשים לב לכמות הסם ולהליך השיקומי המשמעותי שעבר הנאשם ואף התמדתו העתידית בכך, לא מצאתי להכריז על הנאשם כעל סוחר סמים.",דיון והכרעה
207,ME-21-07-51899-386,"בצד זאת, ובהתאם לסעיף 36א(א)(1) לפקודה, אני מורה על חילוט הכלים אשר שימשו כאמצעי לביצוע העבירות בהן הורשע הנאשם.",דיון והכרעה
208,ME-21-07-51899-386,"על כן, אני גוזר על הנאשם את העונשים הבאים:",סוף דבר
209,ME-21-07-51899-386,תשעה (9) חודשי מאסר בפועל.,סוף דבר
210,ME-21-07-51899-386,"מאסר זה ירוצה בעבודות שירות, בהתאם לקביעת הממונה על עבודות שירות, בבית גבריאל, חיפה, בכתובת: נווה גנים 10, חיפה.",סוף דבר
211,ME-21-07-51899-386,"מועד תחילת ריצוי עבודות השירות הוא ביום 20.3.2023, אלא אם ייקבע מועד אחר על ידי הממונה על עבודות שירות.",סוף דבר
212,ME-21-07-51899-386,"על הנאשם להתייצב לצרכי קליטה והצבה במועד הנ""ל בשעה 08:00 במשרדי הממונה על עבודות שירות, יחידת ברקאי, שלוחת צפון, סמוך לבית סוהר מגידו (קווי אוטובוס: 821, 825, 300, 301, 302).",סוף דבר
213,ME-21-07-51899-386,בית המשפט מזהיר את הנאשם כי מדובר בתנאי העסקה קפדניים המצריכים התייצבות רציפה וכי כל חריגה מכללים אלו עשויה להביא להפסקת ריצוי עונשו בדרך זו ונשיאת יתרת העונש במאסר בפועל מאחורי סורג ובריח.,סוף דבר
214,ME-21-07-51899-386,"עשרה (10) חודשי מאסר על תנאי למשך שלוש שנים, שלא יעבור כל עבירת סמים מסוג פשע.",סוף דבר
215,ME-21-07-51899-386,"קנס בסך 4,000 ₪, אשר ישולם בשמונה (8) תשלומים חודשיים שווים, החל מיום 1.5.2023, ואחר כך ביום הראשון בכל חודש.",סוף דבר
216,ME-21-07-51899-386,"אשר לאופן תשלום סכום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים שנקבעו לעיל.",סוף דבר
217,ME-21-07-51899-386,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
218,ME-21-07-51899-386,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
219,ME-21-07-51899-386,מוקד שירות טלפוני בשרות עצמי (מרכז גבייה) - בטלפון 35592* או בטלפון 073-2055000.,סוף דבר
220,ME-21-07-51899-386,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
221,ME-21-07-51899-386,אני מורה על חילוט הכלים המנויים בכתב האישום המתוקן ובסעיף 2 לגזר דין זה.,סוף דבר
222,ME-21-07-51899-386,אני מטיל על הנאשם צו מבחן למשך שנה בפיקוח שירות המבחן.,סוף דבר
223,ME-21-07-51899-386,במסגרת צו המבחן ימשיך שירות המבחן לפקח אחר השתלבותו של הנאשם בהליך הטיפול במסגרת היחידה להתמכרויות.,סוף דבר
224,ME-21-07-51899-386,"הנאשם גם ייקח חלק בהליכי שיקום וטיפול נוספים עליהם ימליץ שירות המבחן, ככל שיומלץ.",סוף דבר
225,ME-21-07-51899-386,"הנאשם מוזהר בזאת כי אם לא יעמוד בתנאי צו המבחן או יבצע עבירה נוספת בתקופת המבחן, הוא עלול להיות צפוי להפקעת הצו ולגזירת דינו מחדש.",סוף דבר
226,ME-21-07-51899-386,המזכירות תשלח עותק גזר הדין לשירות המבחן ולממונה על עבודות השירות.,סוף דבר
227,ME-21-07-51899-386,זכות ערעור תוך 45 ימים לבית המשפט העליון.,סוף דבר
228,ME-21-07-51899-386,"ניתן היום,  ט""ז אדר תשפ""ג, 09 מרץ 2023, בנוכחות הצדדים.",סוף דבר
