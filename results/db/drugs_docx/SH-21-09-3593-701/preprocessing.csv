,verdict,text,part
0,SH-21-09-3593-701,"שמעון בן רפאל אלמלח (עציר)
ע""י ב""כ עו""ד נטלי אוטן",הנאשם
1,SH-21-09-3593-701,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9",הנאשם
2,SH-21-09-3593-701,"חוק העונשין, תשל""ז-1977: סע'  400",הנאשם
3,SH-21-09-3593-701,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-21-09-3593-701,"גידול, ייצור, הכנת סמים מסוכנים, בניגוד לסעיף 6 לפקודת הסמים המסוכנים [נוסח חדש], תשל""ג – 1973;",כתב האישום והסדר הטיעון
5,SH-21-09-3593-701,"אחזקת סמים מסוכנים שלא לצריכה עצמית, בניגוד לסעיף 7(א) ו-(ג) רישא לאותה פקודה;",כתב האישום והסדר הטיעון
6,SH-21-09-3593-701,"אחזקת חצרים לשם הכנת סם מסוכן, בניגוד לסעיף 9 לאותה פקודה;",כתב האישום והסדר הטיעון
7,SH-21-09-3593-701,"נטילת חשמל, מים או גז בגניבה, בניגוד לסעיף 400 לחוק העונשין, תשל""ז – 1977.",כתב האישום והסדר הטיעון
8,SH-21-09-3593-701,"בהתאם לעובדות כתב האישום המתוקן ת/1, ביום 01.01.21, שכר הנאשם, מידי שי ונועם רונן, דירה הממוקמת ברחוב אלופי צה""ל 59/8, חולון (להלן: ""הדירה"").",כתב האישום והסדר הטיעון
9,SH-21-09-3593-701,"חלק מהדירה הוסבה על ידי הנאשם למעבדת סמים, באופן שהתקין דלת חוצצת בין סלון הדירה לשלושת החדרים הנוספים, ובהם התקין הנאשם ציוד וכלים שונים שנועדו לצורך גידול סמים מסוכנים מסוג קנאביס.",כתב האישום והסדר הטיעון
10,SH-21-09-3593-701,"בין התאריך 01.01.21 ועד ליום 11.08.21, גידל הנאשם, בתוך הדירה, סמים מסוכנים מסוג קנאביס במשקל שאינו ידוע במדויק למאשימה וללא היתר בדין.",כתב האישום והסדר הטיעון
11,SH-21-09-3593-701,"לצורך הגידול, התקין הנאשם, בתוך שלושת החדרים, אשר הוסבו למעבדה לגידול סמים, מספר רב של שנאים ייחודיים לצורך המרת מתח חשמל בכל חדר, מאווררים, גופי תאורה ופנסים, מפוחים, מזגנים, שולחנות ואדניות רבות בהם שתל זרעי קנאביס.",כתב האישום והסדר הטיעון
12,SH-21-09-3593-701,"בנוסף לכך, ולצורך הקמת המעבדה, הסתיר הנאשם על גג בניין הדירה את מדחסי המזגנים והכין תשתית אשר נועדה, בין היתר, להעברת כבלי חשמל וכבלי מזגנים אל תוך הדירה, במטרה להפיק שלא כדין חשמל, לצורך תפעול מעבדת הסמים.",כתב האישום והסדר הטיעון
13,SH-21-09-3593-701,"במשך מלוא התקופה, נהג הנאשם לתחזק ולהשקות את השתילים עד לקבלת השתיל בתוצרתו הסופית, ממנה הפיק לבסוף הנאשם את הסם, ללא היתר בדין.",כתב האישום והסדר הטיעון
14,SH-21-09-3593-701,"בהמשך לאמור לעיל, ביום 11.08.21, סמוך לשעה 23:00, הגיעה משטרת ישראל  אל הדירה.",כתב האישום והסדר הטיעון
15,SH-21-09-3593-701,"במעמד זה, החזיק הנאשם בתוך הדירה, במספר מקומות שונים, ב-26 פלטות של סם מסוכן מסוג חשיש, במשקל כולל של 2.8 ק""ג, שלא לצריכתו העצמית.",כתב האישום והסדר הטיעון
16,SH-21-09-3593-701,"הסמים נמצאו בעודם מחולקים בתוך שקים עטופים וייחודיים, אשר הופרדו בין כל חדרי הדירה.",כתב האישום והסדר הטיעון
17,SH-21-09-3593-701,"כך גם, באותו מעמד ובנסיבות המתוארות, גידל הנאשם בתוך הדירה גם סם מסוכן מסוג קנאביס במשל 10,938.63 גרם.",כתב האישום והסדר הטיעון
18,SH-21-09-3593-701,"בתוך כך, התחבר הנאשם, באופן לא חוקי, לעמוד חשמל המוצב מחוץ לבניין, בכך שחיבר כבל חשמל באופן שיש בו לסכן חיי אדם, אותו העביר מעמוד החשמל ללוח שבנה בתוך אחד החדרים בבניין, זאת כשאין לו רישיון לעסוק בחשמל.",כתב האישום והסדר הטיעון
19,SH-21-09-3593-701,"מספר שעות עובר למתואר לעיל, בסמוך לשעה 20:00, ברח' היובל 48, בעיר נתיבות, החזיק הנאשם סם מסוכן מסוג קנבוס במשקל כולל של 27 גרם, שלא לצריכתו העצמית.",כתב האישום והסדר הטיעון
20,SH-21-09-3593-701,"בין הצדדים נערך הסדר טיעון, אשר לא כלל הסכמות לענין העונש, במסגרתו תוקן כתב האישום.",כתב האישום והסדר הטיעון
21,SH-21-09-3593-701,"הנאשם הודה, והורשע על פי הודאתו, בעבירות שבכתב האישום המתוקן, ונשלח, בהסכמת הצדדים, להערכת שירות המבחן למבוגרים, תוך שהתביעה הבהירה, כי בכוונתה לעתור למאסר ארוך.",כתב האישום והסדר הטיעון
22,SH-21-09-3593-701,הצדדים הסכימו על חילוט הרכוש שנתפס במעבדה לטובת קרן החילוט.,כתב האישום והסדר הטיעון
23,SH-21-09-3593-701,"לאחר קבלת התסקיר, טענו הצדדים לעונש, ומכאן – גזר דין זה.",כתב האישום והסדר הטיעון
24,SH-21-09-3593-701,"התביעה הגישה, לענין העונש, ראיות כדלקמן:",ראיות לעונש
25,SH-21-09-3593-701,"גליון הרשעות קודמות פלילי (ת/2) – לחובת הנאשם, הרשעה בעבירה של החזקת סם מסוכן שלא לצריכה עצמית;",ראיות לעונש
26,SH-21-09-3593-701,"גליון הרשעות קודמות תעבורתי (ת/3) – לחובת הנאשם מספר הרשעות תעבורתיות מסוג ברירת משפט, ביניהן שתי עבירות של חצית צומת באור אדום;",ראיות לעונש
27,SH-21-09-3593-701,"ההגנה הגישה, לענין העונש, ראיות כדלקמן:",ראיות לעונש
28,SH-21-09-3593-701,"מסמכי שב""ס (נ/1א' – ב') – לנאשם תעודת מקצוע כסופר סת""ם, והנאשם צירף תעודה בדבר ציוניו;",ראיות לעונש
29,SH-21-09-3593-701,"מסמכים רפואיים בנוגע לביתו של הנאשם (נ/2) – מטעמי צנעת הפרט, תכנם לא יפורט כאן.",ראיות לעונש
30,SH-21-09-3593-701,"עוד, העידה ההגנה, שני עדי אופי לענין העונש.",ראיות לעונש
31,SH-21-09-3593-701,ה.,ראיות לעונש
32,SH-21-09-3593-701,"לדבריו, הוא מכיר את הנאשם מזה כ-13 שנים, מהכולל בו למד.",ראיות לעונש
33,SH-21-09-3593-701,"לדברי העד, הנאשם בעל מידות טובות, עזר לזולת במשך שנים, ובתו חולה.",ראיות לעונש
34,SH-21-09-3593-701,"העד מסר, באשר לעבירות שעבר הנאשם, כי ""נכנסה בו רוח שטות"" ואולי הוא לוקח על עצמו אשמה.",ראיות לעונש
36,SH-21-09-3593-701,"2 – יהודה אשורוב מסר, כי הוא אברך ולומד בכולל ""ברסלב"" בנתיבות.",ראיות לעונש
37,SH-21-09-3593-701,"לדבריו, הוא מכיר את הנאשם מזה כ-25 שנים.",ראיות לעונש
38,SH-21-09-3593-701,"לדברי העד, הנאשם עשה חסדים רבים והגיע לעבור העבירות על רקע מצב כלכלי קשה ועל רקע מחלת בתו.",ראיות לעונש
39,SH-21-09-3593-701,"בנוסף, ביום 15.06.22, הגישה ההגנה בקשה, להגיש כמוצג דו""ח תיקים מרוכז לחייב בהוצאה לפועל (נ/3) – הנאשם הינו חייב במספר תיקי הוצאה לפועל והוכרז כחייב מוגבל באמצעים.",ראיות לעונש
40,SH-21-09-3593-701,"בענינו של הנאשם הוגש תסקיר המפרט את נסיבותיו האישיות, כבן 46, נשוי, אב לחמישה ילדים.",הערכת שירות המבחן למבוגרים
41,SH-21-09-3593-701,"עוד לדבריו, טרם מעצרו צרך סם מסוג קנאביס.",הערכת שירות המבחן למבוגרים
42,SH-21-09-3593-701,"הנאשם סיים 12 שנות לימוד, עם תעודת בגרות חלקית, ותיאר את עצמו כתלמיד ממושמע בעל הישגים טובים.",הערכת שירות המבחן למבוגרים
43,SH-21-09-3593-701,הנאשם התגייס לצבא בגיל המתאים ואף המשיך בשירות מילואים.,הערכת שירות המבחן למבוגרים
44,SH-21-09-3593-701,"הנאשם מסר, כי בתו חלתה בלוקמיה והתמודדה עם המחלה שנים רבות, והוא נאלץ ללוות אותה לבדיקות ומעקבים.",הערכת שירות המבחן למבוגרים
45,SH-21-09-3593-701,"הנאשם חווה זאת כחוויה מטלטלת, לאחר שחווה אבדן של בני משפחתו הקרובים ממחלת הסרטן.",הערכת שירות המבחן למבוגרים
46,SH-21-09-3593-701,"הנאשם מסר, כי הקים ישיבת הסדר בנתיבות ונקלע לגירעון של כ-4 מיליון ₪.",הערכת שירות המבחן למבוגרים
47,SH-21-09-3593-701,"ציין, כי אמו נאלצה למכור את ביתה על מנת לסייע לו עם חובותיו.",הערכת שירות המבחן למבוגרים
48,SH-21-09-3593-701,"לדבריו, יתר חובותיו עברו לשוק האפור והוא אוים ונסחט, אך בני משפחתו התגייסו לסייע לו לשלם להם את החובות.",הערכת שירות המבחן למבוגרים
49,SH-21-09-3593-701,"לחובת הנאשם, הרשעה בעבירת החזקת סם שלא לצריכה עצמית.",הערכת שירות המבחן למבוגרים
50,SH-21-09-3593-701,"הנאשם תיאר, כי לפני כשנתיים החל לצרוך קנאביס על רקע קונפליקטים עם אשתו, והשימוש גרם לו לתחושת רגיעה.",הערכת שירות המבחן למבוגרים
51,SH-21-09-3593-701,"הנאשם מסר, כי אינו רואה את עצמו כמי שזקוק לטיפול, היות שמאז מעצרו הפסיק לצרוך קנאביס.",הערכת שירות המבחן למבוגרים
52,SH-21-09-3593-701,"לדבריו, ברקע לעבירות שעבר, חששו מפני גורמים שוליים וקושי כלכלי.",הערכת שירות המבחן למבוגרים
53,SH-21-09-3593-701,"לדבריו, גורמים שוליים, להם היה חייב כסף, שידלו אותו לעבור העבירות.",הערכת שירות המבחן למבוגרים
54,SH-21-09-3593-701,"לדבריו, מעונין לעבור טיפול קבוצתי או אישי אשר יסייעו לו לזהות גורמי סיכון בחייו.",הערכת שירות המבחן למבוגרים
55,SH-21-09-3593-701,"שירות המבחן התרשם, כי הנאשם נוטה לרצות אחרים ולהיגרר אחריהם וכן נוטה לטשטש את חלקיו בעבירות.",הערכת שירות המבחן למבוגרים
56,SH-21-09-3593-701,"מנגד, התרשם שירות המבחן, כי הנאשם נכון לערוך שינוי בחייו ולזהות דפוסים מכשילים באישיותו, ומגלה מוטיבציה לתפקד בצורה טובה.",הערכת שירות המבחן למבוגרים
57,SH-21-09-3593-701,שירות המבחן לא ראה מקום להמשך מעורבותו ולכן לא בא בהמלצה טיפולית.,הערכת שירות המבחן למבוגרים
58,SH-21-09-3593-701,"שירות המבחן המליץ, שבית המשפט יתחשב בתקופת מעצרו הממושכת של הנאשם, נסיבות חייו, מצבו המשפחתי, ורצונו לערוך שינוי.",הערכת שירות המבחן למבוגרים
59,SH-21-09-3593-701,"שירות המבחן המליץ לשלב את הנאשם בטיפול במסגרת הכלא, לאור נכונותו לערוך שינוי בחייו.",הערכת שירות המבחן למבוגרים
60,SH-21-09-3593-701,התביעה הגישה טיעוניה לענין העונש בכתב (ת/5) והשלימה אותן על פה.,טענות הצדדים
61,SH-21-09-3593-701,"התביעה טענה, כי הנאשם פגע פגיעה משמעותית בערכים המוגנים של בריאות הציבור; הגנה על שלום הציבור; פגיעה בשמירת הסדר הציבורי; הגנה על שלטון החוק; הגנה על הציבור מפני עבירות פליליות.",טענות הצדדים
62,SH-21-09-3593-701,"התביעה עמדה על התכנון ועל היקף האופרציה שניהל הנאשם, אשר הסב דירת מגורים למעבדה לגידול סמים; התקין בה את כל הציוד; התחבר באופן בלתי חוקי לעמוד חשמל, המצוי מחוץ לבניין, באופן שיש בו לסכן חיי אדם.",טענות הצדדים
63,SH-21-09-3593-701,"התביעה הדגישה עברו הפלילי של הנאשם בעבירת סמים וטענה, כי הנאשם לא הפנים את הלקחים מההליך הקודם, ואף המאסרים המותנים שנגזרו עליו, לא היה בהם כדי להרתיעו מלעבור שוב עבירות סמים.",טענות הצדדים
64,SH-21-09-3593-701,"התביעה הפנתה לתסקיר שירות המבחן למבוגרים וטענה, כי מדובר במי שנשקפת ממנו סכנה להתנהגות עוברת חוק.",טענות הצדדים
65,SH-21-09-3593-701,"התביעה טענה, כי בעבירות מסוג זה, נדחות הנסיבות האישיות מפני האינטרס הציבורי.",טענות הצדדים
66,SH-21-09-3593-701,התביעה עתרה למתחם ענישה הנע בין 30 עד 47 חודשי מאסר בפועל.,טענות הצדדים
67,SH-21-09-3593-701,"התביעה עתרה למקם את עונשו של הנאשם בשליש התחתון של המתחם, אך לא בתחתיתו.",טענות הצדדים
68,SH-21-09-3593-701,"עוד עתרה התביעה להפעיל את המאסר המותנה בן 10 חודשים מגזר הדין ת/,4 במצטבר לכל עונש שיוטל על הנאשם.",טענות הצדדים
69,SH-21-09-3593-701,התביעה עתרה להטיל על הנאשם מאסר מותנה; קנס; פסילת רישיון נהיגה בפועל ועל תנאי; התחייבות להימנע מעבירה.,טענות הצדדים
70,SH-21-09-3593-701,"עוד עתרה התביעה, לחילוט הרכוש והשמדת הסמים.",טענות הצדדים
71,SH-21-09-3593-701,"ההגנה טענה, כי אין מדובר במעבדה מתוחכמת, וכי הנאשם גידל ""רק"" כ-11 קילו קנביס והחזיק פלטות חשיש במשקל כ-3 ק""ג.",טענות הצדדים
72,SH-21-09-3593-701,"ההגנה טענה, כי מתחם העונש אליו עתרה התביעה אינו הולם את נסיבות האירוע דנן.",טענות הצדדים
73,SH-21-09-3593-701,"ההגנה טענה, כי יש לקבוע את מתחם העונש ביחס לכמות השתילים ומשקלם.",טענות הצדדים
74,SH-21-09-3593-701,"ההגנה טענה, כי הנאשם מצוי בחובות של למעלה ממיליון ₪.",טענות הצדדים
75,SH-21-09-3593-701,"ההגנה טענה, כי הנאשם אינו בעל דפוסים עברייניים מושרשים, אשר נקלע לעבור העבירות על רקע מצבו הכלכלי ומצבה הבריאותי של בתו.",טענות הצדדים
76,SH-21-09-3593-701,ההגנה עתרה למתחם ענישה הנע בין 12 ועד 24 חודשי מאסר בפועל.,טענות הצדדים
77,SH-21-09-3593-701,"ההגנה טענה, כי חרף הרשעתו הקודמת של הנאשם, אין הצדקה למקם עונשו בשליש התחתון.",טענות הצדדים
78,SH-21-09-3593-701,ההגנה ביקשה לייחס משקל להודאתו של הנאשם באשמה ונסיבותיו האישיות.,טענות הצדדים
79,SH-21-09-3593-701,"ההגנה עתרה למקם עונשו של הנאשם בתחתית המתחם תוך הפעלת המאסר המותנה בחופף, או, לחילופין, חציו בחופף וחציו במצטבר.",טענות הצדדים
80,SH-21-09-3593-701,"עוד עתרה ההגנה, להתחשבות במצבו הכלכלי של הנאשם בעת קביעת הקנס.",טענות הצדדים
81,SH-21-09-3593-701,"בדברו האחרון של הנאשם מסר, כי הוא מצטער על מעשיו ומתבייש בהם.",טענות הצדדים
82,SH-21-09-3593-701,"לדבריו, היה אחראי על קבוצת משקיעים, רובם דתיים, אשר רצו את כספם בחזרה ופנו לגורמים עברייניים.",טענות הצדדים
83,SH-21-09-3593-701,"עוד שיתף, במצבה הבריאותי של בתו, החולה בלוקמיה.",טענות הצדדים
84,SH-21-09-3593-701,"לדבריו, היה אברך ופייטן ונקלע לעולם שלא שייך לו.",טענות הצדדים
85,SH-21-09-3593-701,הנאשם ביקש הזדמנות לשקם את עצמו ולחזור למוטב.,טענות הצדדים
86,SH-21-09-3593-701,העבירות שעבר הנאשם חמורות.,דיון והכרעה – קביעת מתחם ענישה
87,SH-21-09-3593-701,"הנאשם הסב דירת מגורים למעבדה לגידול סמים מסוכנים, תוך התקנת ציוד מתאים לכך, ולאחר מכן גידל בדירה  שתילים של סם מסוכן מסוג קנבוס, במשקל כולל של למעלה מ-10 ק""ג, בעת בה נתפסו.",דיון והכרעה – קביעת מתחם ענישה
88,SH-21-09-3593-701,"בנוסף, לצורך הקמת המעבדה, התחבר הנאשם לעמוד חשמל, חיצוני לבניין בו נמצאת המעבדה, באופן שיש בו לסכן חיי אדם, תוך שהוא למעשה, גונב חשמל.",דיון והכרעה – קביעת מתחם ענישה
89,SH-21-09-3593-701,"עוד יש להוסיף, כי נתפסו ברחבי המעבדה 26 פלטות חשיש במשקל של 2.8 ק""ג וכן נתפסו על הנאשם 27 גרם קנבוס.",דיון והכרעה – קביעת מתחם ענישה
90,SH-21-09-3593-701,"התופעה של גידול סם מסוכן הפכה, לאחרונה, להיות בגדר ""מכת מדינה"" של ממש.",דיון והכרעה – קביעת מתחם ענישה
91,SH-21-09-3593-701,"על בית המשפט לפעול להרתעת היחיד והרבים, אשר סבורים, כי מדובר בעשיית כסף קל, ומתוך בצע כסף, פוגעים פגיעה של ממש בציבור – שלומו; בריאותו; בטחונו; ורכושו.",דיון והכרעה – קביעת מתחם ענישה
92,SH-21-09-3593-701,"ייצור סם מגדיל את מצאי הסם ואת זמינותו וממילא מגדיל את השימוש בסם, על כל המשתמע מכך.",דיון והכרעה – קביעת מתחם ענישה
93,SH-21-09-3593-701,ומבחינה זו הוא המחולל הראשי של כל שרשרת הסם העבריינית הנקשרת אליו.,דיון והכרעה – קביעת מתחם ענישה
94,SH-21-09-3593-701,"סם הוא מוצר צריכה יקר מאוד, שהסחר הקמעונאי בו הוא בכמויות של גרמים.",דיון והכרעה – קביעת מתחם ענישה
95,SH-21-09-3593-701,"ושוק הסמים מגלגל סכומי עתק, בלתי מדווחים, שבתורם מניעים ומשפיעים גם על פעילויות עברייניות אחרות.",דיון והכרעה – קביעת מתחם ענישה
96,SH-21-09-3593-701,"האמצעים הדרושים לגידול קנאביס פשוטים יחסית, הידע הנחוץ לכך זמין, והסיכוי להיתפס ולשלם מחיר איננו גדול.",דיון והכרעה – קביעת מתחם ענישה
97,SH-21-09-3593-701,ומצב דברים זה מעמיד פיתוי להשגת רווח כספי ניכר תוך נטילת סיכון מסוים.,דיון והכרעה – קביעת מתחם ענישה
98,SH-21-09-3593-701,"וכך, התופעה של גידול סמים ""קלים"" בחממות ביתיות ובמבנים שונים עולה כפורחת ובגדרה ניתן לראות לא אחת מעורבות של אנשים שאורח חייהם הכללי רגיל ונורמטיבי והם אינם בעלי דפוסים עברייניים מובהקים.",דיון והכרעה – קביעת מתחם ענישה
99,SH-21-09-3593-701,"כבר נאמר, לא פעם, כי בעבירות סמים, בייחוד בהיקף כזה – נדחות הנסיבות האישיות מפני האינטרס הציבורי.",דיון והכרעה – קביעת מתחם ענישה
100,SH-21-09-3593-701,"בפסיקה שניתנה לפני מספר שנים, העמיד בית משפט זה את מתחם הענישה הראוי (בגין העבירות המוגמרות) בין 18 – 36 חדשי מאסר בפועל.",דיון והכרעה – קביעת מתחם ענישה
101,SH-21-09-3593-701,ראו גזרי הדין ת.פ. 26011-10-17 מדינת ישראל נ' אלחמידי; ת.פ. 51176-10-17 מדינת ישראל נ' אלרפאעיה (פורסמו במאגרים).,דיון והכרעה – קביעת מתחם ענישה
102,SH-21-09-3593-701,התביעה לא  ערערה על גזרי דין אלה.,דיון והכרעה – קביעת מתחם ענישה
103,SH-21-09-3593-701,"בכל המקרים, נדונו הנאשמים גם לעונשים נלווים של מאסר מותנה; קנסות משמעותיים; פסילת רישיון נהיגה בפועל ועל תנאי.",דיון והכרעה – קביעת מתחם ענישה
104,SH-21-09-3593-701,"עם זאת, לנוכח הגידול  הממשי בתפוצתן של עבירות אלה, המתבטא בהגשת כתבי אישום דומים בתדירות גבוהה, מצא בית המשפט לקבוע, במספר גזרי דין אחרונים, החמרה מסוימת במסגרת המתחם, כך שיעמוד בין 20 – 40 חדשי מאסר בפועל.",דיון והכרעה – קביעת מתחם ענישה
105,SH-21-09-3593-701,ראו ת.פ. 1935-04-18 מדינת ישראל נ' אבן חג'ה (פורסם במאגרים).,דיון והכרעה – קביעת מתחם ענישה
106,SH-21-09-3593-701,"בגזר דין שניתן לאחרונה, במקרה בו גם כן הוקמה אופרציה של ממש לצורך גידול הסמים המסוכנים, ת.פ. 52720-11-19 מדינת ישראל נ' בן שושן (פורסם במאגרים), הוחמר מתחם הענישה והועמד בין 24 – 48 חודשים מאסר בפועל, והנאשם המרכזי שם נדון לעונש מאסר בפועל בן 28 חודשים.",דיון והכרעה – קביעת מתחם ענישה
107,SH-21-09-3593-701,"ערעור ההגנה על גזר הדין – נדחה, תוך שבית המשפט המחוזי, בשבתו כבית משפט לערעורים פליליים, ציין, בפסק דינו, כי כאשר המדובר במיזם של גידול סמים בבית גידול שהוקם למטרה זו, יש צורך ביידע ובנסיון מוקדם וכי המדובר בפיתוי כלכלי בסדר גודל עצום.",דיון והכרעה – קביעת מתחם ענישה
108,SH-21-09-3593-701,בית המשפט המחוזי אישר את העונש שנגזר שם.,דיון והכרעה – קביעת מתחם ענישה
109,SH-21-09-3593-701,"במקרה שלפנינו, מקבל בית המשפט טענת התביעה, כי המדובר באופרציה יוצאת דופן, במסגרתה הושכר בית מגורים, בלב שכונת מגורים; הנאשם סייע להסב את הדירה למעבדה לגידול סמים, תוך התקנת ציוד ייעודי, הן בתוך הדירה והן על גג הבית המשותף, תוך הסוואתו; הנאשם התחבר באופן פיראטי לעמוד חשמל וגנב חשמל, כשמעבר לעצם הגניבה, אינו בעל הכשרה לעסוק בכך, כשמדובר בחיבור לעמוד ציבורי עם מתח גבוה – מעשים המקימים פוטנציאל סיכון משמעותי בפני עצמם, הן לנאשם וליתר המזדמנים לדירה, והן לסביבה ולשכנים; במעבדה נשתלו שתילים במשקל  של למעלה מ-10 קילו (10,938 גרם); במעבדה נתפסו 26 פלטות חשיש במשקל 2.8 ק""ג; אצל הנאשם נתפסו 27 גרם קנאביס.",דיון והכרעה – קביעת מתחם ענישה
110,SH-21-09-3593-701,"אמנם, כמויות הסמים שנתפסו בפועל, במקרה דנן, נמוכות יותר מאלה שנתפסו במקרה בן שושן וביתר המקרים שפורטו לעיל, למעט מקרה ארישב, ובכך יש להצדיק הקלה מסוימת במתחם.",דיון והכרעה – קביעת מתחם ענישה
111,SH-21-09-3593-701,"אך מנגד, האופרציה שהוקמה, עלולה היתה לשמש למחזורים נוספים של גידול והכנת סמים מסוכנים, דומה למקרה בן שושן, ובמקרה דנן, נתפסו גם סמים ארוזים ומוכנים להפצה, בכמויות משמעותיות, שלא כמו במקרה ארישב.",דיון והכרעה – קביעת מתחם ענישה
112,SH-21-09-3593-701,"בית המשפט עיין בפסיקה שהוגשה מטעם ב""כ הצדדים.",דיון והכרעה – קביעת מתחם ענישה
113,SH-21-09-3593-701,"אכן, קיים מנעד ענישה בעבירות מסוג זה בבתי המשפט השונים.",דיון והכרעה – קביעת מתחם ענישה
114,SH-21-09-3593-701,"אולם, מדיניות הענישה הנוהגת הינה רק שיקול אחד מבין מכלול השיקולים ששוקל בית המשפט בבואו לקבוע מתחם ענישה הולם.",דיון והכרעה – קביעת מתחם ענישה
115,SH-21-09-3593-701,"היקף האופרציה; כמות הסמים שנתפסה; אופן אריזתם והפרדתם – מעידים גם, כי המדובר בגידול וייצור סמים למטרות הפצה.",דיון והכרעה – קביעת מתחם ענישה
116,SH-21-09-3593-701,"בשים לב להיקף האופרציה, מחד; לעבירות הנוספות בהן הורשע הנאשם, בין היתר החזקת הסמים המסוכנים ואף גניבת החשמל; ומנגד – בשים לב לכמות הסמים שנתפסה – יועמד מתחם הענישה, במקרה זה, בין 18 ל- 36 חודשים מאסר בפועל.",דיון והכרעה – קביעת מתחם ענישה
117,SH-21-09-3593-701,"בקביעת הענישה הספציפית בתוך המתחם, על בית המשפט לשקול, בין היתר, את עברו של הנאשם, נסיבותיו האישיות, לצד שיקולים נוספים.",קביעת הענישה הספציפית בתוך המתחם
118,SH-21-09-3593-701,"לחובת הנאשם הרשעה קודמת בעבירות סמים, שענינה החזקת סם שלא לצריכה עצמית, כאשר במסגרת גזר הדין, הוטל עליו, בין היתר, מאסר מותנה, בר הפעלה, אשר לא היה בו כדי להרתיע את הנאשם.",קביעת הענישה הספציפית בתוך המתחם
119,SH-21-09-3593-701,"גם היקף האופרציה שהקומה מעידה על יידע מקצועי ועל נסיון רב, ומכאן שנאשם נטוע עמוק בעולם הסמים המסוכנים.",קביעת הענישה הספציפית בתוך המתחם
120,SH-21-09-3593-701,"הנאשם טען בנוגע לגורמים עלומים אשר איימו עליו ושידלו אותו להקים את המעבדה, אך לא מסר פרטים הניתנים לאימות, ולא הוצגה כל ראיה לטענות אלה.",קביעת הענישה הספציפית בתוך המתחם
121,SH-21-09-3593-701,"תסקיר שירות המבחן בענינו חיובי בסך הכל, אך אינו בא בהמלצה שיקומית.",קביעת הענישה הספציפית בתוך המתחם
122,SH-21-09-3593-701,לזכות הנאשם תילקח הודאתו באשמה ונטילת האחריות הבאה לידי ביטוי בהודאה זו.,קביעת הענישה הספציפית בתוך המתחם
123,SH-21-09-3593-701,"כן תילקחנה בחשבון נסיבותיו האישיות, כפי שפורטו על ידי עדי ההגנה וכן באו לידי ביטוי בתסקיר ובמוצגים שהוגשו.",קביעת הענישה הספציפית בתוך המתחם
124,SH-21-09-3593-701,"לטענת הנאשם, הפיק את לקחיו ומעונין לשנות דרכיו ולהתרחק מחברה שולית.",קביעת הענישה הספציפית בתוך המתחם
125,SH-21-09-3593-701,"במכלול הנסיבות, מוצא בית המשפט למקם את עונשו של הנאשם בחלקו התחתון של מתחם הענישה, אך לאור עברו הפלילי, הכולל הסתבכות קודמת בעבירה מסוג פשע בתחום הסמים המסוכנים – לא ברף התחתון ממש.",קביעת הענישה הספציפית בתוך המתחם
126,SH-21-09-3593-701,"לאור נסיבותיו האישיות של הנאשם, והודאתו באשמה, יופעל המאסר המותנה בחלקו בחופף לעונש שיוטל.",קביעת הענישה הספציפית בתוך המתחם
127,SH-21-09-3593-701,"כמובן, מוצא בית המשפט להטיל מאסר מותנה, לבל ישוב הנאשם לעסוק בתחום הסמים.",קביעת הענישה הספציפית בתוך המתחם
128,SH-21-09-3593-701,"לאור המניע הכלכלי שנעוץ בעבירות הסמים ולאור היקף הרווחים הפוטנציאליים מהאופרציה שהוקמה, הרי חרף טענות ההגנה בדבר מצבו הכלכלי המוצהר של הנאשם, יש מקום לחייבו בקנס משמעותי.",קביעת הענישה הספציפית בתוך המתחם
129,SH-21-09-3593-701,"כן, לאור הנסיבות, ובין היתר הטענות בדבר שימוש הנאשם בסם מסוכן מסוג קנאביס - מוצא בית המשפט לעשות שימוש בסמכותו ולהורות על פסילת רישיון נהיגה בפועל ועל תנאי.",קביעת הענישה הספציפית בתוך המתחם
130,SH-21-09-3593-701,לאחר שבית המשפט שמע טענות הצדדים על פה; עיין בטיעוני התביעה בכתב; עיין בראיות לענין העונש; עיין בתסקיר שירות המבחן למבוגרים; עיין בפסיקה שהוגשה; ולאחר ששמע את דברו האחרון של הנאשם; גוזר על הנאשם את העונשים כדלקמן:,סיכום
131,SH-21-09-3593-701,22 חודשים מאסר בפועל;,סיכום
132,SH-21-09-3593-701,"הפעל עונש מאסר מותנה בן 10 חודשים מגזר הדין ת/4, כך שארבעה חודשים מתוכו ירוצו בחופף, והיתרה – במצטבר;",סיכום
133,SH-21-09-3593-701,"סך הכל, ירצה הנאשם 28 חודשי מאסר בפועל, בניכוי ימי מעצרו על פי רישומי שב""ס;",סיכום
134,SH-21-09-3593-701,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע, או עבירה מסוג פשע בניגוד לחוק המאבק בתופעת השימוש בחומרים מסוכנים, תשע""ג - 2013;",סיכום
135,SH-21-09-3593-701,"3 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון, או עבירה מסוג עוון בניגוד לחוק המאבק בתופעת השימוש בחומרים מסוכנים, תשע""ג – 2013;",סיכום
136,SH-21-09-3593-701,"קנס בסך  10,000 ₪ או 90 ימי מאסר תמורתו, הקנס ישולם ב-10 תשלומים שווים, החל מיום 15.12.22 ובכל 15 לחודש שלאחר מכן.",סיכום
137,SH-21-09-3593-701,לא יועבר אחד התשלומים במועד – תעמוד היתרה לפירעון מידי.,סיכום
138,SH-21-09-3593-701,הקנס יועבר לקרן החילוט לסמים;,סיכום
139,SH-21-09-3593-701,"הנאשם יצהיר על התחייבות בסך 7,500 ₪ להימנע, בתוך שלוש שנים מהיום, מכל עבירה המפעילה את אחד המאסרים המותנים.",סיכום
140,SH-21-09-3593-701,לא יצהיר הנאשם על ההתחייבות היום – ייאסר למשך 28 יום;,סיכום
141,SH-21-09-3593-701,פסילה בפועל מקבל או מהחזיק רשיון נהיגה לרכב מנועי למשך שנה אחת החל מיום שחרורו ממאסר.,סיכום
142,SH-21-09-3593-701,על הנאשם להפקיד רשיונו במזכירות בית המשפט ביום העבודה הבא שלאחר שחרורו ממאסר.,סיכום
143,SH-21-09-3593-701,"הובהר לנאשם, כי כל עוד לא הופקד הרישיון – יהיה פסול מלנהוג, אך הפסילה לא תימנה;",סיכום
144,SH-21-09-3593-701,פסילה מקבל ומהחזיק רשיון נהיגה לרכב מנועי בת  6 חודשים על תנאי.,סיכום
145,SH-21-09-3593-701,תקופת התנאי – למשך 3 שנים מסיום הפסילה בפועל;,סיכום
146,SH-21-09-3593-701,סמים מסוכנים - יושמדו בחלוף תקופת הערעור;,סיכום
147,SH-21-09-3593-701,בהתאם להסכמת הצדדים – מורה על חילוט הרכוש שנתפס בדירת המגורים לטובת קרן החילוט.,סיכום
148,SH-21-09-3593-701,עותק גזר הדין יועבר לשירות המבחן למבוגרים.,סיכום
149,SH-21-09-3593-701,"ניתנה היום, י""ח אלול תשפ""ב, 14 ספטמבר 2022, בהעדר הצדדים.",סיכום
