,verdict,text,part
0,ME-22-06-54208-991,"ב""כ המאשימה – עו""ד אביה ברדע",נוכחים:
1,ME-22-06-54208-991,"ב""כ הנאשם – עו""ד שאדי כבהא",נוכחים:
2,ME-22-06-54208-991,"פקודת הסמים המסוכנים [נוסח חדש], תשל""ג-1973: סע'  13, 19א",נוכחים:
3,ME-22-06-54208-991,"הנאשם הורשע על יסוד הודאתו בעובדות כתב האישום המתוקן במסגרת הסדר טיעון (להלן: כתב האישום) בביצוע שתי עבירות של סחר בסם מסוכן לפי סעיף 13 ביחד עם סעיף 19א לפקודת הסמים המסוכנים [נוסח חדש], תשל""ו-1973 (להלן: פקודת הסמים).",גזר דין
4,ME-22-06-54208-991,"על פי כתב האישום, במועדים הרלוונטיים שימש נ.פ. 765-21 כסוכן סמוי של משטרת ישראל (להלן: הסוכן) ובמסגרת פעילותו רכש סמים מסוכנים וכלי נשק בעסקאות שתואמו מראש.",גזר דין
5,ME-22-06-54208-991,בין הנאשם לסוכן קיימת היכרות מוקדמת.,גזר דין
6,ME-22-06-54208-991,"בתקופה שבין 20.2.2022-17.4.2022 מכר הנאשם לסוכן בשתי הזדמנויות סם מסוכן מסוג קוקאין כמפורט להלן: באחת מן ההזדמנויות, שוחח הנאשם עם הסוכן והציע לו לרכוש ממנו קוקאין במשקל של 50 גרם בתמורה ל-230 ₪ לגרם.",גזר דין
7,ME-22-06-54208-991,הסוכן השיב כי יבדוק את ההצעה.,גזר דין
8,ME-22-06-54208-991,בעקבות כך התקשר הסוכן לנאשם וביקש לרכוש ממנו 50 גרם קוקאין והנאשם השיב שיבדוק ויחזור אליו.,גזר דין
9,ME-22-06-54208-991,"לאחר מכן, התקשר הנאשם לסוכן ואישר כי באפשרותו למכור לו את הקוקאין והשניים קבעו להיפגש בשעות הערב לצורך ביצוע העסקה.",גזר דין
10,ME-22-06-54208-991,"בהמשך, הגיע הסוכן לחנות ברחוב דוד רזיאל 26 תל אביב (להלן: החנות) פגש בנאשם ושניהם נכנסו לחדר אחורי בחנות.",גזר דין
11,ME-22-06-54208-991,"שם, הוציא הנאשם מהמדפים ניילון נצמד בתוכו מוסלק קוקאין במשקל של 47.35 גרם נטו והעבירו לסוכן.",גזר דין
12,ME-22-06-54208-991,"בתמורה העביר הסוכן לנאשם סך של 11,500 ₪ במזומן.",גזר דין
13,ME-22-06-54208-991,"לאחר מכן, בהזדמנות נוספת, התקשר הסוכן לנאשם וביקש לקנות ממנו 50 גרם קוקאין.",גזר דין
14,ME-22-06-54208-991,"בתגובה לכך, אישר הנאשם כי באפשרותו למכור את הקוקאין והשניים סיכמו כי מחיר העסקה יחושב לפי 240 ₪ לגרם קוקאין.",גזר דין
15,ME-22-06-54208-991,עוד סיכמו השניים כי ייפגשו עוד זמן קצר לצורך ביצוע העסקה.,גזר דין
16,ME-22-06-54208-991,"בעקבות זאת, הגיע הסוכן לחנות, פגש בנאשם והשניים נכנסו לחדר אחורי בחנות.",גזר דין
17,ME-22-06-54208-991,"שם, הוציא הנאשם מאחד המדפים כפפה בתוכה הוסלק קוקאין במשקל של 49.3859 גרם נטו, והעבירה לסוכן.",גזר דין
18,ME-22-06-54208-991,"בתמורה העביר הסוכן לנאשם סך של 12,000 ₪ במזומן.",גזר דין
19,ME-22-06-54208-991,הנאשם כאמור הודה בעובדות כתב האישום במסגרת הסדר טיעון.,גזר דין
20,ME-22-06-54208-991,בהסדר הטיעון פורט כי הצדדים לא הגיעו להסכמות לעניין העונש וכי המאשימה מתנגדת לשליחת הנאשם לשירות המבחן.,גזר דין
21,ME-22-06-54208-991,"בדיון שנערך ביום 18.12.2022, לבקשת הנאשם, הורה סגן הנשיא כב' השופט שגיא על קבלת תסקיר שירות המבחן בעניינו.",גזר דין
22,ME-22-06-54208-991,בתסקיר הראשון מיום 1.6.2023 פורט כי חרף מספר ניסיונות לא שיתף הנאשם פעולה עם הליך האבחון.,עיקרי התסקירים
23,ME-22-06-54208-991,"הנאשם לא הגיע לפגישה אליה זומן, ללא הודעה מוקדמת, ולפגישה נוספת הגיע באיחור ובמסגרתה לא הושלם האבחון.",עיקרי התסקירים
24,ME-22-06-54208-991,לפגישות נוספות שנקבעו לא הגיע וניתק קשר.,עיקרי התסקירים
25,ME-22-06-54208-991,"לצד זאת צוין כי בסופו של יום ובאיחור, פנה הנאשם לשירות המבחן ושיתף כי התקשה לגייס כוחות להגיע למפגשים, אך הביע רצון לשתף פעולה ומסר שיעשה כל שיידרש ממנו.",עיקרי התסקירים
26,ME-22-06-54208-991,להתרשמות שירות המבחן ההליך המשפטי וחשש מעונש מאסר בפועל מאחורי סורג ובריח מהווים עבור הנאשם גורם מרתיע.,עיקרי התסקירים
27,ME-22-06-54208-991,"בתסקיר פורטו נסיבות חייו של הנאשם, ביניהן מות שני אחיו בתאונת דרכים בשנת 2013, אירוע טראומטי לכל משפחתו.",עיקרי התסקירים
28,ME-22-06-54208-991,"הנאשם מסר כי בעקבות כך לווה על ידי עובדת סוציאלית, ביצע מספר ניסיונות אובדניים, שולב בטיפול פסיכיאטרי וטופל תרופתית.",עיקרי התסקירים
29,ME-22-06-54208-991,"לדבריו טופל תרופתית והיה בפיקוח גם בתקופת מעצרו, אך נכון למועד עריכת התסקיר אינו בקשר עם גורמי טיפול בתחום בריאות הנפש.",עיקרי התסקירים
30,ME-22-06-54208-991,"להתרשמות שירות המבחן, הנאשם מצוי בשלב הישרדותי, מתמודד עם מצוקה נפשית וריבוי צרכים בתחומים שונים ומצבו מקשה עליו לגייס את הכוחות הדרושים לשיתוף פעולה מלא עם שירות המבחן.",עיקרי התסקירים
31,ME-22-06-54208-991,תסקיר משלים התקבל ביום 13.9.2023 לאחר שהוריתי קבלתו לבקשת הנאשם.,עיקרי התסקירים
32,ME-22-06-54208-991,"גם בתסקיר המשלים פורטו נסיבות חייו של הנאשם וכן קשייו הכלכליים, קשיי משפחתו, והתמודדותו עם מצב נפשי רעוע.",עיקרי התסקירים
33,ME-22-06-54208-991,צוין כי לדברי הנאשם פנה לטיפול פסיכיאטרי ונמצא ברשימת המתנה.,עיקרי התסקירים
34,ME-22-06-54208-991,"עוד צוין שימוש ספורדי בסמים מסוג קנאביס, שהתחיל סמוך לפטירת אחיו, וכיום השימוש מיועד להקלה בכאבים מהם סובל בעקבות תאונת דרכים בה היה מעורב לפני מספר שנים.",עיקרי התסקירים
35,ME-22-06-54208-991,הנאשם ציין כי הוא מעוניין לפעול לקבלת רישיון לקנאביס רפואי.,עיקרי התסקירים
36,ME-22-06-54208-991,בפני שירות המבחן שלל הנאשם בעייתיות בשימוש בסמים על ידו ושלל צורך בטיפול בתחום ההתמכרויות.,עיקרי התסקירים
37,ME-22-06-54208-991,"צוין כי בבדיקת סמים שנערכה לנאשם נמצאו שרידי קנאביס, כשלבדיקה נוספת אליה זומן לא התייצב.",עיקרי התסקירים
38,ME-22-06-54208-991,"בתסקיר פורט כי הנאשם מוכר לשירות המבחן מתיק המעצר הקשור, אז ההתרשמות הייתה שגדל במסגרת משפחתית שהתקשתה להיות קשובה לצרכיו השונים בעקבות האירוע המשברי של מות אחיו.",עיקרי התסקירים
39,ME-22-06-54208-991,"כמו כן צוינה חשיפתו לאוכלוסייה שולית ועבריינית במסגרתה אימץ התנהלות שולית אשר כללה גם צריכת חומרים ממכרים, ועלה הרושם כי לנאשם דפוסים אימפולסיביים וקושי בהפנמת גבולות חיצוניים.",עיקרי התסקירים
40,ME-22-06-54208-991,"בתסקיר צוין כי לטענת הנאשם האירוע המתואר בכתב האישום לא התקיים כפי המתואר, והוא הודה בעובדותיו לצורך קידום ההליך המשפטי.",עיקרי התסקירים
41,ME-22-06-54208-991,"להתרשמות שירות המבחן הנאשם מחזיק בעמדה קורבנית, אך הצליח להתייחס לדרכי פעולה אלטרנטיביות בהן יכול היה לפעול, ודיווח כי ניתק את קשריו השוליים וכיום עובד במסעדה בבעלות גיסו בטירה.",עיקרי התסקירים
42,ME-22-06-54208-991,הנאשם שלל צורך בטיפול בתחום העבריינות ולתפיסתו אינו נמצא בסיכון להישנות ביצוע עבירות.,עיקרי התסקירים
43,ME-22-06-54208-991,"בנוסף, התייחס לקשייו הכלכליים והרגשיים והביע רצון לטיפול פסיכיאטרי באופן פרטני כאמור.",עיקרי התסקירים
44,ME-22-06-54208-991,"להערכת שירות המבחן, הנאשם, שהוא ללא עבר פלילי, הוא בחור צעיר שחווה לאורך חייו חוויות קשות ומורכבות שלא עובדו באופן מיטבי ומשפיעות על התנהלותו כיום, ומשקיע את מרבית כוחותיו בהישרדות.",עיקרי התסקירים
45,ME-22-06-54208-991,הרושם של שירות המבחן הוא שהקושי ביצירת קשר עמו ממחיש את קשייו לשתף פעולה כאשר הוא עסוק בהישרדות וכלכלת הבית.,עיקרי התסקירים
46,ME-22-06-54208-991,"כגורמי סיכון צוינו חומרת העבירות המשקפות התנהלות שולית ממוקדת בהשגת רווח, עמדותיו המקלות של הנאשם בתחום הסמים, שימוש בקנאביס ללא רישיון, קשייו בקבלת אחריות על מעורבותו, עמדתו הקורבנית והמצמצמת, והמשקעים הרגשיים עמם מתמודד אשר טרם עובדו.",עיקרי התסקירים
47,ME-22-06-54208-991,הרושם הוא מהיעדר פניות להליך טיפולי ושיקומי ארוך טווח.,עיקרי התסקירים
48,ME-22-06-54208-991,"כגורמים מגבירי סיכוי לשיקום צוינו שאיפותיו של הנאשם לנהל אורח חיים נורמטיבי, השתלבותו לאחרונה בעבודה, והבעת הרצון מצדו להשתלב בטיפול בתחום בריאות הנפש.",עיקרי התסקירים
49,ME-22-06-54208-991,"בנסיבות הכוללות, ובהעדר פניות מצד הנאשם, לא בא שירות המבחן בהמלצה שיקומית-טיפולית.",עיקרי התסקירים
50,ME-22-06-54208-991,"עם זאת הומלץ כי בעת קביעת עונשו של הנאשם יילקחו בחשבון, בין היתר, התמודדויותיו בתחום בריאות הנפש, בתחום הכלכלי, והיותו מפרנס עיקרי של משפחתו.",עיקרי התסקירים
51,ME-22-06-54208-991,"גב' מאידה חסונה, אימו של הנאשם שיתפה אודות מותם של שני בניה בתאונת דרכים.",תמצית העדויות לעונש
52,ME-22-06-54208-991,לבסוף שיתפה כי היא מתנדבת בבתי חולים לילדים.,תמצית העדויות לעונש
53,ME-22-06-54208-991,"מר פארס חסונה, אחיו של הנאשם מסר כי לאחר התאונה ומות אחיו כל המשפחה התפרקה, העסק המשפחתי נמכר והנאשם והוא החלו לעבוד בשל חובות כספיים.",תמצית העדויות לעונש
54,ME-22-06-54208-991,מר חסונה ציין חובות של הנאשם לשוק האפור וביקש כי אתחשב ואקל עמו.,תמצית העדויות לעונש
55,ME-22-06-54208-991,"לדבריו, בעקבות ניסיונו לעזור לנאשם עם חובותיו עבר בעצמו אירוע במסגרתו הותז בגז מדמיע ונדקר בסכינים בפניו ובראשו.",תמצית העדויות לעונש
56,ME-22-06-54208-991,"מר מחמיד יוסף, הנשוי לאחותו של הנאשם שיתף כי בעברו הרשעה בעבירה דומה לזו בגינה הורשע הנאשם.",תמצית העדויות לעונש
57,ME-22-06-54208-991,"לדבריו, הוא קיבל הזדמנות להשתקם וניצל אותה, וכיום הוא בעל עסק עצמאי.",תמצית העדויות לעונש
58,ME-22-06-54208-991,"לדברי מר מחמיד ""...",תמצית העדויות לעונש
59,ME-22-06-54208-991,"כשהנאשם עשה את העבירות מאוד כעסתי עליו ולא קיבלתי אותו, אך ברגע שקיבל אותו דוד שלו וקרה שם מה שקרה שלא אפרט ולא ארחיב.",תמצית העדויות לעונש
60,ME-22-06-54208-991,..,תמצית העדויות לעונש
61,ME-22-06-54208-991,לקחתי את הנאשם לחסותי...,תמצית העדויות לעונש
62,ME-22-06-54208-991,"החלטתי להעביר אותו שיקום כפי שאני עברתי, החלטתי לתת לו את אחד הסניפים שלי בטירה כדי לתפוס אותו, ועד עכשיו הוא עבד שם בוקר עד לילה.",תמצית העדויות לעונש
64,ME-22-06-54208-991,"אני לא אומר שלא מגיע לו עונש, אבל אני מבקש להתחשב בו.",תמצית העדויות לעונש
65,ME-22-06-54208-991,"ב""כ המאשימה הפנה לערכים המוגנים שנפגעו ממעשי הנאשם ולנסיבות ביצוע העבירות על ידו.",תמצית טיעוני המאשימה לעונש
66,ME-22-06-54208-991,"בהקשר זה הפנה לסוג הסם ולכמותו, טען לדומיננטיות הנאשם בפרשה, לאופי המסחרי של עסקאות הסמים בביצוען הורשע, לתיאומן על ידו, ולרווח לצידן (גם אם יטען שזה אינו הסכום שהוא הרוויח).",תמצית טיעוני המאשימה לעונש
67,ME-22-06-54208-991,"בנוסף, הפנה לכך שבין הסוכן לנאשם הייתה היכרות מוקדמת, וטען שהנאשם היה זה שבהזדמנות הראשונה הציע מיוזמתו לסוכן לרכוש סמים.",תמצית טיעוני המאשימה לעונש
68,ME-22-06-54208-991,"לטענתו, אין מקום לשקול לקולא את העובדה שהסמים נמכרו לסוכן משטרתי משהנאשם לא ידע שהמדובר בסוכן בעת ביצוע העסקאות.",תמצית טיעוני המאשימה לעונש
69,ME-22-06-54208-991,"לטעמו, בנסיבות אלה ובהתאם לפסיקה אליה הפנה יש לקבוע מתחם ענישה בין 36 ו-60 חודשי מאסר בפועל.",תמצית טיעוני המאשימה לעונש
70,ME-22-06-54208-991,"ב""כ המאשימה ציין שהנאשם ללא עבר פלילי, והיה הראשון להודות מבין הנאשמים האחרים בפרשת הסוכן.",תמצית טיעוני המאשימה לעונש
71,ME-22-06-54208-991,לצד זאת הפנה למפורט בתסקירים וטען שהנאשם לא שיתף פעולה עם שירות המבחן ועולה כי הוא מתקשה לאסוף כוחות לשם כך.,תמצית טיעוני המאשימה לעונש
72,ME-22-06-54208-991,בנוסף ציין כי הנאשם לא נטל אחריות לביצוע העבירות בפני שירות המבחן.,תמצית טיעוני המאשימה לעונש
73,ME-22-06-54208-991,"ב""כ המאשימה הפנה לגזרי הדין נגד נאשמים אחרים בפרשה ועתר למקם את הנאשם בשליש התחתון של מתחם הענישה לו עתר, אך לא בתחתיתו, כך שיוטל עליו עונש שלא יפחת מ-42 חודשי מאסר בפועל, לצד מאסר על תנאי מרתיע וקנס בסך 23,500 ₪, הסכום אותו קיבל הנאשם בגין עסקאות הסמים בביצוען הורשע.",תמצית טיעוני המאשימה לעונש
74,ME-22-06-54208-991,"ב""כ הנאשם הדגיש את העובדה שהנאשם היה הראשון להודות מבין הנאשמים האחרים בפרשה, מדובר באישום אחד, ולטענתו יש להתייחס לשתי עבירות הסחר כאירוע אחד בעת גזירת הדין.",תמצית טיעוני ההגנה לעונש
75,ME-22-06-54208-991,"בטיעוניו הפנה לתסקיר, לטרגדיה שפקדה את משפחת הנאשם כשאחיו נהרגו בתאונה ולקשיים הרבים בעקבותיה.",תמצית טיעוני ההגנה לעונש
76,ME-22-06-54208-991,עוד הפנה למצב ההישרדותי בו מצוי הנאשם בגילו הצעיר ולכך שנאלץ לעזוב את ספסל הלימודים כדי לסייע למשפחה.,תמצית טיעוני ההגנה לעונש
77,ME-22-06-54208-991,"לטענתו, הנאשם צבר חובות לשוק האפור על מנת לסייע למשפחתו, תוך שהדגיש את הקושי להתמודד עמם בחברה בה חי ביפו.",תמצית טיעוני ההגנה לעונש
78,ME-22-06-54208-991,בהקשר זה הפנה לכך שאחיו של הנאשם הותקף בברוטליות כשניסה לסייע לנאשם בהקשר זה.,תמצית טיעוני ההגנה לעונש
79,ME-22-06-54208-991,"בקשר לנסיבות ביצוע העבירות ציין ב""כ הנאשם כי אמנם הנאשם הוא זה אשר הציע סמים לסוכן בעסקה הראשונה, אך הדגיש כי לאחר מכן הסוכן הוא זה שיזם את העסקה והתעניין ברכישת סמים, והנאשם מסר שעליו לבדוק, ולדבריו, קיים גורם שלישי מעורב.",תמצית טיעוני ההגנה לעונש
80,ME-22-06-54208-991,"לדבריו, בשל כך מסר הנאשם לשירות המבחן כי המעשים המתוארים בכתב האישום אינם מדויקים, והוא אינו חוזר בו מהודייתו.",תמצית טיעוני ההגנה לעונש
81,ME-22-06-54208-991,"ב""כ הנאשם ביקש להבחין בין הנאשם, אשר הסתבך לטענתו בביצוע העבירות במצבו, לבין אחרים, שחייהם סובבים סביב סחר בסמים.",תמצית טיעוני ההגנה לעונש
82,ME-22-06-54208-991,תוך הפנייה לפסיקה טען למתחם ענישה שבין 20 ו-40 חודשי מאסר בפועל.,תמצית טיעוני ההגנה לעונש
83,ME-22-06-54208-991,עתירת ההגנה היא כי עונשו של הנאשם ימוקם בתחתית מתחם הענישה.,תמצית טיעוני ההגנה לעונש
84,ME-22-06-54208-991,"ב""כ הנאשם הפנה לכך שהנאשם נעדר עבר פלילי והראשון שהודה בפרשה.",תמצית טיעוני ההגנה לעונש
85,ME-22-06-54208-991,"עוד ביקש כי אתחשב במצבו ההישרדותי והנפשי של הנאשם, ובתקופה בת ה- 4 חודשים בה היה נתון במעצר בפיקוח אלקטרוני לאחר שהיה עצור למשך 3 חודשים.",תמצית טיעוני ההגנה לעונש
86,ME-22-06-54208-991,"בהקשר זה הפנה לקושי שחווה הנאשם בבית משפחת אביו בתקופה זו, אשר הביא אותו להתייצב בתחנת המשטרה ולבקש להיעצר בשנית, וטען שהנאשם אף אושפז בשל מצב נפשי רעוע.",תמצית טיעוני ההגנה לעונש
87,ME-22-06-54208-991,"בנוסף הדגיש כי כיום חי הנאשם אצל גיסו המסייע לו, ועובד ומנהל בית עסק בבעלות גיסו שעות ארוכות מידי יום.",תמצית טיעוני ההגנה לעונש
88,ME-22-06-54208-991,"בנסיבות אלה, לטענתו אין לזקוף לחובת הנאשם כי אינו פנוי לטיפול בשירות המבחן.",תמצית טיעוני ההגנה לעונש
89,ME-22-06-54208-991,"בכל הנוגע לקנס, הפנה למצבו הכלכלי המורכב של הנאשם, ביקש להבחין בינו לבין סוחר סמים הנהנה מכספי העבירה וחי חיי מותרות וכי אתחשב בנסיבות הכוללות בעת קביעת שיעור הקנס.",תמצית טיעוני ההגנה לעונש
90,ME-22-06-54208-991,הנאשם הבהיר כי הוא נוטל אחריות לביצוע העבירות ומודה בביצוען.,דברי הנאשם
91,ME-22-06-54208-991,"לדבריו עבר את העבירות מחוסר ברירה, כשהיה נתון לסחיטה ואיומים בשל חובות שצבר.",דברי הנאשם
92,ME-22-06-54208-991,"לטענתו, גם הסוכן ידע מה מצבו.",דברי הנאשם
93,ME-22-06-54208-991,"הנאשם ביקש התחשבות במצבו ""אני מבקש לרחם עליי, אני לא אדם של בית סוהר, ישבתי כמה חודשים ואחרי זה במעצר בית עם אזיק ולא הסתדרתי בפנים.",דברי הנאשם
94,ME-22-06-54208-991,"מתחם העונש ההולם נקבע בהתאם לעקרון המנחה בענישה, היינו קיומו של יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו, תוך התחשבות בערך החברתי אשר נפגע, במידת הפגיעה בו, בנסיבות הקשורות בביצוע העבירה ובמדיניות הענישה הנהוגה.",קביעת מתחם ענישה
95,ME-22-06-54208-991,"בעניינו המדובר כאמור בסחר בסם מסוג קוקאין לסוכן משטרתי בשתי הזדמנויות, עמו הייתה לנאשם היכרות מוקדמת.",קביעת מתחם ענישה
96,ME-22-06-54208-991,"משקל הסם בו סחר הנאשם אינו מבוטל ועומד על 96.71 גרם תמורת 23,500 ₪.",קביעת מתחם ענישה
97,ME-22-06-54208-991,"נתתי דעתי לזמינות הסם לנאשם (אשר אף יזם את העסקה הראשונה) תוך תכנון, היערכות ותיאום לביצוע העסקאות.",קביעת מתחם ענישה
98,ME-22-06-54208-991,"הנסיבות מלמדות שאין המדובר במי שהתנהל באופן חד פעמי ואימפולסיבי לסחר בסם, בין אם מעורב גורם נוסף שאת שמו לא מסר הנאשם ובין אם לאו.",קביעת מתחם ענישה
99,ME-22-06-54208-991,נתתי דעתי לכך שהסם נמכר לסוכן משטרתי כך שבפועל לא נגרם נזק ממכירתו.,קביעת מתחם ענישה
100,ME-22-06-54208-991,"עם זאת, לא ניתן להתעלם מפוטנציאל הנזק הגבוה הגלום לצד עבירות אלה, כמתואר לעיל.",קביעת מתחם ענישה
101,ME-22-06-54208-991,"בעת בחינת הנסיבות אף נתתי משקל מסוים, מוגבל, לטענות הנאשם ביחס לנסיבות אשר הביאו אותו לבצע את העבירות, קושי נפשי עמו התמודד, קושי כלכלי ממשי וחובות לשוק האפור, ואף לטענתו לפיה לא נהנה ממלוא רווחי העבירות.",קביעת מתחם ענישה
102,ME-22-06-54208-991,"מבחינת מדיניות הענישה הנוהגת עולה כי קיים מנעד של עונשים בגין סחר בקוקאין, כשבסופו של יום קביעת המתחם תלויה בגורמים שונים ביניהם כמות הסם ואופי עסקאות הסחר שבוצעו, תפקיד הנאשם ומידת מעורבותו בהפצת הסם וכדומה.",קביעת מתחם ענישה
103,ME-22-06-54208-991,כל אחד מהצדדים הפנה לפסיקה לתמיכה בטיעוניו.,קביעת מתחם ענישה
104,ME-22-06-54208-991,להלן אפנה לדוגמאות מן הפסיקה אותן מצאתי רלוונטיות:,קביעת מתחם ענישה
105,ME-22-06-54208-991,"לאחר שקילת המפורט לעיל ובשים לב לנסיבות ביצוע העבירות ומידת הפגיעה בערכים המוגנים בענייננו, מתחם הענישה יקבע בין 30 ו- 55 חודשי מאסר, לצד ענישה נלווית.",קביעת מתחם ענישה
106,ME-22-06-54208-991,בעניינו של הנאשם אין מקום לחריגה לקולא או לחומרה ממתחם הענישה שנקבע.,העונש הקונקרטי לנאשם
107,ME-22-06-54208-991,"הנאשם בן 26, ללא עבר פלילי.",העונש הקונקרטי לנאשם
108,ME-22-06-54208-991,"להערכת שירות המבחן, הנאשם חווה חוויות קשות ומורכבות שלא עובדו באופן מיטבי ומשפיעות על התנהלותו, וכיום משקיע את מרבית כוחותיו בהישרדות.",העונש הקונקרטי לנאשם
109,ME-22-06-54208-991,נתתי דעתי לקשיי הנאשם בשיתוף פעולה עם הליך האבחון של שירות המבחן וכן לכך ששירות המבחן לא בא בהמלצה טיפולית-שיקומית בעניינו בהעדר פניות ונכונות מצדו במצבו.,העונש הקונקרטי לנאשם
110,ME-22-06-54208-991,"שקלתי את גורמי הסיכון במצבו של הנאשם על פי התסקיר, וביניהם חומרת העבירות, עמדותיו המקלות בתחום הסמים, שימוש בקנאביס ללא רישיון, קשייו בקבלת אחריות על מעורבותו, עמדתו הקורבנית והמצמצמת, והמשקעים הרגשיים עמם מתמודד אשר טרם עובדו.",העונש הקונקרטי לנאשם
111,ME-22-06-54208-991,"לצד זאת, את גורמי הסיכוי לשיקום הכוללים את שאיפותיו לנהל אורח חיים נורמטיבי, את השתלבותו לאחרונה בעבודה והבעת הרצון מצדו להשתלב בטיפול בתחום בריאות הנפש.",העונש הקונקרטי לנאשם
112,ME-22-06-54208-991,"בנוסף, נתתי דעתי לנסיבות חייו הקשות של הנאשם ולטרגדיה שפקדה את משפחתו במותם של שני אחיו, מה שהביא לקריסת המשפחה כפי שעולה מדברי אמו ואחיו, ומדברי הנאשם עצמו.",העונש הקונקרטי לנאשם
113,ME-22-06-54208-991,אמנם הנאשם לא נטל אחריות לביצוע העבירות בפני שירות המבחן (חרף הודייתו בבית המשפט במועד הכרעת הדין) והרושם שהתקבל אצל שירות המבחן הוא כי הנאשם מחזיק בעמדה קורבנית (הגם שהצליח להתייחס לדרכי פעולה אלטרנטיביות בהן יכול היה לפעול בעת ביצוע העבירות).,העונש הקונקרטי לנאשם
114,ME-22-06-54208-991,"לצד זאת, בדיון הטיעונים לעונש הבהיר הנאשם כי הוא נוטל אחריות והתרשמתי מכנות הצהרתו.",העונש הקונקרטי לנאשם
115,ME-22-06-54208-991,לטענתו ביצע את שהודה בו לאור המצב אליו נקלע בשל חובות לשוק האפור ותוך שאף נטען על ידי בא-כוחו למעורבות אדם נוסף מבלי שצוין שמו.,העונש הקונקרטי לנאשם
116,ME-22-06-54208-991,בנסיבות אלה מוחזק הנאשם כמי שנוטל אחריות למעשים ולעבירות (גם אם טוען למניע שלא נזכר בעובדות האישום).,העונש הקונקרטי לנאשם
117,ME-22-06-54208-991,"בעת קביעת עונשו של הנאשם, מכוח עיקרון השוויון ואחידות הענישה, נתתי דעתי גם לעונשים שהושתו על אחרים בפרשה אשר יפורטו להלן.",העונש הקונקרטי לנאשם
118,ME-22-06-54208-991,"זאת מבלי להתעלם מכך שהענישה היא לעולם אינדיבידואלית ושעונשי האחרים בפרשה, בניגוד לעניינו של הנאשם, נקבעו תוך אימוץ הסדרי טיעון בהם עונש מוסכם (לאחר הליך גישור), שיש בו גם כדי לשקף את כוח המיקוח של הצדדים.",העונש הקונקרטי לנאשם
119,ME-22-06-54208-991,בעניינם של אותם אחרים בפרשה אף לא נקבעו מתחמי ענישה.,העונש הקונקרטי לנאשם
120,ME-22-06-54208-991,"לאחר בחינת כלל המפורט לעיל, בשים לב לכך שהנאשם הוא הראשון מבין המעורבים אשר הודה בביצוע העבירות ולחיסכון בזמן שיפוטי ובעדות הסוכן שלצד הודייתו, לאור התרשמותי כי הנאשם עושה מאמץ להתנתק מהמעגל העברייני ולנהל אורח חיים נורמטיבי, תוך שהוא מתגורר עם אחותו וגיסו המסייע לו, עובד בעסק של גיסו בטירה שעות ארוכות, ולדבריו ניתק את קשריו השוליים – שוכנעתי כי נסיבותיו הקונקרטיות ובכללן התמודדותו בתחום בריאות הנפש מצדיקות את מיקום עונשו בתחתית מתחם העונש שנקבע, וכך אני מורה.",העונש הקונקרטי לנאשם
121,ME-22-06-54208-991,הנאשם אף היה נתון במעצר באיזוק אלקטרוני תקופה בת כ – 4 חודשים ונראה שגם במסגרת זו עבר התמודדות לא פשוטה כפי טיעוני בא-כוחו.,העונש הקונקרטי לנאשם
122,ME-22-06-54208-991,לצד עונש המאסר בפועל יקבע עונש מאסר על תנאי מרתיע וכן קנס המביא בחשבון את כלל הנסיבות ואת הפסול שבעבירות אשר בוצעו לשם השאת רווח כלכלי (גם אם בשל חובות או מכל סיבה אחרת).,העונש הקונקרטי לנאשם
123,ME-22-06-54208-991,"עם זאת, יינתן משקל גם למצבו הכלכלי הנטען של הנאשם ולהתרשמות שירות המבחן מהתמודדותו ההישרדותית.",העונש הקונקרטי לנאשם
124,ME-22-06-54208-991,אשר על כן אני גוזרת על הנאשם את העונשים הבאים:,העונש הקונקרטי לנאשם
125,ME-22-06-54208-991,"מאסר בפועל לתקופה של 30 חודשים בניכוי ימי מעצרו של הנאשם בקשר לתיקי המעצר הקשורים (מ""י 27549-06-22 ומ""ת 54035-06-22) בין הימים 13.6.2022 ו-11.9.2022.",העונש הקונקרטי לנאשם
126,ME-22-06-54208-991,"מאסר על תנאי למשך 9 חודשים לתקופה של 3 שנים, והתנאי שהנאשם לא יעבור כל עבירה על פי פקודת הסמים המסוכנים.",העונש הקונקרטי לנאשם
127,ME-22-06-54208-991,"קנס בסך 15,000 ₪ או 20 ימי מאסר תמורתו.",העונש הקונקרטי לנאשם
128,ME-22-06-54208-991,הקנס ישולם ב-5 תשלומים שווים ורצופים הראשון בהם ביום 18.2.2024.,העונש הקונקרטי לנאשם
129,ME-22-06-54208-991,לא ישולם תשלום תעמוד היתרה לפירעון מיידי.,העונש הקונקרטי לנאשם
130,ME-22-06-54208-991,"ככל הניתן, לבקשת הנאשם, ישמשו כספי ההפקדה בתיק המעצר לתשלום הקנס, בכפוף לכל מניעה על פי דין.",העונש הקונקרטי לנאשם
131,ME-22-06-54208-991,זכות ערעור לבית המשפט העליון תוך 45 יום.,העונש הקונקרטי לנאשם
132,ME-22-06-54208-991,"54678313ניתן היום,  ה' שבט תשפ""ד, 15 ינואר 2024, במעמד הצדדים.",העונש הקונקרטי לנאשם
