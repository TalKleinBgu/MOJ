,verdict,text,part
0,SH-15-08-2047-808,אחמד אלנעמי אלפראונה (עציר),הנאשם
2,SH-15-08-2047-808,"ב""כ המאשימה עו""ד רייז/עו""ד דניאלה שדה",נוכחים:
3,SH-15-08-2047-808,"ב""כ הנאשם עו""ד זיאד כנע",נוכחים:
4,SH-15-08-2047-808,"פקודת הסמים המסוכנים [נוסח חדש], תשל""ג-1973: סע'  7(א), 13, 19א",נוכחים:
5,SH-15-08-2047-808,"חוק העונשין, תשל""ז-1977: סע'  29, 31, 40ב, 40ג(א), 144(א), 40יג(ב)",נוכחים:
6,SH-15-08-2047-808,"הנאשם שבפניי הודה, במסגרת הסדר דיוני, בעובדות כתב אישום מתוקן, והורשע על סמך הודייתו בעבירות של סיוע לסחר בסם מסוכן בצוותא חדא, עבירה לפי סעיף 13 + 19א לפקודת הסמים המסוכנים [נוסח חדש], התשל""ג- 1973 (להלן: ""הפקודה"") + סעיף 29 לחוק העונשין, התשל""ז- 1977 (להלן: ""חוק העונשין"") + סעיף 31 לחוק העונשין; סחר בסם מסוכן בצוותא חדא, עבירה לפי סעיף 13 + 19א לפקודה + סעיף 29 לחוק העונשין; והחזקת סם מסוכן שלא לצריכה עצמית, עבירה לפי סעיף 7(א) +7(ג) רישא לפקודה.",גזר דין
7,SH-15-08-2047-808,"מהחלק הכללי לכתב האישום המתוקן עולה כי במהלך התקופה שבין החודשים ינואר ועד יולי 2015 (להלן: ""תקופת הפעילות""), פעל אסמאעיל עליאן כסוכן סמוי מטעם מחלק הסוכנים בימ""ר ירושלים במשטרת ישראל (להלן: ""הסוכן"").",גזר דין
8,SH-15-08-2047-808,במסגרת הפעלתו עסק הסוכן בביצוע רכישות סמים מבוקרות מאת יעדי החקירה וגורמים נוספים העוסקים בסחר בסמים.,גזר דין
9,SH-15-08-2047-808,"על פי עובדות האישום הראשון, ביום 27.4.15 בשעה שאינה ידועה למאשימה במדויק, התקשר הסוכן לטלפון של אחר ושאל אותו אם יש לו חשיש.",גזר דין
10,SH-15-08-2047-808,האחר השיב בחיוב ואמר לסוכן שיגיע אליו לקחת ושיעשה לו מחיר טוב.,גזר דין
11,SH-15-08-2047-808,"בהמשך, התקשר הסוכן לאחר והאחרון הנחה אותו להגיע לביתו שברחוב מרדכי היהודי 17 בעיר רמלה (להלן: ""מקום המפגש"") בשעה 17:30, והוסיף כי במידה והוא (האחר) יאחר, אזי חליל מוסראתי ימסור לו את הסמים.",גזר דין
12,SH-15-08-2047-808,בהמשך לנסיבות המתוארות שוחח האחר עם הסוכן שלוש פעמים על מנת לקדם את העסקה.,גזר דין
13,SH-15-08-2047-808,"בהמשך לנסיבות המתוארות, בסמוך לשעה 19:19 וכן בסמוך לשעה 19:32 התקשר האחר לסוכן וביקש ממנו שימתין וש""ימשוך זמן"" עם הקליינט מטעמו.",גזר דין
14,SH-15-08-2047-808,בשעה 19:50 או בסמוך לשעה זו התקשר האחר לסוכן ומסר לו שאיש מטעמו יגיע למקום המפגש בעוד 40 דקות.,גזר דין
15,SH-15-08-2047-808,בשעה 19:56 התקשר הסוכן לאחר ואמר לו שהוא והקליינט עוזבים את המקום.,גזר דין
16,SH-15-08-2047-808,"בהמשך לנסיבות המתוארות, בשעה 20:03 או בסמוך לכך, התקשר האחר לסוכן ומסר לו שהאיש מטעמו יגיע לבית של חליל בתוך 3 דקות.",גזר דין
17,SH-15-08-2047-808,הנאשם והסוכן סיכמו כי ברגע שיגיע הסוכן לביתו של חליל יתקשר הסוכן לאחר.,גזר דין
18,SH-15-08-2047-808,"בהמשך, התקשר שוב האחר לסוכן, שאל אותו היכן הוא נמצא וביקש ממנו להזדרז ולהגיע לביתו של חליל.",גזר דין
19,SH-15-08-2047-808,לאחר מכן התקשר הסוכן לאחר וזה הכווינו למקום בו מחכים לו האנשים מטעמו.,גזר דין
20,SH-15-08-2047-808,"בהמשך לנסיבות המתוארות, התקשר הסוכן לאחר.",גזר דין
21,SH-15-08-2047-808,"במסגרת השיחה הורה האחר לסוכן להגיע לרכב לבן אשר חונה ברחוב ולמסור למי שנמצא בו 3,700 ₪ ואת יתרת הסכום בסך 300 ₪ למסור לחליל.",גזר דין
22,SH-15-08-2047-808,"בהמשך, פגש הסוכן את הנאשם, אשר הגיע למקום המפגש כאשר הוא נוהג ברכב לבן מסוג קאיה מ.ר.",גזר דין
23,SH-15-08-2047-808,"75-896-74 שבשימושו (להלן: ""רכב הקאיה"").",גזר דין
24,SH-15-08-2047-808,"באותן הנסיבות מסר הנאשם לסוכן פלטה של סם מסוכן מסוג חשיש במשקל 99.78 גרם ברוטו, כאשר היא עטופה בנייר צלופן, וקיבל לידיו מהסוכן סכום של 3,700 ₪.",גזר דין
25,SH-15-08-2047-808,"על פי עובדות האישום השני, ביום 29.4.15 בשעה 16:16 או בסמוך לכך, התקשר הסוכן לאחר ואמר לו שהוא נמצא במקום המפגש.",גזר דין
26,SH-15-08-2047-808,כעבור מספר דקות הגיע חליל למקום המפגש.,גזר דין
27,SH-15-08-2047-808,"לאחר שהמתינו חליל והסוכן במשך כ-10 דקות, הגיע הנאשם למקום המפגש כשהוא נוהג ברכב הקאיה.",גזר דין
28,SH-15-08-2047-808,באותן הנסיבות הוציא הנאשם שקית ובה פלטה של סם מסוכן מסוג חשיש במשקל 97.5 גרם ומסר אותה לסוכן.,גזר דין
29,SH-15-08-2047-808,"בתמורה קיבל הנאשם לידיו מהסוכן סך של 3,700 ₪.",גזר דין
30,SH-15-08-2047-808,באותן הנסיבות קיבל חליל מידי הנאשם סך של 300 ₪.,גזר דין
31,SH-15-08-2047-808,"על פי עובדות האישום השלישי, ביום 29.7.15 החזיק הנאשם על גופו בסם מסוכן מסוג חשיש במשקל של כ-107.8 גרם ברוטו.",גזר דין
32,SH-15-08-2047-808,"על פי עובדות כתב האישום המצורף, בתאריך 1.5.14 החזיק הנאשם בביתו בתחמושת – 7 כדורי 9 מ""מ וכדור אחד של 5.56 מ""מ.",גזר דין
33,SH-15-08-2047-808,בין הצדדים לא גובשה כל הסכמה עונשית.,גזר דין
34,SH-15-08-2047-808,"לבקשת ב""כ הנאשם ובהסכמת המאשימה, נשלח עניינו של הנאשם לקבלת תסקיר שירות המבחן טרם הטיעונים לעונש.",גזר דין
35,SH-15-08-2047-808,"מתסקיר שירות המבחן מיום 7.4.16 עולה כי הנאשם בן כ-38, נשוי ואב ל-8 ילדים, טרם מעצרו התגורר עם אשתו וילדיו ברהט ועבד בתחום החקלאות.",תסקיר שירות המבחן
36,SH-15-08-2047-808,"שירות המבחן סוקר בהרחבה את הרקע האישי, המשפחתי והתעסוקתי של הנאשם.",תסקיר שירות המבחן
37,SH-15-08-2047-808,הנאשם סיים 12 שנות לימוד.,תסקיר שירות המבחן
38,SH-15-08-2047-808,"עם הגיעו לגיל המתאים גויס לצה""ל אך שירת שירות חלקי מאחר והיה מאורס באותה תקופה.",תסקיר שירות המבחן
39,SH-15-08-2047-808,"עם שחרורו מהצבא עבד לסירוגין בחקלאות, תחום בו הוא עובד מאז היותו בן 13.",תסקיר שירות המבחן
40,SH-15-08-2047-808,משפחת מוצאו של הנאשם מונה הורים ו-14 ילדים.,תסקיר שירות המבחן
41,SH-15-08-2047-808,"כמו כן, אביו של הנאשם נישא במרוצת השנים לחמש נשים במקביל, מהן נולדו לו סה""כ 21 ילדים.",תסקיר שירות המבחן
42,SH-15-08-2047-808,"הנאשם תיאר ילדות בצל מצוקה כלכלית ורגשית קשה, תוך חשיפה לאלימות שהופנתה מצד האב כלפי נשותיו וילדיו.",תסקיר שירות המבחן
43,SH-15-08-2047-808,כאמור הנאשם נשוי ואב ל-8 ילדים.,תסקיר שירות המבחן
44,SH-15-08-2047-808,"לפני כשלוש שנים, לאחר לידת חמש בנותיו, נולד לנאשם בן ראשון אשר נפטר בגיל חודשיים ממוות בעריסה.",תסקיר שירות המבחן
45,SH-15-08-2047-808,הנאשם תיאר כי האירוע הטרגי גרם לו לזעזוע קשה בעטיו חזר לשימוש בסמים לאחר שנים של ניקיון.,תסקיר שירות המבחן
46,SH-15-08-2047-808,"לנאשם שתי הרשעות קודמות, הראשונה משנת 2002 בעבירות סמים בגינה נידון ל-24 חודשי מאסר בפועל, והשנייה משנת 2005 בעבירות אלימות כנגד שוטרים בגינה נידון ל-3 חודשי מאסר בעבודות שירות.",תסקיר שירות המבחן
47,SH-15-08-2047-808,"אשר לשימוש בסמים, בשירות המבחן מסר הנאשם כי החל להשתמש בסמים מסוג קנאביס בהיותו בן 26, באופן יומיומי עד למאסרו הראשון בשנת 2002.",תסקיר שירות המבחן
48,SH-15-08-2047-808,"לדבריו, בכלא התנקה באופן עצמאי ושמר על ניקיון מסמים משך שנים עד לפטירת בנו הפעוט כאמור לעיל.",תסקיר שירות המבחן
49,SH-15-08-2047-808,שירות המבחן מציין כי הנאשם הביע יחס אמביוולנטי באשר לנזקקותו לטיפול גמילה מסמים.,תסקיר שירות המבחן
50,SH-15-08-2047-808,"אמנם הביע נכונות להשתלב בטיפול במרכז יום, אך לאחר שהובהר לו כי השתלבות בטיפול תדרוש ממנו כוחות רבים, הפסקת עבודה והתמסרות לתהליך טיפולי, הביע חשש שלא יצליח לעמוד בנדרש ממנו.",תסקיר שירות המבחן
51,SH-15-08-2047-808,"הנאשם ציין כי מאז מעצרו בתיק זה, לפני כ-8 חודשים, נמנע משימוש בסמים באופן מוחלט.",תסקיר שירות המבחן
52,SH-15-08-2047-808,"אשר לעבירות נשוא כתב האישום, בשירות המבחן לקח הנאשם אחריות על מעשיו והביע חרטה על התנהלותו המתוארת.",תסקיר שירות המבחן
53,SH-15-08-2047-808,"לדבריו, העבירות בוצעו על רקע היותו משתמש פעיל בסמים ועל מנת לספק לעצמו את הסם.",תסקיר שירות המבחן
54,SH-15-08-2047-808,שירות המבחן התרשם כי העבירות בוצעו על רקע ניהול אורח חיים התמכרותי ועל רקע קווי אישיות בעייתיים הכוללים התחברות לחברה שולית והתנהלות על פי הקודים המקובלים בה.,תסקיר שירות המבחן
55,SH-15-08-2047-808,"בבואו לגבש הערכת סיכון בעניינו של הנאשם מונה שירות המבחן את גורמי הסיכון בעניינו, ובהם, העובדה כי מדובר במי אשר משתמש בסמים לאורך השנים, העובדה כי הנאשם מביע חשש וקושי להתמסר להליך טיפולי כמו גם שולל אפשרות להשתלב בטיפול מובנה העונה על בעיותיו וצרכיו הרגשיים וההתמכרותיים, מעורבותו הפלילית בעבר, לרבות בתחום הסמים, חסכים רגשיים לא מעובדים מהעבר, התחברות לחברה שולית והתנהלות באופן של חציית גבולות תוך קושי לצפות את השלכות התנהגותו העבריינית.",תסקיר שירות המבחן
56,SH-15-08-2047-808,"לצד זאת, מציין שירות המבחן קיומם של גורמים מפחיתי סיכון במצבו של הנאשם, ובהם, יכולתו לתפקד באופן תקין במישור התעסוקתי והמשפחתי לאורך שנים, שאיפתו לנהל אורח חיים נורמטיבי ותקופות ניקיון מסמים בהן תפקד באופן תקין, נתון שיש בו כדי ללמד על כוחותיו.",תסקיר שירות המבחן
57,SH-15-08-2047-808,"מכל האמור, ובשים לב לאמביוולנטיות שמבטא הנאשם ביחס להשתלבותו בהליך טיפולי, אין שירות המבחן בא בהמלצה טיפולית בעניינו.",תסקיר שירות המבחן
58,SH-15-08-2047-808,"אשר לעונש, שירות המבחן ממליץ להטיל על הנאשם 6 חודשי מאסר לריצוי בדרך של עבודות שירות כעונש מוחשי לצד מאסר מותנה.",תסקיר שירות המבחן
59,SH-15-08-2047-808,"בטיעוניה הפנתה ב""כ המאשימה בראש ובראשונה לחומרת העבירות בהן הורשע הנאשם, וביקשה ללמוד על מסוכנותו של הנאשם בשל הנסיבות החמורות הקשורות בביצוע העבירות.",טיעוני הצדדים לעונש בתמצית
60,SH-15-08-2047-808,"בהקשר זה הפנתה לעובדה כי מדובר בשתי עסקאות סחר שבוצעו תוך פרק זמן קצר, לכמויות הגדולות שמכר ולתמורה המשמעותית שקיבל בגינן, וכן להימצאות סם זמין בכמות גדולה בחזקתו.",טיעוני הצדדים לעונש בתמצית
61,SH-15-08-2047-808,כל אלה מלמדים על נגישותו המיידית של הנאשם לכמויות גדולות של סם.,טיעוני הצדדים לעונש בתמצית
62,SH-15-08-2047-808,"לטענתה, בכל אלה יש גם כדי להוות אינדיקציה ברורה למעורבותו של הנאשם בעסקי ובעולם הסמים, וכן ללמד כי הנאשם הינו סוחר סמים הנמצא במדרג הגבוה של מפיצי הסם למען בצע כסף.",טיעוני הצדדים לעונש בתמצית
63,SH-15-08-2047-808,"בטיעוניה, הצביעה ב""כ המאשימה על החומרה הרבה שיש בעבירות סחר בסמים ועל הפגיעה הקשה של העבירות הללו בציבור.",טיעוני הצדדים לעונש בתמצית
64,SH-15-08-2047-808,"בנסיבות הללו, עמדה על הצורך של החברה להילחם בנגע הסמים מלחמת חורמה בדרך של השתת עונשי מאסר בפועל ממושכים.",טיעוני הצדדים לעונש בתמצית
65,SH-15-08-2047-808,"לטענת המאשימה, מתחם העונש הראוי בעבירות סחר בחשיש בהיקפים גדולים נע בין 8 ל- 18 חודשי מאסר בפועל, הוא גם המתחם ההולם לעבירת החזקת סם מסוג חשיש בכמות המשמעותית אותה החזיק הנאשם.",טיעוני הצדדים לעונש בתמצית
66,SH-15-08-2047-808,"אשר לעבירת החזקת התחמושת, טענה כי מתחם העונש הראוי נע בין מאסר על תנאי ל- 6 חודשי מאסר שיכול וירוצו בדרך של עבודות שירות.",טיעוני הצדדים לעונש בתמצית
67,SH-15-08-2047-808,"אשר לנסיבות שאינן קשורות בביצוע העבירה, הצביעה על עברו הפלילי של הנאשם ובעיקר על הרשעתו הקודמת בגין עבירות סמים.",טיעוני הצדדים לעונש בתמצית
68,SH-15-08-2047-808,"כן הפנתה לממצאי התסקיר בעניינו, אשר לשיטתה מעלים כי סיכויי השיקום הינם קלושים, וזאת בשים לב לאורח החיים שניהל הנאשם לאורך השנים וגישתו האמביוולנטית בנוגע להשתלבות בהליך טיפולי.",טיעוני הצדדים לעונש בתמצית
69,SH-15-08-2047-808,"בנסיבות הללו ביקשה ב""כ המאשימה ליתן, בנסיבות המקרה, מעמד בכורה לאינטרס הציבורי ולעקרונות הגמול, ההלימה וההרתעה, ולהעדיפם במובהק על אינטרס השיקום של הנאשם.",טיעוני הצדדים לעונש בתמצית
70,SH-15-08-2047-808,"מכל האמור, עתרה המאשימה להשית על הנאשם עונש כולל של 28 חודשי מאסר בפועל, ולצידם מאסר על תנאי, קנס כספי משמעותי ופסילת רישיון הנהיגה.",טיעוני הצדדים לעונש בתמצית
71,SH-15-08-2047-808,"ב""כ הנאשם בטיעוניו, לא הקל ראש בחומרת העבירות, אך ביקש להדגיש ולהאיר את נסיבותיו האישיות של הנאשם.",טיעוני הצדדים לעונש בתמצית
72,SH-15-08-2047-808,"בהקשר זה הפנה לממצאי התסקיר מהם עולה כי הנאשם נשוי ואב ל- 8 ילדים, גדל במשפחה מרובת נשים וילדים בדינמיקה קשה ומורכבת, וחווה טרגדיה קשה עם מות בנו התינוק ממוות בעריסה.",טיעוני הצדדים לעונש בתמצית
73,SH-15-08-2047-808,"עוד טען, כי חרף היחס האמביוולנטי שמביע הנאשם באשר לנזקקותו לטיפול גמילה מסמים, הלכה למעשה, מאז מעצרו בתיק זה, ומזה למעלה מ- 8 חודשים, נמנע משימוש בסמים באופן מוחלט.",טיעוני הצדדים לעונש בתמצית
74,SH-15-08-2047-808,"לדבריו, הנאשם שואף לשוב ולנהל אורח חיים נורמטיבי ומתפקד, וזאת בעיקר על רקע העובדה כי רואה בתפקידו כראש משפחה תפקיד חשוב ומשמעותי.",טיעוני הצדדים לעונש בתמצית
75,SH-15-08-2047-808,"זאת ועוד, הנאשם מבין כיום היטב את המשמעות ואת המחירים הכבדים שנאלצו לשלם הוא ומשפחתו בגין מעשיו, ומשכך, למד את לקחו והפנים.",טיעוני הצדדים לעונש בתמצית
76,SH-15-08-2047-808,"ב""כ הנאשם הפנה לאסופת גזרי דין שניתנו בעניינם של מעורבים אחרים בפרשיה, שעניינם דומה ואף חמור יותר בחלקו מעניינו של הנאשם שבפנינו, ותוך השוואה ואבחנה של העונשים שנגזרו שם, ביקש להסתפק בעניינו בעונש שלא יעלה על 16 חודשי מאסר.",טיעוני הצדדים לעונש בתמצית
77,SH-15-08-2047-808,"בכל הנוגע לרכיב הפסילה, ביקש כי תקופת הפסילה תהיה קצרה ומינימלית, שכן הנאשם עוסק בעבודות חקלאיות וקבלניות, וזקוק לרישיון הנהיגה לצורך עבודתו.",טיעוני הצדדים לעונש בתמצית
78,SH-15-08-2047-808,"לדבריו, פסילה לתקופה ממושכת תפגע קשות במקור פרנסתו של הנאשם לאחר שחרורו ממאסר.",טיעוני הצדדים לעונש בתמצית
79,SH-15-08-2047-808,הנאשם בדברו האחרון הביע צער וחרטה על מעשיו ועל הסבל שגרם למשפחתו בעטיים.,טיעוני הצדדים לעונש בתמצית
80,SH-15-08-2047-808,"לדבריו, במהלך תקופת מעצרו השתלב בטיפול בקבוצת N.A, שומר על ניקיון מוחלט ואף משמש כ""תומך"" בבית המעצר מזה 4 חודשים.",טיעוני הצדדים לעונש בתמצית
81,SH-15-08-2047-808,הנאשם טען כי פניו לשיקום חייו ואורחותיו.,טיעוני הצדדים לעונש בתמצית
82,SH-15-08-2047-808,"כמצוות המחוקק בסעיף 40ג(א) לחוק העונשין, בקביעת מתחם העונש ההולם את מעשי העבירות שביצע הנאשם, ובהתאם לעיקרון המנחה הקבוע בסעיף 40ב לחוק, יש להתחשב בערך החברתי שנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
83,SH-15-08-2047-808,"הערך החברתי המוגן אשר נפגע כתוצאה מביצוע עבירות הסם הינו הגנה על הציבור מפני הנזקים החברתיים הישירים והעקיפים אשר נגרמים כתוצאה מסמים מסוכנים לרבות ביצוע עבירות נלוות אשר מבוצעות לעתים כדי לממן את צריכת הסמים, בהיות העיסוק בסם מחולל פשיעה עיקרי.",דיון והכרעה
84,SH-15-08-2047-808,הערך החברתי אשר נפגע בגין עבירת הנשק הינו שמירה על גופו של אדם ובטחונו.,דיון והכרעה
85,SH-15-08-2047-808,"בחינת מידת הפגיעה בערכים המוגנים מובילה למסקנה כי מדובר בפגיעה משמעותית, מוחשית וממשית, הכל כמפורט להלן.",דיון והכרעה
86,SH-15-08-2047-808,"כאמור הנאשם סחר בסם מסוכן באופן שמכר לסוכן סם מסוג חשיש במשקל של כ-97.5 גרם תמורת סך של 4,000 ₪.",דיון והכרעה
87,SH-15-08-2047-808,"במקרה נוסף סייע לסחר בסם מסוכן בכך שנפגש עם הסוכן בהתאם להוראותיו של אחר ומסר לו פלטת חשיש במשקל של כ-99.78 גרם ברוטו בתמורה לסך של 4,000 ₪.",דיון והכרעה
88,SH-15-08-2047-808,"כמו כן, הנאשם נתפס כשהוא מחזיק על גופו סם מסוג חשיש במשקל של כ-107.8 גרם ברוטו.",דיון והכרעה
89,SH-15-08-2047-808,בבחינת הנסיבות הקשורות בביצוע העבירות יש ליתן את הדעת לתכנון שקדם לביצוע העבירות.,דיון והכרעה
90,SH-15-08-2047-808,"בענייננו, לאחר תיאום מפגשים עם הקונים, הצטייד הנאשם בסם אותו העביר לרשותם בתמורה לסכומי כסף שקיבל מהם – ללמדך כי אין מדובר בהתנהלות מקרית או ספונטנית, כעסקה הנעשית על ידי נרקומן בקרן רחוב במטרה לממן את מנת הסם הבאה.",דיון והכרעה
91,SH-15-08-2047-808,"לנאשם היתה מעורבות של ממש ביצוע העבירות – הוא זה שנכח במקום וביצע את העסקאות בפועל, מסר את הסמים וקיבל את התמורה.",דיון והכרעה
92,SH-15-08-2047-808,"מדובר בהתנהלות מחושבת ומתוכננת, שנבעה כל כולה מתוך בצע כסף ובניסיון להשיג רווחים מידיים, כלכליים ואחרים, שיעצימו מעמדו של הנאשם בחברה השולית אליה חבר.",דיון והכרעה
93,SH-15-08-2047-808,"הכמויות שמכר הנאשם והחזיק הן משמעותיות, התמורה שקיבל אינה מבוטלת, האירוע אינו חד פעמי וההתנהלות מול הסוכן מלמדת על מעורבות בעולם הסמים וזמינות לכמויות משמעותיות של סם.",דיון והכרעה
94,SH-15-08-2047-808,"הכמויות המשמעותיות שסיפק הנאשם, יש בהן די להכין מנות רבות של סם, היכולות לגרום נזק למספר רב של אנשים.",דיון והכרעה
95,SH-15-08-2047-808,בין אם מדובר באלה שיעשו בעזרתן את הצעדים הראשונים במדרון ההתמכרות לסם ובין אם מדובר באלה שיצעדו בעזרתן צעד נוסף באותו הכיוון.,דיון והכרעה
96,SH-15-08-2047-808,גם העובדה כי מדובר במספר עסקאות חוסמת את האפשרות לטעון כי מדובר במעידה חד פעמית.,דיון והכרעה
97,SH-15-08-2047-808,"כמו כן, הכמות המשמעותית אותה החזיק הנאשם מלמדת אף היא על כוונת סחר והפצה של הסם בקרב הציבור ולא בהחזקה מקרית ו/או חד פעמית.",דיון והכרעה
98,SH-15-08-2047-808,"אשר לסיבות שהביאו את הנאשם לביצוע העבירות, בשירות המבחן טען הנאשם כי ביצע את העבירות על רקע שימוש אישי קבוע בסמים בתקופה בה ניהל אורח חיים התמכרותי, וציין כי במעשיו אלה ראה דרך לספק לעצמו את הסם.",דיון והכרעה
99,SH-15-08-2047-808,"אשר לנזק שנגרם וצפוי היה להיגרם כתוצאה מביצוע העבירות, הפסיקה העניפה בעניין זה התייחסה לנזק הנגרם ליחיד ולחברה מעבירות הסמים, נפיצותן, התפשטותן ופגיעתן הרעה, באופן שפעמים רבות אין דרך חזרה מההתמכרות, אשר אף גוררת ביצוע עבירות נוספות לצורך מימון הסם.",דיון והכרעה
100,SH-15-08-2047-808,"מעבר לכך, קיים גם פוטנציאל לנזק בריאותי קשה כתוצאה מהשימוש בסם.",דיון והכרעה
101,SH-15-08-2047-808,"כאשר מדובר בעבירות סמים עוד ישנה חשיבות לסוג הסם, כאשר מקובל לנקוט במדיניות שונה בין מבצעי עבירות בסמים מסוג הרואין וקוקאין לבין מבצעי אותן עבירות בסמים מסוג חשיש וקנבוס.",דיון והכרעה
102,SH-15-08-2047-808,"כמו כן, נהוג להבחין בין מי שמחזיק בסמים לצריכתו העצמית ומי שלא ובין מגדלי הסמים לבין מי שסוחר בהם.",דיון והכרעה
103,SH-15-08-2047-808,"במקרה דנן, עסקינן בנאשם שסחר והחזיק בסמים מסוכנים מסוג חשיש, והחזיק באותם סמים שלא לצריכתו העצמית.",דיון והכרעה
104,SH-15-08-2047-808,"מדיניות הענישה בעבירות בהן הורשע הנאשם, מתחשבת בצורך במאבק בתופעת הסחר בסמים, שהייתה ועודנה בגדר נגע של ממש ובתפקידו של בית המשפט בהעברת מסר צלול באמצעות השתת עונשים חמורים על מי שבהתנהלותו פוגע במאבק זה.",דיון והכרעה
105,SH-15-08-2047-808,"עיון בפסיקה הנוהגת מלמד כי עבירות מסוג זה המבוצעות על ידי סוחרי סמים נושאות בצידן עונשי מאסר בפועל ממושכים לריצוי מאחורי סורג ובריח, בטח ובטח כאשר מדובר בכמויות לא מבוטלות של סמים.",דיון והכרעה
106,SH-15-08-2047-808,"אשר לעבירה של החזקת תחמושת, מתחם העונש ההולם נע בין מאסר על תנאי לבין מספר חודשי מאסר לריצוי בדרך של עבודות שירות.",דיון והכרעה
107,SH-15-08-2047-808,"במקרה דנן לא קיימים שיקולים אשר מצדיקים סטייה מן המתחם, לחומרא או לקולא.",דיון והכרעה
108,SH-15-08-2047-808,שיקול ההגנה על שלום הציבור הינו ממין העניין אולם אינו מצדיק סטייה מן המתחם לחומרא.,דיון והכרעה
109,SH-15-08-2047-808,"השיקול השיקומי הינו בעל משקל, אך לא עד כדי חריגה מן המתחם.",דיון והכרעה
110,SH-15-08-2047-808,"בגזירת העונש ההולם את מעשי הנאשם שבפניי, יש מקום להתחשב בנסיבותיו האישיות אשר אינן קשורות בביצוע העבירות.",דיון והכרעה
111,SH-15-08-2047-808,במסגרת זו מן הראוי ליתן את הדעת לנסיבות הבאות:,דיון והכרעה
112,SH-15-08-2047-808,"הפגיעה של העונש בנאשם, לרבות בשל גילו; הנאשם בן 38, נשוי ואב לשמונה ילדים, ולפני מספר שנים חווה טרגדיה עת בנו הפעוט נפטר בנסיבות טרגיות בהיותו בן חודשיים בלבד.",דיון והכרעה
113,SH-15-08-2047-808,"בנסיבות הללו מובן כי מאסר בפועל לתקופה ממושכת יפגע בנאשם, ואולי בעיקר, במשפחתו.",דיון והכרעה
114,SH-15-08-2047-808,"יחד עם זאת, לא ניתן להתעלם מן העובדה כי מדובר במי שטעם המאסר אינו זר לו כלל ועיקר.",דיון והכרעה
115,SH-15-08-2047-808,מדובר במי אשר ריצה בעבר מאסר בפועל בן 24 חודשים בגין ביצוע עבירות סמים.,דיון והכרעה
116,SH-15-08-2047-808,משכך אין לצפות לפגיעה חריגה בנאשם מעצם הטלתו של מאסר.,דיון והכרעה
117,SH-15-08-2047-808,נטילת האחריות של הנאשם על מעשיו וחזרתו למוטב או מאמציו לחזור למוטב; כאמור הנאשם נטל אחריות והודה בכתב אישום מתוקן.,דיון והכרעה
118,SH-15-08-2047-808,"ככלל הודאתו זו מלמדת קבלת אחריות והפנמת הפסול שבמעשה, כמו גם היה בה כדי חיסכון בזמן שיפוטי יקר.",דיון והכרעה
119,SH-15-08-2047-808,שירות המבחן מציין אף הוא בתסקירו כי הנאשם מקבל אחריות על ביצוע העבירות ומביע חרטה.,דיון והכרעה
120,SH-15-08-2047-808,"גם מדברו האחרון של הנאשם, במעמד הטיעונים לעונש, עולה הבעת חרטה וצער על מעשיו.",דיון והכרעה
121,SH-15-08-2047-808,"לדברי הנאשם הוא מבין את הטעות שעשה ומצר על כך, חפץ בשינוי ומעוניין לשנות את אורחותיו.",דיון והכרעה
122,SH-15-08-2047-808,"עברו הפלילי של הנאשם; הנאשם כבן 38, ולחובתו 2 הרשעות קודמות בעבירות סמים ועבירות שעניינן הפרת הסדר הציבורי.",דיון והכרעה
123,SH-15-08-2047-808,אמנם הרשעתו האחרונה היא משנת 2005.,דיון והכרעה
124,SH-15-08-2047-808,"עם זאת, בגין הרשעתו בעבירות סמים משנת 2003 נגזר דינו לעונש מאסר בפועל בן 24 חודשים.",דיון והכרעה
125,SH-15-08-2047-808,מצבו הכלכלי של הנאשם ומשפחתו; כאמור הנאשם נשוי ואב ל-8 ילדים אשר חווה מצוקה כלכלית קשה למן ילדותו במשפחה ברוכת נשים וילדים ועד היום.,דיון והכרעה
126,SH-15-08-2047-808,"המצב הכלכלי הקשה אף מקשה על משפחתו ללוותו לדיונים המתקיימים בעניינו, לבקרו בבית האסורים ולתמוך בו.",דיון והכרעה
127,SH-15-08-2047-808,"עוד תילקח בחשבון, בגזירת הדין, העובדה כי בגין האירועים נשוא כתב האישום נעצר הנאשם עד לתום ההליכים המשפטיים נגדו, ובעת הנוכחית מצוי הוא במעצר מזה כ-9 חודשים.",דיון והכרעה
128,SH-15-08-2047-808,"אשר לשיקול השיקומי בעניינו של הנאשם, כעולה מהתסקיר המפורט, לא מצטייר אופק שיקומי ממשי מוצק וקונקרטי בעניינו של הנאשם, לאור גישתו האמביוולנטית של הנאשם ביחס לצורך וליכולתו להתמיד בטיפול, ומשכך אף נמנע שירות המבחן מהמלצה טיפולית בעניינו.",דיון והכרעה
129,SH-15-08-2047-808,"אינני מתעלמת מהעובדה כי לדברי הנאשם, מאז מעצרו נמנע משימוש בסם, משולב באגף N.A משך 6 חודשים, משתף פעולה עם הגורמים הסוציאליים במעצר ומזה כ-4 חודשים משמש ""תומך"" לאחרים.",דיון והכרעה
130,SH-15-08-2047-808,"כמובן שיש לברך על רצונו של הנאשם לשקם את חייו, וכולי תקוה כי בסופו של יום, ישכיל הנאשם למצוא דרך חזרה לחיים נורמטיביים, ולא ייכשל פעם נוספת במעשיו.",דיון והכרעה
131,SH-15-08-2047-808,"מאמציו הראשוניים של הנאשם להתמיד בניקיון מן הסם יזקפו אפוא גם הם לזכותו בגזירת הדין, הגם שאין בהם מענה טיפולי מעמיק כנדרש בעניינו.",דיון והכרעה
132,SH-15-08-2047-808,אלא שאין בכך כדי לאיין את הצורך בהשתת ענישה משמעותית ההולמת בראש ובראשונה את חומרת העבירות בהן הורשע.,דיון והכרעה
133,SH-15-08-2047-808,"נסיבות חייו של הנאשם, לרבות המגורים בסביבה צפופה ואלימה לצד משפחתו המורחבת יחד עם נשותיו של אביו וילדיהן, אורח החיים ההתמכרותי שניהל משך שנים, הטרגדיה המשפחתית שחווה, היותו נשוי ואב ל-8 ילדים, הודייתו ולקיחת האחריות על מעשיו, אמנם יילקחו בחשבון לקולא בגזירת עונשו.",דיון והכרעה
134,SH-15-08-2047-808,"מנגד, חומרת מעשיו של הנאשם בנסיבות ביצועם ועברו הפלילי הרלבנטי, לצד האינטרס הציבורי שבהרתעת עברייני הסמים מטים, במקרה דנן, את הכף לחומרא ומובילים למסקנה כי יש לגזור על הנאשם עונש מאסר בפועל משמעותי.",דיון והכרעה
135,SH-15-08-2047-808,"בחנתי ושקלתי בכובד ראש את טענת ההגנה בכל הנודע לעקרון אחידות הענישה, וגזירת עונשו של הנאשם תוך השוואתו לעונשים של הנאשמים האחרים בפרשה שעניינם דומה, גם אם לא זהה, לעניינו של הנאשם שבפניי.",דיון והכרעה
136,SH-15-08-2047-808,"מצאתי כי גם אם אין עניינו של הנאשם זהה לחלוטין לעניינם של הנאשמים שם, הרי שיש בהם להוות סוג של אמת מידה לענישה שראוי לגזור על הנאשם.",דיון והכרעה
137,SH-15-08-2047-808,יצוין כי מדובר בנאשמים שדינם נגזר בגין מעורבותם באותה פרשה בה כאמור הופעל אותו סוכן משטרתי.,דיון והכרעה
138,SH-15-08-2047-808,"מכל האמור, סבורני כי בנסיבות תיק זה נכון יהיה לגזור על הנאשם עונש כולל לכל האירועים בהם הורשע, כמצוות סעיף 40יג(ב) לחוק העונשין.",דיון והכרעה
139,SH-15-08-2047-808,"שכן מדובר בשורת אירועים שהינם פרי תוכנית עבריינית אחת, שעיקרה סחר בסמים, בכמויות דומות ובסמיכות זמנים הדוקה.",דיון והכרעה
140,SH-15-08-2047-808,"העונש הכולל שייגזר על הנאשם יביא איפוא לידי ביטוי את חומרת העבירות, את נסיבות ביצוען, את הנזקים הממשיים שנגרמו בעטיין, ואת מכלול השיקולים לחומרא, לרבות בהיבט הגמול וההרתעה, ומן הצד השני יתחשב במכלול השיקולים לקולא ובעיקר ההודיה ונסיבותיו האישיות של הנאשם.",דיון והכרעה
141,SH-15-08-2047-808,מדובר כאמור בעבירות שבוצעו למען בצע כסף.,הקנס הכספי
142,SH-15-08-2047-808,"כאשר עסקינן בעבירות סמים שמטרת ביצוען כלכלית, מן הראוי שאף הענישה תישא פן כלכלי אשר יהווה מענה עונשי הולם.",הקנס הכספי
143,SH-15-08-2047-808,"יחד עם זאת, בקביעת שיעור הקנס יש להתחשב גם במצבו הכלכלי של הנאשם ובעובדה כי הוא עתיד לרצות עונש מאסר ממושך.",הקנס הכספי
144,SH-15-08-2047-808,"לפיכך ולאחר ששקלתי את כל הנסיבות הצריכות לעניין, מוצאת אני לנכון לגזור על הנאשם את העונשים הבאים:",סוף דבר
145,SH-15-08-2047-808,21 חודשי מאסר בפועל מיום מעצרו – 29.7.2015.,סוף דבר
146,SH-15-08-2047-808,"10 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מיום שחרורו מן המאסר כל עבירה מסוג פשע על פי פקודת הסמים.",סוף דבר
147,SH-15-08-2047-808,"6 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מיום שחרורו מן המאסר כל עבירה מסוג עוון על פי פקודת הסמים ו/או עבירה בנשק לפי סעיף 144(א) סיפא.",סוף דבר
148,SH-15-08-2047-808,"קנס בסך 5,000 ₪ או 30 ימי מאסר תמורתו.",סוף דבר
149,SH-15-08-2047-808,הקנס ישולם עד לא יאוחר מיום 1.8.16.,סוף דבר
150,SH-15-08-2047-808,פסילה מלקבל או להחזיק רישיון נהיגה למשך 6 חודשים מיום שחרורו של הנאשם מן המאסר.,סוף דבר
151,SH-15-08-2047-808,מניין ימי הפסילה יחלו עם שחרור הנאשם ממאסרו ועם הפקדת רישיון הנהיגה במזכירות בית המשפט.,סוף דבר
152,SH-15-08-2047-808,"12 חודשי פסילה על תנאי מלקבל או להחזיק רישיון נהיגה למשך שנתיים מתום מועד הפסילה בפועל, והתנאי הוא שהנאשם לא יעבור עבירה כלשהי על פקודת הסמים.",סוף דבר
153,SH-15-08-2047-808,ניתן בזאת צו כללי למוצגים.,סוף דבר
154,SH-15-08-2047-808,זכות ערעור לבית המשפט המחוזי תוך 45 יום מהיום.,סוף דבר
155,SH-15-08-2047-808,המזכירות תשלח העתק גזר הדין לשירות המבחן.,סוף דבר
156,SH-15-08-2047-808,"5129371ניתן והודע היום י""ג סיוון תשע""ו, 19/06/2016 במעמד הנוכחים.",סוף דבר
