,verdict,text,part
0,SH-20-02-15535-383,"באמצעות ב""כ עו""ד בר נמרי ועו""ד יעל דיסקין- לשכת תביעות פתח תקווה",מדינת ישראל
1,SH-20-02-15535-383,"באמצעות ב""כ עו""ד צחי רז",יבגני קופטיאייב
2,SH-20-02-15535-383,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10, 13, 19.א",יבגני קופטיאייב
3,SH-20-02-15535-383,"הנאשם הורשע על יסוד הודאתו בכתב אישום מתוקן, בביצוע עבירות של סחר בסמים מסוכנים בהתאם לסעיפים 19+13א לפקודת הסמים המסוכנים (נוסח חדש) תשל""ג -1973 (להלן: ""הפקודה"").",רקע
4,SH-20-02-15535-383,החזקה בסמים שלא לצריכה עצמית בהתאם לסעיף 7(א)+7(ג) רישא לפקודה.,רקע
5,SH-20-02-15535-383,החזקה בכלים להכנת סם שלא לצריכה עצמית בהתאם לסעיף 10 רישא לפקודה.,רקע
6,SH-20-02-15535-383,"על פי המתואר בחלק הכללי של כתב האישום המתוקן, במועד הרלוונטי לכתב האישום המתוקן הנאשם התגורר ברחוב קפלן 45 בפתח תקווה (להלן: ""הדירה"") והיה בעלים של רכב מסוג קיה (להלן: ""הרכב"").",רקע
7,SH-20-02-15535-383,"על פי המתואר באישום הראשון, בתאריך 29.1.20 בשעה 19:20 או בסמוך לכך, נפגש הנאשם עם סרגיי ריינס ואחר שזהותו ידועה למאשימה, ברחוב קפלן בפתח תקווה, ומכר לסרגיי סם מסוכן מסוג קנבוס, במשקל  2.97 גרם, בתמורה לסכום של 210 ₪.",רקע
8,SH-20-02-15535-383,"על פי המתואר באישום השני, בתאריך 29.1.20 בשעה 20:15 או בסמוך לכך, נעצר הנאשם כשהוא נוהג ברכב, ברחוב עין גנים בפתח תקווה, ובוצע חיפוש ברכב.",רקע
9,SH-20-02-15535-383,"בנסיבות המתוארות לעיל, החזיק הנאשם ברכב בסמים מסוכנים, שלא לצריכה עצמית, שלא כדין וללא היתר מאת המנהל כדלקמן:",רקע
10,SH-20-02-15535-383,"סם מסוכן מסוג קנבוס המחולק ב-85 שקיות פלסטיק סגורות, במשקל נטו כולל 215.93 גרם.",רקע
11,SH-20-02-15535-383,"סם מסוכן מסוג DELTA9-TETRAHYDROCANNABINOL בנפח 33.00 מ""ל המחולק ב-5 בקבוקונים.",רקע
12,SH-20-02-15535-383,"סם מסוכן מסוג DELTA9-TETRAHYDROCANNABINOL בנפח 1.30 מ""ל, בתוך מזרק.",רקע
13,SH-20-02-15535-383,"סם מסוכן מסוג חשיש, המחולק ב-15 אריזות מפלסטיק סגורות, במשקל ברוטו מחושב 39.33 גרם.",רקע
14,SH-20-02-15535-383,"סם מסוכן מסוג חשיש, המחולק ב-15 אריזות מפלסטיק סגורות, במשקל ברוטו מחושב 13.68.",רקע
15,SH-20-02-15535-383,"סם מסוכן מסוג קנבוס, המחולק ב-3 אריזות מפלסטיק סגורות, במשקל כולל נטו 30.33 גרם.",רקע
16,SH-20-02-15535-383,"סם מסוכן מסוג חשיש, המחולק ב-24 אריזות מפלסטיק סגורות, במשקל ברוטו מחושב 161.3 גרם.",רקע
17,SH-20-02-15535-383,"בהמשך, בשעה 21:00 או בסמוך לכך, בדירה, נערך חיפוש על פי צו בית המשפט.",רקע
18,SH-20-02-15535-383,"בנסיבות המתוארות החזיק הנאשם, בדירה, בסמים מסוכנים, שלא לצריכה עצמית, שלא כדין ולא היתר מאת המנהל כדלקמן:",רקע
19,SH-20-02-15535-383,"בארון הבגדים, בתוך מעיל, סם מסוכן מסוג קנבוס במשקל נטו נבדק 10.41 גרם.",רקע
20,SH-20-02-15535-383,"בסלון הדירה, סם מסוכן מסוג קנבוס במשקל נטו נבדק 9.82 גרם.",רקע
21,SH-20-02-15535-383,"בסלון הדירה, סם מסוכן מסוג קנבוס במשקל נטו נבדק 33.15 גרם.",רקע
22,SH-20-02-15535-383,"בסלון הדירה, בתוך מזרק, סם מסוכן מסוג DELTA9-TETRAHYDROCANNABINOL בנפח 1.25 מ""ל.",רקע
23,SH-20-02-15535-383,"עוד באותן נסיבות, החזיק הנאשם בדירה בשני משקלים דיגיטליים.",רקע
24,SH-20-02-15535-383,בעניינו של הנאשם הוגשו שלושה תסקירים מטעם שירות המבחן.,תסקירי שירות המבחן
25,SH-20-02-15535-383,"בתסקיר הראשון שהוגש בתאריך 22.4.21, מתאר שירות המבחן כי מדובר בנאשם בן 26, רווק, יליד אוקראינה.",תסקירי שירות המבחן
26,SH-20-02-15535-383,מתגורר בבית אמו ומתפרנס למחייתו כמטפל בחברת סיעוד ושליחויות.,תסקירי שירות המבחן
27,SH-20-02-15535-383,"מעיון בגיליון רישומו הפלילי עולה כי נעדר עבר פלילי, אך עומד נגדו תיק מב""ד בגין ביצוע עבירות שעניינן סחר בסמים והחזקת סם שלא לצריכה עצמית.",תסקירי שירות המבחן
28,SH-20-02-15535-383,"הנאשם תיאר את המוטיבציה לביצוע העבירות על רקע קשיים כלכליים ואת הרצון להחזיר חובותיו הכספיים, אשר עמדו באותה עת על סך 65,000 ₪.",תסקירי שירות המבחן
29,SH-20-02-15535-383,"הביע חרטה על מעשיו והכיר בהתנהלותו השולית, אולם התקשה להעמיק ולבחון התנהלותו.",תסקירי שירות המבחן
30,SH-20-02-15535-383,שירות המבחן המליץ על צו מבחן וענישה מוחשית וקונקרטית בדרך של ריצוי מאסר בעבודות שירות.,תסקירי שירות המבחן
31,SH-20-02-15535-383,"בתסקיר השני שהוגש בתאריך 9.9.21, בעקבות החלטת בית המשפט מתאריך 25.4.21 לערוך תסקיר משלים, מתאר שירות המבחן כי חלה נסיגה במוטיבציה של הנאשם לערוך שינוי בחייו.",תסקירי שירות המבחן
32,SH-20-02-15535-383,ארבע מבדיקות השתן שמסר נמצאו חיוביות לסמים.,תסקירי שירות המבחן
33,SH-20-02-15535-383,"לאור הדפוסים הבעייתיים באשר לשימוש בסמים, ביקש שירות המבחן לדחות את הדיון לסוף חודש אוקטובר 2021 להערכת צרכיו הטיפוליים הנוגעים לצריכת הסמים.",תסקירי שירות המבחן
34,SH-20-02-15535-383,"בתסקיר השלישי שהוגש בתאריך 7.11.21, תיאר שירות המבחן כי בתקופה שחלפה מאז תסקירם הקודם, קוימה פגישה עם הנאשם במהלכה תיאר את קשייו הכלכליים והאחריות הרבה שנושא לפרנסת משפחתו.",תסקירי שירות המבחן
35,SH-20-02-15535-383,"תיאר כי עומדים נגדו חובות על סך 95,000 ₪ וכי חזר לצרוך חומרים פסיכואקטיביים.",תסקירי שירות המבחן
36,SH-20-02-15535-383,בתקופת הדחייה לא התייצב למסור בדיקות שתן.,תסקירי שירות המבחן
37,SH-20-02-15535-383,"שירות המבחן נמנע מהמלצה שיקומית בשל אי שיתוף פעולה, והעדר יכולת להתחייב להליך טיפולי, והמליץ על ענישה מוחשית מחדדת גבולות החוק.",תסקירי שירות המבחן
38,SH-20-02-15535-383,הנאשם נמצא מתאים לריצוי עונש במסגרת עבודות שירות.,חוות דעת הממונה על עבודות שירות  
39,SH-20-02-15535-383,"ב""כ המאשימה, עו""ד דנית שושן, חזרה על עובדות כתב האישום המתוקן והדגישה כי לא מדובר באירוע חד פעמי או מקרי אלא בעיסוק שיטתי.",טיעוני הצדדים
40,SH-20-02-15535-383,ציינה כי הערכים המוגנים ומדיניות הענישה ידועים לבית המשפט ובשל כך לא הכבירה במילים בעניין הזה.,טיעוני הצדדים
41,SH-20-02-15535-383,"באשר לאישום הראשון, טענה למתחם ענישה הנע בין 6-12 חודשי מאסר, והדגישה שמדובר ברף הנמוך של המתחם.",טיעוני הצדדים
42,SH-20-02-15535-383,"ביחס לאישום השני, טענה למתחם ענישה הנע בין 8-18 חודשי מאסר וציינה כי הנאשם ממוקם ברף האמצעי - גבוה.",טיעוני הצדדים
43,SH-20-02-15535-383,עתרה להשית על הנאשם מאסר מאחורי סורג ובריח וענישה נלוות.,טיעוני הצדדים
44,SH-20-02-15535-383,"באשר לבקשת החילוט, הגישה לבית המשפט מסמכים על בעלות הנאשם ברכב.",טיעוני הצדדים
45,SH-20-02-15535-383,"בתאריך 14.11.21 השלימה טענותיה לאחר קבלת תסקיר משלים, והדגישה את הרגרסיה שחלה במצבו של הנאשם, את העובדה שלא התייצב למסור בדיקות לאיתור סם וטענה כי שב לצרוך סמים.",טיעוני הצדדים
46,SH-20-02-15535-383,תיארה את המוטיבציה הנמוכה והקושי להתחייב להליך טיפולי כאשר הוא ממוקד במצוקתו הכלכלית.,טיעוני הצדדים
47,SH-20-02-15535-383,"ב""כ הנאשם, עו""ד צחי רז, טען כי הנאשם הורשע בעבירת סחר בכמות קטנה.",טיעוני הצדדים
48,SH-20-02-15535-383,"היה עצור באיזוק אלקטרוני במשך 4 חודשים, ללא הפרות ובהחלטת בית המשפט שב לעבודתו.",טיעוני הצדדים
49,SH-20-02-15535-383,טען לנסיבות חיים קשות כאשר הנאשם ומשפחתו נתמכים על ידי הרווחה.,טיעוני הצדדים
50,SH-20-02-15535-383,"למרות התמכרותו הקשה לסמים הצליח להשלים 12 שנות לימוד, והדגיש את החובות הכלכליים שהובילו אותו לביצוע העבירות.",טיעוני הצדדים
51,SH-20-02-15535-383,הנאשם מכיר בדפוסיו השוליים והביע נכונות להשתלב בטיפול.,טיעוני הצדדים
52,SH-20-02-15535-383,עתר לעונש שירוצה בעבודות שירות.,טיעוני הצדדים
53,SH-20-02-15535-383,"בתאריך 14.11.21 לאחר קבלת התסקיר המשלים, השלים טיעוניו וציין כי המאשימה עתרה בשני האישומים למתחמים גבוהים.",טיעוני הצדדים
54,SH-20-02-15535-383,טען כי לא ייתכן שמתחם הענישה בעבירה של החזקת סמים חמור ממתחם ענישה בעבירת הסחר.,טיעוני הצדדים
55,SH-20-02-15535-383,"הדגיש כי מדובר בנאשם אשר לא נפתחו נגדו תיקים נוספים, והסיבה בגינה לא שולב בקבוצה טיפולית היא בשל אילוצי המערכת.",טיעוני הצדדים
56,SH-20-02-15535-383,הוסכם על חילוט הרכב והמזומן שנתפס אך עתר לענישה מקלה ומתחשבת בעקבות כך.,טיעוני הצדדים
57,SH-20-02-15535-383,הנאשם בדברו האחרון טען כי הוא מצוי בנקודת שפל ומנסה להשתקם.,טיעוני הצדדים
58,SH-20-02-15535-383,לדבריו לא שב לסחור בסמים ומבין את ההשלכות של מעשיו.,טיעוני הצדדים
59,SH-20-02-15535-383,הערך החברתי אשר נפגע כתוצאה מהעבירות שבוצעו על ידי הנאשם הינו הגנה על הציבור מפני הנזקים הנגרמים על ידי המשתמשים בסמים.,מתחם העונש
60,SH-20-02-15535-383,בית המשפט העליון חזר פעמים רבות על חשיבות המאבק בנגע הסמים על ידי ענישת הסוחרים בסם אשר מפיקים רווח כספי תוך גרימת נזק לאחרים.,מתחם העונש
61,SH-20-02-15535-383,"בכלל הנסיבות הקשורות לביצוע העבירה, שקלתי את העובדה כי באשר לאישום הראשון מדובר באישום בודד של מכירת סם מסוג קאנבוס שלא בכמות גדולה, אולם ככל שהדבר נוגע לאישום השני, הרי שמדובר בהחזקת כמות משמעותית של סמים, כ-215 גרם של סם מסוכן מסוג חשיש, כ-300 גרם של סם מסוג קאנבוס וכ-2.55 מיליליטר של סם נוסף שנתפסו הן ברכבו והן בביתו של הנאשם.",מתחם העונש
62,SH-20-02-15535-383,"כאשר עיקר החומרה מצוי בכך שהסם נתפס ברכב מחולק לעשרות שקיות ואריזות מפלסטיק, עובדה שיש בה על מנת להעיד כי מדובר בסם שאינו לצריכה עצמית, אלא מיועד למטרות סחר, כפי שאישר הנאשם עצמו.",מתחם העונש
63,SH-20-02-15535-383,עוד ניתן היה ללמוד על כך משני משקלים דיגיטליים שנמצאו בביתו של הנאשם.,מתחם העונש
64,SH-20-02-15535-383,נתונים אלו מצביעים על מעורבות עמוקה של הנאשם בעולם הסמים.,מתחם העונש
65,SH-20-02-15535-383,בחינת העבירות בהן הורשע הנאשם מצביעה על קשר ענייני והדוק ביניהן ואשר על כן אקבע מתחם ענישה אחד לשני האישומים.,מתחם העונש
66,SH-20-02-15535-383,"לאחר שבחנתי את מדיניות הענישה הנוהגת בעבירות מעין אלו, הגעתי למסקנה כי המתחם הראוי לעבירות שבוצעו כמתואר בכתב האישום המתוקן, נע בין 8 ל- 15 חודשי מאסר בפועל לצד ענישה נלווית.",מתחם העונש
67,SH-20-02-15535-383,"בכלל הנסיבות שאינן קשורות לביצוע העבירה, שקלתי את העובדה כי מדובר בנאשם חסר עבר פלילי שהודה ולקח אחריות על מעשיו ובכך חסך זמן שיפוטי ואת הצורך בהעדת עדים רבים.", גזירת העונש
68,SH-20-02-15535-383,"עוד התחשבתי בנסיבות חייו של הנאשם, שעלה בגיל צעיר לארץ עם סבתו וחווה קשיים רבים לנוכח נסיבות חייו כפי שמפורטות בתסקירי שירות המבחן.", גזירת העונש
69,SH-20-02-15535-383,ניכר כי נסיבות אלו הן שהביאו למצבו של הנאשם שבשל רצונו לסייע למשפחתו נקלע לחובות כבדים., גזירת העונש
70,SH-20-02-15535-383,כמו כן נלקחה בחשבון העובדה שהנאשם היה מצוי במעצר בין התאריכים 29.1.20 – 16.3.20 ומאז ועד לתאריך 1.7.20 במעצר בפיקוח אלקטרוני., גזירת העונש
71,SH-20-02-15535-383,בשל נסיבות חיים אלו סברתי כי יש לתת לנאשם הזדמנות להליך שיקומי שיאפשר לו לצאת מעולם הסמים בו הוא מצוי ולסייע לו לבנות את עתידו האישי והתעסוקתי הרחק מהעולם העברייני., גזירת העונש
72,SH-20-02-15535-383,זאת מאחר והזדמנות שכזו לא ניתנה לו עד עתה בחייו., גזירת העונש
73,SH-20-02-15535-383,"לצערי, כפי שעולה משלושת תסקירי שירות המבחן, ניסיון זה לא צלח.", גזירת העונש
74,SH-20-02-15535-383,"למרות מאמצים חוזרים ונשנים שנעשו על ידי שירות המבחן על מנת לגייסו להליך הטיפולי, הנאשם לא נרתם אליו ואף חלה במצבו רגרסיה בחצי שנה האחרונה והוא חזר להשתמש בחומרים פסיכואקטיביים ובאלכוהול בתדירות גבוהה, כאשר שירות המבחן מתרשם מהתדרדרות וסיכון במצבו ומכך שהנאשם אינו מכיר בחומרת מצבו ונעדר יכולת להתחייב להליך טיפולי.", גזירת העונש
75,SH-20-02-15535-383,"אמנם חכמינו כבר אמרו כי ""אין חבוש מוציא עצמו מבית האסורים"" ולכן סברתי יש להושיט יד לנאשם ולסייע לו לחלץ עצמו ממצב בו יישלח לבית הכלא.", גזירת העונש
76,SH-20-02-15535-383,"אולם בסופו של דבר החבוש נדרש לתת יד למסייעים לו על מנת שניתן יהיה לחלצו, וזה לא נעשה על ידו.", גזירת העונש
77,SH-20-02-15535-383,"לנוכח מצבו הכלכלי של הנאשם, כך גם חילוט הרכוש, לא אטיל עליו בנוסף קנס כספי.", גזירת העונש
78,SH-20-02-15535-383,לאור כל האמור לעיל אני מכריז על הנאשם כסוחר סמים ומטיל עליו את העונשים הבאים כדלקמן:, גזירת העונש
79,SH-20-02-15535-383,10 חודשי מאסר בפועל., גזירת העונש
80,SH-20-02-15535-383,6 חודשי מאסר על תנאי למשך שלש שנים מהיום כשהתנאי הוא שהנאשם לא יעבור עבירה מסוג פשע על פי פקודת הסמים המסוכנים., גזירת העונש
81,SH-20-02-15535-383,3 חודשי מאסר על תנאי למשך שלש שנים מהיום והתנאי הוא שלא יעבור עבירה מסוג עוון על פי פקודת הסמים המסוכנים., גזירת העונש
82,SH-20-02-15535-383,פסילת רישיון  למשך חודשיים מיום שחרורו ממאסרו., גזירת העונש
83,SH-20-02-15535-383,"פסילת רישיון על תנאי למשך 4 חודשים, והתנאי הוא שהנאשם לא יעבור במשך שנתיים מיום שחרורו ממאסרו עבירה על פי פקודת הסמים.", גזירת העונש
84,SH-20-02-15535-383,"חילוט הרכב מסוג ""קיה"" מ.ר 6332679, וזאת לטובת הקרן לפי הפקודה.", גזירת העונש
85,SH-20-02-15535-383,"חילוט סך של 2,200 ₪ אשר נתפסו, וזאת לטובת הקרן לפי הפקודה.", גזירת העונש
86,SH-20-02-15535-383,צו להשמדת הסמים ושאר המוצגים שנתפסו., גזירת העונש
87,SH-20-02-15535-383,טלפון נייד ומחשב שנתפסו מידי הנאשם יושבו לו., גזירת העונש
88,SH-20-02-15535-383,הנאשם יתייצב לריצוי עונש המאסר בכלא הדרים בתאריך 30.1.2022 עד השעה 10:00., גזירת העונש
89,SH-20-02-15535-383,"הערבויות המצויות בתיק המעצרים, ישמשו להבטחת התייצבותו לריצוי עונש המאסר.", גזירת העונש
90,SH-20-02-15535-383,העתק גזר הדין יועבר על ידי המזכירות לשירות המבחן., גזירת העונש
91,SH-20-02-15535-383,5129371זכות ערעור לבית המשפט המחוזי בתוך 45 יום מהיום., גזירת העונש
92,SH-20-02-15535-383,"ניתן היום,  ט""ו טבת תשפ""ב, 19 דצמבר 2021, בנוכחות הצדדים- ב""כ המאשימה עו""ד בר נמרי ועו""ד לילך קוטנר, הנאשם וב""כ עו""ד צחי רז.", גזירת העונש
