,verdict,text,part
0,ME-18-02-26019-149,"ע""י עו""ד צחי יונגר, פרקליטות מחוז ת""א (פלילי)",מדינת ישראל
2,ME-18-02-26019-149,"ע""י בא-כוחו עו""ד בועז קניג",אליאב אלוני פריאל
4,ME-18-02-26019-149,"פקודת הסמים המסוכנים [נוסח חדש], תשל""ג-1973: סע'  7.א., 7.ג",אליאב אלוני פריאל
5,ME-18-02-26019-149,"חוק העונשין, תשל""ז-1977: סע'  40ב, 40ג(א), 40ג(ב), 40ד, 40ה, 40ו, 40ז, 40ט, 40יא",אליאב אלוני פריאל
6,ME-18-02-26019-149,"פקודת המבחן [נוסח חדש], תשכ""ט-1969: סע'  3",אליאב אלוני פריאל
7,ME-18-02-26019-149,"הנאשם הורשע, על פי הודאתו בעובדות כתב האישום המתוקן, במסגרת הסדר טיעון, בעבירה של החזקת סם שלא לצריכה עצמית, לפי סעיף 7(א)+(ג) רישא לפקודת הסמים המסוכנים [נוסח חדש], התשל""ג-1973.",פתח דבר
8,ME-18-02-26019-149,"הודאת הנאשם ניתנה, כאמור, בעקבות הסדר טיעון, שהתייחס לתיקון כתב האישום ולא התייחס כלל לעניין העונש.",פתח דבר
9,ME-18-02-26019-149,"כמו כן, בהסכמת הצדדים הופנה הנאשם אל שירות המבחן לקבלת תסקיר.",פתח דבר
10,ME-18-02-26019-149,"כאן המקום לציין כי בדיון שנערך ביום 14.10.18, מיד לאחר הצגת הסדר הטיעון והודאת הנאשם, התגלעה בין הצדדים מחלוקת בשאלת ההכרזה על הנאשם כסוחר סמים (להלן גם: ""ההכרזה"").",פתח דבר
11,ME-18-02-26019-149,"ב""כ המאשימה, עו""ד צחי יונגר, טען כי ההכרזה אינהרנטית להודאה ולכתב האישום וביקש ""שההכרזה תהיה היום""; ואילו ב""כ הנאשם, עו""ד בועז קניג, התנגד להכרזה על הנאשם כסוחר סמים וביקש שבית המשפט יכריע בשאלה זו בשלב שלאחר הכרעת הדין.",פתח דבר
12,ME-18-02-26019-149,"באותו דיון ניתנה הכרעת דין והנאשם הורשע על פי הודאתו, כאמור; כמו כן, הוריתי לצדדים להגיש טיעונים בכתב ביחס לשאלת ההכרזה, והצדדים אכן הגישו את טיעוניהם במועדים שנקבעו.",פתח דבר
13,ME-18-02-26019-149,"לאחר דין ודברים בין הצדדים שנמשך מספר חודשים ולאחר בקשות דחיה אחדות שהוגשו בהסכמה, הושגה הסכמה בין הצדדים ""על אי הכרזת הנאשם כסוחר סמים, בהתאם לתנאים הבאים: א.",פתח דבר
14,ME-18-02-26019-149,"מתוך סך של 55,650 ₪ אשר הועבר ביום 24.4.18 לחשבון קרן החילוט (סמים), יחולט סך של 45,000 ₪...",פתח דבר
15,ME-18-02-26019-149,ב.,פתח דבר
16,ME-18-02-26019-149,"יתר הסכום, דהיינו סך של 10,650 ₪ יועברו לחשבונו של הח""מ [ב""כ הנאשם] כפי שמופיע במערכת 'נט המשפט'.",פתח דבר
17,ME-18-02-26019-149,ג.,פתח דבר
18,ME-18-02-26019-149,"כמו כן, יחולט רכבו של הנאשם, מסוג אופל, אשר נתפס ע""י המאשימה.",פתח דבר
19,ME-18-02-26019-149,"ד. נייד מסוג I-PHONE אשר נתפס ע""י המאשימה יוחזר לנאשם"" (ראו ההודעה המוסכמת של ב""כ הצדדים מיום 8.5.19).",פתח דבר
20,ME-18-02-26019-149,"בדיון שנערך ביום 12.5.19 ניתן תוקף של החלטה להסכמות דלעיל שאליהן הגיעו באי כוח הצדדים, בדבר אי ההכרזה על הנאשם כסוחר סמים ובעניין החילוט החלקי.",פתח דבר
21,ME-18-02-26019-149,"על פי עובדות כתב האישום המתוקן, בתאריך 28.1.18 בשעה 11:17 או בסמוך לכך, החזיק הנאשם ברכבו, אשר היה אותה עת ברח' אבא אבן בהרצליה, סם מסוכן מסוג קוקאין, במשקל כולל של 3.8477 גרם נטו, המחולק למספר רב של מנות.",עובדות כתב האישום המתוקן
22,ME-18-02-26019-149,"נוסף על כך נתפס ברכבו של הנאשם סם מסוכן מסוג MDMA במשקל של 18.2392 גרם נטו, המחולק למנות.",עובדות כתב האישום המתוקן
23,ME-18-02-26019-149,"באותו יום, בשעה 12:15 או סמוך לכך, בדירה שבה התגורר הנאשם, ברח' חיים לסקוב בהרצליה (להלן: ""הדירה""), החזיק הנאשם סם מסוכן מסוג קוקאין במשקל כולל של 61.7841 גרם נטו.",עובדות כתב האישום המתוקן
24,ME-18-02-26019-149,"בנוסף נתפס בדירה סם מסוכן מסוג MDMA במשקל של 125.945 גרם נטו, המחולק למנות, כשעל חמש מהשקיות נמצא רישום של שמות אנשים ותאריכים.",עובדות כתב האישום המתוקן
25,ME-18-02-26019-149,"כמו כן, נתפס בדירה משקל דיגיטלי בתוך כספת, צמוד למספר שקיות המכילות בנפרד סם מסוכן מסוג קוקאין וסם מסוכן מסוג MDMA.",עובדות כתב האישום המתוקן
26,ME-18-02-26019-149,"משקל דיגיטלי נוסף נתפס באחד מחדרי הדירה, בתוך תיק העבודה של הנאשם, לצד שקית המכילה גם היא סם מסוכן מסוג MDMA.",עובדות כתב האישום המתוקן
27,ME-18-02-26019-149,"על-פי תסקיר שירות המבחן מיום 28.2.19, הנאשם הוא כבן 53, אב לשלושה ילדים, נשוי בשנית ומצוי בהליכי גירושים.",תסקיר שירות המבחן
28,ME-18-02-26019-149,"מזה כ-25 שנים הוא עובד במכירות בתחום הדפוס הדיגיטלי ומזה כשש שנים הוא משמש כסמנכ""ל מכירות של חברת דפוס.",תסקיר שירות המבחן
29,ME-18-02-26019-149,הנאשם מסר לשירות המבחן כי הוא סיים 12 שנות לימוד והינו בעל תואר ראשון באומנות ובמוזיקה וכן כי הוא שירת שרות צבאי מלא כקצין בחיל המודיעין.,תסקיר שירות המבחן
30,ME-18-02-26019-149,צוין שהנאשם סובל מקרע בגיד הגורם לו כאבים בכתף ומקשה על תפקודו וכי הוא עתיד לעבור ניתוח בעוד מספר חודשים.,תסקיר שירות המבחן
31,ME-18-02-26019-149,הנאשם מסר לשירות המבחן כי על רקע מצב זה הוא חש חרדה ודכאון והחל מחודש יולי 2018 הוא נמצא במעקב ונוטל טיפול פסיכיאטרי.,תסקיר שירות המבחן
32,ME-18-02-26019-149,עוד צוין כי הנאשם נעדר עבר פלילי וכי מדובר במעורבות הראשונה והיחידה של הנאשם בפלילים.,תסקיר שירות המבחן
33,ME-18-02-26019-149,"שירות המבחן הדגיש כי הנאשם מוכר לו מ""חקירת המעצר"" שבמהלכה התרשם השירות כי בעקבות המעצר הבין הנאשם את עומק התמכרותו והכיר במחירים האישיים והמשפחתיים שגבה השימוש בסמים.",תסקיר שירות המבחן
34,ME-18-02-26019-149,"במסגרת צו פיקוח מעצר אשר הוטל על הנאשם בחודש מרץ 2018 והסתיים בחודש נובמבר 2018, הוא שולב ביחידה לטיפול בהתמכרויות בהרצליה.",תסקיר שירות המבחן
35,ME-18-02-26019-149,"מדיווח של הגורמים הטיפוליים עולה כי בשל אילוצים ועומס במסגרת, נקלט הנאשם לטיפול באוגוסט 2018, ומאז ועד עתה מגיע הנאשם באופן עקבי אחת לשבוע לפגישות פרטניות וכן מוסר בדיקות שתן פעמיים שבוע, הנמצאות נקיות משרידי סמים.",תסקיר שירות המבחן
36,ME-18-02-26019-149,"בפגישות של הנאשם עם שירות המבחן הוא נטל אחריות על התנהגותו ותיאר כי בעת ביצוע העבירה הוא היה נתון בתחושות לחץ ודחק, לנוכח התפרקות מערכת הנישואים הראשונה, לנוכח מצבה הרפואי של בתו וכן לנוכח חוסר יציבות תעסוקתית.",תסקיר שירות המבחן
37,ME-18-02-26019-149,לכן עשה הנאשם שימוש בחומרים פסיכו-אקטיביים אשר לתפיסתו הקלו על קשייו הרגשיים וסייעו לו לתפיסתו לקיים איכות חיים טובה יותר.,תסקיר שירות המבחן
38,ME-18-02-26019-149,"כגורמי סיכון ציין שירות המבחן את חומרת התנהגותו של הנאשם בעת ביצוע העבירה, את השימוש שעשה בסמים ואת חוסר היציבות הרגשית, אשר הובילו לדפוס של שימוש בחומרים ממכרים ולהתנהגות המתוארת בכתב האישום.",תסקיר שירות המבחן
39,ME-18-02-26019-149,"כגורמי סיכוי ציין שירות המבחן את נטילת האחריות מצד הנאשם וכן את העובדה כי בעיתוי זה בחייו מביע הנאשם מוטיבציה ורצון לבצע שינוי בדפוסיו הבעייתיים, להיעזר בגורמים הטיפוליים ולהימנע ממעורבות חוזרת בפלילים ומשימוש בחומרים ממכרים.",תסקיר שירות המבחן
40,ME-18-02-26019-149,"לסיכום, שירות המבחן המליץ כדלהלן: ""אנו ערים לחומרת העבירה המיוחסת לאליאב, יחד עם זאת, העובדה כי מדובר במעורבות ראשונה ויחידה עם החוק וכן לאור היכרותנו עמו והתרשמותנו מהיענותו וממחויבותו לקשר עם שירותנו, כמו גם התרשמותם של גורמי הטיפול ב'יחידה לטיפול בהתמכרויות' בהרצליה, אנו רואים חשיבות לאפשר לו להמשיך בהליך הטיפולי, אשר מסייע לו לרכוש כלים לזיהוי מצבי סיכון וכן להימנע מפעילות שולית נוספת, כאשר מעורבות שירותנו כגורם סמכותי-טיפולי מציב גבול מהווה עבורו גורם מדרבן לכך.",תסקיר שירות המבחן
41,ME-18-02-26019-149,"נוכח הערכתנו, כי טיפול ייעודי בתחום ההתמכרויות כמתואר, עשוי לסייע לו ולהפחית הסיכון במצבו, אנו ממליצים להעדיף במקרה זה את הפן השיקומי טיפולי ולהטיל עליו צו מבחן למשך שנה.",תסקיר שירות המבחן
42,ME-18-02-26019-149,"בקשר לאמירתו של הנאשם לשירות המבחן כי הסמים נועדו לצריכה עצמית בלבד – אמירה אשר (לפחות על פני הדברים) עומדת בסתירה להודאתו בביצוע העבירה של החזקת סמים שלא לצריכה עצמית – ציין עו""ד כהן ממשרדו של עו""ד קניג, בדיון שנערך ביום 12.5.19, כי: ""בעקבות הערות ביהמ""ש, ולאחר ששוחחתי טלפונית עם עו""ד בועז קניג, אני מבקש להשיב לביהמ""ש כי אנו חוזרים בנו מהטענה שעלתה אצל שרות המבחן שהסמים נועדו לצריכה עצמית.",תסקיר שירות המבחן
43,ME-18-02-26019-149,"נוסף על האמור, התבקש שירות המבחן, לבקשת ב""כ הנאשם ובהסכמת ב""כ המאשימה, לערוך תסקיר משלים.",תסקיר שירות המבחן
44,ME-18-02-26019-149,"אלא שבדיון התזכורת שהתקיים ביום 28.5.19 חזר בו ב""כ הנאשם מבקשתו לקבל תסקיר משלים משירות המבחן.",תסקיר שירות המבחן
45,ME-18-02-26019-149,חוות הדעת של הממונה על עבודות שירות שהוגשה לבית המשפט ביום 20.8.19 היא חיובית.,חוות דעת הממונה על עבודות השירות
46,ME-18-02-26019-149,"מטעם ההגנה העידו ארבעה עדים: מעסיק של הנאשם, אחיו של הנאשם, מפקדו בצבא, ואחותו של הנאשם.",ראיות הצדדים לעונש
47,ME-18-02-26019-149,"מעסיקו של הנאשם, מר משה נור, מסר כי הוא מכיר את הנאשם במשך כ-25 שנים וכי הנאשם נחשב בעיניו כאדם אמין, נאמן וכשרוני מאד.",ראיות הצדדים לעונש
48,ME-18-02-26019-149,"הוא תיאר את פועלו של הנאשם בארץ ובחו""ל ואת תרומתו לחברות שעבורן הוא עובד.",ראיות הצדדים לעונש
49,ME-18-02-26019-149,"בחקירתו הנגדית, הבהיר העד שמתוך העניין המקצועי נוצר גם קשר חברי עם הנאשם, אולם הוא אינו נוהג לצאת לבלות עם הנאשם.",ראיות הצדדים לעונש
50,ME-18-02-26019-149,"אחיו של הנאשם, מר איתן רוס פריאל, מסר כי הוא מנהל מקצועי של מחלקת העיניים במכון מור.",ראיות הצדדים לעונש
51,ME-18-02-26019-149,הוא ציין כי הנאשם טיפל בעניינים שקשורים ללוגיסטיקה ולבריאותה של אמם.,ראיות הצדדים לעונש
52,ME-18-02-26019-149,"לדברי העד, כשמונה חודשים לפני מעצרו של הנאשם, החלו בני המשפחה לשים לב לשינויים קיצוניים באורחות חייו, ומעצרו של הנאשם היה מכה משפחתית ואישית קשה.",ראיות הצדדים לעונש
53,ME-18-02-26019-149,"העד הוסיף כי: ""בשנה מאז שהוא השתחרר, אנחנו כמשפחה תומכים, עוזרים ועוברים איתו את תהליך השיקום.",ראיות הצדדים לעונש
54,ME-18-02-26019-149,..,ראיות הצדדים לעונש
55,ME-18-02-26019-149,וכשהיה במעצר בית ראיתי אותו כל יום...,ראיות הצדדים לעונש
56,ME-18-02-26019-149,אנחנו כולנו כאבנו את האירוע ומקווים שאנחנו מקבלים חזרה אחרי הטראומה הזאת אח בריא וחזק וחיובי.,ראיות הצדדים לעונש
57,ME-18-02-26019-149,אנחנו בתהליך חיובי מאד.,ראיות הצדדים לעונש
58,ME-18-02-26019-149,אני עומד פה קצת נבוך אבל הבקשה הגדולה שלי היא לאפשר לאליאב להמשיך את תהליך השיקום בחזרה לחיים אזרחיים למופת.,ראיות הצדדים לעונש
60,ME-18-02-26019-149,"מר גבריאל לפלר, שהיה מפקדו של הנאשם, סיפר, בין היתר, על מסירותו של הנאשם בשירותו הסדיר, כמו גם על תפקידו של הנאשם בשירות מילואים כמודיע נפגעים ועל הרצינות ותעצומות הנפש שנדרשו ממנו.",ראיות הצדדים לעונש
61,ME-18-02-26019-149,בחקירה הנגדית הבהיר העד כי הוא פרש לפני כתשע שנים מהשירות ומטבע הדברים בשנים האחרונות הקשר עם הנאשם התרופף.,ראיות הצדדים לעונש
62,ME-18-02-26019-149,"אחותו של הנאשם, גב' שרון פרידמן, הדגישה את הקשר המשפחתי החזק בין האחים ואת העובדה שכל המשפחה התגייסה לסייע לנאשם.",ראיות הצדדים לעונש
63,ME-18-02-26019-149,"היא ציינה כי הנאשם השתקם, וילדיו חזרו לשגרה והתאוששו.",ראיות הצדדים לעונש
64,ME-18-02-26019-149,שני הצדדים השמיעו טיעונים בעל-פה וגם הגישו טיעונים בכתב.,עיקרי טיעוני הצדדים
65,ME-18-02-26019-149,"ב""כ המאשימה עמד בטיעוניו על השיקולים התומכים לדעתו בהחמרה בעונשו של הנאשם.",עיקרי טיעוני הצדדים
66,ME-18-02-26019-149,"ב""כ המאשימה הפנה לעובדות כתב האישום המתוקן וטען כי מעשיו של הנאשם פגעו בערכים המוגנים של הגנה על הציבור, בריאותו, שלומו, וחשיפתו למזיקים באופן ישיר ועקיף, אגב התעסקות בעולם הסמים.",עיקרי טיעוני הצדדים
67,ME-18-02-26019-149,"לעמדת המאשימה, יש למקם את עונשו של הנאשם בשליש התחתון של המתחם, וזאת בשל הודאתו של הנאשם ונטילת האחריות מצדו.",עיקרי טיעוני הצדדים
68,ME-18-02-26019-149,"בנוגע לתסקיר שירות המבחן, ציין ב""כ המאשימה כי הנאשם טען טענה עובדתית הסותרת באופן חזיתי את הודאתו (ראו פסקה 4 לעיל), ולפיכך מדובר בנאשם אשר לא הפנים עד תום את המעשים שעליהם הוא נותן את הדין.",עיקרי טיעוני הצדדים
69,ME-18-02-26019-149,"עוד טען ב""כ המאשימה כי התקלה שאותה יצר הנאשם בפני שירות המבחן השפיעה רבות על המלצת שירות המבחן, וכי לא היתה אפשרות לברר את הסוגיה הזו עד תום מאחר שההגנה חזרה בה מבקשתה לתסקיר משלים.",עיקרי טיעוני הצדדים
70,ME-18-02-26019-149,"בטיעוניו בכתב הדגיש ב""כ המאשימה את הנזקים הישירים והעקיפים הנגרמים מסמים מסוכנים, הן לציבור משתמשי הסמים ולסביבתם הקרובה, הסובלת מתפקודו הלקוי של המשתמש, והן לחברה – בשל עבירות המתבצעות על ידי עבריינים על רקע של שימוש בסמים.",עיקרי טיעוני הצדדים
71,ME-18-02-26019-149,"באשר למדיניות הענישה הנהוגה הפנה ב""כ המאשימה לפסיקה דלהלן:",עיקרי טיעוני הצדדים
72,ME-18-02-26019-149,"ב""כ המאשימה ביקש שלא לאמץ את המלצת שירות המבחן, בשל הדברים המוטעים שאותם מסר הנאשם לשירות המבחן, כאמור לעיל, וכן בשל הקו הפסיקתי הנוקשה בכל הנוגע לעונשים המוטלים על נאשמים במקרים דומים.",עיקרי טיעוני הצדדים
73,ME-18-02-26019-149,"לצד הטלת עונש מאסר בפועל, עתר ב""כ המאשימה, בטיעוניו בכתב, להשית על הנאשם גם מאסר מותנה, קנס ופסילת רישיון נהיגה.",עיקרי טיעוני הצדדים
74,ME-18-02-26019-149,"מנגד, ב""כ הנאשם עמד על השיקולים התומכים לדעתו בהקלה בעונשו של הנאשם.",עיקרי טיעוני הצדדים
75,ME-18-02-26019-149,"ב""כ הנאשם הפנה לטיעונים שהגיש בכתב והוסיף כי בטיעוניו בעל-פה הוא יתמקד בנאשם ובנסיבותיו האישיות.",עיקרי טיעוני הצדדים
76,ME-18-02-26019-149,"ב""כ הנאשם ציין שבתיק זה הנאשם היה נתון במעצר במשך 46 ימים, וזאת לראשונה בחייו, ורק לאחר מכן הוא שוחרר למעצר בית.",עיקרי טיעוני הצדדים
77,ME-18-02-26019-149,"ב""כ הנאשם הדגיש את הודאתו המידית של הנאשם, כבר ברכב שבו הוא נתפס, וטען כי הנאשם נשאל אם יש לו סמים נוספים והשיב כי יש סמים בביתו.",עיקרי טיעוני הצדדים
78,ME-18-02-26019-149,"עוד צוין כי הנאשם שילם לאוצר המדינה סך של 55,000 ₪ והסכים לחילוט רכבו, כדי שהמדינה תחזור בה מהבקשה להכריז עליו כסוחר סמים.",עיקרי טיעוני הצדדים
79,ME-18-02-26019-149,"ביחס לטענות ב""כ המאשימה כי הנאשם לא הפנים עד תום את חומרת מעשיו, ציין הסניגור כי ההגנה לא תתנגד לשליחת הנאשם לתסקיר משלים.",עיקרי טיעוני הצדדים
80,ME-18-02-26019-149,"לטענת ההגנה, מתחם העונש ההולם הוא ""עונש שיכול וירוצה בדרך של עבודות שירות ועד התקופה המקסימלית לריצוי בפועל בדרך של עבודות שירות, קרי 9 חודשים""; ולחלופין, אם בית המשפט יחליט על מתחם אחר – עתר הסניגור לסטות מהמתחם משיקולי שיקום ולהטיל על הנאשם עונש מאסר שירוצה בעבודות שירות.",עיקרי טיעוני הצדדים
81,ME-18-02-26019-149,"ב""כ הנאשם הזכיר את עדויותיהם של עדי האופי מטעם ההגנה, אשר סיפרו על אורחות חייו החיוביים של הנאשם.",עיקרי טיעוני הצדדים
82,ME-18-02-26019-149,"הסניגור הוסיף שקיימת הסכמה מצד הנאשם לעתירה חלופית למאסר בעבודות שירות ברף העליון, דהיינו לתקופה של 9 חודשים, לצד צו מבחן.",עיקרי טיעוני הצדדים
83,ME-18-02-26019-149,"עוד צוין כי ""מתחם העונש ההולם את מעשי הנאשם נע בין מס' חודשי עבודות שירות ברף התחתון לבין תשעה חודשים ברף העליון"" [ההדגשה היא במקור].",עיקרי טיעוני הצדדים
84,ME-18-02-26019-149,"ב""כ הנאשם הטעים כי הנאשם מועסק כיום כסמנכ""ל שיווק ופיתוח עסקי בחברה המפתחת דיו חדשני להדפסה דיגיטלית, ובמידה שעונשו יהא ברף העליון של עבודות השירות הוא יאבד ככל הנראה את עבודתו בחברה, בשל העובדה כי החברה לא תוכל להישאר ללא סמנכ""ל שיווק במשך תקופה ארוכה.",עיקרי טיעוני הצדדים
85,ME-18-02-26019-149,"עוד הדגיש ב""כ הנאשם את נטילת האחריות של הנאשם על מעשיו, את חזרתו למוטב, את שיתוף הפעולה של הנאשם עם רשויות אכיפת החוק, את הודאתו של הנאשם, את נסיבות חייו הקשות וכן את עברו הנקי.",עיקרי טיעוני הצדדים
86,ME-18-02-26019-149,"לבסוף ביקש הסניגור מבית המשפט לסטות לקולה ממתחם העונש ההולם, וזאת משיקולי שיקום.",עיקרי טיעוני הצדדים
87,ME-18-02-26019-149,"הנאשם מסר בדבריו בפני בית המשפט, בין היתר, כי: ""אני נפלתי להתמכרות לקוקאין בשנת 2016 עקב כמה משברים...",עיקרי טיעוני הצדדים
88,ME-18-02-26019-149,הייתי מובטל 3 שנים עד לפני 3 חודשים.,עיקרי טיעוני הצדדים
89,ME-18-02-26019-149,"בתי האמצעית חלתה במחלת קרוהן ואני הייתי המטפל והדואג העיקרי לה וגם לאמא שלי, טיפול שהיה מתיש ודורש הרבה מאד משאבים.",עיקרי טיעוני הצדדים
90,ME-18-02-26019-149,ספגתי מכה כלכלית מאד קשה כשאיבדתי כספים רבים לידיד.,עיקרי טיעוני הצדדים
91,ME-18-02-26019-149,"מקום העבודה שאיבדתי זו חברה שנמצאת בפירוק היום וחייבת לי 350,000 ש""ח.",עיקרי טיעוני הצדדים
92,ME-18-02-26019-149,אני במשבר כלכלי מאד קשה.,עיקרי טיעוני הצדדים
93,ME-18-02-26019-149,"באשר להליך המשפטי ולהליך השיקומי במסגרת התיק דנן הוסיף הנאשם כי: ""יום המעצר שלי הפך להיות יום ההולדת השני שלי.",עיקרי טיעוני הצדדים
94,ME-18-02-26019-149,אני קיבלתי את החיים שלי חזרה באותו יום.,עיקרי טיעוני הצדדים
95,ME-18-02-26019-149,הייתי במעצר בית כשנה וחצי בבית של אחי ואחותי.,עיקרי טיעוני הצדדים
96,ME-18-02-26019-149,"מיד ביציאתי ממעצר הבית קיבלתי טיפול פסיכולוגי ופסיכיאטרי, שאני מקבל עד היום.",עיקרי טיעוני הצדדים
97,ME-18-02-26019-149,אני נמצא פעמיים בשבוע ביחידה לטיפול בהתמכרויות והולך באופן קבוע.,עיקרי טיעוני הצדדים
98,ME-18-02-26019-149,אני מקבל על עצמי פעם נוספת אחריות מלאה על מה שעשיתי.,עיקרי טיעוני הצדדים
99,ME-18-02-26019-149,אני מפנים לחלוטין את חומרת וגודל המעשים שעשיתי ואת חומרת העבירה שביצעתי.,עיקרי טיעוני הצדדים
100,ME-18-02-26019-149,"בהתאם לסעיף 40ב לחוק העונשין, התשל""ז-1977 (להלן: ""חוק העונשין"" או ""החוק""), העיקרון המנחה בענישה הוא עקרון ההלימה, דהיינו קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",כללי
101,ME-18-02-26019-149,"גזירת העונש המתאים – בהתאם לסעיף 40ג(ב) לחוק, בגזירת העונש המתאים לנאשם, רשאי בית המשפט להתחשב בהתקיימות נסיבות שאינן קשורות בביצוע העבירה, כמפורט בסעיף 40יא לחוק.",כללי
102,ME-18-02-26019-149,"כמו כן, רשאי בית המשפט להתחשב בשיקולי הרתעה אישית (סעיף 40ו לחוק) והרתעת הרבים (סעיף 40ז לחוק), ובלבד שהעונש לא יחרוג ממתחם העונש ההולם.",כללי
103,ME-18-02-26019-149,"חריגה ממתחם העונש ההולם – בהתאם לסעיפים 40ד-ה לחוק, ניתן לחרוג ממתחם העונש ההולם, בין אם לקולה משיקולי שיקום, ובין אם לחומרה משיקולים של הגנה על שלום הציבור.",כללי
104,ME-18-02-26019-149,"במעשיו פגע הנאשם פגיעה ממשית במספר ערכים מוגנים וביניהם ההגנה על שלום הציבור ובריאותו, בעיקר לנוכח פוטנציאל הנזק לפגיעה בציבור הטמון בהחזקת כמות גדולה של סמים מסוכנים שלא לצריכה עצמית.",מן הכלל אל הפרט
105,ME-18-02-26019-149,"בית המשפט העליון הדגיש פעמים רבות את חומרתן של עבירות הסמים שלא לצריכה עצמית וחזר לא אחת על הצורך, ככלל, בהטלת ענישה חמורה בגין עבירות אלה.",מן הכלל אל הפרט
106,ME-18-02-26019-149,"כך, למשל, בעניין אזולאי, שאליו גם הפנה ב""כ המאשימה, הוטעם כי:",מן הכלל אל הפרט
107,ME-18-02-26019-149,"באשר לנסיבות הקשורות בביצוע העבירה, במקרה דנן קיימות מספר נסיבות לחומרה: כמות הסם הגדולה שהחזיק הנאשם (במשקל כולל של כ-210 גרם); סוגי הסם שאותם החזיק – קוקאין ו-MDMA; העובדה שהסם היה ארוז למנות, שעל חמש מהן נרשמו שמות של אנשים ותאריכים; והעובדה שהנאשם החזיק משקלים דיגיטליים, לצד חלק מהסמים.",מן הכלל אל הפרט
108,ME-18-02-26019-149,"קיימת פסיקה ענפה בעניין הענישה הראויה בגין העבירה של החזקת סמים שלא לצריכה עצמית; ובפסיקה קיים מנעד רחב של עונשים, כשברי כי כל מקרה שונה ממשנהו וכי כל מקרה נבחן לגופו, על פי נסיבותיו הקונקרטיות.",מן הכלל אל הפרט
109,ME-18-02-26019-149,"הפסיקה שאליה הפנה ב""כ המאשימה (ראו פסקה 8 לעיל) מתייחסת, בין היתר, לקביעת מתחם העונש ההולם בעבירות של החזקת סמים שלא לצריכה עצמית; כך, למשל, כפי שצוין בעניין שחר, שאליו הפנה ב""כ המאשימה: ""רמת הענישה שנקבעה בפסקי הדין.",מן הכלל אל הפרט
111,ME-18-02-26019-149,"מנגד, הפסיקה שאליה הפנה ב""כ הנאשם (ראו לעיל בפסקה 9) לא קבעה מתחם עונש הולם מקל כפי שעתר הסניגור, אלא התייחסה בעיקרה לעונשים שהושתו במקרים של החזקת סמים שלא לצריכה עצמית בנסיבות הדומות לנסיבות של המקרה דנן מבחינת סוג הסם וכמותו, שבה הסתפקו בתי המשפט בעונשי מאסר בפועל בדרך של עבודות שירות בשל שיקולי שיקום; ולשיקולי השיקום אתייחס בנפרד להלן.",מן הכלל אל הפרט
112,ME-18-02-26019-149,"לסיכום, לאחר ששקלתי את הפגיעה בערכים המוגנים, את הנסיבות הקשורות בביצוע העבירה ואת מדיניות הענישה הנהוגה, באתי לכלל מסקנה כי מתחם העונש ההולם בגין העבירה שביצע הנאשם, נע בין 2.5 שנות מאסר בפועל לבין 5 שנים.",מן הכלל אל הפרט
113,ME-18-02-26019-149,גזירת העונש וחריגה מהמתחם משיקולי שיקום,מן הכלל אל הפרט
114,ME-18-02-26019-149,"אשר לעונש הראוי, תחילה יצוין כי בעניינו של הנאשם יש מספר נסיבות מקלות ממשיות.",מן הכלל אל הפרט
115,ME-18-02-26019-149,"לזכות הנאשם אקח בחשבון את העובדה שהוא אדם נורמטיבי לחלוטין, נעדר כל עבר פלילי.",מן הכלל אל הפרט
116,ME-18-02-26019-149,"התרשמתי כי האירוע דנן הוא בבחינת מעידה חד פעמית, אשר נבעה ממצוקה, על רקע משבר אישי בחייו של הנאשם, שנלוותה לו התמודדות עם קושי כלכלי ועם בעיות בריאותיות של בתו של הנאשם.",מן הכלל אל הפרט
117,ME-18-02-26019-149,"כמו כן, הנאשם הודה בביצוע מעשה העבירה מיד בעת שנתפסו הסמים ברכבו ואף מסר כי ברשותו סמים נוספים בביתו.",מן הכלל אל הפרט
118,ME-18-02-26019-149,הודאתו המידית של הנאשם מבטאת נטילת אחריות אמיתית וכנה על מעשיו ובהמשך גם הובילה לחיסכון בזמן שיפוטי.,מן הכלל אל הפרט
119,ME-18-02-26019-149,"בנסיבות העבירה שבה הורשע הנאשם ובשים לב לשיקולי החומרה והקולה דלעיל, אלמלא שיקול השיקום שעליו אעמוד להלן, היה מקום להטיל על הנאשם מאסר בפועל לתקופה המצויה בחלק התחתון של מתחם העונש ההולם דלעיל.",מן הכלל אל הפרט
120,ME-18-02-26019-149,אלא שבמקרה זה מצדיק שיקול השיקום חריגה לקולה מהרף התחתון של מתחם העונש ההולם.,מן הכלל אל הפרט
121,ME-18-02-26019-149,"אולם, כפי שהובהר בעניין קרנדל: ""אכן, את סעיף 40ד(א) לחוק העונשין יש ליישם בזהירות.",מן הכלל אל הפרט
122,ME-18-02-26019-149,"עם זאת, יש לתת לו משמעות מעשית.",מן הכלל אל הפרט
123,ME-18-02-26019-149,חשוב לשים לב כי המחוקק הקנה שיקול דעת רחב לבית המשפט ביישומו של הסעיף וכי נקודת המוצא בהפעלתו היא העדפתם של שיקולי השיקום.,מן הכלל אל הפרט
125,ME-18-02-26019-149,"אכן, לא מתפוגגים מאליהם שיקולי ההלימה גם כאשר חלים שיקולי השיקום.",מן הכלל אל הפרט
126,ME-18-02-26019-149,"אולם, יש להקפיד על כך שהבחירה בעונש לא תפגע באופן ממשי בסיכויי השיקום"" (פסקה 22 לפסק דינה של כב' השופטת ברק-ארז).",מן הכלל אל הפרט
127,ME-18-02-26019-149,"במקרה דנן, בפועל הנאשם לא הסתבך מעולם בעבירה אחרת כלשהי, מלבד העבירה שבה הורשע במסגרת תיק זה.",מן הכלל אל הפרט
128,ME-18-02-26019-149,"מדובר בנאשם שאינו צעיר, אשר הביע חרטה שהתרשמתי שהיא כנה, ואשר נוטל אחריות מלאה על העבירה שביצע.",מן הכלל אל הפרט
129,ME-18-02-26019-149,"הנאשם לא הסתפק באמירות כלליות הנאמרות מן השפה אל החוץ, אלא הוא גיבה את הצהרותיו במעשים, כמפורט בהרחבה בתסקיר שירות המבחן.",מן הכלל אל הפרט
130,ME-18-02-26019-149,"כזכור, בין היתר, ציין שירות המבחן את המוטיבציה והרצון של הנאשם לבצע שינוי בדפוסיו הבעייתיים, להיעזר בגורמים טיפוליים ולהימנע ממעורבות חוזרת בפלילים ובשימוש בחומרים ממכרים.",מן הכלל אל הפרט
131,ME-18-02-26019-149,"עוד צוין, כאמור, כי החל מחודש אוגוסט 2018 מגיע הנאשם מדי שבוע לפגישות הנערכות ביחידה לטיפול בהתמכרויות וכי הוא מוסר בדיקות שתן פעמיים בשבוע, הנמצאות נקיות מסמים.",מן הכלל אל הפרט
132,ME-18-02-26019-149,לא נעלמה מעיניי אמירתו של הנאשם לשירות המבחן כי הסמים שהחזיק נועדו לשימושו העצמי.,מן הכלל אל הפרט
133,ME-18-02-26019-149,"על אף הבעייתיות של אמירה זו, לנוכח מהות העבירה שבה הודה הנאשם, של החזקת סמים שלא לצריכה עצמית – לא מצאתי לנכון לדחות את מתן גזר הדין לצורך קבלת תסקיר משלים, לאחר שב""כ הנאשם חזר בו מהבקשה לתסקיר משלים, כמפורט בפסקה 4 דלעיל.",מן הכלל אל הפרט
134,ME-18-02-26019-149,"הודאתו של הנאשם בבית המשפט, החרטה שהביע, המוטיבציה שהוא מגלה לשקם את חייו, שיתוף הפעולה המלא שלו עם הגורמים הטיפוליים, ומאמציו של הנאשם בפועל לשנות את אורחות חייו – דוברים בעדם.",מן הכלל אל הפרט
135,ME-18-02-26019-149,עוד לקחתי בחשבון את התקופה הלא מבוטלת שבה שהה הנאשם במעצר – 46 ימים.,מן הכלל אל הפרט
136,ME-18-02-26019-149,"אכן, ב""כ המאשימה הפנה לפסיקה שבה נסוגו שיקולי השיקום מפני הצורך בענישה מחמירה בעבירה של החזקת סמים שלא לצריכה עצמית.",מן הכלל אל הפרט
137,ME-18-02-26019-149,"מנגד, כאמור, הפסיקה שאליה הפנה ב""כ הנאשם (ראו לעיל בפסקה 9) התייחסה בעיקרה לעונשים שהושתו במקרים של החזקת סמים שלא לצריכה עצמית בנסיבות הדומות לנסיבות של המקרה דנן (מבחינת סוג הסם וכמותו), ושבה הושתו עונשי מאסר בדרך של עבודות שירות, בשל שיקולי שיקום.",מן הכלל אל הפרט
138,ME-18-02-26019-149,"סיכומו של דבר, הנאשם נמצא בעיצומו של הליך שיקומי מוצלח, הוא נעזר בגורמי הטיפול ובמשפחתו על מנת להעלות את חייו על דרך המלך; וקיים חשש ממשי שמאסר מאחורי סורג ובריח יסכל את הליך השיקום וידרדר את מצבו של הנאשם.",מן הכלל אל הפרט
139,ME-18-02-26019-149,"לנוכח כל האמור לעיל החלטתי, לאחר התלבטות, לקבל את המלצת שירות המבחן, להימנע משיקולי שיקום מהטלת עונש מאסר בפועל שירוצה מאחורי סורג ובריח, ולהטיל על הנאשם מאסר שירוצה בעבודות שירות, וזאת למשך התקופה המרבית וללא ניכוי תקופת המעצר – לצד צו מבחן, קנס כספי, פסילת רישיון נהיגה וכן מאסר מותנה ארוך ומרתיע, ובכך לאפשר לנאשם להמשיך במסלול השיקומי שאותו החל ולחזור לחיים נורמטיביים.",מן הכלל אל הפרט
140,ME-18-02-26019-149,"יש להניח ולקוות כי הנאשם אכן ינצל את ההזדמנות שניתנת לו על מנת להתמיד בהליך השיקום שבו הוא החל, כי ימשיך להיעזר בגורמי הטיפול ובמשפחתו הקרובה שמלווה אותו ותומכת בו, וכי ישכיל לחזור לחיים נורמטיביים וחיוביים, ובכך ייצא גם האינטרס הציבורי נשכר.",מן הכלל אל הפרט
141,ME-18-02-26019-149,"9 חודשי מאסר בפועל, שירוצו בעבודות שירות, ללא ניכוי של תקופת המעצר; וזאת, בתנאים ובמקום אשר בחוות הדעת של הממונה על עבודות השירות מיום 20.8.19;","סוף דבר, החלטתי להטיל על הנאשם את העונשים הבאים:"
142,ME-18-02-26019-149,צו מבחן למשך 12 חודשים מהיום.,"סוף דבר, החלטתי להטיל על הנאשם את העונשים הבאים:"
143,ME-18-02-26019-149,"מובהר בזה לנאשם תוכן סעיף 3 לפקודת המבחן [נוסח חדש], תשכ""ט-1969, שלפיו: ""לפני מתן צו מבחן יסביר בית המשפט לעבריין בלשון פשוטה את משמעות הצו ויזהירו שאם לא ימלא אחרי הצו מכל בחינה שהיא או יעבור עבירה נוספת יהיה צפוי לעונש, או להרשעה ועונש, על העבירה שבגללה ניתן הצו (בחוק זה – העבירה המקורית), ולא יתן בית המשפט צו מבחן אלא אם הביע העבריין את נכונותו למלא אחר הוראות הצו"";","סוף דבר, החלטתי להטיל על הנאשם את העונשים הבאים:"
144,ME-18-02-26019-149,"18 חודשי מאסר על תנאי למשך 3 שנים מהיום, והתנאי הוא כי הנאשם לא יעבור בתקופת התנאי עבירת סמים מלבד החזקה לצריכה עצמית או שימוש עצמי;","סוף דבר, החלטתי להטיל על הנאשם את העונשים הבאים:"
145,ME-18-02-26019-149,"קנס כספי בסך 10,000 ש""ח שישולם תוך 90 יום, או 60 ימי מאסר תחתיו;","סוף דבר, החלטתי להטיל על הנאשם את העונשים הבאים:"
146,ME-18-02-26019-149,פסילת רישיון נהיגה למשך שנה מהיום.,"סוף דבר, החלטתי להטיל על הנאשם את העונשים הבאים:"
147,ME-18-02-26019-149,"הנאשם יחל לרצות את עבודות השירות במועד שנקבע בחוות הדעת של הממונה על עבודות השירות (מיום 20.8.19), ולשם כך עליו להתייצב ביום 5.11.19 עד השעה 08.00 במשרדי הממונה על עבודות השירות ברמלה.","סוף דבר, החלטתי להטיל על הנאשם את העונשים הבאים:"
148,ME-18-02-26019-149,עותקי גזר הדין יועברו לממונה על עבודות השירות ולשירות המבחן.,"סוף דבר, החלטתי להטיל על הנאשם את העונשים הבאים:"
149,ME-18-02-26019-149,זכות ערעור תוך 45 ימים מהיום.,"סוף דבר, החלטתי להטיל על הנאשם את העונשים הבאים:"
150,ME-18-02-26019-149,"54678313ניתן היום, י""א תשרי תש""פ, 10 אוקטובר 2019, במעמד הצדדים.","סוף דבר, החלטתי להטיל על הנאשם את העונשים הבאים:"
