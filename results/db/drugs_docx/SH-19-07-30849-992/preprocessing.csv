,verdict,text,part
0,SH-19-07-30849-992,"בשם המאשימה: עו""ד עידן סטולובן",נגד
1,SH-19-07-30849-992,"בשם הנאשם: עו""ד דימיטרי ברנשטיי",נגד
2,SH-19-07-30849-992,"חוק כרטיסי חיוב, תשמ""ו-1986: סע'  17",נגד
3,SH-19-07-30849-992,"חוק העונשין, תשל""ז-1977: סע'  287 (א), 384, 413 ד' (א), 413 ו', 447",נגד
4,SH-19-07-30849-992,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נגד
5,SH-19-07-30849-992,רקע ועובדות כתבי האישום המתוקנים,גזר דין
6,SH-19-07-30849-992,"מאז נדחו הדיונים מעת לעת, תחילה על מנת לקבל תסקיר לעונש, ובהמשך בשל התפשטות נגיף הקורונה.",גזר דין
7,SH-19-07-30849-992,"לאחר שהתסקיר מיום 18.6.2020 לא בא בהמלצה שיקומית, ולנוכח בקשת הנאשם כי תינתן לו הזדמנות נוספת להשתלב בטיפול גמילה מסמים, נדחה הדיון גם בפעם זו לצורך קבלת תסקיר משלים.",גזר דין
8,SH-19-07-30849-992,"ואולם, מתסקיר שירות המבחן מיום 29.10.2020 עלה שבתקופת הדחייה חלה התדרדרות במצבו של הנאשם, הוא שב להשתמש בסמים ונעצר בגין מעורבות בביצוע עבירות חדשות.",גזר דין
9,SH-19-07-30849-992,"בהמשך, נדחה הדיון פעמיים נוספות, לבקשת הסנגור, לצורך בחינת אפשרות צירוף תיקים נוספים בטרם יישמעו הטיעונים לעונש.",גזר דין
10,SH-19-07-30849-992,להשלמת התמונה יצוין שהנאשם שוהה עד היום במעצר.,גזר דין
11,SH-19-07-30849-992,"בסופו של יום צירף הנאשם בימים 9.12.2020 ו- 18.1.2021 שני תיקים נוספים, ולאחר שכתבי האישום בהם תוקנו, הורשע על יסוד הודאתו גם בעבירות הבאות:",גזר דין
12,SH-19-07-30849-992,"בתיק פלא 152532/19 – החזקת סם לצריכה עצמית, לפי סעיפים 7(א) ו-(ג) סיפא לפקודת הסמים המסוכנים.",גזר דין
13,SH-19-07-30849-992,להלן תובא תמצית עובדות כתבי האישום המתוקנים בכל אחד מהתיקים:,גזר דין
14,SH-19-07-30849-992,"על פי עובדות האישום הראשון בכתב האישום המתוקן, בנסיבות שאינן ידועות קיבל הנאשם לידיו כרטיס חיוב על שם טל טובי (להלן: כרטיס חיוב 1) וביום 30.6.2019, ביצע באמצעותו 3 עסקאות בחנויות לממכר מזון (""קופיז"", ""נחתומר"" ו""פיצה קיד"") בסך כולל של 490 ₪.",גזר דין
15,SH-19-07-30849-992,"משעוכב הנאשם בהמשך היום על ידי פקחי עירייה, זרק מידיו את כרטיס חיוב 1.",גזר דין
16,SH-19-07-30849-992,"על פי עובדות האישום השני, ביום 25.6.2019 הוחתם הנאשם על כתב ערובה על ידי קצין משטרה, לפיו עליו לשהות במעצר בית מלא במשך 5 ימים.",גזר דין
17,SH-19-07-30849-992,"בין התאריכים 27.6.2019 - 28.6.2019 קיבל הנאשם לידיו, בנסיבות שאינן ידועות, שני כרטיסי חיוב על שם חיים לאון בקר (להלן: כרטיסי חיוב 2 ו- 3), וביצע באמצעותם את העסקאות הבאות:",גזר דין
18,SH-19-07-30849-992,"בכרטיס חיוב 2 – ביום 28.6.2019 בתחנת דלק בראשון לציון – 3 עסקאות בסך כולל של 1,591 ₪.",גזר דין
19,SH-19-07-30849-992,"בכרטיס חיוב 2 – ביום 28.6.2019 בחנות ספורט בקניון הראשונים בראשון לציון – עסקה אחת בסך 2,300 ₪.",גזר דין
20,SH-19-07-30849-992,"בכרטיס חיוב 3, בתאריכים 28.6.2019 - 29.6.2019, בתחנת דלק בראשון לציון – 6 עסקאות בסך כולל של 2,506 ₪.",גזר דין
21,SH-19-07-30849-992,"בכרטיס חיוב 3, ביום 30.6.2019, בתחנת דלק נוספת בראשון לציון – עסקה אחת בסך 82.5 ₪.",גזר דין
22,SH-19-07-30849-992,"בכרטיס חיוב 3, ביום 30.6.2019, בחנות מפגש מתוק בראשון לציון – עסקה אחת בסך 137 ₪.",גזר דין
23,SH-19-07-30849-992,"על פי עובדות האישום השלישי, בין התאריכים 14.5.2019 - 17.5.2019, קיבל הנאשם לידיו שני כרטיסי חיוב על שם משה חגאי (להלן: כרטיסי חיוב 4 ו- 5).",גזר דין
24,SH-19-07-30849-992,"ביום 16.5.2019, משך הנאשם כסף מזומן בסכום של 500 ₪ באמצעות כרטיס חיוב 5.",גזר דין
25,SH-19-07-30849-992,באמצעות כרטיס חיוב 4 ביצע הנאשם ברחבי ראשון לציון את העסקאות הבאות:,גזר דין
26,SH-19-07-30849-992,"ביום 14.5.2019 שלוש עסקאות בשופרסל דיל בסך כולל של 954.3 ₪, מתוכן עסקת משיכת מזומן בסך 504.5 ₪.",גזר דין
27,SH-19-07-30849-992,"ביום 15.5.2019, עסקה ב""נחתומר"" בסך 31 ₪ וכן שתי עסקאות בשופרסל דיל בסך כולל של 1,204 ₪.",גזר דין
28,SH-19-07-30849-992,"ביום 16.5.2019, עסקה ב""פיצה השף"" בסך 28 ₪ ושתי עסקאות בשופרסל דיל – האחת עסקת משיכת מזומן בסך 504.5 ₪ והשנייה עסקה בסך 61.8 ₪.",גזר דין
29,SH-19-07-30849-992,"ביום 17.5.2019, עסקה בסך 83 ₪ בשוק לוינסקי – מרכז נווה הדרים.",גזר דין
30,SH-19-07-30849-992,"על פי עובדות האישום הרביעי, בנסיבות שאינן ידועות למאשימה קיבל הנאשם לידיו כרטיס חיוב על שם צבי קראוס (להלן: כרטיס חיוב 6) וביום 27.4.2019 ביצע בו 7 עסקאות בבתי עסק שונים בעיר ראשון לציון, בסך כולל של 1,161.2 ₪.",גזר דין
31,SH-19-07-30849-992,"על פי עובדות האישום החמישי, ביום 30.8.2018 בין השעות 2:00 ל-7:00 הסיג הנאשם גבול לביתה של אם גרושתו בראשון לציון, נטל כסף מזומן בסך 100 יורו ואת כרטיס החיוב שלה (להלן: כרטיס חיוב 7).",גזר דין
32,SH-19-07-30849-992,"בהמשך למתואר, ביום 31.8.2018 בשעה 17:15 לערך ניסה הנאשם להשתמש בכרטיס חיוב 7 לביצוע עסקאות ב""קיוסק אורי"" בראשון לציון, אולם הדבר לא עלה בידו לאחר שהכרטיס נחסם.",גזר דין
33,SH-19-07-30849-992,"על פי עובדות האישום השישי, בנסיבות שאינן ידועות, קיבל הנאשם לידיו שני כרטיסי חיוב על שם אלי אלפסי (להלן: כרטיס חיוב 8 ו- כרטיס חיוב 9).",גזר דין
34,SH-19-07-30849-992,ביום 20.12.2018 השתמש הנאשם בכרטיס מספר 8 בבתי עסק שונים בראשון לציון באופן הבא:,גזר דין
35,SH-19-07-30849-992,"בשעה 00:47 בתחנת דלק סונול, עסקה בסך 209.20 ₪.",גזר דין
36,SH-19-07-30849-992,"בשעה 00:49 בחנות ""אי מרקט"", עסקה בסך 172 ₪.",גזר דין
37,SH-19-07-30849-992,"בשעה 1:00 לערך, בחנות נוחות בתחנת דלק, נטל הנאשם מהדלפק מכשיר טלפון סלולארי השייך ללירן סויסה והכניסו לכיסו.",גזר דין
38,SH-19-07-30849-992,לאחר מכן רכש הנאשם 5 חפיסות סיגריות בסך 187.5 ₪ ושילם עבורם בכרטיס חיוב 8.,גזר דין
39,SH-19-07-30849-992,בהמשך הלילה השתמש הנאשם בכרטיס בבתי עסק נוספים בראשון לציון:,גזר דין
40,SH-19-07-30849-992,"בשעה 2:10 בתחנת דלק המפרש, עסקה בסך 205.25 ₪.",גזר דין
41,SH-19-07-30849-992,"בשעה 2:31 בתחנת דלק סונול, עסקה בסך 377.4 ₪.",גזר דין
42,SH-19-07-30849-992,"בשעה 3:58 בחנות סודוך, עסקה בסך 34 ₪.",גזר דין
43,SH-19-07-30849-992,"בשעה 4:14 בחנות ""מאפה דני"", עסקה בסך 55.60 ₪.",גזר דין
44,SH-19-07-30849-992,"לסיכום כתב האישום המתוקן בתיק העיקרי – הנאשם קיבל לידיו 9 כרטיסי חיוב (את אחד מהם נטל מביתה של אם גרושתו תוך הסגת גבול לביתה) וביצע באמצעות 7 מהם 40 עסקאות בהיקף כולל של מעל ל-13,000 ₪.",גזר דין
45,SH-19-07-30849-992,"כן ניסה הנאשם להשתמש ללא הצלחה בכרטיס החיוב על שם אם גרושתו, ואף גנב מכשיר טלפון סלולארי של אדם אחר.",גזר דין
46,SH-19-07-30849-992,"כל זאת ביצע הנאשם במהלך החודשים דצמבר 2018 וכן אפריל-יוני 2019, כאשר באחת הפעמים הפר את מעצר הבית בו היה נתון.",גזר דין
47,SH-19-07-30849-992,"על פי עובדות האישום השני, ביום 25.8.2020 בשעה 2:01 התפרץ הנאשם לרכבה של אישה בשם שרית, בעת שחנה ברחוב ישראל ופאני בראשון לציון, בכך שפתח את נעילת הרכב באופן שאינו ידוע.",גזר דין
48,SH-19-07-30849-992,"הנאשם הכניס את ידו לרכב דרך דלת הנהג במטרה לגנוב חפצים בעלי ערך ומשלא מצא כאלה, עזב את המקום.",גזר דין
49,SH-19-07-30849-992,"על פי עובדות האישום השלישי ביום 26.8.2020, החזיק הנאשם בכיס מכנסיו סם מסוכן מסוג הירואין במשקל 0.17 גרם נטו לצריכתו העצמית.",גזר דין
50,SH-19-07-30849-992,"על פי עובדות כתב האישום המתוקן, ביום 7.4.2019, החזיק הנאשם בסם מסוכן מסוג הירואין במשקל 1.0285 גרם נטו לצריכתו העצמית.",תיק פלא 152532/19
51,SH-19-07-30849-992,"מטעם הנאשם העידה אמו, גב' אסתר בוטבול.",תיק פלא 152532/19
52,SH-19-07-30849-992,היא הוסיפה כי המשפחה מאוד רוצה לעזור לנאשם וביקשה מבית המשפט לאפשר חזרתו הביתה כמה שיותר מהר למשפחה ולבנותיו שמחכות לו.,תיק פלא 152532/19
53,SH-19-07-30849-992,"לשאלת המאשימה מתי הפסיק הנאשם לצרוך סמים השיבה אמו: ""מאז שהוא נעצר.",תיק פלא 152532/19
54,SH-19-07-30849-992,"הוא נעצר קצת לפני 4 חודשים אבל הוא היה נקי 9 חודשים ועשה דרך, הוא נפל מאז הקורונה.",תיק פלא 152532/19
55,SH-19-07-30849-992,"עוד העידה מטעם הנאשם גרושתו, הגב' מרין בוטבול, שציינה שאף היא רואה בחומרה את מעשי הנאשם, במיוחד נוכח העובדה שמדובר באב שאמור להוות דוגמא לבנותיו.",תיק פלא 152532/19
56,SH-19-07-30849-992,"עוד ציינה שהנאשם עבר כברת דרך מאז ביצוע העבירות, וכי הדבר ניכר גם בקשר של הנאשם עם בנותיו אשר חשות בחסרונו ושואלות עליו כל העת.",תיק פלא 152532/19
57,SH-19-07-30849-992,"בהתייחסו לתיק העיקרי, עתר ב""כ המאשימה לקבוע מתחם ענישה נפרד לכל אחד מפרטי האישום, בהתחשב בכך שכל אחד בוצע בזמן אחר ופגע במתלונן שונה.",טיעוני המאשימה
58,SH-19-07-30849-992,"התובע עמד על חומרת מעשיו של הנאשם, ובפרט בקשר למעשים המתוארים באישומים השני, החמישי והשישי.",טיעוני המאשימה
59,SH-19-07-30849-992,"בהפנותו לפסיקה הנוהגת ולערכים המוגנים, עתר התובע לקביעת מתחמי ענישה באופן הבא: ביחס לאישומים 1-4 –מתחם הנע בין מספר חודשי מאסר ועד שנת מאסר עבור כל אישום; ביחס לאישום 5 – מתחם הנע בין 6 ל- 18 חודשי מאסר; ביחס לאישום 6 – מתחם הנע בין 2 ל-8 חודשי מאסר.",טיעוני המאשימה
60,SH-19-07-30849-992,"בנוגע לעבירה שעניינה גניבת הארנק בבית החולים – ביקש התובע לקבוע מתחם ענישה הנע בין מספר חודשי מאסר ועד ל-10 חודשים, זאת בשים לב לכיעור שבמעשה.",טיעוני המאשימה
61,SH-19-07-30849-992,"ביחס להתפרצויות לכלי הרכב, עתר התובע לקבוע מתחם ענישה הנע בין 6 חודשי מאסר לבין 15 חודשים לכל אחת מהעבירות, תוך שהדגיש את מועד ביצוע העבירות - לאחר הרשעת הנאשם בתיק העיקרי ובמהלך תקופת הדחייה שניתנה לו, לבקשתו, לצורך בחינת התאמתו להליך טיפולי.",טיעוני המאשימה
62,SH-19-07-30849-992,"ביחס לעבירות החזקת הסמים לצריכה עצמית, ביקש התובע לקבוע מתחם ענישה הנע בין מאסר בן מספר חודשים ועד לשנת מאסר בגין כל אירוע.",טיעוני המאשימה
63,SH-19-07-30849-992,"בהתחשב במכלול הנימוקים והשיקולים, אלו העומדים לזכות הנאשם ואלו העומדים לחובתו, ביקש התובע למקם את עונשו של הנאשם בחלק האמצעי של כל אחד מהמתחמים שנקבעו, ולהטיל עליו עונש מאסר כולל שלא יפחת מ-35 חודשי מאסר, לצד מאסר מותנה, קנס ופיצוי.",טיעוני המאשימה
64,SH-19-07-30849-992,"הסנגור הטעים כי הנאשם היה עצור במשך חודש וחצי בתיק העיקרי, לאחר מכן היה נתון בפיקוח באיזוק אלקטרוני משך 3 חודשים, ובהמשך שהה במעצר בית מוחלט, עד להקלה נוספת בתנאי השחרור שניתנה כחלק מהליך הטיפול שעבר.",טיעוני הסנגור
65,SH-19-07-30849-992,"לדבריו, בניגוד לעמדת המאשימה מדובר בנאשם שיש לו תקנה, אשר חי חיים נורמטיביים עד אשר חווה משבר בעקבות פרידה מאשתו, אז נפל לשימוש בסמים, ועל רקע זה ביצע עבירות לראשונה בחייו.",טיעוני הסנגור
66,SH-19-07-30849-992,"הסנגור הדגיש כי בתחילת הדרך שיתף הנאשם פעולה עם שירות המבחן והתנקה מסמים אלא שבעקבות התפשטות נגיף הקורונה, הטיפול הפרונטלי הופסק והוא התדרדר חזרה לסמים וביצע את עבירות ההתפרצות.",טיעוני הסנגור
67,SH-19-07-30849-992,בנסיבות אלו טען כי לא ניתן לומר שמדובר במי שזלזל בידו המושטת של בית המשפט.,טיעוני הסנגור
68,SH-19-07-30849-992,"הסנגור ציין כי מאז מעצרו בחודש יוני 2020, לראשונה מזה 3 שנים, הנאשם נקי מסמים ואף אינו משתמש בתחליף סם.",טיעוני הסנגור
69,SH-19-07-30849-992,"אשר לתיק גניבת הארנק, לגביו לא הציע מתחם עונשי, הדגיש הסנגור שהארנק הוחזר למתלוננת עוד באותו היום שנגנב.",טיעוני הסנגור
70,SH-19-07-30849-992,עוד ביקש להתחשב במצבו הקשה של הנאשם לצורך קביעת יתר המתחמים.,טיעוני הסנגור
71,SH-19-07-30849-992,"בכל הנוגע לעונשו של הנאשם, הטעים הסנגור את הקשיים אותם חווה הנאשם במעצר ואת הפגיעה הצפויה בו ככל שיוטל עליו עונש מאסר ממושך.",טיעוני הסנגור
72,SH-19-07-30849-992,"עוד הפנה לפגיעה שתגרם למשפחת הנאשם, ובפרט לבנותיו ולאחותו, שצפויה להתחתן בקרוב.",טיעוני הסנגור
73,SH-19-07-30849-992,"בהתחשב בכלל הנסיבות לקולא, ביקש ב""כ הנאשם למקם את עונשו בשליש התחתון, לחפוף בין תקופות המאסר שייקבעו, ולהסתפק בעונש מאסר כאורך מעצרו של הנאשם עד היום.",טיעוני הסנגור
74,SH-19-07-30849-992,"לחלופין, ביקש שלא להשית על הנאשם עונש מאסר העולה על 10 חודשים.",טיעוני הסנגור
75,SH-19-07-30849-992,הנאשם ניצל את זכות המילה האחרונה והביע צער וחרטה על מעשיו.,טיעוני הסנגור
76,SH-19-07-30849-992,הנאשם שיתף בקשיים שהוא חווה במעצר וביקש שיתאפשר לו לשוב לביתו למען בנותיו שזקוקות לו.,טיעוני הסנגור
77,SH-19-07-30849-992,"הנאשם הביע צער על כך ש""נתן מילה לבית המשפט שיהיה בסדר"" ולא עמד בהבטחתו.",טיעוני הסנגור
78,SH-19-07-30849-992,"עוד הוסיף שהוא מתבייש במעשיו ומבקש לשקם את יחסיו עם גרושתו ועם הוריו, בהם פגע.",טיעוני הסנגור
79,SH-19-07-30849-992,כן ציין שהוא אוהב את מקצוע השיפוצים בו עבד בעבר והביע רצונו לשוב ולעבוד על מנת שיוכל להעניק למשפחתו את שהעניק לו אביו.,טיעוני הסנגור
80,SH-19-07-30849-992,קביעת מתחם העונש ההולם,טיעוני הסנגור
81,SH-19-07-30849-992,"קביעת מתחם העונש ההולם לאירוע הפלילי נעשית בהתאם לעיקרון ההלימה, היינו, קיומו של יחס הולם בין חומרת מעשה העבירה בנסיבותיו ומידת אשמתו של הנאשם, לבין סוג ומידת העונש המוטל עליו.",טיעוני הסנגור
82,SH-19-07-30849-992,"לשם קביעת מתחם הענישה ההולם, בהתאם לעקרון זה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",טיעוני הסנגור
83,SH-19-07-30849-992,"אשר להתפרצויות לכלי הרכב – בהינתן שמדובר בשתי עבירות דומות של פריצה לרכב שבוצעו בעיר ראשון לציון בהפרש של שעות ספורות זו מזו, נחה דעתי כי יש לקבוע מתחם ענישה כולל לשתי העבירות, כאשר למספר ההתפרצויות יינתן ביטוי בקביעת גובה המתחם.",טיעוני הסנגור
84,SH-19-07-30849-992,לגבי עבירות הגניבה והחזקת סם מסוכן לצריכה עצמית – אין מחלוקת בין הצדדים כי יש לקבוע מתחם ענישה עצמאי לכל אחת מהן.,טיעוני הסנגור
85,SH-19-07-30849-992,במעשים שביצע במסגרת התיק העיקרי פגע הנאשם בערכים המוגנים שעניינם הגנה על רכוש הפרט ועל הפעילות העסקית התקינה בכרטיסי חיוב.,הערכים החברתיים בהם פגע הנאשם ונסיבות ביצוע העבירות 
86,SH-19-07-30849-992,"כן פגע הנאשם בזכות לביטחון ולפרטיות, הן בהקשר של הסגת הגבול לבית אם גרושתו ונטילת כסף וכרטיס חיוב השייכים לה, והן בהקשר של גניבת מכשיר הטלפון הנייד בחנות הנוחות.",הערכים החברתיים בהם פגע הנאשם ונסיבות ביצוע העבירות 
87,SH-19-07-30849-992,עוד פגע הנאשם בעיקרון שלטון החוק ובאינטרס הציבורי שבקיום צווים והוראות חוקיות.,הערכים החברתיים בהם פגע הנאשם ונסיבות ביצוע העבירות 
88,SH-19-07-30849-992,נסיבות ביצוע העבירות בתיק העיקרי חמורות.,הערכים החברתיים בהם פגע הנאשם ונסיבות ביצוע העבירות 
89,SH-19-07-30849-992,"הנאשם קיבל לידיו 9 כרטיסי אשראי (את אחד מהם נטל, כאמור, מבית אמה של גרושתו) ולאורך תקופה של יותר מחצי שנה לא חדל מלבצע עסקאות מגוונות תוך שימוש בכרטיסים אלו.",הערכים החברתיים בהם פגע הנאשם ונסיבות ביצוע העבירות 
90,SH-19-07-30849-992,"הגם שבחלק מהעסקאות רכש הנאשם מוצרי מזון ומחיה בסיסיים, הרי שבלא מעט עסקאות רכש מוצרים בשווי לא מבוטל, לרבות סיגריות ודלק, ומשך כסף ששימש אותו למימון סמים, הכול תוך התעלמות מהשלכות מעשיו ומהפגיעה שהוא מסב למתלוננים.",הערכים החברתיים בהם פגע הנאשם ונסיבות ביצוע העבירות 
91,SH-19-07-30849-992,"בסך הכול ביצע הנאשם 40 עסקאות, בהיקף כולל של למעלה מ-13,000 ₪, לא פעם בהפרש של דקות ספורות בין עסקה לעסקה.",הערכים החברתיים בהם פגע הנאשם ונסיבות ביצוע העבירות 
92,SH-19-07-30849-992,"הנאשם הפגין תעוזה, ומעשיו אופיינו בהעדר גבולות והיעדר מורא מהחוק ומרשויות האכיפה.",הערכים החברתיים בהם פגע הנאשם ונסיבות ביצוע העבירות 
93,SH-19-07-30849-992,"כך, באישום השני ביצע הנאשם את העסקאות תוך הפרת מעצר הבית בו היה נתון; באישום החמישי הסיג גבול לביתה של אם גרושתו; באישום השישי גנב טלפון נייד שהונח על דלפק בחנות.",הערכים החברתיים בהם פגע הנאשם ונסיבות ביצוע העבירות 
94,SH-19-07-30849-992,"נוסף על אובדן הנגישות והחרדה המתלווה לכך, גניבת טלפון סלולרי מהווה גם חדירה למתחם פרטי ביותר של האדם.",הערכים החברתיים בהם פגע הנאשם ונסיבות ביצוע העבירות 
95,SH-19-07-30849-992,"הסמארטפון הוא מעין כספת ניידת המכילה תמונות, לעיתים תמונות רגישות, התכתבויות אישיות ומידע פרטי, ולעיתים אף סודי, אשר מעצימים את החרדה מן הגניבה.",הערכים החברתיים בהם פגע הנאשם ונסיבות ביצוע העבירות 
96,SH-19-07-30849-992,"מרבית המכשירים הסלולריים הנמכרים כיום, הינם ""מכשירים חכמים"", שמהווים לרוב גם שער כניסה לשלל נכסיו הדיגיטליים של האדם – חשבון דואר אלקטרוני, חשבון פייסבוק ורשתות חברתיות נוספות, אפליקציות עם גישה לחשבון הבנק וכיוצא באלה.",הערכים החברתיים בהם פגע הנאשם ונסיבות ביצוע העבירות 
97,SH-19-07-30849-992,"ההתקדמות הטכנולוגית מן העת האחרונה, אף הופכת את המכשיר הסלולארי לאמצעי תשלום המכונה ""ארנק דיגיטלי"", אשר מחליף בהדרגה את כרטיסי האשראי הקשיחים.",הערכים החברתיים בהם פגע הנאשם ונסיבות ביצוע העבירות 
98,SH-19-07-30849-992,"גם בהנחה שהגנב הישראלי הממוצע אינו מעוניין בתוכנו של המכשיר הסלולרי, די בידיעה כי הגניבה עלולה להביא גם לסחיטה או להפצת מידע ותוכן אישי ורגיש, כדי להעצים את החרדה ואת תחושת אבדן השליטה של קרבן הגניבה.",הערכים החברתיים בהם פגע הנאשם ונסיבות ביצוע העבירות 
99,SH-19-07-30849-992,"עבירת הגניבה בוצעה אף היא בנסיבות מחמירות, וארשה לעצמי להוסיף -  מכוערות, בשים לב לכך שמדובר בגניבת ארנקה של אזרחית שהגיעה לבקר את אמה החולה בבית החולים, לאחר שהשאירה את תיקה ללא השגחה, כאשר הנאשם ניצל את מצבה הרגשי העדין.",הערכים החברתיים בהם פגע הנאשם ונסיבות ביצוע העבירות 
100,SH-19-07-30849-992,"לקולא נתתי דעתי לכך שהארנק הוחזר למתלוננת זמן קצר לאחר שנגנב, ומכאן שלא נגרם לה נזק רב.",הערכים החברתיים בהם פגע הנאשם ונסיבות ביצוע העבירות 
101,SH-19-07-30849-992,"משנה חומרה מצאתי בעובדה שעבירות ההתפרצות לכלי הרכב נעברו לאחר שהנאשם הורשע בתיק העיקרי, ותוך שניצל את ההזדמנות שניתנה לו, לבקשתו, לצורך בחינת השתלבותו בהליך הטיפולי.",הערכים החברתיים בהם פגע הנאשם ונסיבות ביצוע העבירות 
102,SH-19-07-30849-992,"מנגד, יש לתת את הדעת לכך שמדובר בעבירות שאינן מתוחכמות, הנזק שנגרם לכלי הרכב ולרכוש אינו גבוה באופן יחסי, כאשר הטאבלט והטלפון הנייד מאירוע ההתפרצות הראשון הושבו לבעלת הרכב.",הערכים החברתיים בהם פגע הנאשם ונסיבות ביצוע העבירות 
103,SH-19-07-30849-992,"הנאשם ביצע את העבירות על רקע שימוש בסמים וצורך לממן את מנת הסם הבאה, בהעדר מקור הכנסה אחר.",הערכים החברתיים בהם פגע הנאשם ונסיבות ביצוע העבירות 
104,SH-19-07-30849-992,"הנאשם מסר לשירות המבחן כי בשל השימוש בסמים נותר בתקופה הרלוונטית ללא קורת גג, ועל כן השתמש בכרטיסי החיוב גם לקניית מזון וביגוד להחלפה.",הערכים החברתיים בהם פגע הנאשם ונסיבות ביצוע העבירות 
105,SH-19-07-30849-992,"נוכח כל האמור, מצאתי שמידת הפגיעה בערכים המוגנים בענייננו היא בינונית - גבוהה.",הערכים החברתיים בהם פגע הנאשם ונסיבות ביצוע העבירות 
106,SH-19-07-30849-992,"בהתייחסה לתיק העיקרי הפנתה המאשימה, בין היתר, לפסקי הדין הבאים:",בחינת מדיניות הענישה הנוהגת
107,SH-19-07-30849-992,"ב""כ הנאשם הפנה, כאמור, לגזר הדין בעניין זרד בגדרו הורשעה הנאשמת ב- 53 עבירות הונאה בכרטיס חיוב, שביטוין בכך שלאורך 4 חודשים ביצעה עסקאות בהיקף כולל של כ- 9,000 ₪ באמצעות כרטיס אשראי של קשישה בה טיפלה.",בחינת מדיניות הענישה הנוהגת
108,SH-19-07-30849-992,כן הורשעה הנאשמת בעבירות איומים והפרת הוראה חוקית במסגרת תיק נוסף.,בחינת מדיניות הענישה הנוהגת
109,SH-19-07-30849-992,"באותו מקרה נקבע כי מתחם העונש ההולם לעבירות ההונאה נע בין מאסר על תנאי לבין מאסר לתקופה של 6 חודשי מאסר, ועל הנאשמת הוטל עונש מאסר מותנה לצד צו של""צ בהיקף של 200 שעות.",בחינת מדיניות הענישה הנוהגת
110,SH-19-07-30849-992,"על המתחם העונשי ההולם בעבירות של הונאה בכרטיס חיוב, ניתן ללמוד אף מפסקי הדין הבאים:",בחינת מדיניות הענישה הנוהגת
111,SH-19-07-30849-992,"בשונה מענייננו, בשני המקרים האחרונים שצוינו, יוחסו לנאשמים עבירות של גניבת כרטיסי החיוב, נוסף על עבירות ההונאה.",בחינת מדיניות הענישה הנוהגת
112,SH-19-07-30849-992,"לאור האמור לעיל, בהתחשב בכלל נסיבות ביצוע העבירות בתיק העיקרי וכן במדיניות הענישה הנוהגת, אני קובע כי מתחם העונש ההולם לכלל העבירות, ובכלל זה הסגת גבול לצורך השגת כרטיס האשראי, נע בין 15 ל- 24 חודשי מאסר.",בחינת מדיניות הענישה הנוהגת
113,SH-19-07-30849-992,"אשר לעבירה של גניבת טלפון נייד, בהתבסס על המתחם העונשי שאושר על ידי בית המשפט העליון בעניין קליינר, ובהינתן שנסיבות המקרה שלפנינו חמורות יותר בשל העבודה שהעבירה בוצעה אגב ביצוע עבירות נוספות, אני קובע מתחם עונשי הנע בין 2 ל-8 חודשי מאסר.",בחינת מדיניות הענישה הנוהגת
114,SH-19-07-30849-992,"אשר לעבירת הגניבה, בנסיבות של גניבת תיק וארנק מקרובת משפחה של חולה בבית החולים, אני קובע מתחם עונשי הנע בין מאסר על תנאי ושל""צ או קנס ועד למספר חודשי מאסר בפועל.",בחינת מדיניות הענישה הנוהגת
115,SH-19-07-30849-992,"אשר על כן, בהתחשב בכלל נסיבות ביצוע עבירות ההתפרצות לרכב, לרבות עיתוין, קרי – ביצוע עבירות רכוש חמורות בשעה שהנאשם ניצל את הדחיות שניתנו לו, לבקשתו, בתיק פלילי אחר לצורך שילובו בהליך שיקומי, ובהתחשב במדיניות הענישה הנוהגת, אני קובע כי מתחם הענישה הכולל לשתי העבירות, אותן ביצע הנאשם לבדו, נע בין 12 ל-24 חודשי מאסר.",בחינת מדיניות הענישה הנוהגת
116,SH-19-07-30849-992,"ביחס לעבירות החזקת הסמים – בהתחשב בכך שהנאשם החזיק בסם מסוג הרואין, כל פעם בכמות קטנה לצריכה עצמית, אני קובע כי מתחם הענישה עבור עבירה אחת של החזקת סם נע בין מאסר מותנה לבין מאסר קצר לריצוי בפועל, עונש המוטל במקרים חריגים.",בחינת מדיניות הענישה הנוהגת
117,SH-19-07-30849-992,קביעת עונשו של הנאשם – נסיבות שאינן קשורות בביצוע העבירות,בחינת מדיניות הענישה הנוהגת
118,SH-19-07-30849-992,"הנאשם צעיר כבן 26, נעדר הרשעות קודמות, גרוש ואב לשתי בנות בגילאי שנתיים ושלוש.",בחינת מדיניות הענישה הנוהגת
119,SH-19-07-30849-992,מתסקיר שירות המבחן מיום 18.6.2020 עולה שהנאשם החל לצרוך סמים מסוג קנאביס באופן מזדמן לפני שירותו הצבאי.,בחינת מדיניות הענישה הנוהגת
120,SH-19-07-30849-992,"במהלך שירותו הצבאי כלוחם נפצע הנאשם בכתפו, ונפלט מהצבא בשל כך, אז החל לצרוך סמים באופן יום יומי.",בחינת מדיניות הענישה הנוהגת
121,SH-19-07-30849-992,"הנאשם נישא בגיל 22 לבת זוגו, עמה ניהל קשר בן 6 שנים, כשברקע הליך חזרה בתשובה של השניים.",בחינת מדיניות הענישה הנוהגת
122,SH-19-07-30849-992,"על אף מאמציו לבסס חיי זוגיות ומשפחה, בני הזוג התגרשו לאחר שנתיים.",בחינת מדיניות הענישה הנוהגת
123,SH-19-07-30849-992,"שירות המבחן התרשם כי הנאשם אב פעיל ומעורב בחיי בנותיו, הגם שאינו משלם מזונות על רקע חובות כספיים שצבר בעקבות השימוש בסמים.",בחינת מדיניות הענישה הנוהגת
124,SH-19-07-30849-992,"הנאשם ציין בפני שירות המבחן כי בעקבות משבר אישי שחווה לפני כשנתיים וחצי החל לצרוך סמים מסוג קוקאין והרואין באופן מאסיבי ולהסתבך בפלילים, כאשר ניסיונות טיפול קודמים  עלו בתוהו.",בחינת מדיניות הענישה הנוהגת
125,SH-19-07-30849-992,בשל כל אלו התרשם שירות המבחן שהנאשם נתון בסיכון ובתהליך התדרדרות כשברקע נסיגה במצבו הרגשי.,בחינת מדיניות הענישה הנוהגת
126,SH-19-07-30849-992,"בשל היעדר מודעות למצבו, העריך שירות המבחן שקיים סיכון משמעותי להישנות התנהגות פורצת גבולות ולפיכך הומלץ לשחררו למעצר בית בבית הוריו, בפיקוח איזוק אלקטרוני, לצד הטלת צו פיקוח מעצר למשך 6 חודשים.",בחינת מדיניות הענישה הנוהגת
127,SH-19-07-30849-992,במסגרת צו הפיקוח השתלב הנאשם בחודש נובמבר 2019 בטיפול קבוצתי ביחידה לטיפול בהתמכרויות.,בחינת מדיניות הענישה הנוהגת
128,SH-19-07-30849-992,בשלב הראשון שיתף הנאשם פעולה ומסר בדיקות שתן נקיות באופן קבוע.,בחינת מדיניות הענישה הנוהגת
129,SH-19-07-30849-992,"לאור התייצבות שחלה בהתנהלותו, הוסרו בהדרגה התנאים המגבילים בהם שהה.",בחינת מדיניות הענישה הנוהגת
130,SH-19-07-30849-992,"בחודש מרץ 2020, במקביל להתפשטות נגיף הקורונה, שולב הנאשם בטיפול פרטני ביחידה לטיפול בהתמכרויות, אולם בשלב זה חלה תפנית לרעה במצבו.",בחינת מדיניות הענישה הנוהגת
131,SH-19-07-30849-992,"מדיווח גורמי הטיפול ביחידה, עלה שהנאשם התקשה לשמור עמם על קשר מרחוק ואף לא נענה לניסיונות ליצור עמו קשר.",בחינת מדיניות הענישה הנוהגת
132,SH-19-07-30849-992,"גם לאחר פגישה במהלכה הובהרה לו חשיבות שיתוף הפעולה עם שירות המבחן והמשך הטיפול ביחידה להתמכרויות, לא יצר הנאשם קשר עם היחידה, זאת על אף שהתחייב לעשות כן.",בחינת מדיניות הענישה הנוהגת
133,SH-19-07-30849-992,"עוד עולה מהתסקיר, שהשימוש בסמים מהווה עבור הנאשם דרך להקהות תחושותיו השליליות ולהתמודדות לקויה עם קשיים רגשיים.",בחינת מדיניות הענישה הנוהגת
134,SH-19-07-30849-992,בעתות משבר וקושי הוא נוטה להתנהלות חסרת גבולות בעלת מאפיינים הרסניים ועברייניים.,בחינת מדיניות הענישה הנוהגת
135,SH-19-07-30849-992,"שירות המבחן העריך כי בשל מורכבות מצבו נכון לאותה עת וקשייו לגייס כוחות לשיתוף פעולה לאורך זמן, יידרש הליך ממושך לצורך גיוסו מחדש לטיפול.",בחינת מדיניות הענישה הנוהגת
136,SH-19-07-30849-992,"לפיכך, הומלץ כי במידה ויביע הנאשם במעמד הדיון נכונות לשתף פעולה עם שירות המבחן ועם גורמי הטיפול, יידחה הדיון בארבעה חודשים לצורך מעקב אחר התגייסותו ועריכת תסקיר משלים.",בחינת מדיניות הענישה הנוהגת
137,SH-19-07-30849-992,"כאמור בפתח הדברים, נדחה הדיון לבקשת הנאשם לאור הבטחתו להירתם להליך טיפולי.",בחינת מדיניות הענישה הנוהגת
138,SH-19-07-30849-992,"אלא שמהתסקיר המשלים עלה כי בתקופת הדחייה התדרדר מצבו של הנאשם עוד יותר, וחרף הבטחותיו, לא פעל לשקם חייו, כאשר תחת זאת, ניצל את תקופת הדחייה לצורך ביצוע עבירות ההתפרצות לרכב.",בחינת מדיניות הענישה הנוהגת
139,SH-19-07-30849-992,"יש לציין שטענת הנאשם לפיה מאז מעצרו המחודש בתיק ההתפרצויות הוא נקי מסמים, לא נתמכה בראיות אובייקטיביות, אלא אך בעדויותיהן של אמו וגרושתו.",בחינת מדיניות הענישה הנוהגת
140,SH-19-07-30849-992,"יתר על כן, מהאמור עולה כי להליכי מעצר ולהליכים הפליליים אין אפקט מרתיע על הנאשם, כפי שניתן ללמוד הן מביצוע העבירות בתיק העיקרי תוך הפרת תנאי מעצר בית, והן בשל ביצוע עבירות ההתפרצות לאחר הרשעתו בתיק העיקרי.",בחינת מדיניות הענישה הנוהגת
141,SH-19-07-30849-992,"בנסיבות אלו, קיים צורך בהטלת עונש מאסר משמעותי על הנאשם שיהיה בו כדי להוות גורם מרתיע ומציב גבול בעבורו.",בחינת מדיניות הענישה הנוהגת
142,SH-19-07-30849-992,"לצד האמור, לצורך קביעת משך המאסר, יש לתת את הדעת להודאתו של הנאשם בכל התיקים, לאחריות שקיבל על מעשיו, לחרטה ולהכרה הראשונית שהביע בחומרת מעשיו, לעברו הפלילי הנקי, לשאיפותיו לחיים נורמטיביים, להשפעה הקשה שצפויה להיות למאסר הן על הנאשם, שעתיד לרצות עונש מאסר לראשונה בחייו, והן על משפחתו ובפרט על בנותיו הפעוטות.",בחינת מדיניות הענישה הנוהגת
143,SH-19-07-30849-992,"אשר לרכיבים הכספיים, בשל מצבו הכלכלי הרעוע של הנאשם אשר עובר למעצרו היה דר רחוב ונעדר הכנסה, ובשים לב לעונש המאסר אותו הוא עתיד לרצות, מצאתי להטיל עליו קנס סמלי בלבד.",בחינת מדיניות הענישה הנוהגת
144,SH-19-07-30849-992,"בהינתן שרכיב הפיצוי לא אמור להיות מושפע ממצבו הכלכלי של הנאשם, ומנגד- העדר טיעון ממוקד של מי מהצדדים אשר לנזקים שנגרמו למי מהמתלוננים, מצאתי לחייבו בפיצוי סמלי לנפגעי העבירות.",בחינת מדיניות הענישה הנוהגת
145,SH-19-07-30849-992,"אשר על כן, אני גוזר על הנאשם את העונשים הבאים:",בחינת מדיניות הענישה הנוהגת
146,SH-19-07-30849-992,"24 חודשי מאסר בפועל, בניכוי הימים בהם היה נתון במעצר בין התאריכים 29.7.2019 ועד 3.9.2019, ומיום 26.8.2020 ועד היום.",בחינת מדיניות הענישה הנוהגת
147,SH-19-07-30849-992,"מאסר למשך 6 חודשים, אותו לא ירצה הנאשם אלא אם יעבור בתוך תקופה של 3 שנים ממועד שחרורו ממאסר על אחת מן  העבירות הבאות: עבירה על חוק כרטיסי חיוב, עבירת רכוש מסוג פשע, עבירת מרמה מסוג פשע.",בחינת מדיניות הענישה הנוהגת
148,SH-19-07-30849-992,"מאסר למשך 3 חודשים, אותו לא ירצה הנאשם אלא אם יעבור בתוך תקופה של 3 שנים ממועד שחרורו ממאסר על עבירת רכוש מסוג עוון או על עבירת הפרת הוראה חוקית.",בחינת מדיניות הענישה הנוהגת
149,SH-19-07-30849-992,קנס כספי בסך 500 ₪ או 5 ימי מאסר תמורתו.,בחינת מדיניות הענישה הנוהגת
150,SH-19-07-30849-992,"הקנס ישולם בשני תשלומים, תשלום ראשון עד ליום 1.9.2021, ותשלום שני עד ליום 1.10.2021.",בחינת מדיניות הענישה הנוהגת
151,SH-19-07-30849-992,"לא ישולם תשלום במועדו, תעמוד יתרת הקנס לפירעון מידי.",בחינת מדיניות הענישה הנוהגת
152,SH-19-07-30849-992,פיצויים למתלוננים על פי הפירוט הבא:,בחינת מדיניות הענישה הנוהגת
153,SH-19-07-30849-992,הפיצוי יופקד בקופת בית המשפט עד ליום 1.8.2021 ויועבר למתלוננים בהתאם לפרטים שיימסרו למזכירות על ידי המאשימה בתוך 7 ימים.,בחינת מדיניות הענישה הנוהגת
154,SH-19-07-30849-992,"לבקשת הנאשם יקוזזו הפיצוי והקנס מכסף שהפקיד בתיקים בהם הורשע, או באחד מתיקי המעצר הקשורים אליהם.",בחינת מדיניות הענישה הנוהגת
155,SH-19-07-30849-992,"היתרה תושב לידי הנאשם, כפוף לכל מניעה חוקית אחרת.",בחינת מדיניות הענישה הנוהגת
156,SH-19-07-30849-992,ניתן צו כללי למוצגים.,בחינת מדיניות הענישה הנוהגת
157,SH-19-07-30849-992,הסמים יושמדו.,בחינת מדיניות הענישה הנוהגת
158,SH-19-07-30849-992,"טלפונים, טבעות ועגילים יושבו לידי הנאשם.",בחינת מדיניות הענישה הנוהגת
159,SH-19-07-30849-992,המזכירות תעביר העתק מגזר הדין לשירות המבחן.,בחינת מדיניות הענישה הנוהגת
160,SH-19-07-30849-992,זכות ערעור לבית המשפט המחוזי מרכז - לוד בתוך 45 ימים מהיום.,בחינת מדיניות הענישה הנוהגת
161,SH-19-07-30849-992,"54678313ניתן היום,  י""ג אדר תשפ""א, 25 פברואר 2021, בנוכחות הצדדים.",בחינת מדיניות הענישה הנוהגת
