,verdict,text,part
0,SH-13-12-4475-255,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א, 40יג(ב)","ע""י ב""כ עו""ד שמואל פלישמן "
1,SH-13-12-4475-255,"חוק העונשין, תשל""ז-1977: סע'  40ד, ג","ע""י ב""כ עו""ד שמואל פלישמן "
2,SH-13-12-4475-255,"הנאשם, אילן מזרחי, הורשע על פי הודאתו, לאחר שמיעת פרשת התביעה ועדות הנאשם, במסגרת הסדר טיעון לעניין כתב האישום, בכתב אישום מתוקן, הכולל שלושה אישומים.",גזר דין
3,SH-13-12-4475-255,"הנאשם הורשע בעבירה אחת של החזקת סמים שלא לצריכה עצמית, עבירה לפי סעיפים 7(א) + 7(ג) רישא לפקודת הסמים המסוכנים (נוסח חדש), תשל""ג-1973 (להלן: ""פקודת הסמים המסוכנים""), ובשתי עבירות של הספקת סמים מסוכנים, עבירה לפי סעיפים 13 + 19א לפקודת הסמים המסוכנים.",גזר דין
4,SH-13-12-4475-255,"על פי עובדות האישום הראשון, בתאריך 15.1.13, בשעה 15:30 לערך, בדירת הנאשם, החזיק הנאשם בסם מסוכן מסוג קנבוס, מחולק ל-2 יחידות נפרדות, במשקל כולל של 7.4561 גרם נטו.",גזר דין
5,SH-13-12-4475-255,"באותן הנסיבות, החזיק הנאשם גם סם מסוג קנבוס מחולק ל-10 יחידות נפרדות, במשקל כולל של 36.2386 גרם נטו.",גזר דין
6,SH-13-12-4475-255,"על פי עובדות האישום השני, כשנה עובר לתאריך 16.1.13, במועד ובמקום אשר אינם ידועים במדויק לתביעה, הנאשם סחר בסמים בכך שסיפק למרדכי בכר, בשתי פעמים, רבע אצבע חשיש בתמורה ל- 100 ₪ בכל פעם, וזאת שלא כדין.",גזר דין
7,SH-13-12-4475-255,"על פי עובדות האישום השלישי, מספר שבועות עובר לתאריך 16.9.12, במועד אשר אינו ידוע במדויק לתביעה, בדירת הנאשם, סיפק הנאשם חשיש, במשקל אשר אינו ידוע במדויק, לאיירין קליין, וזאת שלא כדין.",גזר דין
8,SH-13-12-4475-255,"במסגרת הסדר הטיעון, שלא כלל הסכמות עונשיות, הוסכם בין הצדדים, כי הנאשם יופנה לקבלת תסקיר שירות המבחן, לבקשת ההגנה ומאחר ובעת ביצוע העבירות היה מתחת לגיל 21, והצדדים יהיו חופשיים לטעון לעניין העונש.",גזר דין
9,SH-13-12-4475-255,"בא כוח הנאשם ציין, כי הנאשם מודה באישום הראשון מכוח החזקה הקבועה בחוק.",גזר דין
10,SH-13-12-4475-255,הנאשם נעדר עבר פלילי.,גזר דין
11,SH-13-12-4475-255,"הנאשם הופנה לשירות המבחן לקבלת תסקיר, שהתקבל ביום 28.8.17.",גזר דין
12,SH-13-12-4475-255,"התסקיר מפרט את נסיבותיו האישיות של הנאשם בהרחבה, ועולה ממנו כי הנאשם בן 26, יליד הארץ נשוי ואב לילדה בת שנה.",גזר דין
13,SH-13-12-4475-255,הנאשם בעל השכלה של 10 שנות לימוד ועובד בתחום המסעדנות.,גזר דין
14,SH-13-12-4475-255,"בימים אלו עובד כעוזר טבח, לאחר שהיה נעדר מקורות פרנסה לתקופה של חצי שנה.",גזר דין
15,SH-13-12-4475-255,"הנאשם גדל באווירה משפחתית מורכבת, ללא גורמי תמיכה משמעותיים בחייו, ומגיל צעיר ביקש להתנהל בחייו באופן עצמאי.",גזר דין
16,SH-13-12-4475-255,תיאר קשיים שבמסגרתם קשר קשרים שוליים.,גזר דין
17,SH-13-12-4475-255,"החל מגיל 14 הנאשם החל להשתמש בסמים מסוג קנאביס במסגרת קשריו החברתיים, ועם הזמן השימוש הסלים לשימוש אינטנסיבי והתמכרותי.",גזר דין
18,SH-13-12-4475-255,"לדבריו, לאחר מעצרו בתיק הנוכחי, ומזה כארבע שנים, נמנע לחלוטין משימוש בסמים.",גזר דין
19,SH-13-12-4475-255,הנאשם שלל בעייתיות כלשהי בתחום הסמים כיום ולא ביטא צורך בהתערבות טיפולית במצבו בתחום זה.,גזר דין
20,SH-13-12-4475-255,בדיקות השתן שמסר נמצאו נקיות מסם.,גזר דין
21,SH-13-12-4475-255,"בהתייחס לעבירות המיוחסות לנאשם בכתב האישום, הנאשם הודה שסיפק לחבריו ממקום עבודתו באותה העת את כמות הסמים שהייתה מגיעה להם ברכישה שביצעו במשותף על מנת לצמצם את עליות הקנייה.",גזר דין
22,SH-13-12-4475-255,"לדבריו, בדיעבד בעקבות פתיחת ההליך המשפטי, מבין את הפסול שבמעשיו והכיר באחריותו להם.",גזר דין
23,SH-13-12-4475-255,הנאשם הביע חרטה בעקבות הסתבכותו בפלילים.,גזר דין
24,SH-13-12-4475-255,"מסר כי מאז ביצוע העבירות ערך שינויי בחייו, התנתק מחבריו הבעייתיים, מנהל אורח חיים מסודר ומתפקד סביב עבודה וקידום הקריירה בתחום המסעדנות.",גזר דין
25,SH-13-12-4475-255,"שירות המבחן פירט את גורמי הסיכון להישנות ביצוע עבירות מצד הנאשם בעתיד, ואת גורמי הסיכוי לשיקום הנאשם.",גזר דין
26,SH-13-12-4475-255,"במסגרת גורמי הסיכוי לשיקום, שירות המבחן התרשם מאדם צעיר, בעל רצון ושאיפה להתנהלות תקינה ועצמאית אשר נראה כי נעדר דפוסי חשיבה והתנהגות עבריינים.",גזר דין
27,SH-13-12-4475-255,"מדובר במעורבות ראשונה ויחידה בפלילים, ולפתיחת ההליך כנגדו השפעה מרתיעה ומרסנת לגביו.",גזר דין
28,SH-13-12-4475-255,"שירות המבחן התרשם גם מרצונו המילולי של הנאשם להשתלבות תקינה בחברה ומיכולתו להכיר מילולית בפסול שבמעשיו ובאחריותו להם, ומנכונותו לשאת בעונש.",גזר דין
29,SH-13-12-4475-255,עוד הובאה בחשבון הימנעותו כיום משימוש בסמים.,גזר דין
30,SH-13-12-4475-255,"לאור האמור לעיל, ומשהנאשם שלל נזקקות טיפולית, שירות המבחן סבר כי במקרה זה די בענישה קונקרטית–חינוכית בדמות של""ץ, אשר יש בה כדי להציב גבולות לנאשם.",גזר דין
31,SH-13-12-4475-255,"לפיכך המליץ שירות המבחן להטיל על הנאשם צו של""ץ בהיקף של 220 שעות.",גזר דין
32,SH-13-12-4475-255,המאשימה הדגישה בטיעוניה את חומרת מעשיו של הנאשם.,טיעוני הצדדים
33,SH-13-12-4475-255,במעשיו פגע הנאשם בשלום ובריאות הציבור ובביטחונו.,טיעוני הצדדים
34,SH-13-12-4475-255,"לשיטת המאשימה מדובר בשלושה אירועים נפרדים, נוכח המועדים השונים והעבירות השונות, ועל כן עותרת המאשימה לקבוע מתחם עונש נפרד לכל אחד מהאירועים.",טיעוני הצדדים
35,SH-13-12-4475-255,"לשיטת המאשימה, מעשיו של הנאשם מלמדים כי לא מדובר במעידה חד פעמית  ובטעות בהפעלת שיקול דעת, אלא מדובר בדפוס פעולה של אדם העוסק בסמים, ומהווה חלק משרשרת הסם.",טיעוני הצדדים
36,SH-13-12-4475-255,לשיטת המאשימה אין הלימה בין המלצת שירות המבחן לבין חומרת העבירה ובפרט כאשר הנאשם לא הביע נזקקות טיפולית.,טיעוני הצדדים
37,SH-13-12-4475-255,לטענת המאשימה מתחם העונש ההולם ביחס לאישום הראשון נע בין מספר חודשי מאסר לבין שמונה חודשי מאסר לריצוי בפועל.,טיעוני הצדדים
38,SH-13-12-4475-255,"מתחם העונש ההולם ביחס לאישומים השני והשלישי נע בין ארבעה חודשי מאסר לבין שמונה חודשי מאסר, ביחס לכל אישום.",טיעוני הצדדים
39,SH-13-12-4475-255,"משכך, עותרת המאשימה למתחם ענישה כולל שנע בין שישה חודשי מאסר לבין 18 חודשי מאסר בפועל.",טיעוני הצדדים
40,SH-13-12-4475-255,"לאור האמור לעיל, עותרת המאשימה למקם את הנאשם ברף התחתון של מתחם העונש ההולם, כך שיוטל על הנאשם עונש הכולל שישה חודשי מאסר שיכול וירוצו בעבודות שירות, מאסר מותנה וקנס.",טיעוני הצדדים
41,SH-13-12-4475-255,"מנגד עותר הסנגור המלומד, עוה""ד שמואל פליישמן, לאמץ את המלצת שירות המבחן ולהשית על הנאשם עונש של""ץ בהיקף 220 שעות.",טיעוני הצדדים
42,SH-13-12-4475-255,הסנגור הסביר כי הנאשם לא שלל נזקקות טיפולית אלא ביקש לברר מהו משך הטיפול הואיל והוא התעתד לעבוד בחוץ לארץ כשף בתקופת הטיפול ולא רצה לקטוע את הרצף הטיפולי.,טיעוני הצדדים
43,SH-13-12-4475-255,"מעבר לכך, בניגוד לעולה מהתסקיר, הגיש הסנגור מסמך ממעסיקו של הנאשם, ממנו עולה כי  הנאשם עובד באותה המסעדה מספר שנים.",טיעוני הצדדים
44,SH-13-12-4475-255,בשלב מסוים המסעדה נמכרה אך הנאשם המשיך לעבוד שם עם הבעלים החדשים.,טיעוני הצדדים
45,SH-13-12-4475-255,"הנאשם אכן נאלץ להפסיק לתקופה מסוימת את עבודתו במסעדה נוכח נסיבות בריאותיות של אשתו וצורך לסייע בטיפול בבתו, אך לאחר אותה תקופה שב לעבודה, ומזה מספר חודשים הוא ממשיך ועובד בתחום המסעדנות (נ/2 - מסמך מהמעסיק בנוגע למשך העסקתו של הנאשם; נ/3 - מסמכים רפואיים של אשתו).",טיעוני הצדדים
46,SH-13-12-4475-255,"בהתייחס לעבירות המיוחסות לנאשם טען הסנגור כי השימוש והספקת הסם היו על רקע חברתי, עם אנשים שהוא מכיר, ולא לצורך עשיית רווח כספי, כאשר מדובר בסם מסוג חשיש, אשר נחשב לסם ""קל"" יותר במדרג הסמים, ובכמות קטנה יחסית.",טיעוני הצדדים
47,SH-13-12-4475-255,"לפיכך, יש לקבוע מתחמי עונש הולם נמוכים יותר מעתירת המאשימה.",טיעוני הצדדים
48,SH-13-12-4475-255,"בנוסף, הסנגור עותר לחריגה ממתחם העונש ההולם  הואיל והנאשם השתקם לבדו, ואינו משתמש בסמים מזה כארבע שנים, כפי שאף עולה מבדיקות השתן הנקיות שמסר.",טיעוני הצדדים
49,SH-13-12-4475-255,"כמו כן, הנאשם נטל אחריות על מעשיו ומשמש כמפרנס עיקרי.",טיעוני הצדדים
50,SH-13-12-4475-255,הנאשם בדברו האחרון אמר כי הוא משמש כמפרנס עיקרי ואשתו נמצאת כעת בהריון.,טיעוני הצדדים
51,SH-13-12-4475-255,"כמו כן, לנאשם יש פרויקט בבודפשט הכולל שלוש מסעדות בו הוא עתיד להיות שותף.",טיעוני הצדדים
52,SH-13-12-4475-255,"בהתאם לתיקון 113 לחוק העונשין, יש לקבוע, בטרם קביעת העונש המתאים, בגין כל אחד מהאירועים, מתחם עונש הולם למעשה העבירה בהתאם לעקרון ההלימה ותוך התחשבות במידת הפגיעה בערך החברתי, במדיניות הענישה הנהוגה ובנסיבות הקשורות בביצוע העבירה.",דיון והכרעה 
53,SH-13-12-4475-255,"עיון בכתב האישום מלמד כי כל אחד מהאישומים המיוחסים לנאשם מהווה אירוע נפרד, וזאת בשל השוני בנסיבות, בזמנים, במקומות, ובנפשות המעורבות.",דיון והכרעה 
54,SH-13-12-4475-255,"בהקשר של עבירות סמים הערכים החברתיים המוגנים הם הגנה על חיי אדם, על בריאותו ועל שלמות גופו, כמו גם הגנה על שלום הציבור וביטחונו.",דיון והכרעה 
55,SH-13-12-4475-255,"ביחס לאירוע הראשון - מידת הפגיעה בערכים החברתיים היא נמוכה-בינונית, וזאת בשים לב לטיב המעשה, לטיב הסם, לכמותו ולאופן חלוקתו.",דיון והכרעה 
56,SH-13-12-4475-255,"ביחס לאירוע השני - מידת הפגיעה בערכים החברתיים היא בינונית, וזאת בשים לב לטיב המעשים ולנסיבות ביצועם, לטיב הסם, לכמויות הסם, ולתמורה שניתנה.",דיון והכרעה 
57,SH-13-12-4475-255,"ביחס לאירוע השלישי – מידת הפגיעה בערכים החברתיים היא נמוכה-בינונית, וזאת בשים לב לטיב המעשים ולנסיבות ביצועם, לעובדה שכמות הסם אינו ידועה, ולעובדה שההספקה בוצעה ללא תמורה.",דיון והכרעה 
58,SH-13-12-4475-255,"בחינת מדיניות הענישה הנוהגת מעלה כי במקרים דומים הוטלו על נאשמים עונשים, החל ממספר חודשי מאסר בודדים, אשר יכול שירוצו בעבודות שירות, וכלה ב-8 חודשי מאסר לריצוי בפועל, כמפורט להלן:",דיון והכרעה 
59,SH-13-12-4475-255,בקביעת המתחמים לקחתי בחשבון את הנסיבות הקשורות בביצוע העבירה.,דיון והכרעה 
60,SH-13-12-4475-255,"באופן כללי, ניתן לומר כי מעשיו של הנאשם מעידים, מחד גיסא, כי לא מדובר במעידה חד-פעמית או בטעות נקודתית בהפעלת שיקול דעת מצד הנאשם, אלא מדובר במי שבתקופה הרלוונטית היה קשור לעולם הסמים, היה בעל נגישות לסמים, החזיק בסמים, והיווה חלק משרשרת הפצת הסם.",דיון והכרעה 
61,SH-13-12-4475-255,חלקו של הנאשם בביצוע המעשים היה מרכזי.,דיון והכרעה 
62,SH-13-12-4475-255,"מאידך גיסא, אין המדובר במי שהתפרנס מהעיסוק בסמים, וניכר כי מעשי ההספקה נעשו בנסיבות חברתיות ולאנשים שהנאשם הכיר ושחפצו בהשגת הסם, עת היה הנאשם ""בגיר צעיר"", ללא תכנון מיוחד ושלא למטרת הפקת רווח כספי ממשי.",דיון והכרעה 
63,SH-13-12-4475-255,"ביחס לאירוע הראשון, מחד גיסא, יש לשקול את העובדה שהנאשם הורשע בעבירה של החזקה שלא לצריכה עצמית, ואת העובדה שכמויות הסם אינן זניחות וחלק מהסם אף נתפס כשהוא מחולק.",דיון והכרעה 
64,SH-13-12-4475-255,"מאידך גיסא, יש לשקול את סוג הסם, את העובדה שלא מדובר בכמויות גדולות במיוחד, ואת העובדה שבהתאם לתסקיר שירות המבחן באותה העת הנאשם נהג להשתמש בעצמו בסם באופן אינטנסיבי.",דיון והכרעה 
65,SH-13-12-4475-255,"ביחס לאירוע השני, מחד גיסא, יש לשקול את טיב ההרשעה, את העובדה שמדובר במעשים שנעשו בשתי הזדמנויות שונות, ואת העובדה שמדובר בכמות לא זניחה של סם שסופקה כנגד תשלום.",דיון והכרעה 
66,SH-13-12-4475-255,"מאידך גיסא, יש לשקול שמדובר באספקה בנסיבות חברתיות לאדם מוכר שחפץ בסם, את סוג הסם, את העובדה שלא מדובר בכמויות גדולות במיוחד, ואת העובדה שהמעשים נעשו שלא למטרת הפקת רווח כספי ממשי.",דיון והכרעה 
67,SH-13-12-4475-255,"ביחס לאירוע השלישי, מחד גיסא, יש לשקול את טיב ההרשעה.",דיון והכרעה 
68,SH-13-12-4475-255,"מאידך גיסא, יש לשקול שמדובר באספקה בנסיבות חברתיות לאדם מוכר שחפץ בסם ואף פנה לנאשם מיוזמתו, את העובדה שההספקה בוצעה שלא תמורת תשלום, את סוג הסם, ואת העובדה שכמות הסם שסופקה אינה ידועה כך שיש להניח לטובת הנאשם שמדובר בכמות קטנה.",דיון והכרעה 
69,SH-13-12-4475-255,"לאור כלל האמור לעיל סבורני כי מתחם העונש ההולם ביחס לאירוע הראשון במקרה דנן נע בין עונש של""ץ ומאסר מותנה לבין עונש מאסר בפועל בן מספר חודשים שיכול וירוצה בעבודות שירות.",דיון והכרעה 
70,SH-13-12-4475-255,מתחם העונש ההולם ביחס לאירוע השני במקרה דנן נע בין עונש מאסר בפועל שיכול וירוצה בעבודות שירות לבין עונש מאסר בפועל בן 8 חודשים.,דיון והכרעה 
71,SH-13-12-4475-255,"מתחם העונש ההולם ביחס לאירוע השלישי במקרה דנן נע בין עונש של""ץ ומאסר מותנה לבין עונש מאסר בפועל בן 6 חודשים, שיכול וירוצה בעבודות שירות.",דיון והכרעה 
72,SH-13-12-4475-255,סטייה ממתחמי העונש ההולם,דיון והכרעה 
73,SH-13-12-4475-255,"במקרה דנן לא מצאתי נסיבות מיוחדות המצדיקות סטייה ממתחם העונש ההולם, לחומרה או לקולה.",דיון והכרעה 
74,SH-13-12-4475-255,הסנגור ביקש לסטות לקולה ממתחמי העונש ההולם בעניינו של הנאשם משיקולי שיקום.,דיון והכרעה 
75,SH-13-12-4475-255,המאשימה התנגדה לבקשה זו.,דיון והכרעה 
76,SH-13-12-4475-255,"אמנם עברו של הנאשם נקי, הוא לא ביצע עבירות נוספות מאז העבירות דנן, בדיקות השתן שמסר בשירות המבחן נמצאו נקיות משרידי סמים, והוא לקח אחריות על העבירות שביצע.",דיון והכרעה 
77,SH-13-12-4475-255,"עם זאת, בעת שנבדק על ידי שירות המבחן הנאשם שלל בעייתיות כלשהי בתחום הסמים כיום ולא ביטא צורך בהתערבות טיפולית במצבו בתחום זה.",דיון והכרעה 
78,SH-13-12-4475-255,"לכן, לא ניתן לומר שהנאשם עבר הליכי שיקום או שהוא עובר כעת הליכי שיקום, כך שענישה בתוך מתחמי העונש ההולם תפגע בסיכויי שיקומו.",דיון והכרעה 
79,SH-13-12-4475-255,"לפיכך, הנתונים החיוביים האמורים אודות הנאשם אינם מצדיקים סטייה ממתחמי העונש ההולם שנקבעו, והם ישמשו בעת גזירת דינו בתוך המתחמים שנקבעו.",דיון והכרעה 
80,SH-13-12-4475-255,קביעת עונשו של הנאשם בתוך מתחמי העונש ההולם שנקבעו,דיון והכרעה 
81,SH-13-12-4475-255,בגזירת העונש המתאים לנאשם יש להתחשב בנסיבות שאינן קשורות בביצוע העבירות.,דיון והכרעה 
82,SH-13-12-4475-255,"בהינתן המתחמים האמורים, החלטתי לגזור על הנאשם עונש כולל, וזאת בשים לב לטיב העבירות, למספרן, לתדירותן, לזיקה ביניהן, וליחס ההולם בין חומרת מכלול המעשים ומידת אשמו של הנאשם לבין סוג העונש והיקפו (סעיפים 40יג(ב) ו-(ג)).",דיון והכרעה 
83,SH-13-12-4475-255,בחינת הנסיבות שאינן קשורות בביצועה העבירות במקרה דנן מעלה כי יש למקם את עונשו של הנאשם בתחתית מתחמי הענישה שנקבעו.,דיון והכרעה 
84,SH-13-12-4475-255,"ראשית, יש לשקול לקולה את עברו הפלילי הנקי של הנאשם.",דיון והכרעה 
85,SH-13-12-4475-255,עוד יש לשקול לקולה את הודייתו של הנאשם באשמה ואת נטילת האחריות על ביצוע העבירות.,דיון והכרעה 
86,SH-13-12-4475-255,"עם זאת, יש לזכור כי הודיית הנאשם נמסרה לאחר שמיעת כל פרשת התביעה ועדותו שלו, כך שלא נחסך זמן שיפוטי רב, הגם ששמיעת הראיות לא הייתה לשווא והיה בה כדי לשפוך אור על נסיבות ביצוע המעשים, באופן שאף הוביל לתיקון כתב האישום.",דיון והכרעה 
87,SH-13-12-4475-255,"עוד יש לשקול לקולה את הזמן הרב שחלף מאז ביצוע העבירות, נתון שהנו בעל משמעות לא מבוטלת, במיוחד על רקע היעדר פתיחת תיקים נוספים לנאשם ועל רקע ניקיונו מסמים בבדיקות שירות המבחן.",דיון והכרעה 
88,SH-13-12-4475-255,"למעשה, ההסתבכות של הנאשם בעבירות נשוא כתב האישום הייתה הסתבכותו הפלילית הראשונה והיחידה, ונראה כי לפתיחת ההליך כנגדו הייתה השפעה מרתיעה ומרסנת לגביו.",דיון והכרעה 
89,SH-13-12-4475-255,"מתסקיר שירות המבחן עולה כי הנאשם ביצע שינוי ממשי בחייו, התרחק מגורמים שוליים, וכיום הוא מנהל אורח חיים מסודר ומתפקד סביב משפחתו וסביב הקריירה שלו.",דיון והכרעה 
90,SH-13-12-4475-255,כמו כן עולה כי הנאשם נעדר דפוסי חשיבה והתנהגות עברייניים.,דיון והכרעה 
91,SH-13-12-4475-255,"כמו כן, יש לשקול לקולה את נסיבותיו האישיות של הנאשם, ובמיוחד את מצבו המשפחתי, את היותו אב לשתי ילדות קטנות, ואת העובדה שהוא המפרנס העיקרי במשפחה.",דיון והכרעה 
92,SH-13-12-4475-255,"כמו כן, יש לקחת בחשבון את העולה ממכתב מעסיקו של הנאשם (נ/2), לפיו הנאשם נדרש להימצא שעות רבות במקום העבודה והיעדרות ממושכת עלולה לפגוע בהמשך העסקתו.",דיון והכרעה 
93,SH-13-12-4475-255,"לאור המקבץ האמור, ולאחר שנתתי דעתי לתיקון 113 לחוק העונשין ולטיעוני הצדדים, החלטתי לגזור על הנאשם את העונשים הבאים:",דיון והכרעה 
94,SH-13-12-4475-255,"מאסר למשך 60 ימים, אשר ירוצה בדרך של עבודות שירות, בהתאם לחוות דעת הממונה מיום 24.10.17.",דיון והכרעה 
95,SH-13-12-4475-255,"עבודות השירות תבוצענה במקום ובתנאים שהומלצו בחוות הדעת, והן תחלנה ביום 27.12.17.",דיון והכרעה 
96,SH-13-12-4475-255,הנאשם יתייצב במועד זה עד השעה 8:00 בפני הממונה.,דיון והכרעה 
97,SH-13-12-4475-255,"3 חודשי מאסר על תנאי למשך 3 שנים מהיום, שלא יעבור עבירה לפי פקודת הסמים המסוכנים מסוג עוון או פשע.",דיון והכרעה 
98,SH-13-12-4475-255,"קנס בסך 2,000 ₪ או 7 ימי מאסר תמורתו.",דיון והכרעה 
99,SH-13-12-4475-255,הקנס ישולם עד ליום 25/2/18.,דיון והכרעה 
100,SH-13-12-4475-255,המזכירות וההגנה ישלחו העתק מפסק הדין לממונה על עבודות השירות.,דיון והכרעה 
101,SH-13-12-4475-255,ניתן צו כללי למוצגים.,דיון והכרעה 
102,SH-13-12-4475-255,המוצגים יחולטו/יושמדו/יושבו לבעליהם על פי החלטת קצין משטרה.,דיון והכרעה 
103,SH-13-12-4475-255,"הכספים שהופקדו על ידי הנאשם בתיק מ""י 30434-01-13 בסך 500 ₪ יועברו, לאחר תום ריצוי עבודות השירות, לצורך תשלום הקנס שנפסקו בגזר דין זה, וככל שתיוותר יתרה היא תושב לידי המפקיד, בכפוף לכל עיקול או למגבלה אחרת על פי דין.",דיון והכרעה 
104,SH-13-12-4475-255,זכות ערעור לבית משפט המחוזי בתוך 45 ימים מהיום.,דיון והכרעה 
105,SH-13-12-4475-255,"54678313ניתן היום,  י""ח חשוון תשע""ח, 07 נובמבר 2017, בהעדר הצדדים.",דיון והכרעה 
