,verdict,text,part
0,SH-18-06-46914-359,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",הנאשמים
1,SH-18-06-46914-359,פקודת התעבורה [נוסח חדש]: סע'  43,הנאשמים
2,SH-18-06-46914-359,"חוק העונשין, תשל""ז-1977: סע'  40ד",הנאשמים
3,SH-18-06-46914-359,"* יש מקום לאמץ את המלצת שירות המבחן ולחרוג ממתחם העונש ההולם, וזאת על פי סמכותו של בית משפט לחרוג ממתחם עונשי לצרכי שיקום.",הנאשמים
4,SH-18-06-46914-359,"יש ליתן בכורה לשיקולי השיקום, ולנסיבות האישיות של הנאשמת, גם אם תהיה בכך פגיעה בשיקולי הענישה האחרים.",הנאשמים
5,SH-18-06-46914-359,* עונשין – ענישה – מדיניות ענישה: עבירות סמים,הנאשמים
6,SH-18-06-46914-359,* עונשין – ענישה – מדיניות ענישה: שיקום,הנאשמים
7,SH-18-06-46914-359,"הנאשמת הודתה והורשעה, במסגרת הסדר טיעון, בכתב אישום מתוקן שייחס לה עבירות של החזקת סמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים; סחר בסמים מסוכנים, לפי סעיף 13 + 19א לפקודת הסמים והסתייעות ברכב לעבור עבירה, לפי סעיף 43 לפקודת התעבורה.",הנאשמים
8,SH-18-06-46914-359,בית המשפט פסק כלהלן:,הנאשמים
9,SH-18-06-46914-359,"מקרה זה הינו אחד מתיקים רבים, עשרות במספר מהשנים האחרונות, שנדונו בבית משפט זה, ושנסיבותיהם דומות מאוד.",הנאשמים
10,SH-18-06-46914-359,"בהיעדר נסיבות מחמירות ברות משקל, כשמדובר בעסקאות בודדות, שנעשו על פני ימים ספורים, מתחם הענישה יחל במאסר לריצוי בעבודות שירות, וכזה הוא גם המקרה הנוכחי.",הנאשמים
11,SH-18-06-46914-359,מתחם העונש במקרה זה מתחיל משישה חודשי מאסר לריצוי בדרך של עבודות שירות ועד 15 חודשי מאסר בפועל.,הנאשמים
12,SH-18-06-46914-359,"יש לאמץ את המלצת שירות המבחן ולחרוג ממתחם העונש ההולם, וזאת על פי סמכותו של בית משפט לחרוג ממתחם עונשי לצרכי שיקום.",הנאשמים
13,SH-18-06-46914-359,"יש ליתן בכורה לשיקולי השיקום, ולנסיבות האישיות של הנאשמת, גם אם תהיה בכך פגיעה בשיקולי הענישה האחרים בעבירות סמים חמורות שביצעה.",הנאשמים
14,SH-18-06-46914-359,יש מקום לסטות ממתחם הענישה בהתאם להוראותיו של סעיף 40ד לחוק העונשין.,הנאשמים
15,SH-18-06-46914-359,"שיקומה של הנאשמת מצדיק הימנעות מהטלת מאסר, אף לא בעבודות שירות.",הנאשמים
16,SH-18-06-46914-359,"תיוגה בשלב זה כאסירה, וחיובה לרצות מאסר בעבודות שירות עלולים לפגוע בהליך השיקום החיובי.",הנאשמים
17,SH-18-06-46914-359,יש לאמץ את המלצות שירות המבחן על פי התסקירים המפורטים והמעמיקים.,הנאשמים
18,SH-18-06-46914-359,"הנאשמת הודתה והורשעה, במסגרת הסדר טיעון, בכתב אישום מתוקן שייחס לה עבירות של החזקת סמים שלא לצריכה עצמית – לפי סעיף 7(א) + 7(ג) רישא לפקודת הסמים המסוכנים (נוסח חדש), תשל""ג-1973; סחר בסמים מסוכנים (8 עבירות) – לפי סעיף 13 + 19א לפקודת הסמים והסתייעות ברכב לעבור עבירה (8 עבירות) – לפי סעיף 43 לפקודת התעבורה (נוסח חדש), תשכ""א-1961.",כתב אישום ורקע 
19,SH-18-06-46914-359,כתב האישום המתוקן בחלקו הכללי פירט נתונים לגבי אפליקציות הטלגראם והטלגראס.,כתב אישום ורקע 
20,SH-18-06-46914-359,פורט כי אפליקציית הטלגראם הינה תוכנה חינמית המאופיינת ביכולת להציע שרותי תקשורת בעלי יכולת הצפנה גבוהה במיוחד והיעדר אחסון פרטי התקשורת בשרת החברה יחד עם יכולת של המשתמש להגדיר לעצמו שיחות אשר יושמדו לאחר פרק זמן מסוים.,כתב אישום ורקע 
21,SH-18-06-46914-359,בנוסף מספקת האפליקציה התראה למשתמש במידה ומנסים לצלם את המסך עם המידע שנשלח ובכך שומרים על פרטיות גבוהה במיוחד.,כתב אישום ורקע 
22,SH-18-06-46914-359,בנוסף ניתן ליצור בטלגראם קבוצות רבות בנות אלפי חברים.,כתב אישום ורקע 
23,SH-18-06-46914-359,אחת הקבוצות הבולטות בפעילות באפליקציית הטלגראם הינה אפליקציית הטלגראס המשמשת כפלטפורמה אפקטיבית לניהול פעילות פלילית וטרור.,כתב אישום ורקע 
24,SH-18-06-46914-359,הקבוצה מנוהלת על ידי מספר אנשים ומחולקת במתכונת של רשת ארצית ולתת קבוצות מקומיות.,כתב אישום ורקע 
25,SH-18-06-46914-359,"עוד פורט בחלק הכללי של כתב האישום המתוקן כי במועדים הרלוונטיים לכתב האישום, אחר, שזהותו אינה ידועה, הפעיל את הנאשמת באופן שהאחר היה קולט ""הזמנה"", ושולח פרטיה לנאשמת, אשר הייתה יוצרת קשר טלפוני עם הלקוחות, קובעת עמם מועד ומקום מפגש, מגיעה באמצעות רכב אל המקום ומספקת ללקוחות את הסם, בתמורה.",כתב אישום ורקע 
26,SH-18-06-46914-359,במסגרת התיקון נמחקו האישום השלישי והאישום התשיעי.,כתב אישום ורקע 
27,SH-18-06-46914-359,"ביום 9.6.18, סמוך לשעה 00:59, עת היו השוטרים אביחי בן שימו, תימור טרבאשה ודוד אטדגי בפעילות משטרתית שגרתית שכללה מחסום על כביש 90 בקרית שמונה, הגיעה למקום הנאשמת, כשהיא נוהגת ברכב.",כתב אישום ורקע 
28,SH-18-06-46914-359,"במהלך חיפוש כדין שנערך ברכב על ידי השוטרים, נמצא ברכב קנאביס במשקל כולל של 83.79 גרם, שלא לצריכתה העצמית וכן כסף מזומן בשווי 13,410 ₪.",כתב אישום ורקע 
29,SH-18-06-46914-359,"ביום 8.6.18, סמוך לשעה 12:00 הזמין ח' באפליקציית הטלגראס קנאביס במשקל של 10 גרם.",כתב אישום ורקע 
30,SH-18-06-46914-359,"בשעה 14:01 יצרה הנאשמת קשר עם ח', לאחר שקיבלה פרטיו מהאחר, הגיע לקיבוץ בו התגורר, ומכרה לו 10 גרם קנאביס בתמורה ל-750 ₪.",כתב אישום ורקע 
31,SH-18-06-46914-359,"ביום 8.6.18, הזמין ג' באפליקציה קנאביס במשקל של 25 גרם.",כתב אישום ורקע 
32,SH-18-06-46914-359,"בשעה 16:22 יצרה הנאשמת קשר עם ג', לאחר שקיבלה פרטיו מהאחר, הגיעה ברכב לקיבוץ מגוריו, ומכרה לו 25 גרם קנאביס בתמורה ל- 1,500 ₪.",כתב אישום ורקע 
33,SH-18-06-46914-359,"ביום 8.6.18, סמוך ל-18:52, הזמין י' באפליקציה קנאביס במשקל של 10 גרם.",כתב אישום ורקע 
34,SH-18-06-46914-359,"בשעה 20:52 יצרה הנאשמת קשר עם י', לאחר שקיבלה את פרטיו מהאחר, ובהמשך הגיעה ברכב ליישוב מגוריו, שם מכרה לו 10 גרם קנאביס בתמורה ל-750 ₪.",כתב אישום ורקע 
35,SH-18-06-46914-359,"ביום 8.6.18, הזמין ח' באפליקציה קנאבוס במשקל של 5 גרם.",כתב אישום ורקע 
36,SH-18-06-46914-359,"בשעה 19:40, יצרה הנאשמת קשר עם ח', לאחר שקיבלה את פרטיו מן האחר, וקבעה להיפגש עמו בתחנת אוטובוס הסמוכה לבסיס צבאי בו שירת אותה עת.",כתב אישום ורקע 
37,SH-18-06-46914-359,"הנאשמת הגיעה למקום, פגשה בח' ומכרה לו 5 גרם קנאביס בתמורה ל-400 ₪.",כתב אישום ורקע 
38,SH-18-06-46914-359,בתאריך 8.6.18 הזמין ד' באפליקציה קנאביס במשקל של 10 גרם.,כתב אישום ורקע 
39,SH-18-06-46914-359,"בשעה 17:47 יצרה הנאשמת קשר עם ד', לאחר שקיבלה פרטיו מן האחר, ולאחר תיאום נפגשה עמו בשער קיבוץ מגוריו, שם מכרה לו 10 גרם קנאביס, מחולקים לשתי שקיות, בתמורה ל-750 ₪.",כתב אישום ורקע 
40,SH-18-06-46914-359,"בתאריך 2.6.18, הזמין ג' באפליקציה קנאביס במשקל של 5 גרם.",כתב אישום ורקע 
41,SH-18-06-46914-359,"בשעה 21:38 יצרה הנאשמת קשר עם ג', לאחר שקיבלה את פרטיו מהאחר, והגיעה ברכב לשער קיבוץ מגוריו, שם מכרה לו 5 גרם קנאביס בתמורה ל-450 ₪.",כתב אישום ורקע 
42,SH-18-06-46914-359,"בתאריך 26.5.18, הזמין א' באפליקציה קנאביס במשקל של 5 גרם.",כתב אישום ורקע 
43,SH-18-06-46914-359,"לאחר שקיבלה פרטיו מהאחר, ותיאמה עמו, הגיעה הנאשמת לכתובת שמסר לה בקצרין, ומסרה לידיו 5 גרם קנאביס בתמורה ל400 ₪.",כתב אישום ורקע 
44,SH-18-06-46914-359,"בתאריך 8.6.18, הזמין א' באפליקציה קנאביס במשקל של 10 גרם.",כתב אישום ורקע 
45,SH-18-06-46914-359,"לאחר שקיבלה פרטיו מהאחר, ותיאמה עמו, הגיעה הנאשמת לכתובת שמסר לה בקצרין, ומסרה לידיו 10 גרם קנאביס בתמורה ל-750 ₪.",כתב אישום ורקע 
46,SH-18-06-46914-359,"ביום 22.1.19 הגיעו הצדדים להסדר טיעון, לפיו הנאשמת הודתה והורשעה בעבירות המיוחסות לה בכתב האישום המתוקן, ולאחר מכן הצדדים טענו לעונש באופן פתוח.",כתב אישום ורקע 
47,SH-18-06-46914-359,תסקיר שרות המבחן מיום 22.5.19,כתב אישום ורקע 
48,SH-18-06-46914-359,"שירות המבחן המליץ על הטלת צו מבחן למשך 18 חודשים וצו של""צ בהיקף של 300 שעות, כענישה שיקומית, חינוכית ומרתיעה.",כתב אישום ורקע 
49,SH-18-06-46914-359,"על פי התסקיר, הנאשמת בת 25, רווקה, תושבת טמרה, סיימה 12 שנות לימוד בהצטיינות ועם תעודת בגרות מלאה.",כתב אישום ורקע 
50,SH-18-06-46914-359,"כיום הנאשמת שוהה במעצר בית חלקי בבית הוריה בטמרה, ולומדת שלושה ימים בשבוע, באוניברסיטת חיפה, לימודי סוציולוגיה ואנתרופולוגיה.",כתב אישום ורקע 
51,SH-18-06-46914-359,בימי הלימודים מתלווה אליה אביה.,כתב אישום ורקע 
52,SH-18-06-46914-359,"טרם מעצרה, הנאשמת למדה והתגוררה יחד עם שותפה בדירה בעיר, אך חצי שנה טרם מעצרה, נשרה מהלימודים.",כתב אישום ורקע 
53,SH-18-06-46914-359,"היא בת בכורה להוריה מבין ארבעה ילדים, ולדבריה זכתה לתמיכת הוריה בתקופת מעצרה.",כתב אישום ורקע 
54,SH-18-06-46914-359,"הנאשמת מסרה לשירות המבחן כי הנורמות החברתיות בסביבתה מגבילות אותה, וכי בתקופת לימודיה בבית הספר התקשתה ביצירת קשרים חברתיים עם בני גילה וחשה בדידות וחוסר שייכות לסביבה.",כתב אישום ורקע 
55,SH-18-06-46914-359,"לאחר סיום לימודי התיכון השתתפה הנאשמת במשלחת מקומית לברלין, וחשה רצון להשתלב בעשייה חברתית.",כתב אישום ורקע 
56,SH-18-06-46914-359,לאחר חזרתה התנדבה במשך שנתיים עם קבוצות נוער במסגרות שונות.,כתב אישום ורקע 
57,SH-18-06-46914-359,"בגיל 20 למדה הנאשמת במכינה באוניברסיטת חיפה וסיימה בהצלחה, ולאחר מכן החלה בלימודי התואר הראשון, תוך שעובדת בעבודות מזדמנות.",כתב אישום ורקע 
58,SH-18-06-46914-359,"השתלבותה של הנאשמת בחברה פתוחה לראשונה בחייה, עוררה אצלה משבר זהות ותחושות בלבול, אף שחשה משוחררת מכל המגבלות בחברה המסורתית ממנה באה.",כתב אישום ורקע 
59,SH-18-06-46914-359,"הנאשמת ציינה כי בשנה הראשונה ללימודיה חוותה פגיעה מינית על ידי אדם בו ראתה חבר קרוב, וכתוצאה מכך החלה הדרדרות במצבה התפקודי, ירידה במוטיבציה והיא נקלעה למשבר נפשי.",כתב אישום ורקע 
60,SH-18-06-46914-359,"לדבריה, אימצה דפוסים הרסניים, תוך שימוש לרעה באלכוהול וסמים וביצוע מספר ניסיונות אובדניים.",כתב אישום ורקע 
61,SH-18-06-46914-359,"עוד שיתפה הנאשמת כי היא סובלת מכאבי בטן, תנודות במצבי רוח, קשיי שינה ופלאשבקים מהאירוע הטראומטי שחוותה.",כתב אישום ורקע 
62,SH-18-06-46914-359,"מחוות דעת פסיכיאטרית שהוזמנה, עולה כי הנאשמת סובלת מהפרעת אישיות גבולית.",כתב אישום ורקע 
63,SH-18-06-46914-359,בשנת 2016 אושפזה לראשונה בשל ניסיון אובדני ואובחנה כאמור.,כתב אישום ורקע 
64,SH-18-06-46914-359,"בשנת 2017 הופנתה לטיפול לאחר הפגיעה המינית שעברה, וחלה החמרה במצב הנפשי עד כי הפסיקה לימודיה וביצעה שוב ניסיון אובדני.",כתב אישום ורקע 
65,SH-18-06-46914-359,"הנאשמת שיתפה כי בגיל 19 החלה לצרוך אלכוהול ובגיל 21 החלה לצרוך קנאביס, שימוש מזדמן בנסיבות חברתיות.",כתב אישום ורקע 
66,SH-18-06-46914-359,כיום שוללת כי עושה שימוש בחומרים ממכרים.,כתב אישום ורקע 
67,SH-18-06-46914-359,"בתקופת חקירת המעצר זוהתה נזקקות טיפולית גבוהה, ובמסגרת צו פיקוח שולבה הנאשמת בטיפול במרכז לטיפול בנפגע טראומה ופגיעות מיניות.",כתב אישום ורקע 
68,SH-18-06-46914-359,"מדיווח מנהלת המרכז עולה כי הנאשמת סובלת מסימפטומים פוסט טראומטיים קשים, והומלץ על טיפול נפשי ופסיכיאטרי אינטנסיבי ודחוף.",כתב אישום ורקע 
69,SH-18-06-46914-359,"בתחילת הטיפול עוד הייתה שרויה במצב נפשי מעורער, אך במהלך הטיפול חלה הטבה מסוימת.",כתב אישום ורקע 
70,SH-18-06-46914-359,הנאשמת הבינה את החשיבות בהתמדה בטיפול והפיקה תועלת מהקשר הטיפולי.,כתב אישום ורקע 
71,SH-18-06-46914-359,נמצא כי היא זקוקה לקשר טיפולי ארוך טווח.,כתב אישום ורקע 
72,SH-18-06-46914-359,"בשיחה עם שירות המבחן הביעה הנאשמת רצון לשקם את חייה, לחזור למסלול הלימודי, שמעניק לה תחושת משמעות, מחזיק אותה ומסייע לה בשמירה על שגרה.",כתב אישום ורקע 
73,SH-18-06-46914-359,אין לחובת הנאשמת הרשעות קודמות.,כתב אישום ורקע 
74,SH-18-06-46914-359,"היא קיבלה אחריות מלאה לביצוע העבירות דנן, הביעה צער וחרטה על התנהגותה, תיארה תחושות אשמה ובושה, ומכירה בשליליות שבמעשים.",כתב אישום ורקע 
75,SH-18-06-46914-359,"את הרקע לביצוע העבירות תיארה בצורה פתוחה, ומסרה כי באותו זמן הפסיקה לימודיה, הייתה מובטלת וללא מקום מגורים.",כתב אישום ורקע 
76,SH-18-06-46914-359,היא התארחה אצל חברה שזיהתה שהיא במצוקה כלכלית והציעה לה לספק סמים ללקוחות.,כתב אישום ורקע 
77,SH-18-06-46914-359,"הנאשמת קיבלה את פרטי ההזמנות לטלפון הנייד שלה, הייתה יוצרת קשר טלפוני עם הלקוחות וקובעת אתם מקום ומועד מפגש.",כתב אישום ורקע 
78,SH-18-06-46914-359,"הסמים היו מוכנים ברכב אותו קיבלה מהסוחר, ובאמצעותו הגיעה לספק את הסמים.",כתב אישום ורקע 
79,SH-18-06-46914-359,"לדברי הנאשמת, פעלה במטרה להפיק רווח כספי והייתה שרויה במצב נפשי קשה, וחשה פחד תוך כדי ביצוע המעשים.",כתב אישום ורקע 
80,SH-18-06-46914-359,"שירות המבחן התרשם כי הנאשמת חוותה אירוע טראומטי משמעותי שהשפיע על מצבה הנפשי והתפקודי, ופגע ביכולתה לממש את שאיפותיה.",כתב אישום ורקע 
81,SH-18-06-46914-359,"אין לנאשמת מאפיינים אנטי סוציאליים, כישוריה ויכולותיה גבוהים, והיא מנסה לנהל אורח חיים תקין.",כתב אישום ורקע 
82,SH-18-06-46914-359,"הנאשמת ביטאה יכולת להתבונן במניעיה, נזקקות טיפולית ומידה רבה של מודעות לצורך בהמשך הטיפול.",כתב אישום ורקע 
83,SH-18-06-46914-359,הנאשמת שיתפה פעולה עם גורמי הטיפול ונתרמת מן הטיפול.,כתב אישום ורקע 
84,SH-18-06-46914-359,ההליך המשפטי מהווה עבורה אקט הרתעתי משמעותי.,כתב אישום ורקע 
85,SH-18-06-46914-359,"שירות המבחן הסיק כי ברקע ביצוע העבירה קיימים מטענים ותכנים בלתי מעובדים מהאירוע הטראומטי, וסיפור חייה המורכב של הנאשמת בנוסף לסימפטומים הטראומטיים מהם סובלת הובילו אותה להתנהגות בלתי אדפטיבית.",כתב אישום ורקע 
86,SH-18-06-46914-359,"ביצוע העבירה משקף את קשייה הרגשיים, והנאשמת סובלת מקשיים בוויסות רגשי, אימפולסיביות, תנודות במצבי הרוח וקושי להתמודד עם אירועים מלחיצים וחוויות רגשיות כאובות.",כתב אישום ורקע 
87,SH-18-06-46914-359,שירות המבחן הסיק כי המשך ההתערבות הטיפולית יפחית בצורה ניכרת את הסיכון להישנות התנהגות דומה בעתיד.,כתב אישום ורקע 
88,SH-18-06-46914-359,"הומלץ על הטלת צו מבחן למשך 18 חודשים, וצו של""צ בהיקף של 300 שעות.",כתב אישום ורקע 
89,SH-18-06-46914-359,"בתכנית של""צ מוצעת שהוגשה לעיון בית-המשפט ביום 18.9.19, הומלץ כי תבוצע בעבודות כלליות וסיוע בהכנת מזון, בעמותת ""לב חש"" בחיפה.",כתב אישום ורקע 
90,SH-18-06-46914-359,ביום 26.6.19 התקיימה ישיבת הטיעונים לעונש והצדדים טענו לפניי.,טיעוני הצדדים לעונש
91,SH-18-06-46914-359,"טיעוני ב""כ המאשימה",טיעוני הצדדים לעונש
92,SH-18-06-46914-359,"ב""כ המאשימה עמדה על חומרת עבירת הסחר בסמים באמצעות אפליקציית הטלגראס, וציינה כי מעשי הנאשמת פגעו בשלום הציבור ובריאותו, וכי הנאשמת מילאה תפקיד חיוני במערך הפצת הסמים, ובמטרה להפיק רווח כספי קל ומהיר.",טיעוני הצדדים לעונש
93,SH-18-06-46914-359,"ב""כ המאשימה טענה כי מדיניות הענישה הנוהגת מלמדת על הטלת עונשי מאסר בפועל משמעותיים בנסיבות דומות, וביקשה לקבוע מתחם ענישה הנע בין 8 ל-24 חודשי מאסר בפועל.",טיעוני הצדדים לעונש
94,SH-18-06-46914-359,"באשר לנסיבות שאינן קשורות בביצוע העבירות, הפנתה ב""כ המאשימה לתסקיר ממנו עולה כי הנאשמת עוד מצויה בשלב ראשונה של ההליך הטיפולי, באופן שאינו מצדיק, לטענתה, חריגה מהמתחם.",טיעוני הצדדים לעונש
95,SH-18-06-46914-359,"ב""כ המאשימה ביקשה להטיל על הנאשמת עונש מאסר המצוי ברף האמצעי של המתחם לו טענה, בצירוף מאסר על-תנאי, קנס והתחייבות, וכן להורות על חילוט סכום הכסף שנתפס ברשות הנאשמת בסך 13,410 ₪.",טיעוני הצדדים לעונש
96,SH-18-06-46914-359,"ב""כ הנאשמת טען כי הנאשמת ביצעה את העבירות ללא תחכום, עסקה בהפצת סמים קלים במסגרת שיטת הפצה שכיחה של אספקה באמצעות אפליקציה.",טיעוני הצדדים לעונש
97,SH-18-06-46914-359,"ניתן ללמוד מן התסקיר על הסיבות שהובילו אותה לבצע את העבירות, מצבה הרגשי והנפשי הקשה והמצוקה הכלכלית ממנה סבלה.",טיעוני הצדדים לעונש
98,SH-18-06-46914-359,"נטען כי מדובר בצעירה אינטליגנטית, שסיימה את לימודי התיכון בהצטיינות והשתלבה בלימודים באוניברסיטה, הסובלת מהפרעת אישיות גבולית ומפוסט טראומה.",טיעוני הצדדים לעונש
99,SH-18-06-46914-359,תסקיר שירות המבחן מלמד על מצבה המורכב.,טיעוני הצדדים לעונש
100,SH-18-06-46914-359,"מאז נעצרה זכתה לתמיכת משפחתה, ושירות המבחן המליץ להעדיף את הפן השיקומי בעניינה.",טיעוני הצדדים לעונש
101,SH-18-06-46914-359,יש לתת משקל להמלצה זו על מנת לאפשר לנאשמת לחזור למסלול חיים חיובי ותקין ולא לגדוע את הישגיה.,טיעוני הצדדים לעונש
102,SH-18-06-46914-359,הסנגור הפנה לפסיקה שם הוטלו עונשים הנעים בין ענישה שיקומית ובין 6 חודשי עבודות שירות בעבירות דומות.,טיעוני הצדדים לעונש
103,SH-18-06-46914-359,"עוד ביקש הסנגור להימנע מהרשעת הנאשמת, נוכח המסלול האקדמי בו בחרה.",טיעוני הצדדים לעונש
104,SH-18-06-46914-359,"הנאשמת מסרה כי היא מתנצלת ומתחרטת על המעשים, לדבריה איבדה את חייה והייתה במצב גרוע, לאחר שהתחברה לאנשים הלא נכונים וסיבכה את עצמה ואת משפחתה.",טיעוני הצדדים לעונש
105,SH-18-06-46914-359,"הנאשמת ביקשה הזדמנות לשוב ללימודיה ולמסלול חיים נורמטיבי, ומסתייעת בטיפול שניתן לה.",טיעוני הצדדים לעונש
106,SH-18-06-46914-359,הערכים המוגנים בעבירות סמים הם הגנה על בריאות הציבור ועל שלומו הפיזי והנפשי מפני הנזקים הישירים והעקיפים הנגרמים עקב השימוש בסמים.,דיון והכרעה
107,SH-18-06-46914-359,חקיקת חוקי הסמים נועדה  לעקור את נגע הסמים מהשורש.,דיון והכרעה
108,SH-18-06-46914-359,"ייצור, הפצה, סחר וכן שימוש בסמים טומנים בחובם פוטנציאל לנזק רחב, לא רק למעורבים הישירים בביצוע העבירות אלא לחברה כולה – צרכן הסמים, משפחתו, והנפגעים העקיפים מהפעילות העבריינית שנלווית פעמים רבות לעבירות הסמים.",דיון והכרעה
109,SH-18-06-46914-359,"עבירות הסמים פוגעות גם בערכים מוגנים נוספים, שהנם שמירה על הביטחון הכללי של הציבור ועל רכושו, שכן הקשר בין שימוש בסמים לבין קשת רחבה של עבירות רכוש ואלימות הנו קשר ידוע וברור.",דיון והכרעה
110,SH-18-06-46914-359,"הנאשמת הוציאה לפועל עסקאות סמים, שתואמו מראש באמצעות אפליקציית הטלגראס עם אדם אחר שלא נתפס ולא הובא לדין וזהותו אינה ידועה.",דיון והכרעה
111,SH-18-06-46914-359,"מי שהיה רשום באפליקציה כסוחר הוא אותו אדם אחר, שביצע את הזיהוי של הרוכשים הפוטנציאליים וסגר יחד עמם את פרטי העסקאות ולאחר מכן העביר פרטים אלה לנאשמת, שבתורה יצרה קשר עם כל אחד מהרוכשים הפוטנציאליים, הגיעה ברכב שהועמד לרשותה, ובו הסמים, למקום המפגש, מסרה את הסמים לרוכשים וקיבלה מידיהם את התמורה.",דיון והכרעה
112,SH-18-06-46914-359,חלקה של הנאשמת בביצוע עבירות הסחר הינו משמעותי ובלעדיה העסקה לא הייתה יוצאת לפועל.,דיון והכרעה
113,SH-18-06-46914-359,"הנאשמת סחרה בסמים בשמונה עסקאות שבוצעו על פני תקופה קצרה, וזאת לרוכשים שונים ובמקומות שונים, ובנוסף נמצאה מחזיקה ברכב הנאשמים 83.79 גרם סם מסוכן מסוג קנבוס, וכסף מזומן בסך 13,410 ₪.",דיון והכרעה
114,SH-18-06-46914-359,"הנאשמת התנייעה ברכב בין ישובים בצפון הארץ, במרחק ניכר מביתה שבטמרה, וסחרה בסמים על פי דרישה.",דיון והכרעה
115,SH-18-06-46914-359,"תופעת סחר בסמים ב""טלגראס"" פשטה בתקופה האחרונה והפכה למציאות נפוצה.",דיון והכרעה
116,SH-18-06-46914-359,"מדובר בתופעה רחבת היקף, המתוארת בתיקי סחר בסמים רבים מאוד מהשנתיים האחרונות, ונסיבותיהם דומות.",דיון והכרעה
117,SH-18-06-46914-359,"מבחינות רבות אין בתיקים אלה מן החידוש, שכן רוב סממניהן החמורים של  עבירות הסחר בסמים מתקיימים גם לגבי תופעה זו.",דיון והכרעה
118,SH-18-06-46914-359,"בין סממנים אלה ניתן לציין לחומרה את המניע הכספי של סוחרי הסמים, המבקשים להתעשר על חשבון בריאותם ורווחתם של צרכני הסמים, תוך ניצול תופעת ההתמכרות, ותוך עצימת עיניים לנזקים האישיים והחברתיים הנגרמים משימוש בסמים.",דיון והכרעה
119,SH-18-06-46914-359,"יחד עם זאת, מדובר בתופעה המאופיינת גם בסממנים חדשים, ובנסיבות ביצוע רלוונטיות, אשר גם אותן יש לציין.",דיון והכרעה
120,SH-18-06-46914-359,"לצד המאפיינים ""המסורתיים"" של סחר בסמים, קיימים לעבריינות ה""מודרנית"", של הפצת סמים באמצעות האינטרנט מאפיינים ייחודיים, אשר העיקרי שבהם הנו הנגשה משמעותית של הסמים, והפיכת קנייתם לקלה.",דיון והכרעה
121,SH-18-06-46914-359,"אמנם מדובר בסמים המסווגים ""קלים"", ושמה של האפליקציה, ""טלגראס"" מלמד על כך, ואולם  אין כל ערובה שפלטפורמת האינטרנט לא תנוצל גם להפצתם של סמים אחרים וקשים יותר.",דיון והכרעה
122,SH-18-06-46914-359,"מעבר לכך, שימוש בסמים, ואפילו אלה המסווגים כקלים, עלול, כפי שנקבע בהחלטות ובפסקי דין רבים, לשבש את בריאותם ושגרת חייהם של הצרכנים, ליצור תלות והתמכרות, ולהביא להתדרדרות לשימוש בסמים קשים יותר.",דיון והכרעה
123,SH-18-06-46914-359,"הקלות הטכנולוגית שמציעות האפליקציות, מאפשרת כעת להזמין משלוח של סמים בלחיצה קלה על טלפון חכם.",דיון והכרעה
124,SH-18-06-46914-359,"הפיתוי הוא רב, הסיכון הוא נמוך, והתוצאה הנה בהכרח  הרחבה ניכרת של מעגל הסמים.",דיון והכרעה
125,SH-18-06-46914-359,"לא רק קניית סמים הפכה קלה זמינה ומפתה, אלא גם הצטרפות למעגל סחר הסמים, שגם היא נעשית היום בתיאום טלפוני אינטרנטי ""סטרילי"" וכמעט אנונימי.",דיון והכרעה
126,SH-18-06-46914-359,"ניתן לומר כי הקדמה הביאה לשינוי בפרופיל הנפוץ של צרכני וסוחרי סמים, שהנם כעת לא פעם, ויותר מאשר בעבר, צעירים המועדים בפלילים לראשונה, בעבירות שבעבר נעשו בחצרות אחוריות של עולם עברייני, ואילו היום נעשות כמעט בגלוי באינטרנט.",דיון והכרעה
127,SH-18-06-46914-359,"מידת הפגיעה בערכים המוגנים בתיקים דוגמת זה, תיקבע בכל מקרה ומקרה על פי נסיבותיו.",דיון והכרעה
128,SH-18-06-46914-359,נקודת המוצא הנה כי סחר בסמים באפליקציות מהווה פגיעה ממשית בערכים המוגנים.,דיון והכרעה
129,SH-18-06-46914-359,"יחד עם זאת, יש לבחון את יתר העובדות, כדי לקבוע את מידת הפליליות והחומרה לגבי כל מקרה.",דיון והכרעה
130,SH-18-06-46914-359,"במסלול אמידת החומרה של עבירת סחר בסמים בטלגראס, יש להתייחס לשורה של נקודות, אלה הנן, בין היתר - היקף הסחר בסמים, מספר ""הלקוחות"", כמויות הסם שסופקו, התמורה הכספית, שאלת החבירה לאחרים לשם ביצוע העבירות, נתונים הנוגעים להפצת הסם או ""פרסום המוצר"", ביצוע עבירות נוספות אופייניות, כגון בריחה מהמשטרה או שיבוש ראיות, מכירת סמים לקטינים לעומת בגירים, ועוד נסיבות סובבות ואופפות אשר יש ו""יצבעו"" את האירוע כאירוע בעל סממנים ""עברייניים"" או חמורים במיוחד, ויש שיביאו למסקנה כי מדובר בעבירה שסממניה אינם מהחמורים.",דיון והכרעה
131,SH-18-06-46914-359,"בחינת מדיניות הענישה מעלה קשת רחבה של עונשים הכוללת מאסרים מאחורי סורג ובריח לתקופות קצרות כארוכות, תלוי בנסיבות כל מקרה ומקרה, בכמויות הסם, סוג הסם וכד'.",דיון והכרעה
132,SH-18-06-46914-359,"כפי שצויין, מקרה זה הנו אחד מתיקים רבים, עשרות במספר מהשנים האחרונות, שנדונו בבית משפט זה, ושנסיבותיהם דומות מאד.",דיון והכרעה
133,SH-18-06-46914-359,"גיליתי את דעתי לגבי מתחם הענישה בגזרי דין לא מעטים, דוגמת עניין בובו, שהוזכר לעיל, שהיה הראשון מבין אותם גזרי דין, כי בהיעדר נסיבות מחמירות ברות משקל, כשמבודר בעסקאות בודדות, שנעשו על פי ימים ספורים, מתחם הענישה יחל במאסר לריצוי בעבודות שרות, וכזה הוא גם המקרה הנוכחי.",דיון והכרעה
134,SH-18-06-46914-359,"אשר על כן, מתחם העונש במקרה זה מתחיל משישה חודשי מאסר לריצוי בדרך של עבודות שרות ועד 15 חודשי מאסר בפועל.",דיון והכרעה
135,SH-18-06-46914-359,"הצבת העונש בתוך המתחם וגזירת עונשה של הנאשמת תלויה בנסיבות שאינן קשורות לביצוע העבירה, כפי שיפורט להלן.",גזירת עונשה של הנאשמת
136,SH-18-06-46914-359,"בהליך זה, וכן בהליך המעצר המקביל שטופל אף הוא ע""י מותב זה, נעשה מעקב ממשוך יחסית אחר הנאשמת, ונחשפו, בתסקירים השונים, ובדיונים, נסיבותיה המיוחדות.",גזירת עונשה של הנאשמת
137,SH-18-06-46914-359,"החלטתי במקרה זה לאמץ את המלצת שרות המבחן ולחרוג ממתחם העונש ההולם אותו קבעתי לעיל, וזאת על פי סמכותו של בית משפט לחרוג ממתחם עונשי לצרכי שיקום.",גזירת עונשה של הנאשמת
138,SH-18-06-46914-359,"כפי שיובהר בהמשך, החלטתי לתת בכורה לשיקולי השיקום, ולנסיבות האישיות של הנאשמת, גם אם יהיה בכך פגיעה בשיקולי הענישה האחרים בעבירות סמים חמורות שביצעה.",גזירת עונשה של הנאשמת
139,SH-18-06-46914-359,"הנאשמת בת 24, רווקה, הודתה במעשים במסגרת הסדר טיעון וחסכה זמן ציבורי.",גזירת עונשה של הנאשמת
140,SH-18-06-46914-359,"אמנם הנאשמת לא הסתירה, ואף הודתה בגלוי שביצעה את העבירות בשל הרווח הכספי.",גזירת עונשה של הנאשמת
141,SH-18-06-46914-359,"חרף עמדה גלויה זו, שוכנעתי כי מאחורי התדרדרותה של הנאשמת עומדות נסיבות מורכבות, אשר יתכן ורק חלקן אותרו.",גזירת עונשה של הנאשמת
142,SH-18-06-46914-359,"מדובר בצעירה מבטיחה ומוכשרת, יוצאת חברה מסורתית, אשר התמודדה ככל הנראה עם תלישות חברתית, בהמשך לעזיבת ביתה ויציאה ללימודים בעיר, קשיים נפשיים, עד כדי ניסיונות אובדניים, וככל הנראה גם פגיעה מינית.",גזירת עונשה של הנאשמת
143,SH-18-06-46914-359,"לנאשמת אין עבר פלילי, זוהי מעורבותה הראשונה בפלילים, ועד תקופה מסויימת טרם מעצרה הייתה סטודנטית לסוציולוגיה ואנתרופולוגיה באוניברסיטת חיפה.",גזירת עונשה של הנאשמת
144,SH-18-06-46914-359,"הנאשמת עברה התדרדרות בחייה, בנסיבות שלא הובררו עד תום, עד שביצעה העבירות.",גזירת עונשה של הנאשמת
145,SH-18-06-46914-359,"הנאשמת נטלה אחריות מלאה על מעשיה, הביעה חרטה ובושה על מעורבותה בעבירות.",גזירת עונשה של הנאשמת
146,SH-18-06-46914-359,"הנאשמת שיתפה פעולה עם שירות המבחן, השתלבה בהליך טיפולי שנמצא כי זקוקה לו, בו מתמידה ובתקופת הטיפול נמסר כי חלה הטבה במצבה.",גזירת עונשה של הנאשמת
147,SH-18-06-46914-359,"כן גילתה הנאשמת הבנה ביחס לשליליות שבמעשיה, ושירות המבחן התרשם כי ההליך היווה עבורה גורם מרתיע.",גזירת עונשה של הנאשמת
148,SH-18-06-46914-359,"מדובר בנאשמת הסובלת מהפרעת אישיות גבולית, ומפוסט טראומה, כפי שפורט באריכות.",גזירת עונשה של הנאשמת
149,SH-18-06-46914-359,"אוסיף כי הוגשה תעודה רפואית של המרכז לבריאות הנפש ע""ש פליגלמן (מזור), ד""ר ענת רטנר, שהוזמנה בתיק זה, חוות-דעת הסוקרת את ההיסטוריה הרפואית – הפסיכיאטרית של הנאשמת, ניסיונות אובדניים בעברה, שימוש לרעה באלכוהול וסמים בעבר כאשר שוללת שימוש כזה כיום.",גזירת עונשה של הנאשמת
150,SH-18-06-46914-359,במהלך ניהול תיק זה שהתה הנאשמת  תקופה ממושכת במעצר בית בבית הוריה.,גזירת עונשה של הנאשמת
151,SH-18-06-46914-359,"הנאשמת לוותה על ידי ההורים ליווי צמוד לדיונים, ובהמשך גם ללימודים בקורסים באוניברסיטה, שאליהם אושרה להגיע בהליך המעצר המקביל.",גזירת עונשה של הנאשמת
152,SH-18-06-46914-359,"שוכנעתי בהתרשמותו של שרות המבחן, והתרשמתי גם ישירות, כי הנאשמת מתמסרת להליך, על אף הקושי הרב בו היא מצויה, וכי מעצרה ואישומה היוו עבורה גורם משמעותי ומרתיע, שהניעה לשינוי ולקבלת אחריות.",גזירת עונשה של הנאשמת
153,SH-18-06-46914-359,"שרות המבחן המליץ להעדיף בעניינה של הנאשמת את הפן השיקומי ולהעמידה בצו מבחן, ובצו של""צ.",גזירת עונשה של הנאשמת
154,SH-18-06-46914-359,"אציין כי הסנגור טען, בשולי הדברים, כי ראוי גם להימנע מהרשעתה של הנאשמת.",גזירת עונשה של הנאשמת
155,SH-18-06-46914-359,"ואולם, המלצת שירות המבחן בעניין זה לא הונחה בפניי, שירות המבחן אף לא התבקש לבחון סוגיה זו, וממילא אף אם הייתי שוקלת עתירתו זו, לא הייתי נכונה להורות על ביטול הרשעתה של הנאשמת בדין, בהעדר ראשית ראיה לנזק קונקרטי שייגרם לה, ופגיעה חמורה בסיכויי השיקום שלה באם תיוותר הרשעתה על כנה.",גזירת עונשה של הנאשמת
156,SH-18-06-46914-359,"הסנגור הציג מסמכים מאוניברסיטת חיפה מהם עולה כי הנאשמת לוקחת מספר קורסים בסוציולוגיה ובפסיכולוגיה, אך כאמור אין די בהם כדי ללמד על נזק כלשהו שיגרם לעתידה האישי והמקצועי באם תיוותר ההרשעה בדין על כנה.",גזירת עונשה של הנאשמת
157,SH-18-06-46914-359,החלטתי לסטות ממתחם הענישה בהתאם להוראותיו של סעיף סעיף 40ד לחוק העונשין.,סוף דבר
158,SH-18-06-46914-359,"מצאתי כי שיקומה של הנאשמת מצדיק הימנעות מהטלת מאסר, אף לא בעבודות שרות, וכי תיוגה בשלב זה כאסירה, וחיובה לרצות מאסר בעבודות שרות עלולים לפגוע בהליך השיקום החיובי.",סוף דבר
159,SH-18-06-46914-359,אני מאמצת את המלצות שרות המבחן על פי התסקירים המפורטים והמעמיקים.,סוף דבר
160,SH-18-06-46914-359,"נוכח כל האמור לעיל, אני גוזרת את עונשה של הנאשמת כדלקמן:",סוף דבר
161,SH-18-06-46914-359,צו מבחן לתקופה של 18 חודשים מהיום.,סוף דבר
162,SH-18-06-46914-359,בתקופה זו על הנאשמת לעמוד בפיקוח שרות המבחן ולבצע את כל אשר יוטל עליה.,סוף דבר
163,SH-18-06-46914-359,"צו של""צ בהיקף של 300 שעות למשך שנה מהיום, שיבוצעו על-פי תכנית שהציג שירות המבחן לאישור בית-המשפט, בעמותת ""לב חש"" בחיפה, בעבודות כלליות של סדר, ניקיון, מיון ביגוד וסיוע בהכנת מזון.",סוף דבר
164,SH-18-06-46914-359,"בית המשפט מסביר בזאת לנאשמת בלשון פשוטה את משמעות הצווים ומזהיר אותה, כי אם לא תמלא אחר הצווים מכל בחינה שהיא או תעבור עבירה נוספת, תהיה צפויה לעונש על העבירות שבגללן ניתן הצו ובית המשפט יוכל לגזור את דינה מחדש.",סוף דבר
165,SH-18-06-46914-359,"שישה חודשי מאסר על תנאי, ואולם הנאשמת לא תישא עונש זה אלא אם תעבור במהלך תקופה של שלוש שנים מהיום כל עבירה לפי פקודת הסמים המסוכנים מסוג פשע.",סוף דבר
166,SH-18-06-46914-359,"קנס על סך 3,000 ₪ או 15 ימי מאסר תמורתו.",סוף דבר
167,SH-18-06-46914-359,הקנס ישולם בשישה תשלומים שווים ורצופים.,סוף דבר
168,SH-18-06-46914-359,תשלום ראשון עד ליום 10.12.19 ובכל 10 לחודש בחודשים העוקבים.,סוף דבר
169,SH-18-06-46914-359,אי עמידה באחד התשלומים תעמיד את היתרה לפירעון מיידי.,סוף דבר
170,SH-18-06-46914-359,"אני מורה על חילוט הסך של 13,410 ₪ לטובת הקרן לפי פקודת הסמים.",סוף דבר
171,SH-18-06-46914-359,זכות ערעור תוך 45 יום.,סוף דבר
172,SH-18-06-46914-359,"54678313ניתן היום,  כ""ג אלול תשע""ט, 23 ספטמבר 2019, במעמד הצדדים.",סוף דבר
173,SH-18-06-46914-359,רות שפילברג כהן 54678313,סוף דבר
