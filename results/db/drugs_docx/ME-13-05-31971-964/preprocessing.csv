,verdict,text,part
0,ME-13-05-31971-964,"הנאשם, אדם כבן 33, נותן את הדין באשמה של ייבוא סם מסוכן והחזקתו.",גזר דין
1,ME-13-05-31971-964,ביום 9/5/13 יצא הנאשם את הארץ והגיע להולנד.,גזר דין
2,ME-13-05-31971-964,"שם הצטייד בשני בקבוקים שהכילו סם מסוג MDMA, בתכולה של 740 מ""ל בכל בקבוק.",גזר דין
3,ME-13-05-31971-964,"הוא טס עם הסם ביום 12/5/13 ונחת בנתב""ג.",גזר דין
4,ME-13-05-31971-964,הנאשם הודה בעובדות הכלולות בכתב האישום והטיעון לעונש התבצע על פי הסדר טיעון שבין הצדדים.,גזר דין
5,ME-13-05-31971-964,באת כוח המאשימה הדגישה את החומרה היחסית של מעשה העבירה.,גזר דין
6,ME-13-05-31971-964,"לסברתהּ, כמות הסם שהנאשם הביא עמו מחו""ל, די בה כדי לשמש את צרכיהם של צרכני סמים רבים.",גזר דין
7,ME-13-05-31971-964,"על כן, ניתן לומר שבעבירה, בנסיבותיה, מגולמת פגיעה ממשית בערך החברתי המוגן.",גזר דין
8,ME-13-05-31971-964,נסיבות הפרשה – מעבר לעובדות הכלולות בכתב האישום – לוטות בערפל.,גזר דין
9,ME-13-05-31971-964,הנאשם לא מסר מידע בעניין זה.,גזר דין
10,ME-13-05-31971-964,"על כן, יש לראותו כאחראי בלעדי לתכנון ייבוא הסם ולמימוש התוכנית.",גזר דין
11,ME-13-05-31971-964,"כיוון שהתביעה לא מצאה נסיבות מקלות זולת זה שהנאשם נעדר עבר פלילי וששירות המבחן, בתסקירו, המליץ על ענישה מקלה משום שהוא צופה אפשרויות השתקמות טובות, ביקשה התביעה שייגזרו לנאשם 30 חודשי מאסר לנשיאה בפועל, לצד קנס ומאסר מותנה.",גזר דין
12,ME-13-05-31971-964,בא כוח הנאשם מיקד את דבריו בעיקר בתסקיר שירות המבחן והשלכותיו.,גזר דין
13,ME-13-05-31971-964,"הסנגור אינו חולק על התכלית ההרתעתית של הענישה, אך ערכו של הסיכוי שנאשם מסוים יחזור בו מדרכו הרעה, ישתקם ויימנע מלפשוע ומלהחטיא את הרבים, הוא שיקול לא פחות חשוב.",גזר דין
14,ME-13-05-31971-964,"מתסקיר שירות המבחן עולה כי הנאשם, שנולד ברוסיה, עלה לארץ בהיותו כבן 18 והתברר לסבול מקשיי הסתגלות לשפה ולתרבות.",גזר דין
15,ME-13-05-31971-964,הוא התגייס לצבא ושירת בחיל האוויר שירות צבאי מלא.,גזר דין
16,ME-13-05-31971-964,"אחרי שסיים את השירות, עבד בעבודות שונות, לרבות ניסיון להקים עסק עצמאי.",גזר דין
17,ME-13-05-31971-964,הפעילות הזו שיקעה אותו בחובות.,גזר דין
18,ME-13-05-31971-964,החובות גרמו למשבר בחייו.,גזר דין
19,ME-13-05-31971-964,"הוא התקשה לתפקד ושקע בשימוש בסמים (לדבריו, שימוש מזדמן בסמים קלים).",גזר דין
20,ME-13-05-31971-964,הנאשם נתפס לביצוע העבירה בניסיון לצאת מן ההסתבכות הכלכלית.,גזר דין
21,ME-13-05-31971-964,הנאשם הביע לפני שירות המבחן חרטה ובושה והביע רצון נחרץ לשפר את דרכיו.,גזר דין
22,ME-13-05-31971-964,שירות המבחן התרשם שקיימים גורמי סיכוי משמעותיים לשינוי המקוּוה באורח חייו של הנאשם.,גזר דין
23,ME-13-05-31971-964,"העובדה שנחשף למעצר תקופה לא מבוטלת, ועצם ההעמדה לדין, היווּ גורם חשוב בתובנה שגיבש הנאשם שעליו להתנהל מכאן ואילך כהלכה.",גזר דין
24,ME-13-05-31971-964,השירות גם שקל את נכונותו של הנאשם להשתלב בתהליך טיפולי בפיקוח שירות המבחן.,גזר דין
25,ME-13-05-31971-964,"המלצת השירות היא שייגזר על נאשם עונש לביצוע בעבודת שירות, בצירוף מאסר מותנה והתחייבות להימנע מביצוע עבירות.",גזר דין
26,ME-13-05-31971-964,"כל אלה, בצירוף תהליך טיפולי-שיקומי שיעבור, עשויים להוות בסיס ראוי לשינוי דרך אצל הנאשם.",גזר דין
27,ME-13-05-31971-964,"הסנגור הציע שלצד אימוץ ההצעה העונשית של שירות המבחן, יחויב הנאשם בתשלום סכום כסף נכבד שישולם מדי חודש בחודשו וייתרם למטרות חינוכיות או למטרות לחימה בעבירות סמים.",גזר דין
28,ME-13-05-31971-964,שקלתי את היבטי הענישה השונים כפי שהוצגו מפי הצדדים.,גזר דין
29,ME-13-05-31971-964,אינני מקל ראש בהערכות שירות המבחן ובסיכוי הנשקף מהן לשינוי מיטיב בדרך ההתנהלות של הנאשם.,גזר דין
30,ME-13-05-31971-964,"ברור שהצלחת הפעילות הזו, היא בת תועלת לחברה.",גזר דין
31,ME-13-05-31971-964,"עם זה, אי אפשר להתעלם מן ההשלכות הקשות החברתיות של מעשה העבירה, ואי אפשר שלא לקחת בחשבון את מצוות הדין להעמיד במרכז את עיקרון ההלימה; היינו, קביעת כל עונש ההולם את העבירה, נסיבותיה ואת מדיניות הענישה המקובלת.",גזר דין
32,ME-13-05-31971-964,"ההליכה לאור ""עיקרון ההלימה"" מוליכה למסקנה חד משמעית, שדינו של הנאשם למאסר.",גזר דין
33,ME-13-05-31971-964,"היעדר העבר הפלילי והתצפית החיובית ששירות המבחן הצביע עליה, עשויים רק להטות את העונש אלי הסף התחתון של מתחם העונש הראוי; הא ותו לא.",גזר דין
34,ME-13-05-31971-964,אין מדובר במקרה שבו סיכויי השיקום וצורכי השיקום מסיגים לאחור כל שיקול אחר משיקולי הענישה.,גזר דין
35,ME-13-05-31971-964,"לפיכך, אני דן את הנאשם לעונש מאסר של 43 חודשים, שמהם 25 חודשים לנשיאה בפועל ובמניינם תקופת המעצר מיום 12/5/13 ועד 30/6/13.",גזר דין
36,ME-13-05-31971-964,יתר המאסר על תנאי לשלוש שנים מתום המאסר בתיק זה.,גזר דין
37,ME-13-05-31971-964,התנאי הוא שלא יעבור עבירה לפי פקודת הסמים שהיא פשע.,גזר דין
38,ME-13-05-31971-964,"לכך אני מוסיף גם קנס בסך 2,000 ש""ח או חודשיים מאסר תמורתו.",גזר דין
39,ME-13-05-31971-964,"הקנס ישולם ב-10 שיעורים חודשיים שווים, החל מיום 1/3/14.",גזר דין
40,ME-13-05-31971-964,"54678313ניתן היום,  ז' שבט תשע""ד, 08 ינואר 2014, במעמד הצדדים.",גזר דין
41,ME-13-05-31971-964,ה דר' עודד מודריק 54678313,גזר דין
