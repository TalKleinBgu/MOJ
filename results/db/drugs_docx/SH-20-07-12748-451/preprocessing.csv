,verdict,text,part
0,SH-20-07-12748-451,"פקודת הסמים המסוכנים [נוסח חדש], תשל""ג-1973: סע'  13, 19א",נועם אלימלך דרי 
1,SH-20-07-12748-451,"הנאשם הודה בעובדות כתב אישום מתוקן שהוגש במסגרת הסדר דיוני שלא כלל הסכמה לעונש, והורשע בעבירה של סחר בסמים, לפי סעיפים 13 ו- 19א לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים""), בכך שמכר לסוכנת משטרתית ביום 25.12.2018, באמצעות יישומון ""טלגרם"", סם מסוכן מסוג קוקאין במשקל 0.8898 גרם נטו, בתמורה לתשלום בסך 800 ₪.",גזר דין
2,SH-20-07-12748-451,"לבקשת הנאשם דיון הטיעונים לעונש נדחה מפעם לפעם לשם שילובו בהליך טיפולי, קבלת תסקירים מאת שירות המבחן וקבלת חוות דעת מאת הממונה על עבודות השירות.",גזר דין
3,SH-20-07-12748-451,"לאחר טיפול ארוך המליץ השירות על ענישה שיקומית בדמות של""צ וצו מבחן, ולכך עתרה ההגנה.",גזר דין
4,SH-20-07-12748-451,"המאשימה מנגד, עתרה להשית על הנאשם מאסר בעבודות שירות לצד ענישה נלוות.",גזר דין
5,SH-20-07-12748-451,"שירות המבחן הגיש שישה תסקירים בעניינו של הנאשם, החל מחודש אוקטובר 2021 ועד לחודש פברואר 2023.",תסקירי שירות המבחן
6,SH-20-07-12748-451,"מתסקירי שירות המבחן נלמדו נסיבותיו האישיות של הנאשם בהיותו צעיר יליד 1999, שהיה כבן 19 בעת ביצוע העבירה, וכיום הוא נשוי ואב לתינוק כבן שנה, ואשתו בהיריון נוסף, עובד כטכנאי משאבות מים, והמשפחה מתגוררת בישוב בית אריה.",תסקירי שירות המבחן
7,SH-20-07-12748-451,"בילדותו למד הנאשם בפנימייה כבר בגיל 6 ועד גיל 17, סיים 11 שנות לימוד, אובחן עם בעיות קשב וריכוז, ולכן למד בבית ספר לחינוך מיוחד.",תסקירי שירות המבחן
8,SH-20-07-12748-451,"בגיל 18 החל לצרוך ולמכור סמים, כשאחת הסיבות לכך הייתה רצונו לסייע כלכלית למשפחתו דלת האמצעים.",תסקירי שירות המבחן
9,SH-20-07-12748-451,"הנאשם התגייס לצה""ל ושירת שירות חלקי בחיל ההנדסה הקרבית במהלכו ריצה שלושה מאסרים בכלא צבאי מחמת נפקדות.",תסקירי שירות המבחן
10,SH-20-07-12748-451,הנאשם התחתן בשנת 2021 והזוגיות מהווה עבורו גורם תמיכה חיובי ביותר.,תסקירי שירות המבחן
11,SH-20-07-12748-451,"באשר להליכי הטיפול, מהתסקירים הראשונים הצטיירה תמונה לפיה הנאשם לא התמיד בהגעה לבדיקות שתן אליהן הופנה, ובחלק מהבדיקות נמצאו שרידי סם מסוג קנבוס.",תסקירי שירות המבחן
12,SH-20-07-12748-451,"בתחילה הנאשם לא שיתף פעולה עם גורמי הטיפול, ולא יצר קשר, לכן שירות המבחן לא בא בהמלצה טיפולית בעניינו.",תסקירי שירות המבחן
13,SH-20-07-12748-451,"אולם, לאחר לידת בנו הבכור, ובהמשך למספר הזדמנויות שקיבל מבית המשפט, השתלב הנאשם בטיפול בקבוצה ייעודית לצעירים עוברי חוק, ומסר בדיקות שתן נקייה משרידי סם.",תסקירי שירות המבחן
14,SH-20-07-12748-451,"בתסקיר מסוף שנת 2022, נראה שחל שינוי משמעותי בהתנהלות הנאשם, הוא שולב בקבוצה הטיפולית לעיל, הגיע למפגשים בקביעות וגילה מחויבות ואחריות לתהליך.",תסקירי שירות המבחן
15,SH-20-07-12748-451,שירות המבחן התרשם שהנאשם משקיע מאמצים רבים בטיפול ונרתם ממנו.,תסקירי שירות המבחן
16,SH-20-07-12748-451,"הנאשם שמר לאורך הדרך על תעסוקה, לא נפתחו לו תיקים חדשים, ומסר בדיקות שתן נקיות משרידי סם.",תסקירי שירות המבחן
17,SH-20-07-12748-451,"בתסקיר האחרון מאת שירות המבחן הושלמה התמונה החיובית משנודע כי הנאשם המשיך להשתתף בקבוצה הטיפולית, אף אם צוין כי הוא ממעט בשיתוף בתכנים אישיים בשל אופיו המופנם.",תסקירי שירות המבחן
18,SH-20-07-12748-451,"שירות המבחן התרשם כי הנאשם השקיע מאמצים רבים בטיפול, גילה אחריות ומחויבות והביע רצונו לניהול חייו ללא מעורבות בפלילים.",תסקירי שירות המבחן
19,SH-20-07-12748-451,"כנגד הנאשם לא נפתחו תיקים חדשים, הוא לא התייצב לבדיקות שתן (אחת בשל מחויבות לעבודתו והשנייה בשל מחלת קורונה).",תסקירי שירות המבחן
20,SH-20-07-12748-451,"שירות המבחן המשיך בהתרשמותו כי מחד הנאשם אחראי ומגלה מחויבות לטיפול, ומאידך הרושם הממושך של גורמי הטיפול כי יכולתו להיתרם מההליך הטיפולי מוגבלת.",תסקירי שירות המבחן
21,SH-20-07-12748-451,"בסופו של דבר העריך שירות המבחן כי הסיכון מהנאשם פחת, והמליץ כאמור על לצו מבחן למשך חצי שנה ושל""צ.",תסקירי שירות המבחן
22,SH-20-07-12748-451,"ב""כ המאשימה עוה""ד עדי סעדיה הפנתה לערכים המוגנים בעבירות הסמים ועל הצורך בענישה מרתיעה, ועתרה למתחם ענישה הנע בין 8 חודשי מאסר ועד ל-18 חודשים.",טיעוני הצדדים לעונש
23,SH-20-07-12748-451,"נטען כי לאור השתלשלות התסקירים, המאשימה לא רואה את הנאשם כמי שיש לחרוג בעניינו מהמתחם בשל שיקולי שיקום, מאחר שהוא נרתם מההליך הטיפולי רק כעבור שנה וחצי מתחילתו.",טיעוני הצדדים לעונש
24,SH-20-07-12748-451,"עם זאת המאשימה לקחה בחשבון את גילו הצעיר של הנאשם, עבר פלילי קל שאיננו רלוונטי, הודאתו וחיסכון בזמן השיפוט, ועתרה להשית עליו 9 חודשי מאסר שיכול וירוצו בעבודות שירות, מאסר מותנה וקנס.",טיעוני הצדדים לעונש
25,SH-20-07-12748-451,"ב""כ הנאשם עוה""ד בנימין בן נתן, טען כי תסקירי שירות המבחן מצביעים על דרך שיקומית שעבר הנאשם, המבססים הצדקה לחריגה ממתחם הענישה ההולם מטעמי שיקום.",טיעוני הצדדים לעונש
26,SH-20-07-12748-451,"הסניגור הפנה למאמץ הרב שהשקיע הנאשם בשינוי אורחות חייו, ולכך שהוא נרתם לטיפול בהתאם ליכולותיו, ושומר על יציבות תעסוקתית ומחויבות למשפחתו.",טיעוני הצדדים לעונש
27,SH-20-07-12748-451,"הוסיף הסניגור וטען כי הנאשם לקח אחריות והביע חרטה על מעשיו, חסך בזמן השיפוטי, העבירה בוצעה בחודש דצמבר 2018 וכתב האישום הוגש רק בחודש יולי 2020.",טיעוני הצדדים לעונש
28,SH-20-07-12748-451,לפיכך נטען שהנאשם שעומד בפני בית המשפט הוא איננו אותו אדם שעמד בתחילת ההליך.,טיעוני הצדדים לעונש
29,SH-20-07-12748-451,"הנאשם התחתן, נולד לו ילד, שומר על עבודה מסודרת וחשוב שהוא ימשיך לבסס את חייו ואת משפחתו, שכן לדידו השתת עונש של עבודות שירות ""יחזיר אותו אחורה"", והמשפחה עלולה לשלם מחיר כלכלי כבד ביותר.",טיעוני הצדדים לעונש
30,SH-20-07-12748-451,"לפיכך ביקש ב""כ הנאשם לאמץ את המלצת שירות המבחן.",טיעוני הצדדים לעונש
31,SH-20-07-12748-451,"אשת הנאשם העידה לעונש, וסיפרה על התנהלותו החיובית של הנאשם בבית כאב לילדם.",טיעוני הצדדים לעונש
32,SH-20-07-12748-451,"הוסיפה אשת הנאשם ופירטה את ההוצאות הכלכליות להם נדרשת המשפחה בכל חודש, והדגישה שוב ושוב את המשמעות של שליחת הנאשם לעבודות שירות בהקשר הקריסה הכלכלית וכן בשל הפן הנפשי, שיקשה ביותר, במיוחד משום שבנם הבכור עדיין פעוט, והיא בהיריון נוסף.",טיעוני הצדדים לעונש
33,SH-20-07-12748-451,"הנאשם בדברו האחרון אמר כי הוא מצטרף לדברי אשתו ובא כוחו, התנצל שוב על מעשיו ואמר שלא מתכוון לחזור על טעות כזו שוב.",טיעוני הצדדים לעונש
34,SH-20-07-12748-451,מתחם העונש ההולם,דיון והכרעה 
35,SH-20-07-12748-451,"בענייננו, מכר הנאשם לסוכנת משטרתית, סם קשה מסוג קוקאין במשקל של כ 0.8898 גרם, בתמורה ל- 800 ₪, באמצעות הטלגרם.",דיון והכרעה 
36,SH-20-07-12748-451,"מכירת הסם הקשה, והשימוש בטלגרם לביצוע עסקה עבור לקוחה מזדמנת – הסוכנת, מצביעים על החומרה בעבירה זו.",דיון והכרעה 
37,SH-20-07-12748-451,"מנגד מדובר במכירה בהזדמנות יחידה, ובכמות קטנה באופן יחסי.",דיון והכרעה 
38,SH-20-07-12748-451,"הענישה בתחום סחר בסמים קשים, אף בכמויות קטנות היא דרך כלל לעונשי מאסר בפועל.",דיון והכרעה 
39,SH-20-07-12748-451,"לשם קביעת מתחם הענישה ההולם אבחן ענישה נוהגת רלוונטית בשינויים המחויבים לקולה וחומרה, כדלקמן:",דיון והכרעה 
40,SH-20-07-12748-451,"בשקלול חומרת העבירה בה הורשע הנאשם בנסיבותיה, ובהתחשב בענישה הנוהגת, מצאתי לאמץ את מתחם העונש לו עתרה המאשימה, ולקבוע כי הוא נע בין 8 חודשי מאסר ועד 18 חודשים.",דיון והכרעה 
41,SH-20-07-12748-451,נסיבות שאינן קשורות בביצוע העבירה,דיון והכרעה 
42,SH-20-07-12748-451,"הנאשם בן 24, הודה בכתב אישום מתוקן והורשע במיוחס לו כבר ביום 9.3.2021.",דיון והכרעה 
43,SH-20-07-12748-451,"לחובתו עבר פלילי מועט ולא רלוונטי (בשנת 2018 בגין היעדרות מהשירות, ובשנת 2021 בגין הפרעה לשוטר ואיומים).",דיון והכרעה 
44,SH-20-07-12748-451,"כאמור, מתסקירי שירות המבחן עולה תמונה מורכבת ביחס לנסיבות חייו של הנאשם אשר גדל במשפחה דלת אמצעים, ומגיל ילדות צעיר עזב את הבית וגדל בפנימייה.",דיון והכרעה 
45,SH-20-07-12748-451,"הנאשם חבר לחברה שולית בגיל 18, אז החל לצרוך ולמכור סמים.",דיון והכרעה 
46,SH-20-07-12748-451,"בשנת 2021 התחתן, ומערכת היחסים הזוגית עם אשתו מהווה גורם חיובי תומך ומחזק עבור הנאשם.",דיון והכרעה 
47,SH-20-07-12748-451,מאז נולד בנו הבכור של הנאשם ואשתו הרה.,דיון והכרעה 
48,SH-20-07-12748-451,"הנאשם שומר על יציבות תעסוקתית והוא מגלה מחויבות רבה למשפחתו, לצד זאת נטל אחריות מלאה על מעשיו, והוא מבין את חומרתם והשלכותיהם, ורצונו להמשיך לנהל את חייו ללא מעורבות נוספת בפלילים.",דיון והכרעה 
49,SH-20-07-12748-451,"מתסקירי שירות המבחן עולה כי על אף שבתחילת הדרך שיתוף הפעולה של הנאשם היה חלקי, ניכרת לאחרונה מגמה חיובית של השתתפות הנאשם בהליכי השיקום והטיפול, מהם הוא נתרם.",דיון והכרעה 
50,SH-20-07-12748-451,"הנאשם השתלב בקבוצה טיפולית ייעודית לצעירים עוברי חוק באוגוסט 2022, ומאז הוא מגיע בקביעות למפגשים טיפוליים, ומגלה מחויבות ואחריות לתהליך הטיפולי, בהתאם ליכולותיו – בהיותו אדם מופנם.",דיון והכרעה 
51,SH-20-07-12748-451,"בחודשים הקרובים צפוי הנאשם לסיים את הטיפול בקבוצה, ושירות המבחן לא מצא טעם להמליץ על קבוצה טיפולית נוספת, שכן ההליך הטיפולי מוצה.",דיון והכרעה 
52,SH-20-07-12748-451,שירות המבחן העריך כי הסיכון במצבו של הנאשם פחת.,דיון והכרעה 
53,SH-20-07-12748-451,"מנגד, הנאשם לא מסר באופן רצוף בדיקות שתן, מטעמים שונים, אך הבדיקות שמסר נמצאו נקיות משרידי סם כבר מתחילת שנת 2022.",דיון והכרעה 
54,SH-20-07-12748-451,"בענייננו אני סבורה כי הנאשם הוכיח במעשיו לאורך השנים כי הוא ערך שינוי משמעותי בחייו ומצוי בדרך שיקומית, הלכה למעשה.",דיון והכרעה 
55,SH-20-07-12748-451,"אומנם תסקירי שירות המבחן, כפי שתיארתי לעיל, אינם נקיים מספקות לגביו, אולם הנאשם מצוי בקשר ארוך עם שירות המבחן – מזה כשנתיים, ומשולב בהליך טיפולי מאז אוגוסט 2022 והוא נתרם ממנה בהתאם ליכולותיו.",דיון והכרעה 
56,SH-20-07-12748-451,"נוסף על כך – מאז ביצוע העבירה חלפה תקופה ארוכה של ארבע שנים וחצי! בעת ביצוע העבירה טרם מלאו לנאשם 20 שנים, וכיום הוא כבן 24.",דיון והכרעה 
57,SH-20-07-12748-451,"בכל אותה תקופה מאז, לא נפתחו נגד הנאשם תיקים חדשים.",דיון והכרעה 
58,SH-20-07-12748-451,"מדובר בתקופה ממשוכת, ודאי עבור מי שהיה בחור צעיר מאוד.",דיון והכרעה 
59,SH-20-07-12748-451,"במהלך תקופה זו הנאשם התבגר, התחתן, נולד לו בן, אשתו עתה בהריון והוא שומר על יציבות תעסוקתית ומפרנס את משפחתו בדוחק.",דיון והכרעה 
60,SH-20-07-12748-451,"כלומר, לצד הפיקוח של שירות המבחן וההליך הטיפולי שהנאשם עובר מזה תקופה, הוא בונה את חייו יחד עם אשתו, ומלמד על עצמו כי פנה לדרך חדשה.",דיון והכרעה 
61,SH-20-07-12748-451,"לפיכך התרשמתי שהנאשם הוכיח עצמו כמי שיש לו מוטיבציה גבוהה לשיקום, חל שינוי ממשי בדפוסי התנהגותו וחייו, והוא אכן אדם שונה לחלוטין – כפי שטען בא כוחו.",דיון והכרעה 
62,SH-20-07-12748-451,"משכך, השתכנעתי שחלים שיקולי שיקום בענייננו של הנאשם, המצדיקים את גזירת עונשו תוך חריגה ממתחם הענישה לקולה.",דיון והכרעה 
63,SH-20-07-12748-451,"אשר לעונש הראוי לנאשם, שמעתי בקשב רב את דברי אשת הנאשם, שעובדת כסייעת לגננת בגן עירוני, והתרשמתי כי עול פרנסת המשפחה כבד עבור השניים, אשר מחשבים שקל לשקל מדי חודש בחודשו כדי לעמוד בנטל הכלכלי-הישרדותי של החיים.",דיון והכרעה 
64,SH-20-07-12748-451,"כן נתתי דעתי למכתב מיום 19.10.2022 מאת מעסיקו של הנאשם (טל/2), אשר הביע הערכה רבה לנאשם ולעבודתו.",דיון והכרעה 
65,SH-20-07-12748-451,"לכן, השתכנעתי מטיעוני הסניגור, כי גזירת עונש של מאסר בעבודות שירות עלולה להביא להידרדרות במצבו של הנאשם ואשתו, עד כדי קריסה כלכלית – כפי שאמרה האחרונה, וביקשה בתחינה ממש שלא להטיל עליו עונש זה.",דיון והכרעה 
66,SH-20-07-12748-451,"במכלול השיקולים הללו מצאתי לאמץ את המלצת שירות המבחן ולהסתפק בענישה חינוכית שיקומית, אם כי בהיקף שעות של""צ גבוה מהמומלץ.",דיון והכרעה 
67,SH-20-07-12748-451,אשר על כן אני גוזרת על הנאשם את העונשים הבאים:,דיון והכרעה 
68,SH-20-07-12748-451,"מאסר מותנה למשך 6 חודשים, והתנאי הוא כי הנאשם לא יעבור עבירת סמים מסוג פשע, למשך 3 שנים מהיום.",דיון והכרעה 
69,SH-20-07-12748-451,"מאסר מותנה למשך 3 חודשים, והתנאי הוא כי הנאשם לא יעבור עבירת סמים מסוג עוון, למשך 3 שנים מהיום.",דיון והכרעה 
70,SH-20-07-12748-451,"הנאשם יבצע של""צ בהיקף 300 שעות לפי התוכנית שגיבש שירות המבחן.",דיון והכרעה 
71,SH-20-07-12748-451,הנאשם יעמוד תחת צו מבחן למשך חצי שנה.,דיון והכרעה 
72,SH-20-07-12748-451,"הנאשם יתחייב להימנע מביצוע העבירות סמים מסוג פשע במשך שלוש שנים מהיום, וככל שיפר התחייבותו ישלם סך של 2,000 ₪.",דיון והכרעה 
73,SH-20-07-12748-451,"לא יתחייב הנאשם, ייאסר למשך 3 ימים.",דיון והכרעה 
74,SH-20-07-12748-451,"הזהרתי את הנאשם כי אם הוא לא ימלא אחר הוראות שירות המבחן ולא יבצע את השל""צ כנדרש, ניתן יהיה לגזור את עונשו מחדש.",דיון והכרעה 
75,SH-20-07-12748-451,"5129371הסמים יושמדו, ניתן צו כללי למוצגים.",דיון והכרעה 
76,SH-20-07-12748-451,54678313זכות ערעור לבית המשפט מחוזי מרכז-לוד בתוך 45 ימים.,דיון והכרעה 
77,SH-20-07-12748-451,"ניתן היום,  ד' ניסן תשפ""ג, 26 מרץ 2023, בנוכחות ב""כ המאשימה עוה""ד בן לולו, הנאשם ובא כוחו עוה""ד בינימין בן נתן.",דיון והכרעה 
