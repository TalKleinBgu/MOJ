,verdict,text,part
0,SH-15-03-23015-205,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 10",הנאשם
1,SH-15-03-23015-205,"הנאשם הורשע בעבירה של גידול יצור והכנת סמים מסוכנים, עבירה לפי סעיף 6 לפקודת הסמים המסוכנים (נוסח חדש), התשל""ג-1973 (להלן: ""הפקודה""); עבירה של החזקת כלים להכנת סם שלא לצריכה עצמית, עבירה לפי סעיף 10 רישא לפקודה; ועבירה של החזקה ושימוש בסמים שלא לצריכה עצמית, עבירה לפי סעיף 7(א) ו-7(ג) רישא לפקודה.",גזר דין
2,SH-15-03-23015-205,"נסיבות ביצוע העבירה פורטו בהרחבה בהכרעת הדין מיום 22.12.16, ובקצירת האומר יצוין כי ביום 20.03.14 בחיפוש בקרוואן בו מתגורר הנאשם, הציג הנאשם לשוטרים שתיל של קנבוס שהכיל 0.63 גרם קנבוס ושני שתילי קנבוס שהכילו 549.44 גרם קנבוס.",גזר דין
3,SH-15-03-23015-205,"בנוסף נמצאו תרמוסטט בצבע לבן, מספר מאווררים, שקע חשמל וחיבורי חשמל, מד חום דיגיטלי, ניירות כסף עבים וקופסה בה היו עלים יבשים שהכילה 30.64 גרם קנבוס.",גזר דין
4,SH-15-03-23015-205,"הנאשם לא כפר בעובדות, אך טען לפגמים בהוצאת צו החיפוש במסגרתו נתפסו הסמים והכלים, ובהליך החיפוש עצמו, ולאכיפה בררנית.",גזר דין
5,SH-15-03-23015-205,טענות אלו נדחו בהכרעת הדין האמורה.,גזר דין
6,SH-15-03-23015-205,נתבקש והוגש תסקיר שירות מבחן ממנו נלמד אודות הנאשם.,גזר דין
7,SH-15-03-23015-205,עלה כי הנאשם חי חיים נורמטיביים ונחשף לסמים מסוג חשיש וגראס בגיל 29 בתקופה לחוצה וקשה שעבר במסגרת לימודיו באוניברסיטה ובשל השפעה חברתית.,גזר דין
8,SH-15-03-23015-205,קצינת המבחן ציינה את התרשמותה כי השימוש של הנאשם הוא התנסותי בלבד והיא לא זיהתה דפוס התמכרות.,גזר דין
9,SH-15-03-23015-205,בדיקות לאיתור שרידי סם מעידות על ניקיון מסמים כיום.,גזר דין
10,SH-15-03-23015-205,כן ציינה קצינת המבחן כי הנאשם קיבל אחריות מלאה על מעשיו וכי  התרשמה כי ההליך הפלילי עורר בו תחושת חרדה ובושה.,גזר דין
11,SH-15-03-23015-205,היא העריכה כי העבירה הייתה למעשה קריאה לעזרה בשל משבר רגשי שעבר והיא אינה מאפיינת את אישיותו.,גזר דין
12,SH-15-03-23015-205,הנאשם פנה לטיפול בסדנא למודעות עצמית לקבלת עזרה.,גזר דין
13,SH-15-03-23015-205,"בשולי התסקיר באה קצינת המבחן בהמלצה להימנע מהרשעתו אשר עלולה לפגוע באפשרויות תעסוקתו ועל עונש של""צ בהיקף של 200 שעות.",גזר דין
14,SH-15-03-23015-205,"בטיעוניו לעונש עמד ב""כ המאשימה על הערכים המוגנים בעבירות שביצע הנאשם, ביניהם בטחון הציבור ושלומו וציין את הקשר בין שימוש בסם לעבריינות אחרת.",גזר דין
15,SH-15-03-23015-205,"במקרה זה, מדובר בסם בכמות רבה שלא נועדה לשימוש עצמי ומדובר אפוא, במי שחוטא ומחטיא.",גזר דין
16,SH-15-03-23015-205,הנסיבות גם מלמדות על תכנון מוקדם שבא לידי ביטוי בהצטיידות בכלים מתאימים.,גזר דין
17,SH-15-03-23015-205,"מתחם העונש ההולם נע, לדברי ב""כ המאשימה, מ-6 ועד 12 חודשי מאסר, ונוכח התסקיר החיובי והעדר עבר פלילי, העונש צריך להיגזר ברף התחתון – 6 חודשי מאסר לריצוי בעבודות שירות לצד קנס, מאסר על תנאי מרתיע, התחייבות ופסילת רישיון נהיגה.",גזר דין
18,SH-15-03-23015-205,"המאשימה התנגדה לביטול ההרשעה בטענה שאין מתקיימים התנאים שנקבעו בפסיקה, הן נוכח חומרת המעשים בהם הורשע הנאשם והן בשל העדר פגיעה קונקרטית בשיקומו של הנאשם.",גזר דין
19,SH-15-03-23015-205,"מנגד, ב""כ הנאשם טען כי מדובר במקרה חריג המצדיק הימנעות מהרשעת הנאשם.",גזר דין
20,SH-15-03-23015-205,הוא ציין כי מדובר בסם קל וכי לא הוכח כי הנאשם גידל לשם סחר.,גזר דין
21,SH-15-03-23015-205,"מדובר באדם נורמטיבי ללא עבר פלילי, והרשעתו תמנע ממנו לעבוד הן במוסדות ממשלתיים וביטחוניים והן בחברות פרטיות רבות הדורשות העדר רישום פלילי וסיווג בטחוני.",גזר דין
22,SH-15-03-23015-205,הוא גם יתקשה בהוצאת אשרת כניסה למדינות בהן יש ביקוש לאנשים במקצועו.,גזר דין
23,SH-15-03-23015-205,"זאת, כאשר הנאשם מתקשה ממילא במציאת עבודה נוכח נכותו.",גזר דין
24,SH-15-03-23015-205,הנאשם ציין בדבריו בפני בית המשפט כי הוא מבין את מלוא חומרת מעשיו וכי הוא לוקח עליהם אחריות מלאה.,גזר דין
25,SH-15-03-23015-205,"לדבריו, הוא עומד היום במקום אחר, אך הוא מתקשה במציאת עבודה.",גזר דין
26,SH-15-03-23015-205,עבירות הסמים בהן הורשע הנאשם הן עבירות קשות וחמורות אשר תוצאותיהן הרות אסון לחברה כולה.,דיון והכרעה 
27,SH-15-03-23015-205,"עבירות הסמים נועדו להגן על שלום הציבור, בריאותו ומניעת התופעות השליליות הנלוות לצריכת הסמים, ביניהן עבירות אלימות ורכוש.",דיון והכרעה 
28,SH-15-03-23015-205,באשר למתחם העונש.,דיון והכרעה 
29,SH-15-03-23015-205,"בשים לב לערכים המוגנים, עקרון ההלימה, מכלול הנסיבות הנוגעות לעניין והפסיקה הנוהגת במקרים דומים, אני סבור כי מתחם העונש נע מעונש של""צ בהיקף מורחב ועד ל-10 חודשי מאסר בפועל, לצד מאסר מותנה והתחייבות צופי פני עתיד.",דיון והכרעה 
30,SH-15-03-23015-205,"הנאשם, יליד 1984, כיום בן 33, שירת שירות צבאי מלא לאחריו סיים בהצלחה לימודי תואר בהנדסת אלקטרוניקה.",דיון והכרעה 
31,SH-15-03-23015-205,במקביל ללימודיו ולאורך השנים עבד הנאשם בתחום האלקטרוניקה והמחשבים ומעסיקיו ציינו כי הוא מגלה אחריות ומקצועיות רבה.,דיון והכרעה 
32,SH-15-03-23015-205,"כתוצאה מתאונה שעבר הוא הוכר על ידי המוסד לביטוח לאומי כבעל 50% נכות זמנית ומאז הוא אינו עובד, ותר אחר מקום עבודה.",דיון והכרעה 
33,SH-15-03-23015-205,הוא נעדר עבר פלילי כלשהו.,דיון והכרעה 
34,SH-15-03-23015-205,"כפי שעולה מתסקיר שירות המבחן, את השימוש בסמים החל הנאשם לפני שנים מועטות וקצינת המבחן לא זיהתה דפוס התמכרות.",דיון והכרעה 
35,SH-15-03-23015-205,לזכותו של הנאשם יש לזקוף את הודאתו ואת נטילת האחריות המלאה על מעשיו.,דיון והכרעה 
36,SH-15-03-23015-205,"בשים לב לאמור, יש לגזור את עונשו של הנאשם ברף התחתון של מתחם העונש כפי שגם הסכימה המאשימה.",דיון והכרעה 
37,SH-15-03-23015-205,"לצד זאת, יש להביא בחשבון גם את הפגמים שנפלו בחיפוש שבוצע במקום מגורי הנאשם, כפי שפורט בהרחבה בהכרעת הדין, בכלל זה ביצוע החיפוש בכתובת אחרת מזו שנרשמה בצו, העדר הסכמה מדעת של הנאשם לחיפוש, ביצוע החיפוש שלא בפני עדים ותשאולו של הנאשם בטרם אזהרתו.",דיון והכרעה 
38,SH-15-03-23015-205,"פגמים אלו לא היה בהן כדי להביא לביטול כתב האישום, כפי שפורט בהכרעת הדין, בין היתר שלא היה מדובר בפגמים בעלי חומרה רבה, אך יש בהם כדי להביא להקלה בעונשו של הנאשם במידת-מה.",דיון והכרעה 
39,SH-15-03-23015-205,"בשים לב לכל האמור, אני משית על הנאשם את העונשים הבאים:",דיון והכרעה 
40,SH-15-03-23015-205,"200 שעות של""צ שיבוצעו לפי תכנית שיכין שירות המבחן ויגישה לאישור בית המשפט עד ליום 1.11.17.",דיון והכרעה 
41,SH-15-03-23015-205,ב.,דיון והכרעה 
42,SH-15-03-23015-205,"6 חודשי מאסר, אותם לא ירצה הנאשם, אלא אם כן הוא יעבור במשך שלוש שנים",דיון והכרעה 
43,SH-15-03-23015-205,"מהיום עבירה לפי פקודת הסמים המסוכנים, מסוג פשע.",דיון והכרעה 
44,SH-15-03-23015-205,"3 חודשי מאסר, אותם לא ירצה הנאשם אלא אם כן הוא יעבור במשך שלוש שנים",דיון והכרעה 
45,SH-15-03-23015-205,"מהיום עבירה לפי פקודת הסמים המסוכנים, מסוג עוון.",דיון והכרעה 
46,SH-15-03-23015-205,"הנאשם יחתום על התחייבות בסך של 5,000 ₪ להימנע מעבירה לפי פקודת הסמים המסוכנים.",דיון והכרעה 
47,SH-15-03-23015-205,ההתחייבות תעמוד בתוקף למשך שנתיים מהיום.,דיון והכרעה 
48,SH-15-03-23015-205,"ההתחייבות תחתם בתוך 14 יום, שאם לא כן הנאשם ייאסר למשך 10 ימים או עד לחתימתו על ההתחייבות לפי המוקדם.",דיון והכרעה 
49,SH-15-03-23015-205,"3 חודשי פסילת רישיון נהיגה על תנאי, כשהתנאי הוא שהנאשם לא יעבור במשך שנתיים מהיום עבירה לפי פקודת הסמים המסוכנים.",דיון והכרעה 
50,SH-15-03-23015-205,"בנוסף, אני מורה על השמדת המוצגים.",דיון והכרעה 
51,SH-15-03-23015-205,זכות ערעור לבית המשפט המחוזי בירושלים בתוך 45 יום מהיום.,דיון והכרעה 
52,SH-15-03-23015-205,"54678313ניתן היום,  כ""ז אלול תשע""ז, 18 ספטמבר 2017, במעמד המתייצבים.",דיון והכרעה 
