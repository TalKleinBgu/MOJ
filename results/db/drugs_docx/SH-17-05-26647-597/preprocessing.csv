,verdict,text,part
0,SH-17-05-26647-597,"חוק העונשין, תשל""ז-1977: סע'  40ג(א)","ע""י ב""כ עו""ד ברגר"
1,SH-17-05-26647-597,"פקודת הסמים המסוכנים [נוסח חדש], תשל""ג-1973","ע""י ב""כ עו""ד ברגר"
2,SH-17-05-26647-597,הנאשם הורשע על פי הודאתו בעובדות כתב אישום מתוקן בעבירה של החזקת סם שלא לצריכה עצמית ובריחה ממשמורת חוקית.,גזר דין
3,SH-17-05-26647-597,"על פי המתואר, בעובדות כתב האישום המתוקן ביום 3.5.17, בסמוך לשעה 12:54, ברחוב האצל בבאר שבע, החזיק הנאשם ברכבו סם מסוכן מסוג חשיש במשקל של 20 גרם נטו וסם מסוג הרואין במשקל 4.8 גרם נטו, שלא לצריכתו העצמית.",גזר דין
4,SH-17-05-26647-597,"עוד מתואר, כי במעמד האמור לעיל, כשהבחין הנאשם בשוטרים מוצאים את הסם במהלך החיפוש שערכו ברכב, זה נמלט מהמקום ובכך ברח ממשמורת חוקית.",גזר דין
5,SH-17-05-26647-597,"במסגרת ההסדר, בין הצדדים לא הייתה הסגכמה לעניין העונש וכל צד היה חופשי בטיעוניו וזאת למעט רכיב קנס מוסכם בסך 7,500 ₪ והשבת הרכב בו נתפסו הסמים לידי בעליו.",גזר דין
6,SH-17-05-26647-597,"ב""כ המאשימה במסגרת טיעוניה הכתובים הפנתה לערכים המוגנים בהם פגע הנאשם, בראשם בריאות הציבור, הסדר הציבורי וכיבוד צווים שיפוטיים.",גזר דין
7,SH-17-05-26647-597,"זו הפנתה לחומרא הגלומה במעשיו, בדגש על החזקת שני סוגי סמים, כמותם ופוטנציאל הנזק הגלום בהם בפרט, כאשר נמצאו ברכבו של הנאשם, בדרכם לצרכנים השונים.",גזר דין
8,SH-17-05-26647-597,"זו עתרה למתחם עונש כולל הנע בין 8 ל-18 חודשים מאסר בפועל, בגדרו ביקשה לתת משקל לעברו הפלילי, הכולל הרשעה קודמת שעניינה תקיפת שוטר והפרעה לשוטר, דבר המחזק את העדר מורא של הנאשם מן החוק וגורמי אכיפת החוק.",גזר דין
9,SH-17-05-26647-597,"ב""כ הנאשם, ביקש לתת משקל להודאתו של זה ולחיסכון בזמן שיפוטי יקר.",גזר דין
10,SH-17-05-26647-597,"הודאתו של הנאשם במקרה זה אליבא הגנה, מקבלת משנה תוקף נוכח טענות משפטיות כבדות משקל שהיו בפיו של הנאשם ונוגעות לחוקיות החיפוש.",גזר דין
11,SH-17-05-26647-597,"התיקון שנעשה בכתב האישום לא בוצע לפנים משורת הדין, אלא הולם את המצב הראייתי בתיק, בשים לב להימצאותו של סם בחזקתו של אחר שהיה ברכב.",גזר דין
12,SH-17-05-26647-597,"אין המדובר בהחזקת סמים בנסיבות מחמירות כאשר ביחס לכך צויין, שהסם לא היה מחולק למנות, לא נתפסו יחד עמם משקל אלקטרוני וכספים.",גזר דין
13,SH-17-05-26647-597,מדובר בנאשם צעיר שזהו לו מאסרו הראשון בחייו ועל כן יש לצמצם למינימום את היחשפותו לעולם העברייני.,גזר דין
14,SH-17-05-26647-597,"הנאשם מצדו, הביע צער על מעשיו, ציין כי פעל בשל כך שהיה בדיכאון, בכוונתו לאחר שישתחרר לחזור לעבודה, ולהקים משפחה.",גזר דין
15,SH-17-05-26647-597,כל צד הציג פסיקה התומכת בעמדתו העונשית.,גזר דין
16,SH-17-05-26647-597,לנאשם שבפניי מיוחסת עבירה של החזקת סם שלא לצרכיה עצמית.,דיון והכרעה
17,SH-17-05-26647-597,"בבש""פ 10638/08 יפתח ויצמן נ' מ""י התייחס בית המשפט העליון לעבירה זו בציינו:",דיון והכרעה
18,SH-17-05-26647-597,"אשר למדיניות הענישה הנהוגה בעבירת החזקת סמים שלא לצריכה עצמית, הרי בדומה לעבירות רבות בקודקס הפלילי, ניתן למצוא מגוון רחב של עונשים החל מעונשים צופי פני עתיד ועד לעונשים המגיעים לכדי שנה וחצי מאסר בפועל ולמעלה מכך.",דיון והכרעה
19,SH-17-05-26647-597,"בצד האמור לעיל, ניתן להבחין כי על דרך הכלל, ה""שדרה המרכזית"" של הענישה בגין העבירות של החזקת סמים קשים במשקלים של מספר גרמים שלא לצריכה עצמית, נע בין עונש מאסר בפועל בן מספר חודשים ועד שנה וחצי מאסר בפועל.",דיון והכרעה
20,SH-17-05-26647-597,בתיק זה מידת הפגיעה בערכים המוגנים המפורטים לעיל אינה מבוטלת כלל ועיקר.,דיון והכרעה
21,SH-17-05-26647-597,המדובר במי  אשר נמצא בחזקתו סם מסוג הרואין הנמנה עם הסמים הקטלניים במשקל של 4.8 גרם נטו.,דיון והכרעה
22,SH-17-05-26647-597,"גם אם כמו זו אינה גבוהה במיוחד, עדיין עניין לנו בכמות סם שהינה פי 16 מהכמות שהוגדרה בפקודת הסמים ככזו אשר ממנה תיחשב ההחזקה שלא לצריכה עצמית.",דיון והכרעה
23,SH-17-05-26647-597,"ודוק, החזקה של 0.3 גר' אינה משקפת את גודלה של מנת סם אחת, אלא כמות המספיקה למספר מנות שנועדו לצריכה עצמית.",דיון והכרעה
24,SH-17-05-26647-597,נמצא כי מהכמות אותה החזיק הנאשם ניתן להפיק מספר רב של מנות סם.,דיון והכרעה
25,SH-17-05-26647-597,"יחד עם הסם מסוג הרואין, נתפס סם מסוכן מסוג חשיש במשקל 20 גרם.",דיון והכרעה
26,SH-17-05-26647-597,"החומרא היתרה הגלומה במעשיו של הנאשם אינה נעוצה במשקל הסם אשר אינו גבוה במיוחד, (ואף קרוב לחזקה שנקבעה לצריכה עצמית), אלא בשילוב של הימצאות שני סוגי הסם ברשות הנאשם.",דיון והכרעה
27,SH-17-05-26647-597,"גם סם זה לא נועד לצריכתו העצמית של הנאשם ומשכך, יש באמור לעיל כדי ללמד על זמינות של מספר סוגי סם ומעורבות גדולה יותר בעולם הסמים.",דיון והכרעה
28,SH-17-05-26647-597,"למותר להוסיף כי בעבירות סם שלא לצריכה עצמית, ובעבירות סמים בכלל, ישנה קורלציה בין משקל הסם לעונש שנגזר על הנאשם.",דיון והכרעה
29,SH-17-05-26647-597,"יחד עם זאת, בבואו של בית המשפט לקבוע את הענישה הראויה אין לערוך חישוב אריתמטי מדויק של גרמים אל מול חודשי מאסר, וכך גם אין לדבר על יחס ליניארי ישיר בין כמות הסם לבין העונש, וכל מקרה לגופו.",דיון והכרעה
30,SH-17-05-26647-597,"הנאשם מחזיק את הסם מחוץ לדלת אמות ביתו בצהרי היום, בטבורה של עיר, בתוך רכב, דבר המלמד כי זה אמור היה למצוא את דרכו ממקום פלוני למקום אלמוני כחלק משרשרת הפצת הסם.",דיון והכרעה
31,SH-17-05-26647-597,הנאשם טוען כי החזיק את הסמים מאחר והיה בדיכאון.,דיון והכרעה
32,SH-17-05-26647-597,"לא ברור מדברים אלו שנאמרו לעניין העונש האם בכך מאשר הנאשם כי השתמש בסמים לצריכתו העצמית, אולם גם אם כך הם פני הדברים, אין באמור לעיל כדי לחתור תחת הוראות החיקוק שיוחסו לנאשם וליתר דיוק בעובדה כי הסם לא נועד רק לשימוש עצמי.",דיון והכרעה
33,SH-17-05-26647-597,"בתיק דנן הסמים נתפסו, ומכאן שאין לדבר על נזק ישיר שנגרם לבריאות הציבור.",דיון והכרעה
34,SH-17-05-26647-597,"מנגד, יש ליתן הדעת לנזק הפוטנציאלי ולסכנה הטמונה בסם.",דיון והכרעה
35,SH-17-05-26647-597,"בתיקי סמים אמנם אין נוכחות קורבן במובן ""הקלאסי"" של אדם אשר בא ומטיח בנאשם כי פגע בו.",דיון והכרעה
36,SH-17-05-26647-597,"ודוק, מדי יום מגיעים לפתחו של בית המשפט זה כתבי אישום רבים הנסובים סביב עבירות רכוש שבוצעו לצורך מימון הסם.",דיון והכרעה
37,SH-17-05-26647-597,לא אחת מדובר באנשים שאיבדו את כל ממונם במסגרת אותה התמכרות.,דיון והכרעה
38,SH-17-05-26647-597,לעיתים קרובות אלו פוגעים ביקרים להם שעה שגונבים מהם כספים לעיתים תוך נקיטת אלימות לצורך מימון הסמים.,דיון והכרעה
39,SH-17-05-26647-597,"בבואו של בית המשפט לבחון את הסיכון הנשקף ממעשיו של הנאשם, עליו לשוות לנגד עיניו את כל אותם צרכני סמים וכל אותן תופעות נלוות להתמכרות זו.",דיון והכרעה
40,SH-17-05-26647-597,"להחזקת הסם נלוותה עבירה של בריחה ממשמורת חוקית, שכן בעת שהבחין הנאשם במציאת הסמים ברכבו, זה ברח ונמלט מהמקום.",דיון והכרעה
41,SH-17-05-26647-597,"בטרם בית המשפט ידרש לנסיבות ביצוע העבירה, יוער כי גם אם המאשימה בוחרת מטעמים כאלה ואחרים לתקן את הוראת החיקוק, (כפי הנראה להימנע מהפעלתו של מאסר מותנה שתלוי ועומד כנגד הנאשם) עדיין שומה שתהיה קורלציה בין עובדות כתב האישום לבין הוראת החיקוק.",דיון והכרעה
42,SH-17-05-26647-597,"ייחוס הוראה של בריחה ממשמורת חוקית מחייבת תיקון נוסף בכתב האישום, בגדרו יצוין באיזה משמורת היה נתון הנאשם ומכוח איזה הוראה.",דיון והכרעה
43,SH-17-05-26647-597,"אפילו תמצא לומר כי, זה היה במשמורת השוטרים לאחר שהורו לו על מעצרו (דבר אשר אינו נקי מקשיים משפטיים) הייתה חובה על המאשימה לציין זאת בכתב האישום, כחלק מעובדות העבירה.",דיון והכרעה
44,SH-17-05-26647-597,אין זו הפעם הראשונה בה מותב זה נתקל בתופעה ומעיר לגביה ויש לקוות שמכאן ולהבא תיקונים שכאלה לא יישנו.,דיון והכרעה
45,SH-17-05-26647-597,"לגופם של דברים, המדובר בהתנהלות אשר באופן הינהרנטי נועדה להכשיל את השוטרים ואת החקירה.",דיון והכרעה
46,SH-17-05-26647-597,"מחד, אין המדובר בבריחה מתוחכמת, אגב התגברות על חומות, גדרות טיל ומכשולים כאלה ואחרים, מאידך, המדובר בהתנהלות אשר מלמדת על תעוזה לא מעטה שכן הנאשם נמצא בסמיכות השוטרים וחרף כך מרהיב עוז ונמלט מהמקום.",דיון והכרעה
47,SH-17-05-26647-597,התנהלות זו מאפשרת הצצה נוספת למאפיניו של הנאשם.,דיון והכרעה
48,SH-17-05-26647-597,"יוער כי, המדובר בעבירה שהעונש שנקצב בצדה הינו 7 שנות מאסר וזאת מתוך הבנת החשיבות בדבר הסדר הציבורי והצורך בציות לגורמי אכיפת החוק, גם אם מדובר במשמורת שהינה פרי הודעה על עיכוב או מעצר בשטח.",דיון והכרעה
49,SH-17-05-26647-597,"טרם סיום, אציין כי מטבעם של דברים בית המשפט לא נחשף לחומר הראיות בתיק, ומשכך גם הקושי להתייחס לטענות ראייתיות כאלה ואחרות, כפי שהועלו על ידי ההגנה.",דיון והכרעה
50,SH-17-05-26647-597,"באופן קונקרטי, גם אם נתפס סם על אחר, הרי שמקום בו על פי טענת המאשימה (ולא נסתר על ידי הסניגור) הנאשם הוא זה שבאופן פוזיטיבי טען בחקירתו כי האחר הינו טרמפיסט ולא קשור לסמים, או/אז זה אינו יכול להיבנות כעת בשלבים הטיעונים לעונש, מהימצאות אותו סם על האחר.",דיון והכרעה
51,SH-17-05-26647-597,"לא בלי קשר, כתב האישום כאמור תוקן ותיקון זה נעשה בין היתר על סמך טענות אותן העלה הסניגור במסגרת הגישור.",דיון והכרעה
52,SH-17-05-26647-597,"לשון אחר, התיקון משקלל כבר את אותו קושי ראייתי (אין בכך כדי לשלול את המשקל שינתן להודאת הנאשם בגדרי המתחם).",דיון והכרעה
53,SH-17-05-26647-597,"מכל המקובץ לעיל, הנני לקבוע כי מתחם העונש ההולם נע בין 8 ל-18 חודשים מאסר בפועל.",דיון והכרעה
54,SH-17-05-26647-597,"בקביעת עונשו של הנאשם בגדרי המתחם ולקולא, תילקח בחשבון הודאתו, הודאה זו כאמור מקבלת משנה תוקף נוכח רשימת עדי התביעה וכן נוכח טענות משפטיות הנוגעות לחוקיות החיפוש, עליהן ויתר.",דיון והכרעה
55,SH-17-05-26647-597,"הנאשם, צעיר יחסית בגיל והינו בן 23, רווק אשר עתיד להתחתן לאחר שחרורו.",דיון והכרעה
56,SH-17-05-26647-597,"מחד, עברו הפלילי של הנאשם אינו מכביד וכולל הרשעה אחת קודמת משנת 2015, שבגינה נגזר עליו מאסר מותנה בן 6 חודשים, מאידך, לא ניתן להתעלם מהעובדה שעיון בגזר הדין מלמד כי באותו מקרה הנאשם תקף שוטר ובהמשך נמלט מהמקום וזאת בדומה למקרה שבפנינו.",דיון והכרעה
57,SH-17-05-26647-597,"עבר פלילי זה יקבל משקל, אם כי זה יהיה במשורה.",דיון והכרעה
58,SH-17-05-26647-597,"בתיק זה לא התבקש תסקיר ומשכך לא נפרסו מלוא הנתונים הצריכים לעניין, בדגש על מידת הזדקקותו של הנאשם להליך טיפולו ויכולתו להירתם להליך שכזה.",דיון והכרעה
59,SH-17-05-26647-597,"הדברים אמורים, בפרט, בנוגע למידת השימוש שעושה הנאשם אם לאו בחומרים משני תודעה.",דיון והכרעה
60,SH-17-05-26647-597,"בין כך ובין כך,  אין לדבר על הליכי שיקום בגינם יש לחרוג מטה ממתחם העונש ההולם.",דיון והכרעה
61,SH-17-05-26647-597,עבירות סמים מבוצעות על רקע בצע כסף ומשכך גם הצורך בהשתת עיצומים כספיים מרתיעים  שיהא בהם כדי ללמד בדבר חוסר הכדאיות בביצוע עבירות סמים על חשבון בריאות הזולת.,דיון והכרעה
62,SH-17-05-26647-597,"בעניינו של הנאשם שלפני ולו לפנים משורת הדין, עיצומים אלו יהיהו במשורה זאת על מנת להקל על השתלבותו במעגל העבודה ובשיקום חייו לאחר שישתחרר ממאסרו.",דיון והכרעה
63,SH-17-05-26647-597,"סוף דבר, מכל המקובץ לעיל, הנני לגזור על הנאשם את העונשים הבאים:",דיון והכרעה
64,SH-17-05-26647-597,9 חודשים מאסר בפועל שיימנו מיום מעצרו 8.5.17,דיון והכרעה
65,SH-17-05-26647-597,5 חודשים מאסר על תנאי למשך 3 שנים מיום שחרורו שלא יעבור עבירות סמים מסוג עוון;,דיון והכרעה
66,SH-17-05-26647-597,10 חודשים מאסר על תנאי למשך 3 שנים מיום שחרורו שלא יעבור עבירות סמים מסוג פשע;,דיון והכרעה
67,SH-17-05-26647-597,"2,500 ₪ קנס או 10 ימי מאסר תמורתו.",דיון והכרעה
68,SH-17-05-26647-597,הקנס ישולם עד ליום 1.2.2018.,דיון והכרעה
69,SH-17-05-26647-597,זכות ערעור תוך 45 יום לבית משפט מחוזי.,דיון והכרעה
70,SH-17-05-26647-597,"מורה על השבת רכב מסוג טויוטה מספר רישוי 41-73864 וכן שלושה טלפונים של הנאשם שנתפסו כמוצג לידי אביו, מר אלפזראת אבו רקייק.",דיון והכרעה
71,SH-17-05-26647-597,ניתן צו למוצג סמים: להשמיד.,דיון והכרעה
72,SH-17-05-26647-597,"5129371ניתנה והודעה היום י""ז תמוז תשע""ז, 11/07/2017 במעמד הנוכחים.",דיון והכרעה
73,SH-17-05-26647-597,54678313,דיון והכרעה
74,SH-17-05-26647-597,דניאל בן טולילה 54678313,"דניאל בן טולילה , שופט "
