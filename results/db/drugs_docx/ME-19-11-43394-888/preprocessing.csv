,verdict,text,part
0,ME-19-11-43394-888,"מדינת ישראל – פמ""מ",כבוד השופט  חגי טרסי
1,ME-19-11-43394-888,"פקודת הסמים המסוכנים [נוסח חדש], תשל""ג-1973: סע'  6","יוסף גולדברג
ע""י ב""כ עו""ד יקי קהן"
2,ME-19-11-43394-888,"חוק העונשין, תשל""ז-1977: סע'  400","יוסף גולדברג
ע""י ב""כ עו""ד יקי קהן"
3,ME-19-11-43394-888,"הנאשם הורשע על פי הודאתו, במסגרת הסדר טיעון, בכתב אישום מתוקן בו יוחסו לו עבירות של ייצור, הכנה והפקת סם מסוכן – עבירה על סעיף 6 לפקודת הסמים המסוכנים [נוסח חדש], תשל""ג – 1973, ונטילת חשמל שלא כדין – עבירה על סעיף 400 לחוק העונשין, תשל""ז-1977.",כתב האישום:
4,ME-19-11-43394-888,"על פי העובדות המפורטות בכתב האישום המתוקן, בתאריך 11.6.17, או בסמוך לכך, שכרו הנאשם ואשתו בית ביבנה (להלן: ""הבית""), והתגוררו בו עם ילדיהם הקטינים.",כתב האישום:
5,ME-19-11-43394-888,"בחודש נובמבר 2018, או בסמוך לכך, הקים הנאשם במרתף הבית, שגודלו כ-100 מ""ר, מעבדה ובה שני חדרים המיועדים לגידול קנאביס (להלן: ""המעבדה"").",כתב האישום:
6,ME-19-11-43394-888,"הנאשם צייד את המעבדה ב-300 אדניות, 2 מזגנים ומאייד, מזגן מיני מרכזי ומאייד, פילטרים גדולים וקטנים, 4 מפוחים בינוניים, 46 שנאים, 56 פלקטורים, 12 מאווררים, שתילים של צמח הקנאביס וחומרי דישון.",כתב האישום:
7,ME-19-11-43394-888,"לשם הפעלת המעבדה חיבר הנאשם את המבנה לרשת החשמל באמצעות כבל חשמל לא מוסדר, מבלי לשלם עבור חיבור זה או בעבור צריכת החשמל.",כתב האישום:
8,ME-19-11-43394-888,"החל מהקמת המעבדה ועד ליום מעצרו, 8.11.19, גידל הנאשם את השתילים במעבדה על מנת להפיק מהם סם מסוכן מסוג קנאביס, אשר שוויו כ- 100 ₪ ל-1 גרם סם מיובש.",כתב האישום:
9,ME-19-11-43394-888,"ביום מעצרו החזיק הנאשם במעבדה סם מסוכן מסוג קנאביס בכמות כוללת של 108 ק""ג נטו.",כתב האישום:
10,ME-19-11-43394-888,"במהלך התקופה נטל הנאשם ללא רשות חשמל מרשת החשמל בשווי 114,519.42 ₪.",כתב האישום:
11,ME-19-11-43394-888,"במסגרת ההסדר שגובש בין הצדדים הופנה הנאשם לשירות המבחן לצורך הכנת תסקיר, ללא הסכמות עונשיות.",כתב האישום:
12,ME-19-11-43394-888,"מהתסקיר שהוגש ביום 1.3.21, עולה כי מדובר באדם כבן 35, נשוי ואב לשני בנים בגילאי 5 ו-10, אשר עובד מאז חודש יוני 2020 כעובד מטבח במסעדה.",תסקיר שירות המבחן:
13,ME-19-11-43394-888,"הנאשם סיים 12 שנות לימוד בבית ספר, שירת במשך כשנה בצה""ל ושוחרר נוכח פציעה ותהליך שיקום שעבר.",תסקיר שירות המבחן:
14,ME-19-11-43394-888,"מגיל צעיר השתלב הנאשם בעבודה הן כשכיר והן כעצמאי בתחום המזון, תוך עיסוק בהוכחת יכולותיו.",תסקיר שירות המבחן:
15,ME-19-11-43394-888,עסקו האחרון של הנאשם היה בתחום הקייטרינג בין השנים 2017-18.,תסקיר שירות המבחן:
16,ME-19-11-43394-888,"הנאשם השקיע בהקמת העסק, ובתוך כך נטל הלוואות מהרשויות ובהמשך מגורמים פרטיים בעייתיים.",תסקיר שירות המבחן:
17,ME-19-11-43394-888,הנאשם תאר קושי להשלים עם כישלון העסק ותהליך התדרדרות שחווה ברמה הכלכלית והרגשית.,תסקיר שירות המבחן:
18,ME-19-11-43394-888,"עוד תאר כי נקלע לחובות כספיים לגורמים בעייתיים, שהוסדרו על ידי בני משפחתו לאחר שנעצר.",תסקיר שירות המבחן:
19,ME-19-11-43394-888,בנוסף הציג מסמכים באשר לתהליך פשיטת רגל בו הוא נתון מול הרשויות.,תסקיר שירות המבחן:
20,ME-19-11-43394-888,"כאמור, כיום הנאשם עובד כעובד מטבח במסעדה, תאר יציבות תעסוקתית, עובד 12 שעות ביום ומאמץ לפרנס את משפחתו.",תסקיר שירות המבחן:
21,ME-19-11-43394-888,הנאשם דיווח כי מאז מעצרו מתמודד עם מצבי חרדה ותנודות במצבו הרגשי.,תסקיר שירות המבחן:
22,ME-19-11-43394-888,שלל שימוש בחומרים ממכרים כלשהם לאורך חייו.,תסקיר שירות המבחן:
23,ME-19-11-43394-888,הנאשם נעדר עבר פלילי.,תסקיר שירות המבחן:
24,ME-19-11-43394-888,"בגין תיק זה היה עצור לראשונה בחייו למשך כחודש, ולאחר מכן שוחרר למעצר בית, אשר עם הזמן הוקלו התנאים.",תסקיר שירות המבחן:
25,ME-19-11-43394-888,"במסגרת צו פיקוח המעצר, השתלב הנאשם בסוף דצמבר 2019, בקבוצה טיפולית שבועית לעצורי בית.",תסקיר שירות המבחן:
26,ME-19-11-43394-888,"בחלוף כשלושה חודשים, הופסקה פעילות הקבוצה על רקע משבר הקורונה, והנאשם לווה בשיחות פרטניות.",תסקיר שירות המבחן:
27,ME-19-11-43394-888,"במהלך פעילות הקבוצה, הגיע הנאשם למפגשים בקביעות, היה מעורב בשיחות, וגילה יכולת לשתף בקשייו ובהתנהלותו.",תסקיר שירות המבחן:
28,ME-19-11-43394-888,"שירות המבחן התרשם מאדם בעל יכולות קוגניטיביות ותפקודיות טובות, אשר לאורך חייו מרוכז בהוכחת יכולות והצלחה ברמה הכלכלית והחומרית.",תסקיר שירות המבחן:
29,ME-19-11-43394-888,"הנאשם לקח אחריות מלאה על מעשיו ועל התנהגותו הבעייתית, ושיתף כי התנהלותו העסקית התרכזה בקידום העסק לצד לקיחת סיכונים והתנהלות כלכלית בעייתית.",תסקיר שירות המבחן:
30,ME-19-11-43394-888,"הנאשם מסוגל להתבונן באופן ביקורתי על התנהגותו, לשתף בפתיחות בדפוסיו ובבחירה בפתרונות בעייתיים ועברייניים לקשייו.",תסקיר שירות המבחן:
31,ME-19-11-43394-888,ניכרת יכולת טובה להתייחס לאפשרויות ולאלטרנטיבות פעולה אחרות ומקדמות יותר כפתרון לבעיותיו.,תסקיר שירות המבחן:
32,ME-19-11-43394-888,שירות המבחן העריך כי להליך המשפטי השפעה מרתיעה ומבגרת עבור הנאשם וציין כי הנאשם ביטא נכונות להשתלב בקבוצה טיפולית לעוברי חוק מבוגרים בשירות המבחן.,תסקיר שירות המבחן:
33,ME-19-11-43394-888,"כגורמים מגבירי סיכון שקל שירות המבחן את חומרת העבירה, כשברקע שיקולים תועלתניים והתנהגות בעייתית ופורצת גבולות לאורך זמן, עיסוק בהוכחה עצמית והסתרת התנהגותו ומעשיו מסביבתו.",תסקיר שירות המבחן:
34,ME-19-11-43394-888,במצבי משבר ופגיעה ברמה הרגשית הנאשם עלול לפנות לדרכי פתרון בעייתיים לקשייו תוך קושי בהפעלת שיקול דעת.,תסקיר שירות המבחן:
35,ME-19-11-43394-888,"כגורמים מפחיתי סיכון נשקלו העדר עבר פלילי, העדר דפוסים שוליים מגובשים, קיומן של שאיפות מקדמות לעתיד והעובדה כי ההליך הפלילי מהווה עבורו גורם מרתיע.",תסקיר שירות המבחן:
36,ME-19-11-43394-888,"בנוסף הנאשם לוקח אחריות על מעשיו, משתף באורח חייו ובהתנהגותו הבעייתית, תוך עמדה בוגרת וביקורתית כלפי עצמו.",תסקיר שירות המבחן:
37,ME-19-11-43394-888,כל אלה מלמדים על הפחתה ברמת הסיכון להישנות עבירות לצד צורך בשילוב בטיפול המשכי.,תסקיר שירות המבחן:
38,ME-19-11-43394-888,על רקע זה התבקשה דחייה לצורך שילובו של הנאשם בקבוצה טיפולית.,תסקיר שירות המבחן:
39,ME-19-11-43394-888,"מהתסקיר המשלים שהוגש ביום 2.9.21, עולה כי בחודש מרץ 2021 השתלב הנאשם בקבוצה טיפולית שבועית ייעודית לעוברי חוק מבוגרים.",תסקיר שירות המבחן:
40,ME-19-11-43394-888,"הנאשם הגיע באופן סדיר ועקבי לכל המפגשים, עמד בכללי הטיפול והיה מעורב בשיח וקשוב לחברי הקבוצה.",תסקיר שירות המבחן:
41,ME-19-11-43394-888,"במסגרת הקבוצה עבר הנאשם תהליך של עיבוד התנהגותו בעבירה, והוא מכיר כיום באלטרנטיבות פעולה אחרות בהן יכול היה לבחור.",תסקיר שירות המבחן:
42,ME-19-11-43394-888,"הערכת הסיכון במצבו מלמדת על רמת סיכון נמוכה להישנות מעורבות עוברת חוק, והנאשם אף מביע נכונות להמשיך וליטול חלק בהליך הטיפולי.",תסקיר שירות המבחן:
43,ME-19-11-43394-888,"לסיכום, התרשם שירות המבחן מיכולתו של הנאשם לקחת אחריות על מעשיו, מהשתלבותו החיובית והרצינית בטיפול ומקיומה של מוטיבציה להמשך טיפול.",תסקיר שירות המבחן:
44,ME-19-11-43394-888,"נתונים אלה, אשר נשקלו על רקע גילו, עברו הנקי, תפקודו התקין לאורך השנים, שאיפתו לתפקוד נורמטיבי והערכת הסיכון הנמוכה במצבו הביאו להמלצה על ענישה מוחשית בדמות מאסר בדרך של עבודות שירות, לצד הטלת צו מבחן לתקופה של שנה וחצי.",תסקיר שירות המבחן:
45,ME-19-11-43394-888,"בטיעוניה עמדה ב""כ המאשימה על פרטי הסדר הטיעון וציינה את נסיבות ביצוע העבירה.",טיעוני הצדדים: 
46,ME-19-11-43394-888,"בתוך כך ציינה כי מדובר בעבירה מתוכננת, הכוללת רכישת ציוד רב, ארגון המרתף בבית, השקעה כספית, וכי המעבדה פעלה במשך תקופה של כשנה והפיקה כמות גדולה של סם מסוג קנאביס במשקל כולל של 108 ק""ג.",טיעוני הצדדים: 
47,ME-19-11-43394-888,"בנוסף, נטל הנאשם חשמל שלא כדין בשווי של כ-114,000 ₪.",טיעוני הצדדים: 
48,ME-19-11-43394-888,עוד ציינה כי המניע לפעולותיו היה כלכלי.,טיעוני הצדדים: 
49,ME-19-11-43394-888,"ב""כ המאשימה הפנתה לערכים החברתיים שנפגעו כתוצאה ממעשיו של הנאשם ובהם הצורך בהגנה על הציבור מפני הנזקים הישירים והעקיפים הנובעים מהשימוש בסמים.",טיעוני הצדדים: 
50,ME-19-11-43394-888,"לדבריה, הקמת מעבדות לגידול סמים הפכה להיות תופעה חמורה ורחבת היקף המחייבת, על פי פסיקת בית המשפט העליון, ענישה משמעותית שתרתיע עבריינים פוטנציאליים מפני ביצוע מעשים דומים.",טיעוני הצדדים: 
51,ME-19-11-43394-888,"מידת הפגיעה בערכים החברתיים במקרה זה הינה בינונית-גבוהה, בשים לב לכמות הסם שהופק ולפרק הזמן הממושך בו הופעלה המעבדה.",טיעוני הצדדים: 
52,ME-19-11-43394-888,המאשימה הפנתה לאסופת פסיקה ביחס למתחמי הענישה הנהוגים ובעניין שיקולי שיקום ועתרה לקבוע מתחם הנע בין 30 ל-50 חודשי מאסר בפועל.,טיעוני הצדדים: 
53,ME-19-11-43394-888,"באשר לעונש המתאים לנאשם בגדר המתחם, עתרה המאשימה למקם את עונשו של הנאשם בתחתיתו של השליש האמצעי של המתחם, זאת לצד ענישה משלימה בדמות מאסר על תנאי, קנס משמעותי וחילוט ציוד המעבדה.",טיעוני הצדדים: 
54,ME-19-11-43394-888,"לקולא הזכירה את העובדה כי הנאשם ללא עבר פלילי, לקח אחריות על מעשיו וחסך זמן שיפוטי.",טיעוני הצדדים: 
55,ME-19-11-43394-888,"עוד הזכירה את האמור בתסקיר, אשר ממליץ על ענישה בדרך של עבודות שירות, אך טענה כי אין מקום בתיק זה לחרוג לקולא ממתחם העונש ולכן אין לאמץ את המלצת שירות המבחן.",טיעוני הצדדים: 
56,ME-19-11-43394-888,"מנגד, ביקש הסנגור המלומד לשכנע כי ראוי במקרה זה לסטות לקולא ממתחם העונש ההולם מטעמי שיקום, להימנע משליחתו של הנאשם למאסר מאחורי סורג ובריח ולאמץ את המלצות שירות המבחן.",טיעוני הצדדים: 
57,ME-19-11-43394-888,"הסנגור ציין כי מדובר במי שהסתבך לראשונה עם החוק והוא נטול עבר פלילי, עובד כשכיר ושומר על אורח חיים נורמטיבי.",טיעוני הצדדים: 
58,ME-19-11-43394-888,הסנגור פנה לתסקיר שירות המבחן וציין כי על פי האמור בו הנאשם מבין את טעותו וכיום יודע מה לעשות אם ייקלע בעתיד למצב דומה.,טיעוני הצדדים: 
59,ME-19-11-43394-888,"התסקירים מלמדים על יציבות תעסוקתית, ועל עקביות והתפתחות בתהליך, הבנת הדברים והפנמתם, לצד קיום שגרת חיים חיובית.",טיעוני הצדדים: 
60,ME-19-11-43394-888,"עוד ציין הסנגור כי הנאשם אינו זקוק להתערבות טיפולית מרחיקת לכת דוגמת הליכי גמילה, ועל כן היכולת להצביע על הליך שיקומי משמעותי, שעונה על דרישות הפסיקה, הינה מוגבלת, אך הדגיש כי הנאשם עבר ועובר הליך טיפולי ממשי המתאים לצרכיו ואשר הפחית את רמת הסיכון העתידית הטמונה בו.",טיעוני הצדדים: 
61,ME-19-11-43394-888,"הנאשם מתחרט ומתבייש במעשיו, אשר בוצעו על רקע משברי, ולמד דרכי התמודדות חלופיים עם הקשיים המאפיינים אותו.",טיעוני הצדדים: 
62,ME-19-11-43394-888,"בנוסף, האינטרס הציבורי הוא שהנאשם ימשיך את הטיפול בשירות המבחן במסגרת צו מבחן לשנה וחצי וישוקם.",טיעוני הצדדים: 
63,ME-19-11-43394-888,הערכת הסיכון להישנות עבירות היא נמוכה.,טיעוני הצדדים: 
64,ME-19-11-43394-888,"באשר למתחם עצמו, לא חלק הסנגור עקרונית על המתחם שהוצע על ידי המאשימה, אך הפנה לכך שבמספר החלטות נקבעו מתחמים נמוכים מעט יותר, כאשר הרף התחתון של מתחם העונש ההולם לגבי מעבדות ייצור קנבוס בהיקפים גדולים מעט יותר הוצב על 26 או 27 חודשים.",טיעוני הצדדים: 
65,ME-19-11-43394-888,"מכל מקום, כאמור, עתר ב""כ הנאשם לסטייה לקולא גם מרף תחתון זה, מטעמי שיקום, עד לכדי הטלת מאסר שיינשא בעבודות שירות גרידא.",טיעוני הצדדים: 
66,ME-19-11-43394-888,"לבסוף שמעתי גם את דברי הנאשם עצמו, אשר הביע חרטה עמוקה על מעשיו וביקש להעניק לו הזדמנות נוספת.",טיעוני הצדדים: 
67,ME-19-11-43394-888,"הנאשם הסביר כי נכנס לסחרור על רקע המשבר הכלכלי אליו נקלע, ופעל בחוסר שיקול דעת ובניגוד לדפוסיו החיוביים.",טיעוני הצדדים: 
68,ME-19-11-43394-888,"הוא ציין את הפגיעה שנגרמה לו ולבני משפחתו בעקבות חשיפת מעשיו, התחייב שלא ישוב עוד בעתיד לבצע מעשים דומים וביקש בכל לשון של בקשה לאפשר לו לחזור לחיות חיים נורמטיביים ולפרנס את משפחתו, ולהימנע מהשבתו אל בין חומות הכלא.",טיעוני הצדדים: 
69,ME-19-11-43394-888,"הנסיבות הקשורות בביצוע העבירה במקרה שלפנינו מצביעות אף הן על מידה בלתי מבוטלת של חומרה, ובצדק ביקשה המאשימה לראות במידת הפגיעה בערכים החברתיים ככזו המצויה ברף הבינוני-גבוה.",דיון והכרעה: 
70,ME-19-11-43394-888,"מעובדות כתב האישום ניתן ללמוד על כך שהנאשם הקים במרתף ביתו השכור מעבדה רחבת היקף לייצור סם, מתוך תכנון מוקדם ומודעות מלאה לטיב מעשיו ולהשלכותיהם.",דיון והכרעה: 
71,ME-19-11-43394-888,"הקמת המעבדה הייתה כרוכה בהשקעה רבה, הן במונחי עלות כספית והן במונחי זמן ומשאבים, ותעיד על כך רשימת הציוד המקיפה המפורטת בכתב האישום.",דיון והכרעה: 
72,ME-19-11-43394-888,"עוד יש להזכיר כי המעבדה פעלה לאורך תקופה ארוכה של שנה תמימה וכי במועד המעצר נתפסו בתוכה לא פחות מ-108 ק""ג נטו של סם מסוג קנבוס, בשווי כספי אדיר.",דיון והכרעה: 
73,ME-19-11-43394-888,"יתרה מכך, הנאשם חיבר את המבנה ובו המעבדה בחיבור פיראטי לרשת החשמל, ונטל ללא רשות חשמל בשווי ניכר של כ-114,000 ₪.",דיון והכרעה: 
74,ME-19-11-43394-888,מטיעוני הצדדים עולה כי המחלוקת ביניהם בכל הנוגע למתחמי הענישה מצומצמת ביותר.,דיון והכרעה: 
75,ME-19-11-43394-888,"המאשימה עתרה בטיעוניה למתחם הנע בין 30 ל-50 חודשי מאסר בפועל, ואילו הסנגור המלומד טען כי הרף התחתון עשוי להיות נמוך מעט יותר מהמבוקש על ידי המאשימה.",דיון והכרעה: 
76,ME-19-11-43394-888,"המחלוקת מצומצמת אפוא, אך על מנת לדייק ככל שניתן אבחן את מדיניות הענישה הנוהגת במקרים דומים, ואצביע על המתחם ההולם לחומרת מעשיו ולמידת אשמתו של הנאשם.",דיון והכרעה: 
77,ME-19-11-43394-888,"בעניין דרחי, שכבר הוזכר לעיל, מדובר היה במעבדה בה נתפס סם מסוג קנבוס בכמות של 76.85 ק""ג.",דיון והכרעה: 
78,ME-19-11-43394-888,"למבצע העיקרי נקבע מתחם של 24 עד 48 חודשי מאסר בפועל, והוא נדון ל-30 חודשי מאסר, ואילו על המסייע הושתו 15 חודשי מאסר בפועל.",דיון והכרעה: 
79,ME-19-11-43394-888,"כפי שניתן לראות כלל הדוגמאות שהובאו לעיל מתוך פסיקת בית המשפט העליון ופסיקתו של בית משפט זה התייחסו למקרים שנסיבותיהן קלות מעט יותר מהמקרה שלפנינו, בו הופקו כמויות סם גדולות במיוחד, מעל 100 ק""ג, במסגרת מעבדה שפעלה לאורך תקופה ממושכת, והכל אגב נטילת חשמל שלא כדין בהיקף כספי משמעותי.",דיון והכרעה: 
80,ME-19-11-43394-888,"בשים לב לנסיבות אלה ולמתחמי הענישה שנקבעו כמפורט לעיל, אני סבור כי יש לאמץ את מתחם הענישה שהוצע על ידי המאשימה, ולקבוע כי מתחם העונש ההולם את מעשיו של הנאשם נע בין 30 ל-50 חודשי מאסר בפועל, לצד מאסר על תנאי וקנס משמעותי.",דיון והכרעה: 
81,ME-19-11-43394-888,העונש הראוי לנאשם:,דיון והכרעה: 
82,ME-19-11-43394-888,"משנקבע מתחם העונש ההולם למעשים יש לאתר את העונש המתאים לעניינו של הנאשם בהתאם למכלול הנסיבות שאינן קשורות לביצוע העבירה, אלא נוגעות יותר לנאשם עצמו, לעברו ולדפוסיו.",דיון והכרעה: 
83,ME-19-11-43394-888,"עוד יש לבחון, במקרים המתאימים, את האפשרות לסטות מהמתחם לקולא מטעמי שיקום, כפי שמבקשת ההגנה במקרה שלפנינו.",דיון והכרעה: 
84,ME-19-11-43394-888,"באשר לנתוניו של הנאשם, הרי שמדובר באדם כבן 35, אשר אין לחובתו הרשעות קודמות ואשר ניהל עד כה אורח חיים נורמטיבי.",דיון והכרעה: 
85,ME-19-11-43394-888,"הנאשם הודה במיוחס לו, נטל אחריות וחסך זמן ציבורי.",דיון והכרעה: 
86,ME-19-11-43394-888,"התסקיר שהוגש בעניינו, מעיד על מי שביצע המעשים במהלך תקופה משברית, ואשר הורתע מההליכים שנפתחו נגדו, השתלב בטיפול ומעוניין לחזור לניהול שגרת חיים תקינה.",דיון והכרעה: 
87,ME-19-11-43394-888,"מכלול נותנים אלה צפוי בנסיבות רגילות להוביל למיקום עונשו של הנאשם בסמוך לרף התחתון של מתחם העונש ההולם, גם אם לא ברף התחתון ממש, וזאת לנוכח הצורך להעניק משקל מסוים בענישה גם לצורך המובהק להרתיע אחרים המצויים במצבי משבר ודחק לאתר את הפתרונות למצוקתם הכלכלית בדרך של הקמת מעבדות לגידול סם.",דיון והכרעה: 
88,ME-19-11-43394-888,"אלא שההגנה אינה מסתפקת במיקום העונש בחלקו התחתון של המתחם, אלא עותרת להקלה משמעותית נוספת, הרבה מעבר לגבולו התחתון של המתחם שנקבע, אשר לא תכלול מרכיב נוסף של מאסר מאחורי סורג ובריח.",דיון והכרעה: 
89,ME-19-11-43394-888,בתוך כך עותרת ההגנה לתת במקרה זה משקל בכורה לשיקולי השיקום ולהעדיפם על פני שיקולי הגמול וההרתעה.,דיון והכרעה: 
90,ME-19-11-43394-888,"ואכן, ניתן בהחלט לומר כי במקרה זה כוללים תסקירי שירות המבחן היבטים שיקומיים מסוימים המצדיקים התחשבות.",דיון והכרעה: 
91,ME-19-11-43394-888,"המדובר בנאשם אשר אינו ניחן בדפוסים עברייניים מושרשים ואשר השכיל להשתלב בטיפול וליטול חלק בהליך של הפקת לקחים, הכרה בקשיים שבדפוסיו ובהתנהלותו וגיבוש תובנה לגבי דרכי התמודדות חלופיים בעתיד.",דיון והכרעה: 
92,ME-19-11-43394-888,"על רקע זה אף מוערכת מסוכנותו העתידית ברמה נמוכה, ושירות המבחן ממליץ להעמידו במבחן ממושך ולהימנע משליחתו למאסר של ממש.",דיון והכרעה: 
93,ME-19-11-43394-888,מכלול נתונים אלה אכן תומכים בקיומה של אפשרות לכך שהנאשם ישתקם ויוכל לנהל בעתיד אורח חיים יצרני ונורמטיבי.,דיון והכרעה: 
94,ME-19-11-43394-888,"כאשר מדובר, כמו במקרה שלפנינו, בעבירות סמים חמורות ומתוכננות, המבוצעות לאורך תקופה ארוכה ובהיקפים כה נכבדים, הרי על אף רצונו האותנטי של הנאשם לשנות את דרכיו ועל אף המאמצים המסוימים שהשקיע לצורך זה, אין בשיקולי השיקום במקרה זה כדי להצדיק יותר מסטייה מדודה לקולא מעבר לרף התחתון של מתחם העונש ההולם, וגם בכך יש משום התחשבות ניכרת בנאשם ובמשפחתו והכרה בפגיעה הקשה הצפויה להם כתוצאה מהשבתו של הנאשם למאסר של ממש, לאחר תקופת מעצר קצרה בה שהה בעבר.",דיון והכרעה: 
95,ME-19-11-43394-888,"לצד עונש המאסר המתחייב יושתו על הנאשם גם מאסר על תנאי, כמו גם קנס כספי מתון באופן יחסי אשר יתחשב מחד במוטיבציה הכלכלית שביסוד העבירה וברווחים הצפויים, ומנגד בהתמודדותו של הנאשם גם כיום עם הליכי פשיטת רגל.",דיון והכרעה: 
96,ME-19-11-43394-888,"לאור כל האמור לעיל, אני גוזר על הנאשם את העונשים הבאים:",דיון והכרעה: 
97,ME-19-11-43394-888,"מאסר בפועל למשך 24 חודשים, בניכוי ימי המעצר מיום 8.11.19 עד 17.12.19.",דיון והכרעה: 
98,ME-19-11-43394-888,10 חודשי מאסר על תנאי והתנאי הוא כי במשך 3 שנים מיום שחרורו לא יעבור הנאשם עבירת סמים מסוג פשע.,דיון והכרעה: 
99,ME-19-11-43394-888,5 חודשי מאסר על תנאי והתנאי הוא כי במשך 3 שנים מיום שחרורו לא יעבור הנאשם עבירת סמים מסוג עוון.,דיון והכרעה: 
100,ME-19-11-43394-888,"קנס בסך 30,000 ₪ או 100 ימי מאסר תמורתו.",דיון והכרעה: 
101,ME-19-11-43394-888,"הקנס ישולם ב-15 תשלומים חודשיים, שווים ורצופים, החל מיום 15.1.22.",דיון והכרעה: 
102,ME-19-11-43394-888,אני מורה על חילוט כלל הציוד שנתפס במעבדה ועל השמדת הסמים,דיון והכרעה: 
103,ME-19-11-43394-888,"ניתן היום,  ד' כסלו תשפ""ב, 08 נובמבר 2021, במעמד הצדדים.","זכות ערעור בתוך 45 ימים לביהמ""ש העליון"
