,verdict,text,part
0,ME-23-12-42253-980,"על-ידי ב""כ עו""ד אפרת שדה", מדינת ישראל
2,ME-23-12-42253-980,"על-ידי ב""כ עו""ד רן קרויט"," אבטה מרשה ת""ז  xxxxxxxxxx"
4,ME-23-12-42253-980,"פקודת הסמים המסוכנים [נוסח חדש], תשל""ג-1973: סע'  7.א., 7.ג"," אבטה מרשה ת""ז  xxxxxxxxxx"
5,ME-23-12-42253-980,"חוק העונשין, תשל""ז-1977: סע'  40 ג(א), 51 ב(ב)"," אבטה מרשה ת""ז  xxxxxxxxxx"
6,ME-23-12-42253-980,"ביום 26.3.24 הגיעו הצדדים להסדר בפני כבוד השופט שגיא לפיו, כתב האישום תוקן, הנאשם הודה והורשע.",גזר דין
7,ME-23-12-42253-980,"הוצהר כי אין הסדר לעניין העונש, והנאשם הופנה לשרות המבחן.",גזר דין
8,ME-23-12-42253-980,"על יסוד הודאת הנאשם בעובדות כתב האישום המתוקן הורשע הנאשם ביום 26.3.24 על-ידי כבוד השופט בני שגיא בעבירה של החזקת סם שלא לצריכה עצמית, עבירה לפי סעיף 7(א)+(ג) רישא לפקודת הסמים.",גזר דין
9,ME-23-12-42253-980,"על פי עובדות כתב האישום המתוקן ביום 11.12.23 בשעה 18:25 לערך, החזיק הנאשם ברכבו ברחוב סלע יעקב 5 בתל אביב  (להלן: ""הרכב"") סמים מסוכנים, שלא לצריכתו העצמית, וללא היתר או רישיון מהמנהל, כדלקמן:",גזר דין
10,ME-23-12-42253-980,"בתא הכפפות – 15 טבליות המכילות סם מסוכן מסוג MDMA; שקית המכילה סם מסוכן מסוג KETAMINE במשקל של 1.8911 גרם נטו; 4 שקיות המכילות סם מסוכן מסוג COCAINE במשקל של 4.0800 גרם נטו; שקית המכילה סם מסוכן מסוג m-METHYLMETHCATHINONE במשקל 49.98 גרם נטו;  שקית המכילה סם מסוכן מסוג MDMA במשקל 10.17 גרם נטו; שקית המכילה סם מסוכן מסוג m-METHYLMETHCATHINONE  במשקל של 9.01 גרם נטו; בקבוקון המכיל סם מסוכן מסוג KETAMINE בנפח של 25 מ""ל; 10  בולים המכילים סם מסוכן מסוג LSD;  בתא דלת הנהג - שקית המכילה סם מסוכן מסוג KETAMINE במשקל של 99.85 גרם נטו; בכיס האחורי של מושב הנהג - קופסא המכילה סם מסוכן מסוג PMETHYLMETHCATHINONE ו-  KETAMINE במשקל של 7.52 גרם נטו; בנסיבות הללו, החזיק הנאשם בכיסו שקית המכילה סם מסוכן מסוג COCAINE במשקל 0.4283 גרם נטו.",גזר דין
11,ME-23-12-42253-980,"בנוסף, החזיק הנאשם ברכבו 500 סיגריות אלקטרוניות ובארנקו סך של 7,700 ₪; וכן מגוון סמים מסוכנים כמפורט בכתב האישום המתוקן, שלא לצריכתו העצמית.",גזר דין
12,ME-23-12-42253-980,שרות המבחן ערך תסקיר בעניינו של הנאשם ביום 11.11.24 לפיו הנאשם כבן 35 רווק המתגורר בדירה שכורה עם קרוב משפחה ועובד בעבודות אינסטלציה.,גזר דין
13,ME-23-12-42253-980,כיום שוהה בתנאי מעצר בית בין השעות 18:00 ועד 08:00 ביום למחרת.,גזר דין
14,ME-23-12-42253-980,"שרות מבחן פירט אודות תולדות חייו של הנאשם, עלייתו עם משפחתו בהיותו כבן שנתיים וקשיי העלייה ומצבם הסוציואקונומי הנמוך של בני המשפחה.",גזר דין
15,ME-23-12-42253-980,כמו כן אודות מערכת יחסים קרובה לבני משפחתו ותמיכתם בו בהליך הפלילי הנוכחי.,גזר דין
16,ME-23-12-42253-980,שרות מבחן התייחס לשירותו הצבאי של הנאשם והיסטוריית עיסוקיו השונים ובהמשך סיוע בטיפול באחיו שלאחר מכן נפטר.,גזר דין
17,ME-23-12-42253-980,בהמשך העתקת מקום מגוריו על רקע מחלוקת עם אחיו.,גזר דין
18,ME-23-12-42253-980,שרות מבחן ציין כי הנאשם שלל בעיות בריאותיות ו/או על רקע פסיכיאטרי ושללש שימוש בסמים ו/או צריכת אלכוהול בלתי מבוקרת וכן מסר בדיקות נקיות משרידי סמים.,גזר דין
19,ME-23-12-42253-980,"מסר כי מצוי בהליכים אל מול הוצל""פ בשל חובות שצבר בנסיעה בכבישי אגרה.",גזר דין
20,ME-23-12-42253-980,"שרות מבחן ציין כי הנאשם נעדר עבר פלילי ולהערכתם לאורך חייו נטל על עצמו תפקידים שאינם מותאמים לגילו ויכולותיו, בהם יציאה לעבודה מגיל צעיר והטיפול באחיו.",גזר דין
21,ME-23-12-42253-980,"הערכתם כי בסמוך למעצרו חלה נסיגה בתפקודו, התקשה לייצר יציבות תעסוקתית ונחשף לעבריינות.",גזר דין
22,ME-23-12-42253-980,"בהיעדר אינדיקציה לשימוש פעיל בסמים והבעת מוטיבציה, שרות מבחן המליץ על צו פיקוח מעצרים למשך שישה חודשים.",גזר דין
23,ME-23-12-42253-980,במסגרת צו הפיקוח הנאשם שולב בקבוצה ושיתף פעולה והתייחס לקשיים ועוד.,גזר דין
24,ME-23-12-42253-980,שרות מבחן מציין כי להערכתם השתתפותו בטיפול סייעה לנאשם לזהות ולהעמיק יותר בגורמי הסיכון בחייו.,גזר דין
25,ME-23-12-42253-980,שרות מבחן ציין כי הנאשם מודה בביצוע העבירות ומתייחס באופן ביקורתי להתנהגותו הבעייתית וביטא רצון להמשיך ולקבל כלים והעמקה בגורמי סיכון בחייו ועל כן הנאשם עבר בתאריך 10.11.24 ראיון הכרות והחל מפגשים קבוצתיים.,גזר דין
26,ME-23-12-42253-980,"שרות מבחן ציין התרשמותו מהנאשם ופירט זאת בהרחבה בתסקיר, הערכתם כי הסיכון במצבו של הנאשם פחת וכי המשך טיפול יסייע עוד ויביא להפחתה נוספת.",גזר דין
27,ME-23-12-42253-980,"לפיכך שרות מבחן המליץ כי על אף חומרת העבירה ונסיבותיה, נוכח היעדר פלילי והפחתה בסיכון במצבו ויכולתו של הנאשם להיעזר בגורמי טיפול המלצת שרות מבחן להעמיד את הנאשם בצו מבחן למשך שנה, במסגרתו ימשיכו לוודא השתתפותו של הנאשם במפגשים קבוצתיים במטרה להעמיק בצרכיו וקשייו.",גזר דין
28,ME-23-12-42253-980,"באשר לענישה קונקרטית, שרות מבחן המליץ על ענישה מוחשית כמאסר בדרך של עבודות שרות לתקופה מדודה שתחזק את הנאשם על התנהלותו ויכולתו לקחת אחריות ולקדם את עצמו.",גזר דין
29,ME-23-12-42253-980,"ב""כ המאשימה, עו""ד אפרת שדה,  טענה בדיון לפניי מיום 26.11.24 כי כתב האישום מייחס לנאשם עבירה של החזקת כמות מסחרית גדולה ומגוונת של סמים שונים ורבים, בכמויות משמעותיות.",גזר דין
30,ME-23-12-42253-980,כאשר סוגי הסם הינם מהחמורים שבפקודה.,גזר דין
31,ME-23-12-42253-980,ועל כן לטענתה כל אלה מצדיקים ענישה ממשית ומרתיעה.,גזר דין
32,ME-23-12-42253-980,"ב""כ המאשימה טענה כי בבחינת הערכים המוגנים, מדובר בפגיעה על ערכי שמירה על הסדר החברתי, שלטון החוק, שלום ובריאות הציבור והצורך למנוע השלכות פליליות רחבות.",גזר דין
33,ME-23-12-42253-980,"על החומרה הכרוכה בעבירות סמים הפנתה לפסיקה וכן טענה כי אם לא היו נתפסים הסמים, הרי שעלול היה להיגרם נזק משמעותי מהפצת הסמים בציבור, שעה שמדובר בכמויות גדולות מאוד, שיכלו להספיק למנות סם רבות.",גזר דין
34,ME-23-12-42253-980,"על כן לטענתה בבחינת הנזק, נזקי הסמים חמורים וגדולים, והשלכותיהם על החברה הרסניות, לצד פוטנציאל הנזק הגלום.",גזר דין
35,ME-23-12-42253-980,"ב""כ המאשימה טענה כי בית המשפט העליון קבע לא אחת כי עבירת ההחזקה הינה אחותה התאומה של עבירת הסחר, ומכאן חומרתה.",גזר דין
36,ME-23-12-42253-980,והגישה אסופת פסיקה.,גזר דין
37,ME-23-12-42253-980,"ב""כ המאשימה טענה בענייננו כי מדובר בסם במשקל כולל של מעל 160 גרם לצד מגוון סמים נוסף במשקלים שונים, ומכאן לטענתה הנגזרת העונשית המחמירה הנדרשת.",גזר דין
38,ME-23-12-42253-980,התייחסה לסוגי וכמויות הסם שנתפסו.,גזר דין
39,ME-23-12-42253-980,"טענה כי המתחם שהוצע בפסיקה שהגישה, הוא אף מתון ביחס לכמות הסמים בתיק זה.",גזר דין
40,ME-23-12-42253-980,"באשר למיקום העונש, טענה ב""כ המאשימה כי בתיק זה הונח בפני בית המשפט תסקיר שרות המבחן בעניינו של הנאשם, אשר לימד כי העבירות לא בוצעו על רקע התמכרותי, משכך הנאשם שולב בקבוצה לעצורי בית.",גזר דין
41,ME-23-12-42253-980,"וטענה כי לצד האמור והודאתו, בהתייחסו לעבירה טענה כי אמירות הנאשם שמצוינות בתסקיר לטענתה מטרידות ביחס לחלקו, כניסיון לגמד מעשיו.",גזר דין
42,ME-23-12-42253-980,"טענה כי יש בדברים אלה גם מעט כדי ללמד על אי הפנמת גורמי הסיכון בעניינו, בעיבודם מצד הנאשם.",גזר דין
43,ME-23-12-42253-980,"ב""כ המאשימה טענה כי השילוב בקבוצה הטיפולית מבורך וחיובי, אך לא מדובר בהליך שיקומי או בנסיבות המצדיקות חריגה או סטייה משמעותית ממתחמי הענישה הנהוגים.",גזר דין
44,ME-23-12-42253-980,"ב""כ המאשימה טענה כי העבירות בתיק הנוכחי מלמדות כי הן לא בוצעו על רקע התמכרותי אלא לצורך רווח כלכלי מהיר.",גזר דין
45,ME-23-12-42253-980,"על כן ביקשה ב""כ המאשימה למקם את הנאשם בתחתית המתחם, לצד מאסר על-תנאי, פסילה בפועל וקנס.",גזר דין
46,ME-23-12-42253-980,"כן ביקשה להכריז על הנאשם כסוחר סמים ולצוות על חילוט הרכוש המפורט –         7,700 ₪, רכב ו- 500 סיגריות אלקטרוניות.",גזר דין
47,ME-23-12-42253-980,"ב""כ הנאשם, עו""ד רן קרויט, טען בדיון לפניי כי אף במסגרת הגישור שנעשה בפני כב' השופט בני שגיא, ב""כ המדינה נשאלה מדוע התיק לא הוגש לבית משפט השלום?",גזר דין
48,ME-23-12-42253-980,בנוסף טען כי צוין שבמידה והתסקיר יהיה חיובי עמדת המדינה תהא מאסר בעבודות שירות.,גזר דין
49,ME-23-12-42253-980,"ב""כ הנאשם טען כי באשר לכמויות הסמים המפורטות בכתב האישום הם אינן גדולות, אם כי יש מגוון דברים.",גזר דין
50,ME-23-12-42253-980,"ב""כ הנאשם התייחס לפסיקה וטען כי בתיק זה הנאשם יליד 1989, ללא עבר פלילי, נולד באתיופיה, עלה עם הוריו בגיל שנתיים, התמקמו במגדל העמק, בשלב מסוים עבר למרכז.",גזר דין
51,ME-23-12-42253-980,טען כי הנאשם עשה טעות ומיד לקח אחריות.,גזר דין
52,ME-23-12-42253-980,"ב""כ הנאשם טען כי תסקיר שרות המבחן בעניינו חיובי וממליץ ביותר.",גזר דין
53,ME-23-12-42253-980,"ב""כ הנאשם התייחס בפירוט לאמור בתסקיר שירות מבחן.",גזר דין
54,ME-23-12-42253-980,"טען כי  הנאשם לא פתח תיקים נוספים, עושה ככל יכולתו כדי לצאת מבית המשפט בצורה שתאפשר המשך חייו.",גזר דין
55,ME-23-12-42253-980,"ב""כ הנאשם ביקש מבית המשפט לאמץ את המלצת שרות המבחן.",גזר דין
56,ME-23-12-42253-980,"להשאיר את הנאשם שנה בצו מבחן, ובמידה ויעשה טעות, עניינו יחזור לבית המשפט.",גזר דין
57,ME-23-12-42253-980,"ב""כ הנאשם ביקש שלא להכריז על הנאשם כסוחר סמים, שכן הכמויות לא בכמויות מסחריות גדולות.",גזר דין
58,ME-23-12-42253-980,"הנאשם בדברו האחרון מסר כי דברי ב""כ המאשימה רחוקים, שכן הוא אפילו לא מעשן סיגריות.",גזר דין
59,ME-23-12-42253-980,הנאשם מסר כי הודה כאשר לא ידע מה הוא מעביר בתוך הקופסא.,גזר דין
60,ME-23-12-42253-980,מסר כי הוא רחוק מסמים.,גזר דין
61,ME-23-12-42253-980,אף פעם לא הסתבך ולא היה  בחקירה.,גזר דין
62,ME-23-12-42253-980,מסר כי עשה צבא.,גזר דין
63,ME-23-12-42253-980,הוא מעוניין לחזור לחיים הרגילים.,גזר דין
64,ME-23-12-42253-980,"הערך המוגן היא פגיעה בסדר הציבורי, בבריאות הציבור, יצירת עבריינות משנית סביב ההחזקה והסחר בסם.",גזר דין
65,ME-23-12-42253-980,הנאשם החזיק בסמים מסוגים שונים בכמויות גדולות שיש בהן לפגוע בערך המוגן בצורה חמורה יותר.,גזר דין
66,ME-23-12-42253-980,חלקם של הסמים הם סמים כימיים דבר המחמיר את הפגיעה בציבור.,גזר דין
67,ME-23-12-42253-980,"בעבירות של החזקת סם מדיניות הענישה היא מגוונת מאד וזאת נוכח שיקולים שונים המרכבים את מתחם הענישה בהתחשב בכמות הסם, סוג הסם המגוון של הסמים בתוך הקטגוריות השונות של הסמים.",גזר דין
68,ME-23-12-42253-980,"מדיניות הענישה בפסיקה, מצאתי להציג מספר פסקי דין אף שקשה מאד להציג פסיקה זהה נוכח החזקה של סמים שונים בכמויות שונות:",גזר דין
69,ME-23-12-42253-980,קביעת מתחם העונש ההולם צריכה להיקבע על פי העיקרון המנחה הוא ההלימה.,גזר דין
70,ME-23-12-42253-980,"במסגרתו על בית המשפט להתחשב בהתקיימותן של נסיבות הקשורות בביצוע העבירה, הנאשם החזיק בסם בכמויות גדולות כאשר מרבית הסם שהוחזק ובו מצויה החומרה הרבה של העבירה מצויה בהחזקת שקית המכילה סם מסוכן מסוג m-METHYLMETHCATHINONE במשקל 49.98 גרם נטו (שהוא חומר ממריץ) ושקית המכילה סם מסוכן מסוג KETAMINE במשקל של 99.85 גרם נטו (שהוא חומר מדכא המשמש כתרופה לצורך הרדמה.).",גזר דין
71,ME-23-12-42253-980,מדובר בכמויות גדולות של סם שמחייבות קביעת מתחם המתחיל בעונש מאסר ממש.,גזר דין
72,ME-23-12-42253-980,"הנזק שהיה צפוי להיגרם מביצוע העבירה הוא רב, נוכח הגעתו לידי מי שצורך את הסם ומידת הנזק היא רבה.",גזר דין
73,ME-23-12-42253-980,"לכך יש לצרף את העובדה כי כמות כה גדולה של סם מביאה לאפשרות פיזור הסם על ידי משתמשים רבים, דבר המגדיל את הנזק.",גזר דין
74,ME-23-12-42253-980,"בהתאם לסעיף 40 ג(א) לחוק העונשין התשל""ז – 1977, בית המשפט יקבע מתחם עונש הולם למעשה העבירה שביצע הנאשם בהתאם לעיקרון המנחה, ולשם כך יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",גזר דין
75,ME-23-12-42253-980,סבורני כי מתחם העונש ההולם בגין האירוע הוא 12-36 חודשי מאסר.,גזר דין
76,ME-23-12-42253-980,ההתלבטות בתיק זה לגבי גזרת העונש היא גדולה.,גזר דין
77,ME-23-12-42253-980,בהתחשב בעובדה כי קיימת המלצה של שירות המבחן להטיל על הנאשם עונש שהוא ביסודו שיקומי.,גזר דין
78,ME-23-12-42253-980,שירות המבחן התרשם מסיכוי אמתי לשיקום כאשר הנאשם שיתף פעולה עם שירות המבחן והשתלב בהליך טיפולי מחודש נובמבר.,גזר דין
79,ME-23-12-42253-980,"שירות המבחן שקל את גורמי הסיכון ביחס לחומרת העבירה שביצע וכמות הסמים מסוגים שונים שהחזיק, תוך חשיפה וקיום קשרים שוליים, הקושי לשקול אז את עומק הבעייתיות בהתנהלותו.",גזר דין
80,ME-23-12-42253-980,"מנגד את גורמי הסיכוי לשיקום, יכולותיו לתפקד לאורך השנים על אף התמודדות עם קשיים משפחתיים ואישיים, יכולת להכיר בחומרת מעשיו ובאחריותו לבחירותיו, השתלבותו בהליך טיפולי, יכולתו להיעזר בגורמי טיפול ומוטיבציה שמבטא להמשיך השתלבות בשיחות בטיפול קבוצתי ארוך.",גזר דין
81,ME-23-12-42253-980,בנסיבות אלו שירות המבחן מעריך כי הסיכון במצבו של הנאשם פחת והשתלבותו בקבוצה טיפולית המשכית תסייע עוד יותר בהגברת הבנתו את קשייו וצרכיו ותביא להפחתה נוספת בסיכון.,גזר דין
82,ME-23-12-42253-980,נוכח העדר עבר פלילי וירידה בסיכון להישנות עבירות המליץ שירות המבחן כאמור על עונש שיקומי.,גזר דין
83,ME-23-12-42253-980,"בהתחשב בהמלצת שירות המבחן והעדר עבר פלילי, כאשר הנאשם משתף פעולה עם ההליך השיקומי ומבלי להפחית מחומרת מעשי הנאשם אני סבור כי יש לחרוג ממתחם הענישה ולהטיל על הנאשם ענישה שהיא בעיקרה שיקומית שיש בה סיכוי למניעת הישנות עבירות דומות בעתיד.",גזר דין
84,ME-23-12-42253-980,לעניין הכרזת הנאשם סוחר סמים - ביקש הסנגור שלא להכריז על הנאשם סוחר סמים נוכח העובדה כי כמויות הסם אינן גדולות.,גזר דין
85,ME-23-12-42253-980,איני סבור כי ההכרזה נקבעת על פי כמות הסם.,גזר דין
86,ME-23-12-42253-980,"אלא המבחן הוא המעשה, קרי העבירה בה הורשע הנאשם.",גזר דין
87,ME-23-12-42253-980,במקרה זה הנאשם הורשע בעבירה של החזקת סם שלא לצריכה עצמית.,גזר דין
88,ME-23-12-42253-980,"גיוון הסמים, סוגי הסמים והכמויות מלמדות שההחזקה לא הייתה לצריכתו העצמית ומכאן קיימת הצדקה להכריז על הנאשם סוחר סמים וכך אני מכריז.",גזר דין
89,ME-23-12-42253-980,"בהינתן המתחם האמור, יש לגזור את עונשו של הנאשם תוך שקילת המתחם ותוך התחשבות בנסיבות המשליכות על קביעת העונש המתאים, כאשר בעניינו יש ליתן משקל להלימה בגזירת העונש לביצוע העבירה ע""י הנאשם; נסיבות ביצוע העבירה וחומרתה; מידת הפגיעה בערך המוגן; גילו של הנאשם; הנסיבות עליהן עמדו הצדדים בטיעוניהם; הודאתו המצביעה על נטילת אחריות; המלצת שירות המבחן; המאמצים שעושה הנאשם על-מנת לשנות את מציאות חייו; היותו נעדר עבר פלילי.",גזר דין
90,ME-23-12-42253-980,"לאחר ששמעתי את הצדדים בהתחשב בטיעוניהם, על פי כל השיקולים הצריכים לגזר הדין אני קובע כי אלה העונשים שאני משית על הנאשם:",גזר דין
91,ME-23-12-42253-980,"אני דן את הנאשם למאסר בדרך של עבודות שירות, למשך תשעה חודשים, אני מטיל על הנאשם ביצוען של העבודות המפורטות בחוות דעתו של הממונה על  עבודות השירות, עלפי הוראות סעיף 51 ב(ב) לחוק העונשין, התשל""ז-1977.",גזר דין
92,ME-23-12-42253-980,"הנאשם יבצע את עבודות השירות בעיריית רמלה - יחידת האחזקה  בכתובת :יהושע בן נון 5, רמלה וזאת במשך חמישה ימים בשבוע.",גזר דין
93,ME-23-12-42253-980,"תחילתן של ביצוע העבודות ביום 30.01.25, שעה 08:00 והן תהיינה בפיקוח  מפקח אחראי איתי יעקב.",גזר דין
94,ME-23-12-42253-980,"על הנאשם להתייצב לפני מפקח על עבודות השירות לצורך קליטה והצבה בתאריך תחילת העבודה, בשעה 08:00, במפקדת מחוז מרכז, יחידת ברקאי - עבודות שירות - שלוחת מרכז - סלמה 53 ,תל אביב,  בניין משרד הפנים.",גזר דין
95,ME-23-12-42253-980,"אני מודיע לנאשם כי עליה להודיע לממונה על כל שינוי, אם יחול, בכתובת מגוריו, וכן עליו לעמוד בתנאי הפיקוח, שכן אי מילוי עבודות השירות על פי הנחיות המפקח, עלול להביא להפסקתן ולכליאה במתקן כליאה.",גזר דין
96,ME-23-12-42253-980,"בית המשפט מזהיר את הנאשם, כי במהלך ריצוי ע""ש יהיה נתון למעקב של בדיקות שתן, סירוב לבדיקה או בדיקה עם ממצאים חיוביים יהוו עילה להפסקה מנהלית וריצוי העונש במאסר בפועל.",גזר דין
97,ME-23-12-42253-980,"בית המשפט מזהיר את הנאשם, כי אין לשתות אלכוהול במהלך העבודה ואין להגיע בגילופין, התנהגות מסוג זה תהווה עילה להפסקה מנהלית וריצוי העונש במאסר בפועל.",גזר דין
98,ME-23-12-42253-980,"בית המשפט מזהיר את הנאשם, כי מדובר בתנאי העסקה קפדניים המצריכים התייצבות רציפה עפ""י הנחיות החוק והממונה, לרבות איסור על שתיית אלכוהול או שימוש בסמים, כל חריגה מכללים אלו יש בה כדי להפסיק את עבודות השירות ורצוי יתרת העונש במאסר בפועל.",גזר דין
99,ME-23-12-42253-980,"אני דן את הנאשם למאסר למשך 12 חודשים וזאת על תנאי למשך שלוש שנים מהיום, והתנאי הוא שלא יעבור את העבירה בה הורשע.",גזר דין
100,ME-23-12-42253-980,"הנאשם ישלם קנס בסך 5,000 ₪ או 50  ימי מאסר תמורתם.",גזר דין
101,ME-23-12-42253-980,הקנס ישולם בתוך 120 יום מהיום.,גזר דין
102,ME-23-12-42253-980,הנני פוסל את הנאשם מלקבל או מלהחזיק רישיון נהיגה לתקופה של 6 חודשים וזאת על תנאי למשך  3 שנים מהיום.,גזר דין
103,ME-23-12-42253-980,אני מעמיד את הנאשם בצו מבחן למשך 12 חודשים.,גזר דין
104,ME-23-12-42253-980,בית המשפט מסביר לנאשם ומזהיר את הנאשם שאם לא ימלא אחרי הצו מכל בחינה שהיא או יעבור עבירה נוספת יהיה צפוי לעונש על העבירה שבגללה ניתן הצו.,גזר דין
105,ME-23-12-42253-980,הנאשם הביע את נכונותו למלא אחר הוראות הצו.,גזר דין
106,ME-23-12-42253-980,"אני מכריז על הנאשם סוחר סמים ומורה על חילוט הרכוש המפורט – 7,700 ₪, רכב הונדה סיוויק מ.ר. 6387063 ו- 500 סיגריות אלקטרוניות.",גזר דין
107,ME-23-12-42253-980,מזכירות בית המשפט תשלח פרוטוקול הדיון לשירות המבחן וכן לממונה על עבודות שירות.,גזר דין
108,ME-23-12-42253-980,"זכות ערעור לבית המשפט העליון, תוך 45 יום מהיום.",גזר דין
109,ME-23-12-42253-980,"במידה וקיימים מוצגים הרי שהם יושמדו, יחולטו יושבו לבעליהם עלפי שיקול הדעת של קצין החקירה.",גזר דין
110,ME-23-12-42253-980,ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/ גזר הדין,גזר דין
111,ME-23-12-42253-980,"לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזר דין
112,ME-23-12-42253-980,"בכרטיס אשראי – באתר המקוון של רשות האכיפה והגבייה, www.eca.gov.il",גזר דין
113,ME-23-12-42253-980,מוקד שירות טלפוני בשרות עצמי )מרכז גבייה( – בטלפון 35592 * או בטלפון 073-2055000,גזר דין
114,ME-23-12-42253-980,במזומן בכל סניף של בנק הדואר – בהצגת תעודת זהות בלבד )אין צורך בשוברי תשלום(.,גזר דין
115,ME-23-12-42253-980,וזאת לאחר הצגת אישור על התייצבות למאסר.,גזר דין
116,ME-23-12-42253-980,"ניתן היום,  כ""ט כסלו תשפ""ה, 30 דצמבר 2024, במעמד הצדדים.",גזר דין
117,ME-23-12-42253-980,5129371,גזר דין
