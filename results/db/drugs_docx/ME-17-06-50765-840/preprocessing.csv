,verdict,text,part
0,ME-17-06-50765-840,"תפ""ח 50765-06-17 מדינת ישראל נ' קייגורודצב(עציר)",בית המשפט המחוזי בחיפה
1,ME-17-06-50765-840,נגד,מדינת ישראל
4,ME-17-06-50765-840,"יורי קייגורודצב, ת""ז xxxxxxxxxx(עציר)",הנאשם
6,ME-17-06-50765-840,"חוק העונשין, תשל""ז-1977: סע'  29, 77, 242, 244, 329(א)(1)",הנאשם
7,ME-17-06-50765-840,"פקודת הסמים המסוכנים [נוסח חדש], תשל""ג-1973",הנאשם
8,ME-17-06-50765-840,"חוק הירושה, תשכ""ה-1965: סע'  11(א)(1)",הנאשם
9,ME-17-06-50765-840,"בשעות הלילה שבין תאריך 24.4.17 לתאריך 25.4.17, בהיותו בביתו שבמעלות תרשיחא, מצא אלכסנדר ריז'וב, יליד 1965 (להלן: ""המנוח"") את מותו.",פתח דבר
10,ME-17-06-50765-840,המאשימה סברה שהנאשם באלימותו הוא שגרם למותו של המנוח ואילו הנאשם כפר בכך.,פתח דבר
11,ME-17-06-50765-840,משכך התקיים בבית המשפט הליך הוכחות ממושך שבו נשמעו עדים רבים והוגשו ראיות למכביר.,פתח דבר
12,ME-17-06-50765-840,"נוכח קשיים ראייתיים ממשיים שניעורו במהלך הבאת ראיות המאשימה, ביום 21.3.21, ובטרם החלה פרשת ההגנה, הוצג בבית המשפט הסדר טיעון במסגרתו תוקן כתב האישום באופן מהותי.",פתח דבר
13,ME-17-06-50765-840,"הנאשם הודה במיוחס לו בכתב האישום המתוקן והורשע לפי הודאתו בביצוע עבירות של חבלה בכוונה מחמירה, לפי סעיף 329(א)(1) לחוק העונשין, התשל""ז – 1977 (להלן: ""חוק העונשין""); השמדת ראיה לפי סעיף 242+29 לחוק העונשין; ושיבוש מהלכי משפט לפי סעיף 244+29 לחוק העונשין.",פתח דבר
14,ME-17-06-50765-840,כן הוסכם בין הצדדים כי הנאשם יישא בעונש מאסר בפועל לתקופה בת שתים-עשרה שנים.,פתח דבר
15,ME-17-06-50765-840,"אף הוסכם כי ייגזר על הנאשם מאסר מותנה והוא יחויב בפיצוי לקרובי המנוח, אם כי לא הושגה הסכמה בדבר אורך המאסר המותנה, בדבר גובה הפיצוי ובדבר נמעניו.",פתח דבר
16,ME-17-06-50765-840,"לפי עובדות כתב האישום המתוקן, במועד הרלוונטי התגוררו המנוח ואירינה ריז'וב (להלן: ""אירינה"") בדירה שבמעלות תרשיחא (להלן: ""הדירה"").",פתח דבר
17,ME-17-06-50765-840,"השניים היו גרושים וחיו יחדיו מכוח הסכם חיים משותפים, אשר הסדיר את מערכת היחסים ביניהם (להלן: ""הסכם החיים המשותפים"").",פתח דבר
18,ME-17-06-50765-840,"הנאשם הוא מכר של המנוח ושל אירינה, ונהג לבקר מדי פעם בדירה.",פתח דבר
19,ME-17-06-50765-840,"בתאריך 24.4.17, החל משעות הבוקר, ביקר הנאשם בדירה מספר פעמים.",פתח דבר
20,ME-17-06-50765-840,"בסמוך לשעה 19:56, לאחר שקנה בקבוק משקה אלכוהולי, הגיע הנאשם לדירה ונפגש עם המנוח, ללא נוכחות אירינה, שהייתה אותה עת בעבודה.",פתח דבר
21,ME-17-06-50765-840,"בשעות הלילה שבין 24.4.17 לבין 25.4.17 (להלן: ""הלילה""), במהלך שהותו של הנאשם בדירה ולאחר שהוא והמנוח שתו משקה אלכוהולי, קילל המנוח וגידף את הנאשם.",פתח דבר
22,ME-17-06-50765-840,"על רקע זה תקף הנאשם את המנוח, היכה ודקר אותו, בכוונה להטיל בו נכות או מום, או לגרום לו חבלה חמורה, וגרם לפגיעות בגופו שיפורטו להלן.",פתח דבר
23,ME-17-06-50765-840,"הנאשם דקר את המנוח באמצעות חפץ בעל קצה חד או בעל שפה מושחזת, לכל הפחות, כגון להב סכין או שברי זכוכית, מספר רב של פעמים, בכל חלקי גופו וגרם לו, בין היתר, לפציעות הבאות: פצע דקירה בגב משמאל בעומק של כ- 10 ס""מ; לפחות 14 פצעי חתך בראש, רובם שטחיים; למעלה מ- 60 פצעי חתך שטחיים; שריטה בצוואר ובגו; 5 פצעי חתך בכפות הידיים; פצע קרע שטחי בשורש כף יד שמאל; לפחות 17 פצעי חתך שטחיים בגפיים העליונים; פצעי שפשוף ושריטה והתקלפות עור בגפיים העליונים; דימומים תת עוריים; 2 פצעי חתך בירכיים בעומק של עד 0.9 ס""מ; פצעי חתך שטחיים, שריטה ודימומים תת עוריים בירכיים.",פתח דבר
24,ME-17-06-50765-840,"הנאשם היכה את המנוח וחבט בו, בין היתר, באמצעות פטיש המיועד להכנת שניצלים (להלן: ""פטיש השניצלים""), וגרם לו לשברים בעצמות הפנים ובצלעות, למעלה מ - 30 דימומים תת ותוך עוריים עם פצעי שפשוף תבניתיים בראש, לדימומים בגו ובגפיים התחתונים, בחזה, בבטן, באשך השמאלי ולחיוורון באיברים פנימיים.",פתח דבר
25,ME-17-06-50765-840,"הנאשם הפעיל לחץ על צווארו של המנוח, וגרם לו לשברים מוקפים דימומים בקרניים הגדולות של עצם הלשון וסחוס המגן מימין.",פתח דבר
26,ME-17-06-50765-840,"במהלך האירוע הנ""ל נגרמו לנאשם הפגיעות הבאות: פצע מדמם בראש, שטף דם תת עורי בעפעף, ושפך דם תת עורי בירך השמאלית, שעל פני שטחו שפכי דם תת או תוך עוריים, ואשר עשוי להתיישב עם מכה מפטיש השניצלים.",פתח דבר
27,ME-17-06-50765-840,"לאחר המתואר לעיל, במהלך הלילה, הלך המנוח לבית עולמו.",פתח דבר
28,ME-17-06-50765-840,בדגימת דמו של המנוח נמצא mg%343 אתנול – א.,פתח דבר
29,ME-17-06-50765-840,בדגימת נוזל העין נמצא mg%396 אתנול.,פתח דבר
30,ME-17-06-50765-840,ב.,פתח דבר
31,ME-17-06-50765-840,בדגימת המרה נמצא 316mg% אתנול.,פתח דבר
32,ME-17-06-50765-840,"לאחר שחבל הנאשם במנוח ופצע אותו, עזב הנאשם את הדירה ונטל עמו חפצים מהדירה.",פתח דבר
33,ME-17-06-50765-840,"בין היתר, נטל את ראש פטיש השניצלים ושברי זכוכיות שהיו מוכתמים בדמו של המנוח.",פתח דבר
34,ME-17-06-50765-840,"כל זאת עשה הנאשם בכוונה להשמיד ראיות למנוע את השימוש בהן לראיה, ובכוונה למנוע או להכשיל הליך שיפוטי או להביא לידי עיוות דין.",פתח דבר
35,ME-17-06-50765-840,"הנאשם הלך לביתו של חברו פבל סמושקין (להלן: ""פבל"") המתגורר אף הוא במעלות תרשיחא.",פתח דבר
36,ME-17-06-50765-840,"הנאשם אמר לפבל כי הרג אדם, וביקש מפבל לכבס את בגדיו ואת נעליו שהיו מוכתמים בדם.",פתח דבר
37,ME-17-06-50765-840,"ביודעו כי הנאשם עבר עבירת פשע, השמיד פבל ראיות, בכך שכיבס את בגדי הנאשם ואת נעליו ולאחר מכן תלה אותם לייבוש, בכוונה לעזור לנאשם להימלט מעונש, בכוונה להשמיד ראיות, למנוע את השימוש בהן לראיה, ובכוונה למנוע או להכשיל הליך שיפוטי או להביא לידי עיוות דין.",פתח דבר
38,ME-17-06-50765-840,"בתאריך 25.4.17, בשעה 09:00 לערך, מצאה אירינה את גופתו של המנוח בדירה.",פתח דבר
39,ME-17-06-50765-840,אירינה התקשרה לאמו של המנוח שהגיעה למקום והזעיקה את המשטרה.,פתח דבר
40,ME-17-06-50765-840,"במעשיו המתוארים לעיל, חבל הנאשם חבלות חמורות במנוח ופצע אותו בכוונה להטיל בו נכות או מום, או לגרום לו חבלה חמורה; השמיד בצוותא עם פבל דבר שדרוש או שעשוי להיות דרוש לראיה בהליך שיפוטי בכוונה למנוע את השימוש בו לראיה; עשה בצוותא עם פבל דבר בכוונה למנוע ולהכשיל הליך שיפוטי או להביא לידי עיוות דין.",פתח דבר
41,ME-17-06-50765-840,"המאשימה הגישה את גיליון המרשם הפלילי של הנאשם, ממנו עלה כי לנאשם שתי הרשעות קודמות; האחת, משנת 2009, שבמסגרתה הורשע הנאשם בהסגת גבול פלילית וגניבה, ונגזרו עליו חמישה חודשי מאסר בפועל ומאסר על תנאי; השנייה, משנת 2017, שבמסגרתה הורשע הנאשם בהחזקה ושימוש בסמים מסוכנים לצריכה עצמית, והוטל עליו מאסר על תנאי לצד התחייבות להימנע מעבירה על פקודת הסמים המסוכנים.",פתח דבר
42,ME-17-06-50765-840,"כן העידה אמו של המנוח, גב' סטלינה ריז'וב, אשר סיפרה על קשייה הבריאותיים והנפשיים, על משפחת המנוח ועל האסונות שפקדו את המשפחה.",פתח דבר
43,ME-17-06-50765-840,בירור שערכה המאשימה העלה כי לעניין העונש אירינה אינה מעוניינת למסור דבר בבית המשפט.,פתח דבר
44,ME-17-06-50765-840,המאשימה ביקשה לכבד את הסדר הטיעון שלגישתה ראוי וסביר הוא.,טיעוני הצדדים
45,ME-17-06-50765-840,"המאשימה הבהירה כי הסדר הטיעון גובש, בין היתר, נוכח קשיים ראייתיים.",טיעוני הצדדים
46,ME-17-06-50765-840,"כן מסרה כי אמו של המנוח הסכימה להסדר הטיעון, לאחר שהוסברו לה הקשיים הראייתיים, ואילו אירינה התנגדה להסדר.",טיעוני הצדדים
47,ME-17-06-50765-840,"נוסף על כך ביקשה המאשימה כי בית המשפט ישית על הנאשם עונש מאסר על תנאי מרתיע לתקופה ממושכת, ויפסוק פיצוי בסכום גבוה שיתחלק באופן שווה בין הורי המנוח ובין אירינה.",טיעוני הצדדים
48,ME-17-06-50765-840,"אשר לסכום הפיצוי, גיבתה המאשימה עמדתה בפסיקה.",טיעוני הצדדים
49,ME-17-06-50765-840,"עיקר טיעוניה של המאשימה התמקדו בסוגיית הפיצוי, ובפרט במעמדה של אירינה כבת זוגו של המנוח במועדים הרלוונטיים לאירוע מושא כתב האישום.",טיעוני הצדדים
50,ME-17-06-50765-840,"לטענת המאשימה, נוכח הסכם החיים המשותפים שנחתם בין המנוח לבין אירינה, האחרונה הייתה אמורה להירשם גם היא כיורשת של המנוח בהיותה זוגתו, אך בשל 'כשלים' שנפלו בהגשת הבקשה למתן צו ירושה נרשמו הורי המנוח כיורשיו הבלעדיים.",טיעוני הצדדים
51,ME-17-06-50765-840,בשלב זה יש להעיר כי בית המשפט נעתר לבקשה לקבל עותק מצו הירושה שניתן לאחר מות המנוח וכן עותק הבקשה שהוגשה למתן הצו.,טיעוני הצדדים
52,ME-17-06-50765-840,"בהמשך הומצאו המסמכים ומהם עלה, כי בבקשה למתן צו ירושה שאותה הגישו הורי המנוח הוצהר כי למנוח במותו לא הייתה בת זוג וכי הוא היה גרוש.",טיעוני הצדדים
53,ME-17-06-50765-840,"לטענת המאשימה, לו היה מוצג הסכם החיים המשותפים, ייתכן שצו הירושה לא היה ניתן בנוסחו.",טיעוני הצדדים
54,ME-17-06-50765-840,"על רקע זה אף התבקש בית המשפט לאשר את העברת המסמכים לאירינה, על מנת שהאחרונה תשקול צעדיה, ובכלל זה האם לנקוט בהליכים משפטיים נוספים בעניין צו הירושה.",טיעוני הצדדים
55,ME-17-06-50765-840,"המאשימה טענה כי מבחינה מהותית אירינה הייתה בת זוגו של המנוח, ובהתאם לסעיף 11(א)(1) לחוק הירושה, התשכ""א - 1965 (להלן: ""חוק הירושה""), היא זכאית למחצית מהעיזבון, והורי המנוח למחצית השנייה.",טיעוני הצדדים
56,ME-17-06-50765-840,"עוד טענה כי בית משפט זה אינו כפוף להחלטת הרשם לענייני ירושה בבואו לשקול את פסיקת הפיצויים, וההחלטה על חלוקת הפיצוי בין מספר אנשים נתונה לשיקול דעתו.",טיעוני הצדדים
57,ME-17-06-50765-840,"בהמשך, בעקבות שיחה עם אירינה, מסרה המאשימה שאם קבלת הפיצוי תהא תלויה בנקיטת הליכים משפטיים, הרי אירינה מוותרת על זכותה לפיצוי ואין בכוונתה לנקוט בהליך משפטי בעניין זה.",טיעוני הצדדים
58,ME-17-06-50765-840,אירינה אף נתנה את הסכמתה העקרונית כי כל סכום פיצוי שייקבע ישולם להורי המנוח בלבד.,טיעוני הצדדים
59,ME-17-06-50765-840,באי כוח הנאשם ביקשו אף הם כי בית המשפט יכבד את הסדר הטיעון שגובש במהלך הבאת הראיות ולאחר דיונים רבים שהתקיימו במשך מספר שנים.,טיעוני הצדדים
60,ME-17-06-50765-840,"לטענתם, עסקינן בהסדר טיעון מאוזן וסביר.",טיעוני הצדדים
61,ME-17-06-50765-840,"ההסדר מביא בחשבון את הקשיים הראייתיים, ובשים לב לעבירות בהן הורשע הנאשם, מדובר בענישה ברף חומרה מאד גבוה.",טיעוני הצדדים
62,ME-17-06-50765-840,"לעניין הפיצוי, נטען כי בנסיבות ההליך אין הצדקה לפסיקת פיצוי כלל וככל שיפסקו פיצויים, יש לקבוע את שיעורם על הצד הנמוך, לטובת הורי המנוח בלבד, ולא לאירינה.",טיעוני הצדדים
63,ME-17-06-50765-840,"ב""כ הנאשם הפנו לכך, שבמהלך הבאת הראיות הוברר שבזמנים הרלוונטיים היה לאירינה בן זוג אחר שעמו היא קיימה מערכת יחסים זוגית, וזו התנהלה אף בתוך הדירה בה התגוררה בחברת המנוח.",טיעוני הצדדים
64,ME-17-06-50765-840,"עוד עלה כי המנוח לא היה מרוצה, לשון המעטה, מהקשר הזוגי שקיימה אירינה.",טיעוני הצדדים
65,ME-17-06-50765-840,המצב ששרר בדירה גרם לו למפח נפש של ממש.,טיעוני הצדדים
66,ME-17-06-50765-840,"נטען כי התנהלותה של אירינה בין התאריכים 24.4.17 - 25.4.17, כפי שהתבררה במהלך הדיונים בבית המשפט, עוררה תמיהות ותהיות.",טיעוני הצדדים
67,ME-17-06-50765-840,"בין היתר הוברר שלאחר הגעתה לדירה בשעת בוקר וגילוי גופת המנוח, יצאה אירינה לזרוק שקית זבל לפח, בה היו, בין היתר, שתי סכינים עליהן נמצא דמו של המנוח.",טיעוני הצדדים
68,ME-17-06-50765-840,"עדותה בבית המשפט הייתה, לפי הטענה, רצופת שקרים בעניינים מהותיים, כך למשל, עת התכחשה לקשר הזוגי שקיימה עם אדם אחר.",טיעוני הצדדים
69,ME-17-06-50765-840,בנסיבות אלו פסיקת פיצוי לאירינה תהווה צעד חריג ביותר וספק אם המנוח היה מעוניין בכך.,טיעוני הצדדים
70,ME-17-06-50765-840,"אשר להורי המנוח, הוזכר כי אלו הצהירו הצהרות לא נכונות בעת הגשת בקשתם לצו ירושה.",טיעוני הצדדים
71,ME-17-06-50765-840,"לעניין גובה הפיצוי, הדגישו באי כוח הנאשם כי מרשם הורשע בעבירה של חבלה בכוונה מחמירה ובגין עבירה זו בלבד יש לפסוק את הפיצוי המתבקש.",טיעוני הצדדים
72,ME-17-06-50765-840,העובדה כי המנוח נפטר לאחר החבלה אינה אמורה להשפיע על גובה הפיצוי.,טיעוני הצדדים
73,ME-17-06-50765-840,"בהקשר זה יש להביא בחשבון את רכיב הכאב וסבל, ובענייננו מדובר בחבלה אשר מספר שעות לאחריה נפטר המנוח (מסיבה שאינה קשורה בעבירה).",טיעוני הצדדים
74,ME-17-06-50765-840,"עוד לטענת ההגנה, הפסיקה שאליה הפנתה המאשימה אינה רלוונטית לענייננו, שכן עסקינן במקרה בו קורבן העבירה נותר בחיים.",טיעוני הצדדים
75,ME-17-06-50765-840,"באי כוח הנאשם הפנו למספר פסקי דין, שבחלקם לא נפסק פיצוי כלל (אף בעבירת המתה), ובחלקם נפסקו פיצויים בסכומים שנעו בין 7,000 ₪ לבין 60,000 ₪.",טיעוני הצדדים
76,ME-17-06-50765-840,"נטען כי על בית המשפט להתחשב במצבו הכלכלי הרעוע של הנאשם שהיה והוא עדיין מחוסר כל, ובכך שהוא נתון במעצר מזה כארבע שנים, כמו גם בעובדה שלפניו עוד תקופת מאסר ארוכה.",טיעוני הצדדים
77,ME-17-06-50765-840,"הנאשם בדברו לעניין העונש הביע חרטה על מעשיו, ומסר כי הוא נוטל עליהם אחריות מלאה.",טיעוני הצדדים
78,ME-17-06-50765-840,"הוא הביע צער על מה שקרה, הצטער על חלקו באירוע והצטער על התוצאה.",טיעוני הצדדים
79,ME-17-06-50765-840,כן ביקש שבית המשפט יכבד את הסדר הטיעון שנחתם.,טיעוני הצדדים
80,ME-17-06-50765-840,א.,דיון והכרעה
81,ME-17-06-50765-840,קשה יהיה להמעיט בחומרת מעשיו של הנאשם אשר לאחר שתיה משותפת היכה במנוח ללא רחם וגרם לו חבלות קשות וממשיות.,דיון והכרעה
82,ME-17-06-50765-840,"אף כי אין לשכוח שהמנוח קילל וגידף את הנאשם ושבמהלך האירוע נחבל גם הנאשם עצמו, ברי כי אין להשוות כלל ועיקר בין החבלות שנגרמו למנוח לבין חבלותיו שלו.",דיון והכרעה
83,ME-17-06-50765-840,"אף אין בשתיית אלכוהול משותפת כדי להמעיט בחומרת האירוע בו היה הנאשם מעורב, ואין בהשפעת האלכוהול כדי לצמצם את עוצמת האלימות שספג המנוח, אפשר אף שההיפך הוא הנכון.",דיון והכרעה
84,ME-17-06-50765-840,"לעוצמת האלימות שהפגין הנאשם כלפי המנוח ולמספר החבלות העצום שגרם הנאשם לגוף המנוח מצטרפות העבירות הנוספות שבהן הורשע, אשר מטרתן התרחקות מזירת ההתרחשות, העלמת ראיות, שיבוש מהלכי חקירה ומשפט וגרימת עיוות דין.",דיון והכרעה
85,ME-17-06-50765-840,"כן נציין כי במהלך ההליך הודע כי פבל, חברו של הנאשם שהשתתף עמו בביצוע חלק ממעשי השיבוש, בא על עונשו בהליך אחר.",דיון והכרעה
86,ME-17-06-50765-840,"על רקע האמור, ונוכח פסיקה שעסקה בעבירות אלימות קשה ובתופעת האלימות בחברתנו בכלל, שקלנו את עונשו של הנאשם.",דיון והכרעה
87,ME-17-06-50765-840,"לא למותר להזכיר כי העיקרון המנחה בגזירת הדין הוא קיומו של יחס הולם בין חומרת העבירות בנסיבותיהן ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
88,ME-17-06-50765-840,על בית המשפט לקבוע מתחם עונש הולם ולקבוע את עונשו של הנאשם העומד לדין בגבולות המתחם שנקבע.,דיון והכרעה
89,ME-17-06-50765-840,השיקולים לבחינת מתחם העונש ההולם מבוססים על הנסיבות,דיון והכרעה
90,ME-17-06-50765-840,"הקשורות בביצוע העבירות, על הערכים החברתיים שנפגעו מביצוען, על מידת הפגיעה בהם, ועל מדיניות הענישה הנהוגה.",דיון והכרעה
91,ME-17-06-50765-840,"בקביעת העונש בתוך המתחם על בית המשפט לתת את הדעת לשיקולים הנוגעים לנסיבותיו האישיות של הנאשם, לגילו, לעברו, לנטילת האחריות, לחרטתו, לשיתוף הפעולה עם רשויות אכיפת החוק, למאמציו לתיקון תוצאות העבירות ולפיצוי על הנזק שנגרם בגינן.",דיון והכרעה
92,ME-17-06-50765-840,"על בית המשפט לשקול אף את חלוף הזמן מעת ביצוע העבירות, וכן את השפעת הענישה על הנאשם ועל משפחתו.",דיון והכרעה
93,ME-17-06-50765-840,"כאן ראוי להזכיר ולהדגיש כי הנאשם הורשע במסגרת הסדר טיעון שכלל, בין היתר, הסכמה בדבר רכיב עיקרי בענישתו, עונש מאסר בפועל לתקופה של שתים-עשרה (12) שנים.",דיון והכרעה
94,ME-17-06-50765-840,"אמת המידה לבחינת הסדר טיעון, שונה מאמות המידה המנחות את בית המשפט בבואו לעסוק במלאכת הענישה, ובכלל זה קביעת מתחם עונש הולם.",דיון והכרעה
95,ME-17-06-50765-840,"ככלל, ראוי לכבד הסדר טיעון המובא לפתחו של בית המשפט.",דיון והכרעה
96,ME-17-06-50765-840,"הדבר מתחייב מן האמון שיש לתת בתביעה המגנה על אינטרס הציבור, ומן הצורך לתת משקל של ממש לאינטרס ההסתמכות והציפייה של הנאשם.",דיון והכרעה
97,ME-17-06-50765-840,"בהמשך, על בית-המשפט לבחון מהי מידת ההקלה שניתנה לנאשם בגין ההסדר ולצורך כך, עליו לשוות לנגד עיניו את מידת הויתור שוויתר הנאשם נוכח סיכויי ההרשעה או הזיכוי אלמלא ההסדר; את הקשיים הצפויים בניהול המשפט, לרבות התחשבות בנפגע העבירה והצורך לחסוך ממנו מתן עדות וחקירות.",דיון והכרעה
98,ME-17-06-50765-840,"כן ייתן בית-המשפט דעתו לאינטרס הציבורי שבהשגת הודיית נאשם ובקבלת אחריותו למעשיו, ולאינטרס הציבורי במובנים נוספים.",דיון והכרעה
99,ME-17-06-50765-840,"בצד אלה, יש לקחת בחשבון גם את ציפיותיו של הנאשם, אשר הודה על סמך הסדר טיעון וויתר על זכותו לניהול הליך משפטי.",דיון והכרעה
100,ME-17-06-50765-840,"בענייננו, כמפורט מעלה, המדובר בהליך המתנהל בבית המשפט תקופה ארוכה, ושבו נחשף בית המשפט למרביתה של התשתית הראייתית, כמו גם לקשיים הממשיים שניכרו בה.",דיון והכרעה
101,ME-17-06-50765-840,הסדר הטיעון מבוסס אפוא גם על אותם קשיים ראייתיים שאינם זניחים ואלו לרוב אינם נשקלים בעת קביעת מתחם העונש ההולם.,דיון והכרעה
102,ME-17-06-50765-840,עוד יש להדגיש כי במסגרת הסדר הטיעון ויתר הנאשם על זכותו לדרוש שאשמתו תוכח עד תום.,דיון והכרעה
103,ME-17-06-50765-840,"היינו, לאחר תיקון כתב האישום הודה הנאשם בביצוע העבירות, נטל אחריות מלאה על מעשיו הנפסדים, הביע חרטה, ומטבע הדברים נוצרה בקרבו ציפייה סבירה שלפיה הסדר הטיעון יכובד.",דיון והכרעה
104,ME-17-06-50765-840,משאלו הם פני הדברים הגענו לכלל דעה כי במקרה ייחודי זה אין מקום לקבוע מתחם עונש הולם.,דיון והכרעה
105,ME-17-06-50765-840,"לאחר ששקלנו את נסיבות ביצוע העבירות, את הערכים שנפגעו מביצוען, את עוצמת הפגיעה בערכים המוגנים בראי מדיניות הענישה הנהוגה, לאחר שנתנו דעתנו לנסיבותיו האישיות של הנאשם להודאתו בכול המיוחס לו לאחר תיקון כתב האישום, לחלוף הזמן מעת האירוע, לתקופת מעצרו הארוכה של הנאשם וליתר נסיבות העניין, סבורים אנו כי הסדר הטיעון שהושג בין הצדדים סביר הוא ויש לכבדו.",דיון והכרעה
106,ME-17-06-50765-840,יש בהסדר איזון ראוי בין האינטרס הציבורי לבין טובת ההנאה שניתנה לנאשם והוא נוטל בחשבון את חומרת האלימות שהפעיל הנאשם כלפי המנוח כמו גם את הודאתו ונסיבותיו האישיות.,דיון והכרעה
107,ME-17-06-50765-840,"כעת יש לבחון את רכיב הפיצוי, בשים לב לכך שהנאשם הורשע בעבירה של חבלה בכוונה מחמירה, ולא בעבירת ההמתה שיוחסה לו תחילה.",דיון והכרעה
108,ME-17-06-50765-840,"יש לבחון, בין היתר, האם הורי המנוח זכאים לפיצוי, מכוח היותם יורשיו, והאם אירינה זכאית לפיצוי, בשל מערכת היחסים שהתקיימה בינה לבין המנוח.",דיון והכרעה
109,ME-17-06-50765-840,"ככל שייקבע כי מי מאלו זכאי לפיצוי, יש לבחון בהמשך את גובה הפיצוי.",דיון והכרעה
110,ME-17-06-50765-840,כאן ראוי לתת משקל אף למשך הזמן בו סבל המנוח מן הפגיעות כנטען בטיעוני ההגנה.,דיון והכרעה
111,ME-17-06-50765-840,סעיף 77 לחוק העונשין מורנו:,דיון והכרעה
112,ME-17-06-50765-840,"(ב)  	קביעת הפיצויים לפי סעיף זה תהא לפי ערך הנזק או הסבל שנגרמו, ביום",דיון והכרעה
113,ME-17-06-50765-840,"ביצוע העבירה או ביום מתן ההחלטה על הפיצויים, הכל לפי הגדול יותר.",דיון והכרעה
114,ME-17-06-50765-840,"(ג)   	לעניין גביה, דין פיצויים לפי סעיף זה כדין קנס; סכום ששולם או נגבה על חשבון קנס שיש בצדו חובת פיצויים, ייזקף תחילה על חשבון הפיצויים.",דיון והכרעה
115,ME-17-06-50765-840,"הוראות הסעיף האמור נדונו בהרחבה בגדרי דנ""פ 5625/16 אסרף נ' בוקובזה (13.9.17) (להלן: ""עניין בוקובזה"").",דיון והכרעה
116,ME-17-06-50765-840,"בהתאם להלכה ניתן לפסוק פיצוי לפי סעיף 77 לנפגעים עקיפים (דהיינו לא רק לקורבן), בני משפחה מדרגה ראשונה, ואת הפיצוי אין להגביל לעבירת המתה בלבד.",דיון והכרעה
117,ME-17-06-50765-840,"הוסכם כי ניתן לפסוק פיצוי לעיזבון של נפגע העבירה, שכן את העיזבון יראו כמי שניזוק מהעבירה באופן ישיר.",דיון והכרעה
118,ME-17-06-50765-840,"עוד נקבע, כי במקרה שבו יותר מבן משפחה אחד של קורבן העבירה זכאי לפיצוי, תחול תקרת הפיצוי הקבועה בסעיף לכל נפגעי העבירה יחד.",דיון והכרעה
119,ME-17-06-50765-840,"תקרת הפיצוי הקבועה בסעיף עומדת כיום על סך של 258,000 ₪.",דיון והכרעה
120,ME-17-06-50765-840,"רוצה לומר, סכום הפיצוי שייפסק לכל בני משפחתו של קורבן עבירה יוגבל לסך הנ""ל, ללא קשר למספר האנשים הזכאים לפיצוי.",דיון והכרעה
121,ME-17-06-50765-840,"בהתאם, לא ניתן לפסוק פיצוי לנפגע עקיף שאינו בן משפחה מדרגה ראשונה.",דיון והכרעה
122,ME-17-06-50765-840,"אירינה והמנוח נפרדו, התגרשו ביום 14.1.09, וכעבור תקופה חזרו להתגורר תחת קורת גג אחת.",דיון והכרעה
123,ME-17-06-50765-840,"ביום 24.5.16 נחתם ביניהם הסכם החיים המשותפים (ת/18) המוזכר לעיל, בו הצהירו הצדדים (המוגדרים בו כ""בעל"" ו""אישה"") כי משנת 2010 המשיכו לחיות יחד כידועים בציבור.",דיון והכרעה
124,ME-17-06-50765-840,"במסגרת ההסכם, התחייבו הצדדים, בין היתר, להמשיך לחיות יחד ולנהל משק בית וחיים משותפים בדירה.",דיון והכרעה
125,ME-17-06-50765-840,"בענייננו, בני משפחתו של המנוח מדרגה ראשונה על פי צו הירושה שהוצא לבקשת הוריו - תוך התעלמות מהעובדה שהוא חלק את חייו עם גרושתו אירינה משנת 2010, והדברים אף באו לידי ביטוי בהסכם החיים המשותפים שערכו השניים - הם הוריו בלבד, ובהתאם לצו הירושה שצורף הם יורשיו היחידים.",דיון והכרעה
126,ME-17-06-50765-840,"המאשימה טענה בעניין זה כי תביעת הירושה שהגישו הוריו של המנוח ייתכן והייתה נגועה בפגמים, וכי לא ניתן לשלול אפשרות שלפיה אירינה תפתח בהליך משפטי הולם על מנת שתוכר זכותה כיורשת.",דיון והכרעה
127,ME-17-06-50765-840,"עם זאת, בדיון נוסף הוסבר כי אירינה מסרה שאינה מתכוונת לנקוט בהליך משפטי כלשהו.",דיון והכרעה
128,ME-17-06-50765-840,"משכך, לעת הזו, לא ניתן להכיר באירינה כיורשת, שכן צו הירושה ניתן עוד ביום 28.12.17, ומאז הפך לחלוט (כל עוד לא נתבקש ביטולו, נוכח הנסיבות המפורטות דלעיל).",דיון והכרעה
129,ME-17-06-50765-840,"בית משפט זה אינו יכול להתעלם מהמצב הקיים, ואינו אמור לדון בענייני המעמד האישי, קל וחומר לקבוע ממצא בדבר מעמדה של אירינה כיורשת.",דיון והכרעה
130,ME-17-06-50765-840,"אשר להוריו של המנוח, כאמור אמו של המנוח העידה לפנינו על הסבל שנגרם לה ולמשפחתה ועל העצב והצער שבו שרויה היא מאז מותו של המנוח.",דיון והכרעה
131,ME-17-06-50765-840,דבריה נאמרו מדם ליבה ואין להקל ראש במצבה הקשה והעגום.,דיון והכרעה
132,ME-17-06-50765-840,עם זאת נעיר כי אין המדובר בעבירת המתה בגינה נפסק הפיצוי כי אם בעבירת אלימות שגרמה לחבלות רבות בגוף המנוח.,דיון והכרעה
133,ME-17-06-50765-840,"משכך יש לפסוק להורי המנוח פיצוי מתוקף היותם יורשי המנוח, וכמי שבאו בנעליו, דהיינו בהיותם ניזוקים ישירים של העבירה בה הורשע הנאשם.",דיון והכרעה
134,ME-17-06-50765-840,"בשקילת סכום הפיצוי שייפסק, יש להתחשב בכאב וסבל שנגרמו למנוח בשעות הלילה, עד לרגע בו נשם את נשימתו האחרונה.",דיון והכרעה
135,ME-17-06-50765-840,"לא נחזור על האמור בכתב האישום המתוקן, אך נזכיר כי על גופתו של המנוח נמצאו למעלה מ - 60 פצעי דקירה בכל חלקי גופו, חלק מהם שטחיים וחלק פחות, כשבגבו נמצא פצע דקירה בעומק של כ - 10 ס""מ.",דיון והכרעה
136,ME-17-06-50765-840,"כן נמצאו לפחות 23 סימני חבלה בעלי צורה תבניתית של פטיש השניצלים, בראשו של המנוח, בגו ובגפיים התחתונים, ושברים בעצם הלשון וסחוס המגן מימין.",דיון והכרעה
137,ME-17-06-50765-840,"מכאן, כי על אף שמדובר באירוע שארך שעות בודדות, נהיר כי כלפי המנוח הופעלה אלימות קשה מאוד מצדו של הנאשם.",דיון והכרעה
138,ME-17-06-50765-840,"בהעדר ראיות נוספות ובהינתן כי המנוח לא קיבל טיפול רפואי לאחר מכן, אין דרך לכמת ולהעריך נומינאלית את כאבו וסבלו של המנוח בשעות האחרונות לחייו, על כן ייקבע סכום הפיצוי על דרך האומדנה.",דיון והכרעה
139,ME-17-06-50765-840,"יחד עם זאת, מבלי להידרש לזכויותיה המשפטיות של אירינה, לא ניתן שלא לקחת בחשבון את הטראומה שנגרמה לאירינה – אשר מצאה בביתם את המנוח, גרושה שעמו חייתה כל השנים, ללא רוח חיים, פצוע קשה בכל גופו, ואת דירתה מלאה בדם, ואין צורך בדמיון רב כדי להבין את הסבל שנגרם לו כתוצאה מכך.",דיון והכרעה
140,ME-17-06-50765-840,"על יסוד האמור לעיל, בשקלול כלל הנתונים שבאו לפנינו, החלטנו להטיל על הנאשם את רכיבי הענישה שלהלן:",דיון והכרעה
141,ME-17-06-50765-840,שתים-עשרה (12) שנות מאסר בפועל שמניינן מיום מעצרו במסגרת ההליך דנן (25.4.17).,דיון והכרעה
142,ME-17-06-50765-840,"שמונה-עשר (18) חודשי מאסר על תנאי, שלא יעבור במשך שלוש שנים מיום שחרורו, עבירת אלימות שהיא עבירת פשע.",דיון והכרעה
143,ME-17-06-50765-840,"ששה  (6) חודשי מאסר על תנאי, שלא יעבור במשך שלוש שנים מיום שחרורו, עבירת אלימות שהיא עבירת עוון.",דיון והכרעה
144,ME-17-06-50765-840,"הנאשם יפצה את הורי המנוח בסכום של 60,000 ₪.",דיון והכרעה
145,ME-17-06-50765-840,"הנאשם יפצה את אירינה בסכום של 5,000 ₪.",דיון והכרעה
146,ME-17-06-50765-840,הסכומים יופקדו בקופת בית המשפט ב-40 תשלומים שווים ורצופים החל מיום 10.6.21 ובכל 10 בחודש שלאחריו.,דיון והכרעה
147,ME-17-06-50765-840,אי פירעון אחד התשלומים במועד יעמיד את יתרת הפיצוי לפירעון מידי.,דיון והכרעה
148,ME-17-06-50765-840,סכומי הפיצוי יועברו להורי המנוח ולאירינה על פי פרטים עדכניים שיימסרו בידי המאשימה עד ליום 1.6.21.,דיון והכרעה
149,ME-17-06-50765-840,נאסר על הנאשם לפנות ישירות או בעקיפין להורי המנוח או לאירינה בכל הנוגע לפיצוי.,דיון והכרעה
150,ME-17-06-50765-840,זכות ערעור תוך 45 יום לבית המשפט העליון.,דיון והכרעה
151,ME-17-06-50765-840,"ניתן היום,  י""ד אייר תשפ""א, 26 אפריל 2021, במעמד ב""כ הצדדים והנאשם.",דיון והכרעה
152,ME-17-06-50765-840,"סלע, סגנית הנשיא",דיון והכרעה
