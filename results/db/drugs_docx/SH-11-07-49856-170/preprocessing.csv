,verdict,text,part
0,SH-11-07-49856-170,"פקודת הסמים המסוכנים [נוסח חדש], תשל""ג-1973",נגד
1,SH-11-07-49856-170,"הנאשם הורשע על סמך הודאתו במסגרת הסדר טיעון בעובדות כתב אישום מתוקן, וצירף כתב אישום נוסף מתוקן (ת.פ. 5057-05-13) בו הודה והורשע.",פתח דבר
2,SH-11-07-49856-170,עניינם של שני כתבי האישום בעבירות סחר בסם מסוכן ובעבירות נלוות נוספות.,פתח דבר
3,SH-11-07-49856-170,"כתב האישום העיקרי מונה שבעה אישומים, שישה מהם עוסקים בסחר בסם בתקופה שבין יוני ליולי 2011.",פתח דבר
4,SH-11-07-49856-170,הנאשם נעצר בחודש יולי 2011.,פתח דבר
5,SH-11-07-49856-170,"בהתאם לתנאי השחרור בערובה שהה הנאשם במעצר בית, והותר לו החל מחודש יוני 2012 לצאת לעבודה במספרה.",פתח דבר
6,SH-11-07-49856-170,"כתב האישום שצורף מונה שבעה אישומים, חמישה מהם עוסקים בסחר בסמים ועבירות נוספות בתקופה שבין אוקטובר 2012 לבין אפריל 2013.",פתח דבר
7,SH-11-07-49856-170,העבירות בכתב האישום המצורף בוצעו תוך הפרת תנאי השחרור בערובה שנקבעו לנאשם ביחס  לכתב האישום העיקרי.,פתח דבר
8,SH-11-07-49856-170,"במסגרת ראיות ההגנה לעונש העיד אחיו של הנאשם שסיפר על השבר במשפחה בעקבות כתבי האישום, ותיאר את המשפחה הנורמטיבית בה גדל והתחנך הנאשם.",ראיות הגנה לעונש – עדות האח
9,SH-11-07-49856-170,"דבריו הנרגשים של האח, איש חוק לשעבר, נאמרו מכאב לבו.",ראיות הגנה לעונש – עדות האח
10,SH-11-07-49856-170,"לבית המשפט הוגש תסקיר שירות מבחן שסקר את הרקע האישי והמשפחתי של הנאשם, בן 35, את הסתבכותו עם החוק מאז גיל 16, אי גיוסו לצבא בשל כך, חבירתו לחברה שולית, התמכרותו לסמים מסוג חשיש ואקסטזי, וניהול אורח חיים עברייני.",תסקיר מבחן
11,SH-11-07-49856-170,"שירות המבחן ציין כי הרושם הראשון מהנאשם בעת מעצרו בקשר לכתב האישום העיקרי היה של מי שבעיית ההתמכרות שלו אינה מאד עמוקה, והוא אף החל בהליך טיפולי, אלא שההליך הופסק כעבור זמן קצר, והנאשם אף סירב להשתלב בטיפול בקהילה סגורה, ובמהלך התקופה חלה נסיגה במצבו והעמקת קשרי השוליים.",תסקיר מבחן
12,SH-11-07-49856-170,"שירות המבחן מתרשם כעת מבעייתיות עמוקה בתחום הסם וסיכון במצבו, העדר מוטיבציה והשלכת אחריות על גורמים חיצוניים.",תסקיר מבחן
13,SH-11-07-49856-170,לצד אלה צוין כי הנאשם התמיד בתפקוד תעסוקתי תקין כספר.,תסקיר מבחן
14,SH-11-07-49856-170,"לעניין לקיחת אחריות על מעשיו, הנאשם הביע חרטה, אלא ששירות המבחן התרשם כי אינו מבין את הבעייתיות במעשיו.",תסקיר מבחן
15,SH-11-07-49856-170,שירות המבחן ראה גורם סיכון ממשי בכך שאף ההליך המשפטי לא הרתיעו.,תסקיר מבחן
16,SH-11-07-49856-170,המלצת שירות המבחן היא להטלת מאסר בפועל.,תסקיר מבחן
17,SH-11-07-49856-170,"ב""כ המאשימה עמד על חומרת המעשים בכלל ואלה שנעשו תוך הפרת תנאי השחרור בערובה בפרט.",טיעוני הצדדים ודברי הנאשם
18,SH-11-07-49856-170,"הוא הפנה למדיניות הענישה וצירף פסיקה התומכת בעמדתו, והבהיר כי כל אישום מהווה ארוע עצמאי.",טיעוני הצדדים ודברי הנאשם
19,SH-11-07-49856-170,"לעניין מתחמי הענישה ציין מתחמים שונים לכתבי האישום השונים, בכתב האישום בתיק העיקרי 5 – 12 חודשי מאסר לעבירות בהן הסם הוא חשיש ו – 8- 18 חודשים לקוקאין, ובתיק המצורף בשל הפרת ההוראה החוקית 8 – 16 חודשי מאסר לכל מעשה.",טיעוני הצדדים ודברי הנאשם
20,SH-11-07-49856-170,"ב""כ המאשימה עתר להשית על הנאשם ענישה מצטברת ברף העליון של מתחמי הענישה, לאור העבר הפלילי המכביד והתסקיר השלילי.",טיעוני הצדדים ודברי הנאשם
21,SH-11-07-49856-170,"בנוסף עתר למאסר על תנאי, קנס ופסילת רישיון.",טיעוני הצדדים ודברי הנאשם
22,SH-11-07-49856-170,"הנאשם הוכרז כסוחר סמים וב""כ המאשימה עתר לחילוט כל הרכוש המפורט בשני כתבי האישום.",טיעוני הצדדים ודברי הנאשם
23,SH-11-07-49856-170,"ב""כ הנאשם הדגישו את מעמדו של הנאשם, שאינו ברון סמים, אלא סוחר סמים קטן, המוכר את הסם כדי לממן את צריכתו האישית, ומבצע את המכירות הוא עצמו.",טיעוני הצדדים ודברי הנאשם
24,SH-11-07-49856-170,עוד נטען כי כמויות הסם קטנות והתמורה עומדת על מאות שקלים.,טיעוני הצדדים ודברי הנאשם
25,SH-11-07-49856-170,"ב""כ הנאשם טענו כי ראוי לראות בכל הארועים משום מעשה אחד כולל, ולא לייחס מרכיב של חומרה לעצם ריבוי המקרים, וזאת לטענתם משום שלא היה מקום שהסוכנים המשטרתיים בשני כתבי האישום ימשיכו וירכשו מהנאשם סם, לאחר שביצעו עסקה אחת מולו, והיו בידיהם ראיות לעיסוקו בסחר בסם, ויכולים היו לעוצרו ולנקוט נגדו הליכים.",טיעוני הצדדים ודברי הנאשם
26,SH-11-07-49856-170,"להשקפתם, המשך הרכישות מהווה פעולה לא תקינה ולא מוסרית מצד הסוכנים המשטרתיים.",טיעוני הצדדים ודברי הנאשם
27,SH-11-07-49856-170,"לעניין כתב האישום המצורף, נטען שהנאשם לא מכר את הסם ללקוח זר ברחוב, אלא למי שהגיעה למספרה כלקוחה ויצרה עמו קשר.",טיעוני הצדדים ודברי הנאשם
28,SH-11-07-49856-170,עוד נטען כי הסמים לא הוחזקו אצלו ולא היו זמינים.,טיעוני הצדדים ודברי הנאשם
29,SH-11-07-49856-170,"ב""כ הנאשם טענו שמתחמי הענישה נעים ממאסר על תנאי למאסר למספר חודשים.",טיעוני הצדדים ודברי הנאשם
30,SH-11-07-49856-170,"לעניין הנסיבות שאינן קשורות בביצוע העבירות, ב""כ הנאשמים עמדו על הודיית הנאשם, וחסכון בזמן שיפוטי יקר שכן כתב האישום כלל כמות נכבדת של עדים.",טיעוני הצדדים ודברי הנאשם
31,SH-11-07-49856-170,"לעניין העבר הפלילי של הנאשם, הודגש כי העבירה הרלבנטית היחידה היא זו הנוגעת להחזקה לצריכה עצמית, וצוין כי כל העבירות נעברו עקב צריכת הסם.",טיעוני הצדדים ודברי הנאשם
32,SH-11-07-49856-170,"עוד צוינו ניסיונות הגמילה של הנאשם, העובדה שמדובר במאסרו הראשון, והנסיבות האישיות, גילו, משפחתו הנורמטיבית, הפגיעה במשפחה ומצבם הרפואי של הוריו בהם טיפל הנאשם – נ/1 – נ/2.",טיעוני הצדדים ודברי הנאשם
33,SH-11-07-49856-170,"ב""כ הנאשם עתרו שלא להטיל על הנאשם ענישה מצטברת באופן מתמטי אלא עונש כולל.",טיעוני הצדדים ודברי הנאשם
34,SH-11-07-49856-170,"הנאשם ציין כי הוא לוקח אחריות על כל מה שעשה ומביע חרטה, וכי באותה עת היה בקשר זוגי עם צעירה שאף היא צרכה סם, ממנה נפרד.",טיעוני הצדדים ודברי הנאשם
35,SH-11-07-49856-170,"דומה שאין צורך לחזור ולפרט את הנזקים שגורמים סמים מסוג חשיש וביתר שאת מסוג קוקאין, ואת החומרה שבסחר בסמים והפצתם וההשפעה ההרסנית על החברה.",דיון והכרעה
36,SH-11-07-49856-170,"פגיעתם של סוחרים היא רבה, ומעשיהם מאפשרים לציבור רחב את השימוש בסמים.",דיון והכרעה
37,SH-11-07-49856-170,"מעשים אלה פוגעים בביטחון הציבור, בשלום הציבור ובבריאותו, ומידת פגיעתם גבוהה.",דיון והכרעה
38,SH-11-07-49856-170,"מדיניות הענישה כלפי מי שמפיץ סמים בתמורה היא מחמירה, כוללת עונשי מאסר ממושכים, ונועדה לשרש את התופעה.",דיון והכרעה
39,SH-11-07-49856-170,"לצורך קביעת מתחמי הענישה, נדרש בית המשפט תחילה לקבוע את מספר הארועים בכתבי האישום.",דיון והכרעה
40,SH-11-07-49856-170,"ההגנה העלתה את הטענה שיש לראות בכל המעשים נושא כל אחד מכתבי האישום כמעשה אחד בלבד, שנמכרה בו הכמות הכוללת תמורת הסכום הכולל, שכן לשיטת ההגנה משהשלים הסוכן עסקת מכירה אחת, ודי היה בה לנקיטת הליכים נגד הנאשם, היה עליו להפסיק בפעילות מול הנאשם, וכל יתר העסקאות הן בבחינת הדחה פסולה.",דיון והכרעה
41,SH-11-07-49856-170,"באופן קונקרטי בעניינו של הנאשם שלפניי, בכתב האישום העיקרי, מכר הנאשם סוגי סמים שונים לשני סוכנים שונים, תוך פרק זמן קצר, ורק מספר עסקאות יכול היה לחשוף את האופי וההיקף של מעשיו.",דיון והכרעה
42,SH-11-07-49856-170,כמו כן ניכרת עלייה בכמות הסמים שהנאשם סוחר בהם בשני האישומים.,דיון והכרעה
43,SH-11-07-49856-170,"סיכומו של דבר, אין מדובר בפעולות פסולות ומדיחות, ואין הצדקה לראות בכל העסקאות משום ארוע אחד לצורך קביעת מתחם הענישה.",דיון והכרעה
44,SH-11-07-49856-170,"עם זאת, לריבוי העסקאות מול אותו סוכן, שיש להניח בוצעו ביוזמת הסוכן, ובעיקר לריבוי העסקאות מול הסוכנת במשך תקופה ארוכה ובמרווחי זמן, ינתן ביטוי במסגרת גזירת העונש הכולל.",דיון והכרעה
45,SH-11-07-49856-170,"אשר למתחמי הענישה, בכתב האישום העיקרי מפורטות ארבע עסקאות של מכירת סמים מסוג חשיש לסוכן ג'מיל (אישומים 1 – 3 ו – 6).",דיון והכרעה
46,SH-11-07-49856-170,"המפגשים בין הנאשם לג'מיל היו לאחר תיאום טלפוני, וממקום הפגישה הסיע הנאשם את ג'מיל לכתובות שונות, חדר מדרגות, כניסה לבית, וחניון ציבורי, מקומות בהם הטמין מראש במקום נסתר את הסם.",דיון והכרעה
47,SH-11-07-49856-170,"תוך פרק זמן של חמישה שבועות מיום 14.6.11 ועד 20.7.11 קיים הנאשם ארבעה מפגשי מכירה עם ג'מיל, מכר לו כמויות חשיש שנעו בין 2 – 4 אצבעות חשיש בסכומים של 300 ש""ח ועד 1,500 ש""ח.",דיון והכרעה
48,SH-11-07-49856-170,"בסך הכל מכר הנאשם לג'מיל 11 אצבעות חשיש תמורת 2,550 ש""ח.",דיון והכרעה
49,SH-11-07-49856-170,אני לוקחת בחשבון שמדובר בעסקאות מול סוכן.,דיון והכרעה
50,SH-11-07-49856-170,"כמו כן, אין מדובר אמנם בכמויות גדולות של סם בכל עסקה, אך מדובר בפעילות אינטנסיבית, שהנאשם מפגין בה תכנון וזהירות, מסתיר מראש את הסם במקומות ציבוריים שונים ומביא את הסוכן אליהם ברכב.",דיון והכרעה
51,SH-11-07-49856-170,"הנזק שיכול היה להגרם מן המעשים אינו מוגבל למכירה לסוכן, שכן עוברי אורח, לרבות ילדים, יכולים היו למצוא את הסם המוסלק ולקחתו לחזקתם.",דיון והכרעה
52,SH-11-07-49856-170,"אמנם לא מצטיירת תמונה של ברון סמים, אך עולה כי מדובר במי שמיומן בהליך המכירה ובנקיטת פעולות הסתרה.",דיון והכרעה
53,SH-11-07-49856-170,"לצד נתונים אלה, אני לוקחת בחשבון את העובדה שהנאשם מכור לחשיש ושהסם היה ברשותו גם למטרת צריכה עצמית, וכן מתחשבת במידה מעטה בטענה שהמעשים בוצעו לצורך מימון רכישת הסם לו נזקק.",דיון והכרעה
54,SH-11-07-49856-170,"בנוסף, מתוארת מכירה לסוכן אחר, רפי, של קובית חשיש במשקל 3.64 גרם נטו תמורת 750 ₪ (אישום 5).",דיון והכרעה
55,SH-11-07-49856-170,"גם במכירה זו קדם למפגש תיאום טלפוני, הנאשם הורה לסוכן לנסוע אחריו, לכתובת נוספת והורה לסוכן לקחת את הסם שהוסתר בחדר המדרגות של הבניין.",דיון והכרעה
56,SH-11-07-49856-170,מתחם הענישה לכל מעשה סחר בחשיש שצוין לעיל נע בין 4-5 חודשים לבין 12 חודשי מאסר.,דיון והכרעה
57,SH-11-07-49856-170,עסקת מכירה נוספת היא של קוקאין במשקל 0.2626 גרם נטו לג'מיל תמורת 450 ₪ (אישום 4).,דיון והכרעה
58,SH-11-07-49856-170,במקרה זה היה הסם מוסלק בארגז כיבוי אש בפתח בניין בכתובת נוספת.,דיון והכרעה
59,SH-11-07-49856-170,"לכל שתואר לעיל, מתווסף גם סוג הסם שהוא מן הקשים.",דיון והכרעה
60,SH-11-07-49856-170,"במאמר מוסגר יוער כי מדובר בסוג סם שהנאשם לא צרך בעצמו, ובעובדה שהיה זמין ברשותו לצורך סחר בו, יש היבט חומרה נוסף.",דיון והכרעה
61,SH-11-07-49856-170,מתחם הענישה לעבירת הסחר בקוקאין נע בין 7 חודשי מאסר לבין 16 חודשים.,דיון והכרעה
62,SH-11-07-49856-170,הנאשם הורשע בהחזקת 11 אצבעות חשיש שלא לצריכה עצמית בשלושה מקומות שונים בשתי כתובות שונות במקומות נסתרים (אישום 7).,דיון והכרעה
63,SH-11-07-49856-170,התנהלות הנאשם גם ביחס להחזקת הסמים מלמדת על תכנון ותחכום והסתרה של הסמים המסוכנים והרחקתם ממנו.,דיון והכרעה
64,SH-11-07-49856-170,מתחם הענישה נע בין 3 - 4 ל – 10 חודשי מאסר.,דיון והכרעה
65,SH-11-07-49856-170,"בכתב האישום שצורף, מכר הנאשם סמים מסוג חשיש לסוכנת משטרתית (אישומים 1, 3– 6).",דיון והכרעה
66,SH-11-07-49856-170,"המפגשים בין הנאשם לסוכנת התבצעו כולם תוך הפרת הוראה חוקית של תנאי השחרור בערובה של הנאשם, ונעשו מחוץ למספרה, בה הותר לנאשם לשהות לצורך עבודתו, ברכבה של הסוכנת או ברחוב.",דיון והכרעה
67,SH-11-07-49856-170,"בשלושה מקרים הוביל הנאשם את הסוכנת ברכב אל מקום מרוחק מהמספרה, ושם ברכבה של הסוכנת ביצע את העסקה (אישומים 3, 4, 5).",דיון והכרעה
68,SH-11-07-49856-170,"במקרה אחד בוצעה המכירה מחוץ למספרה ברכב הסוכנת (אישום 6), ובמקרה אחד, בוצעה מכירה מחוץ למספרה מבלי ששולמה התמורה שהוסכמה שכן הנאשם נעצר באותו עיתוי.",דיון והכרעה
69,SH-11-07-49856-170,באותו ארוע השליך הנאשם סם שהיה בידיו ושיבש מהלכי משפט  (אישום 1).,דיון והכרעה
70,SH-11-07-49856-170,"בתקופה שתחילתה ב -22.10.12 וסיומה ב-29.4.13 קיים הנאשם חמישה מפגשי מכירה עם הסוכנת, מכר לה כמויות חשיש שהלכו וגדלו מ – 11.5835 גרם נטו חשיש ל- 87.7 גרם נטו חשיש, כשסכומי המכירה נעו מ- 600 ₪ ועד 3,500 ₪.",דיון והכרעה
71,SH-11-07-49856-170,"בסך הכל מכר הנאשם לסוכנת כ- 227 גרם חשיש, קיבל 5,700 ₪ והיה זכאי ל – 3,000 ₪ נוספים שלא הועברו עקב מעצרו.",דיון והכרעה
72,SH-11-07-49856-170,השוואת התנהלות הנאשם בשני האישומים מצביעה על עליית מדרגה משמעותית בכל היבט.,דיון והכרעה
73,SH-11-07-49856-170,הנאשם ביצע את המכירות פעם אחר פעם למרות שתלוי ועומד נגדו כתב האישום העיקרי ותוך הפרה ברורה של תנאי השחרור בערובה.,דיון והכרעה
74,SH-11-07-49856-170,במעשיו פגע הנאשם גם בערכים המוגנים של כיבוד ערכאות שיפוטיות והפר את האמון שנתן בו בית המשפט.,דיון והכרעה
75,SH-11-07-49856-170,"מבחינת מעשי הסחר, הנאשם מכר כמויות סם שהלכו וגדלו, בסכומים שמגיעים לאלפי שקלים לכל מכירה.",דיון והכרעה
76,SH-11-07-49856-170,מתחם הענישה לכל אחד מהמעשים הכוללים את הסחר וההפרה נע בין 6-8 חודשים (בהתחשב בכמות ובסכום) לבין 14 – 16 חודשים.,דיון והכרעה
77,SH-11-07-49856-170,"אשר לענישה הכספית, מדובר במעשים שנעשו למטרת בצע כסף, והניבו לנאשם הכנסה לא חוקית של אלפי שקלים.",דיון והכרעה
78,SH-11-07-49856-170,נדרשת ענישה כספית שתעקר את כדאיות ביצוע המעשים.,דיון והכרעה
79,SH-11-07-49856-170,"עם זאת, בגובה הענישה הכספית, אני מתחשבת בהליך החילוט עקב הכרזתו של הנאשם כסוחר סמים, וביכולתו הכלכלית של הנאשם המצוי במעצר מזה תקופה, ועתיד לרצות עונש מאסר ממושך.",דיון והכרעה
80,SH-11-07-49856-170,"אשר לעבירות העצמאיות של הפרת תנאי מעצר הבית (אישומים 7 – 8), והחזקת חשיש לצריכה עצמית בביתו, מתחם הענישה נע בין מאסר מותנה לבין עונש של מספר חודשי מאסר.",דיון והכרעה
81,SH-11-07-49856-170,"את העונש הקונקרטי יש לגזור בתוך מתחמי הענישה, ולא הוכחו נסיבות המצדיקות סטיה ממנו.",דיון והכרעה
82,SH-11-07-49856-170,לצורך קביעת העונש הקונקרטי אני לוקחת בחשבון את הנסיבות הבאות:,הענישה הקונקרטית
83,SH-11-07-49856-170,"ראשית, הנאשם הודה, הביע חרטה, וחסך זמן שיפוטי יקר, בהתחשב בכמות העדים הנכבדת המנויה בשני כתבי האישום.",הענישה הקונקרטית
84,SH-11-07-49856-170,"שנית, לנאשם עבר פלילי, לרבות בבית משפט לנוער, בעבירות מגוונות ובהן עבירות אלימות, החזקת סכין ועוד, כשהעבירות נפרשות על פני השנים והאחרונה משנת 2007.",הענישה הקונקרטית
85,SH-11-07-49856-170,"עם זאת, העבירה היחידה הקשורה לסמים היא עבירה של החזקה לצריכה עצמית שנעברה במחצית שנות התשעים.",הענישה הקונקרטית
86,SH-11-07-49856-170,הנאשם לא ריצה מאסר בגין מי ממעשיו.,הענישה הקונקרטית
87,SH-11-07-49856-170,"שלישית, הנאשם בן 35, טרם הקים משפחה, ושמעתי מהאח על הפגיעה בנאשם ובמשפחה.",הענישה הקונקרטית
88,SH-11-07-49856-170,"רביעית, שירות המבחן התרשם מהעדר אופק שיקומי ממשי, ומהשפעה מועטה של ההליך הפלילי מבחינת ריסון הנאשם.",הענישה הקונקרטית
89,SH-11-07-49856-170,מתסקיר שירות המבחן ומן העבודות המפורטות בכתב האישום המצורף עולה שיש צורך בהרתעה אישית של הנאשם.,הענישה הקונקרטית
90,SH-11-07-49856-170,כמו כן אופי העבירות בנסיבותיהן מצדיק ענישה שתרתיע את הרבים.,הענישה הקונקרטית
91,SH-11-07-49856-170,"חמישית, יש משמעות למספר העבירות הרב, תדירותן והזיקה ביניהן, תוך התייחסות לכך שרובן בוצעו מול אותם שני סוכנים.",הענישה הקונקרטית
92,SH-11-07-49856-170,"כפי שצוין לעיל, לא קיבלתי את הטענה שיש לראות בכל המעשים משום מעשה כולל אחד, אך אני לוקחת בחשבון את משך הזמן ומספר הפעמים שהסוכנת הופעלה מול הנאשם.",הענישה הקונקרטית
93,SH-11-07-49856-170,"בהתחשב במתחמי הענישה, נסיבות ביצוע המעשים, ובהתחשב בנסיבות הקונקרטיות שפורטו, הגעתי למסקנה כי יש מקום לגזור עונש כולל בגין כל המעשים.",הענישה הקונקרטית
94,SH-11-07-49856-170,"לעניין הקנס, לא אמצה את הדין עם הנאשם עקב תקופת המאסר הממושכת, וחילוט הרכוש.",הענישה הקונקרטית
95,SH-11-07-49856-170,אשר על כן אני גוזרת על הנאשם עונשים כדלקמן:,הענישה הקונקרטית
96,SH-11-07-49856-170,"מאסר בפועל לתקופה של 40 חודשים בניכוי תקופת מעצרו מיום 21.7.11 ועד 12.9.11, וכן מיום 30.4.13 ועד למועד גזר הדין.",הענישה הקונקרטית
97,SH-11-07-49856-170,מאסר על תנאי למשך 14 חודשים לתקופה של שלוש שנים משחרורו והתנאי שלא יעבור עבירה על פקודת הסמים מסוג פשע.,הענישה הקונקרטית
98,SH-11-07-49856-170,מאסר על תנאי למשך 6 חודשים לתקופה של שלוש שנים משחרורו והתנאי שלא יעבור את יתר העבירות בהן הורשע.,הענישה הקונקרטית
99,SH-11-07-49856-170,"קנס בסך 8,500 ₪ או חודש מאסר תמורתו.",הענישה הקונקרטית
100,SH-11-07-49856-170,הקנס ישולם בחמישה תשלומים חודשיים שווים ורצופים שהראשון בהם ביום 1.1.14.,הענישה הקונקרטית
101,SH-11-07-49856-170,לא ישולם תשלום תעמוד היתרה לפרעון.,הענישה הקונקרטית
102,SH-11-07-49856-170,"הנאשם יחתום על התחייבות בסך 25,000 להמנע מעבירה על פקודת הסמים מסוג פשע במשך שנתיים משחרורו, לא יחתום יאסר לחמישה חודשים.",הענישה הקונקרטית
103,SH-11-07-49856-170,אני פוסלת את הנאשם מקבלה או החזקה של רישיון נהיגה למשך שנה ממועד שחרורו.,הענישה הקונקרטית
104,SH-11-07-49856-170,צו למוצגים לשיקול דעת קצין משטרה.,הענישה הקונקרטית
105,SH-11-07-49856-170,הנאשם הוכרז בשני כתבי האישום כסוחר סמים בהסכמה במסגרת הסדר הטיעון.,החילוט
106,SH-11-07-49856-170,"ב""כ המאשימה עותר לחלט את כל הרכוש המפורט ברשימות החילוט בשני כתבי האישום.",החילוט
107,SH-11-07-49856-170,במהלך הטיעונים לעונש ציין בהקשר זה כי הנאשם הסתייע בכלי הרכב נושא בקשת החילוט לביצוע העבירות בהן הורשע.,החילוט
108,SH-11-07-49856-170,באופן קונקרטי לעניין רכב הב.מ.וו.,החילוט
109,SH-11-07-49856-170,"הרשום על שם אהוד טוויק, הוצגה הודעת האחרון מיום 2.6.13, לפיה הרכב רשום על שמו אך אינו שייך לו, ואין לו התנגדות לחילוטו (ת/1).",החילוט
110,SH-11-07-49856-170,"הוצהר כי מר טוויק זומן לדיון כטוען פוטנציאלי לזכות, אך הודיע למאשימה כי אינו מעוניין להתייצב, ולא התייצב לדיון.",החילוט
111,SH-11-07-49856-170,שני הסנגורים הגישו תגובה בכתב לבקשת החילוט.,החילוט
112,SH-11-07-49856-170,"ב""כ הנאשם טענו כי הרכוש לא היווה אמצעי לביצוע העבירה עבור הנאשם ועל כן אין לחלטו.",החילוט
113,SH-11-07-49856-170,"הם עמדו על ההלכות הנוגעות לחילוט רכוש ששימש אמצעי לביצוע העבירה, כשלגישתם, נדרשת זיקה ישירה ומיידית בין הרכוש לבין ביצוע העבירה, זיקה אשר אינה מתקיימת בענייננו.",החילוט
114,SH-11-07-49856-170,"לטענתם, להוראות החוק בעניין זה יש להעניק את הפירוש המקל ביותר עם מי שאמור לשאת באחריות הפלילית.",החילוט
115,SH-11-07-49856-170,"עוד נטען לפגיעה בזכות הקניין של הנאשם, ואף מטעם זה ביקשו ליישם את גישת הפרשנות המצמצמת.",החילוט
116,SH-11-07-49856-170,"באופן קונקרטי, לגבי קטנוע שמספר רישיונו 53-624-78, נטען כי הקטנוע נרכש על ידי כסף שמקורו בעבודתו של הנאשם כספר.",החילוט
117,SH-11-07-49856-170,כך נטען גם לגבי מכשיר הטלפון הסלולארי.,החילוט
118,SH-11-07-49856-170,לא נטענו טענות קונקרטיות לגבי קטנוע שמספר רישיונו ההוא 86-761-67.,החילוט
119,SH-11-07-49856-170,"לגבי רכב ה- B.M.W נטען כי מדובר ברכוש שאינו נמצא כלל בבעלות הנאשם, והוצג הסכם הלוואה לצורך רכישת הרכב, אשר שועבד למלווה עד לפירעון ההלוואה.",החילוט
120,SH-11-07-49856-170,לא הייתה מחלוקת כי הרכב נמצא בשימושו של הנאשם.,החילוט
121,SH-11-07-49856-170,"בתגובה בכתב שמסר ב""כ המאשימה, טען כי משהוכרז הנאשם כסוחר סמים ניתן להורות על חילוט רכושו אף מבלי להוכיח כי הרכוש שימש לביצוע העבירה או הושג כתוצאה מביצועה על יסוד החזקה בחוק.",החילוט
122,SH-11-07-49856-170,"לטענתו הנאשם לא עמד בנטל להוכיח כי האמצעים להשגת הרכוש היו חוקיים, ולפיכך, יש להורות על חילוט הרכוש המבוקש.",החילוט
123,SH-11-07-49856-170,"למעלה מן הצורך, כהגדרתו, פירט ב""כ המאשימה כיצד הרכוש שחילוטו מבוקש שימש כאמצעי לביצוע העבירות.",החילוט
124,SH-11-07-49856-170,"אשר לטענות הקונקרטיות, לגבי רכב ה- B.M.W נטען כל ידי ב""כ המאשימה כי יש לבחון את סוגיית הבעלות באופן מהותי ולא על סמך הרישום בלבד.",החילוט
125,SH-11-07-49856-170,"סעיף 36א לפקודת הסמים המסוכנים [נוסח משולב], תשל""ג - 1973 (להלן: ""הפקודה"") מסדיר חילוט רכוש בהליך פלילי בשני מצבים: האחד, לאחר הכרזה על הנאשם כסוחר סמים במסגרת הכרעת הדין, והשני, בעקבות הרשעה בעסקת סמים ללא הכרזה.",הדין ויישומו
126,SH-11-07-49856-170,"וזו לשון סעיף 36א(א) לפקודה, המורה על חילוט בעקבות הרשעה בעבירה של עסקת סמים:",הדין ויישומו
127,SH-11-07-49856-170,(1)	רכוש ששימש או נועד לשמש כאמצעי לביצוע העבירה או ששימש או נועד לשמש כדי לאפשר את ביצוע העבירה;,הדין ויישומו
128,SH-11-07-49856-170,"(2)	רכוש שהושג, במישרין או בעקיפין, כשכר העבירה או כתוצאה מביצוע העבירה, או שיועד לכך.",הדין ויישומו
129,SH-11-07-49856-170,"ובסעיף 36א(ב) לפקודה, הדן במי שהוכרז כסוחר סמים, נקבע:",הדין ויישומו
130,SH-11-07-49856-170,"בהקשר זה קובע סעיף 31 (6)(א) לפקודה חזקה ביחס לאופיו והיקפו של רכוש שהושג על ידי סוחר סמים בעסקת סמים, כדלקמן:",הדין ויישומו
131,SH-11-07-49856-170,"(א)כל רכוש של אדם כאמור, ורכוש של בן זוגו ושל ילדיו אשר טרם מלאו להם עשרים ואחת שנים, וכן רכוש של אדם אחר שהנידון מימן את רכישתו או העבירו לאותו אדם ללא תמורה, ייראה כרכוש של הנידון שהושג בעבירה של עסקת סמים, אלא אם כן הוכיח הנידון אחד מאלה:",הדין ויישומו
132,SH-11-07-49856-170,(בב) הרכוש הגיע לידיו או לידי בעליו לא מאוחר משמונה שנים שקדמו ליום הגשת כתב האישום בשל העבירה שעליה נדון;,(אא) האמצעים להשגת הרכוש היו חוקיים;
133,SH-11-07-49856-170,"תחולת החזקה היא רחבה, ונועדה לסכל הברחות רכוש, ולהבטיח פגיעה כלכלית בסוחרי סמים בקשר לעיסוקם (עניין מטיס).",(אא) האמצעים להשגת הרכוש היו חוקיים;
134,SH-11-07-49856-170,"בענייננו, הנאשם הוכרז כסוחר סמים בהתאם להסכמת הצדדים לאחר שהוברר כי הפיק רווחים מעסקאות הסמים, ובית המשפט מצווה בהעדר נימוקים מיוחדים לצוות בגזר הדין על חילוט כל רכוש שהושג בעבירה של עסקת סמים, כהגדרתו בפקודה.",(אא) האמצעים להשגת הרכוש היו חוקיים;
135,SH-11-07-49856-170,"משהוכרז הנאשם כסוחר סמים מתייתרת למעשה השאלה בדבר השימוש ברכוש לצורך ביצוע העבירה או השגת הרכוש כתוצאה מביצועה, לאור החזקה הקובעת כי יש לראות בכל רכושו של סוחר הסמים ככזה שהושג כתוצאה מביצוע עבירה.",(אא) האמצעים להשגת הרכוש היו חוקיים;
136,SH-11-07-49856-170,הנאשם מצידו יכול להוכיח כי הרכוש הושג באמצעים חוקיים ולהחלץ מן החזקה.,(אא) האמצעים להשגת הרכוש היו חוקיים;
137,SH-11-07-49856-170,"ביחס לרכוש השייך לנאשם ולמשפחתו, מוטל עליו הנטל לשכנע את בית משפט במאזן ההסתברויות כי האמצעים למימונו ולהשגתו היו חוקיים ולא מכספי סמים, ואין די בטענה גרידא אלא נדרשת הנחת תשתית ראייתית ממשית.",(אא) האמצעים להשגת הרכוש היו חוקיים;
138,SH-11-07-49856-170,"יצוין כי אין די בכך שהנאשם יוכיח כי חלק מהכספים הם ממקור חוקי, שכן ככל שכספים חוקיים התערבבו עם כספי הסמים, נקבע בהלכה הפסוקה כי כל הכסף נגוע, וכך אף מה שנרכש באמצעותו.",(אא) האמצעים להשגת הרכוש היו חוקיים;
139,SH-11-07-49856-170,"אשר לרכוש המצוי בחזקת הנאשם ואינו רשום על שמו, נקבעה חזקה כי הרכוש שייך לנאשם אלא אם הנאשם יוכיח שהרכוש שייך לאחר, וגם בהקשר זה נטל ההוכחה הוא במאזן ההסתברויות ונדרשת הנחת תשתית ראייתית.",(אא) האמצעים להשגת הרכוש היו חוקיים;
140,SH-11-07-49856-170,על רקע החזקה בחוק יש לבחון את טענות הנאשם.,(אא) האמצעים להשגת הרכוש היו חוקיים;
141,SH-11-07-49856-170,"לגבי סוגיית הבעלות ברכב ה- B.M.W, הלכה היא כי יש לבצע בחינה מהותית אשר תוביל לבירור זהות המחזיק הממשי ברכוש, באופן שלא יאפשר את הברחתו.",(אא) האמצעים להשגת הרכוש היו חוקיים;
142,SH-11-07-49856-170,"בענייננו, מעבר לעובדה שאין כל מחלוקת שהנאשם הוא המחזיק הבלעדי ברכב, הובהר כי ביטוח הרכב נעשה על ידי הנאשם, והוצהר על ידי הבעלים הרשום אוהד טוויק, בן דודו של הנאשם (להלן: ""טוויק""), כי בכל התשלומים נשא הנאשם, הוא אינו טוען לזכות ברכב ואין לו כל עניין בו (ת/1 הודעה מיום 2.6.13).",(אא) האמצעים להשגת הרכוש היו חוקיים;
143,SH-11-07-49856-170,"ב""כ הנאשם הפנה להודעה נוספת מוקדמת של טוויק במשטרה מיום 25.7.11, להסכם הלוואה בין הנאשם לטוויק בסך 40,000 ₪ שנלווית לו הסכמה לשעבוד הרכב, ולטיוטת בקשה מטעמו של טוויק כטוען לזכות שהוגשה במסגרת הליכי המעצר.",(אא) האמצעים להשגת הרכוש היו חוקיים;
144,SH-11-07-49856-170,"אשר להודעה הנוספת, מדובר בהודעה מוקדמת בשנתיים לערך, וההודעה המאוחרת ביחד עם הצהרת ב""כ המאשימה כי טוויק זומן לדיון וויתר על זכותו להופיע ולטעון, די בהן כדי להבהיר שאין לטוויק טענות מהותיות בהקשר זה.",(אא) האמצעים להשגת הרכוש היו חוקיים;
145,SH-11-07-49856-170,"לעניין טיוטת הבקשה, לבית המשפט הוצג נוסח לא חתום של הבקשה, שהוגשה לראשונה לפי הנטען בחודש ספטמבר שנה זו.",(אא) האמצעים להשגת הרכוש היו חוקיים;
146,SH-11-07-49856-170,"הגשת הבקשה עומדת לכאורה בסתירה להצהרות טוויק, ובעיקר אינה מתיישבת עם אי התייצבותו לדיון בפניי, שנועד לאפשר לו לטעון את טענותיו לזכות ברכב, ככל שאכן יש לו טענות כאלה.",(אא) האמצעים להשגת הרכוש היו חוקיים;
147,SH-11-07-49856-170,"בחוסר התייצבותו לאחר שהדיון היה ידוע לו והוא הוזמן אליו, ביטא טוויק את עמדתו הברורה בסוגיה.",(אא) האמצעים להשגת הרכוש היו חוקיים;
148,SH-11-07-49856-170,"אשר להסכם ההלוואה, סכומו עומד על סך של 40,000 ₪, ולא הוצגו כל ראיות כי ערכו של רכב מסוג B.M.W., אף אם לא נקנה כרכב חדש, מתמצה בסכום צנוע קרוב ל – 40,000 ₪.",(אא) האמצעים להשגת הרכוש היו חוקיים;
149,SH-11-07-49856-170,"מטיעונו של הנאשם עולה כי לצורך מימון השתמש בכספים נוספים, וביחס למקורם של כספים אלה העלה טענות אך לא הציג כל ראיות שהן.",(אא) האמצעים להשגת הרכוש היו חוקיים;
150,SH-11-07-49856-170,"בהעדר הוכחה לגבי הסכום המדויק שבו נרכש הרכב, כשברור לאור סוג הרכב והצהרות ההגנה, כי מדובר ברכב יקר יותר, ובהעדר הוכחה על סמך ראיות בדבר אמצעי המימון החוקיים של ערך הרכב במלואו, לא הניח הנאשם את התשתית הנדרשת להוכיח כי הרכב נרכש באמצעים כספיים חוקיים.",(אא) האמצעים להשגת הרכוש היו חוקיים;
151,SH-11-07-49856-170,"בנוסף, מעבר לנדרש, יצוין כי עסקינן ברכב ששימש אמצעי לביצוע העבירה, והנאשם עשה בו שימוש במהלך מעשיו להובלת הסוכנת לנקודת היעד.",(אא) האמצעים להשגת הרכוש היו חוקיים;
152,SH-11-07-49856-170,לאור כל המפורט לא עמד הנאשם בהוכחת טענתו כי את הרכב מימן מאמצעים חוקיים.,(אא) האמצעים להשגת הרכוש היו חוקיים;
153,SH-11-07-49856-170,"אשר לטענות הנוגעות לקטנוע שמספרו 53-624-78 לפיהן מומן משכר העבודה של הנאשם כספר, מעבר לעצם הטענה, לא הוצגה לה תשתית ראייתית שהיא, ולא ברור על מה מבסס הנאשם את הטענה, כך שגם בהקשר זה אין לראות בנאשם כמי שעמד בנטל ההוכחה בדבר חוקיות אמצעי המימון של האופנוע.",(אא) האמצעים להשגת הרכוש היו חוקיים;
154,SH-11-07-49856-170,"לא מצאתי בעובדה שהמאשימה שחררה חשבון מוקפא של הנאשם, ובטענה שהקטנוע מרכש בכרטיס אשראי מאותו חשבון, טענה שגם לה לא הוצגה כל ראייה, כדי לבסס תשתית ראייתית לחוקיות המקורות הכספיים למימון הקטנוע.",(אא) האמצעים להשגת הרכוש היו חוקיים;
155,SH-11-07-49856-170,אותם דברים נכונים לגבי מכשיר הטלפון הסלולארי.,(אא) האמצעים להשגת הרכוש היו חוקיים;
156,SH-11-07-49856-170,"גם בהקשרו של הקטנוע, אעיר למעלה מן הצורך הנאשם ביצע את העבירות תוך שימוש חוזר בקטנוע וזה שימש אמצעי ברור וישיר לביצוע העבירה ולקידום המעשים.",(אא) האמצעים להשגת הרכוש היו חוקיים;
157,SH-11-07-49856-170,לגבי יתר פרטי הרכוש לא נטענו טענות ספציפיות.,(אא) האמצעים להשגת הרכוש היו חוקיים;
158,SH-11-07-49856-170,"הגם שהטענה לא נטענה אני מוצאת להעיר לגבי הכספים, כי אין מדובר באמצעי מחייה, וממילא הוחזרו לנאשם כספים שהמאשימה הגיעה למסקנה כי מקורם בעבודתו או שהם מיועדים למחייתו.",(אא) האמצעים להשגת הרכוש היו חוקיים;
159,SH-11-07-49856-170,"טרם סיום אציין כי ניסיונם של ב""כ הנאשמים למקד את הטיעון בחלופה המצומצמת יותר הנוגעת לרכוש ששימש כאמצעי לביצוע העבירה או מהווה שכר העבירה, אינו יכול, כאמור, לסייע לנאשם שהוכרז בשני הליכים כסוחר סמים, לאור החזקה הברורה הקבועה בחוק.",(אא) האמצעים להשגת הרכוש היו חוקיים;
160,SH-11-07-49856-170,"מבלי למעט מן האמור אעיר כי בהתאם לתכלית הוראות החילוט של הוצאת בלעו של גזלן, אינני סבורה כי מתבקשת בהקשרם של הליכי חילוט פרשנות מצמצמת ומקלה כפי שנטען.",(אא) האמצעים להשגת הרכוש היו חוקיים;
161,SH-11-07-49856-170,"לפיכך אני מורה על חילוט רכוש לפי סעיף 36א לפקודת הסמים המסוכנים [נוסח חדש], תשל""ג – 1973, כדלקמן:",(אא) האמצעים להשגת הרכוש היו חוקיים;
162,SH-11-07-49856-170,רכב מסוג ב.מ.וו מ.ר. 55-527-16,(אא) האמצעים להשגת הרכוש היו חוקיים;
163,SH-11-07-49856-170,קטנוע מסוג קוואנג יאנג מ.ר. 86-761-67,(אא) האמצעים להשגת הרכוש היו חוקיים;
164,SH-11-07-49856-170,"כספים שנתפסו ברכבו של הנאשם ועל גופו בסכומים: 101$, 280 ₪, 4,080 ₪, 4,790 ₪, 600 ₪.",(אא) האמצעים להשגת הרכוש היו חוקיים;
165,SH-11-07-49856-170,טלפונים ניידים מסוג סמסונג ואייפון.,(אא) האמצעים להשגת הרכוש היו חוקיים;
166,SH-11-07-49856-170,זכות ערעור לבית משפט מחוזי תוך 45 יום.,(אא) האמצעים להשגת הרכוש היו חוקיים;
167,SH-11-07-49856-170,המזכירות תשלח עותק מגזר הדין לשירות המבחן.,(אא) האמצעים להשגת הרכוש היו חוקיים;
168,SH-11-07-49856-170,"54678313ניתן היום,  ט""ו כסלו תשע""ד, 18 נובמבר 2013, בהעדר הצדדים.",(אא) האמצעים להשגת הרכוש היו חוקיים;
169,SH-11-07-49856-170,"בעניין עריכה ושינויים במסמכי פסיקה, חקיקה ועוד באתר נבו – הקש כאן",(אא) האמצעים להשגת הרכוש היו חוקיים;
