,verdict,text,part
0,ME-18-05-22433-195,"ב""כ המאשימה: עו""ד ציון אבונה",נגד
1,ME-18-05-22433-195,"ב""כ הנאשם: עוה""ד גיל דחוח ואיתן אוריה",נגד
2,ME-18-05-22433-195,"פקודת הסמים המסוכנים [נוסח חדש], תשל""ג-1973: סע'  7(ג), 13, 19.א",נגד
3,ME-18-05-22433-195,"חוק העונשין, תשל""ז-1977: סע'  40 ט', 40 יא', 40 יג'",נגד
4,ME-18-05-22433-195,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
5,ME-18-05-22433-195,"ייבוא סם מסוכן, עבירה לפי סעיפים 13 ו-19א' בפקודת הסמים המסוכנים [נוסח חדש], תשל""ג-1973 (להלן: "" הפקודה"").",גזר דין
6,ME-18-05-22433-195,"החזקת סם מסוכן לצריכה עצמית, עבירה לפי סעיף 7(ג) סיפא בפקודה.",גזר דין
7,ME-18-05-22433-195,"על-פי המתואר בעובדות כתב האישום המתוקן, ביום 24.4.18 הציע אדם בשם גור אריה לנאשם לטוס לבלגיה במטרה לייבא לישראל סם מסוכן מסוג קוקאין והנאשם נענה להצעתו.",גזר דין
8,ME-18-05-22433-195,"הסיכום בין הנאשם לגור אריה היה שהנאשם יטוס לבלגיה עם אדם נוסף בשם ברדה ובעבור הסם יקבל סך של 4,000 ₪, מחציתו טרם הנסיעה ומחציתו עם חזרתו לישראל.",גזר דין
9,ME-18-05-22433-195,"גור אריה מימן לנאשם ולברדה את כרטיסי הטיסה לבלגיה והעביר לנאשם באמצעות אדם אחר סך של 4,000 ₪ הכולל את מחצית הסכום כפי שסוכם וסכום נוסף למימון הוצאות שהייתו של הנאשם בחו""ל.",גזר דין
10,ME-18-05-22433-195,"ביום 25.4.18 טסו הנאשם וברדה לבלגיה ונחתו בבריסל, משם נסעו לאנטוורפן ושהו בבית מלון.",גזר דין
11,ME-18-05-22433-195,"באותו היום בשעת ערב התקשר גור אריה לנאשם ובהנחייתו ירד הנאשם לרחוב שם המתין לו אדם אחר, שזהותו אינה ידועה למאשימה, שמסר לו מזוודה שהכילה 4 בקבוקי יין ובתוכם 4 ליטר סם נוזלי מסוג קוקאין.",גזר דין
12,ME-18-05-22433-195,"בסמוך לכך עלה הנאשם לחדרו בבית המלון, אחסן את המזוודה בחדר ועדכן את גור אריה שהמזוודה בידיו.",גזר דין
13,ME-18-05-22433-195,ביום 27.4.18 נחתו הנאשם וברדה בשדה התעופה בן גוריון בישראל מטיסה מבלגיה כשהנאשם נושא מזוודה ובה סם מסוכן מסוג קוקאין במשקל כולל של 4 ליטר.,גזר דין
14,ME-18-05-22433-195,כמו כן החזיק הנאשם בתפילין שנשא שתי מנות סם מסוג קוקאין במשקל כולל של 0.4 גרם.,גזר דין
15,ME-18-05-22433-195,"הצדדים הגיעו להסדר דיוני, לפיו הנאשם הודה והורשע בכתב האישום המתוקן, הוכרז כסוחר סמים והופנה לקבלת תסקיר שירות המבחן.",גזר דין
16,ME-18-05-22433-195,בין הצדדים לא הייתה הסכמה לעניין העונש.,גזר דין
17,ME-18-05-22433-195,"על פי תסקיר שירות המבחן, הנאשם כבן 25, גרוש ומנהל אורח חיים חרדי.",תסקיר שירות המבחן
18,ME-18-05-22433-195,"סיים 9 שנות לימוד, לא גויס לצבא על רקע אורח חייו החרדי.",תסקיר שירות המבחן
19,ME-18-05-22433-195,"בהיותו כבן 14 נשר ממערכת החינוך כדי לסייע בפרנסת בני משפחתו, וזאת לאחר שחלה הידרדרות במצבה הבריאותי של אמו והפסקת עבודתה בשל כך.",תסקיר שירות המבחן
20,ME-18-05-22433-195,בהמשך ניסה להשתלב מחדש במסגרת ישיבות חרדיות אולם התקשה לעמוד בדרישות הישיבות ונשר.,תסקיר שירות המבחן
21,ME-18-05-22433-195,לאורך השנים עבד בעבודות מזדמנות.,תסקיר שירות המבחן
22,ME-18-05-22433-195,"בהיותו בן 19 נישא, וכעבור שנתיים התגרש.",תסקיר שירות המבחן
23,ME-18-05-22433-195,מגיל צעיר הנאשם התנהל בעצמאות ולא שיתף את הוריו בקשייו כשהם אינם מהווים עבורו גורמי תמיכה.,תסקיר שירות המבחן
24,ME-18-05-22433-195,"לאורך השנים הנאשם מסייע בפרנסת בני משפחתו הסובלים ממצב כלכלי דחוק, כשהוא מתקשה לעמוד בצפיות הוריו ובנורמות המקובלות בחברה החרדית, ובהמשך החל להתחבר לנוער חילוני והסתיר את קשריו אלה מהוריו.",תסקיר שירות המבחן
25,ME-18-05-22433-195,הנאשם נעדר עבר פלילי.,תסקיר שירות המבחן
26,ME-18-05-22433-195,"במסגרת הליך המעצר, התרשם שירות המבחן שהנאשם התמודד בשנים האחרונות עם משבר אישי וכלכלי, כשאינו מוצא בבני משפחתו מקור לתמיכה ומנסה לבסס עצמאות ונפרדות מהם.",תסקיר שירות המבחן
27,ME-18-05-22433-195,"כן התרשם שירות המבחן כי טרם מעצרו, הנאשם התמקד בסיפוק צרכיו הכלכליים והרגשיים תוך קיום קשרים שוליים והסתרת מצבו מהוריו.",תסקיר שירות המבחן
28,ME-18-05-22433-195,הנאשם התקשה אז לבחון את השלכות התנהלותו וקשריו כמו גם את הסיכון הטמון בהם.,תסקיר שירות המבחן
29,ME-18-05-22433-195,הערכת שירות המבחן אז הייתה לקיומו של סיכון להישנות ביצוע עבירות.,תסקיר שירות המבחן
30,ME-18-05-22433-195,לאחר שחרורו שולב בקבוצה טיפולית לעצורי בית במסגרת צו פיקוח מעצר.,תסקיר שירות המבחן
31,ME-18-05-22433-195,"הנאשם שיתף פעולה בטיפול, הגיע למפגשים באופן עקבי, גילה יכולת להתבוננות פנימית ומילא תפקיד משמעותי בקבוצה.",תסקיר שירות המבחן
32,ME-18-05-22433-195,בנוסף מסר בדיקות שתן נקיות משרידי סם.,תסקיר שירות המבחן
33,ME-18-05-22433-195,ביחסו לעבירה – הודה ולקח אחריות על מעשיו.,תסקיר שירות המבחן
34,ME-18-05-22433-195,"לדבריו פנה אליו מכר ממקום העבודה וביקש שיעביר עבורו בקבוקי אלכוהול מבלגיה לישראל, כשבאותה התקופה היה נתון ללחץ כלכלי ונפשי והתקשה להפעיל שיקול דעת והסכים לבקשה.",תסקיר שירות המבחן
35,ME-18-05-22433-195,הנאשם תאר עצמו כמי שמתנהל באופן מרצה כלפי סביבתו ומתקשה לסרב לבקשות של סביבתו הקרובה.,תסקיר שירות המבחן
36,ME-18-05-22433-195,"לדבריו עם קבלת המזוודות בחו""ל חש שמשהו אינו כשורה אולם לא פעל בדרך אחרת.",תסקיר שירות המבחן
37,ME-18-05-22433-195,"באשר לסם הקוקאין שנמצא בתפילין, מסר כי רכש אותו לשימושו העצמי.",תסקיר שירות המבחן
38,ME-18-05-22433-195,"הנאשם ביטא תחושות צער ובושה ביחס למעשיו, הכיר בקשייו בקבלת החלטות באופן שקול ובנטייתו להיגרר ולהיות נתון להשפעת אחרים ומשכך ביטא נכונות להשתלב בטיפול בשירות המבחן.",תסקיר שירות המבחן
39,ME-18-05-22433-195,שירות המבחן התרשם מהנאשם כמי שהתפתח במשפחה בה ההורים היו עסוקים בקשייהם והתקשו להתפנות לסיפוק צרכיו הרגשיים.,תסקיר שירות המבחן
40,ME-18-05-22433-195,מצב זה הוביל להתפתחות דפוסי ריצוי הסביבה אצל הנאשם לשם קבלה ותחושת ערך.,תסקיר שירות המבחן
41,ME-18-05-22433-195,"לאורך השנים התקשה להסתגל לדרישות החברה שבה גדל, וניהל אורח חיים שכלל הסתרה ממשפחתו, התנהל בחוסר יציבות, חש חריג ונעדר גורמי תמיכה.",תסקיר שירות המבחן
42,ME-18-05-22433-195,"במצב זה התקשה להפעיל שיקול דעת ולהיעזר באחרים ועל רקע המתואר מוסברת הסתבכותו, כמו גם על רקע קשייו לעמוד בפיתוי להשגת רווח כספי קל, כשהוא ממוקד בסיפוק צרכיו ומתקשה לשקול השלכות מעשיו.",תסקיר שירות המבחן
43,ME-18-05-22433-195,כיום מבטא הכרה ביחס למורכבות מצבו ומביע נכונות לערוך שינוי בחייו.,תסקיר שירות המבחן
44,ME-18-05-22433-195,"כגורמי סיכון מנה שירות המבחן את חומרת העבירה, נסיבות התפתחותו של הנאשם אשר השפיעו על עיצוב אישיותו ובחירותיו לאורך השנים, חוסר היציבות שבהתנהלותו, הסתרת קשייו והקושי להסתייע באחרים, נטייתו לפעול באופן מרצה וקושי בהפעלת שיקול דעת במצבים בהם ממוקד בסיפוק צרכיו ובהשגת רווח קל.",תסקיר שירות המבחן
45,ME-18-05-22433-195,"כגורמי סיכוי לשיקום מנה שירות המבחן את היותו של הנאשם חסר עבר פלילי, שיתוף הפעולה מצדו עם שירות המבחן והנכונות שמבטא לעריכת שינוי בחייו.",תסקיר שירות המבחן
46,ME-18-05-22433-195,שירות המבחן התרשם כי התערבות טיפולית תסייע לנאשם לגבש זהות עצמאית וברכישת כלים להתנהלות מקדמת במצבי סיכון והמליץ על הטלת צו מבחן למשך שנה וחצי לצד עונש של מאסר שירוצה בעבודות שירות.,תסקיר שירות המבחן
47,ME-18-05-22433-195,"מר דוד זילברשלג, מעסיקו לשעבר – מסר כי בתקופה מסוימת הנאשם שימש כמחליף לנהגו האישי.",ראיות לעונש
48,ME-18-05-22433-195,"הנאשם תמיד התייצב בזמן, היה אחראי ואכפתי.",ראיות לעונש
49,ME-18-05-22433-195,תמיד ניסה לשכנע לסייע לאדם שנקלע למצוקה ובמבט לאחור מבין שהתנהלות זו היא בעוכריו של הנאשם כיוון שתמיד ניסה לרצות את הסביבה.,ראיות לעונש
50,ME-18-05-22433-195,"הנאשם תמיד שוחח עמו במהלך הנסיעות המשותפות, ושיתף באופן גלוי במצוקותיו.",ראיות לעונש
51,ME-18-05-22433-195,"הנאשם נישא ועבר להתגורר במקום אחר, בקשר הנישואין עלו קשיים.",ראיות לעונש
52,ME-18-05-22433-195,"תמיד ראה אותו כאחד שיודע להסתדר בכל מציאות מבחינת התושייה האישית שלו, וטוב ליבו.",ראיות לעונש
53,ME-18-05-22433-195,הרצון שלו להסתדר עם אנשים ולהיות טוב אליהם היה בעוכריו.,ראיות לעונש
54,ME-18-05-22433-195,"גב' גיטי ויסבלום, דודתו של הנאשם – מפקחת עליו בתנאי שחרורו מזה קרוב לשנה.",ראיות לעונש
55,ME-18-05-22433-195,היא משקיעה בפיקוח על הנאשם.,ראיות לעונש
56,ME-18-05-22433-195,"בטרם הסכימה לפקח עליו, הם שוחחו על החברה שבה נמצא והמקום שהיה בו.",ראיות לעונש
57,ME-18-05-22433-195,"היו לה הרבה חששות, ואולם מהר מאוד ראתה שהנאשם עשה שינוי מהותי, הוא בעל משמעת עצמית, מקיים סדר יום ועושה עם עצמו עבודה שהוכיחה את עצמה.",ראיות לעונש
58,ME-18-05-22433-195,במהלך תקופת הפיקוח קיימה עם הנאשם שיחות מהן עולה שהוא בחן את דרכיו.,ראיות לעונש
59,ME-18-05-22433-195,היה במקום לא טוב ושינה כיוון.,ראיות לעונש
60,ME-18-05-22433-195,"הוא מדבר על רצונו לצאת ולשכנע את הציבור החרדי, לאחר תום הפרשה, שלא להיקלע למצבים דומים, מתוך הבנה שיש תמימות בציבור החרדי כשמבקשים מהם להעביר חבילות.",ראיות לעונש
61,ME-18-05-22433-195,יש היודעים מה הם מעבירים ויש שלא יודעים.,ראיות לעונש
62,ME-18-05-22433-195,מובן שזה נוגד את החוק ומעמיד בסכנה את הציבור שנחשף לחומרים המסוכנים הללו.,ראיות לעונש
63,ME-18-05-22433-195,הנאשם התראיין בעיתון של הציבור החרדי וחשף את עצמו בציבור.,ראיות לעונש
64,ME-18-05-22433-195,יש לכך השלכות בחברה החרדית הכוללות פגיעה ביכולתו להשתדך.,ראיות לעונש
65,ME-18-05-22433-195,היה לו חשוב להכניס למודעות של החברה החרדית את הסיכון המתואר.,ראיות לעונש
66,ME-18-05-22433-195,בעקבות כך הרב זילברשטיין פסק שאסור להעביר חבילות לאף אחד.,ראיות לעונש
67,ME-18-05-22433-195,"הקהילה החרדית מאוד סגורה, מוקיעה מעשים כאלה ואינה נותנת תמיכה למעשי עבריינות.",ראיות לעונש
68,ME-18-05-22433-195,"אולם כשראו שהנאשם עשה שינוי כה מהותי, הקהילה תומכת בו ורבנים באים אליו מידי שבוע ויושבים ולומדים עמו.",ראיות לעונש
69,ME-18-05-22433-195,יש בכך הוכחה לשינוי שעשה.,ראיות לעונש
70,ME-18-05-22433-195,"מר יוסף קליין, אביו של הנאשם – כאשר הנאשם היה בגיל 14, אמו של הנאשם חוותה משבר לידה קשה מאוד, ומאז כל המשפחה נכנסה למעגל סוער בעקבות המשבר.",ראיות לעונש
71,ME-18-05-22433-195,האב הוציא את הנאשם ממערכת החינוך כדי שיסייע בפרנסת המשפחה.,ראיות לעונש
72,ME-18-05-22433-195,"האם, טרם המשבר עבדה כגננת והוא עבד כמורה.",ראיות לעונש
73,ME-18-05-22433-195,"היה צורך להמשיך ולנהל את הבית, זו הייתה תקופה קשה.",ראיות לעונש
74,ME-18-05-22433-195,"הוצאתו של הנאשם מהישיבה, הוציאה אותו מהתלם המקובל בציבור החרדי, אשר דחה אותו וכך הוא הגיע למקום שאליו הגיע.",ראיות לעונש
75,ME-18-05-22433-195,עד היום האם לא חזרה לעצמה והיא אינה עובדת.,ראיות לעונש
76,ME-18-05-22433-195,גם בתקופת נישואיו של הנאשם ההורים לא היו לצדו ולא בחנו למי הוא נישא ומהר מאוד פרץ משבר.,ראיות לעונש
77,ME-18-05-22433-195,"בשל הצורך לנהל את הבית ומחלת האם, ההורים לא יכלו להיות לצדו ולתמוך בו.",ראיות לעונש
78,ME-18-05-22433-195,לקח זמן רב עד שהקהילה הבינה שהוא זקוק לעזרה.,ראיות לעונש
79,ME-18-05-22433-195,"במהלך 10 חודשים שבהם הנאשם נתון בתנאים מגבילים, חשים נחת מזה שהנאשם שב הביתה ורואים בו שינוי.",ראיות לעונש
80,ME-18-05-22433-195,הנאשם כתב מכתב בהיותו עצור על צערו בשל המצב.,ראיות לעונש
81,ME-18-05-22433-195,האב ראה שהנאשם באמת מביע חרטה וצער וכשהוא שוחרר הבין שצערו אמיתי.,ראיות לעונש
82,ME-18-05-22433-195,"הבית הפך להיות ""מיני בית כנסת"", רבנים מגיעים לבית ואנשים חשובים מהקהילה החרדית.",ראיות לעונש
83,ME-18-05-22433-195,"כתבה בעיתון ""יתד השבוע"" שכותרתה ""בלדר בעל כורחו"" מיום 5.7.19 ובה מרואיין הנאשם ללא ציון שמו או פרטים מזהים.",ראיות לעונש
84,ME-18-05-22433-195,"מהכתבה עולה כי מבקש להזהיר ""מפני סיטואציה שהפכה לתופעה: אנשי דלא מעלי מנצלים את מידת החסד הטבועה ביהודים חרדים והופכים אותם שלא בידיעתם ל'בלדרים לדבר עבירה'.",ראיות לעונש
85,ME-18-05-22433-195,"הנאשם תאר בכתבה תופעה שהפכה שכיחה, בה עבריינים הופכים אנשים תמימים ללא ידיעתם לבלדרי סמים כפי שהיה במקרה שלו.",ראיות לעונש
86,ME-18-05-22433-195,אותם אנשים תמימים אינם מודעים שמדובר בחומרים מסכני חיים.,ראיות לעונש
87,ME-18-05-22433-195,כן מתאר דרכים שונות להטמנת סמים בכליו של אדם כשהאדם הנושא את הסם אינו מודע לכך.,ראיות לעונש
88,ME-18-05-22433-195,אביו של הנאשם התראיין אף הוא ותאר את ההשלכות הקשות על המשפחה המשלמת מחיר כבד בגין הסתבכותו של בן משפחתם.,ראיות לעונש
89,ME-18-05-22433-195,"לטענת ב""כ המאשימה, עו""ד ציון אבונה, הנאשם פגע בערכים מוגנים של שלום הציבור ובריאותו, כשהדברים נכונים ביתר שאת כשמדובר בסם מסוג קוקאין ובכמות של 4 ליטרים.",ראיות לעונש
90,ME-18-05-22433-195,"הנסיבות הקשורות לביצוע העבירה – מבחינת התכנון עולה שהנאשם נענה להצעה לייבא סם מסוג קוקאין מבלגיה וסוכם עמו שיטוס עם אחר ובעבור פעילותו יקבל סכום של 4,000 ₪.",ראיות לעונש
91,ME-18-05-22433-195,"לנאשם חלק משמעותי בעבירה, שכן ללא מעשיו, לא היה מתקיים תהליך ההברחה, אף אם עשה כן עבור אדם אחר.",ראיות לעונש
92,ME-18-05-22433-195,"לעניין מודעותו של הנאשם, קבע בית המשפט העליון כי עצימת עיניים בעבירות אלה אינה נסיבה מקלה.",ראיות לעונש
93,ME-18-05-22433-195,"מבחינת הנזק, מנה אחת של קוקאין שוקלת 0.04-0.02 גרם ובמקרה זה ייבא הנאשם 4 ליטרים של קוקאין, כך שמדובר בכמות משמעותית מאוד.",ראיות לעונש
94,ME-18-05-22433-195,הכמות שנתפסה יכולה הייתה ליצור נזק משמעותי ברחוב ולהעניק רווח כלכלי משמעותי לנאשם ולשולחו.,ראיות לעונש
95,ME-18-05-22433-195,"בית המשפט העליון התייחס להשפעות ההרסניות של סם הקוקאין על גוף האדם, ומעבר לכך קיים נזק פוטנציאלי לנזק לציבור שכן צרכני הקוקאין אינם בוחלים באמצעים להשגת הסם.",ראיות לעונש
96,ME-18-05-22433-195,"מכאן שאלמלא הנאשם נתפס, הנזק היה משמעותי.",ראיות לעונש
97,ME-18-05-22433-195,"תסקיר שירות המבחן מלמד שהנאשם מתאר כי ביצע את העבירה בתקופה שבה היה נתון בלחץ כלכלי ונפשי, והעבירה בוצעה למען בצע כסף.",ראיות לעונש
98,ME-18-05-22433-195,"הנאשם סיפר שרצה לטוס לבלגיה וליהנות תוך שהוא מעמיד את הציבור בפני נזק כלכלי, פיזי ונפשי.",ראיות לעונש
99,ME-18-05-22433-195,הדבר מעלה דאגה מה יקרה בפעם הבאה שהנאשם יחוש לחץ נפשי וכלכלי.,ראיות לעונש
100,ME-18-05-22433-195,"פעם אחר פעם מציינים בתי המשפט כי ראוי להעניש בחומרה את עברייני הסמים ולא משנה מה חלקם, מתוך מגמה להרתיע את העבריינים מפני פיתוי להרוויח כסף קל, הקיים בתעשיית הסמים.",ראיות לעונש
101,ME-18-05-22433-195,"נסיבות נוספות שנלקחו בחשבון הן שהנאשם ללא עבר פלילי, הודה וחסך זמן שיפוטי יקר.",ראיות לעונש
102,ME-18-05-22433-195,"תסקיר שירות המבחן מתייחס למשבר שחווה הנאשם בשנים האחרונות, כשהוא מתקשה לראות במשפחתו מקור לתמיכה וניכר אצלו רצון עז לבסס עצמאות כלכלית נפרדת.",ראיות לעונש
103,ME-18-05-22433-195,הנאשם מכיר במצב המורכב בו מצוי ורוצה לערוך שינוי.,ראיות לעונש
104,ME-18-05-22433-195,שירות המבחן ממליץ על הטלת צו מבחן למשך שנה וחצי לצד עבודות שירות.,ראיות לעונש
105,ME-18-05-22433-195,המאשימה עותרת שלא לקבל את המלצת שירות המבחן מכיוון שההמלצה אינה הולמת את העבירות שבהן הורשע הנאשם ובשים לב לפסיקה הנוהגת.,ראיות לעונש
106,ME-18-05-22433-195,הפסיקה קבעה כי השיקולים האישיים של הנאשם נסוגים אל מול הפגיעה בערכים החברתיים.,ראיות לעונש
107,ME-18-05-22433-195,אין מדובר בנאשם שעבר תהליך שיקום.,ראיות לעונש
108,ME-18-05-22433-195,לא ברור מהו מצבו הנפשי והכלכלי של הנאשם כיום ומה יעשה כשיהיה נתון בלחצים כלכלים או נפשיים.,ראיות לעונש
109,ME-18-05-22433-195,אין בנסיבותיו של הנאשם כדי להצביע על שיקולי שיקום שיאפשרו חריגה ממתחם העונש הראוי.,ראיות לעונש
110,ME-18-05-22433-195,המאשימה עותרת למתחם עונש הנע בין 5 ל-8 שנות מאסר ולקבוע את עונשו של הנאשם בשליש התחתון של מתחם העונש.,ראיות לעונש
111,ME-18-05-22433-195,"כמו כן מבקשת המאשימה שיינתן צו חילוט לכסף המזומן שנתפס בסך 2,000 ₪ שאותו קיבל בתמורה לביצוע ייבוא הסמים.",ראיות לעונש
112,ME-18-05-22433-195,בנוסף ציינה המאשימה כי טרם הוגש כתב אישום נגד השולח.,ראיות לעונש
113,ME-18-05-22433-195,"לטענת ב""כ הנאשם, עוה""ד גיל דחוח ואיתן אוריה, בנסיבות ביצוע העבירה יש לתת את הדעת לכך שהנאשם הוא בלדר.",ראיות לעונש
114,ME-18-05-22433-195,"בנסיבות העבירה הזו, הנאשם לא מימן את הנסיעה, אלא גור אריה עשה כן והוא זה שרכש את כרטיסי הטיסה.",ראיות לעונש
115,ME-18-05-22433-195,למעשה כל התכנון והתיאום נעשו בידי אחרים.,ראיות לעונש
116,ME-18-05-22433-195,"באופן יחסי לתיקים אחרים, הבלדרות של הנאשם היא ברף נמוך.",ראיות לעונש
117,ME-18-05-22433-195,מי שהיה היוזם הוא גור אריה והוא זה שהציע שאדם נוסף ייסע עם הנאשם כדי לטשטש את האפשרות שיעורר חשד.,ראיות לעונש
118,ME-18-05-22433-195,"הוא סיפק הנחיות מיוחדות לאורך כל הדרך, התקשר לנאשם באותו הרגע שהיה עליו לרדת מחדרו במלון ולקבל את המזוודה, והוא גם היה זה שעתיד היה להרוויח מהייבוא.",ראיות לעונש
119,ME-18-05-22433-195,"ברוב התיקים, רואים שהבלדרים יודעים את ערכם במובן זה שהם מקבלים סכומי כסף גדולים ומשמעותיים, אם זה לשם מחילה על חוב כספי בשוק האפור או סכומי כסף משמעותיים.",ראיות לעונש
120,ME-18-05-22433-195,"קשה למצוא מקרה של בלדר שקיבל 2,000 ש""ח ובהמשך יקבל עוד 2,000 ש""ח וניתן ללמוד מזה עד כמה הנאשם אינו מכיר את העולם העברייני.",ראיות לעונש
121,ME-18-05-22433-195,"הוא לא היה מודע לערך האמתי של מעשיו, במובן של כמה זה שווה לאדם אחר.",ראיות לעונש
122,ME-18-05-22433-195,ניתן ללמוד מכך על תמימותו של הנאשם.,ראיות לעונש
123,ME-18-05-22433-195,העבירה קשורה יותר למשבר האישי של הנאשם מאשר לרווח הכספי.,ראיות לעונש
124,ME-18-05-22433-195,הוא היה אדם עובד ומכאן שרק המשבר האישי יכול להסביר את מעשיו.,ראיות לעונש
125,ME-18-05-22433-195,כמות הסם היא 4 ליטרים של קוקאין.,ראיות לעונש
126,ME-18-05-22433-195,ידוע שקוקאין הוא חומר שנעשה בו שימוש כאבקה.,ראיות לעונש
127,ME-18-05-22433-195,המאשימה לא הוכיחה איזה כמות קוקאין יכולה להיות מופקת מ-4 ליטר נוזל.,ראיות לעונש
128,ME-18-05-22433-195,מכאן שקשה להתייחס לנזק הפוטנציאלי.,ראיות לעונש
129,ME-18-05-22433-195,הסמים נתפסו ולא נגרם נזק ממשי.,ראיות לעונש
130,ME-18-05-22433-195,הסיבות שהביאו את הנאשם לבצע את העבירה הן נסיבות חייו המאוד חריגות.,ראיות לעונש
131,ME-18-05-22433-195,"המשפחה נקלעה למשבר לאחר שאמו סבלה מדיכאון קשה לאחר לידה, והנאשם בהיותו בן 14 מצא את עצמו כנער צעיר שצריך להפוך למבוגר.",ראיות לעונש
132,ME-18-05-22433-195,"ילדותו נלקחה ממנו, כשכל חבריו ממשיכים בתלם של ישיבה, הוא נאלץ להיפרד מהם ולהתרכז בפרנסת הבית.",ראיות לעונש
133,ME-18-05-22433-195,הנאשם חווה משבר כלכלי אחרי גירושין בהיותו בן 22.,ראיות לעונש
134,ME-18-05-22433-195,בחירותיו השגויות להתמודד עם קשיים כלכלים קשורות לכך שהוא רגיל לתת עזרה ולא לבקש עזרה.,ראיות לעונש
135,ME-18-05-22433-195,הנאשם לא הבין בזמן ביצוע העבירה את חומרת הדברים שעשה.,ראיות לעונש
136,ME-18-05-22433-195,"שירות המבחן מתאר חוסר בשלות והבנה, כשהנאשם התקשה לשקול את משמעות מעשיו, היה ממוקד בצרכיו, לא חווה תהליך התבגרות נורמלי, ועל כן הוא משלם מחיר מאוד כבד.",ראיות לעונש
137,ME-18-05-22433-195,"הנאשם היה בן 23 בעת ביצוע העבירה ויש לראות בו כ""צעיר בגיר"" בהתאם לפסיקת בית המשפט העליון.",ראיות לעונש
138,ME-18-05-22433-195,ביצוע העבירה הוא בשל הפגיעה ברצף ההתפתחות.,ראיות לעונש
139,ME-18-05-22433-195,"הנזקים שנגרמו לו עד היום הם מאוד משמעותיים, משפחתו הייתה צריכה לדאוג לפרנסתו בכל התקופה, הוא יתקשה מאוד למצוא עבודה בעתיד בשל הרשעה בתיק פלילי, הוטל נטל גדול מאוד על המשפחה.",ראיות לעונש
140,ME-18-05-22433-195,הנאשם היה עצור במשך 8 חודשים.,ראיות לעונש
141,ME-18-05-22433-195,בהמשך שהה חצי שנה בתנאי מעצר בית מלא בפיקוח אלקטרוני ובהמשך ניתנו לו חלונות יציאה קצרים ללימודים.,ראיות לעונש
142,ME-18-05-22433-195,יש לתת משקל לתקופה הממושכת שבה היה עצור והיה בפיקוח אלקטרוני שכן זו תקופה קשה שהגבילה אותו ואת בני משפחתו.,ראיות לעונש
143,ME-18-05-22433-195,"הנאשם נטל אחריות וחזר למוטב, הוא הביע צער עוד משלב החקירה, הודה ונטל אחריות ואף אמר שהוא שמח שתפסו אותו לפני שהסם נכנס לישראל.",ראיות לעונש
144,ME-18-05-22433-195,"הנאשם שיתף פעולה ומסר את שמו של האדם ששלח אותו, ואם לא כן, לא היו תופסים את השולח.",ראיות לעונש
145,ME-18-05-22433-195,הנאשם מסר למשטרה את כל התקשורת שלו עם השולח ובעקבות המידע שמסר ניתן היה להגיע אליו.,ראיות לעונש
146,ME-18-05-22433-195,לאחר שהפליל את השולח עולה דאגה באשר לריצוי עונש מאסר ואיך יתייחסו אליו בעת המאסר.,ראיות לעונש
147,ME-18-05-22433-195,"באשר לשאלת הפוטנציאל השיקומי – לא חייב להיות שיקום ממשי, אלא נדרש פוטנציאל של שיקום.",ראיות לעונש
148,ME-18-05-22433-195,הנאשם עושה צעדים משמעותיים בתוך השיקום.,ראיות לעונש
149,ME-18-05-22433-195,"ההודאה בשלב ראשוני והחרטה מבטאים פוטנציאל שיקומי, גם בבית המעצר הוא היה בקבוצה טיפולית.",ראיות לעונש
150,ME-18-05-22433-195,"מחודש אפריל היה בקבוצה ורואים שינוי משמעותי, הוא משתף גם על הוריו בקבוצה.",ראיות לעונש
151,ME-18-05-22433-195,הנכונות של הנאשם לפנות לציבור שלו ולהזהיר זה דבר שיש לקחת אותו בחשבון.,ראיות לעונש
152,ME-18-05-22433-195,"בציבור החרדי יש פערים מאוד גדולים, שכן בחורים צעירים לא נחשפים לתקשורת הכללית, ולכן הרבה יותר קל לפתות אותם.",ראיות לעונש
153,ME-18-05-22433-195,"לא סתם בחרו בו, כי הסיכוי שייתפסו אדם חרדי נמוך יותר ולכן הציעו לו סכום כסף נמוך.",ראיות לעונש
154,ME-18-05-22433-195,הנאשם התראיין וסיפר על עצמו.,ראיות לעונש
155,ME-18-05-22433-195,יש לתת משקל למשפחה כגורם שיקומי.,ראיות לעונש
156,ME-18-05-22433-195,"שירות המבחן ציין שהנאשם נעדר מאפיינים עברייניים, וזה גורם שיקומי.",ראיות לעונש
157,ME-18-05-22433-195,"יש מקום לשלב את הנאשם בטיפול קבוצתי בשירות המבחן, וכך יפחת הסיכון להישנות ביצוע עבירות.",ראיות לעונש
158,ME-18-05-22433-195,קיים אינטרס ממשי שהנאשם ימשיך בהליך השיקומי.,ראיות לעונש
159,ME-18-05-22433-195,"השיקום מתרחש גם בקהילה, באופן שמגיעים אליו אנשים מוכרים התומכים בו.",ראיות לעונש
160,ME-18-05-22433-195,יש לנאשם עוד דרך שיקומית משמעותית.,ראיות לעונש
161,ME-18-05-22433-195,יש לאמץ את המלצת שירות המבחן ולהעדיף את השיקול השיקומי.,ראיות לעונש
162,ME-18-05-22433-195,"ההגנה הפנתה לפסיקה בעבירות ייבוא סם במשקל הקרוב ל-4 ק""ג לרבות פסיקה שבה בתי המשפט חרגו ממתחם העונש משיקולי שיקום.",ראיות לעונש
163,ME-18-05-22433-195,יש מקום לאפשר לנאשם להתחיל את הטיפול ולעשות צעד נוסף בתוך הליך השיקום בטרם כניסתו לנשיאה בעונש מאסר כשהוא עדיין לא בשל להתמודד עם מאסר.,ראיות לעונש
164,ME-18-05-22433-195,הנאשם מגיע מעולם מנותק ותקופה של שיקום תקל עליו להגיע לריצוי המאסר מוכן יותר.,ראיות לעונש
165,ME-18-05-22433-195,"הנאשם טען כי לא ידע מה הייתה חומרת המעשה, אף שידע מה החומר הזה יכול לעשות.",ראיות לעונש
166,ME-18-05-22433-195,"כבר בחקירתו אמר שהבין את החומרה, שמח שעצרו אותו כי אחרי שנחשף לסיפורים במעצר, מבין מה יכול היה להיגרם לאחרים ומטרתו כיום שזה לא יקרה שוב.",ראיות לעונש
167,ME-18-05-22433-195,לוקח אחריות וחשוב לו שאם הגיע למצב כזה יעשה עם המצב משהו חיובי.,ראיות לעונש
168,ME-18-05-22433-195,"מגיל 14 עובד ועושה רבות למען ביתו, השתדל לעשות מהקושי הזה דברים חיוביים.",ראיות לעונש
169,ME-18-05-22433-195,"גילה עולם חדש בתקופת השיקום, למד להבין את מה שמרגיש וכיצד להגיב במצבים מסוימים.",ראיות לעונש
170,ME-18-05-22433-195,"אמו טוענת שנולד לה ""בן חדש"" בתקופה בה מצוי במעצר בית.",ראיות לעונש
171,ME-18-05-22433-195,הוא ממשיך קדימה עם כל מה שעבר כאדם שיודע להסתכל לאחור על הטעויות שעשה וללמוד משם.,ראיות לעונש
172,ME-18-05-22433-195,"נעזר בקבוצה, מבקש להמשיך את העבודה הטיפולית שאותה החל.",ראיות לעונש
173,ME-18-05-22433-195,דיון - קביעת מתחם העונש ההולם,ראיות לעונש
174,ME-18-05-22433-195,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
175,ME-18-05-22433-195,"במקרה דנן, הערך החברתי אשר נפגע הוא הגנה על הציבור מפני הנזקים הנלווים לשימוש בסמים מסוכנים.",ראיות לעונש
176,ME-18-05-22433-195,"נזקי הסמים כוללים נזקים ישירים למכורים לסמים, אשר פעמים רבות נופלים כנטל על החברה, ונזקים עקיפים שנגרמים כתוצאה מביצוע עבירות על ידי המכורים לסמים כדי לממן את רכישתם.",ראיות לעונש
177,ME-18-05-22433-195,רבות נכתב על אודות נזקי הסמים והעבירות הנלוות לייבוא הסמים.,ראיות לעונש
178,ME-18-05-22433-195,"בית המשפט העליון חזר והדגיש את החומרה שיש לנקוט כלפי המעורבים בשרשרת הפצת הסם, לרבות כלפי בלדרי סמים אשר אינם ניצבים בראש ההיררכיה, ואשר מתפתים להצעות מפתות לרווחים קלים.",ראיות לעונש
179,ME-18-05-22433-195,"מערכת הפצת הסמים נסמכת בחלקה על בלדרים אשר מייבאים את הסמים לישראל, ואותם בלדרים מהווים חוליה משמעותית בייבוא הסמים לישראל.",ראיות לעונש
180,ME-18-05-22433-195,"לפיכך, אין מנוס אלא להחמיר גם בעונשם של הבלדרים כדי להיאבק בתופעת יבוא הסמים הקשים לישראל.",ראיות לעונש
181,ME-18-05-22433-195,בחינת מידת הפגיעה בערך המוגן מובילה למסקנה כי הפגיעה בערך המוגן היא ברף גבוה נוכח סוג הסם (קוקאין) שהוא מהקשים שבסמים וכן נוכח הכמות המשמעותית (4 ליטר של סם נוזלי).,ראיות לעונש
182,ME-18-05-22433-195,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שלעבירה קדם תכנון.",ראיות לעונש
183,ME-18-05-22433-195,"הנאשם נענה להצעה לייבא סמים מחו""ל, ולשם כך טס לבלגיה בהכוונתו ובמימונו של אדם אחר.",ראיות לעונש
184,ME-18-05-22433-195,"הנאשם אמנם מילא תפקיד של בלדר בלבד – הוא אינו המשלח ואינו סוחר הסמים שעתיד היה לקבל את הסמים ולהפיצם בישראל – אולם בתיקים מסוג זה, חלקם של הבלדרים הוא משמעותי וחיוני לביצוע העבירה.",ראיות לעונש
185,ME-18-05-22433-195,"הבלדרים נמצאים אמנם במקום נמוך בהיררכיית העבריינות המייבאת את הסם לישראל, אך מהווים חוליה משמעותית בשרשרת ייבוא הסם.",ראיות לעונש
186,ME-18-05-22433-195,"הנזק שצפוי היה להיגרם מהעבירה הוא רב, לנוכח סוג הסם (קוקאין) וכמותו (4 ליטרים של קוקאין נוזלי).",ראיות לעונש
187,ME-18-05-22433-195,"אלמלא נתפס הסם על ידי המשטרה, הרי שהיה נכנס לישראל ומופץ ברחובותיה, וכתוצאה מכך היה עלול להיגרם נזק רב, כיוון שסמים ובפרט מסוג זה, הם מחוללי פשיעה.",ראיות לעונש
188,ME-18-05-22433-195,"הנאשם ביצע את העבירה בעבור בצע כסף, וזאת הגם שהתשלום אשר היה אמור לקבל עבור ביצוע העבירה אינו רב.",ראיות לעונש
189,ME-18-05-22433-195,"שקלתי את טענת ב""כ הנאשם לפיה הנאשם מתנהג באופן מרצה לפי סביבתו, וכי לא היה בקיא בעולם הסמים.",ראיות לעונש
190,ME-18-05-22433-195,"זאת לאור הרקע שלו והקהילה שבה גדל, ובשים לב לכך שהסכים לבצע את הבלדרות בתמורה נמוכה של כ-6,000 ₪ (4,000 ₪ עבור הבלדרות וכן 2,000 ₪ עבור הוצאות שהותו בחו""ל).",ראיות לעונש
191,ME-18-05-22433-195,"עם זאת, העובדה שהנאשם החזיק אף שתי מנות סם מסוג קוקאין לצריכה עצמית, בתפילין שנשא, מעידה כי נושא הסמים לא היה זר לחלוטין לנאשם במועד ביצוע העבירה.",ראיות לעונש
192,ME-18-05-22433-195,"בכל הנוגע לכמות הסם שיובאה, הרי שמדובר בסם מסוג קוקאין במצב צבירה נוזלי.",ראיות לעונש
193,ME-18-05-22433-195,"בתיקים אחרים, על פי רוב, ייבוא סם מסוג קוקאין נעשה בחומר מוצק – אבקה.",ראיות לעונש
194,ME-18-05-22433-195,"לא הוצגה חוות דעת כלשהי אשר תצביע על כמות הסם בצורה של אבקה, אשר ניתן היה להפיק מהנוזל.",ראיות לעונש
195,ME-18-05-22433-195,"כלומר, על פי הפקודה יש לראות את כל הכמות שיובאה כסם.",ראיות לעונש
196,ME-18-05-22433-195,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,ראיות לעונש
197,ME-18-05-22433-195,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-45 חודשי מאסר בפועל ועד ל-75 חודשי מאסר בפועל.",ראיות לעונש
198,ME-18-05-22433-195,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",סוגיית החריגה מהמתחם
199,ME-18-05-22433-195,"תסקיר שירות המבחן מתאר את השתתפותו של הנאשם בקבוצה טיפולית לעצורי בית, אשר אופיינה בשיתוף פעולה מצדו, בהגעה עקבית, כששירות המבחן התרשם כי הנאשם בעל יכולת להתבוננות פנימית ביקורתית, מבטא הכרה ביחס למורכבות מצבו ומבטא נכונות לערוך שינוי בחייו.",סוגיית החריגה מהמתחם
200,ME-18-05-22433-195,שירות המבחן ציין כי בתוכנית השיקום המוצעת יש כדי לסייע להפחתת הסיכון במצבו.,סוגיית החריגה מהמתחם
201,ME-18-05-22433-195,סבורני כי אין מדובר בשלב זה בתהליך שיקום ממשי או כזה המבטא סיכוי ממשי לשיקומו של הנאשם באופן אשר מצדיק חריגה ממתחם העונש משיקולי שיקום.,סוגיית החריגה מהמתחם
202,ME-18-05-22433-195,הנאשם לא עבר הליך טיפולי משמעותי אשר יצדיק חריגה מהמתחם.,סוגיית החריגה מהמתחם
203,ME-18-05-22433-195,"אכן, מאז שוחרר הנאשם ממעצרו, ניכר כי הוא עושה מאמצים לשוב למוטב ולהשיג מחדש יציבות בחייו.",סוגיית החריגה מהמתחם
204,ME-18-05-22433-195,"הנאשם אף בחן את מעשיו, וביקש להתריע בפני אחרים בקהילתו על הסכנות שבבלדרות, ויש בכך כדי להצביע על רצונו לשוב למוטב.",סוגיית החריגה מהמתחם
205,ME-18-05-22433-195,"יש לתת משקל לשיקולים אלה, כמו גם  להמלצתו החיובית של שירות המבחן, ולדברי העדים בדבר מאמצי הנאשם לשוב למוטב – אך כל זאת רק בגדרי המתחם העונש ההולם, ולא בחריגה ממנו.",סוגיית החריגה מהמתחם
206,ME-18-05-22433-195,גזירת העונש המתאים לנאשם,סוגיית החריגה מהמתחם
207,ME-18-05-22433-195,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",סוגיית החריגה מהמתחם
208,ME-18-05-22433-195,"במסגרת זו מן הראוי לתת את הדעת לכך שהנאשם כבן 25, גרוש ללא ילדים המנהל אורח חיים חרדי וללא עבר פלילי.",סוגיית החריגה מהמתחם
209,ME-18-05-22433-195,"בגיל צעיר נאלץ לנשור ממערכת החינוך ולסייע בפרנסת משפחתו, כשהוריו התקשו להוות עבורו דמויות תומכות ומכוונות.",סוגיית החריגה מהמתחם
210,ME-18-05-22433-195,מובן כי עונש מאסר ממושך יקשה על הנאשם בהיותו מאסר ראשון עבורו ויקשה על בני משפחתו להם סייע בפרנסה לנוכח מצבם הכלכלי המורכב.,סוגיית החריגה מהמתחם
211,ME-18-05-22433-195,"הנאשם נטל אחריות והביע חרטה על מעשיו, מכיר בקשייו לקבל החלטות באופן שקול ועצמאי במצבי לחץ אישי וכלכלי וער לצורך למענה טיפולי.",סוגיית החריגה מהמתחם
212,ME-18-05-22433-195,הנאשם השתלב בקבוצה טיפולית לעצורי בית והביע נכונות להשתלב בקבוצה טיפולית נוספת.,סוגיית החריגה מהמתחם
213,ME-18-05-22433-195,"כאמור לעיל, הנאשם התראיין לעיתון בקהילתו וביקש להתריע מפני הסיכונים שבבלדרות, ויש בכך כדי ללמד על מאמציו לשוב למוטב.",סוגיית החריגה מהמתחם
214,ME-18-05-22433-195,"עוד נתתי דעתי לתקופה המעצר הממושכת שבה שהה הנאשם, של קרוב ל-8 חודשים, ולאחר מכן שהה הנאשם בפיקוח אלקטרוני במשך תקופה ארוכה.",סוגיית החריגה מהמתחם
215,ME-18-05-22433-195,הנאשם אף שיתף פעולה בחקירתו עם רשויות אכיפת החוק.,סוגיית החריגה מהמתחם
216,ME-18-05-22433-195,"כמו כן, נתתי דעתי לכך שעד עתה לא הוגש כתב אישום כנגד מי ששלח את הנאשם לבצע את העבירה.",סוגיית החריגה מהמתחם
217,ME-18-05-22433-195,"עוד יש לתת את הדעת לשיקול הרתעת היחיד בגדרו של המתחם, וזאת בשים לב להתרשמות שירות המבחן מנטייתו של הנאשם לרצות את סביבתו ולהפעיל שיקול דעת  במצבי דחק ובהיותו ממוקד בסיפוק צרכיו.",סוגיית החריגה מהמתחם
218,ME-18-05-22433-195,"באיזון בין השיקולים השונים, סבורני כי יש לגזור על הנאשם עונש מאסר בפועל ברף התחתון של מתחם העונש, וזאת לצד עונש מאסר מותנה.",סוגיית החריגה מהמתחם
219,ME-18-05-22433-195,"כמו כן יש לחלט את סכום הכסף שנתפס, ושאותו קיבל הנאשם בתמורה לביצוע העבירה.",סוגיית החריגה מהמתחם
220,ME-18-05-22433-195,"בכל הנוגע לקנס הכספי, הואיל והמאשימה לא עתרה לעונש של קנס, ולאור תקופת המאסר הממושכת שנגזרת על הנאשם, ולנוכח החילוט, סבורני כי ניתן להימנע מהטלת קנס כספי.",סוגיית החריגה מהמתחם
221,ME-18-05-22433-195,"45 חודשי מאסר בפועל, בניכוי ימי המעצר מיום 27.4.18 עד 19.12.18.","אשר על-כן, הנני גוזר על הנאשם את העונשים הבאים:"
222,ME-18-05-22433-195,"הנאשם יתייצב לריצוי מאסרו בבית הסוהר הדרים ביום 2.2.20 עד השעה 10:00, כשברשותו תעודת זהות או דרכון.","אשר על-כן, הנני גוזר על הנאשם את העונשים הבאים:"
223,ME-18-05-22433-195,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
224,ME-18-05-22433-195,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר, כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
225,ME-18-05-22433-195,"חילוט של 2,000 ₪ אשר התקבלו בתמורה לביצוע העבירה, לטובת הקרן לפי פקודת הסמים.","אשר על-כן, הנני גוזר על הנאשם את העונשים הבאים:"
226,ME-18-05-22433-195,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
227,ME-18-05-22433-195,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
228,ME-18-05-22433-195,"54678313ניתן היום,  ג' טבת תש""פ, 31 דצמבר 2019, בנוכחות הצדדים.","אשר על-כן, הנני גוזר על הנאשם את העונשים הבאים:"
