,verdict,text,part
0,SH-15-06-53952-9,"ע""י ב""כ עו""ד אלברט זמנסקי",מדינת ישראל
1,SH-15-06-53952-9,"ע""י ב""כ עו""ד רותי סינואני",ניר גרבי
2,SH-15-06-53952-9,"חוק המאבק בתופעת השימוש בחומרים מסכנים, תשע""ג-2013: סע'  7(א)",ניר גרבי
3,SH-15-06-53952-9,"פקודת הסמים המסוכנים [נוסח חדש], תשל""ג-1973",ניר גרבי
4,SH-15-06-53952-9,"חוק העונשין, תשל""ז-1977: סע'  40ג, 40ט, 40יא, 40יא(6)",ניר גרבי
5,SH-15-06-53952-9,"הנאשם הורשע לפניי, לאחר שמיעת ראיות, בעבירה של סחר בחומר אסור להפצה בניגוד להוראות סעיף 7(א) לחוק המאבק בתופעת השימוש בחומרים מסכנים, תשע""ג-2013 (להלן – החוק).",גזר דין
6,SH-15-06-53952-9,"כפי שנקבע בהכרעת הדין, ביום 10.2.14 בסמוך לשעה 16:00, מכר הנאשם לשוטר שתי שקיות של חומר הקרוי ""FUB-PB-22"" (להלן לשם קיצור – פאב 22), שהינו ""נגזרת מבנית"" של ""חומר מסכן"" הקרוי ""אינדול 3 חומצה קרבוקסילית קווינוליניל אסטר"" (להלן לשם קיצור – אינדול 3), תמורת 100 ₪.",גזר דין
7,SH-15-06-53952-9,"המכירה נעשתה במקום הידוע בכינוי ""מתחם מהרן אבו-סייף"" (להלן – המתחם), בשדרות ירושלים ביפו, בשיטה המכונה בעגה ""כספומט"", דהיינו: בשיטה בה הרוכש מכניס כסף מבעד לפתח צר ומקבל לאחר מכן את החומר הנרכש; והכל מבלי שהרוכש רואה או שומע את המוכר.",גזר דין
8,SH-15-06-53952-9,"בתשובתו לאישום כפר הנאשם, באמצעות בא-כוחו דאז, בעובדות כתב האישום ועל רקע זה נשמעו הראיות לפניי.",גזר דין
9,SH-15-06-53952-9,"יש לציין, כי כפירתו של הנאשם היתה הן במישור העובדתי (דהיינו: הנאשם כפר בכך שהוא ביצע את המכירה) והן במישור המקצועי-מדעי (דהיינו: הנאשם כפר בכך שפאב 22 מהווה ""נגזרת מבנית"" של אינדול 3).",גזר דין
10,SH-15-06-53952-9,"במישור המקצועי העידו בפני בית המשפט שני מומחים, מטעם שני הצדדים, ונשמעו טיעונים מקיפים; ובהכרעת הדין התקבלה עמדת המאשימה.",גזר דין
11,SH-15-06-53952-9,"עוד יש לציין, בהקשר זה, כי מאז האירוע מושא כתב האישום תוקנו הוראות פקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים), באופן שכיום מוגדר החומר ""פאב 22"" כסם מסוכן לפי הוראות הפקודה.",גזר דין
12,SH-15-06-53952-9,הראיות לקביעת העונש ותמצית טיעוני הצדדים:,גזר דין
13,SH-15-06-53952-9,"כראיות לעונש הגיש ב""כ המאשימה את גיליון הרשעותיו הקודמות של הנאשם (הוגש וסומן ע/1).",גזר דין
14,SH-15-06-53952-9,"כעולה מגיליון זה, לנאשם, יליד שנת 1990, הרשעה קודמת אחת, בגין עבירה של שימוש ברכב ללא רשות (ההרשעה משנת 2013 ומתייחסת לעבירה משנת 2009).",גזר דין
15,SH-15-06-53952-9,"ב""כ המאשימה פירט בטיעוניו את הערכים החברתיים, הנפגעים כתוצאה מביצוע עבירה של סחר בחומרים מסכנים, ובהם ההגנה על בריאות הציבור וההגנה על סדרי השלטון והמשפט.",גזר דין
16,SH-15-06-53952-9,"ב""כ המאשימה הדגיש במיוחד את הסכנות הבריאותיות הטמונות בשימוש בחומרים מסכנים, לרבות כאלה המכונים ""סמי פיצוציות"", כאשר החומר בו עסקינן כאן – פאב 22 – אף הוגדר (לאחר האירוע) כסם מסוכן על פי פקודת הסמים המסוכנים.",גזר דין
17,SH-15-06-53952-9,"ב""כ המאשימה הוסיף וטען כי מידת הפגיעה בערכים המוגנים הינה, במקרה דנא, משמעותית, שכן הנאשם סחר בחומרים מסוכנים בעבור בצע כסף גרידא.",גזר דין
18,SH-15-06-53952-9,"באשר לגזירת דינו של הנאשם בתוך מתחם העונש ההולם ציין ב""כ המאשימה, בהגינותו, כי מדובר בנאשם צעיר, ללא עבר פלילי מכביד, שאף אין לו תיקים פתוחים נוספים.",גזר דין
19,SH-15-06-53952-9,"יחד עם זאת, בהתחשב בנסיבות העניין והאינטרס הציבורי עתר ב""כ המאשימה לגזירת עונשו של הנאשם באמצע מתחם העונש ההולם.",גזר דין
20,SH-15-06-53952-9,"בסיכומו של דבר עתר ב""כ המאשימה להטלת עונשי מאסר בפועל, מאסר על תנאי וקנס כספי; וגם ענישה נלווית, של פסילת רישיון נהיגה בפועל ועל תנאי.",גזר דין
21,SH-15-06-53952-9,"ב""כ הנאשם, מצידה, ביקשה להדגיש את האבחנה מבחינת חומרת העבירות, בה נקט המחוקק, בין עבירות לפי פקודת הסמים המסוכנים לבין העבירות לפי החוק: בעוד שסחר בסמים מסוכנים מוגדר כעבירה חמורה מסוג פשע, כאן עסקינן בעבירה שהינה מסוג עוון גרידא.",גזר דין
22,SH-15-06-53952-9,"יתר על כן, בענייננו מדובר במכירה של כמויות קטנות, בעבור 100 ₪ בלבד, של חומר מסכן בלבד; ולא ניתן להשליך בדיעבד ובאופן רטרואקטיבי לכף חומרה מכך שכיום חומר זה מוגדר כסם מסוכן.",גזר דין
23,SH-15-06-53952-9,"ב""כ הנאשם הפנתה לפסיקה מקלה, וטענה כי מתחם העונש ההולם צריך להתחיל ממאסר מותנה ולא מעבר לכך.",גזר דין
24,SH-15-06-53952-9,"באשר לגזירת עונשו של הנאשם, בתוך מתחם העונש ההולם, הפנתה ב""כ הנאשם לנסיבותיו האישיות של הנאשם: מדובר בבחור צעיר, כבן 27 שנים, נשוי ואב לילדה פעוטה, שמנהל הלכה למעשה אורח חיים נורמטיבי.",גזר דין
25,SH-15-06-53952-9,"אמנם יש בעברו של הנאשם הרשעה פלילית, אך מדובר בהרשעה ישנה ובעבירה לא רלוואנטית.",גזר דין
26,SH-15-06-53952-9,"בנוסף, הנאשם עובד באופן מסודר ומפרנס את עצמו ואת משפחתו ממשכורת צנועה – בסביבות 5,000 ₪ לחודש, על-פי התלושים שצירפו – ויש להתחשב בנתונים אלה בעת גזירת עונשו.",גזר דין
27,SH-15-06-53952-9,"ב""כ הנאשם עתרה אפוא להקל ככל שניתן בעונשו של הנאשם ולגזור את עונשו ברף התחתון של מתחם העונש ההולם.",גזר דין
28,SH-15-06-53952-9,(1)	קביעת מתחם העונש ההולם:,גזר דין
29,SH-15-06-53952-9,"בעת גזירת עונשו של נאשם על בית המשפט לקבוע, תחילה, את מתחם העונש ההולם לאירוע שבגינו הורשע הנאשם, ולאחר מכן לגזור את עונשו של הנאשם בתוך מתחם העונש ההולם; והכל כאמור בהוראות סעיף 40ג לחוק העונשין, תשל""ז-1977 (להלן – חוק העונשין).",גזר דין
30,SH-15-06-53952-9,"קביעת מתחם העונש ההולם לכל אירוע תיעשה בהתאם לעיקרון המנחה בענישה – הוא עקרון ההלימה – תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות המפורטות בהוראות סעיף 40ט לחוק העונשין.",גזר דין
31,SH-15-06-53952-9,"באשר לערכים החברתיים, שנפגעו כתוצאה ממעשיו של הנאשם, מקובל עליי טיעון ב""כ המאשימה.",גזר דין
32,SH-15-06-53952-9,"ראוי להוסיף ולציין כי במקרה דנא דובר במכירה בנסיבות מחמירות – במכירה ב""כספומט"", דהיינו: במכירה שיש בה כדי ללמד על עיסוק ""מקצועי"" בביצוע עבירות – ומכאן שמידת הפגיעה בערכים המוגנים הינה משמעותית.",גזר דין
33,SH-15-06-53952-9,"יחד עם זאת, לא ניתן להתעלם, ולכף קולה, מכך שמדובר במכירה יחידה, של כמות קטנה של חומר, בעבור 100 ₪ בלבד.",גזר דין
34,SH-15-06-53952-9,"בנוסף, הדין הוא עם ב""כ הנאשם בטענתה כי לא ניתן להתחשב רטרואקטיבית, כנסיבה לחומרת העונש, בעובדה שהחומר שנמכר (פאב 22) מוגדר כיום כסם מסוכן.",גזר דין
35,SH-15-06-53952-9,"בנסיבות אלה, מדיניות הענישה הנהוגה והראויה בכגון דא היא כמשתקף מגזר הדין בעניין כהן, אליו הפנה ב""כ המאשימה.",גזר דין
36,SH-15-06-53952-9,"לפיכך, אני קובע את מתחם העונש ההולם בין מספר חודשי מאסר בפועל לבין 12 חודשי מאסר בפועל.",גזר דין
37,SH-15-06-53952-9,(2)	גזירת עונשו של הנאשם בתוך מתחם העונש ההולם:,גזר דין
38,SH-15-06-53952-9,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה – למעט במקרים יוצאי דופן, בהם הוא רשאי לחרוג מכך, שאין עניינם לכאן – תוך התחשבות בנסיבות שאינן קשורות בביצוע העבירות המפורטות בהוראות סעיף 40יא לחוק העונשין.",גזר דין
39,SH-15-06-53952-9,"באשר לנאשם שלפניי, השיקולים הרלוואנטיים לגזירת עונשו הם כלהלן:",גזר דין
40,SH-15-06-53952-9,עברו הפלילי של הנאשם – לנאשם הרשעה קודמת אחת.,גזר דין
41,SH-15-06-53952-9,"יחד עם זאת, מדובר בהרשעה בעבירה מתחום אחר, בגין מעשה שנעשה לפני שנים, כך שלא ניתן לומר שמדובר בעבר רלוואנטי מכביד.",גזר דין
42,SH-15-06-53952-9,הפגיעה של העונש בנאשם ובמשפחתו – הטלת עונש של מאסר בפועל תפגע הן בנאשם והן במשפחתו.,גזר דין
43,SH-15-06-53952-9,"יחד עם זאת, הטלת עונש מאסר בפועל, שניתן לשאתו בדרך של עבודות שירות, תגבש פגיעה מתונה בלבד.",גזר דין
44,SH-15-06-53952-9,הודאה ונטילת אחריות – הנאשם כפר בעובדות כתב האישום ועמד על ניהול הליך שמיעת ראיות מלא.,גזר דין
45,SH-15-06-53952-9,"זוהי כמובן זכותו הבסיסית של הנאשם, ככל נאשם אחר, לעמוד על ניהול משפטו במלואו ופשיטא כי אין לזקוף זאת לחובתו (ור' גם בהוראות סעיף 40יא(6) סיפא לחוק העונשין).",גזר דין
46,SH-15-06-53952-9,"יחד עם זאת, בנסיבות אלה אין הנאשם זכאי להקלה, הניתנת למי שמודה באשמה, נוטל אחריות על מעשיו ומקבל עליו את הדין.",גזר דין
47,SH-15-06-53952-9,"נתוניו האישיים של הנאשם ונסיבות חייו – הנאשם הינו כאמור יליד שנת 1990, צעיר יחסית, נשוי ואב לילדה פעוטה.",גזר דין
48,SH-15-06-53952-9,"שקלול השיקולים הנ""ל מביא למסקנה כי יש למקם את הנאשם בחלקו התחתון של מתחם העונש ההולם, הגם שלא ברף התחתון של המתחם.",גזר דין
49,SH-15-06-53952-9,"ברכיב המאסר בפועל יש אפוא לגזור את דינו של הנאשם לחמישה חודשי מאסר, שניתן לשאתם בדרך של עבודות שירות.",גזר דין
50,SH-15-06-53952-9,"ברכיב הענישה הכלכלית יש כאמור להתחשב במצבו הכלכלי של הנאשם, אך גם בכך שמדובר בעבירה בעלת פן כלכלי אשר בוצעה לשם רווח ממון.",גזר דין
51,SH-15-06-53952-9,"עוד יש להעיר, בשולי הדברים, כי אין מקום במקרה דנא לגזור עונשי פסילה, בפועל או על תנאי, ובוודאי שאין מקום להקיש לכאן מהוראות פקודת הסמים המסוכנים.",גזר דין
52,SH-15-06-53952-9,"לבסוף יש לציין, כי לאחר תום הטיעונים לעונש הוסיף ב""כ המאשימה ועתר לחילוט סכום הכסף המזומן, שנתפס ברשות הנאשם בעת מעצרו.",גזר דין
53,SH-15-06-53952-9,"ואולם, בנסיבות דנא – שבהן חילוט לא התבקש בכתב האישום והסוגיה אף לא הועלתה במהלך המשפט – לא הונחה לפני בית המשפט תשתית המצדיקה החלטה בדבר חילוט כאמור.",גזר דין
54,SH-15-06-53952-9,"לפיכך – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",גזר דין
55,SH-15-06-53952-9,(א)	חמישה חודשי מאסר בפועל.,גזר דין
56,SH-15-06-53952-9,"הנאשם יישא את עונש המאסר בדרך של עבודות שירות, כאמור בחוות דעתו של הממונה על עבודות השירות בשירות בתי הסוהר מיום 21.11.17.",גזר דין
57,SH-15-06-53952-9,"נוכח האמור בחוות דעת זו (והקודמות לה) נקבע בזה, כחלק מתנאי עבודות השירות, תנאי של ניקיון מסמים.",גזר דין
58,SH-15-06-53952-9,"לצורך כך יהא הנאשם חייב למסור לממונה דגימות שתן, בהתאם לדרישות הממונה.",גזר דין
59,SH-15-06-53952-9,"על הנאשם להתייצב לנשיאת עונשו, במשרדי הממונה על עבודות השירות, ביום 14.2.18 עד השעה 08:00.",גזר דין
60,SH-15-06-53952-9,"מובהר בזה לנאשם כי בכל הקשור לעבודות השירות עליו לציית להוראות הממונה על עבודות השירות, או למי שהוסמך לכך מטעמו.",גזר דין
61,SH-15-06-53952-9,"עוד מובהר לנאשם, כי במידה ולא יציית להוראות כאמור – לרבות בכך שיתגלה שימוש בסמים או שיבוש או ניסיון לשיבוש בדיקות השתן – הוא עשוי לשאת את מאסרו, או את יתרת מאסרו, במאסר מאחורי סורג ובריח בבית סוהר.",גזר דין
62,SH-15-06-53952-9,"(ב)	מאסר על תנאי למשך 4 חודשים, אותו לא יישא הנאשם אלא אם כן יעבור, תוך שלוש שנים מהיום, עבירה של סחר בחומר אסור להפצה לפי חוק המאבק בתופעת השימוש בחומרים מסכנים או עבירה מסוג פשע לפי הוראות פקודת הסמים המסוכנים.",גזר דין
63,SH-15-06-53952-9,"(ג)	קנס בסך של 3,000 ₪, או 20 ימי מאסר תמורתו.",גזר דין
64,SH-15-06-53952-9,"הקנס ישולם בשישה תשלומים חודשיים, שווים ורצופים, החל מיום 1.7.18 ובכל ראשון לחודש שלאחריו.",גזר דין
65,SH-15-06-53952-9,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,גזר דין
66,SH-15-06-53952-9,"הכסף המזומן, מכשיר הטלפון הנייד והמחשב הנייד, אשר נתפסו ברשות הנאשם, יושבו לנאשם.",גזר דין
67,SH-15-06-53952-9,"החומרים המסכנים שנתפסו, וכליהם, יושמדו.",גזר דין
68,SH-15-06-53952-9,זכות ערעור בתוך 45 יום מהיום.,גזר דין
69,SH-15-06-53952-9,"5129371ניתן היום, כ""ה כסלו תשע""ח, 13 דצמבר 2017, במעמד הצדדים.",גזר דין
