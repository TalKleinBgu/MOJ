,verdict,text,part
0,ME-18-05-39201-55,מדינת ישראל,כבוד השופט  יוסי טופף
1,ME-18-05-39201-55,נגד,כבוד השופט  יוסי טופף
3,ME-18-05-39201-55,דורי רפאל,כבוד השופט  יוסי טופף
4,ME-18-05-39201-55,"ע""י ב""כ עו""ד אלון ארז",כבוד השופט  יוסי טופף
5,ME-18-05-39201-55,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",כבוד השופט  יוסי טופף
6,ME-18-05-39201-55,"חוק העונשין, תשל""ז-1977: סע'  40(ט), 40ג(א), 40ד, 40יא, 40יג(א), 499(א)(1)",כבוד השופט  יוסי טופף
7,ME-18-05-39201-55,"* בית המשפט גזר על הנאשם שהורשע בביצוע עבירות שעניינן יבוא, שימוש וסחר בסמים עונש של מאסר בפועל לתקופה של 9 חודשים שתרוצה בדרך של עבודת שירות.",כבוד השופט  יוסי טופף
8,ME-18-05-39201-55,* עונשין – ענישה – מדיניות ענישה: עבירות סמים,כבוד השופט  יוסי טופף
9,ME-18-05-39201-55,"בית המשפט נדרש לגזור את דינו של הנאשם שהורשע בעבירות של יבוא סמים מסוכנים, קשירת קשר ליבוא סמים מסוכנים, החזקת סם מסוכן שלא לשימוש עצמי וסחר בסמים מסוכנים, במסגרת שני אישומים שנמנו בכתב אישום אחד.",כבוד השופט  יוסי טופף
10,ME-18-05-39201-55,בית המשפט פסק כלהלן:,כבוד השופט  יוסי טופף
11,ME-18-05-39201-55,"המדובר במסכת עבריינית אחת, הכוללת: יבוא, שימוש וסחר בסמים, המתמשכת על פני תקופה מוגדרת, כך שיש לראות את ביצוע כלל העבירות כאירוע מתמשך אחד לצורך קביעת מתחם הענישה.",כבוד השופט  יוסי טופף
12,ME-18-05-39201-55,"מכאן, יש לקבוע מתחם עונש הולם לאירוע כולו, בנסיבות ביצועו, ולגזור עונש כולל לכל העבירות בשל אותו אירוע.",כבוד השופט  יוסי טופף
13,ME-18-05-39201-55,"במקרה דנן, מידת הפגיעה בערכים המוגנים הינה ממשית.",כבוד השופט  יוסי טופף
14,ME-18-05-39201-55,עבירות של ייבוא סם וסחר בסם הינן על-פי הגדרתן ברף גבוה של עבירות הסמים.,כבוד השופט  יוסי טופף
15,ME-18-05-39201-55,"כמו כן, מדובר בייבוא של כמות סם גדולה מאד מסוג GBL, אף אם אין המדובר בחומר הנמנה מבין הקשים שבסמים המסוכנים.",כבוד השופט  יוסי טופף
16,ME-18-05-39201-55,"מדיניות הענישה הנהוגה בעבירה שבוצעה מתחשבת בצורך במאבק בנגע הסמים מעלה כי על נאשמים הוטלו עונשי מאסר לריצוי בעבודות שירות, לצד ענישה מרתיעה וקנסות; מתחם העונש ההולם למכלול העבירות שביצע הנאשם, בנסיבות ביצוען, הינו בין 12 לבין 26 חודשי מאסר בפועל, לצד ענישה מרתיעה צופה פני עתיד וענישה כלכלית.",כבוד השופט  יוסי טופף
17,ME-18-05-39201-55,"ביום 21.10.2018 הורשע הנאשם על יסוד הודאתו בכתב אישום מתוקן, החובק שני אישומים.",האישום וההרשעה
18,ME-18-05-39201-55,"במסגרת האישום הראשון הורשע הנאשם בביצוע העבירות הבאות: יבוא סמים מסוכנים לפי סעיפים 13 לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים""); החזקת סם מסוכן שלא לשימוש עצמי לפי סעיף 7(א)+7(ג) רישא לפקודת הסמים המסוכנים; קשירת קשר לפשע (יבוא סם מסוכן), לפי סעיף 499(א)(1) לחוק העונשין, התשל""ז-1977 (להלן: ""חוק העונשין"") יחד עם סעיף 13 לפקודת הסמים המסוכנים.",האישום וההרשעה
19,ME-18-05-39201-55,"עובדות האישום הראשון הן כדלקמן: במועד שאינו ידוע למאשימה עובר ליום 3.4.2018, קשר הנאשם קשר עם אחר שזהותו אינו ידועה למאשימה, המכונה ""בוב"" (להלן: ""בוב"") לייבא 20 ליטר סם מסוכן מסוג GBL, מסין לישראל (להלן: ""הקשר"").",האישום וההרשעה
20,ME-18-05-39201-55,"במסגרת הקשר ולשם קידומו, עובר ליום 10.4.2018, עדכן בוב את הנאשם באמצעות תכתובת ביישומון הוואטסאפ, כי נשלחו לישראל שלושה משלוחים המכילים סם מסוכן מסוג GBL והללו ממתינים לו בסניף המקומי של חברת המשלוחים DHL (להלן: ""שלושת המשלוחים הראשונים"").",האישום וההרשעה
21,ME-18-05-39201-55,"ביום 10.4.2018, לבקשת הנאשם, הועברו שלושת המשלוחים הראשונים לתחנת האיסוף בחנות הנוחות ""מנטה"" שברחוב יגאל אלון בתל אביב, ומשם נאספו בסמוך לאחר מכן על ידי הנאשם או מי מטעמו.",האישום וההרשעה
22,ME-18-05-39201-55,"בהמשך, עובר לתאריך 25.4.2018, אסף הנאשם או מי מטעמו את שלושת המשלוחים הראשונים והעבירם לביתו, כמפורט להלן: שתי אריזות ובהן שבעה בקבוקים המכילים סם מסוכן מסוג GBL בכמות כוללת של 6,180 מ""ל; ואריזה נוספת שהכילה סם מסוכן מסוג GBL בכמות כוללת של 4,000 מ""ל.",האישום וההרשעה
23,ME-18-05-39201-55,"ביום 25.4.2018 החזיק הנאשם בביתו, שלא כדין, את הפריטים הבאים: 12 בקבוקונים אשר הכילו 209.5 מ""ל סם מסוכן מסוג GBL; בקבוקון אשר הכיל 0.2087 גרם MDMA; בקבוקון אשר הכיל 0.3273 גרם KETAMINE; מספר רב של בקבוקונים ריקים ומשקל אלקטרוני.",האישום וההרשעה
24,ME-18-05-39201-55,"במסגרת הקשר ולשם קידומו, בימים 20.4.2018 ו-27.4.2018 עדכן בוב את הנאשם באמצעות תכתובת ביישומון הוואטסאפ, כי נשלחו לארץ שני משלוחים נוספים המכילים סם מסוכן מסוג GBL.",האישום וההרשעה
25,ME-18-05-39201-55,ביום 2.5.2018 עדכן בוב את הנאשם באמצעות תכתובת ביישומון הוואטסאפ כי המשלוחים הנוספים ממתינים לו בסניף המקומי של חברת המשלוחים DHL.,האישום וההרשעה
26,ME-18-05-39201-55,"ביום 8.5.2018, לאחר מעצרו של הנאשם, נאסף משלוח רביעי ובו 3,950 מ""ל סם מסוכן מסוג GBL על ידי השוטר עופר דנקר.",האישום וההרשעה
27,ME-18-05-39201-55,"ביום 9.5.2018 נאסף משלוח חמישי ובו 4,060 מ""ל סם מסוכן מסוג GBL על ידי השוטר איתי סופר.",האישום וההרשעה
28,ME-18-05-39201-55,"בכתב האישום צוין כי MDMA, GBL ו- KETAMINEהינם סמים מסוכנים כהגדרתם בפקודת הסמים המסוכנים, וכי במעשיו המתוארים לעיל קשר הנאשם קשר לביצוע פשע של יבוא סמים, ייבא ארצה מסין סם מסוכן מסוג GBL, והחזיק סמים מסוכנים שלא לשימוש עצמי בניגוד לדין.",האישום וההרשעה
29,ME-18-05-39201-55,במסגרת האישום השני הורשע הנאשם בביצוע עבירה של סחר בסם מסוכן לפי סעיף 13 לפקודת הסמים המסוכנים.,האישום וההרשעה
30,ME-18-05-39201-55,"עובדות האישום השני הן כדלקמן: ביום 20.4.2018 או בסמוך לכך, מכר הנאשם לדניאל אזולאי כ-150 מ""ל סם מסוכן מסוג GBL בתמורה לתשלום סך של כ-650 ₪.",האישום וההרשעה
31,ME-18-05-39201-55,"ביום 24.4.2018 בשעה 14:15 או בסמוך לכך, מכר הנאשם לאלירן יפרח 30 מ""ל סם מסוכן מסוג GBL בתמורה לתשלום סך של כ-450 ₪.",האישום וההרשעה
32,ME-18-05-39201-55,"המאשימה הציגה מטעמה חוות דעת מומחה בתחום הרוקחות, שנערכה ע""י ד""ר רוני ברקוביץ, המועסק במשרד הבריאות, בנוגע לטיב החומר המכונה: GBL (Gamma - Butyrolactone).",ראיות וטיעוני המאשימה לעונש
33,ME-18-05-39201-55,"בחוות הדעת צוין כי GBL הינו נוזל שקוף, דליק, ללא ריח ומעט מלוח, אשר אינו מורגש כשמוסיפים אותו למשקאות שונים.",ראיות וטיעוני המאשימה לעונש
34,ME-18-05-39201-55,"צוין כי ה-GBL הופך ל-GHB ברגע שהוא נכנס לזרם הדם, ושני החומרים הינם סמים אסורים לפי פקודת הסמים המסוכנים.",ראיות וטיעוני המאשימה לעונש
35,ME-18-05-39201-55,"נמסר כי ה-GBL פותח כחומר מרדים לטיפול בנרקולפסיה ולגמילה מאלכוהול, אך כאשר הוא נצרך כסם הוא גורם לאופוריה, מפחית עכבות, משפר את מצב הרוח ונותן תחושת רוממות, בדומה לאקסטזי.",ראיות וטיעוני המאשימה לעונש
36,ME-18-05-39201-55,"מדובר בסם הנצרך לרוב במועדונים, בארים ומסיבות שונות, בעיקר בקרב בני נוער.",ראיות וטיעוני המאשימה לעונש
37,ME-18-05-39201-55,"בהקשר זה צוין כי GHB מתנקה מהגוף באופן מהיר מאד, תוך 8-10 שעות, כך שלאחר מכן בדיקות שתן או דם לא יזהו את החומר בנוזלי הגוף, דבר המקשה על איתור השימוש בו.",ראיות וטיעוני המאשימה לעונש
38,ME-18-05-39201-55,"ד""ר רוני ברקוביץ פירט בחוות דעתו את התופעות הלוואי הרבות והמסכנות הנלוות לרוב למי שצורך את החומר המדובר, בהתאם למינון הנצרך, ובכללם: ברדיקרדיה, בחילות, הקאות, התנהגות תוקפנית, אטקסיה, אבדן זיכרון, פרכוסים, בלבול, אבדן הכרה, קומה, דיכוי נשימתי, הרעלה ואף מוכרים מקרים של גרימת מוות.",ראיות וטיעוני המאשימה לעונש
39,ME-18-05-39201-55,"צוין כי הכמויות הנלקחות במועדונים, על מנת לגרום לאפקט האופורי הרצוי, נע בין 2-4 מ""ל, אך לרוב המשתמשים אינם יודעים את המינונים שהם צורכים וכך מסתכנים בצריכת יתר.",ראיות וטיעוני המאשימה לעונש
40,ME-18-05-39201-55,"ד""ר רוני ברקוביץ סירב במהלך עדותו לבקשת הסנגור להריח את החומר GBL, והדגיש כי הדבר כרוך בסיכון, ואף מוכרים מקרים שאנשי מכס הריחו את החומר המדובר ומתו.",ראיות וטיעוני המאשימה לעונש
41,ME-18-05-39201-55,"עדותו של ד""ר ברקוביץ בחקירתו הנגדית לא סתרה את האמור בחוות דעתו, ולא הפחיתה ממשקלה.",ראיות וטיעוני המאשימה לעונש
42,ME-18-05-39201-55,"ב""כ המאשימה, עו""ד אריאל שור, הגיש טיעונים בכתב והוסיף דברים בנוגע לעונש המבוקש ביחס לנאשם.",ראיות וטיעוני המאשימה לעונש
43,ME-18-05-39201-55,"בקצירת האומר, נטען כי הנאשם במעשיו פגע בערכים חברתיים של הצורך בשמירה על הציבור מפני פגיעתם הקשה של הסמים.",ראיות וטיעוני המאשימה לעונש
44,ME-18-05-39201-55,"צוין לחומרה התכנון שהשקיע הנאשם במסכת העבריינית המתוארת בכתב האישום, לצורך יבוא כמות סם גדולה של 18 ליטר, מכאן הרשעתו בעבירה הנושאת לצדה עונש מאסר מרבי של 7 שנים.",ראיות וטיעוני המאשימה לעונש
45,ME-18-05-39201-55,"בנוגע לנזקים הפוטנציאלים משימוש בסם המדובר הפנתה המאשימה לאמור בחוות דעתו של ד""ר רוני ברקוביץ.",ראיות וטיעוני המאשימה לעונש
46,ME-18-05-39201-55,"נטען כי הנאשם לא רק צרך את הסם המסוכן בו עסקינן, אלא גם סחר בו והפיצו לאחרים תמורת בצע כסף, וכך גם איבד את השליטה בו והשימושים האפשריים בסם.",ראיות וטיעוני המאשימה לעונש
47,ME-18-05-39201-55,"המאשימה הדגישה כי אחרים שקיבלו מידי הנאשם את הסם המדובר יכלו לעשות בו שימוש מלבד ""סם מסיבות"", גם כ""סם אונס"" לצורך פגיעה באחרים במסגרת זו.",ראיות וטיעוני המאשימה לעונש
48,ME-18-05-39201-55,"נטען כי כל טענה שהנאשם תכנן להשתמש בכל 18 הליטרים ה-GBL שייבא מסין לשימוש העצמי דינה להידחות על הסף, הן לאור העובדה שהוא הודה כי סחר בסם זה והן לאור השכל הישר.",ראיות וטיעוני המאשימה לעונש
49,ME-18-05-39201-55,"נטען כי הנאשם לא ביצע את העבירה על רקע מצוקה נפשית, אלא ממניעים אינסטרומנטליים ברורים, שהינם הפקת רווחים והצלחה.",ראיות וטיעוני המאשימה לעונש
50,ME-18-05-39201-55,"נטען כי מדובר בסם יחסית חדש בישראל, ובתחילה נטו בתי המשפט להקל בענישה בגינו, לצד הקביעה כי מתחייבת ענישה מחמירה.",ראיות וטיעוני המאשימה לעונש
51,ME-18-05-39201-55,"צוין כי בכל ההליכים שבהם יובא סם זה, ללא עבירה נלוות של סחר, חרגו בתי המשפט ממתחם הענישה בשל שיקולי שיקום וגזרו עונשי מאסר לריצוי בעבודות שירות (המאשימה הפנתה לפסיקה).",ראיות וטיעוני המאשימה לעונש
52,ME-18-05-39201-55,"לטענת המאשימה, בהליך דנא יש מקום להחמרה בענישה, ביחס לעונשים שנקבעו עד כה, בשים לב לכמות הסם הגדולה שהנאשם ייבאה ארצה, עבירות הסחר והחזקה של סמים נוספים שלא לצריכה עצמית.",ראיות וטיעוני המאשימה לעונש
53,ME-18-05-39201-55,"מכל המקובץ, עתרה המאשימה לקביעת מתחם ענישה הולם, לכלל העבירות בהן הורשע הנאשם, בנסיבות ביצוען, שבין 24-48 חודשי מאסר בפועל.",ראיות וטיעוני המאשימה לעונש
54,ME-18-05-39201-55,"בכל הנוגע לנסיבות שאינן קשורות בביצוע העבירות צוין כי לנאשם שתי הרשעות קודמות שהתיישנו, אך לא נמחקו, בגין עבירות של שימוש במסמך מזויף וניסיון תקיפה סתם (הוצג מרשם פלילי עדכני).",ראיות וטיעוני המאשימה לעונש
55,ME-18-05-39201-55,המאשימה נתנה דעתה לתסקיר שירות המבחן טענה כי הנאשם מסר דיווחים סותרים ומתנהל באופן מניפולטיבי כדי להציג עצמו כאבדני.,ראיות וטיעוני המאשימה לעונש
56,ME-18-05-39201-55,הודגש כי שירות המבחן התרשם שהנאשם מטשטש באופן משמעותי מחומרת האישומים המיוחסים לו ומתקשה להכיר במשמעות והשלכות מעשיו.,ראיות וטיעוני המאשימה לעונש
57,ME-18-05-39201-55,"המאשימה טענה כי אין לקבל כהסבר את רצונו של הנאשם לחזק קשריו ולמנף מעמדו בקרב בני הקהילה ההומוסקסואלית, ועצם טענה זו מראה כי הנאשם אינו מפגין תובנה למעשיו ועסוק במחירים האישיים ששילם ועלול לשלם בעתיד.",ראיות וטיעוני המאשימה לעונש
58,ME-18-05-39201-55,"נטען כי הנאשם מנהל אורח חיים נורמטיבי לחלוטין, חרף הטיפול התרופתי והבעיות הרפואיות מהן סבל.",ראיות וטיעוני המאשימה לעונש
59,ME-18-05-39201-55,"הנאשם רכש לעצמו דירה, הקים עסק עצמאי, מתפרנס בכבוד ומרבה לבלות.",ראיות וטיעוני המאשימה לעונש
60,ME-18-05-39201-55,"מכאן, נטען כי אין מקום לניסיונותיו של הנאשם להציג עצמו כ""מסכן ואומלל"", כלשון המאשימה.",ראיות וטיעוני המאשימה לעונש
61,ME-18-05-39201-55,נטען כי פניית הנאשם לקבלת טיפולים פסיכיאטריים בין היתר בשל נטייה לאובדנות נולדה בעקבות הגשת כתב האישום וחששו ממאסר ממושך.,ראיות וטיעוני המאשימה לעונש
62,ME-18-05-39201-55,"המאשימה טענה כי התנהלות הנאשם הינה מניפולטיבית וחסרת אחיזה במציאות, שנועדה לאפשר לו להימנע מלקבל אחריות ולשאת בעונש הראוי לו.",ראיות וטיעוני המאשימה לעונש
63,ME-18-05-39201-55,"המאשימה הדגישה כי בית המשפט אינו מחויב להמלצות שירות המבחן וכי ראוי שתצא הצהרה ברורה בגזירת הדין למען הרתעת הרבים, כי מי שיורשע בעבירות כגון אלה, יישלח למאסר ממושך.",ראיות וטיעוני המאשימה לעונש
64,ME-18-05-39201-55,נטען כי אין הצדקה לחריגה ממתחם הענישה הנטען.,ראיות וטיעוני המאשימה לעונש
65,ME-18-05-39201-55,"המאשימה טענה כי הנאשם מבקש לאחוז את המקל משני קצותיו, באופן שטען כי החזיק 18 ליטר סם לצריכתו העצמית ואישר כי צרך ממנו, אך מנגד שלל נזקקות טיפולית בתחום הסמים.",ראיות וטיעוני המאשימה לעונש
66,ME-18-05-39201-55,שירות המבחן אף התרשם  כי הנאשם אינו מכור באופן משמעותי לסם.,ראיות וטיעוני המאשימה לעונש
67,ME-18-05-39201-55,צוין כי הנאשם לא השתתף בהליך טיפולי שעולה לכדי שיקום המצדיק הקלה ממתחם הענישה.,ראיות וטיעוני המאשימה לעונש
68,ME-18-05-39201-55,"כך גם מצבו הרפואי של הנאשם אינו מצדיק חריגה ממתחם הענישה, וככל שהנאשם יזדקק לטיפול רפואי הוא יהא זכאי לקבלו במהלך ריצוי עונשו.",ראיות וטיעוני המאשימה לעונש
69,ME-18-05-39201-55,"לצד זאת, צוין כי לאור נסיבותיו האישיות של הנאשם, הודאתו במיוחס לו שחסכה זמן שיפוטי, שיתוף הפעולה במשטרה, הרי שיש מקום להשית עליו עונש המצוי ברף התחתון של המתחם הנטען, כך שירצה עונש מאסר למשך 24 חודשים, מאסר על תנאי וקנס משמעותי בסך עשרות אלפי שקלים.",ראיות וטיעוני המאשימה לעונש
70,ME-18-05-39201-55,"ההגנה הציגה מטעמה חוות דעת מומחה ומכתב נילווה שנערכו על ידי ד""ר אבי ראפס, פסיכיאטר ופסיכותרפיסט, מהמועדים 18.10.2018 ו-10.1.2019, בהתאמה.",ראיות וטיעוני ההגנה לעונש
71,ME-18-05-39201-55,"ד""ר ראפס ציין בחוות דעתו ובעדותו בבית המשפט כי פגש בנאשם כעשר פעמים, לאחר שהופנה אליו באמצעות סנגורו, בשל מצב דכאוני עם מחשבות אובדניות, ובהיותו נסער ונרגש בעקבות הליך מעצרו.",ראיות וטיעוני ההגנה לעונש
72,ME-18-05-39201-55,"ד""ר ראפס לא הכיר את הנאשם קודם לכן.",ראיות וטיעוני ההגנה לעונש
73,ME-18-05-39201-55,"צוין כי הנאשם מאורגן לחלוטין, ללא רמז לפסיכוזה, מבוהל קשות מהעונש הצפוי לו.",ראיות וטיעוני ההגנה לעונש
74,ME-18-05-39201-55,"נמסר כי הנאשם מדבר לעתים קרובות על מחשבות אבדניות, אך זאת כבר מגיל צעיר, במשך כ-20 שנה לפחות, ללא שום כוונות למימוש בפועל, וללא סיכון לעצמו או לסביבתו.",ראיות וטיעוני ההגנה לעונש
75,ME-18-05-39201-55,"צוין כי הנאשם דיספורי חרדתי מאד ונוטה לבכות, סובל מתסמונת כפייתית, חסר אונים ומיואש מהצפוי לו.",ראיות וטיעוני ההגנה לעונש
76,ME-18-05-39201-55,"ד""ר ראפס ציין כי מבחינה אבחנתית מדובר בדיסתימיה ממושכת בעצמה בינונית.",ראיות וטיעוני ההגנה לעונש
77,ME-18-05-39201-55,"הנאשם מצוי בהפרעה אובססיבית קומפולסיבית מזה שנים ארוכות, ואין מדובר בטיפוס עברייני או בפסיכופת.",ראיות וטיעוני ההגנה לעונש
78,ME-18-05-39201-55,"צוין רקעו המשפחתי והרפואי המורכב, והרקע לצריכת הסמים לצורך תחושת אושר ותחושתו שהוא כמו המצליחנים, המקובלים, אנשי המסיבות וחיי המין.",ראיות וטיעוני ההגנה לעונש
79,ME-18-05-39201-55,השימוש והיכולת לספק סמים נתנו לנאשם תחושת השתייכות לקהילה.,ראיות וטיעוני ההגנה לעונש
80,ME-18-05-39201-55,"ד""ר ראפס ציין כי אין לו ספק שבמידה והנאשם יכלא מצבו הנפשי יחמיר חדות, ובמצב דברים שבו רמות הדחק עולות מחמיר גם הסיכון האובדני.",ראיות וטיעוני ההגנה לעונש
81,ME-18-05-39201-55,"צוין כי כעת לא נשקף אצל הנאשם סיכון לעצמו, אך יש להתחשב גם במטען הגנטי המשפחתי (נודע על בעיות נפשיות במשפחה) לבעיות אפקט אשר עלולות להעצים את פוטנציאל הסיכון להחמרות כלשהן.",ראיות וטיעוני ההגנה לעונש
82,ME-18-05-39201-55,צוין כי הנאשם מטופל תרופתית מזה כ-25 שנה ומצוי במעקב מרפאתי.,ראיות וטיעוני ההגנה לעונש
83,ME-18-05-39201-55,"חוות דעת מומחה נוספת שהוגשה מטעם ההגנה, נערכה על ידי מר אבנר רוזנגרטן, המשמש כיום כמנהל המכון למדע פורנזי, ובעברו עבד תקופה ממושכת במחלקה לזיהוי פלילי, במעבדה האנליטית.",ראיות וטיעוני ההגנה לעונש
84,ME-18-05-39201-55,"מר רוזנגרטן ציין בעדותו כי הוא עצמו הריח את החומר המדובר ויש לו ריח קל ולא נעים, והרחה שכזו אינה מסכנת את הבריאות.",ראיות וטיעוני ההגנה לעונש
85,ME-18-05-39201-55,צוין כי הריח אינו משתלט על חלל החדר ולכן יש לקרב את בקבוק החומר לאף.,ראיות וטיעוני ההגנה לעונש
86,ME-18-05-39201-55,מר רוזנגרטן הסכים כי תיאור הריח הינו סובייקטיבי ולא נדרשת מומחיות לשם כך.,ראיות וטיעוני ההגנה לעונש
87,ME-18-05-39201-55,"מר רוזנגרטן אישר בעדותו כי לפי חלק מהספרות המקצועית לנוזל GBL טהור אין ריח, אך לדבריו בכל המקרים שבהם נתקל בחומר זה הוא היה מהול בחומר אחר, ובמקרה שלפנינו זיהה בחומר ריח קל ולא נעים.",ראיות וטיעוני ההגנה לעונש
88,ME-18-05-39201-55,מר רוזנגרטן לא בדק האם ניתן לזהות את אותו הריח כאשר GBL נמהל במשקה.,ראיות וטיעוני ההגנה לעונש
89,ME-18-05-39201-55,"עדות נוספת, שלישית במספר, נשמעה מפי מר רמי שוורץ, המשמש כפסיכולוג קליני, אשר פגש בנאשם לאחר שהאחרון פנה אליו במהלך תקופת מעצרו.",ראיות וטיעוני ההגנה לעונש
90,ME-18-05-39201-55,"הוצג טופס ""רישום ביקורים"", ביחס לביקורים במועדים 8.10.2018, 15.10.2018 ו-14.1.2019, בחתימת מר שוורץ, שבו נכתב בין היתר כי הנאשם מעיד על עצמו שהוא שרוי בדיכאון מאז ילדותו, ובהתקפי חרדה מאז מעצרו.",ראיות וטיעוני ההגנה לעונש
91,ME-18-05-39201-55,"צוין כי הנאשם מטופל תרופתית, מצב רוחו אינו יציב, מוצף חרדה וכאב, חושש מהעונש הצפוי לו ומצוי במצוקה.",ראיות וטיעוני ההגנה לעונש
92,ME-18-05-39201-55,"צוין כי הנאשם שבוי בצורך להשיג מעמד מכובד, חשוב ויוקרתי, וכך גרם הדבר לשיבוש דעתו ולפגיעה בעצמו.",ראיות וטיעוני ההגנה לעונש
93,ME-18-05-39201-55,"הנאשם מתמודד עם דיכאון וייאוש, מחשבות אבדניות ומרבה לבכות.",ראיות וטיעוני ההגנה לעונש
94,ME-18-05-39201-55,"צוין כי הנאשם נושא סיפור משפחתי ורפואי קשה ועצוב, שמשפיע עד היום על היחסים המשפחתיים.",ראיות וטיעוני ההגנה לעונש
95,ME-18-05-39201-55,"צוין כי הנאשם מיואש במעצר הבית, מרבה לדבר על רצונו למות, ברקעו מצבים דיכאוניים, אובססיביים וחרדתיים, ומעצרו העצים את תחלואי העבר.",ראיות וטיעוני ההגנה לעונש
96,ME-18-05-39201-55,הנאשם מסר כי יעדיף למות מאשר לרצות עונשו בכלא.,ראיות וטיעוני ההגנה לעונש
97,ME-18-05-39201-55,"עוד צוין כי הנאשם שופט עצמו לחומרה ומבטא ספק רב שמא לא יצליח לחזור להיות כפי שהיה, עסוק בבושה ובכתם שהוכתם.",ראיות וטיעוני ההגנה לעונש
98,ME-18-05-39201-55,"מר שוורץ הוסיף בעדותו כי במידה וייגזר על הנאשם עונש של מאסר יהא לדבר השפעה קשה, והזכיר כי הנאשם חש בושה ויתקשה לשאת סיטואציה של כלא, ולא אחת אמר שיעדיף את מותו.",ראיות וטיעוני ההגנה לעונש
99,ME-18-05-39201-55,"נמסר כי הנאשם לבילי ברגשותיו, והוא חלש לעמוד בפני הכתם והבושה, כך שאת עונשו כבר קיבל.",ראיות וטיעוני ההגנה לעונש
100,ME-18-05-39201-55,מר שוורץ התרשם כי הנאשם מרגיש חרטה על מעשיו וימנע מלשוב עליהם.,ראיות וטיעוני ההגנה לעונש
101,ME-18-05-39201-55,"עד הגנה רביעי, עו""ד רפי קריסטופף, סיפר בעדותו כי הוא מטופל של הנאשם בתחום כף הרגל (פודיאטור) למעלה מ-10 שנים.",ראיות וטיעוני ההגנה לעונש
102,ME-18-05-39201-55,"לדבריו, מדובר בהיכרות קרובה שנובעת ממפגשים מדי חודש, לצורך קבלת טיפול הנמשך למעלה משעה, במהלכו הם נוהגים לשוחח ולהכיר זה את זה.",ראיות וטיעוני ההגנה לעונש
103,ME-18-05-39201-55,"עו""ד קריסטופף סיפר כי הזדעזע לשמע מעצרו של הנאשם, והוסיף שהדבר אינו מתאים לאדם שהכיר.",ראיות וטיעוני ההגנה לעונש
104,ME-18-05-39201-55,"לדבריו, ביקר את הנאשם בבית אמו, לאחר שחרורו ממעצר, והתרשם שהנאשם שבר כלי ובמצב נפשי לא פשוט.",ראיות וטיעוני ההגנה לעונש
105,ME-18-05-39201-55,הנאשם הרבה להתנצל ואמר שהוא אינו מבין הכיצד הגיע למקום הזה ויישא זאת למשך כל חייו.,ראיות וטיעוני ההגנה לעונש
106,ME-18-05-39201-55,"עד הגנה חמישי, מר שניאור חבקין, מסר בעדותו שהוא משמש כיום כמנהל אדמיניסטרטיבי של המרכז הירושלמי לבריאות הנפש בירושלים, ומכיר את הנאשם ב-18-17 השנים האחרונות כמטופל וכידיד שלו.",ראיות וטיעוני ההגנה לעונש
107,ME-18-05-39201-55,"מר חבקין מסר כי נהג להיפגש עם הנאשם בתדירות של אחת לחודש לפחות, לקבלת טיפול, ובמהלך המפגשים ביניהם הם גלשו לשיחות עמוקות, אישיות, עליהם ועל משפחותיהם והחיים בכלל.",ראיות וטיעוני ההגנה לעונש
108,ME-18-05-39201-55,"לדבריו, בעת שביקר את הנאשם במהלך שהותו במעצר בבית אמו, הוא נראה כשבר כלי, כזה שלא ראה מימיו, על אף שהוא מורגל בטיפול באחרים.",ראיות וטיעוני ההגנה לעונש
109,ME-18-05-39201-55,"הנאשם היה במצב נפשי קשה, בכה ללא הפסקה ואיים לשים קץ לחייו.",ראיות וטיעוני ההגנה לעונש
110,ME-18-05-39201-55,"עדת הגנה שישית, גב' שולה ירון, אמו של הנאשם, אשר סיפרה בהתרגשות על הרגע שבו נודע לה במפתיע על מעצרו של הנאשם.",ראיות וטיעוני ההגנה לעונש
111,ME-18-05-39201-55,גב' ירון שיתפה שהיא שנים מקבלת טיפולים נגד חרדות ודיכאון והיא חזקה דיו כדי להתמודד עם הכל.,ראיות וטיעוני ההגנה לעונש
112,ME-18-05-39201-55,"גב' ירון מסרה שהנאשם חלה בילדותו בדלקת קשה בקרום המוח, עבר דום לב והחייאה, שלאחריה היה מחוסר הכרה ומונשם במשך עשרה ימים.",ראיות וטיעוני ההגנה לעונש
113,ME-18-05-39201-55,"לאחר מכן, התמודד עם שיתוק בפנים וברגליים, ונזקק לטיפול תרופתי כדי להשתקם.",ראיות וטיעוני ההגנה לעונש
114,ME-18-05-39201-55,"תרופות אלו גרמו לו להשמנת יתר, וכך הפך למקור לעג בקרב חבריו, וזה מלווה אותו לכל אורך חייו.",ראיות וטיעוני ההגנה לעונש
115,ME-18-05-39201-55,"גב' ירון סיפרה שבעקבות מצבו זה, הם הפכו לקרובים מאד והיא עודדה אותו להתגבר.",ראיות וטיעוני ההגנה לעונש
116,ME-18-05-39201-55,"לדבריה, בגיל 19 הנאשם שיתף אותה בנטייתו המינית, והיא קיבלה אותו ותמכה בו, בניגוד לאביו.",ראיות וטיעוני ההגנה לעונש
117,ME-18-05-39201-55,"הנאשם התקשה בלימודים, ועל אף זאת למד במכללה מנהל בתי מלון אך לא השלים לימודיו.",ראיות וטיעוני ההגנה לעונש
118,ME-18-05-39201-55,"גב' ירון סיפרה על התקופה הקשה שחווה הנאשם מאז מעצרו, מצב רוחו ירוד, מרבה לבכות והיא חששה שיפגע בעצמו.",ראיות וטיעוני ההגנה לעונש
119,ME-18-05-39201-55,גב' ירון הביעה חשש כי המאסר בכלא ישבור את הנאשם לחלוטין.,ראיות וטיעוני ההגנה לעונש
120,ME-18-05-39201-55,"לדבריה, הנאשם אמר לה שביצע את המעשים בהם הורשע על מנת להיות מקובל בקהילה הגאה.",ראיות וטיעוני ההגנה לעונש
121,ME-18-05-39201-55,"ההגנה הגישה, בהסכמת המאשימה, את הראיות הבאות:",ראיות וטיעוני ההגנה לעונש
122,ME-18-05-39201-55,"א)	בקשת הנאשם להחזרת תפוסים ותגובת הפרקליטות, לפיה אין מניעה להסרת הצווים ושחרור כל חשבונות הבנק התפוסים (סומנה נ/1).",ראיות וטיעוני ההגנה לעונש
123,ME-18-05-39201-55,"ב)	מכתב מטעם הפרקליטות מיום 18.6.2018 בנוגע לשחרור חשבונות מוקפאים, בהכירה שתהא לנאשם יכולת להוכיח כי נכסיו הושגו ממקורות חוקיים, ולא מרווחי סמים (סומן נ/2).",ראיות וטיעוני ההגנה לעונש
124,ME-18-05-39201-55,"ג)	התכתבות בין הנאשם לדניאל אזולאי, במסגרתה הפצירה הנאשם בחברו ""קצת להרגיע עם החומרים"" ולנקות את גופו מסמים, ולא נעתר לבקשתו לספק לו סמים נוספים (סומנה נ/3).",ראיות וטיעוני ההגנה לעונש
125,ME-18-05-39201-55,"ד)	הודעה שנגבתה מדניאל אזולאי מיום 30.4.2018, במסגרתה מסר בין היתר כי הוא צורך סמים על בסיס קבוע, ורכש מדי פעם סמים מהנאשם (סומנה נ/4).",ראיות וטיעוני ההגנה לעונש
126,ME-18-05-39201-55,"ה)	הודעה שנגבתה מהנאשם מיום 30.4.2018, במסגרתה אישר כי רכש את הסמים מסין (סומנה נ/5).",ראיות וטיעוני ההגנה לעונש
127,ME-18-05-39201-55,"הנאשם עצמו נשא דברים באריכות, כשבמרבית הזמן מירר בבכי.",ראיות וטיעוני ההגנה לעונש
128,ME-18-05-39201-55,"הנאשם סיפר כי בשנתיים שקדמו למעצרו, הרגיש את תהליך ההתבגרות כבן לקהילה הגאה בתל אביב, וחש שהוא פחות מעניין ורלוונטי.",ראיות וטיעוני ההגנה לעונש
129,ME-18-05-39201-55,"לדברי הנאשם, מפאת גילו הוא התקשה לצאת למסיבות בשעות מאוחרות והמפגשים הבינאישיים שלו עם גברים הלכו והתמעטו.",ראיות וטיעוני ההגנה לעונש
130,ME-18-05-39201-55,"לצד זאת, סיפר הנאשם שיש לו חיים טובים, עבודה מסודרת עם מטופלים שאוהבים ומעריצים אותו ויש לו משפחה קרובה ומורחבת, ועדיין חש שהוא מאבד את שמחת החיים, בשל קשייו להמשיך להשתלב בחיי הקהילה הגאה בתל אביב.",ראיות וטיעוני ההגנה לעונש
131,ME-18-05-39201-55,"הנאשם שיתף שהוא מטופל בתרופות פסיכיאטריות מגיל 20-19, וניסיון האובדנות הממשי הראשון שלו ארע במהלך השירות הצבאי.",ראיות וטיעוני ההגנה לעונש
132,ME-18-05-39201-55,"הנאשם סיפר כי הוא מתמודד עם מצבי דיכאון ומחשבות אובדניות במשך כל חייו כמחלה כרונית, בעיקר בעתות שחש מצוקה.",ראיות וטיעוני ההגנה לעונש
133,ME-18-05-39201-55,"הנאשם ביקש להתקרב לאותם אנשים שמחוברים למסיבות בקרב הקהילה, והגיע לתובנה שהמכנה המשותף והמחבר בין כולם זה נושא הסמים.",ראיות וטיעוני ההגנה לעונש
134,ME-18-05-39201-55,לדבריו עד לגיל 43 כלל לא צריך סמים ולא עישן.,ראיות וטיעוני ההגנה לעונש
135,ME-18-05-39201-55,"הנאשם סיפר כי ניסה בדרכים שונות להשיג סמים, ללא הצלחה, וכך החל לחפש באמצעות האינטרנט אחר דרכים לרכישת החומר שנקרא G.",ראיות וטיעוני ההגנה לעונש
136,ME-18-05-39201-55,"תחילה רכש כמות קטנה דרך האינטרנט, והחומר התקבל באמצעות הדואר.",ראיות וטיעוני ההגנה לעונש
137,ME-18-05-39201-55,"הנאשם מסר כי עם קבלת הסם, הוא בירר עם אחרים הכיצד צורכים את החומר כי כלל לא הכירו קודם לכן.",ראיות וטיעוני ההגנה לעונש
138,ME-18-05-39201-55,"הנאשם סיפר בגילוי לב שהשימוש בסם פתח לו את העיניים, נתן לו הרבה כוח שאפשר לו לבלות במסיבות מדי ערב, לקיים יחסי מין והפך אותו לאדם מאושר.",ראיות וטיעוני ההגנה לעונש
139,ME-18-05-39201-55,"הנאשם הוסיף: ""זה משהו שעשה לי טוב, אין לי הרבה זמן ליהנות מזה.",ראיות וטיעוני ההגנה לעונש
140,ME-18-05-39201-55,"הנאשם סיפר כי כל אימת שהסם שרכש נגמר, הוא הזמין כמות קטנה נוספת מסין, עד שאותו ספק הציע לו ""עסקה מהשטן"", כלשונו, לרכישת כמות גדולה מהסם על מנת שיקבל מחיר משתלם, אך ישלח בכמויות קטנות, אך בפועל הם שלחו בכמויות גדולות.",ראיות וטיעוני ההגנה לעונש
141,ME-18-05-39201-55,"הנאשם סיפר כי מכר לאדם אחר מהקהילה שהעריץ מהחומר שרכש, וכעבור מס' שבועות הוא התקשר אליו וטען שהוא במצוקה וחייב לקבל כמות גדולה של החומר, כי הוא מרגיש לא טוב.",ראיות וטיעוני ההגנה לעונש
142,ME-18-05-39201-55,הנאשם מסר שראה את אותו אחר צורך בבת אחת כמות סם בכמות הגדולה פי שלוש מהכמות המקסימלית שבני אדם צורכים.,ראיות וטיעוני ההגנה לעונש
143,ME-18-05-39201-55,"הנאשם סיפר כי סירב לתת לאותו אחר מהחומר, ולכן כשהוזמן אליו הגיע במכוון ללא הסם.",ראיות וטיעוני ההגנה לעונש
144,ME-18-05-39201-55,"הנאשם סיפר כי אותו אחר איים עליו על מנת שיספק לו סם, והוא סירב מפני שלדבריו נראה לא טוב וירד הרבה במשקל.",ראיות וטיעוני ההגנה לעונש
145,ME-18-05-39201-55,"לימים, כך טען הנאשם, הוא נעצר בעקבות הלשנה של אותו אדם.",ראיות וטיעוני ההגנה לעונש
146,ME-18-05-39201-55,"הנאשם ציין כי כיום הוא מבין עד כמה יכל להתדרדר אם לא היה נעצר, ולכן אין לו כעסים בשל מעצרו.",ראיות וטיעוני ההגנה לעונש
147,ME-18-05-39201-55,"הנאשם סיפר כי הוא מכיר בנזקים הבלתי הפיכים לדבריו, שגרם לעצמו ולמשפחתו.",ראיות וטיעוני ההגנה לעונש
148,ME-18-05-39201-55,"הנאשם סיפר כי רק בזכות תמיכתה של משפחתו, ובעיקר מצד אמו, הוא לא פגע בעצמו.",ראיות וטיעוני ההגנה לעונש
149,ME-18-05-39201-55,"הנאשם שיתף על קשייו במהלך תקופת מעצרו, החרדות והפחדים שליוו אותו, תוך חשש שיגלו את נטייתו המינית ויהיה חשוף לפגיעה מצד אחרים.",ראיות וטיעוני ההגנה לעונש
150,ME-18-05-39201-55,"הנאשם הביע תקווה לשוב לחיים שהיו לו, הכיר בטעותו, וביקש שתינתן לו הזדמנות להמשיך בחייו, ולשלם מחיר סביר על טעותו.",ראיות וטיעוני ההגנה לעונש
151,ME-18-05-39201-55,הנאשם נתן הסכמתו לבצע עבודות שירות ולתן בדיקות שתן לגילוי שרידי סם ככל שיתבקש.,ראיות וטיעוני ההגנה לעונש
152,ME-18-05-39201-55,"ב""כ הנאשם, עו""ד אלון ארז, טען כי לא ידוע על מקרה בפסיקה, שבו נאשם שהורשע בייבוא סם GBL, ונגזר עליו עונש של מאסר בפועל, אך הודה כי בכל אותם מקרים דובר על כמויות קטנות משמעותית מהכמות אותה ייבא הנאשם לארץ (הוצגה פסיקה).",ראיות וטיעוני ההגנה לעונש
153,ME-18-05-39201-55,"נטען כי השוני בכמות אינו מצדיק בנסיבות דנא השתת מאסר בפועל, בהינתן המלצות תסקיר שירות המבחן ועדויות המומחים, והמקרה מתאים לעבודות שירות לתקופה ממושכת, בהתאם להמלצות ""וועדת דורנר"" (הכוונה ל""וועדה ציבורית לבחינת מדיניות הענישה והטיפול בעבריינים דין וחשבון"", מאוגוסט 2015).",ראיות וטיעוני ההגנה לעונש
154,ME-18-05-39201-55,"ב""כ הנאשם דחה את טענות התביעה כנגד מצבו הנפשי האמיתי של הנאשם, והוסיף כי מדבריו לבית המשפט ניתן ללמוד כי אין המדובר במניפולטור.",ראיות וטיעוני ההגנה לעונש
155,ME-18-05-39201-55,נטען כי הנאשם שיתף פעולה באופן מלא עם המשטרה ופירט את אופן יבוא הסם לישראל.,ראיות וטיעוני ההגנה לעונש
156,ME-18-05-39201-55,"יתר על כן, נמסר כי שני משלוחי סם הגיעו לישראל לאחר שהנאשם כבר נעצר, והוא סיפק לחוקרי המשטרה את פרטי היבוא.",ראיות וטיעוני ההגנה לעונש
157,ME-18-05-39201-55,"נטען כי הנאשם מסר למשטרה פרטים מזהים, כולל כתובת מגורים מדויקת של סוחר סמים תל אביבי כבד והמשטרה לא ביצעה ולו פעולת חקירה אחת בנושא על מנת להגיע לאותו סוחר.",ראיות וטיעוני ההגנה לעונש
158,ME-18-05-39201-55,"נטען כי הוסכם בין הצדדים ששתי מכירות הסם המפורטות בכתב האישום, בוצעו מול אזולאי ויפרח, שהינם חבריו של הנאשם מהקהילה הלה""טבית, ועל רקע זה הסם נמכר להם.",ראיות וטיעוני ההגנה לעונש
159,ME-18-05-39201-55,"הודגש כי הוסכם בין הצדדים שבמקרה אחד, שבו אזולאי היה במצב בריאותי לא טוב, הוא ביקש מהנאשם לספק לו סם תמורת כסף, אך הנאשם סירב.",ראיות וטיעוני ההגנה לעונש
160,ME-18-05-39201-55,"כמו כן ביקש הסנגור לתת משקל משמעותי לנתונים שבבסיס ההסכמות בין הצדדים, שמעבר לקריאה שטחית של העבירות בהן הורשע הנאשם.",ראיות וטיעוני ההגנה לעונש
161,ME-18-05-39201-55,"נטען כי חקירת הנאשם ארכה 23 ימים בטרם הוגש כתב אישום, וגם לאחר הגשתו נמשכה החקירה במישור הכלכלי, לגבי נכסי הנאשם ומשפחתו.",ראיות וטיעוני ההגנה לעונש
162,ME-18-05-39201-55,"נמסר כי המשטרה תפסה רכוש בשווי מאות אלפי שקלים של הנאשם ומשפחתו, והרכוש שוחרר לבקשתו, משלא עלה בידי המשטרה לייחס לנאשם עבירות מתחום הלבנת הון.",ראיות וטיעוני ההגנה לעונש
163,ME-18-05-39201-55,"מעבר לכך, המשטרה לא ביקשה להכריז על הנאשם כ""סוחר סמים"" ולא ביקשה לחלט רכוש נוסף.",ראיות וטיעוני ההגנה לעונש
164,ME-18-05-39201-55,מכאן נטען כי טענת הפרקליטות שהנאשם ייבא את הסם ארצה למטרת עשיית רווח כספי אינה מבוססת.,ראיות וטיעוני ההגנה לעונש
165,ME-18-05-39201-55,"ב""כ הנאשם הפנה להתרשמות שירות המבחן לפיה הנאשם אינו זקוק לטיפול לגמילה מסמים, ולכן אין לבוא אליו בטענות בנושא הזה.",ראיות וטיעוני ההגנה לעונש
166,ME-18-05-39201-55,"נטען כי על בסיס התסקיר יש מקום לסטות מכל מתחם ענישה בשל שיקולי שיקום, וכי אין הצדקה לכלוא את הנאשם.",ראיות וטיעוני ההגנה לעונש
167,ME-18-05-39201-55,"הודגש כי הנאשם לא פעל ממניעים כלכליים לשם הפקת רווחים, אלא מתוך דפוס חשיבה מעוות, בשל דחייה חברתית שחווה.",ראיות וטיעוני ההגנה לעונש
168,ME-18-05-39201-55,"נטען כי שירות המבחן קבע שהנאשם סובל מבעיה של דפוס חשיבה מעוות שהינו מעולם הפסיכולוגיה, הרי שהטיפול שהנאשם עבר הינו פסיכולוגי ופסיכיאטרי, כדי להתמודד עם מה שגרם לו לבצע את העבירות.",ראיות וטיעוני ההגנה לעונש
169,ME-18-05-39201-55,"לכן, יש לראות בנאשם כמי שעבר הליך טיפולי ושיקומי, המצדיק סטייה לקולה ממתחם הענישה ההולם.",ראיות וטיעוני ההגנה לעונש
170,ME-18-05-39201-55,"נטען כי הנאשם עדיין זקוק בטיפול ובכוונתו להמשיך במסלול השיקומי ולכן זו סיבה נוספת להימנע משליחתו לכלא, ולהסתפק ב-9 חודשים לריצוי בעבודות שירות.",ראיות וטיעוני ההגנה לעונש
171,ME-18-05-39201-55,"הסנגור הוסיף כי מעבר לשיקולי הטיפול והשיקום והמצב הנפשי של הנאשם, יש לסטות ממתחם הענישה גם משיקולי צדק ורחמים.",ראיות וטיעוני ההגנה לעונש
172,ME-18-05-39201-55,"ב""כ הנאשם ציין כי הנאשם שהה במעצר במשך כחודשיים ימים, ולאחר מכן היה עצור באזוק אלקטרוני תקופה ממושכת.",ראיות וטיעוני ההגנה לעונש
173,ME-18-05-39201-55,"מדובר במעצר ראשון של הנאשם, וכפי שנמסר זו הייתה תקופה טראומתית עבורו.",ראיות וטיעוני ההגנה לעונש
174,ME-18-05-39201-55,"מכל המקובץ, ב""כ הנאשם טען כי יהיה מתחם הענישה אשר יקבע, המקרה דנא מצדיק סטייה משמעותית מהמתחם, באופן שייגזר על הנאשם ענישה ללא רכיב של מאסר מאחורי סורג ובריח.",ראיות וטיעוני ההגנה לעונש
175,ME-18-05-39201-55,"נטען כי הנאשם יהיה מוכן להירתם לכל הליך טיפולי שייקבע למשך כל תקופה שתיקבע, לצד קנס משמעותי וענישה צופה פני עתיד.",ראיות וטיעוני ההגנה לעונש
176,ME-18-05-39201-55,קביעת מתחם הענישה ההולם,דיון ומסקנות 
177,ME-18-05-39201-55,"הערכים החברתיים שנפגעו: עבירות סמים, ובכללן ייבוא, שימוש וסחר של סמים מסוכנים, פוגעות בערכים החברתיים של הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש באותם סמים.",דיון ומסקנות 
178,ME-18-05-39201-55,"בנוסף לכך, יש צורך לפעול למניעת אותם נזקים כלכליים וחברתיים עקיפים הנגרמים עקב השימוש בסמים והפצתם.",דיון ומסקנות 
179,ME-18-05-39201-55,"ההלכה הפסוקה עמדה על ההכרח להיאבק בנגע הסמים ועל הצורך להעביר מסר מרתיע מפני ביצוע עבירות אלה, בין היתר על-ידי הטלת עונשים מחמירים על מי שנותן ידו להפיכת הסמים לזמינים ונגישים.",דיון ומסקנות 
180,ME-18-05-39201-55,קולמוסים רבים נשתברו זה מכבר על ידי בתי המשפט בנושא נגע הסמים והנזקים הישירים והעקיפים הכרוכים בו.,דיון ומסקנות 
181,ME-18-05-39201-55,עבירות הסמים הן בגדר רעה חולה שפשה בחברתנו ומחובתו של בית המשפט לתרום חלקו למיגור נגע זה באמצעות הטלת עונשים מחמירים ומרתיעים.,דיון ומסקנות 
185,ME-18-05-39201-55,הקלות היחסית שביבוא הסם והפצתו פוגעת רבות בכל אותם ערכים מוגנים המפורטים לעיל.,...
186,ME-18-05-39201-55,"לצד זאת, שוכנעתי כי הנאשם סיפק את הסמים והשתמש בהם אך בנסיבות חברתיות בלבד, ולא לשם בצע כסף.",...
187,ME-18-05-39201-55,"בבחינת נסיבות הקשורות בביצוע העבירה (סעיף 40(ט) לחוק העונשין), נתתי דעתי לסוג הסם, GBL, לכמות הסם שיובא ארצה לפי כתב האישום, כ-18 ליטר, למידת אשמו של הנאשם, לו חלק מרכזי ובלעדי במהלך הדברים, לכך שלא נשמעה סיבה המשמשת לזכותו וכי אין הוא קרוב לסייג לאחריות פלילית, חרף מצבו הנפשי הנטען.",...
188,ME-18-05-39201-55,"ייבוא הסם מסין לישראל דרש תכנון מוקדם ומוקפד, אשר מומש עם הגעת המשלוחים, בכמויות קטנות על מנת שלא יעוררו חשד.",...
189,ME-18-05-39201-55,"לא ניתן להטיל ספק בכוונתו של הנאשם להשיג את הסם המסוכן, אשר סיפר בעצמו כי חיפש באינטרנט דרכים להשגת הסם המבוקש.",...
190,ME-18-05-39201-55,"הנאשם היה מודע לאיסור שבמעשיו ולא בכדי סיפר כי סיכם עם הספק מסין כי על אף שרכש כמות גדולה, הסם יישלח לישראל במנות קטנות.",...
191,ME-18-05-39201-55,"ייבוא הסם היה לשם צריכתו העצמית של הנאשם, במטרה להתגבר על עכבות, להתמודד עם רגשי נחיתות ולסייע לו להרגיש טוב יותר עם עצמו, וכמי שהוא מקובל, נחשק ואטרקטיבי בקרב הקהילה הגאה.",...
192,ME-18-05-39201-55,"הסם הביא להטבה במצבו הנפשי והדיכאון שממנו סובל הנאשם בשל מצבו הרפואי וגרם לו לתחושת אושר שלא חווה קודם לכן, כפי דבריו בבית המשפט.",...
193,ME-18-05-39201-55,"הנאשם אמנם סיפק סמים במסגרת חברתית תמורת כסף לשניים מחבריו, אך שוכנעתי כי הוא לא ייבא את הסם למטרת סחר, או לשם רווח כספי.",...
194,ME-18-05-39201-55,"בבחינת הנזק שנגרם מביצוע העבירות, יש להביא בכלל חשבון את הפגיעה הבריאותית למי שצרך את הסם, וכן את הנזק הפוטנציאלי שעלול היה להיגרם לנאשם ולציבור בכללותו ככל שכמות כה גדולה של סם לא הייתה נתפסת על ידי משטרת ישראל.",...
195,ME-18-05-39201-55,"עם זאת, שוכנעתי על בסיס דברי הנאשם והראיות שהוגשו מטעם ההגנה כי השימוש שעשה הנאשם בסם, ואלה שרכשו ממנו את הסם, היה אך לצריכה עצמית במסגרות חברתיות, בעיקר במהלך מסיבות של הקהילה הגאה, להפקת הנאה אישית של התרוממות רוח והעצמת אנרגיות.",...
196,ME-18-05-39201-55,"כאמור, לפי כתב האישום, וכפי שעלה מדברי הנאשם, כמו גם מהראיות שהוצגו מטעם ההגנה, עולה כי הנאשם מכר את הסם לשניים שהיו מוכרים לו היטב, והם היו נפגשים באירועים חברתיים, ובמסגרתם צרכו את הסם.",...
197,ME-18-05-39201-55,"הנאשם אף סיפר כי סירב להמשיך לספק סם לאחד מחבריו, משנוכח כי מצבו הבריאותי אינו טוב.",...
198,ME-18-05-39201-55,"לאור זאת, נחה דעתי כי הנאשם אינו ""סוחר סמים"", ולא בכדי נמנעה המאשימה מלבקש להכריז עליו ככזה, וכי עניינו המרכזי היה בשימוש בחומר שייבא לצריכתו ולצריכת כל מי שחפץ לתתו לו, בתמורה או שלא בתמורה.",...
199,ME-18-05-39201-55,"בנוסף לכך, הנאשם החזיק בביתו סמים נוספים מסוגים אחרים בכמות העולה על צרכיי שימוש עצמי.",...
200,ME-18-05-39201-55,"מדיניות הענישה הנהוגה בעבירה שבוצעה מתחשבת בצורך במאבק בנגע הסמים מעלה כי על נאשמים הוטלו עונשי מאסר לריצוי בעבודות שירות, לצד ענישה מרתיעה וקנסות.",...
201,ME-18-05-39201-55,כך למשל:,...
202,ME-18-05-39201-55,"מכל המקובץ, סבורני כי מתחם העונש ההולם למכלול העבירות שביצע הנאשם, בנסיבות ביצוען, הינו בין 12 לבין 26 חודשי מאסר בפועל, לצד ענישה מרתיעה צופה פני עתיד וענישה כלכלית.",...
203,ME-18-05-39201-55,"ביום 22.1.2019 ערך שירות המבחן תסקיר בעניינו של הנאשם, במסגרתו נסקרו קורות חייו ורקעו המשפחתי של הנאשם, אך בשל צנעת הפרט אמנע מלפרט מעבר לנדרש.",קביעת העונש המתאים לנאשם
204,ME-18-05-39201-55,"צוין כי הנאשם בן 45, רווק, ומזה 13 שנים עובד כפדיקוריסט רפואי באופן עצמאי.",קביעת העונש המתאים לנאשם
205,ME-18-05-39201-55,"הנאשם מוכר למערכת הפסיכיאטרית מזה עשרים שנים, מטופל תרופתית ונמצא במעקב פסיכיאטרי.",קביעת העונש המתאים לנאשם
206,ME-18-05-39201-55,"הנאשם סיפר כי בילדותו חלה בדלקת קרום המוח בעטיה אובחנה אצלו הנמכה קוגניטיבית, אך עם השנים חלה הטבה משמעותית והוא הגיע להישגים לימודיים גבוהים.",קביעת העונש המתאים לנאשם
207,ME-18-05-39201-55,"עם זאת, על רקע מצבו הרפואי ונטייתו המינית ההומוסקסואלית, הוא התמודד לאורך השנים עם דימוי עצמי ירוד, חוויות דחייה חברתיות חוזרות והתקשה לבסס קשר זוגי משמעותי.",קביעת העונש המתאים לנאשם
208,ME-18-05-39201-55,"נמסר כי לחובת הנאשם שתי הרשעות קודמות אשר התיישנו, בעבירות של שימוש במסמך מזויף וניסיון לתקיפה סתם.",קביעת העונש המתאים לנאשם
209,ME-18-05-39201-55,"הנאשם תאר כי נהג לצרוך אלכוהול מדי שבוע בנסיבות חברתיות מאז היותו בן 18, ולא התנסה בסמים עד לגיל 43.",קביעת העונש המתאים לנאשם
210,ME-18-05-39201-55,"הנאשם מסר כי במהלך השנים ניהל אורך חיים ""בלייני"" במסגרת הקהילה ההומוסקסואלית, ובמהלך בילוייו נחשף והחל לצרוך סמים מסוג קטאמין, GBL, ו-MD מדי שבוע במשך חודשים ספורים, בנסיבות חברתיות כחלק מצרכיו בשייכות, פורקן ומעמד חברתי, וכל זאת עד למעצרו בהליך זה.",קביעת העונש המתאים לנאשם
211,ME-18-05-39201-55,"הנאשם שלל שימוש בסמים מעבר לבילויים חברתיים, שלל תלות בסמים ומסר כי מאז מעצרו הנוכחי פסק מצריכת סמים ואינו חש צורך במעורבות טיפולית בתחום ההתמכרותי.",קביעת העונש המתאים לנאשם
212,ME-18-05-39201-55,"צוין כי הנאשם ביצע 3 בדיקות שתן לאיתור סמים במסגרת שירות המבחן, שנמצאו נקיות משרידי סם בשתיים מהן, פרט לשרידי בנזודיאזפינים אותם הסביר על רקע טיפול תרופתי נגד התסמונת הכפייתית והדיכאון בהם לוקה.",קביעת העונש המתאים לנאשם
213,ME-18-05-39201-55,בהתייחסותו לרקע לביצוע העבירות מסר הנאשם כי השימוש בסמים ואספקתם לחבריו מהקהילה תמורת תשלום היוו אמצעי לחיזוק מעמדו החברתי וקשריו בקהילה ההומוסקסואלית.,קביעת העונש המתאים לנאשם
214,ME-18-05-39201-55,הנאשם קיבל אחריות על מעשיו כמתואר בכתב האישום המתוקן וביטא נכונות לשאת בתוצאותיהם.,קביעת העונש המתאים לנאשם
215,ME-18-05-39201-55,"שירות המבחן התרשם כי הנאשם טשטש באופן משמעותי את חומרת האישומים המיוחסים לו וכמות הסמים שהזמין, והוא מתקשה להכיר במשמעות והשלכות מעשיו ולזהות את האלטרנטיבות שעמדו בפניו, תוך הדגשת מאפייני הקהילה ההומוסקסואלית ברקע לבחירתו העבריינית.",קביעת העונש המתאים לנאשם
216,ME-18-05-39201-55,"לצד זאת, צוין כי ניתן להתרשם שהנאשם חש חרטה על מעשיו וער למחירים האישיים, המשפחתיים והתעסוקתיים שמשלם בגינם.",קביעת העונש המתאים לנאשם
217,ME-18-05-39201-55,"הנאשם פנה באופן עצמאי, בעקבות מעצרו, לטיפול פסיכולוגי ופסיכיאטרי, והראה נכונות לבחינה עצמית ושינוי דפוסי התמודדותו המכשילים.",קביעת העונש המתאים לנאשם
218,ME-18-05-39201-55,"מדיווח הפסיכולוג המטפל בנאשם, עולה כי הנאשם פנה לטיפול באופן פרטי בחודש ספטמבר 2018.",קביעת העונש המתאים לנאשם
219,ME-18-05-39201-55,"נמסר כי הנאשם משתף פעולה בקשר הטיפולי, מגיע באופן קבוע לפגישות ומביע מוטיבציה מילולית להעמקת התבוננות עצמית בדפוסיו הבעייתיים.",קביעת העונש המתאים לנאשם
220,ME-18-05-39201-55,צוין כי הנאשם מטופל תרופתית בשל מצב נפשי ירוד ומחשבות אובדניות.,קביעת העונש המתאים לנאשם
221,ME-18-05-39201-55,נמסר כי הפסיכיאטר העריך שהנאשם ביצע את העבירות על רקע דימוי ובטחון עצמי ירודים ותוך ניסיון לתחושת שייכות וקבלת מעמד בקהילה ההומוסקסואלית.,קביעת העונש המתאים לנאשם
222,ME-18-05-39201-55,"שירות המבחן התרשם כי הנאשם מתמודד לאורך שנים עם דימוי עצמי נמוך, קשיים חברתיים בולטים והפרעות נפשיות.",קביעת העונש המתאים לנאשם
223,ME-18-05-39201-55,"ניכר כי בשנים האחרונות הוא עסוק בקידום מעמדו החברתי בקרב הקהילה ההומוסקסואלית, וכך מצא בביצוע העבירות דרך מכשילה, בעייתית ושולית להשיגו.",קביעת העונש המתאים לנאשם
224,ME-18-05-39201-55,"הנאשם שיתף פעולה באופן מלא עם שירות המבחן, אשר התרשם כי לצד חולשת כוחותיו של הנאשם ברמה הפיזית והנפשית הוא מוצף רגשית סביב ביצוע העבירות והשלכותיהן.",קביעת העונש המתאים לנאשם
225,ME-18-05-39201-55,"שירות המבחן התרשם כי הנאשם עדיין מתקשה להכיר בחומרת העבירות והשלכותיהן, והוא ממוקד במחירים האישיים שמשלם בגינן.",קביעת העונש המתאים לנאשם
226,ME-18-05-39201-55,"לצד זאת, מדובר באדם אינטליגנטי, השומר על יציבות תעסוקתית ואין אינדיקציה לקיומה של התמכרות משמעותית לסמים במצבו.",קביעת העונש המתאים לנאשם
227,ME-18-05-39201-55,התקבל הרושם כי ההליך המשפטי היווה אלמנט מרתיע ומטלטל עבור הנאשם.,קביעת העונש המתאים לנאשם
228,ME-18-05-39201-55,"שירות המבחן ציין כי להערכתו המשך קבלת טיפול רגשי ונפשי עשויים לקדם הפחתה מרמת הסיכון הנשקפת במצבו של הנאשם, ובשלב זה לא נדרשת התערבות טיפולית בתחום ההתמכרותי.",קביעת העונש המתאים לנאשם
229,ME-18-05-39201-55,"שירות המבחן המליץ להשית על הנאשם עונש של מאסר בדרך של עבודות שירות והעמדתו בצו מבחן למשך שנה וחצי לצורך המשך מעקב סמכותי אחר ההליכים הטיפוליים ואחר מצב שימושו בחומרים פסיכו-אקטיביים, תפקודו, מצבו הנפשי וקידום אורח חיים נורמטיבי.",קביעת העונש המתאים לנאשם
230,ME-18-05-39201-55,חוות דעת הממונה על עבודות השירות,קביעת העונש המתאים לנאשם
231,ME-18-05-39201-55,"ביום 13.5.2019 התקבלה חוות דעת הממונה, אשר מצא את הנאשם מתאים לרצות עבודות שירות.",קביעת העונש המתאים לנאשם
232,ME-18-05-39201-55,צוין כי בדיקה לאיתור סם שמסר הנאשם בתאריך 29.4.2019 נמצאה נקייה מסם.,קביעת העונש המתאים לנאשם
233,ME-18-05-39201-55,"לזכות הנאשם הבאתי בכלל חשבון את הודאתו במיוחס לו בכתב האישום במסגרת הסדר דיוני, לקיחת האחריות מצדו על מעשיו, שיתוף הפעולה עם המשטרה מעת שנחקר, שיתוף הפעולה עם שירות המבחן במהלך ההליך המשפטי, הבעת הצער והחרטה והחיסכון הכרוך בכך בזמן שיפוטי.",נסיבות שאינן קשורות בביצוע העבירה 
234,ME-18-05-39201-55,"נתתי דעתי למצבו הרפואי והמשפחתי של הנאשם, כפי שעלה מעדי ההגנה, דברי הנאשם עצמו ותסקיר שירות המבחן.",נסיבות שאינן קשורות בביצוע העבירה 
235,ME-18-05-39201-55,"התקבל הרושם כי הנאשם שואף לנהל אורח חיים נורמטיבי ותקין, שומר על יציבות תעסוקתית, מצליח בעיסוקו, קשור למשפחתו המורחבת ומנהל חיי חברה תקינים.",נסיבות שאינן קשורות בביצוע העבירה 
236,ME-18-05-39201-55,"התרשמתי כי אירועי כתב האישום אינם מאפיינים את אורחות חייו של הנאשם, בהינתן שעד לפני כשנתיים, עת מלאו לנאשם 43, השימוש בסמים היה זר לו.",נסיבות שאינן קשורות בביצוע העבירה 
237,ME-18-05-39201-55,"נהיר כי הנאשם הפנים את חומרת מעשיו והכיר בטעויותיו, לקח אחריות מלאה על המעשים והפגין חרטה כנה.",נסיבות שאינן קשורות בביצוע העבירה 
238,ME-18-05-39201-55,"לציין כי לנאשם עבר פלילי ברקעו, אך לא בעבירות נשוא כתב האישום.",נסיבות שאינן קשורות בביצוע העבירה 
239,ME-18-05-39201-55,הנאשם הורשע בעבר בעבירות של שימוש במסמך מזויף וניסיון לתקיפה סתם.,נסיבות שאינן קשורות בביצוע העבירה 
240,ME-18-05-39201-55,"מדובר בעבירות שהתיישנו, ובגינן הושתו על הנאשם עונשי מאסר על תנאי וקנסות.",נסיבות שאינן קשורות בביצוע העבירה 
241,ME-18-05-39201-55,"הנאשם מתמודד כל חייו עם בעיות רפואיות, תחושות דיכאון, רגשי נחיתות, ניכור חברתי, בדידות ומחשבות אבדניות, הגם שמעדויות שנשמעו מטעם מומחים שזימנה ההגנה (ד""ר אבי ראפס ומר רמי שוורץ) לא נשקפת סכנה מידית כי הנאשם יפגע בעצמו או באחרים.",נסיבות שאינן קשורות בביצוע העבירה 
242,ME-18-05-39201-55,"הנאשם החל בהליך שיקומי בתחום הרגשי והנפשי, בהינתן שביצוע העבירות היו על רקע אותם רגשי נחיתות ורצונו של הנאשם לקבל הכרה כמקובל ורצוי, בעיקר בקרב הקהילה הגאה.",נסיבות שאינן קשורות בביצוע העבירה 
243,ME-18-05-39201-55,"שירות המבחן רואה צורך בהמשך קבלת טיפול רגשי ונפשי, אשר להערכתו עשוי לקדם הפחתה מרמת הסיכון הנשקפת במצבו של הנאשם, ומנגד העריך כי לא נדרשת התערבות טיפולית בתחום ההתמכרותי בשלב זה.",נסיבות שאינן קשורות בביצוע העבירה 
244,ME-18-05-39201-55,מדברי הנאשם עלה שלתקופת מעצרו הממושכת בהליך זה הייתה השפעה מרתיעה וטראומטית.,נסיבות שאינן קשורות בביצוע העבירה 
245,ME-18-05-39201-55,"המומחים מטעם הנאשם חיוו דעתם כי שליחת הנאשם בעת הזו למאסר בפועל במתקן כליאה תביא להתדרדרות משמעותית ומסוכנת במצבו הנפשי, חלף טיפול ושיקום להם הוא זקוק.",נסיבות שאינן קשורות בביצוע העבירה 
246,ME-18-05-39201-55,"בנסיבות אלו, דומה ששליחתו של הנאשם למאסר מאחורי סורג ובריח לא תשרת כל תכלית משמעותית, שאינה ניתנת להשגה באמצעות רכיבי ענישה אחרים.",נסיבות שאינן קשורות בביצוע העבירה 
247,ME-18-05-39201-55,"נחה דעתי כי הנאשם מצוי בעיצומו של הליך שיקומי טיפולי רגשי ונפשי, אשר עלול להיקטע ולגרום להידרדרות מחודשת.",נסיבות שאינן קשורות בביצוע העבירה 
248,ME-18-05-39201-55,בהקשר זה יצוין כי הנאשם אף נמצא נקי מסמים.,נסיבות שאינן קשורות בביצוע העבירה 
249,ME-18-05-39201-55,"יש אם כן לתן את הדעת לרקע שהביא את הנאשם לבצע אותן עבירות בהן הורשע, היותו אדם הזקוק לתמיכה ומצבו הרגשי והנפשי הירוד, אשר יש בהם כדי להגביר את הסיכון להישנות עבירות דומות או להתדרדרות נוספת במצבו הנפשי ללא טיפול מתאים בעת הזו.",נסיבות שאינן קשורות בביצוע העבירה 
250,ME-18-05-39201-55,"הנה כי כן, המקרה דנא הינו דוגמה למתח שבין חומרת העבירות המצדיקות ככלל השתת מאסר בפועל מאחורי סורג ובריח, לבין נסיבותיו האישיות של הנאשם ונסיבות ביצוע העבירה, לצד רצונו להשתקם ולפתוח פרק חדש בחייו, הנוטים לכיוון הימנעות מהשתת מאסר בפועל, באופן שיגדע את מאמצי שיקומו.",נסיבות שאינן קשורות בביצוע העבירה 
251,ME-18-05-39201-55,שוכנעתי כי יש לעודד את הנאשם להמשיך בנתיב השיקומי ולחזק ידיו בדרך חייו החדשה.,נסיבות שאינן קשורות בביצוע העבירה 
252,ME-18-05-39201-55,"כולי תקווה כי אם יתמיד הנאשם בדרכו זו, ייתרם לא רק הוא עצמו, אלא גם החברה תצא נשכרת.",נסיבות שאינן קשורות בביצוע העבירה 
253,ME-18-05-39201-55,"בנסיבות אלה, הקלה בעונש במקרה דנא, תהווה תמריץ חיובי לנאשם להתמיד בדרך חיים נורמטיבית.",נסיבות שאינן קשורות בביצוע העבירה 
254,ME-18-05-39201-55,"בנסיבות אלה, עברו הפלילי הלא מכביד, נסיבות חייו המורכבות, החרטה שהביע, שיתוף הפעולה עם שירות המבחן, התמדתו בהליך השיקומי, הערכה החיובית של שירות המבחן בעניינו, התמדתו במסגרת עבודה מסודרת המלמדת על שאיפותיו לשמר אורח חיים נורמטיבי וחלוף הזמן מביצוע העבירה, מבלי שנודע על פתיחת הליכים נוספים נגדו, מצאתי הצדקה לחרוג אך במעט לקולה ממתחם הענישה ההולם בעניינו, משיקולי שיקומו, מכוח סעיף 40ד לחוק העונשין.",נסיבות שאינן קשורות בביצוע העבירה 
255,ME-18-05-39201-55,"לא נעלם מעיני הגמול הנדרש לנאשם, שישקף את הסלידה שחשה החברה נוכח מעשיו ואת הוקעתם הנדרשת.",נסיבות שאינן קשורות בביצוע העבירה 
256,ME-18-05-39201-55,"לאחר שהתרשמתי מטענות הצדדים, המלצות שירות המבחן ומכלול נסיבות העניין, נחה דעתי כי  ראוי להעדיף בעניינו ענישה צופה פני שיקומו, להימנע ממתיחת מלוא שורת הדין למולו, ולהשיג את מטרות הענישה באמצעות השתת רכיבי גמול בדרך של עונש שיקומי שיתרום לחברה בדרך של עבודות שירות, צו מבחן ממושך, לצד ענישה מרתיעה בדמות מאסר מותנה והתחייבות כספית וענישה כלכלית בדמות קנס משמעותי.",נסיבות שאינן קשורות בביצוע העבירה 
257,ME-18-05-39201-55,"בעת גזירת הדין, בהינתן מתחם הענישה ההולם אשר נקבע, הבאתי גם בחשבון את תקופת מעצרו של הנאשם החל מיום 25.4.2018 ועד ליום 17.6.2018, לאחריה שוחרר להמשך מעצר בפיקוח אלקטרוני עד ליום 4.3.2019, כאשר לאחר מועד זה היה נתון במעצר בית, למעט חלונות יציאה קצובים שאושרו לו.",נסיבות שאינן קשורות בביצוע העבירה 
258,ME-18-05-39201-55,"סבורני כי נסיבותיו המיוחדות של הנאשם ותקופת מעצרו הממושכת,  מצדיקות להסתפק עתה בעונש מאסר בפועל לפרק זמן שיאפשר את ריצויו בדרך של עבודות שירות, ולשם כך לסטות אך בחודש ימים בלבד מהרף התחתון של מתחם הענישה ההולם שנקבע לעיל.",נסיבות שאינן קשורות בביצוע העבירה 
259,ME-18-05-39201-55,"בנסיבות אלה, לא ינוכו ימי מעצרו מתקופת מאסרו, בשל כך שתרוצה בעבודת שירות.",נסיבות שאינן קשורות בביצוע העבירה 
260,ME-18-05-39201-55,"בעבירות המבוצעות כנגד תמורה כספית, הרי שהענישה צריכה לכלול גם רכיב כלכלי משמעותי, אשר יהיה בו מענה עונשי הולם למעשה, וזאת על אף שלא שוכנתי כי בצע כסף הוא זה שהניע את הנאשם לבצע את עבירות הסחר, כפי שעמדתי על כך לעיל.",נסיבות שאינן קשורות בביצוע העבירה 
261,ME-18-05-39201-55,"הטלת קנס כספי כשלעצמו יש בו רכיב הרתעתי, בכך שיצא המסר כי תוחלת הרווח של נאשמים מהחזקת החומר האסור תהיה נמוכה מתוחלת הקנס הצפוי להם אם יתפסו ויורשעו.",נסיבות שאינן קשורות בביצוע העבירה 
262,ME-18-05-39201-55,"לצד זאת, הבאתי בחשבון כי פרנסתו של הנאשם נפגעה מאז מעצרו, וכך יימשך גם במהלך התקופה הקרובה שבה ירצה הנאשם עבודות שירות.",נסיבות שאינן קשורות בביצוע העבירה 
263,ME-18-05-39201-55,"מכל הנתונים, הטעמים והשיקולים שפירטתי לעיל, מצאתי להשית על הנאשם את העונש הבא:",העונש המושת על הנאשם
264,ME-18-05-39201-55,א.	מאסר בפועל לתקופה של 9 חודשים (ללא כל ניכוי של ימי המעצר).,העונש המושת על הנאשם
265,ME-18-05-39201-55,תקופת המאסר תרוצה בדרך של עבודת שירות בהתאם לחוות דעת הממונה מיום 13.5.2019.,העונש המושת על הנאשם
266,ME-18-05-39201-55,"מובהר לנאשם כי עליו לעדכן את משרד הממונה בכל שינוי אם יחול בכתובת מגוריו, וכי עליו לעמוד בתנאי הפיקוח.",העונש המושת על הנאשם
267,ME-18-05-39201-55,"הנאשם מוזהר כי כל הפרה בתנאי עבודות השירות, יכולה ותביא להפקעתן המנהלית ולריצוי העונש במתקן כליאה.",העונש המושת על הנאשם
268,ME-18-05-39201-55,"הובהר לנאשם כי מקום השמתו לריצוי עבודות השירות הינו בתחנת משטרת לב ת""א, אשר ברח' יעקב דורי תל אביב-יפו.",העונש המושת על הנאשם
269,ME-18-05-39201-55,"חובה על הנאשם להתייצב ביום 1.7.2019 בשעה 8:00 ביחידת עבודות שירות במפקדת מחוז מרכז, או בכל מקום אחר בו יידרש.",העונש המושת על הנאשם
270,ME-18-05-39201-55,ב.,העונש המושת על הנאשם
271,ME-18-05-39201-55,מאסר מותנה לתקופה של 12 חודשים.,העונש המושת על הנאשם
272,ME-18-05-39201-55,הנאשם יישא בעונש זה אם בתקופה של שלוש שנים מהיום יעבור על כל עבירת סמים מסוג פשע.,העונש המושת על הנאשם
273,ME-18-05-39201-55,ג.,העונש המושת על הנאשם
274,ME-18-05-39201-55,מאסר מותנה לתקופה של 7 חודשים.,העונש המושת על הנאשם
275,ME-18-05-39201-55,הנאשם יישא בעונש זה אם בתקופה של שלוש שנים מהיום ייבצע כל עבירת סמים מסוג עוון.,העונש המושת על הנאשם
276,ME-18-05-39201-55,ד.	צו מבחן לתקופה של 18 חודשים.,העונש המושת על הנאשם
277,ME-18-05-39201-55,"הנאשם מוזהר כי חובה עליו לשתף פעולה עם שירות המבחן, ולפעול על פי הנחיותיו.",העונש המושת על הנאשם
278,ME-18-05-39201-55,"מובהר בזאת לנאשם כי באם לא יקיים צו זה, ניתן יהיה לחזור ולדון מחדש בשאלת העונש.",העונש המושת על הנאשם
279,ME-18-05-39201-55,ה.,העונש המושת על הנאשם
280,ME-18-05-39201-55,"קנס בסך 24,000 ₪ או מאסר למשך 90 יום תחתיו.",העונש המושת על הנאשם
281,ME-18-05-39201-55,הקנס ישולם ב-12 תשלומים חודשיים שווים ורצופים.,העונש המושת על הנאשם
282,ME-18-05-39201-55,התשלום הראשון ישולם ביום 1.8.2019 ויתר התשלומים מדי 1 לכל חודש שלאחר מכן.,העונש המושת על הנאשם
283,ME-18-05-39201-55,"פיגור בתשלום אחד מן התשלומים שנקבעו לעיל, יעמיד לפירעון מידי את יתרת הקנס שטרם שולמה ויחייב את הנאשם בתשלום תוספת פיגורים כחוק.",העונש המושת על הנאשם
284,ME-18-05-39201-55,ו.,העונש המושת על הנאשם
285,ME-18-05-39201-55,"התחייבות - הנאשם יחתום על התחייבות בסכום של 35,000 ₪, להימנע מלעבור במשך שלוש שנים מהיום על כל עבירת סמים.",העונש המושת על הנאשם
286,ME-18-05-39201-55,"היה והנאשם לא יחתום על כתב התחייבות בתוך 7 ימים, ייאסר בגין כך למשך 45 ימים.",העונש המושת על הנאשם
287,ME-18-05-39201-55,מורה על השמדת הסמים באחריות המאשימה.,העונש המושת על הנאשם
288,ME-18-05-39201-55,"יתר המוצגים – יושמדו/יחולטו/יושבו לבעליהם, לפי שיקול דעת המאשימה.",העונש המושת על הנאשם
289,ME-18-05-39201-55,המזכירות תעביר העתק של גזר הדין לשירות המבחן ולממונה על עבודות שירות.,העונש המושת על הנאשם
290,ME-18-05-39201-55,זכות ערעור כדין.,העונש המושת על הנאשם
291,ME-18-05-39201-55,"ניתן היום,  כ' סיוון תשע""ט, 23 יוני 2019, במעמד הצדדים.",העונש המושת על הנאשם
