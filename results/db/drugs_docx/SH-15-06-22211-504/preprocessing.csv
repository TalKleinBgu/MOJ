,verdict,text,part
0,SH-15-06-22211-504,"מספר פל""א 2268852015", 22230-06-15
1,SH-15-06-22211-504,"ב""כ המאשימה עו""ד שרית מרום", גיל שטיינמץ  ת.ז.  xxxxxxxxxx
2,SH-15-06-22211-504,"הנאשם וב""כ עו""ד עופר קופרמן", גיל שטיינמץ  ת.ז.  xxxxxxxxxx
3,SH-15-06-22211-504,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א", גיל שטיינמץ  ת.ז.  xxxxxxxxxx
4,SH-15-06-22211-504,"חוק העונשין, תשל""ז-1977: סע'  40ב, 40ג(א), 40 יא'", גיל שטיינמץ  ת.ז.  xxxxxxxxxx
5,SH-15-06-22211-504,"הנאשם שבפניי הודה, במסגרת הסדר דיוני, בעובדות כתב אישום מתוקן בשנית, והורשע על פי הודייתו בעבירות של:",גזר דין
6,SH-15-06-22211-504,"החזקת סם מסוכן שלא לצריכה עצמית, עבירה לפי סעיף 7 (א) + (ג) לפקודת הסמים המסוכנים [נוסח חדש], התשל""ג- 1973 (להלן: ""פקודת הסמים"");",גזר דין
7,SH-15-06-22211-504,"אספקת סם מסוכן, עבירה לפי סעיף 13 +19א לפקודת הסמים (בשני אישומים).",גזר דין
8,SH-15-06-22211-504,"על פי עובדות האישום הראשון, בתאריך 26.5.15, בשעה 16:40 או בסמוך לכך, במהלך חיפוש כדין בבית הנאשם ברחוב גרינבוים 5 בראשון לציון (להלן: ""הבית"") נתפסו סמים מסוכנים כדלקמן:",גזר דין
9,SH-15-06-22211-504,על שולחן השיש במטבח – סם מסוכן מסוג 5F-AMB במשקל של 153.87 גרם נטו.,גזר דין
10,SH-15-06-22211-504,"מתחת לבלטה במטבח – שתי שקיות המכילות סם מסוכן מסוג קוקאין, האחת במשקל של 0.5 גרם נטו והשנייה במשקל של 0.54 נטו.",גזר דין
11,SH-15-06-22211-504,"בנסיבות הללו, נתפסו ברשות הנאשם כספים כדלקמן:",גזר דין
12,SH-15-06-22211-504,בחיפוש בבית כסף מזומן בסך 840 ₪.,גזר דין
13,SH-15-06-22211-504,"בכיס מכנסיו כסף מזומן בסך 10,000 ₪.",גזר דין
14,SH-15-06-22211-504,"בחיפוש ברכבו, מסוג מזדה ל.ז. 7126054 כסף מזומן בסך 5,820 ₪.",גזר דין
15,SH-15-06-22211-504,"על פי עובדות האישום השני, עובר לאישום הראשון, במועד שאינו ידוע במדויק למאשימה, הגיע אחר לבית הנאשם, שם סיפק לו הנאשם סם מסוכן מסוג קוקאין במשקל של 0.7 גרם לערך, אותו צרכו יחדיו.",גזר דין
16,SH-15-06-22211-504,"על פי עובדות האישום השלישי, כשבועיים עובר לאישום הראשון, במועד שאינו ידוע במדויק למאשימה, הגיע הנאשם לביתו של אחר במושב בית עוזיהו, שם סיפק לו הנאשם, ללא תמורה, פרח של גראס, אותו עישנו יחדיו.",גזר דין
17,SH-15-06-22211-504,"בהתאם להסדר הדיוני שגובש בין הצדדים, הנאשם הודה, הורשע על פי הודייתו ונשלח לקבלת תסקיר שירות המבחן טרם הטיעונים לעונש.",גזר דין
18,SH-15-06-22211-504,"בין הצדדים לא גובשה הסכמה עונשית, למעט הסכמות בדבר השתת ענישה נלווית בדמות מאסר על תנאי, פסילה על תנאי וחילוט הכספים שנתפסו ברכבו ובביתו של הנאשם, בסך 6,660 ש""ח.",גזר דין
19,SH-15-06-22211-504,"מתסקיר שירות המבחן מיום 4.12.16 עולה כי הנאשם בן 32, רווק המתגורר עם בת-זוגו בחולון.",תסקיר שירות המבחן
20,SH-15-06-22211-504,בבעלותו של הנאשם קליניקה לאסתטיקת שיניים ובמקביל הוא עובד כיום גם כיועץ ניהולי ושיווקי בתחום זה.,תסקיר שירות המבחן
21,SH-15-06-22211-504,"הנאשם מכור לסמים ומטופל בתחנה לטיפול בנפגעי סמים באשדוד מחודש יולי 2015, מאובחן כסובל מתסמונת טורט, OCD והפרעות קשב.",תסקיר שירות המבחן
22,SH-15-06-22211-504,מדובר בנאשם נעדר עבר פלילי מכל מין וסוג שהוא.,תסקיר שירות המבחן
23,SH-15-06-22211-504,"שירות המבחן סוקר בהרחבה את הרקע האישי, המשפחתי והתעסוקתי של הנאשם.",תסקיר שירות המבחן
24,SH-15-06-22211-504,הנאשם בן להורים גרושים שהתגרשו בהיותו בן 9.,תסקיר שירות המבחן
25,SH-15-06-22211-504,ממידע המצוי בשירות המבחן עולה כי הדינמיקה בבית היתה בעייתית ומורכבת וכי האב התנהג באופן אלים ומאיים כלפי בני המשפחה.,תסקיר שירות המבחן
26,SH-15-06-22211-504,"הנאשם סיים 12 שנות לימוד עם בגרות מלאה, גויס לצה""ל, השלים שירות צבאי מלא ובהמשך שנת שירות בקבע.",תסקיר שירות המבחן
27,SH-15-06-22211-504,לאחר שחרורו מהצבא החל לעבוד כסוכן מכירות של מוצרי קוסמטיקה ובהמשך התנסה בניהול עסקים קטנים.,תסקיר שירות המבחן
28,SH-15-06-22211-504,"הנאשם תיאר התמכרות לחיי לילה ולחיים ראוותניים, ירידה בתפקודו התעסוקתי והסתרת השימוש בסמים ממשפחתו.",תסקיר שירות המבחן
29,SH-15-06-22211-504,"לדבריו, ניסה להפסיק את השימוש בסמים בכוחות עצמו אך ללא הצלחה.",תסקיר שירות המבחן
30,SH-15-06-22211-504,"עם שחרורו בתנאים בתיק הנוכחי הועמד הנאשם בפיקוח מעצר, במסגרתו הופנה לתחנה לטיפול בנפגעי סמים באשדוד שם מטופל עד היום.",תסקיר שירות המבחן
31,SH-15-06-22211-504,מדיווח של המטפלת הפרטנית של הנאשם עולה כי בתחילה השתלב הנאשם בטיפול במסגרת מרכז יום גברים שהינה מסגרת טיפול קבוצתי אינטנסיבית של חמישה ימים בשבוע משך 9 חודשים.,תסקיר שירות המבחן
32,SH-15-06-22211-504,"הנאשם התמיד להגיע למפגשים, עמד בכללי המרכז וסיים טיפול מלא במרכז היום בחודש יולי 2016.",תסקיר שירות המבחן
33,SH-15-06-22211-504,מאז תחילת הטיפול מוסר הנאשם בדיקות שתן המעידות על ניקיון מסמים.,תסקיר שירות המבחן
34,SH-15-06-22211-504,בעת הזו מגיע הנאשם לשיחות פרטניות ומוסר דגימות לאיתור שרידי סם.,תסקיר שירות המבחן
35,SH-15-06-22211-504,"במקביל נמצא הנאשם בקשר רציף עם רכזת התעסוקה, נמצא בהליך של שיקום תעסוקתי וחוזר בהדרגה לעבוד כעצמאי בעסק המשפחתי.",תסקיר שירות המבחן
36,SH-15-06-22211-504,"להערכת המטפלת, הנאשם נתרם מהטיפול ופועל לשינוי.",תסקיר שירות המבחן
37,SH-15-06-22211-504,שירות המבחן מתרשם כי הנאשם חווה את הטיפול כאבן דרך משמעותית בהליך שיקומו.,תסקיר שירות המבחן
38,SH-15-06-22211-504,"אשר לעבירות נשוא כתב האישום המתוקן, בשירות המבחן קיבל הנאשם אחריות על ביצוע העבירות והביע חרטה ואכזבה מהתנהגותו.",תסקיר שירות המבחן
39,SH-15-06-22211-504,הנאשם הסביר כי בשלב בו התמכרותו לסמים החמירה הוא רכש כמויות גדולות של סמים לשימוש עצמי וכן סיפק את הסם למכריו.,תסקיר שירות המבחן
40,SH-15-06-22211-504,הנאשם שלל רווח כספי מאספקת הסם.,תסקיר שירות המבחן
41,SH-15-06-22211-504,"בבואו לגבש הערכת סיכון בעניינו של הנאשם מונה שירות המבחן את גורמי הסיכון, ובהם, הרקע המשפחתי המורכב, מאפייני אישיותו והתמכרותו לסמים ברקע למעורבותו בפלילים.",תסקיר שירות המבחן
42,SH-15-06-22211-504,"לצד זאת, מציין שירות המבחן קיומם של גורמים מפחיתי סיכון במצבו של הנאשם, ובהם, העובדה כי עומד לדין לראשונה בחייו כשניכרת השפעתם המרתיעה של ההליכים כנגדו, היותו בעל שאיפות וכישורים אישיים להשתלב בהצלחה בשוק העבודה והשתלבותו המוצלחת בטיפול בתחום התמכרותו מזה שנה וחמישה חודשים.",תסקיר שירות המבחן
43,SH-15-06-22211-504,"במכלול השיקולים, מעריך שירות המבחן כי לאור הליך השיקום הממושך בו מצוי הנאשם, קיים סיכון נמוך-בינוני לחזרה לשימוש בסמים ולמעורבות פלילית בתחום הסמים.",תסקיר שירות המבחן
44,SH-15-06-22211-504,"מכל האמור, ובשים לב להיותו של הנאשם בעיצומו של הליך שיקום משמעותי והחשיבות שיש בשילובו התעסוקתי מחדש, כחלק מהליך השיקום ממליץ שירות המבחן להימנע מענישה קונקרטית בדמות מאסר אשר יפגע באופן ישיר במאמצי שיקומו של הנאשם ויגרום לרגרסיה במצבו.",תסקיר שירות המבחן
45,SH-15-06-22211-504,"משכך, בא שירות המבחן בהמלצה לענישה צופה פני עתיד בדמות מאסר על תנאי ולענישה קונקרטית וחינוכית בדמות צו של""צ בהיקף 300 שעות והכל לצד העמדת הנאשם בצו מבחן למשך שנה, במהלכו יפקח שירות המבחן אחר המשך תהליך שיקומו של הנאשם במסגרת התחנה לטיפול בנפגעי סמים באשדוד.",תסקיר שירות המבחן
46,SH-15-06-22211-504,"במסגרת שלב הראיות לעונש העידה אמו של הנאשם, גב' רונית שטיינמץ.",ראיות לעונש
47,SH-15-06-22211-504,גב' שטיינמץ מסרה כי מעצרו של הנאשם והגילוי אודות התמכרותו לסמים היכו אותה ואת המשפחה בהלם ותדהמה.,ראיות לעונש
48,SH-15-06-22211-504,"לדבריה, בנה הנאשם צעד במסלול חיים נורמטיבי לאורך השנים, סיים 12 שנות לימוד, היה ספורטאי מציין, שירת שירות צבאי מלא ופתח עסק עצמאי מצליח.",ראיות לעונש
49,SH-15-06-22211-504,"בדיעבד הסתבר לה כי מערכת יחסים זוגית שניהל בנה הביאה לתקופה משברית בחייו במהלכה נחשף לעולם הסמים, עולם שלא היה מוכר לה ולמשפחתה קודם לכן.",ראיות לעונש
50,SH-15-06-22211-504,בעקבות כך חל שינוי לרעה בהתנהלותו של הנאשם ובקשר שלה עימו.,ראיות לעונש
51,SH-15-06-22211-504,"גב' שטיינמץ העידה כי הטיפול האינטנסיבי שעבר הנאשם במרכז היום הביא לשינוי חיובי משמעותי במישורי חייו השונים, באופן שכיום חזר הנאשם לעסוק בספורט באופן אינטנסיבי, עובד ומנהל את העסק המשפחתי ומצוי במערכת יחסים זוגית יציבה ומטיבה.",ראיות לעונש
52,SH-15-06-22211-504,המאשימה עתרה להשית על הנאשם עונש מאסר בפועל בן 12 חודשים לצד ענישה נלווית.,טיעוני המאשימה
53,SH-15-06-22211-504,"בטיעוניה הדגישה ב""כ המאשימה את חומרת מעשיו של הנאשם, תוך שפירטה כי מדובר במי אשר החזיק בדירת מגוריו סם מסוכן מסוג קוקאין, המוגדר כסם קשה, במשקל 1.04 גרם נטו, וסם מסוכן מסוג 5F-AMB, סם סינטטי המכונה סם פיצוציות, במשקל של 153.87 גרם נטו.",טיעוני המאשימה
54,SH-15-06-22211-504,"אשר לסם הפיצוציות בו החזיק הנאשם, הפנתה לקביעת בית המשפט העליון לפיה הסם מסוג 5F-AMB אמנם אינו מסוכן כסמים קשים מסוג הרואין וקוקאין, אך יחד עם זאת הוא ניחן במאפיינים שונים בגינם מסוכנותו עולה על מסוכנותם של סמים מסוג חשיש ומריחואנה.",טיעוני המאשימה
55,SH-15-06-22211-504,"עוד הדגישה המאשימה בטיעוניה את העובדה כי הנאשם סיפק סמים מסוגים שונים לאחרים, פעם אחת סיפק סם מסוג קוקאין ובפעם אחרת סיפק פרח של גראס כאשר בשני המקרים צרך הנאשם את הסם יחד עם האחרים להם סיפק אותו.",טיעוני המאשימה
56,SH-15-06-22211-504,"כל אלה מהווים לשיטתה, אינדיקציה למעורבותו העמוקה של הנאשם בעסקי ובעולם הסמים, ומעידים כי הנאשם שימש חוליה בשרשרת הפצת הסמים.",טיעוני המאשימה
57,SH-15-06-22211-504,בטיעוניה הצביעה המאשימה על החומרה הרבה שיש בעבירות סמים אלו ועל הפגיעה הקשה של העבירות הללו בציבור.,טיעוני המאשימה
58,SH-15-06-22211-504,"עמדה על הערכים החברתיים המוגנים, ובהם ההגנה על החברה מפני נגע הסמים, וטענה כי בענייננו מדובר בפגיעה משמעותית.",טיעוני המאשימה
59,SH-15-06-22211-504,"ב""כ המאשימה טענה כי בשים לב לחומרת העבירות בנסיבות ביצוען ולמדיניות הענישה הנוהגת, מתחם העונש ההולם את העבירה נשוא האישום הראשון נע בין 10 ל-25 חודשי מאסר בפועל.",טיעוני המאשימה
60,SH-15-06-22211-504,"מתחם העונש ההולם את העבירה נשוא האישום השני- אספקת סם מסוג קוקאין נע בין 8 ל-18 חודשי מאסר בפועל, ומתחם העונש ההולם את העבירה נשוא האישום השלישי- אספקת סם מסוג קנאביס- נע בין 6 ל-12 חודשי מאסר בפועל.",טיעוני המאשימה
61,SH-15-06-22211-504,"אשר לנסיבות שאינן קשורות בביצוע העבירות, הפנתה המאשימה לעובדה כי הנאשם נעדר עבר פלילי מכל מין וסוג שהוא.",טיעוני המאשימה
62,SH-15-06-22211-504,"יחד עם זאת, טענה כי לא ניתן להתעלם מהעובדה כי כעולה מהתסקיר תלויים ועומדים כנגדו תיקי מב""ד נוספים בעבירות דומות.",טיעוני המאשימה
63,SH-15-06-22211-504,"בטיעוניה התייחסה המאשימה לממצאי התסקיר בעניינו של הנאשם ובעיקרם לעובדה כי הוא מצוי בעיצומו של הליך טיפולי משמעותי, במסגרתו מטופל במסגרת התחנה לטיפול בנפגעי סמים, שומר על ניקיון מסמים ומתמיד במעקב וטיפול.",טיעוני המאשימה
64,SH-15-06-22211-504,"ב""כ המאשימה הסכימה כי יש לזקוף זאת לזכות הנאשם בגזירת דינו, ומשכך הסכימה כי יש להעמיד את עונשו של הנאשם על הרף התחתון של מתחמי הענישה להם טענה.",טיעוני המאשימה
65,SH-15-06-22211-504,"מכל האמור, עתרה המאשימה להשית על הנאשם עונש כולל של 12 חודשי מאסר בפועל ולצידם מאסר על תנאי, פסילה על תנאי וקנס כספי משמעותי.",טיעוני המאשימה
66,SH-15-06-22211-504,"בנוסף ובהתאם להסכמת הצדדים, עתרה לחילוט כספים שנתפסו ברכבו ובדירתו של הנאשם בסך כולל של 6,660 ₪.",טיעוני המאשימה
67,SH-15-06-22211-504,"ב""כ המאשימה הפנתה לאסופת פסיקה לתמיכה במתחמים להם טענה ובעתירתה העונשית.",טיעוני המאשימה
68,SH-15-06-22211-504,"במסגרת טיעוני ההגנה לעונש, הגישה ההגנה לבית המשפט אסופת תעודות ומכתבים הנוגעים לתפקודו החיובי של הנאשם והתמדתו במהלך הטיפול שעבר במרכז היום לגמילה מסמים (טל/1).",טיעוני ההגנה
69,SH-15-06-22211-504,"בטיעוניו עתר ב""כ הנאשם לאמץ את המלצת שירות המבחן ולהסתפק בעניינו של הנאשם בענישה שיקומית צופה פני עתיד בדמות מאסר על תנאי לצד צו של""צ והעמדת הנאשם במבחן.",טיעוני ההגנה
70,SH-15-06-22211-504,"בראשית טיעוניו לעונש ביקש ב""כ הנאשם לאבחן את הפסיקה אותה הגישה המאשימה, בתמיכה לעתירתה העונשית, מעניינו של הנאשם שבפנינו.",טיעוני ההגנה
71,SH-15-06-22211-504,"לטענת ההגנה, בהבדל מעניינו של הנאשם דכאן, עניינם של כל פסקי הדין אליהם הפנתה המאשימה במי אשר סחרו בכמויות גדולות מאוד של סמים, נאשמים בעלי עבר פלילי, אשר חלקם ריצו בעבר עונשי מאסר בפועל, ונעדרי כל אופק שיקומי.",טיעוני ההגנה
72,SH-15-06-22211-504,עניינו של הנאשם כאן שונה תכלית השינוי מעניינם של אותם נאשמים הן מבחינת טיב המעשים והן מבחינת טיב העושה.,טיעוני ההגנה
73,SH-15-06-22211-504,"בנסיבות הללו, טענה ההגנה, לא ניתן לגזור גזירה שווה מפסקי הדין אליהם הפנתה המאשימה לענייננו, ואין בהם אף לא אמת מידה לעונש הראוי לנאשם במקרה דנן.",טיעוני ההגנה
74,SH-15-06-22211-504,"ב""כ הנאשם טען כי מבלי להקל ראש בחומרת העבירות הנוגעות לאספקת סם, הרי שמדובר בנאשם אשר צרך את הסמים אותם סיפק יחד עם האחרים להם סיפק את הסם, כחלק מאינטראקציה חברתית המוכרת בשם ""אחוות משתמשים"", הא ותו לא.",טיעוני ההגנה
75,SH-15-06-22211-504,"בהקשר זה הדגיש כי מאחורי מעשיו של הנאשם לא עמדה כל כוונה מסחרית, כי אם התנהלות חברתית נפוצה ומקובלת בין צרכני הסמים.",טיעוני ההגנה
76,SH-15-06-22211-504,"אשר לסם שנתפס בדירה, טען ב""כ הנאשם כי הסם, 5F-AMB, הינו סם חדש אשר התווסף לפקודת הסמים אך לפני כשנה.",טיעוני ההגנה
77,SH-15-06-22211-504,"לפני כן הוא הוגדר ""רק"" כחומר מסוכן לפי חוק המאבק בתופעת השימוש בחומרים מסוכנים.",טיעוני ההגנה
78,SH-15-06-22211-504,"בנסיבות הללו, אין מקום להחמיר בענישה עם מי שמבצע עבירות בסם מסוג זה, ובוודאי שאין להחמיר בענישתם באופן חד ודרסטי אלא בהדרגה.",טיעוני ההגנה
79,SH-15-06-22211-504,"ב""כ הנאשם הפנה את הזרקור בטיעוניו לנסיבותיו האישיות המורכבות של הנאשם.",טיעוני ההגנה
80,SH-15-06-22211-504,"בעניין זה הפנה לממצאי התסקיר בנוגע לרקע המשפחתי של הנאשם, כן הפנה לתסמונת הטורט ממנה סובל הנאשם, לתסמיניה החיצוניים ולהשלכותיה  הקשות והמורכבות על דימויו העצמי של הנאשם, כפי שבאו לידי ביטוי בתסקיר שירות המבחן, לבעיות הקשב וריכוז מהן סובל הנאשם ולהפרעה מסוג OCD.",טיעוני ההגנה
81,SH-15-06-22211-504,"ב""כ הנאשם ייחד חלק נרחב מטיעוניו להליך הטיפולי המוצלח שעבר ועובר הנאשם.",טיעוני ההגנה
82,SH-15-06-22211-504,"בנסיבות הללו ביקש ליתן מעמד בכורה לשיקול השיקום בעניינו של הנאשם, תוך שהפנה לממצאי התסקיר בעניינו המלמדים על הצלחת השיקום ועל התמדתה של הצלחה זו.",טיעוני ההגנה
83,SH-15-06-22211-504,"בטיעוניו הצביע הסניגור לא רק על שיתוף הפעולה המלא של הנאשם עם הגורמים הטיפוליים בתחנה לטיפול בנפגעי סמים, אלא גם על ניקיונו מסמים משך תקופה ארוכה (מזה כשנה וחמישה חודשים), על השינוי שחל בהרגלי חייו ועל הירתמותו לחזרה למסגרת תעסוקתית, והכל תוך שהפנה לאסופת תעודות ומכתבים (טל/1) המעידים על כברת הדרך הארוכה שעבר הנאשם.",טיעוני ההגנה
84,SH-15-06-22211-504,"לדבריו, ריצוי מאסר מאחורי סורג ובריח, כעתירת המאשימה, בנסיבות אלה, יהיה הרסני לכל המאמץ שהושקע על ידי הנאשם, על ידי משפחתו התומכת ועל ידי גורמי הטיפול בגמילה מסמים, לייצוב מצבו האישי והתעסוקתי וניתוקו ממעגל השימוש בסם.",טיעוני ההגנה
85,SH-15-06-22211-504,"ב""כ הנאשם הוסיף כי הנאשם כבן 32, נעדר עבר פלילי מכל מין וסוג שהוא.",טיעוני ההגנה
86,SH-15-06-22211-504,"בהקשר זה פירט כי חרף האמור בתסקיר שירות המבחן אודות התיקים הפתוחים התלויים ועומדים כנגדו, הרי שמדובר בתיק אחד בלבד משנת 2013, שעניינו החזקת סם לשימוש עצמי בתקופה בה סבל הנאשם מהתמכרות לסמים.",טיעוני ההגנה
87,SH-15-06-22211-504,"לדבריו, הנאשם לא ריצה עונש מאסר מעולם, ומעצרו הממושך בן החודשיים בגין מעורבותו בביצוע העבירות נשוא כתב האישום, לראשונה בחייו, היווה עבורו ועבור משפחתו חוויה טראומטית וככזה בלם למסלול הידרדרות והמשך התנהלות עבריינית.",טיעוני ההגנה
88,SH-15-06-22211-504,"אשר למדיניות הענישה הנוהגת, טען ב""כ הנאשם כי הפסיקה מלמדת על ענישה נמוכה מהענישה לה עותרת המאשימה.",טיעוני ההגנה
89,SH-15-06-22211-504,"ב""כ הנאשם הציג אסופת פסיקה מטעמו, שעניינה עבירות דומות ובהתבסס עליה טען כי בכל הנוגע לאישומים הראשון והשלישי, מתחם העונש ההולם לכל אחד מן האישומים נע בין מאסר על תנאי לבין 6 חודשי מאסר לריצוי בעבודות שירות.",טיעוני ההגנה
90,SH-15-06-22211-504,"אשר לאישום השני שעניינו אספקת סם מסוג קוקאין, מתחם העונש ההולם נע בין מאסר על תנאי לבין 8 חודשי מאסר בפועל.",טיעוני ההגנה
91,SH-15-06-22211-504,"כך או כך טען בא כוח הנאשם כי עניינו של הנאשם שבפנינו מצדיק חריגה לקולא ממתחם העונש ההולם, משיקולי שיקום.",טיעוני ההגנה
92,SH-15-06-22211-504,"מכל האמור, עתר ב""כ הנאשם לאמץ את המלצות שירות המבחן ולהסתפק בעניינו של הנאשם בענישה צופה פני עתיד בדמות מאסר על תנאי וצו של""צ לצד העמדת הנאשם בצו מבחן כהמלצת שירות המבחן.",טיעוני ההגנה
93,SH-15-06-22211-504,הנאשם בדברו האחרון הביע צער וחרטה על מעשיו.,טיעוני ההגנה
94,SH-15-06-22211-504,הדגיש את הטראומה וההלם שנגרמו לו ולמשפחתו בעטיו של מעצרו וההליך המשפטי כנגדו.,טיעוני ההגנה
95,SH-15-06-22211-504,הנאשם טען כי עצם ניהול ההליך המשפטי כנגדו המחיש לו את חומרת מצבו באופן שעצר את הליך ההידרדרות בו היה מצוי וסייע בשיקומו.,טיעוני ההגנה
96,SH-15-06-22211-504,"כמצוות המחוקק בסעיף 40ג(א) לחוק העונשין, בקביעת מתחם העונש ההולם את מעשי העבירות שביצע הנאשם, ובהתאם לעיקרון המנחה הקבוע בסעיף 40ב לחוק, יש להתחשב בערך החברתי שנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
97,SH-15-06-22211-504,"במקרה דנן, הערך החברתי המוגן אשר נפגע כתוצאה מביצוע עבירות הסם הינו הגנה על הציבור מפני הנזקים החברתיים הישירים והעקיפים אשר נגרמים כתוצאה מסמים מסוכנים לרבות ביצוע עבירות נלוות אשר מבוצעות לעתים כדי לממן את צריכת הסמים, בהיות העיסוק בסם מחולל פשיעה עיקרי.",דיון והכרעה
98,SH-15-06-22211-504,"מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות ע""י עבריינים על רקע השימוש בסמים.",דיון והכרעה
99,SH-15-06-22211-504,"בחינת מידת הפגיעה בערכים המוגנים בענייננו מובילה למסקנה כי מדובר בפגיעה משמעותית, מוחשית וממשית.",דיון והכרעה
100,SH-15-06-22211-504,"מעובדות כתב האישום עולה כי הנאשם החזיק בביתו סמים בכמות שלא לצריכה עצמית, סם סינטטי מסוג 5F-AMB במשקל של 153.87 גרם נטו וסם מסוג קוקאין במשקל של כ- 1.04 גרם נטו.",דיון והכרעה
101,SH-15-06-22211-504,"אשר לסם מסוג קוקאין, מדובר בסם המוגדר סם קשה, והמגמה הברורה בפסיקה מלמדת גישה עונשית מחמירה למבצעי עבירות בסם מסוג זה.",דיון והכרעה
102,SH-15-06-22211-504,"מדובר בסם מסוכן ""חדש"" אשר טרם כניסתו לפקודת הסמים ביום 7.8.14, נחשב כחומר מסוכן אשר בא בגדרי חוק המאבק בתופעת השימוש בחומרים מסוכנים.",דיון והכרעה
103,SH-15-06-22211-504,"אשר למסוכנות הנשקפת מהשימוש בסם זה ומיקומו במדרג הסמים המסוכנים, יפים לעניין זה דברי בית המשפט העליון בעניין ותד:",דיון והכרעה
104,SH-15-06-22211-504,"מילים אחרות, ענישה ראויה, מחמירה והולמת כתגובת נגד ""לסם חדש"" לא זו בלבד שאינה פסולה, אלא יש לראותה במובנים רבים, הולמת וראויה.",דיון והכרעה
105,SH-15-06-22211-504,"זאת בין היתר נוכח השפעותיו המסוכנות של החומר מסוג 5F-AMB, דרך הכנתו, הנעשית לרוב בתנאים פירטיים ולא נאותים, ונפיצותו.",דיון והכרעה
106,SH-15-06-22211-504,"בנוסף, בשתי הזדמנויות שונות סיפק הנאשם לאחרים סמים מסוגים שונים.",דיון והכרעה
107,SH-15-06-22211-504,"בהזדמנות אחת סיפק הנאשם לאחר קוקאין במשקל 0.7 גרם, ובהזדמנות אחרת סיפק הנאשם לאחר פרח של גראס.",דיון והכרעה
108,SH-15-06-22211-504,את הסמים שסיפק הנאשם לאחרים צרכו הנאשם והאחרים יחדיו.,דיון והכרעה
109,SH-15-06-22211-504,"הנאשם, שהחזיק בסמים מסוגים שונים, סיפק אותם לאחרים הן בביתו והן מחוצה לו.",דיון והכרעה
110,SH-15-06-22211-504,בחינת מכלול נסיבות ביצוע העבירות במקרה דנן מעלה כי מידת הפגיעה של הנאשם בערכים המוגנים הינה ממשית ומוחשית.,דיון והכרעה
111,SH-15-06-22211-504,"יחד עם זאת, הנאשם ביצע את העבירות על רקע התמכרותו לסמים ומתוך רצון להפיק רווחים משניים בדמות מעמד ותחושת כוח בקרב סביבתו, ובצירוף העובדה כי החזיק סמים מסוגים שונים בכמות שאינה לצריכה עצמית, הרי שבמעשיו של הנאשם נשקף דפוס פעולה עברייני ומעורבות עמוקה בעולם הסם.",דיון והכרעה
112,SH-15-06-22211-504,"מדיניות הענישה הנהוגה בעבירות בהן הורשע הנאשם מתחשבת בצורך במאבק בנגע הסמים, שהפך לרעה חולה ונפוצה במחוזותינו ובהשפעותיו השליליות על החברה.",דיון והכרעה
113,SH-15-06-22211-504,"עם זאת, מתחמי הענישה העולים מן הפסיקה והעונשים שנגזרים בגדרם נעים במנעד רחב, כאשר משתנים הם בהתאם לנסיבותיו של מקרה ומקרה, לרבות סוג העבירות בסם – החזקה, סחר, גידול וכו', בשים לב, בין היתר, לסוג ולכמות הסם, וכמובן בשים לב לנתוני העושה.",דיון והכרעה
114,SH-15-06-22211-504,"במסגרת האישום הראשון, הורשע הנאשם בביצוע עבירה של החזקת סמים מסוכנים מסוג 5F-AMB וקוקאין בכמות שלא לצריכה עצמית.",דיון והכרעה
115,SH-15-06-22211-504,"ייאמר כי קשה עד מאוד לאתר פסיקה הנוגעת להחזקת סם מסוכן מסוג 5F-AMB בכמות אותה החזיק הנאשם שבפניי, לאור העובדה כי מדובר בסם מסוכן חדש אשר התווסף לפקודת הסמים לפני כשנתיים והפסיקה שעניינה חומר ספציפי זה הינה מצומצמת ביותר.",דיון והכרעה
116,SH-15-06-22211-504,"מכל מקום, מדיניות הענישה הנוהגת לגבי סמים סינטטיים וסם מסוג קוקאין נלמדת מפסקי הדין הבאים:",דיון והכרעה
117,SH-15-06-22211-504,"מכל האמור, סבורני כי מתחם העונש ההולם את העבירה נשוא האישום הראשון בנסיבות ביצועה, קרי החזקת סם מסוכן שלא לצריכה עצמית, מסוג 5F-AMB ומסוג קוקאין, נע בין 8 ל-18 חודשי מאסר בפועל.",דיון והכרעה
118,SH-15-06-22211-504,"במסגרת האישום השני, הורשע הנאשם בביצוע עבירה של הספקת סם מסוכן מסוג קוקאין במשקל 0.7 גרם.",דיון והכרעה
119,SH-15-06-22211-504,מדיניות הענישה הנוהגת בעבירה זו נלמדת מפסקי הדין הבאים:,דיון והכרעה
120,SH-15-06-22211-504,"מכל האמור, סבורני כי מתחם העונש ההולם את העבירה נושא האישום השני בנסיבות ביצועה נע בין 6 ל-12 חודשי מאסר בפועל לצד ענישה נלווית.",דיון והכרעה
121,SH-15-06-22211-504,"במסגרת האישום השלישי, הורשע הנאשם בביצוע עבירה של הספקת סם מסוכן מסוג גראס.",דיון והכרעה
123,SH-15-06-22211-504,"מכל האמור, סבורני כי מתחם העונש ההולם את העבירה נשוא האישום השלישי בנסיבות ביצועה נע בין מאסר על תנאי לבין 6 חודשי מאסר לריצוי בדרך של עבודות שירות.",דיון והכרעה
124,SH-15-06-22211-504,"בגזירת העונש המתאים לנאשם שלפניי וכמצוות המחוקק בסעיף 40 יא' לחוק העונשין, יש מקום להתחשב בנסיבותיו האישיות אשר אינן קשורות בביצוע העבירות.",דיון והכרעה
125,SH-15-06-22211-504,לזכות הנאשם יש לזקוף בראש ובראשונה את עברו הפלילי הנקי.,דיון והכרעה
126,SH-15-06-22211-504,נתון זה מצדיק התחשבות של ממש.,דיון והכרעה
127,SH-15-06-22211-504,"מדובר במפגשו הראשון של הנאשם עם החוק, ואין דומה גזירת דינו של נאשם ""סדרתי"" לגזירת דינו של נאשם נעדר הרשעות קודמות.",דיון והכרעה
128,SH-15-06-22211-504,"הפסיקה ראתה בנתון ""המאסר הראשון"" כנתון ממתן, וברור כי יש לפעול כך אף בענייננו.",דיון והכרעה
129,SH-15-06-22211-504,"בנוסף, לזכות הנאשם יש לזקוף את לקיחת האחריות והודאתו.",דיון והכרעה
130,SH-15-06-22211-504,"הודאה אשר לבד מהעובדה כי משקפת היא חרטה וקבלת אחריות על המעשים, היה בה כדי חסכון בזמן שיפוטי יקר.",דיון והכרעה
131,SH-15-06-22211-504,"זה המקום להזכיר כי הנאשם הודה, מבלי שגובשה בעניינו כל הסכמה לעניין העונש.",דיון והכרעה
132,SH-15-06-22211-504,"מדובר בנאשם שחרטתו ניכרה בו מרגע מעצרו ועד יום גזר דינו, חרטה שהתבטאה בין היתר באופן בו בחר לנהל את משפטו ובשיתוף הפעולה המלא עם גורמי אכיפת החוק וגורמי הטיפול.",דיון והכרעה
133,SH-15-06-22211-504,ממצאי התסקיר בעניינו של הנאשם פורטו בהרחבה לעיל.,דיון והכרעה
134,SH-15-06-22211-504,"בתמצית יאמר כי עסקינן בנאשם בן 32, שנסיבות חייו אינן פשוטות, ואשר סובל מתסמונת טורט לצד הפרעה מסוג OCD והפרעות קשב וריכוז.",דיון והכרעה
135,SH-15-06-22211-504,אמנם לאורך תקופה לא מבוטלת ניהל הנאשם אורח חיים התמכרותי.,דיון והכרעה
136,SH-15-06-22211-504,"עם זאת, הנאשם אינו בעל דפוסים עברייניים מושרשים, ומזה תקופה ארוכה ומאז מעצרו, מגלה מודעות לחומרת מעשיו, להשלכותיהם ולצורך בטיפול.",דיון והכרעה
137,SH-15-06-22211-504,מיד עם שחרורו ממעצר שולב הנאשם בהליך טיפולי לגמילה מן הסם.,דיון והכרעה
138,SH-15-06-22211-504,"גורמי הטיפול מדווחים כי הנאשם השלים את ההליך הקבוצתי בהצלחה, מתמיד כעת בהליך פרטני ושומר על ניקיון מן הסם.",דיון והכרעה
139,SH-15-06-22211-504,ההתרשמות הינה כי הנאשם מגויס לתהליך וקיימת מוטיבציה מצידו לעריכת שינוי יסודי בחייו.,דיון והכרעה
140,SH-15-06-22211-504,"בנסיבות הללו, שליחת הנאשם כיום אל מאחורי החומות והסורגים כעתירת התביעה, הינה בבחינת גדיעת ההליך השיקומי המוצלח בעיצומו שרוי הנאשם.",דיון והכרעה
141,SH-15-06-22211-504,המקרה שלפנינו הוא מורכב וקשה ומעלה התנגשות חדה בין שיקולים נוגדים בתהליך הענישה.,דיון והכרעה
142,SH-15-06-22211-504,"מחד עסקינן בעבירות חמורות בנסיבות ביצוען, כשהמסוכנות הנגזרת מהן אינה מוטלת בספק.",דיון והכרעה
143,SH-15-06-22211-504,מכלול הנסיבות מלמד על התנהלות ממושכת ושיטתית של הנאשם ומעורבות של ממש בעולם הסם אשר מצדיקות ענישה מחמירה.,דיון והכרעה
144,SH-15-06-22211-504,"מנגד, מאמצי השיקום שהושקעו בנאשם ותוצאותיה של השקעה זו הינם מרשימים במיוחד.",דיון והכרעה
145,SH-15-06-22211-504,"תהליך שיקום הנאשם לא היה קצר, ולקחו בו חלק גורמים טיפוליים שונים שהשקיעו את מיטב כוחם ומיומנותם המקצועית ביעד השיקומי המורכב הזה.",דיון והכרעה
146,SH-15-06-22211-504,"הנאשם עצמו נרתם להשגת המטרה ועשה מאמץ ניכר להשתלב במסגרת הטיפולית, לשתף עמה פעולה, לעמוד במבחן ולא למעוד.",דיון והכרעה
147,SH-15-06-22211-504,עד כה נראה כי מטרת השיקום הגשימה את עצמה.,דיון והכרעה
148,SH-15-06-22211-504,"הישג שיקומי זה ראוי להערכה מקום שמדובר בגמילה משימוש אינטנסיבי בסם, ובפרט נוכח נסיבות חייו המורכבות של הנאשם והבעיות האישיות והתפקודיות מהן הוא סובל שמטבע הדברים מקשות עוד יותר על ההליך והופכות אותו מורכב פי כמה וכמה.",דיון והכרעה
149,SH-15-06-22211-504,"בעניינו של הנאשם מצאתי שילובם של מספר גורמים משמעותיים, המצדיקים סטיה לקולא ממתחם העונש ההולם את מעשיו של הנאשם, תוך הימנעות מהטלת הענישה המתחייבת מחומרת העבירות בהן הורשע:",דיון והכרעה
150,SH-15-06-22211-504,"ראשית, כאמור עסקינן בנאשם נעדר עבר פלילי, ששירות המבחן התרשם כי לא מושרשים אצלו דפוסים עברייניים והוא אינו חלק מחברה שולית.",דיון והכרעה
151,SH-15-06-22211-504,"אמנם הנאשם חצה ""קווים אדומים"" בנותנו יד לעבירות סמים חמורות בנסיבותיהן, אך לא ניתן להתעלם מהעובדה כי מדובר בעבירות שבוצעו בתקופה בה היה מכור לסמים וברקע להתמכרותו זו.",דיון והכרעה
152,SH-15-06-22211-504,"התמונה העולה מתסקיר שירות המבחן, לגבי מידת ההפנמה של חומרת המעשים והיות ההליך המשפטי בעל אפקט הרתעה, מעודדת, עד כדי ששירות המבחן המליץ להסתפק בעניינו בענישה צופה פני עתיד.",דיון והכרעה
153,SH-15-06-22211-504,"שנית, כעולה מהתסקיר המפורט, סבורני כי אמנם מצטייר אופק שיקומי של ממש בעניינו של הנאשם.",דיון והכרעה
154,SH-15-06-22211-504,"הנאשם, המטופל מזה כשנה וחמישה חודשים בתחנה לטיפול בנפגעי סמים באשדוד, שומר על ניקיון מסמים ומתמיד בהגעה למפגשים פרטניים ובמסירת דגימות לאיתור שרידי סם.",דיון והכרעה
155,SH-15-06-22211-504,"שירות המבחן מתרשם כי הנאשם מצוי במסגרת הליך טיפולי שיקומי משמעותי, משתף פעולה באופן מלא עם גורמי הטיפול, נתרם מהטיפול ופועל לשינוי לצד המשך צורך בתמיכה וטיפול בקשרים הזוגיים והמשפחתיים.",דיון והכרעה
156,SH-15-06-22211-504,"שירות המבחן מציין כי הנאשם ממשיך להגיע לטיפול באשדוד על אף שעבר לאחרונה להתגורר בחולון, נתון המלמד אף הוא אודות מחויבותו של הנאשם לטיפול.",דיון והכרעה
157,SH-15-06-22211-504,"סבורני כי מקום שהליך שיקומי מניב פרי של ממש יש מקום להתחשב בכך בתהליך הענישה, ויש לנקוט ככל הניתן אמצעים המאפשרים את הותרת תוצאות השיקום על כנן, בלא העמדתן בסכנה.",דיון והכרעה
158,SH-15-06-22211-504,"בנסיבות האמורות, הצורך לשמר את תוצאות שיקומו המרשים של הנאשם, עשוי להכריע אף את שיקולי הענישה המסורתיים – הגמול וההרתעה.",דיון והכרעה
159,SH-15-06-22211-504,"עם זאת, בכל מקרה יש לשלב את השיקולים הנוגדים בענישה לנוסחה מאוזנת ומידתית שתייחס את המשקל הראוי למגוון השיקולים וההיבטים מבחינת אינטרס הציבור ואינטרס הפרט כאחד.",דיון והכרעה
160,SH-15-06-22211-504,"ובענייננו, גם אם חומרת העבירות בהן הורשע הנאשם בנסיבותיהן, מצדיקה, במצב אחר, עונש מחמיר בדמות מאסר בפועל ארוך, הרי הישגי השיקום וההשקעה הרבה שהביאה להישגים אלה, מצדיקים באיזון כולל מתן משקל נכבד להיבט השיקומי.",דיון והכרעה
161,SH-15-06-22211-504,"המסקנה הנובעת מכך היא כי אין מקום בנסיבות העניין להורות על מאסרו של הנאשם מאחורי סורג ובריח, כעתירת המאשימה, מחשש כי עונש כאמור עלול לדרדר את הנאשם, להחמיר את מצבו הנפשי והפיזי בשים לב לתסמונת הטורט ממנה סובל, לחשוף אותו להשפעות שליליות של גורמים עברייניים ולשים לאל או לסכן את המאמצים המשמעותיים שהושגו בשיקומו.",דיון והכרעה
162,SH-15-06-22211-504,כשלעצמי סבורני כי יש להעריך ולחזק את ההליך הטיפולי שעבר ועובר הנאשם.,דיון והכרעה
163,SH-15-06-22211-504,"אוסיף כי חוק העונשין מאפשר שימוש גם באמצעי ענישה אחרים, שיש בהם כדי להרתיע ולשדר מסר מתאים לנאשם ולחברה, כדוגמת קנס כספי שהינו עונש ממשי ומוחשי, שיש בו כדי להבהיר היטב את הפסול שבמעשה.",דיון והכרעה
164,SH-15-06-22211-504,"ועם זאת, לא יהיה בכך כדי להפיל אדם לתוך סביבה עבריינית מובהקת ולחזק נטיות קרימינליות ואנטי חברתיות תוך תהליך של התבוללות והיטמעות בחברה עבריינית.",דיון והכרעה
165,SH-15-06-22211-504,"ככלל, בהטלת קנס משמעותי יש כדי לאזן במידה מסוימת עונש מאסר בפועל שאינו מבקש למצות את הדין עם הנאשם.",דיון והכרעה
166,SH-15-06-22211-504,"שלישית, כשלצד כל זאת, לוקחת אני בחשבון את מצבו הרפואי והתפקודי של הנאשם, מתחזקת המסקנה כי יש להסתפק בעניינו בענישה מקלה, בדמות עונש מאסר הניתן לריצוי בדרך של עבודות שירות.",דיון והכרעה
167,SH-15-06-22211-504,"כאמור, הנאשם אובחן כסובל מתסמונת טורט, הפרעה מסוג OCD והפרעות קשב.",דיון והכרעה
168,SH-15-06-22211-504,התסמונת ממנה סובל הנאשם הינה בעלת מאפיינים חיצוניים אשר לאורך השנים השפיעו על דימויו העצמי והחברתי של הנאשם.,דיון והכרעה
169,SH-15-06-22211-504,שירות המבחן מדווח כי במסגרת הטיפול הפרטני אותו עובר הנאשם ניכר כי הוא מתבייש בנראות המחלה ועל הרקע הזה הינו בעל דימוי וערך עצמי נמוכים.,דיון והכרעה
170,SH-15-06-22211-504,הנאשם עצמו מתאר כי כאשר הוא נרגש וסוער חלה החמרה בתסמונת הטורט.,דיון והכרעה
171,SH-15-06-22211-504,"לא יכול להיות ספק כי בנסיבות הללו, הנזק שיכול ויגרם כתוצאה משליחת הנאשם לריצוי עונש מאסר מאחורי סורג ובריח, עלול להיות קשה במיוחד.",דיון והכרעה
172,SH-15-06-22211-504,עוד לקחתי בחשבון במסגרת גזירת דינו של הנאשם את העובדה כי בגין האירועים נשוא כתב האישום שהה הנאשם במעצר של ממש מאחורי סורג ובריח משך כחודשיים.,דיון והכרעה
173,SH-15-06-22211-504,"מדובר בנתון בעל משקל של ממש, בין היתר בשים לב לבעיות התפקודיות מהן סובל הנאשם ולקשיי ההשתלבות שחווה בבית המעצר בגינן.",דיון והכרעה
174,SH-15-06-22211-504,"זאת ועוד, מהתסקיר עולה כי מעצרו הממושך של הנאשם וההליך המשפטי הציבו בפני הנאשם קו גבול ברור ומרתיע, שמפחית משמעותית את הסיכוי להישנות עבירות.",דיון והכרעה
175,SH-15-06-22211-504,"מכל האמור, באיזון בין מכלול השיקולים לחומרא ולקולא, כשלוקחת אני בחשבון מחד גיסא את חומרת העבירות בנסיבות ביצוען, ומאידך גיסא את נסיבות חייו של הנאשם, ההודייה ולקיחת האחריות, העדר עבר פלילי, מצבו הרפואי והתפקודי המורכב, ובעיקר ההליך הטיפולי אותו עבר ועובר והישגי השיקום, באה אני לכלל מסקנה לפיה יש לגזור על הנאשם עונש הסוטה לקולא ממתחם העונש ההולם, ולהשית עליו עונש מאסר לתקופה הניתנת לריצוי בעבודות שירות, ולצידו עונש צופה פני עתיד ארוך ומרתיע קנס כספי משמעותי, והכל לצד העמדתו בצו מבחן לתקופה משמעותית.",דיון והכרעה
176,SH-15-06-22211-504,"לאחר ששקלתי את כל השיקולים הצריכים לעניין, כאמור לעיל, אני גוזרת על הנאשם את העונשים הבאים:",סוף דבר
177,SH-15-06-22211-504,6 חודשי מאסר בפועל לריצוי בדרך של עבודות שירות.,סוף דבר
178,SH-15-06-22211-504,"עבודות השירות תבוצענה, בהתאם להמלצת הממונה בבית אבות משען, רח' ביאליק 33 בחולון.",סוף דבר
179,SH-15-06-22211-504,תחילת עבודות השירות ביום 5.4.17.,סוף דבר
180,SH-15-06-22211-504,על הנאשם להתייצב לתחילת ריצוי עונשו במשרדי הממונה על עבודות השירות מפקדת מחוז מרכז ת.ד.,סוף דבר
181,SH-15-06-22211-504,81 רמלה ביום 5.4.17 עד לא יאוחר מהשעה 08:00.,סוף דבר
182,SH-15-06-22211-504,"10 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מהיום כל עבירה מסוג פשע על פי פקודת הסמים.",סוף דבר
183,SH-15-06-22211-504,"6 חודשי מאסר על תנאי, והנאשם לא יישא בעונש זה אלא אם כן יעבור בתוך 3 שנים מהיום כל עבירה מסוג עוון על פי פקודת הסמים.",סוף דבר
184,SH-15-06-22211-504,"קנס בסך 15,000 ₪ או 5 חודשי מאסר תמורתו.",סוף דבר
185,SH-15-06-22211-504,"הקנס ישולם ב- 10 תשלומים חודשיים, שווים ורצופים, הראשון שבהם עד לא יאוחר מיום 1.3.17, ובכל ראשון לחודש שלאחריו.",סוף דבר
186,SH-15-06-22211-504,אי עמידה באחד התשלומים תעמיד את יתרת הקנס לפרעון מיידי.,סוף דבר
187,SH-15-06-22211-504,"אני מעמידה את הנאשם תחת צו פיקוח של שירות המבחן למשך 18 חודשים בתנאי המשך טיפול בתחנה לנפגעי סמים באשדוד והמשך מפגשי מעקב בשירות המבחן לצד מסירת שתן באופן עקבי, ושיתוף פעולה מלא עם כל מסגרת טיפולית אליה יופנה על ידי שירות המבחן.",סוף דבר
188,SH-15-06-22211-504,"8 חודשי פסילה על תנאי מלקבל או להחזיק רישיון נהיגה למשך שלוש שנים מהיום, והתנאי הוא שהנאשם לא יעבור עבירה כלשהי על פקודת הסמים.",סוף דבר
189,SH-15-06-22211-504,"נוכח ההסכמה שגובשה בין הצדדים אני מורה על חילוט סך של 6,660 ₪, סכום כסף במזומן שנתפס ברכבו ובדירתו של הנאשם עם מעצרו ואשר תפוס בידי המאשימה, לטובת קרן החילוט שבמשרד האפוטרופוס הכללי.",חילוט
190,SH-15-06-22211-504,טיפול במוצגים בהתאם להוראות החוק והדין.,חילוט
191,SH-15-06-22211-504,זכות ערעור לבית המשפט המחוזי תוך 45 יום מהיום.,חילוט
192,SH-15-06-22211-504,המזכירות תשלח העתק גזר הדין לשירות המבחן ולממונה על עבודות השירות.,חילוט
193,SH-15-06-22211-504,"5129371ניתנה והודעה היום כ""ה טבת תשע""ז, 23/01/2017 במעמד הנוכחים.",חילוט
194,SH-15-06-22211-504,54678313,חילוט
195,SH-15-06-22211-504,5129371הוקלד על ידי חדווה ינר,"שרית זמיר , שופטת "
