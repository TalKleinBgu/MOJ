,verdict,text,part
0,SH-22-03-40650-599,"חוק העונשין, תשל""ז-1977: סע'  40.א., 40.יג, 40ד, 40ד(א), 499(א)(1)","יאסר גבאלי ע""י ב""כ עוה""ד אמיר נבון ועדי אבידן"
1,SH-22-03-40650-599,"פקודת הסמים המסוכנים [נוסח חדש], תשל""ג-1973: סע'  13+, 19א","יאסר גבאלי ע""י ב""כ עוה""ד אמיר נבון ועדי אבידן"
2,SH-22-03-40650-599,"הנאשם הורשע, על פי הודאתו, במסגרת הסדר טיעון, בעבירות של קשירת קשר לעשות פשע, לפי סעיף 499(א)(1) לחוק העונשין, תשל""ז- 1977 (להלן: חוק העונשין) ובעבירה של יצוא, יבוא, מסחר, אספקה של סמים מסוכנים, לפי סעיפים 13+ 19א לפקודת הסמים המסוכנים [נוסח חדש] תשל""ג- 1973 (להלן: פקודת הסמים).",גזר דין
3,SH-22-03-40650-599,"על פי עובדות כתב האישום המתוקן, בשעות הצהרים של יום 25.11.2021 קבע הנאשם להיפגש עם אדם שהופעל כסוכן סמוי מטעם משטרת ישראל, בנקודה מוסכמת בעיר פתח תקווה, במטרה לשוחח על אודות רכישת סמים על ידי הסוכן מהנאשם.",גזר דין
4,SH-22-03-40650-599,"הנאשם והסוכן נפגשו ובמהלך שיחתם אמר הנאשם לסוכן כי הם נמצאים בסמוך למעבדת הסמים הראשית, כי יש ברשותו כמות של 5 ק""ג סם מסוג הידרו מוכן למכירה, וכן כי הוא מספק סמים לערים שונות, ביניהן תל אביב, הוד השרון, פתח תקווה וטייבה.",גזר דין
5,SH-22-03-40650-599,"עוד מסר הנאשם לסוכן, כי הוא מבקש לנסות את יכולותיו במכירת סמים, וכי הוא מבקש תמורה של 35,000 ₪ כנגד 1 ק""ג סם מסוג הידרו בגידול ביתי.",גזר דין
6,SH-22-03-40650-599,"בתום השיחה, סיכם הסוכן עם הנאשם כי ייצור עמו קשר בעת שימצא קונה לסמים.",גזר דין
7,SH-22-03-40650-599,במהלך הימים 28-29.11.2021 פנה הסוכן לנאשם וביקש לקנות ממנו סמים.,גזר דין
8,SH-22-03-40650-599,"הנאשם מסר בתגובה כי בשלב זה באפשרותו למכור לו את הסם המסוכן בתמורה לסכום של 25,000 ₪ והשניים סיכמו כי ייפגשו ביום 30.11.2021 בנוגע לעסקת הסם.",גזר דין
9,SH-22-03-40650-599,"במועד זה, בשעות הבוקר, התקשר הנאשם אל הסוכן וקבע עמו נקודת מפגש בכניסה לעיר טייבה.",גזר דין
10,SH-22-03-40650-599,"בהתאם לסיכום נפגשו הנאשם והסוכן בנקודת המפגש האמורה, והשניים סיכמו כי הסוכן יגיע לכתובת בית מגוריו של הנאשם בטייבה, והנאשם ימכור לו את הסם המסוכן בתמורה לסכום של 22,500 ₪.",גזר דין
11,SH-22-03-40650-599,"בהמשך לכך נפגשו הנאשם והסוכן בנקודה המוסכמת, שם העביר לו הנאשם שקית המכילה סם מסוכן מסוג קנבוס במשקל 979.59 גרם נטו.",גזר דין
12,SH-22-03-40650-599,"בהוראת הנאשם, הניח הסוכן סכום כסף מזומן של 22,500 ₪ במקום שעליו הוסכם, והנאשם ניגש למקום ונטל את הכסף.",גזר דין
13,SH-22-03-40650-599,"בהתאם להסדר הטיעון בין הצדדים, הודה הנאשם ביום 14.3.2023 בכתב האישום המתוקן ובאותו מועד הרשעתיו בעבירות שיוחסו לו, כמפורט בסעיף 1.",גזר דין
14,SH-22-03-40650-599,שירות המבחן ערך שלושה תסקירים בעניינו של הנאשם.,תסקירי שירות המבחן וחוות דעת הממונה על עבודות שירות
15,SH-22-03-40650-599,"בתסקיר הראשון מיום 3.12.2023  התרשם השירות כי הנאשם נוטה להציג את עצמו באופן חיובי, מתקשה לבחון את חלקיו הפוגעניים, נוטה להשתמש בצידוקים חיצוניים ומחזיק בתפיסה מקלה ביחס לשימוש וסחר בסמים.",תסקירי שירות המבחן וחוות דעת הממונה על עבודות שירות
16,SH-22-03-40650-599,עוד נמצא כי הנאשם נוטה להיגררות ומשכך קיימת רמת סיכון בתחום הסמים.,תסקירי שירות המבחן וחוות דעת הממונה על עבודות שירות
17,SH-22-03-40650-599,בצד זה נמצא כי התערבות טיפולית תסייע בשיקומו ותקטין את הסיכון להישנות התנהגות עוברת חוק.,תסקירי שירות המבחן וחוות דעת הממונה על עבודות שירות
18,SH-22-03-40650-599,לכן הומלץ להטיל עליו צו מבחן למשך שנה בצד עונש מאסר בעבודות שירות.,תסקירי שירות המבחן וחוות דעת הממונה על עבודות שירות
19,SH-22-03-40650-599,בתסקיר שני שנערך ביום 28.2.2024 צוין שהנאשם מגיע למפגשים הקבוצתיים כנדרש ועומד בתנאי הקבוצה הטיפולית.,תסקירי שירות המבחן וחוות דעת הממונה על עבודות שירות
20,SH-22-03-40650-599,"באותו שלב נמצא כי הנאשם מגלה מעורבות ראשונית, נוקט גישה פסיבית המחדדת את קשייו הרגשיים והבינאישיים ומגיב לפניות ישירות אליו מצד מנחה הקבוצה או המשתתפים, לעיתים בריצוי שאר המשתתפים ובניסיון להפגין יושרה ותפקוד תקין.",תסקירי שירות המבחן וחוות דעת הממונה על עבודות שירות
21,SH-22-03-40650-599,"בהתאם לאמור בתסקיר השני, בעת עריכתו טרם עלה בידי הנאשם להתייחס לבעייתיות בהתנהגותו ולמערכת הערכים והעמדות שבהן הוא מחזיק.",תסקירי שירות המבחן וחוות דעת הממונה על עבודות שירות
22,SH-22-03-40650-599,"עם זאת הודגש כי מצבו של הנאשם משקף את השלב הראשוני שבו הוא מצוי וכי ניתן להעריך שהיציאה הראשונה לשטח, שצפויה להתקיים בתחילת חודש מאי 2024, תסייע לו להתחיל להיחשף ולגלות מעורבות אינטנסיבית יותר בתהליך הקבוצתי.",תסקירי שירות המבחן וחוות דעת הממונה על עבודות שירות
23,SH-22-03-40650-599,"שירות המבחן חזר על המלצתו בדבר צו מבחן למשך שנה, בצד עונש מאסר בעבודות שירות.",תסקירי שירות המבחן וחוות דעת הממונה על עבודות שירות
24,SH-22-03-40650-599,"בתסקיר השלישי מיום 19.5.2024, עמד שירות המבחן על כך שמאז התסקיר הקודם, החל הנאשם לשתף יותר בנסיבות העבירה, ועם יציאתו למסע השטח במסגרת הקבוצה הטיפולית, הוא החל לקחת יותר אחריות על התנהגותו.",תסקירי שירות המבחן וחוות דעת הממונה על עבודות שירות
25,SH-22-03-40650-599,"השירות התרשם כי מדובר בבחור עם נוקשות מסוימת, חש פגיעה ברובד הרגשי והתדמיתי בסביבתו עקב ביצוע העבירה, וניכר כי הוא עובר תהליך הדרגתי של בחינה ביקורתית למעשיו.",תסקירי שירות המבחן וחוות דעת הממונה על עבודות שירות
26,SH-22-03-40650-599,"עוד ציין השירות כי ברמת שיתוף הפעולה ומעורבותו בקבוצה כיום, הנאשם הוא משתתף פעיל, יוזם, מגיב לחבריו ומצליח לתת ביקורת.",תסקירי שירות המבחן וחוות דעת הממונה על עבודות שירות
27,SH-22-03-40650-599,"יציאתו לשטח נתנה לו את האפשרות לבלוט באמצעות הפעילות הגופנית שמחזקת את הביטחון העצמי שלו, ושיש בה גבריות ושליטה.",תסקירי שירות המבחן וחוות דעת הממונה על עבודות שירות
28,SH-22-03-40650-599,"עורך התסקיר הוסיף וציין כי בפגישה שהתקיימה עמו בעת האחרונה הביע הנאשם נכונות להמשיך השתלבות בקבוצה ייעודית לצעירים, שיתף כי נעזר בתכנים העולים והדגיש כי גברה אחריותו לשקם את מצבו וכי הוא עורך שינויים בדפוסי חשיבתו והתנהגותו.",תסקירי שירות המבחן וחוות דעת הממונה על עבודות שירות
29,SH-22-03-40650-599,עוד צוינו בתסקיר דברי הנאשם כי הקבוצה עזרה לו לקבל החלטות לאחר חשיבה מעמיקה וכי הוא נעזר רבות בכלי שקיבל מפעילות שטח כגון פתרון בעיות באופן יעיל.,תסקירי שירות המבחן וחוות דעת הממונה על עבודות שירות
30,SH-22-03-40650-599,"הנאשם מסר כי הוא שומר על תפקוד תקין, צמצם קשרים חברתיים בעייתיים, מתמקד במשפחתו ובעבודתו ומתכנן להתארס בחודשים הקרובים.",תסקירי שירות המבחן וחוות דעת הממונה על עבודות שירות
31,SH-22-03-40650-599,"על יסוד דברים אלה, וכן על יסוד שיתוף הפעולה של הנאשם עם השירות מזה חמישה חודשים והתרשמות השירות בדבר מוטיבציה לשקם את מצבו, שב השירות על המלצתו להטיל על הנאשם צו מבחן לתקופה של שנה, שבמהלכה ישתלב בקבוצת הצעירים, בד בבד עם ענישה מוחשית של עבודות שירות.",תסקירי שירות המבחן וחוות דעת הממונה על עבודות שירות
32,SH-22-03-40650-599,להשלמת התמונה יצוין כי לאחר הטיעונים לעונש הוריתי גם לממונה על עבודת שירות להגיש לבית המשפט חוות הדעת בנוגע למידת התאמתו של הנאשם לביצוע עונש מסוג זה.,תסקירי שירות המבחן וחוות דעת הממונה על עבודות שירות
33,SH-22-03-40650-599,בחוות הדעת של הממונה נכתב כי הנאשם מתאים לביצוע עבודות שירות ללא מגבלות רפואיות.,תסקירי שירות המבחן וחוות דעת הממונה על עבודות שירות
34,SH-22-03-40650-599,"לטענת המאשימה, מעשי הנאשם מצויים ברמת חומרה גבוהה, דבר הנלמד מנסיבות העבירה, מעוצמת הפגיעה באינטרסים המוגנים, מהתכנון והתחכום שהיו גלומים בביצועה, מהיקף המכירה ומהיכרותו העמוקה של הנאשם עם עולם הסם ומעורבותו בו.",תמצית טענות הצדדים
35,SH-22-03-40650-599,"לדבריה, מעשים אלה מחייבים ענישה של מאסר מאחורי סורג ובריח, שלא בדרך של עבודות שירות.",תמצית טענות הצדדים
36,SH-22-03-40650-599,"לגישת המאשימה, אין בתסקיר שירות המבחן כדי להצדיק הימנעות מעונש מאסר, שכן עולה ממנו כי הנאשם מחזיק בתפיסה מקלה ביחס לשימוש בסם, אינו משתף פעולה באופן מלא עם השירות ואינו מפנים את חומרת מעשיו.",תמצית טענות הצדדים
37,SH-22-03-40650-599,"ההגנה מצביעה מנגד על כך שמדובר בנאשם צעיר, נעדר עבר פלילי, סטודנט לחינוך גופני ובן למשפחה נורמטיבית, אשר מכר את הסם למי שהיה שותפו לדירה באותה עת, בהתאם לפנייתו, ואשר הודה במעשים ונטל אחריות מלאה עליהם.",תמצית טענות הצדדים
38,SH-22-03-40650-599,"לפי ההגנה, הנאשם עבר הליך שיקום משמעותי שבמסגרתו הגיע לכל מפגשי הטיפול, גילה מעורבות פעילה והתרחק מהעולם העברייני.",תמצית טענות הצדדים
39,SH-22-03-40650-599,"על רקע זה סבור הנאשם, כי אין מקום להטיל עליו עונש מאסר מאחורי סורג ובריח.",תמצית טענות הצדדים
40,SH-22-03-40650-599,"בדבריו במסגרת זו, טען הנאשם כי הוא מצטער על מעשיו, כי המקרה המדובר שבו גם היה עצור ופגש לראשונה בעולם העברייני –  הרס את חייו, וכי הוא מבקש לפתוח דף חדש, להשלים את התואר בחינוך גופני ולנהל חיים נורמטיביים.",תמצית טענות הצדדים
41,SH-22-03-40650-599,"כידוע, תיקון 113 לחוק העונשין – הבניית שיקול הדעת השיפוטי בענישה יצר מנגנון תלת שלבי בעת גזירת העונש: תחילה נדרשת הכרעה בשאלת מספר האירועים הנכללים בעובדות כתב האישום, וכפועל יוצא בשאלת מספר מתחמי הענישה.",דיון והכרעה
42,SH-22-03-40650-599,"בשלב השני, יקבע בית המשפט את מתחם העונש ההולם בהתחשב בעקרון המנחה – הלימה בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",דיון והכרעה
43,SH-22-03-40650-599,בתוך כך ייתן בית המשפט דעתו לשלושה פרמטרים: הערך החברתי אשר נפגע מביצוע העבירה ומידת הפגיעה בו; מדיניות הענישה הנוהגת; והנסיבות הקשורות בביצוע העבירה.,דיון והכרעה
44,SH-22-03-40650-599,"בשלב השלישי, יבחן בית המשפט את הנסיבות אשר אינן קשורות בביצוע העבירה לרבות נסיבותיו האישיות של הנאשם, ובהתחשב בכל אלה, כמו גם בשיקול הרתעת היחיד והרבים, יקבע את עונשו של הנאשם בתוך מתחם הענישה.",דיון והכרעה
45,SH-22-03-40650-599,"חריגה מהמתחם תתאפשר רק בנסיבות חריגות של שיקום, או בהתקיים צורך יוצא דופן בהגנה על שלום הציבור (ראו סעיפים 40א-40יג לחוק העונשין).",דיון והכרעה
46,SH-22-03-40650-599,קביעת מתחם העונש ההולם,דיון והכרעה
47,SH-22-03-40650-599,נגע הסמים מכלה בישראל כל חלקה טובה.,דיון והכרעה
48,SH-22-03-40650-599,כמות המילים שהושמעו באשר לצורך להילחם בנגע זה היא אין סופית.,דיון והכרעה
49,SH-22-03-40650-599,"אין לך בית משפט בכל ערכאה שהיא, שלא חוזר על האמירות שעניינן המלחמה שהוקדשה לביעור התופעה, ענישה מחמירה ככלי מרכזי במלחמה זו, והצורך להכות בכל אחת מחוליות הפצת הסם בין אם מדובר בבלדר, ובין אם מדובר במי שמעמדו בהיררכיה באותה פעולה ספציפית שעליה נסוב הדיון, גבוה יותר.",דיון והכרעה
50,SH-22-03-40650-599,ההלכה בעניין עבירות סמים קובעת כי נוכח חומרתן הרבה של אותן העבירות יש להתמודד מולן באמצעות ענישה משמעותית ומרתיעה...,דיון והכרעה
51,SH-22-03-40650-599,כי יש לבכר את שיקולי ההרתעה על השיקולים האישיים בעבירות מסוג זה...,דיון והכרעה
52,SH-22-03-40650-599,וכי יש חשיבות בענישה כלכלית בעבירות סמים שעיקרן הוא בצע כסף.,דיון והכרעה
53,SH-22-03-40650-599,"לכך יש להוסיף כי הגם שקנאביס אינו מן הסמים הקשים ביותר, פקודת הסמים והפסיקה שיישמה אותה, אינן עורכות הבחנות בין סוג סם אחד למשנהו, והכלל הוא כי ""סחר בסמים הוא סחר בסמים"" –",דיון והכרעה
54,SH-22-03-40650-599,הפגיעה בערכים האמורים בענייננו מצויה ברף הבינוני.,דיון והכרעה
55,SH-22-03-40650-599,"מחד גיסא, מדובר באירוע חד פעמי של מכירת סם, שאינו מן הקשים ביותר, לסוכן משטרתי, בעקבות פנייה של הסוכן וללא שבוצעו עבירות נלוות (זולת עבירת הקשר הגלומה במעשה עצמו).",דיון והכרעה
56,SH-22-03-40650-599,"עוד יש לתת את הדעת לדברי הנאשם לסוכן כי הוא מבקש לנסות את יכולותיו במכירת הסמים, דבר שעשוי להצביע על כך שלא קדמו למעשה זה מכירות נוספות.",דיון והכרעה
57,SH-22-03-40650-599,"מנגד, לא ניתן להתעלם מכמות הסם הגדולה שנמכרה; מהתמורה הניכרת שניתנה בעבורה; מכך שאף שהמכירה בוצעה לסוכן, הרי שהדבר לא היה בידיעת הנאשם שסבר כי הוא מוכר סמים כדי שייעשה בהם שימוש; ומדבריו של הנאשם לסוכן כי ביכולתו למכור כמות נוספת, המגיעה אף עד כדי 5 ק""ג, דבר המצביע על מעורבות בעולם הסם ועל היכרות עמו.",דיון והכרעה
58,SH-22-03-40650-599,"בצד שיקולים אלה יש לתת את הדעת בגדר הנסיבות הקשורות בביצוע העבירה, לכך שהעבירות מעצם טבען, הקשר הכרוך בהן, והצורך לספק את הסם, כרוכות בתכנון, ואינן מבטאות גחמה של רגע; וכי אופייה של העסקה, המשא ומתן שנוהל בצדה והתמורה הגבוהה ששולמה בעטייה מלמדים על מניע שעניינו בצע כסף.",דיון והכרעה
59,SH-22-03-40650-599,"אשר למדיניות הענישה, הרי שרובה מצביע על מתחמי ענישה שבשני צדיהם עונשי מאסר מאחורי סורג ובריח.",דיון והכרעה
60,SH-22-03-40650-599,נסקור עתה כמה מפסקי הדין הרלוונטיים:,דיון והכרעה
61,SH-22-03-40650-599,"השוואה בין תיקים אלה לבין המקרה שלפנינו מלמדת, מחד גיסא, שברובם כמות הסם הנסחרת והתמורה ששולמה בגינה, נופלות במידה בלתי מבוטלת מאלה שבענייננו; ומאידך גיסא, שברובם מדובר בסחר לאורך תקופה, הכוללת מספר עסקאות, לעיתים במקומות שונים ואף כלפי מספר רוכשים, זאת בניגוד למקרה החד פעמי והממוקד שלפנינו.",דיון והכרעה
62,SH-22-03-40650-599,"בעת קביעת העונש הראוי במקרה דנן, יש להביא בחשבון נתונים אלה, ה""מושכים"" לכיוונים מנוגדים במישור החומרה היחסית.",דיון והכרעה
63,SH-22-03-40650-599,"מכל מקום, בשקלול מדיניות הענישה, על נקודות הדמיון ונקודות השוני, בד בבד עם עוצמת הפגיעה בערכים המוגנים בענייננו והנסיבות הקשורות בביצוע העבירה, מצאתי כי יש להעמיד את מתחם הענישה במקרה דנן על 24-12 חודשי מאסר.",דיון והכרעה
64,SH-22-03-40650-599,קביעת העונש בתוך המתחם ושאלת החריגה ממנו,דיון והכרעה
65,SH-22-03-40650-599,"בעת קביעת העונש בתוך מתחם הענישה יש לתת את הדעת, בראש ובראשונה, להודיית הנאשם בעבירות, לנטילת האחריות מצדו ולחרטה שהביע.",דיון והכרעה
66,SH-22-03-40650-599,"אכן, להודיית הנאשם חשיבות, הן במישור היעילות, החיסכון בזמן שיפוטי והשגת תוצאה מהירה; הן במובן זה שיש בהודייתו משום הפנמת חומרת המעשה, הבנת הפסול שבו ונכונות לשלם את המחיר, וכן בסיס להנחה כי הוא לא ישוב לבצע את מעשיו בעתיד.",דיון והכרעה
67,SH-22-03-40650-599,שיקול נוסף שיש להביא בחשבון הוא עברו הנקי של הנאשם.,דיון והכרעה
68,SH-22-03-40650-599,"בנתן זה יש כדי לשמש שיקול מקל, הן בשל הסבירות כי בנסיבות אלה הוא לא ישוב ויבצע עבירות בעתיד, הן בשל ההנחה כי באין עבר פלילי, העבירה שבוצעה אינה משקפת דפוס התנהגות רווח.",דיון והכרעה
69,SH-22-03-40650-599,"מנגד, וכפי שכבר צוין, דרך התבטאותו של הנאשם בשיחתו עם הסוכן, מצביעה על היכרות עם עולם הסם ועל מעורבות בו.",דיון והכרעה
70,SH-22-03-40650-599,"אכן, נגע הסמים הפוגע קשות בחברתנו מחייב מלחמת חורמה והעונשים שייגזרו על ידי בתי המשפט בשל עבירות סמים צריכים להשתלב במאבק הכולל להדברת הנגע.",דיון והכרעה
71,SH-22-03-40650-599,"על כן, יש ליתן משקל ממשי לשיקול ההרתעתי אל מול השיקולים האישיים, אשר משקלם יהיה נמוך יותר במקרים כגון אלה (שם, פסקה 24).",דיון והכרעה
72,SH-22-03-40650-599,"כאמור, בענייננו נערכו בנוגע לנאשם שלושה תסקירים מטעם שירות המבחן.",דיון והכרעה
73,SH-22-03-40650-599,"בעוד שבתסקיר הראשון, התרשם שירות המבחן כי מידת הפנמת המעשים על ידי הנאשם היא חלקית בלבד, וכפועל יוצא כי קיים סיכון להישנות העבירות; התסקיר השני הצביע על הליך שיקומי הדרגתי, על שיפור מסוים – גם אם חלקי, בין השלב הראשון לשני וכן על צפי להתקדמות נוספת בתוך פרק זמן קצר – עם יציאת הנאשם לפעילות בשטח.",דיון והכרעה
74,SH-22-03-40650-599,"בנסיבות אלה, מצאתי להורות לשירות המבחן לערוך לנאשם תסקיר נוסף סמוך למועד ההתקדמות האפשרי שצוין בתסקיר השני.",דיון והכרעה
75,SH-22-03-40650-599,"בתסקיר השלישי שנערך כחמישה חודשים לאחר הראשון, עמד השירות על התקדמות משמעותית בנטילת האחריות ובשיתוף, על תהליך הדרגתי של בחינה ביקורתית למעשיו, ועל הפיכתו למשתתף פעיל, יוזם, ביקורתי ומגיב לחבריו.",דיון והכרעה
76,SH-22-03-40650-599,"עוד נמצא כי הנאשם הוא בעל מוטיבציה לשקם את מצבו; כי הוא מביע נכונות להמשיך את השתלבותו בקבוצת הטיפול אגב שמירה על תפקוד תקין וצמצום קשרים שליליים; וכי הוא עורך שינויים בדפוסי חשיבתו והתנהגותו, תוך שימוש בכלים שקיבל.",דיון והכרעה
77,SH-22-03-40650-599,"על יסוד כל אלה המליץ שירות המבחן להטיל על הנאשם תקופת צו מבחן שבמהלכה ישתלב בקבוצת הצעירים, בד בבד עם ענישה מוחשית של עבודות שירות.",דיון והכרעה
78,SH-22-03-40650-599,עיון בתסקירים האמורים מציג תמונה מורכבת.,דיון והכרעה
79,SH-22-03-40650-599,"מחד גיסא, בשני התסקירים הראשונים, שירות המבחן לא התרשם כי הנאשם הפנים באופן ממשי את חומרת מעשיו או כי קיים ניסיון אקטיבי משמעותי לשנות את דפוסי התנהגותו.",דיון והכרעה
80,SH-22-03-40650-599,"התסקיר השלישי מציג אמנם תמונה שונה והתקדמות ניכרת, ואולם  עריכתו חודשים אחדים בלבד מאז התסקירים הקודמים עשויה לעורר שאלות בדבר עוצמת השינוי, בפרט בנסיבות שבהן גם תסקיר זה נעדר הערכה פוזיטיבית חד משמעית מצד שירות המבחן בדבר סיכויי השיקום של הנאשם.",דיון והכרעה
81,SH-22-03-40650-599,"מאידך גיסא, לאורך כל תסקיריו עמד שירות המבחן על מבנה האישיות הבסיסי הנוקשה של הנאשם, נתון שחייב מצדו מאמץ מוגבר לצורך שינוי בדפוסי ההתנהגות המושרשים בו.",דיון והכרעה
82,SH-22-03-40650-599,"עוד עמד השירות על התהליך ההדרגתי שהנאשם עבר, על התקדמותו העקבית ככל שחולף הזמן ועל השיפור המשמעותי ברמת ההפנמה של המעשים שחל בו.",דיון והכרעה
83,SH-22-03-40650-599,"בהסתכלות כוללת, נראה כי הנאשם עובר תהליך ממשי, המשקף שיפור והתקדמות מפעם לפעם; כי הוא בעל מוטיבציה; כי הוא רתום לתהליך; וכי הוא מבקש לפתוח דף חדש בחייו.",דיון והכרעה
84,SH-22-03-40650-599,"אמנם, התסקיר אינו מציג תמונה חד משמעית, אינו מלמד על תהליך שיקומי שהושלם, לא על תהליך רציף מתחילתו ולא על כזה שהצלחתו ודאית.",דיון והכרעה
85,SH-22-03-40650-599,"ואולם, במובן מסוים, דווקא התמונה המורכבת המשתקפת מן התסקיר עשויה להצביע על אותנטיות, לחזק את המהימנות שיש לייחס לתהליך ולטעת אמונה כי המוטיבציה שעליה מצביע הנאשם אינה מן הפה ולחוץ.",דיון והכרעה
86,SH-22-03-40650-599,"הנתונים המפורטים בתסקיר בד בבד עם הודייתו של הנאשם בעבירה והחרטה שהביע; גילו הצעיר; אופייה החד פעמי של העבירה; וקיומה של משפחה נורמטיבית ותומכת ברקע; מצביעים לטעמי על סיכוי של ממש כי הנאשם ישתקם, באופן המצדיק לתת לו הזדמנות לשוב אל המוטב ללא שירצה עונש מאסר מאחורי סורג ובריח.",דיון והכרעה
87,SH-22-03-40650-599,"על רקע זה, ולאחר שהבאתי בחשבון את התקופה שבה שהה במעצר, מצאתי כי בנסיבות העניין יש מקום לחרוג ממתחם הענישה ולהסתפק בעונש מאסר שירוצה בדרך של עבודות שירות.",דיון והכרעה
88,SH-22-03-40650-599,אזכיר כי הנאשם נמצא מתאים לריצוי עונש של עבודות שירות על-ידי הממונה על עבודות שירות.,דיון והכרעה
89,SH-22-03-40650-599,"אי לכך, ועל יסוד כל האמור, מצאתי להעמיד את עונשו של הנאשם על תשעה חודשי מאסר שירוצו בדרך של עבודות שירות.",דיון והכרעה
90,SH-22-03-40650-599,"על יסוד כל האמור, אני מטיל על הנאשם את העונשים הבאים:",דיון והכרעה
91,SH-22-03-40650-599,9 חודשי מאסר בפועל שירוצו בדרך של עבודות שירות.,דיון והכרעה
92,SH-22-03-40650-599,"עבודות השירות יבוצעו בהתאם להמלצת הממונה על עבודות שירות, בעמותה לרכיבה וכלבנות טיפולית, דרך הלורד, תל מונד, במשך חמישה ימים בשבוע על פי טווח השעות המתאפשר בחוק העונשין, החל מיום 27.10.24.",דיון והכרעה
93,SH-22-03-40650-599,"במועד זה יתייצב הנאשם, לא יאוחר מהשעה 08:00, במשרדי הממונה על עבודות שירות, שלוחת מרכז – רמלה.",דיון והכרעה
94,SH-22-03-40650-599,"הנאשם מוזהר כי אי ביצוע עבודות השירות כסדרן או אי שיתוף פעולה עם הממונה על עבודות שירות, עלולים להביא להפקעתן, וריצוי יתרת עונש המאסר מאחורי סורג ובריח.",דיון והכרעה
95,SH-22-03-40650-599,תשעה חודשי מאסר על תנאי למשך 3 שנים לבל יעבור עבירת סמים.,דיון והכרעה
96,SH-22-03-40650-599,"קנס בסכום של 35,000 ₪ או שלושה חודשי מאסר תמורתו.",דיון והכרעה
97,SH-22-03-40650-599,"הקנס ישולם בשלושה תשלומים שווים, הראשון שבהם ביום 13.7.24, והבאים ב-13 בחודש בחודשים העוקבים.",דיון והכרעה
98,SH-22-03-40650-599,"אני מעמיד את הנאשם בפיקוח של שירות המבחן לתקופה של שנה, כדי שיעבור טיפול ייעודי, בהתאם להמלצה בתסקיר.",דיון והכרעה
99,SH-22-03-40650-599,זכות ערעור לבית המשפט המחוזי בתוך 45 ימים.,דיון והכרעה
100,SH-22-03-40650-599,"ניתן היום,  ז' סיוון תשפ""ד, 13 יוני 2024, בנוכחות הצדדים.",דיון והכרעה
