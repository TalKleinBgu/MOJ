,verdict,text,part
0,SH-22-09-38201-594,"פקודת הסמים המסוכנים [נוסח חדש], תשל""ג-1973: סע'  6, 10","ע""י ב""כ עוה""ד נסאר מוסטפא "
1,SH-22-09-38201-594,"חוק העונשין, תשל""ז-1977: סע'  40ב, 40ג(א), 40 ג(ב), 40ד, 40ד(א), 40ט, 40יא","ע""י ב""כ עוה""ד נסאר מוסטפא "
2,SH-22-09-38201-594,"הנאשם הורשע על פי הודאתו בכתב אישום מתוקן המייחס לו עבירת גידול סמים מסוכנים והחזקת כלים להכנת סם שלא לצריכה עצמית על פי סעיפים 6 ו-10(רישא) לפקודת הסמים המסוכנים [נוסח חדש], תשל""ג-1973 (להלן: ""פקודת הסמים""), בהתאמה.",גזר דין
3,SH-22-09-38201-594,"על פי עובדות כתב האישום, הנאשם שכר ביום 15.8.22 דירה בבאר-שבע (להלן: ""הדירה""), לצורך גידול סמים.",גזר דין
4,SH-22-09-38201-594,"הנאשם החזיק וגידל בדירה 130 שתילי סם מסוג קנביס במשקל כולל של 3 קילוגרם (להלן: ""השתילים"" או ""הסם"") בכך שהשקה וגידל אותם בתוך אדניות ומתקני ייבוש מיוחדים, ולצורך זה החזיק בכלים להכנת סמים שלא לצריכה עצמית בדמות מנורות, שנאים, מאוורר, שרשרי אויר, דשן ומתקני ייבוש.",גזר דין
5,SH-22-09-38201-594,"ביום 13.11.23 התקבל תסקיר שירות המבחן לעונש (להלן: ""התסקיר הראשון"").",גזר דין
6,SH-22-09-38201-594,"על פי נתוני התסקיר, הנאשם אשר הועמד בצו פיקוח במסגרת הליך המעצר, שולב בתוכניות הבאות: מרכז יום ""בית חוסן"" לטיפול בנפגעי התמכרויות; קבוצת NA; וקבוצה טיפולית של שירות המבחן בתחום האלימות.",גזר דין
7,SH-22-09-38201-594,"שירות המבחן התרשם כי הנאשם נתרם מההליך הטיפולי בבית חוסן ועדכן כי הבדיקות לגילוי שרידי סם, אשר בוצעו לו היו נקיות.",גזר דין
8,SH-22-09-38201-594,"שירות המבחן התרשם כי הנאשם הצליח לגייס כוחות לצורך שיקום, כי הוא מכיר בנזקקותו הטיפולית וכי הוא מבצע בחינה ביקורתית של דפוסי התנהגותו המכשילים.",גזר דין
9,SH-22-09-38201-594,"מאידך, התרשם שירות המבחן מרצונו של הנאשם לצבור כוח, שליטה וכבוד, כי הוא מחזיק בדפוסי התנהגות אלימים וכי יש באלו כדי להביא להישנות התנהגות עוברת חוק.",גזר דין
10,SH-22-09-38201-594,בסיכום תסקירו העריך שירות המבחן כי הנאשם הפיק תועלת מהתוכנית הטיפולית וכי רמת הסיכון שלו פחתה.,גזר דין
11,SH-22-09-38201-594,"ביום 11.2.24 התקבל תסקיר משלים מטעם שירות המבחן (להלן: ""התסקיר המשלים"").",גזר דין
12,SH-22-09-38201-594,"על פי נתוני התסקיר המשלים, הנאשם  ערך שינוי משמעותי בחייו, עמד בתוכנית טיפולית ממושכת כוללת של  של כשנה וחצי במרכז יום לטיפול בנפגעי סמים בבאר שבע, בקבוצה טיפולית  ובשיחות פרטניות בשירות המבחן, שמר על ניקיון מסמים, והשתלב במסגרת תעסוקתית קבועה.",גזר דין
13,SH-22-09-38201-594,"צוין כי הנאשם הביע חרטה עמוקה על מעשיו, קיבל על עצמו אחריות מלאה על ביצוע העבירות, וכי עובד מזה כ-8 חודשים במוקד שירות לקוחות במסגרת תעסוקתית קבועה.",גזר דין
14,SH-22-09-38201-594,"להתרשמות שירות המבחן הנאשם עובר תהליך שיקומי משמעותי, הוא בעל כוחות להמשך טיפול, וקיימת אצלו  מודעות גבוהה אשר למצבו ולמוקדי הסיכון בעניינו.",גזר דין
15,SH-22-09-38201-594,צוין בנוסף כי לא נפתחו נגד הנאשם תיקים נוספים במהלך התקופה.,גזר דין
16,SH-22-09-38201-594,"נוכח אלו, ""ועל מנת לאפשר המשך התהליך הטיפולי המשמעותי"" אותו עובר הנאשם, המליץ שירות המבחן על הטלת צו מבחן למשך שנה ועל הטלת צו של""צ בהיקף של 380 שעות.",גזר דין
17,SH-22-09-38201-594,"בדיון שנערך ביום 18.2.24, הגישה המאשימה רישום פלילי (ת/1) וטיעונים לעונש בכתב (ת/2).",גזר דין
18,SH-22-09-38201-594,"ב""כ הנאשם הגיש מסמך ממקום עבודתו של הנאשם (נ/1).",גזר דין
19,SH-22-09-38201-594,"ב""כ המאשימה הפנתה לערכים המוגנים שנפגעו – בריאות הציבור ובטחונו והגנה מפני נגע הסמים המהווה מחולל פשע לעבירות פליליות אשר נזקים חברתיים ישירים ועקיפים לצידן.",גזר דין
20,SH-22-09-38201-594,"לשיטת ב""כ המאשימה, הפגיעה בערכים אלה היא במידה גבוהה ועל מתחם העונש ההולם בגין המעשים לנוע בין 12 ל-24 חודשי מאסר בפועל.",גזר דין
21,SH-22-09-38201-594,"נטען כי אין לסטות ממתחם הענישה שכן לשיטת המאשימה, הנאשם לא עבר תהליך שיקום משמעותי ואף נפלט לאחר מחצית השנה מטיפול במרכז היום.",גזר דין
22,SH-22-09-38201-594,"המאשימה עתרה לענישת הנאשם בחלקו התחתון של מתחם הענישה לצד מאסר מותנה ארוך ומרתיע, פסילת רישיון נהיגה, קנס משמעותי וחתימה על התחייבות להימנע מביצוע עבירה.",גזר דין
23,SH-22-09-38201-594,"ב""כ הנאשם הפנה להודאת הנאשם במיוחס לו ולקיחת האחריות שלצידה.",גזר דין
24,SH-22-09-38201-594,נטען כי הנאשם עבר תהליך שיקום משמעותי.,גזר דין
25,SH-22-09-38201-594,"הוטעם כי הנאשם לא ""נפלט"" ממרכז היום, אלא היה זה מהלך בהוראת קצינת המבחן לאחר חצי שנה של טיפול וכי הנאשם המשיך בהליך טיפולי ממושך ומוצלח במסגרת שירות המבחן.",גזר דין
26,SH-22-09-38201-594,"ב""כ הנאשם טען כי בהתאם לפסיקה שהגישה המאשימה, מתחם העונש ההולם הראוי בנסיבותיו של תיק זה הוא מתחם שנע בין 8 ל-20 חודשי מאסר, ברם במקרה זה יש לסטות ממתחם העונש בשל שיקולי שיקום.",גזר דין
27,SH-22-09-38201-594,"ב""כ הפנה לכך שמאז הרשעתו האחרונה של הנאשם חלפו  12 שנים בהם הנאשם היה ""נקי"", וטען כי במסגרת תיק זה ""נפל"" אך חזר למוטב, ערך שיקום יסודי והשתלב בעבודה קבועה במסגרתה אף קודם והפך למנהל צוות.",גזר דין
28,SH-22-09-38201-594,"ב""כ הנאשם עתר לאמץ את המלצת שירות המבחן, ולאפשר לנאשם הזדמנות שיקומית כפי שהומלץ על ידי שירות המבחן.",גזר דין
29,SH-22-09-38201-594,"מתחם העונש יקבע בהתאם לעקרון ההלימה תוך מתן משקל לערכים החברתיים שנפגעו מביצוע העבירות, למידת הפגיעה בהם ולמדיניות הענישה הנהוגה, והכל בנסיבות הקשורות בביצוע העבירה (סעיף 40ג(א) לחוק העונשין).","בדבריו האחרונים, מסר הנאשם:"
30,SH-22-09-38201-594,עיקרון ההלימה הינו העיקרון המנחה בענישה – קיומו של יחס הולם בין חומרת מעשה העבירה בנסיבותיו ומידת אשמה של הנאשם ובין סוג ומידת העונש המוטל עליו (סעיף 40ב לחוק העונשין).,"בדבריו האחרונים, מסר הנאשם:"
31,SH-22-09-38201-594,"הערכים החברתיים שפקודת הסמים מבקשת להגן עליהם הם שמירה על בריאות הציבור ובטחונו מפני נגע הסמים והנזקים החברתיים, כלכליים וגופניים אשר נגרמים בעטיו.","בדבריו האחרונים, מסר הנאשם:"
32,SH-22-09-38201-594,"זאת, גם בבחינת נזקים ישירים למשתמשים עצמם וגם נזקים עקיפים אשר נגרמים לציבור בכללותו, למשל בדמות עבירות רכוש אותן עוברים חלק לא מבוטל מהמכורים לסמים.","בדבריו האחרונים, מסר הנאשם:"
33,SH-22-09-38201-594,"במעשיו פגע הנאשם פגיעה ממשית  בערכים אלו, בהיותו הגורם הראשון והמרכזי בשרשרת הפצת הסם – הגורם האחראי על גידול וייצור הסם.","בדבריו האחרונים, מסר הנאשם:"
34,SH-22-09-38201-594,"מעיון בפסיקה הקיימת במקרים דומים, בחלקם חמורים יותר וחמורים פחות, עולה התמונה הבאה:","בדבריו האחרונים, מסר הנאשם:"
35,SH-22-09-38201-594,"הנאשם הורשע על פי הודאתו בשני כתבי אישום כדלהלן: א. גידול 99 שתילי קנביס במשקל 240 גרם, החזקת כלים והחזקת 34 גרם קנביס ו-33 גרם וחשיש.","בדבריו האחרונים, מסר הנאשם:"
36,SH-22-09-38201-594,"ב. גידול 98 שתילי קנביס במשקל של כ-10 ק""ג והחזקת 3.2 ק""ג קנביס.","בדבריו האחרונים, מסר הנאשם:"
37,SH-22-09-38201-594,בית-המשפט קבע מתחם נפרד לכל כתב אישום הנע בין 10 ל-36 חודשי מאסר.,"בדבריו האחרונים, מסר הנאשם:"
38,SH-22-09-38201-594,"בשל שיקולי שיקום, חרג מהמתחמים וגזר את דינו של הנאשם ל-9 חודשי עבודות שירות.","בדבריו האחרונים, מסר הנאשם:"
39,SH-22-09-38201-594,ערעור המאשימה התקבל ובית-המשפט המחוזי החמיר את עונשו לכדי 10 חודשי מאסר בפועל.,"בדבריו האחרונים, מסר הנאשם:"
40,SH-22-09-38201-594,בקשת הרשות לערעור נדחתה.,"בדבריו האחרונים, מסר הנאשם:"
41,SH-22-09-38201-594,"הנאשם הורשע על פי הודאתו ב-3 עבירות החזקת כלים לגידול ו-3 עבירות גידול סם ב-3 דירות בסך כולל של 188 שתילים במשקל מצטבר של 19.5 ק""ג.","בדבריו האחרונים, מסר הנאשם:"
42,SH-22-09-38201-594,"בנוסף, הורשע ב-2 עבירות של החזקת סך כולל של 862 גרם קנבוס שלא לצריכה עצמית.","בדבריו האחרונים, מסר הנאשם:"
43,SH-22-09-38201-594,המתחם שנקבע נע בין 8 ל-20 חודשי מאסר.,"בדבריו האחרונים, מסר הנאשם:"
44,SH-22-09-38201-594,"בשל 2 הרשעות קודמות, נדון הנאשם ל-10 חודשי מאסר בפועל.","בדבריו האחרונים, מסר הנאשם:"
45,SH-22-09-38201-594,הן ערעורו והן בקשת הרשות לערעור נדחו.,"בדבריו האחרונים, מסר הנאשם:"
46,SH-22-09-38201-594,"הנאשם הורשע על פי הודאתו בגידול סמים מסוכנים, החזקה שלא לצריכה עצמית והחזקת כלים להכנת סם, בכך שנתפסו בדירתו 9 שתילי קנביס במשקל כולל של 4.38 ק""ג וכן כלים אשר שימשו לגידול, הכנה וייצור של סמים.","בדבריו האחרונים, מסר הנאשם:"
48,SH-22-09-38201-594,הנאשם נדון ל-8 חודשי מאסר.,"בדבריו האחרונים, מסר הנאשם:"
50,SH-22-09-38201-594,בית-המשפט העליון קבע כי מדובר במתחם ראוי והולם בנסיבות העניין.,"בדבריו האחרונים, מסר הנאשם:"
51,SH-22-09-38201-594,"הנאשם הורשע על פי הודאתו בגידול 60 שתילי קנביס במשקל 10 ק""ג במחסן, תוך הסתייעות בחומרי דישון, מד טמפרטורה, אדניות ומנורות.","בדבריו האחרונים, מסר הנאשם:"
52,SH-22-09-38201-594,המתחם שנקבע בבית-משפט השלום באשקלון נע בין 6 חודשי עבודות שירות ל-24 חודשי מאסר.,"בדבריו האחרונים, מסר הנאשם:"
53,SH-22-09-38201-594,"בית-המשפט סטה ממתחם העונש בשל נסיבות אישיות וגזר דינו ל-150 שעות של""צ.","בדבריו האחרונים, מסר הנאשם:"
54,SH-22-09-38201-594,"בית-המשפט המחוזי קיבל את ערעור המאשימה, קבע כי הרף התחתון של מתחם הענישה איננו משקף את חומרת המעשים וכי הנימוקים שבגינם בוצעה החריגה ממתחם העונש הם נימוקים של נסיבות אישיות (להבדיל משיקולי שיקום) והעמיד את עונשו של הנאשם על 10 חודשי מאסר.","בדבריו האחרונים, מסר הנאשם:"
56,SH-22-09-38201-594,"הנאשם הורשע על פי הודאתו בגידול 116 שתילי קנביס במשקל כולל של 2 ק""ג והחזקה של כלים המשמשים לצורך גידול הסם.","בדבריו האחרונים, מסר הנאשם:"
57,SH-22-09-38201-594,המתחם שנקבע נע בין 9 ל-22 חודשי מאסר.,"בדבריו האחרונים, מסר הנאשם:"
58,SH-22-09-38201-594,"בשל קיומו של עבר לא רלוונטי וישן, נדון הנאשם ל-11 חודשי מאסר בפועל.","בדבריו האחרונים, מסר הנאשם:"
59,SH-22-09-38201-594,הערעור נמחק לבקשת הנאשם.,"בדבריו האחרונים, מסר הנאשם:"
60,SH-22-09-38201-594,"הנאשם הורשע על פי הודאתו בגידול 122 שתילי קנביס במשקל כולל של 7 ק""ג, תוך שימוש בכלים מתאימים, וכן החזיק בדירתו 2 ק""ג קנביס שלא לצריכתו העצמית.","בדבריו האחרונים, מסר הנאשם:"
61,SH-22-09-38201-594,המתחם שנקבע נע בין 12 ל-30 חודשי מאסר.,"בדבריו האחרונים, מסר הנאשם:"
62,SH-22-09-38201-594,"בהיעדר עבר פלילי ובשל מצבו הכלכלי והמשפחתי, נדון הנאשם ל-12 חודשי מאסר.","בדבריו האחרונים, מסר הנאשם:"
63,SH-22-09-38201-594,"הנאשם הורשע על פי הודאתו בגידול של 220 שתילי קנביס, במשקל כולל של כ-10 ק""ג בחממה מאולתרת מאחורי ביתו במושב.","בדבריו האחרונים, מסר הנאשם:"
64,SH-22-09-38201-594,המתחם שנקבע נע בין 13 ל-30 חודשי מאסר בפועל.,"בדבריו האחרונים, מסר הנאשם:"
65,SH-22-09-38201-594,"חרף קיומו של עבר פלילי ישן, בשים לב לנסיבות חייו האישיות של הנאשם, נדון האחרון ל-13 חודשי מאסר.","בדבריו האחרונים, מסר הנאשם:"
66,SH-22-09-38201-594,הערעור לבית-המשפט המחוזי נמשך לבקשת הנאשם.,"בדבריו האחרונים, מסר הנאשם:"
67,SH-22-09-38201-594,"הנאשם הורשע על פי הודאתו בגידול קנביס במשקל כולל של כ-5.5 ק""ג והחזיק ב-1.4 ג' חשיש וכלים לצורך גידול הסם.","בדבריו האחרונים, מסר הנאשם:"
68,SH-22-09-38201-594,המתחם שנקבע נע בין 7 ל-20 חודשי מאסר.,"בדבריו האחרונים, מסר הנאשם:"
69,SH-22-09-38201-594,על הנאשם נגזרו 8 חודשי מאסר.,"בדבריו האחרונים, מסר הנאשם:"
70,SH-22-09-38201-594,"בדחותו את הערעור, ציין בית-המשפט המחוזי כי מדובר במתחם ענישה אשר משקף את הענישה הנוהגת.","בדבריו האחרונים, מסר הנאשם:"
71,SH-22-09-38201-594,בבחינת נסיבות הקשורות בביצוע העבירה (סעיף 40ט לחוק העונשין) נשקלו הבאים:,"בדבריו האחרונים, מסר הנאשם:"
72,SH-22-09-38201-594,"המדובר בגידול של כמות גבוהה למדי של שתילי סם – 130 שתילים, ובהינתן כך משקל הסמים הכולל אינו משקף את מלוא הפוטנציאל מטבעם של הליכי יצור וגידול דינמיים.","בדבריו האחרונים, מסר הנאשם:"
73,SH-22-09-38201-594,"תכנון המעשים: ברי כי מדובר במעשים מתוכננים בקפידה, המצריכים יוזמה חשיבה והכנה מקדימים.","בדבריו האחרונים, מסר הנאשם:"
74,SH-22-09-38201-594,"הנאשם שכר דירה ייעודית לצורך גידול הסם, אבזר הדירה באמצעים הנדרשים לצורך זה, השקה את הגידולים והשתמש באמצעי ייבוש מיוחדים.","בדבריו האחרונים, מסר הנאשם:"
75,SH-22-09-38201-594,"העובדות מצביעות על פעילות אקטיבית ומיומנות רבה מצד הנאשם בגידול הסם, אשר הביאה לתוצאות מוכחות בדמות ""יבול"" במשקל לא מבוטל.","בדבריו האחרונים, מסר הנאשם:"
76,SH-22-09-38201-594,פוטנציאל נזק: פוטנציאל הנזק לצד מעשי הנאשם הוא משמעותי.,"בדבריו האחרונים, מסר הנאשם:"
77,SH-22-09-38201-594,"מדובר בכמות שתילים רבה, אשר עלולה הייתה להגיע למאות צרכנים, לרבות לצרכנים ""חדשים"" וצעירים.","בדבריו האחרונים, מסר הנאשם:"
78,SH-22-09-38201-594,"דומה כי מיותר יהיה להרחיב בדבר נזקים בריאותיים  חברתיים וכלכליים אשר לצד שימוש אינטנסיבי בסמים, ובמקרה דנן, היווה  בית הנאשם מעין מפעל יצרני עובר להפצת הסם לצרכנים.","בדבריו האחרונים, מסר הנאשם:"
79,SH-22-09-38201-594,הרקע לביצוע המעשים: הנאשם מסר לשירות המבחן 3 סיבות מרכזיות שהביאוהו לבצע את העבירות: הפעלת שיקול דעת מוטעה; קושי בסירוב לאחרים והצבת גבולות; שימושו האישי בחומרים ממכרים שהיה בו כדי להשפיע על התנהלותו.,"בדבריו האחרונים, מסר הנאשם:"
80,SH-22-09-38201-594,"כבודן של סיבות אלו במקומן, ברם בין השיטין מסתתר הטעם המרכזי לעיסוק זה מצד רבים, והוא בצע כסף.","בדבריו האחרונים, מסר הנאשם:"
81,SH-22-09-38201-594,"נוכח אלו , סבורני כי הפגיעה בערכים המוגנים היא במידה בינונית ויש לקבוע מתחם עונש הולם אשר ינוע בין 10 ל-24 חודשי מאסר בפועל.","בדבריו האחרונים, מסר הנאשם:"
82,SH-22-09-38201-594,שיקולי הענישה בתוך מתחם העונש,"בדבריו האחרונים, מסר הנאשם:"
83,SH-22-09-38201-594,"בגזירת העונש המתאים לנאשם בתוך מתחם העונש, נשקלו הנסיבות הבאות שאינן קשורות בביצוע העבירה (סעיף 40יא לחוק העונשין):","בדבריו האחרונים, מסר הנאשם:"
84,SH-22-09-38201-594,עבר פלילי: לחובת הנאשם שתי הרשעות.,"בדבריו האחרונים, מסר הנאשם:"
85,SH-22-09-38201-594,"הרשעתו האחרונה משנת 2012, בגין עבירות של יצוא/יבוא/מסחר/הספקה של סמים, במסגרתה נדון ל-32 חודשי מאסר בפועל.","בדבריו האחרונים, מסר הנאשם:"
86,SH-22-09-38201-594,"בגין הרשעתו הקודמת משנת 2008 בעבירות קשירת קשר, התחזות, דרישת רכוש באיומים, הפרת הוראה חוקית והחזקת סמים, נדון הנאשם ל-12 חודשי מאסר בפועל.","בדבריו האחרונים, מסר הנאשם:"
87,SH-22-09-38201-594,"המדובר בעבר פלילי אשר מחד הינו ישן למדי,  ומאידך, יש בו ללמד כי עולם הסמים איננו זר לנאשם כלל ועיקר והיה מצופה ממנו ללמוד את הלקח ולהירתע נוכח סנקציות עונשיות קודמות.","בדבריו האחרונים, מסר הנאשם:"
88,SH-22-09-38201-594,"נטילת האחריות של הנאשם על מעשיו ומאמציו לחזור למוטב: הודאת נאשם מגלמת (בדרך כלל) קבלת אחריות על ביצוע המעשים, ונלווה לה חסכון משמעותי מזמנם של עדי התביעה, ומזמנו של בית-המשפט.","בדבריו האחרונים, מסר הנאשם:"
89,SH-22-09-38201-594,"הנאשם הודה במיוחס לו והביע צער וחרטה על מעשיו גם בפני שירות המבחן, שיתף פעולה עם גורמי הטיפול על ציר זמן ממושך, מסר בדיקות שתן נקיות, ושולב בעבודה קבועה.","בדבריו האחרונים, מסר הנאשם:"
90,SH-22-09-38201-594,על פי סעיף 40 ג(ב) לחוק העונשין רשאי בית המשפט לחרוג לקולה ממתחם העונש ההולם אשר נקבע בשל שיקולי שיקום על פי הוראות סעיף 40ד לחוק.,"בדבריו האחרונים, מסר הנאשם:"
91,SH-22-09-38201-594,סעיף 40ד(א) לחוק מורה כי בית המשפט רשאי לחרוג ממתחם הענישה ולקבוע את עונשו של הנאשם לפי שיקולי שיקום ככל שמצא כי הנאשם השתקם או יש סיכוי של ממש שישתקם.,"בדבריו האחרונים, מסר הנאשם:"
92,SH-22-09-38201-594,"אין ספק בדבר חומרת מעשי הנאשם, המתעצמת נוכח עברו הפלילי הרלוונטי.","בדבריו האחרונים, מסר הנאשם:"
93,SH-22-09-38201-594,"מנגד, נוכח הנתונים בדבר הליך שיקומו הממושך והמוצלח עד כה, כמו גם הערכות הגורם המקצועי ביחס למודעתו ולכוחותיו של הנאשם ביחס להמשך טיפול, דומה שניתן לקבוע במקרה זה כחריג, כי שיקום הנאשם ניכר בפועל ואף כי קיימים סיכויי שיקום מובהקים.","בדבריו האחרונים, מסר הנאשם:"
94,SH-22-09-38201-594,"בשקלול מכלול הנסיבות, מצאתי כי יש לחרוג ממתחם העונש ההולם משיקולי שיקומו של הנאשם.","בדבריו האחרונים, מסר הנאשם:"
95,SH-22-09-38201-594,"התלבטתי אשר למסגרת החריגה – האם להיעתר להמלצת שירות המבחן ולקבוע את עונשו של הנאשם במסגרת צו של""צ ממושך (לצד צו מבחן) או שמא ראויה חריגה מתונה יותר אשר תמצא ביטוי במסגרת של עבודות שירות.","בדבריו האחרונים, מסר הנאשם:"
96,SH-22-09-38201-594,"בסופו של יום החלטתי לסטות בעניינו של הנאשם סטיה מתונה יותר מזו אשר הומלצה על ידי שירות המבחן, ואשר יהיה בה לאזן, בנסיבות הענין (לרבות קיומו של עבר פלילי רלוונטי) בין אינטרס השיקום של הנאשם לבין אינטרס הציבור בענישה מוחשית וההלימה המתבקשת בין המעשים והעבירות לבין העונשים המוטלים בגינם.","בדבריו האחרונים, מסר הנאשם:"
97,SH-22-09-38201-594,"ענישה בדרך זאת, תאפשר למשיב לשלם את חובו לחברה מחד, ולהמשיך את שיקומו ואת הקשר הטיפולי עם שירות המבחן מאידך.","בדבריו האחרונים, מסר הנאשם:"
98,SH-22-09-38201-594,"בשיקולי קביעת עונשו של הנאשם בדרך של עבודות שירות, מהן לא ינוכו ימי המעצר בתיק, הבאתי בחשבון גם את תקופת המעצר הלא קצרה אותה נשא במסגרת תיק זה (מיום 7.9.22 עד יום 4.12.22).","בדבריו האחרונים, מסר הנאשם:"
99,SH-22-09-38201-594,"נוכח האמור, אני דן את הנאשם לעונשים הבאים:","בדבריו האחרונים, מסר הנאשם:"
100,SH-22-09-38201-594,"9 חודשי מאסר בפועל, אשר ירוצו בדרך של עבודות שירות ב""באר שובע"", בכתובת: קק""ל 201 באר שבע, במשך חמישה ימים בשבוע, 8.5 שעות ביום או לפי קביעה אחרת של הממונה על עבודות השירות.","בדבריו האחרונים, מסר הנאשם:"
101,SH-22-09-38201-594,"הנאשם יתייצב לריצוי עונשו ביום 4.11.2024 בשעה 08:00 בבוקר במשרדי הממונה על עבודות השירות במפקדת מחוז דרום של שב""ס ליד כלא באר-שבע.","בדבריו האחרונים, מסר הנאשם:"
102,SH-22-09-38201-594,אני מזהיר את הנאשם שעליו לנהוג בהתאם לכללים ולתנאים שתקבע הממונה על עבודות השירות ושאם לא יעשה כן יכול ויופסקו עבודות השירות והוא יידרש לרצות את יתרת עונשו בכלא.,"בדבריו האחרונים, מסר הנאשם:"
103,SH-22-09-38201-594,"6 חודשי מאסר על תנאי, לתקופה של 3 שנים מהיום, שלא יעבור כל עבֵרה מסוג פשע שבפקודת הסמים.","בדבריו האחרונים, מסר הנאשם:"
104,SH-22-09-38201-594,קנס כספי בסך 5000 ₪ או 50 ימי מאסר תמורתו.,"בדבריו האחרונים, מסר הנאשם:"
105,SH-22-09-38201-594,"הקנס ישולם ב- 10 תשלומים חודשיים שווים ורצופים, החל מיום 1.11.24  ובמשך כל 01 לחודש שלאחריו.","בדבריו האחרונים, מסר הנאשם:"
106,SH-22-09-38201-594,"לא ישולם אחד התשלומים במועדו, תעמוד כל היתרה לפירעון מידי ויתווספו תוספות פיגור כחוק, וזאת מעבר לזכותה של המאשימה לבקש הפעלת מאסר חלף הקנס.","בדבריו האחרונים, מסר הנאשם:"
107,SH-22-09-38201-594,פסילה מלקבל או להחזיק רישיון נהיגה על תנאי למשך 6 חודשים.,"בדבריו האחרונים, מסר הנאשם:"
108,SH-22-09-38201-594,"הפסילה תופעל אם תוך תקופה של 3 שנים מהיום, יעבור הנאשם כל עבירת סמים.","בדבריו האחרונים, מסר הנאשם:"
109,SH-22-09-38201-594,צו מבחן למשך 12 חודשים מהיום.,"בדבריו האחרונים, מסר הנאשם:"
110,SH-22-09-38201-594,את הקנס ניתן לשלם כעבור 3 ימים מהיום באחת מהדרכים הבאות:,"בדבריו האחרונים, מסר הנאשם:"
111,SH-22-09-38201-594,תשלום בכרטיס אשראי באמצעות האתר המקוון של רשות האכיפה והגבייה בכתובת: -Hyperlink Removed-.,"בדבריו האחרונים, מסר הנאשם:"
112,SH-22-09-38201-594,"תשלום בשירות עצמי באמצעות מוקד שירות טלפוני של מרכז הגבייה, בטלפון שמספרו 35592* או, 073-205-5000.","בדבריו האחרונים, מסר הנאשם:"
113,SH-22-09-38201-594,"תשלום במזומן בכל סניף של בנק הדואר, בהצגת תעודת זהות בלבד (אין צורך בהצגת שוברי תשלום)","בדבריו האחרונים, מסר הנאשם:"
114,SH-22-09-38201-594,המוצג יושמד או יחולט בהתאם לשיקול דעת היחידה החוקרת.,"בדבריו האחרונים, מסר הנאשם:"
115,SH-22-09-38201-594,המזכירות תעביר עותק גזר הדין לממונה על עבודות השירות ושירות המבחן ותסגור את התיק.,"בדבריו האחרונים, מסר הנאשם:"
116,SH-22-09-38201-594,5129371זכות ערעור בתוך 45 יום לבית המשפט המחוזי.,"בדבריו האחרונים, מסר הנאשם:"
117,SH-22-09-38201-594,"ניתן היום,  ה' אלול תשפ""ד, 08 ספטמבר 2024, בנוכחות הצדדים.","בדבריו האחרונים, מסר הנאשם:"
118,SH-22-09-38201-594,יריב בן דוד 54678313,   					
