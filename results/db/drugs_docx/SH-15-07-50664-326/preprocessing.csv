,verdict,text,part
0,SH-15-07-50664-326,"פקודת הסמים המסוכנים [נוסח חדש], תשל""ג-1973: סע'  13, 19א","איתן שעבני
ע""י ב""כ עו""ד צלניקר"
1,SH-15-07-50664-326,"חוק העונשין, תשל""ז-1977: סע'  31, 40 ד', 40יג'","איתן שעבני
ע""י ב""כ עו""ד צלניקר"
2,SH-15-07-50664-326,"הנאשם הורשע על פי הודאתו, במסגרת הסדר טיעון, בכתב אישום מתוקן ובו שלושה אישומים בעבירות סמים.",כתב האישום:
3,SH-15-07-50664-326,"בשניים מהאישומים הורשע בעבירות של סחר בסם מסוכן - עבירות על סעיפים 13+ 19א לפקודת הסמים המסוכנים [נוסח חדש], התשל""ג-1973 (להלן: ""הפקודה"") ובאישום הנוסף הורשע בעבירה של סיוע לסחר בסם מסוכן- עבירה על סעיפים 13+ 19א לפקודה ביחד עם סעיף 31 לחוק העונשין, תשל""ז – 1977 (להלן: ""החוק"").",כתב האישום:
4,SH-15-07-50664-326,"כמתואר בחלק הכללי בכתב האישום, במהלך התקופה שבין ספטמבר 2014 ועד יולי 2015 פעלה סוכנת סמויה של מחלק הסוכנים במחוז מרכז (להלן: ""הסוכנת"") לביצוע עסקאות מבוקרות של סחר בסמים מסוכנים, לצורך מיגור תופעת הסחר בסמים במחוז מרכז.",כתב האישום:
5,SH-15-07-50664-326,"במסגרת הפעילות, פעלה הסוכנת במסווה של ברמנית במועדונים שונים בראשל""צ.",כתב האישום:
6,SH-15-07-50664-326,"על פי האמור באישום הראשון, ביום 22.1.15, במהלך מפגש בין הנאשם והסוכנת, במועדון בו עבדה, הבטיח הנאשם לסוכנת כי הוא יכול לארגן אותה ב""גבוה"", כלומר בסם מסוג קוקאין, כל אימת שתחפוץ.",כתב האישום:
7,SH-15-07-50664-326,"במהלך הימים שלאחר מכן, בשלוש הזדמנויות שונות, שוחחו הנאשם והסוכנת על אודות מחירי הסם והכמות המבוקשת, עד שביום 29.1.15 בשעה 16.32 מסרה הסוכנת לנאשם 850 ₪ ובשעה 21.38  קיבלה ממנו בתמורה סם מסוכן מסוג קוקאין במשקל נטו של 1.1373 גרם.",כתב האישום:
8,SH-15-07-50664-326,"על פי עובדות האישום השני, ביום 18.2.15 התקשרה הסוכנת לנאשם וביקשה לרכוש 2 גרם קוקאין בתמורה ל-800-850 ₪.",כתב האישום:
9,SH-15-07-50664-326,למחרת בסמוך לשעה 15.30 התקשר הנאשם לסוכנת ושאל אותה האם היא עדיין מעוניינת בסם והיא ענתה בחיוב.,כתב האישום:
10,SH-15-07-50664-326,בשעה 17.40 נפגשו הנאשם והסוכנת ובמועד זה מסרה לו 850 ₪ עבור הסם.,כתב האישום:
11,SH-15-07-50664-326,"בשעה 21.18 שוחח הנאשם עם אדם בשם יוחאי דדון (להלן:""דדון"") ועדכן אותו לגבי כמות הסם הדרושה.",כתב האישום:
12,SH-15-07-50664-326,"בשעה 23.24 נפגש דדון עם הנאשם במועדון ומסר לו את הסם, וכעבור דקות אחדות פגש הנאשם בסוכנת ומסר לה סם מסוכן מסוג קוקאין במשקל נטו של 1.170 גרם, בתמורה לסכום ששילמה לו מוקדם יותר.",כתב האישום:
13,SH-15-07-50664-326,"במסגרת האישום החמישי מתואר כיצד ביום 27.5.15 שוחחו הנאשם והסוכנת מספר פעמים, במהלכם שאלה הסוכנת האם היא יכולה לקנות ממנו 2 גרם קוקאין.",כתב האישום:
14,SH-15-07-50664-326,בהמשך התקשר הנאשם לסוכנת ועדכן אותה כי הסמים יהיו מוכנים רק למחרת.,כתב האישום:
15,SH-15-07-50664-326,באותו לילה שוחח הנאשם עם דדון ועדכן אותו על אודות כמות הסם הרצויה.,כתב האישום:
16,SH-15-07-50664-326,"למחרת, ביום 28.5.15, שוחחו הנאשם והסוכנת מספר פעמים ונדברו להיפגש בשעה 19.00.",כתב האישום:
17,SH-15-07-50664-326,במהלך הפגישה קיבל הנאשם מהסוכנת 850 ₪ בתמורה לסם.,כתב האישום:
18,SH-15-07-50664-326,"בעקבות זאת שוחח הנאשם עם דדון, עדכן אותו כי הוא בדרכו לקחת את הסמים, נפגש עמו וקיבל מידיו את הסמים.",כתב האישום:
19,SH-15-07-50664-326,"לאחר מכן עדכן את הסוכנת כי הסמים בידיו וכשהגיעה הסוכנת למועדון, דקות אחדות לאחר מכן, מסר לה הנאשם סם מסוכן מסוג קוקאין במשקל נטו של 1.0236 גרם, בעבור הסכום ששילמה לו קודם לכן.",כתב האישום:
20,SH-15-07-50664-326,במסגרת אישום זה הורשע הנאשם כמסייע בלבד לעבירת הסחר בסם.,כתב האישום:
21,SH-15-07-50664-326,במסגרת ההסדר הופנה הנאשם לקבלת תסקיר מטעם שירות המבחן.,כתב האישום:
22,SH-15-07-50664-326,"לא גובשה הסכמה עונשית והצדדים טענו לעונש, כל אחד על פי ראות עיניו.",כתב האישום:
23,SH-15-07-50664-326,"בעניינו של הנאשם התקבל תסקיר, אשר תיאר בהרחבה את תולדותיו של הנאשם והתייחס למצבו האישי והמשפחתי.",תסקיר שירות המבחן:
24,SH-15-07-50664-326,"מהתסקיר עולה כי מדובר בבחור כבן 30, רווק, בן למשפחה נורמטיבית, אשר שירת שירות צבאי מלא כלוחם בגולני.",תסקיר שירות המבחן:
25,SH-15-07-50664-326,לאחר שחרורו מהצבא החל לעבוד עם אביו בתחום הבנייה ובהמשך עבד באופן עצמאי בתחום השיפוצים.,תסקיר שירות המבחן:
26,SH-15-07-50664-326,בתסקיר מתוארים דברי הנאשם לפיהם החל להשתמש בסם מסוג קוקאין כשנה עובר למעצרו.,תסקיר שירות המבחן:
27,SH-15-07-50664-326,"לדבריו, באותה העת חי חיי לילה אינטנסיביים, התמקד בבילויים ליליים שכללו שתיית אלכוהול מרובה וצריכת קוקאין.",תסקיר שירות המבחן:
28,SH-15-07-50664-326,עוד תיאר בפני קצינת המבחן התדרדרות הולכת וגוברת במישורי חייו השונים ככל שהעמיקו השימוש והתלות בסם.,תסקיר שירות המבחן:
29,SH-15-07-50664-326,בהתייחסותו לעבירות בהן הורשע מסר כי זו הפעם היחידה בה סחר בסם וכי הוא לא ביצע העבירות מתוך מטרה להרוויח כסף כי אם לעזור ולמצוא חן בעיני הבחורה שביקשה ממנו את הסם.,תסקיר שירות המבחן:
30,SH-15-07-50664-326,הנאשם נטל אחריות בפני שירות המבחן והביע צער על הסתבכותו זו.,תסקיר שירות המבחן:
31,SH-15-07-50664-326,"עוד תיאר בפני קצינת המבחן כי בתקופת מעצרו חווה מצוקה רגשית גדולה שהובילה אותו לפנות לעזרה טיפולית, כך שעם שחרורו למעצר הבית פנה לקבלת טיפול פסיכיאטרי והשתלב ביחידה העירונית לנפגעי סמים בראשון לציון.",תסקיר שירות המבחן:
32,SH-15-07-50664-326,מהתסקיר עולה כי הנאשם מטופל ביחידה מזה כחצי שנה.,תסקיר שירות המבחן:
33,SH-15-07-50664-326,מדיווח הצוות המטפל עולה כי הנאשם השתלב בטיפול קבוצתי ופרטני ומוסר בדיקות שתן אשר נמצאו עד כה נקיות משרידי סם.,תסקיר שירות המבחן:
34,SH-15-07-50664-326,"הנאשם משתף פעולה באופן מלא, ויצר קשר טיפולי חיובי עם העובדת הסוציאלית המטפלת בו ועם חברי הקבוצה.",תסקיר שירות המבחן:
35,SH-15-07-50664-326,ניכר כי הוא עובר תהליך עמוק ומשמעותי וכי הוא מבין את בחירותיו השגויות ואת מניעי ההתמכרות במשמעותן הרחבה והעמוקה.,תסקיר שירות המבחן:
36,SH-15-07-50664-326,"בבוא קצינת המבחן לבחון את גורמי הסיכון והסיכוי להישנות ביצוע עבירות דומות בעתיד ואת הסיכוי לשיקום, ציינה היא את התרשמותה כי הנאשם הוא בחור אינטליגנטי, בעל יכולת להתבוננות פנימית והפקת לקחים.",תסקיר שירות המבחן:
37,SH-15-07-50664-326,"להערכתה הנאשם ממוקד כיום בהליך השיקום הן מהבחינה הטיפולית והן מהבחינה התעסוקתית, ועל אף הקושי הכרוך בכך הוא נחוש להתמיד בתהליך.",תסקיר שירות המבחן:
38,SH-15-07-50664-326,"כגורמי סיכון נשקלו חומרת העבירה והשימוש האינטנסיבי בסם במשך שנה וכגורמי סיכוי זיהתה קצינת המבחן את יכולותיו וכישוריו האישיים, ביטחון בקשר עם דמויות משמעותיות וגורמי טיפול, תקשורת טובה, עמדות ותפיסות פרו חברתיות ומוטיבציה גבוהה לשינוי.",תסקיר שירות המבחן:
39,SH-15-07-50664-326,"לאור נתונים אלה ממליצה קצינת המבחן להעמיד את הנאשם במבחן למשך שנה, אשר במהלכה ימשיך למסור בדיקות שתן באופן רצוף ביחידה לנפגע סמים בראשון לציון, לצד המשך הטיפול הקבוצתי והפרטני בו החל וכן ימשיך בטיפול הפסיכיאטרי.",תסקיר שירות המבחן:
40,SH-15-07-50664-326,"עוד המליצה, במידת הצורך, על הטלת צו של""צ בהיקף נרחב.",תסקיר שירות המבחן:
41,SH-15-07-50664-326,"בטרם הטיעונים לעונש נשמעו דבריהם של מר שאדי אבו טריף ושל אביו של הנאשם, מר מוטי שעבני.",עדויות אופי:
42,SH-15-07-50664-326,מר שאדי אבו טריף ציין בעדותו כי הוא מכיר את הנאשם על רקע שירותם הצבאי המשותף בגולני.,עדויות אופי:
43,SH-15-07-50664-326,העד היה קצין במחלקת אימונים בגולני ואילו הנאשם שימש כנהג במחלקה.,עדויות אופי:
44,SH-15-07-50664-326,"העד שיבח את התנהלות הנאשם, תיאר אותו כמי שתרם מזמנו ועזר לכל דורש וציין את החברות שנוצרה ביניהם ואשר בעטיה הם שומרים עדיין על קשר, גם אם לעיתים רחוקות בלבד.",עדויות אופי:
45,SH-15-07-50664-326,"אביו של הנאשם תיאר בדבריו את הקשיים הרבים שחווה בחייו, את אובדן הוריו ואת המצוקות הכלכליות שחווה, שבגינן נדר כי ילדיו שלו לא יסבלו מחסרון כיס והשקיע את כל כולו בעבודה קשה ובעסקים, גם על חשבון הקשר המשפחתי.",עדויות אופי:
46,SH-15-07-50664-326,לדבריו הנאשם הוא בחור תמים שרק חיפש חום ותשומת לב הורית.,עדויות אופי:
47,SH-15-07-50664-326,בעדותו ביקש האב להודות למשטרה על כך שהצילה את בנו והרחיקה אותו מהסם והזכיר את הקשיים עמם מתמודד הנאשם מאז מעצרו.,עדויות אופי:
48,SH-15-07-50664-326,"כמו כן תיאר את אישיותו החיובית ומחויבותו למדינה, אשר הביאה אותו לשוב ארצה מארה""ב עם פרוץ מלחמת לבנון השנייה.",עדויות אופי:
49,SH-15-07-50664-326,"לבסוף, עתר האב להימנע ממיצוי הדין עם הנאשם ולהעניק לו אפשרות להוכיח כי לא ישוב עוד לבצע עבירות.",עדויות אופי:
50,SH-15-07-50664-326,"בטיעוניה הדגישה התובעת את החומרה הרבה הכרוכה במעשיו של הנאשם, כמי שסחר מספר פעמים בסם ""קשה"", שנזקיו רבים וכבדים.",טיעוני הצדדים:
51,SH-15-07-50664-326,"מדובר במעשים אשר פגעו בערכים חברתיים מוגנים בדמות הגנה על שלום הציבור, בריאותו ובטחונו.",טיעוני הצדדים:
52,SH-15-07-50664-326,"לדבריה בנסיבות אלו  מתחם העונש ההולם נע בין 8-18 חודשי מאסר בפועל, תוך שהדגישה כי יש לראות כל אחד מהאישומים כאירוע נפרד.",טיעוני הצדדים:
53,SH-15-07-50664-326,"בהתייחסותה לנאשם עצמו ציינה כי מדובר במי שנעדר עבר פלילי, הודה בהזדמנות הראשונה וחסך זמן ציבורי.",טיעוני הצדדים:
54,SH-15-07-50664-326,"כמו כן, התייחסה לתסקיר שירות המבחן והמלצתו וטענה כי הנאשם נמצא רק בתחילת ההליך הטיפולי ושירות המבחן לא שם לנגד עיניו שיקולים נוספים כגון שיקולי גמול והרתעה.",טיעוני הצדדים:
55,SH-15-07-50664-326,"לטענתה, בעבירות מסוג זה יש לשים את הדגש על הממד הציבורי ההרתעתי ולהעדיפו על פני שיקולי השיקום.",טיעוני הצדדים:
56,SH-15-07-50664-326,"לאור זאת, עתרה לעונש מאסר של ממש, ברף התחתון של המתחם בגין כל אחד מהאישומים, לצד עונש מאסר על תנאי, קנס משמעותי, פסילה בפועל ופסילה על תנאי .",טיעוני הצדדים:
57,SH-15-07-50664-326,"מנגד עתר ב""כ הנאשם שלא להטיל על הנאשם מאסר מאחורי סורג ובריח.",טיעוני הצדדים:
58,SH-15-07-50664-326,"הסנגור המלומד לא חלק על הכלל לפיו דינם של סוחרי סמים להישלח לבית האסורים, אך ביקש לשכנע כי מדובר במקרה חריג המצדיק הימנעות ממיצוי הדין.",טיעוני הצדדים:
59,SH-15-07-50664-326,"לדבריו, אין לראות את הנאשם כ""סוחר סמים קלאסי"", אלא כמי ששימש מעין שליח עבור דדון, שהחזיק בסם והפיצו.",טיעוני הצדדים:
60,SH-15-07-50664-326,"לטענתו, הנאשם היה מעין ""חיץ"" בין הסוחר דדון לבין הסוכנת, ועבור הסיוע שהעניק לדדון זכה לנקודות זכות אצל אותו סוחר וכך מימן את התמכרותו שלו.",טיעוני הצדדים:
61,SH-15-07-50664-326,"כאינדיקציה לטענות אלה הצביע על פרקי הזמן שנדרשו לנאשם לצורך השגת הסם, את הקשר בינו לבין דדון לגבי הזמנת הסם כמפורט באישומים השני והחמישי ואת העובדה כי קיבל מהסוכנת את הכספים במועד מסוים ורק בשלבים מאוחרים יותר, לאחר השלמת קבלתו מדדון, סיפק לה את הסם המבוקש.",טיעוני הצדדים:
62,SH-15-07-50664-326,"עוד ציין ב""כ הנאשם את נטילת האחריות המלאה מצידו של הנאשם כבר בשלבי החקירה הראשוניים ואת שיתוף הפעולה שלו עם רשויות האכיפה, אשר סייע בגיבוש הראיות והגשת כתב האישום נגד דדון.",טיעוני הצדדים:
63,SH-15-07-50664-326,"כמו כן, התייחס לכך שמדובר בכמויות קטנות יחסית של סם, ולכך שהתמכרותו של הנאשם לסמים היא שנתנה את הטון, ולאו דווקא רצונו להפיק רווחים.",טיעוני הצדדים:
64,SH-15-07-50664-326,"לטענתו, דווקא בגלל התמכרותו העמוקה והשימוש האינטנסיבי בסם אין לגדוע את ההליך הטיפולי.",טיעוני הצדדים:
65,SH-15-07-50664-326,"מדובר, לדבריו, בנאשם שברירי אשר כניסתו לכלא תפגע פגיעה קשה בשיקומו, ולצד השיקולים הציבוריים המובנים, יש להתחשב גם בנאשם הספציפי שבפני בית המשפט.",טיעוני הצדדים:
66,SH-15-07-50664-326,"מדובר בבחור צעיר, נעדר עבר פלילי, שסובל גם מקשיים נפשיים ואשר תרם לחברה בשירותו הצבאי וממשיך לתרום במסגרות אזרחיות, ועל רקע זה זכאי הוא להקלה ולהתחשבות.",טיעוני הצדדים:
67,SH-15-07-50664-326,"הסנגור המלומד ציין אמנם כי ניתן להתווכח על גבולות המתחם שהציעה המאשימה, אך לא טען מפורשות למתחם אחר אלא מיקד את טיעוניו בבקשה כי בית המשפט יסטה מן המתחם לקולא משיקולי שיקום.",טיעוני הצדדים:
68,SH-15-07-50664-326,"הוא הפנה לתסקיר שירות המבחן וציין כי הנאשם ניצל את ההזדמנות שנקרתה בפניו, זיהה כי מדובר בקו פרשת מים בחייו, והוא מצוי בעיצומו של הליך טיפולי אינטנסיבי.",טיעוני הצדדים:
69,SH-15-07-50664-326,"בדיקות השתן שהוא מוסר נקיות, תרומתו בקבוצה חיובית ודומיננטית וכל כולו ממוקד בתהליך השיקום.",טיעוני הצדדים:
70,SH-15-07-50664-326,שליחתו לכלא תגדע הליך טיפולי זה ולכן ראוי להימנע מכך ולהסתפק בעונש של שישה חודשי מאסר בעבודות שירות לצד קנס מרתיע.,טיעוני הצדדים:
71,SH-15-07-50664-326,"לבסוף, שמעתי גם את דברי הנאשם עצמו, אשר תיאר את הקשיים שחווה במהלך החודש בו הוחזק במעצר ובתקופה בה שהה במעצר בית.",טיעוני הצדדים:
72,SH-15-07-50664-326,"עוד התייחס להליך הטיפולי המועיל לו, הביע חרטה עמוקה על מעשיו, שבוצעו ""בתקופה של סמים ואלכוהול"" וביקש כי בית המשפט ייתן לו ההזדמנות להמשיך בתהליך השיקומי בו החל.",טיעוני הצדדים:
73,SH-15-07-50664-326,"על ההליך שלפניי חלות הוראות תיקון 113 לחוק העונשין המחייבות קביעת מתחם עונש הולם לאירועים המפורטים בכתב האישום המתוקן, בהתאם לעקרון ההלימה, ותוך התחשבות בערכים החברתיים שנפגעו, במידת הפגיעה בהם, במדיניות הענישה הנוהגת ובמכלול הנסיבות הקשורות בביצוע העבירה.",דיון והכרעה:
74,SH-15-07-50664-326,"באשר לפגיעה בערכים חברתיים, דומה כי אין צורך להכביר במילים לגבי החומרה הרבה הכרוכה בעבירות הסמים, ובראשן עבירת הסחר בסם.",דיון והכרעה:
75,SH-15-07-50664-326,"פקודת הסמים המסוכנים נחקקה על מנת להגן על ערכים מרכזיים ובראשם החובה להגן על שלומו של הציבור, על בריאותו, על בטחונו האישי ועל רכושו.",דיון והכרעה:
76,SH-15-07-50664-326,"עבירות הסמים פוגעות כידוע פגיעה קשה לא רק במכורים לסם, אלא גם בבני משפחתם, חבריהם ומכריהם וכן בציבור בכללותו, אשר הופך לא פעם קורבן לעבירות רכוש ואלימות המבוצעות לצורך מימון ההתמכרות.",דיון והכרעה:
77,SH-15-07-50664-326,אלו הסוחרים בסמים עומדים בראש מדרג החומרה של עבירות הסם ופגיעתם באינטרסים הציבוריים הנה על כן בולטת במיוחד.,דיון והכרעה:
78,SH-15-07-50664-326,"על רקע זה נקבעה בפסיקה מדיניות ענישה מחמירה כלפי סוחרי סמים, אשר כוללת דרך שגרה מרכיב משמעותי של מאסר מאחורי סורג ובריח, כאשר מטבע הדברים משתנה משך המאסר והעונשים הנלווים ממקרה למקרה, בהתחשב בעיקר בסוג הסם בו סחר הנאשם, בכמות הסם שנמכרה ובנסיבות המעידות על חלקו במעשים ועל מידת מעורבותו בהם.",דיון והכרעה:
79,SH-15-07-50664-326,"במקרה שלפניי, מדובר בעבירות שבוצעו בסם מסוג קוקאין, סם ""קשה"" המכונה לעיתים גם ""סם מוות"", ובמובן זה מדובר באירועים חמורים המחייבים ענישה משמעותית.",דיון והכרעה:
80,SH-15-07-50664-326,"כמו כן, למרות שאין מדובר בכמויות אדירות של סם, אלא בהיקפים מתונים בלבד, הרי שאין להקל ראש בכמות הסם שנמכרה בכל פעם, העולה פי כמה וכמה על הכמות המעידה, על פי החזקה שבפקודה, על הכמות המשמשת לצריכה עצמית בלבד.",דיון והכרעה:
81,SH-15-07-50664-326,גם סכומי הכסף ששולמו על ידי הסוכנת עבור הסם אינם בטלים בשישים.,דיון והכרעה:
82,SH-15-07-50664-326,"באשר לחלקו של הנאשם במעשים, היה זה הנאשם שבכל אחד מהמקרים סיפק את הסם לסוכנת, לאחר שסיכם עמה את תנאי התשלום וקיבל ממנה את התמורה המוסכמת.",דיון והכרעה:
83,SH-15-07-50664-326,"נכון הדבר כי באישומים השני והחמישי ניתן ללמוד מעובדות כתב האישום כי דדון, ולא הנאשם, הוא מקור הסם, ולאחר קבלת ההזמנה מהסוכנת נדרש הנאשם לפנות לדדון על מנת לקבל את הסם ולהעבירו לסוכנת, אלא שאין מדובר בתופעה יוצאת דופן ושרשרת הסחר בסמים מאופיינת לא פעם בעסקאות מעין אלה, כאשר האינטרס הציבורי מחייב מיצוי הדין עם כל אחת מהחוליות בשרשרת זו.",דיון והכרעה:
84,SH-15-07-50664-326,"יתרה מכך, באישום הראשון אין כל זכר לדדון, והנאשם הוא שניצב כשמלוא האחריות לעסקת הסחר בידיו.",דיון והכרעה:
85,SH-15-07-50664-326,"מעובדות כתב האישום אף מתחייבת המסקנה בדבר היכרותו הענפה של הנאשם עם עולם הסמים, ואת הצהרתו לפיה יוכל ""לארגן"" את הסוכנת ב""גבוה"" כל אימת שתחפוץ, ביסס הוא הלכה למעשה.",דיון והכרעה:
86,SH-15-07-50664-326,"כתב האישום המתוקן אינו מפרט את הרווח שהפיק הנאשם מהעסקאות בהן היה מעורב, ובמובן זה לא הוכח כי פעל מתוך בצע כסף, אך באותה מידה לא ניתן להניח לטובתו הנחות שלא הוכחו על פי הכללים שנקבעו בתיקון 113, לפיהן פעל אך מתוך רצון להרשים את הסוכנת או לזכות ""בנקודות זכות"" אצל הסוחר למימון התמכרותו שלו.",דיון והכרעה:
87,SH-15-07-50664-326,"ב""כ המאשימה הציעה לקבוע לצד כל אחד מהאישומים מתחם עונש הולם הנע בין 8 ל-18 חודשי מאסר בפועל.",דיון והכרעה:
88,SH-15-07-50664-326,"כפי שציינתי בפרק המתאר עמדות הצדדים, על אף שסבר כי ניתן לקבוע מתחם מקל יותר, נמנע הסנגור מטיעון מפורט בנושא זה, ומיקד את טיעוניו בסוגיית הסטייה מהמתחם, אשר תידון מייד בהמשך.",דיון והכרעה:
89,SH-15-07-50664-326,"מכל מקום, לנוכח השיקולים שפורטו לעיל, ומתוך היכרות עם הפסיקה העניפה, לרבות זו שהוצגה על ידי באי כוח הצדדים ולרבות גזרי דין נוספים שניתנו בפרשה זו ממש, דומה כי המתחם שהוצע על ידי המאשימה סביר, ככל שמדובר באישומים בהם הורשע הנאשם בעבירת סחר מושלמת, וזאת להבדיל מעבירת הסיוע לגביה ינוע המתחם בין מספר חודשי מאסר ל-12 חודשי מאסר בפועל.",דיון והכרעה:
90,SH-15-07-50664-326,"כפי שציינתי גם בעבר, ניתן היה לשקול להקל מעט ולהציב את הרף התחתון של המתחם על 6 או 7 חודשים לכל אחד מהאישומים בסחר, אך אין לסוגיה זו חשיבות מיוחדת בהקשר הנוכחי בשים לב לכך שמדובר בשלושה אישומים שונים ולכך שעיקר המחלוקת נוגעת לשאלת הסטייה לקולא מהמתחם.",דיון והכרעה:
91,SH-15-07-50664-326,"כפי ששבתי וציינתי, השאלה המרכזית המתעוררת במקרה זה אינה נוגעת לגבולותיו המדויקים של המתחם אלא למשקל שיש להעניק לשיקולי השיקום המשמעותיים המעוגנים בתסקיר שירות המבחן, ולמידה בה בכוחם של שיקולים אלה להביא במקרה זה לסטייה לקולא ממתחמי הענישה ומרף הענישה המקובל.",דיון והכרעה:
92,SH-15-07-50664-326,"זה השלב להזכיר את מכלול הנסיבות אשר אינן קשורות בביצוע העבירה, ובכלל זה נתוני העושה ונסיבותיו האישיות.",דיון והכרעה:
93,SH-15-07-50664-326,"הנאשם הנו בחור צעיר כבן 30, הנעדר עבר פלילי.",דיון והכרעה:
94,SH-15-07-50664-326,"הנאשם נטל אחריות בהזדמנות הראשונה, הביע חרטה כנה וחסך זמן ציבורי רב.",דיון והכרעה:
95,SH-15-07-50664-326,"הוא שיתף פעולה באופן מלא, הודה במיוחס לו וסייע בהפללתו של דדון.",דיון והכרעה:
96,SH-15-07-50664-326,"בטרם שוחרר ממעצר, הוחזק מאחורי סורג ובריח פרק זמן משמעותי של כחודש ימים, כך שטעם טעמו המכאיב והמרתיע של המעצר.",דיון והכרעה:
97,SH-15-07-50664-326,"מאז שחרורו, מצוי הוא בתנאים מגבילים, ובמהלך תקופה זו החל לעבוד באופן מסודר והפגין תפקוד תקין.",דיון והכרעה:
98,SH-15-07-50664-326,עוד יש להזכיר את תרומתו לקהילה כמפורט במסמכים שהוגשו וסומנו ע/1 ואת שירותו הצבאי המשמעותי.,דיון והכרעה:
99,SH-15-07-50664-326,"כמו כן, שמעתי את דבריו הכנים של אביו של הנאשם, אשר ניכר בהם שיצאו מן הלב, וככאלה אף חדרו אל לב השומע.",דיון והכרעה:
100,SH-15-07-50664-326,"כל אלה מצדיקים ללא ספק התחשבות ממשית במצבו ובנסיבותיו של הנאשם ואיתור העונש המתאים לו בחלק התחתון של מתחמי הענישה שנקבעו, אם לא ברף התחתון ממש, אך בשים לב למדיניות הענישה המתחייבת בעבירות של סחר בסם מסוכן, לא די היה בהם בנסיבות רגילות כדי להביא להשתת עונש אשר אינו כולל מרכיב משמעותי של מאסר בהתאם למתחמים שנקבעו.",דיון והכרעה:
101,SH-15-07-50664-326,אלא שלמכלול נסיבותיו האישיות של הנאשם מצטרפים במקרה זה שיקולי שיקום משמעותיים.,דיון והכרעה:
102,SH-15-07-50664-326,"כידוע, מוסמך בית המשפט לסטות לקולא ממתחמי הענישה שנקבעו אם ""מצא כי הנאשם השתקם או שיש סיכוי של ממש שישתקם"", כאמור בסעיף 40 ד' לחוק העונשין.",דיון והכרעה:
103,SH-15-07-50664-326,מתסקיר שירות המבחן עולה כי הנאשם ניצל את התקופה שחלפה מאז שוחרר ממעצרו על מנת לערוך שינויים משמעותיים באורחות חייו.,דיון והכרעה:
104,SH-15-07-50664-326,מדברי קצינת המבחן עולה כי הוא נמצא כעת בתחילתו של תהליך שיקום ממשי.,דיון והכרעה:
105,SH-15-07-50664-326,הנאשם משתף פעולה באופן מלא במפגשים הקבוצתיים והפרטניים.,דיון והכרעה:
106,SH-15-07-50664-326,בדיקות השתן שהוא מוסר נקיות מסמים באופן עקבי ושירות המבחן מתרשם כי הנאשם מחויב לתהליך ונחוש למצות את תהליכי הטיפול ולאמץ אורח חיים נורמטיבי.,דיון והכרעה:
107,SH-15-07-50664-326,"עוד ראוי להזכיר כי על פי המפורט בתסקיר, ביצע הנאשם את העבירות על רקע התמכרותו שלו לסמים, ועל רקע אורח החיים הסוער שסיגל לעצמו.",דיון והכרעה:
108,SH-15-07-50664-326,"בנסיבות מעין אלה, גמילתו של הנאשם מהשימוש בסם צפויה להביא עמה הפחתה במסוכנות, וחשיבותה חורגת אל מעבר לאינטרס האישי של הנאשם, שכן היא כוללת בחובה גם מענה לאינטרסים רחבים יותר, של בני משפחתו ומכריו של הנאשם, ושל החברה כולה, הצפויה להיתרם משילובו של הנאשם מחדש בחברה הנורמטיבית והיצרנית.",דיון והכרעה:
109,SH-15-07-50664-326,"עיננו הרואות כי במקרה זה מתקיימים שיקולי שיקום כבדי משקל, אשר מצטרפים לכלל השיקולים לקולא ובראשם העבר הנקי, נטילת האחריות והתרומה החברתית.",דיון והכרעה:
110,SH-15-07-50664-326,"עם זאת, לא כל הליך שיקום יכול שיצדיק סטייה ממתחם העונש ההולם, ובוודאי שלא כל הליך שיקום יביא בהכרח להימנעות מהשתת עונש מאסר.",דיון והכרעה:
111,SH-15-07-50664-326,"מידת המשקל שתינתן להליכי השיקום צריכה להיבחן אל מול יתר שיקולי הענישה, ובראשם שיקול ההלימה.",דיון והכרעה:
112,SH-15-07-50664-326,"במקרה שלפני אני סבור כי המאמץ שהשקיע הנאשם, שיתוף הפעולה המלא שלו והתרשמות שירות המבחן כי הוא עובר תהליך עמוק ומשמעותי מצדיקים מתן משקל ממשי לשיקולי השיקום, כך שהעונש שיושת עליו יכלול סטייה מסוימת לקולא מהרף התחתון של מתחם העונש ההולם בגין כלל המעשים, אשר עומד כאמור על 12 חודשי מאסר בפועל.",דיון והכרעה:
113,SH-15-07-50664-326,"עם זאת, אין בשיקולי השיקום, באיזון הכולל אל מול חומרת המעשים ותדירותם, כדי להצדיק הקלה כה משמעותית עד כדי הימנעות מהשתת עונש מאסר מאחורי סורג ובריח.",דיון והכרעה:
114,SH-15-07-50664-326,"כידוע, כאשר מדובר בעבירות של סחר בסמים קשים, מכריע דרך כלל האינטרס הציבורי במתן מענה עונשי מכביד ומרתיע את הנסיבות האישיות והשיקולים לקולא.",דיון והכרעה:
115,SH-15-07-50664-326,"במקרה המיוחד שלפני ראוי להעניק לנאשם הקלה מסוימת, אל מול העונש שהיה מושת עליו בנסיבות רגילות, מתוך תקווה כי יוסיף לצעוד בדרכי השיקום במהלך המאסר הקצר שירצה ולאחר שחרורו, אך כשמדובר במי שנטל חלק משמעותי ב-3 עסקאות סחר בכמויות בלתי מבוטלות של קוקאין, אין מקום להימנע לחלוטין מהשתת מרכיב מסוים של מאסר ממשי.",דיון והכרעה:
116,SH-15-07-50664-326,"מאסר בפועל למשך 9 חודשים, בניכוי ימי המעצר מיום 15.7.15 ועד 13.8.15.",אשר על כן הנני דן הנאשם לעונשים הבאים:
117,SH-15-07-50664-326,10 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת סמים מסוג פשע.,אשר על כן הנני דן הנאשם לעונשים הבאים:
118,SH-15-07-50664-326,5 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת סמים מסוג עוון.,אשר על כן הנני דן הנאשם לעונשים הבאים:
119,SH-15-07-50664-326,"קנס בסך 15,000 ₪ או 100 ימי מאסר תמורתו.",אשר על כן הנני דן הנאשם לעונשים הבאים:
120,SH-15-07-50664-326,"הקנס ישולם ב-15 תשלומים חודשיים, שווים ורצופים, החל מיום 10.11.16.",אשר על כן הנני דן הנאשם לעונשים הבאים:
121,SH-15-07-50664-326,"אני פוסל את הנאשם מלקבל או להחזיק רישיון נהיגה למשך 6 חודשים, וזאת על תנאי, כאשר התנאי הוא כי במשך 3 שנים מיום שחרורו מהמאסר לא יעבור כל עבירה על פקודת הסמים המסוכנים.",אשר על כן הנני דן הנאשם לעונשים הבאים:
122,SH-15-07-50664-326,העתק יועבר לשירות המבחן.,אשר על כן הנני דן הנאשם לעונשים הבאים:
123,SH-15-07-50664-326,זכות ערעור בתוך 45 ימים.,אשר על כן הנני דן הנאשם לעונשים הבאים:
124,SH-15-07-50664-326,"54678313ניתן היום,  י""ז אלול תשע""ו, 20 ספטמבר 2016, במעמד הצדדים.",אשר על כן הנני דן הנאשם לעונשים הבאים:
125,SH-15-07-50664-326,נוסח מסמך זה כפוף לשינויי ניסוח ועריכה,אשר על כן הנני דן הנאשם לעונשים הבאים:
