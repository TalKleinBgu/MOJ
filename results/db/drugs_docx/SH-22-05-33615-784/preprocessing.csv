,verdict,text,part
0,SH-22-05-33615-784,יחידת התביעות במשטרת ישראל – מחוז י-ם,מדינת ישראל 
3,SH-22-05-33615-784,"ע""י ב""כ עו""ד חגית רייזמן-אבודרהם",אייל לחיאני
6,SH-22-05-33615-784,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10",אייל לחיאני
7,SH-22-05-33615-784,"חוק העונשין, תשל""ז-1977: סע'  40ב, 40ג(א), 40ג(ב), 40ט",אייל לחיאני
8,SH-22-05-33615-784,גזר דין זה עניינו שני אישומים בתחום הסמים.,גזר דין
9,SH-22-05-33615-784,ביום 15.12.2024 טענו הצדדים לעונש.,גזר דין
10,SH-22-05-33615-784,תסקיר שירות המבחן הוגש ביום 6.11.2024.,גזר דין
11,SH-22-05-33615-784,"זה המקום לציין, כי בשל שיבוש בקישור בין האישומים שהתנהלו בתיקים נפרדים (אחד בירושלים והשני בבית שמש), התסקיר התייחס רק לאישום שבתיק 33615-05-22.",גזר דין
12,SH-22-05-33615-784,"למרות האמור, הסכימו הצדדים בדיון הטיעונים לעונש, לטעון ללא הצורך בהשלמת התסקיר ביחס לאישום הנוסף.",גזר דין
13,SH-22-05-33615-784,"לפי התסקיר, בתמצית מתוך שמירה על צנעת הפרט, הנאשם בן 43, גרוש אך מתגורר עם גרושתו, ואב לחמישה ילדים קטינים.",גזר דין
14,SH-22-05-33615-784,כיום הוא קבלן.,גזר דין
15,SH-22-05-33615-784,"ילדותו לא הייתה קלה, וזה בא לידי ביטוי בהמשך בקשיים בשירותו הצבאי שקוצר.",גזר דין
16,SH-22-05-33615-784,הוא השלים שתים-עשרה שנות לימוד.,גזר דין
17,SH-22-05-33615-784,"בבגרותו, הוא לא היה יציב תעסוקתית, ובמקום העבודה הנוכחי הוא החל רק לפני מספר חודשים.",גזר דין
18,SH-22-05-33615-784,הוא המפרנס היחיד למשפחתו.,גזר דין
19,SH-22-05-33615-784,"הנאשם החל שימוש בסמים לפני מספר שנים, ולדבריו הוא עושה כן בתדירות קבועה.",גזר דין
20,SH-22-05-33615-784,"כגורמי סיכון להישנות מעשה עברייני, עמד התסקיר על העדר נכונות הנאשם להליך טיפולי, על עברו הפלילי, על קשייו ההסתגלותיים וחוסר היציבות בחייו האישיים והתעסוקתיים.",גזר דין
21,SH-22-05-33615-784,"לא רק שהנאשם הודיע כי אינו מעוניין להפסיק שימוש בסמים, אלא הביע גם את דעתו שתומכת בשימוש זה.",גזר דין
22,SH-22-05-33615-784,"כגורמי סיכוי לשיקום לעומת זאת, עמד התסקיר על מאמציו של הנאשם לנהל את חייו חרף קשייו, דאגתו לפרנס את משפחתו וגם יכולתו לתקשורת טובה.",גזר דין
23,SH-22-05-33615-784,"בנסיבות אלו, התסקיר לא בא בהמלצה טיפולית, והמליץ על ענישה מוחשית בדמות קנס כספי וענישה מותנית מרתיעה.",גזר דין
24,SH-22-05-33615-784,"לפי חוות דעתו של הממונה על עבודות השירות מיום 27.10.2024, הנאשם נמצא מתאים לביצוע עבודות שירות אך במגבלות.",גזר דין
25,SH-22-05-33615-784,עיקרי טיעוני הצדדים לעונש,גזר דין
26,SH-22-05-33615-784,"המאשימה טוענת בעיקר, כי הנאשם הודה והורשע בשני כתבי אישום מתוקנים, שעניינם החזקת סמים מסוכנים לצריכה עצמית.",גזר דין
27,SH-22-05-33615-784,"באישום השני, הוא החזיק גם כלים לגידול סמים, נתון אשר מגביר את המסוכנות שבמעשיו, אשר נשקפת לשלום הציבור.",גזר דין
28,SH-22-05-33615-784,הנאשם צורך סמים מסוגים שונים ואינו מעוניין להפסיק את השימוש.,גזר דין
29,SH-22-05-33615-784,"המאשימה גורסת שיש לקבוע מתחם נפרד לכל אישום, שינוע בין חודשיים ועד שמונה חודשי מאסר, לצד ענישה נלווית.",גזר דין
30,SH-22-05-33615-784,"נוכח עברו הפלילי של הנאשם, יש להחמיר בענישתו, ולכן עותרת המאשימה להשית עליו, חמישה חודשי מאסר בפועל, מאסר מותנה, קנס והתחייבות בשיעורים משמעותיים.",גזר דין
31,SH-22-05-33615-784,"בנוסף, היא עותרת להשמדת הסמים שנתפסו והרכוש ששימש להכנתם.",גזר דין
32,SH-22-05-33615-784,"הנאשם – באמצעות באת-כוחו עו""ד ח' רייזמן-אבודרהם – טוען מנגד, בעיקר, כי הוא נטל אחריות על מעשיו בשני האישומים והסביר שהסמים נועדו לצריכה אישית.",גזר דין
33,SH-22-05-33615-784,"באישום השני, כמות הסם הייתה שולית מאוד.",גזר דין
34,SH-22-05-33615-784,"לפיכך, לא נשקפת מסוכנות לשלום הציבור.",גזר דין
35,SH-22-05-33615-784,"הנאשם נמצא בעשור הרביעי לחייו, גרוש ומנהל משק בית משותף עם גרושתו, להם ילדים קטינים.",גזר דין
36,SH-22-05-33615-784,"אמנם יש לו עבר פלילי, אך אינו משמעותי ולא רלבנטי לתחום הסמים.",גזר דין
37,SH-22-05-33615-784,הנאשם עוסק כקבלן.,גזר דין
38,SH-22-05-33615-784,"הוא בעל יכולות תפקוד נורמטיבי, והוא המפרנס היחיד למשפחתו.",גזר דין
39,SH-22-05-33615-784,"הוא מאמין, כי אין פסול בצריכה עצמית.",גזר דין
40,SH-22-05-33615-784,ההגנה עותרת לאמץ את המלצת שירות המבחן ולהטיל עונש בדמות מאסר מותנה שלא על צריכה עצמית וקנס כספי.,גזר דין
41,SH-22-05-33615-784,גם הנאשם דיבר לפניי בדיון.,גזר דין
42,SH-22-05-33615-784,"לדבריו, הוא אב משפחה ובתו הקטנה בת שנתיים.",גזר דין
43,SH-22-05-33615-784,הוא קבלן ומעסיק עובדים.,גזר דין
44,SH-22-05-33615-784,"הוא נטל אחריות על מעשיו, ולדבריו, שימושו בסמים נעשה בתדירות של פעם בשבוע בצורה שלא פוגעת באף אחד.",גזר דין
45,SH-22-05-33615-784,"מבחינתו, זה מהווה ""בריחה"" על מנת לאגור כוחות.",גזר דין
46,SH-22-05-33615-784,"על כן, להשקפתו, הוא אינו זקוק לשיקום ומשתמש בסמים רק בעת הצורך.",גזר דין
47,SH-22-05-33615-784,"הנאשם ביקש מבית המשפט לנקוט במידת הרחמים בגזירת הדין, מאחר והוא לא פוגע באף אחד חוץ מאשר בעצמו, וזה נובע מבחירה אישית שלו.",גזר דין
48,SH-22-05-33615-784,"לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",גזר דין
49,SH-22-05-33615-784,"בכל אופן, אין להכביר במילים ביחס למסוכנות והחומרה הטמונות במעשי הנאשם, תחילה עליו, על משפחתו ועל החברה בכלל, בשים לב לכמות שנתפסה, לזמינות שלו לסוגי הסם השונים ובעיקר, להתמכּרות שלו לשימוש בסמים והפגיעה בבריאותו.",גזר דין
50,SH-22-05-33615-784,"התמכּרות זו, גם אם היא נותרת בגדר השימוש העצמי, אך היא כשלעצמה – כלומר פעולת הצריכה שכרוכה מטבע הדברים בחיפוש אחר הסם ורכישתו מהספקים – בעלת פוטנציאל ממשי לחולל ולהזין פשיעה של ייצור, סחר והפצה של סמים.",גזר דין
51,SH-22-05-33615-784,"מן העבר האחר, הנאשם הוא מבצע יחיד, מעשיו אינם ברמת תחכום מיוחדת, השימוש הוא לצרכיו האישיים, וממילא הוא לא הורשע בייצור או סחר בסמים.",גזר דין
52,SH-22-05-33615-784,"מכאן, חומרת מעשיו מצויה ברף הנמוך יחסית.",גזר דין
53,SH-22-05-33615-784,"מדיניות הענישה הנהוגה: תחילה אעיר, כי המאשימה עתרה לקביעת מתחם נפרד לכל אישום.",גזר דין
54,SH-22-05-33615-784,לא הייתה עתירה נוגדת מטעם ההגנה.,גזר דין
55,SH-22-05-33615-784,"בהינתן מרחק הזמן בין העבירות מושא שני האישומים, מובנת היא עמדת המאשימה, אם כי לטעמי, לא היה נראה בלתי סביר לקבוע מתחם אחד בנסיבות העניין, נוכח הדמיון בין המעשים והעבירות.",גזר דין
56,SH-22-05-33615-784,"מכל מקום, לאחר בחינת פסיקה נוהגת, נמצא שהמתחם דומה בשני האישומים (עם החמרה במעט בהינתן העבירה של החזקת הכלים לגידול סמים), ובכל מקרה, ייקבע עונש כולל אחד.",גזר דין
57,SH-22-05-33615-784,נסיבות שאינן קשורות בביצוע העבירות: הנאשם בשנות ה-40 לחייו.,גזר דין
58,SH-22-05-33615-784,הוא אב לקטינים ומפרנס יחיד למשפחתו.,גזר דין
59,SH-22-05-33615-784,לקולת העונש נזקף חלוף התקופה ממועדי ביצוע העבירות ועד היום.,גזר דין
60,SH-22-05-33615-784,עוד ניתנת הדעת לנטילת האחריות.,גזר דין
61,SH-22-05-33615-784,"ביחס לאישום הראשון, הושג הסדר דיוני שחסך שמיעת עדויות של עדי התביעה, ונשמעה פרשת ההגנה.",גזר דין
62,SH-22-05-33615-784,כתב האישום תוקן לאחר שמיעת עדות הנאשם.,גזר דין
63,SH-22-05-33615-784,"הנאשם הודה בו, זאת לפני שסוכמו טענות הצדדים והוכרע דינו.",גזר דין
64,SH-22-05-33615-784,"ביחס לאישום השני, הוא הודה במיוחס לו ללא הצורך בשמיעת עדים.",גזר דין
65,SH-22-05-33615-784,הודאות הנאשם היה בהן חיסכון בזמנם של הצדדים ובזמן השיפוטי.,גזר דין
66,SH-22-05-33615-784,"עוד ניתנת הדעת בהקשר זה, לחלקים החיוביים בתסקיר, אודות כוחותיו של הנאשם לנהל אורח חיים נורמטיבי, זולת התמכרותו לסמים.",גזר דין
67,SH-22-05-33615-784,"מן העבר האחר, לחומרת העונש, לא ניתן לומר כי הנאשם נטל אחריות במובן זה שהוא מודע לפְּסול שבמעשיו.",גזר דין
68,SH-22-05-33615-784,"לשיטתו, כל עוד אינו פוגע בזולת, רשאי הוא להשתמש בסמים לצריכתו העצמית כראות עיניו.",גזר דין
69,SH-22-05-33615-784,אין בידי לקבל זאת.,גזר דין
70,SH-22-05-33615-784,"מעבר לכך שהאיסורים בדין בתחום הסמים הם ברורים, אלא שגם, כפי שהצביע על כך התסקיר, הנאשם סובל מהתמכרות לסמים ומסרב מדעת להליך טיפולי.",גזר דין
71,SH-22-05-33615-784,"גם אם בעיניו מצב דברים זה הוא מצב תקין כביכול, המצב אינו כך.",גזר דין
72,SH-22-05-33615-784,יש לומר את הדברים בצורה צלולה.,גזר דין
73,SH-22-05-33615-784,"להתמכּרות לסמים שלא לצרכים טיפוליים או רפואיים ולפי היתר בדין, עלולות להיות בסבירות גבוהה, השלכות קשות מאוד ואף הרסניות בתחומי החיים השונים, הבריאותיים, האישיים, המשפחתיים, החברתיים, הכלכליים ועוד, הן בטווח הקרוב הן בטווח הרחוק, הן לנאשם הן לסביבתו – וטוב טיפול מאוחר מלעולם לא.",גזר דין
74,SH-22-05-33615-784,"עוד לחומרת העונש, יש ליתן את הדעת לעברו הפלילי של הנאשם.",גזר דין
75,SH-22-05-33615-784,"כפי שעולה ממוצג ת/1, הוא הורשע רק לפני כשנה וחצי (בחודש 05/2023) בביצוע עבירת איומים, בגינה הושתו עליו מאסר מותנה וקנס.",גזר דין
76,SH-22-05-33615-784,בשנת 2012 הוא הורשע בעבירת גניבה.,גזר דין
77,SH-22-05-33615-784,"נכון, הרשעות אלו אינן אמנם בתחום הסמים, מצויות ברף חומרה נמוך, ואחת מהן אף התיישנה, אך אין להתעלם מכך שההתמכרות לסמים עלולה להוות כור פורה למעשים עברייניים דומים לאלה, או אחרים שהם חמורים יותר, בעתיד.",גזר דין
78,SH-22-05-33615-784,"מכאן, מתחייבת גם ענישה שמציבה גבולות ומרתיעה, ולכן לא ניתן להסתפק רק במאסר מותנה בנסיבות העניין.",גזר דין
79,SH-22-05-33615-784,"מיקום עונשו של הנאשם, יוצב בתוך השלישי התחתון של המתחם.",גזר דין
80,SH-22-05-33615-784,"לאור האמור, משית על הנאשם את העונשים הבאים:",גזר דין
81,SH-22-05-33615-784,עשרים (20) יום מאסר שירוצו בעבודות שירות.,גזר דין
82,SH-22-05-33615-784,"ריצוי העונש יחל ביום 28.1.2025, או כל מועד אחר שיקבע הממונה (מוקדם או מאוחר יותר) ולפי חוות דעתו.",גזר דין
83,SH-22-05-33615-784,"מוזהר הנאשם בכך, כי אם לא יעמוד בהוראות הממונה כלשונן וכמשמען, הוא ירצה את יתרת עונשו מאחורי סורג ובריח.",גזר דין
84,SH-22-05-33615-784,"חודש מאסר שלא ירוצה, אלא אם יעבור הנאשם עבירת עוון לפי פקודת הסמים, תוך שלוש שנים מהיום.",גזר דין
85,SH-22-05-33615-784,"חודשיים מאסר שלא ירוצו, אלא אם יעבור הנאשם עבירת פשע לפי פקודת הסמים, תוך שלוש שנים מהיום.",גזר דין
86,SH-22-05-33615-784,"משית על הנאשם קנס בסך 2,000 ₪ או 10 ימי מאסר תמורתו.",גזר דין
87,SH-22-05-33615-784,"הקנס ישולם ב-5 תשלומים חודשיים שווים ועוקבים, החל מיום 1.2.2025, ובכל יום הראשון של החודש העוקב.",גזר דין
88,SH-22-05-33615-784,"הקנס ישולם באמצעות רשות האכיפה והגבייה, בטלפון, באינטרנט או במזומן (בדואר).",גזר דין
89,SH-22-05-33615-784,באחריות הנאשם ליצור קשר עם הרשות בטלפונים (35592* או  073-2055000).,גזר דין
90,SH-22-05-33615-784,"הנאשם יתחייב לשלם סך 5,000 ₪ זאת ככל שיעבור עבירת סמים תוך שנה מהיום.",גזר דין
91,SH-22-05-33615-784,"הנאשם יתאם את תחילת ריצוי עונשו עם יחידת ברקאי (עבודות שירות), שלוחת דרום, סמוך לכלא באר שבע, טלפון: 074-7831218, פקס: 08-9193006, דוא""ל: avshdarom@ips.gov.il.",גזר דין
92,SH-22-05-33615-784,"ככל שלא יקבל הנחיה אחרת, יתייצב הנאשם ביום 28.1.2025 בשעה 08:00 בכתובת היחידה האמור כשהוא מצויד בגזר הדין.",גזר דין
93,SH-22-05-33615-784,"ניתן בזאת צו כללי להשמדת הסמים והכלים שנתפסו בחקירה, הכל לפי שיקול דעת קצין.",גזר דין
94,SH-22-05-33615-784,זכות ערעור לבית המשפט המחוזי בירושלים תוך 45 יום.,גזר דין
95,SH-22-05-33615-784,5129371המזכירות – להודיע לממונה ולשירות המבחן בהתאם.,גזר דין
96,SH-22-05-33615-784,"ניתן היום,  ח' טבת תשפ""ה, 08 ינואר 2025.",גזר דין
97,SH-22-05-33615-784,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר דין
