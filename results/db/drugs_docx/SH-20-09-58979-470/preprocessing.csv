,verdict,text,part
0,SH-20-09-58979-470,"באמצעות ענף תביעות, משטרת ישראל","כבוד השופט, סגן הנשיא  שמואל הרבסט"
1,SH-20-09-58979-470,"עלי סיאם (עציר)
באמצעות ב""כ עוה""ד אשרף חסן",נגד
2,SH-20-09-58979-470,"חוק העונשין, תשל""ז-1977: סע'  29(א), 40ד, 40 יג, 413ד(א), 413ה, 413ו",נגד
3,SH-20-09-58979-470,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נגד
4,SH-20-09-58979-470,"הנאשם הורשע על פי הודאתו בעבירות שונות של פריצה וגניבה מרכב ועבירות נוספות כפי שיפורט בהמשך, הודה והורשע בביצוען.",גזר דין
5,SH-20-09-58979-470,"כתב האישום כולל, לאחר תיקונו, ששה אישומים.",גזר דין
6,SH-20-09-58979-470,"האישום הראשון מתאר כי ביום 19.9.20 בשעה 7:25 או בסמוך לכך, הגיעו הנאשם יחד עם ע.א.",גזר דין
7,SH-20-09-58979-470,"קטין יליד שנת 2004, שהיה שותפו באירועים המתוארים, לרח' בר כוכבא בגבעה הצרפתית בירושלים.",גזר דין
8,SH-20-09-58979-470,"השניים התפרצו לרכבו של דוד חמד מסוג סיטרואן ברלינגו, על ידי ניפוץ החלון האחורי ימני של הרכב וגנבו רכוש רב מהרכב: מקדחת בוש, 2 מברגות של בוש, 2 מטענים וסוללות של בוש, דיסק נטען, מזוודה ובה פטישון חשמלי של בוש, 3 חב' של כבלי חשמל, גלגלת כבל מאריך, מכשיר מסוג מיגר עם מזוודה קשיחה, מכשיר לוף טסטר במזוודה קשיחה, דלי כלי אינסטלציה ותיק עם כלי עבודה ידניים.",גזר דין
9,SH-20-09-58979-470,"בגין כך הורשע הנאשם בעבירות של פריצה לרכב בכוונה לגנוב, חבלה במזיד לרכב וגניבה מרכב, לפי סעיפים 413ו סיפא, 413ה, 413ד(א) +29(א) לחוק העונשין תשל""ז-1977 (להלן: ""חוק העונשין"").",גזר דין
10,SH-20-09-58979-470,"אישום שני מתאר כי בהמשך למתואר, באותו הרחוב, התפרץ הנאשם עם ע.א לרכבו של יוסף ברוך, מסוג שברולט מליבו באמצעות פתיחת דלת ימין אחורית בחלקו הפנימי, תוך ניצול הזדמנות של חלון פתוח בדלת.",גזר דין
11,SH-20-09-58979-470,"הנאשם וע.א גנבו רכוש רב מהרכב: 2 ארנקים, רישיון נהיגה, כרטיס אשראי, שקית ניילון שבתוכה מפתחות, סכין יפנית, מספרי ציפורניים, מסכות ומספר מטבעות כסף.",גזר דין
12,SH-20-09-58979-470,בגין כך הורשע הנאשם בעבירה של פריצה לרכב בכוונה לגנוב וגניבה מרכב.,גזר דין
13,SH-20-09-58979-470,"אישום שלישי מתייחס להמשך אותו בוקר, אז הגיעו הנאשם וע.א לרחוב מבוא הפרטיזנים באותה שכונה, התפרצו לרכבו של ברק אלבז מסוג קיה פיקנטו, באמצעות ניפוץ חלון משולש ימני אחורי של הרכב וגנבו מהרכב מטען למצבר ושקית עם מסכות פנים.",גזר דין
14,SH-20-09-58979-470,"אישום רביעי מתאר כי בהמשך אותו בוקר, הגיעו הנאשם ושותפו לרח' אבא ברדיצ'ב בגבעה הצרפתית, התפרצו לרכבה של מירה פלדמן, מסוג מזדה 3, באמצעות ניפוץ חלון משולש ימני אחורי של הרכב, פתחו את מכסה המנוע וניסו לגנוב את מצבר הרכב.",גזר דין
15,SH-20-09-58979-470,"אישום חמישי מתאר כי לאחר המתואר מעלה, ברחוב הפרטיזנים בגבעה הצרפתית, התפרצו הנאשם ושותפו לרכבו של מנשה שמעון יערי מסוג טויוטה קורולה, באמצעות ניפוץ חלון שמאלי אחורי של הרכב וגנבו: מיני בר של חב' נועם 1 ארוז, מקדחה של מקיטה עם פטישון וכבלים להתנעת רכב.",גזר דין
16,SH-20-09-58979-470,"בגין כל אחד מהאישומים 3, 4 ו-5 הורשע הנאשם בעבירות של פריצה לרכב בכוונה לגנוב, חבלה במזיד ברכב וגניבה מרכב.",גזר דין
17,SH-20-09-58979-470,האישום השישי נמחק מכתב האישום.,גזר דין
18,SH-20-09-58979-470,"האישום השביעי מתאר כי בהמשך אותם אירועים, אותרו הנאשם ושותפו על ידי שוטרים, אשר מצאו על גופו של הנאשם חומר מסוג PINACA-4en-MDMB  במשקל 12.40 גרם.",גזר דין
19,SH-20-09-58979-470,"בגין כך הורשע בעבירה של החזקה/שימוש בסמים לצריכה עצמית לפי סעיף 7(א)+7(ג) סיפא לפקודת הסמים המסוכנים[נוסח חדש], תשל""ג-1973.",גזר דין
20,SH-20-09-58979-470,"תסקיר שירות המבחן מיום 7.3.21 מלמדנו כי הנאשם בן 36 שנים, גרוש בשנית ואב לשני ילדים בני 10 ו-14 שנים.",תסקירי שירות המבחן
21,SH-20-09-58979-470,"בעת עריכת התסקיר, היה עצור בבית המעצר ""מעשיהו"", ואופיין כמכור לסמים ודווח כי הוא סובל ממוגבלות תנועתית ומסתייע בקביים.",תסקירי שירות המבחן
22,SH-20-09-58979-470,"טרם מעצרו עבד מפעם לפעם כרוכל וסחר בריהוט ומוצרי חשמל יש שנייה והתגורר עם אמו, גרושתו, חלק מאחיו וילדיהם במחנה הפליטים שועפט.",תסקירי שירות המבחן
23,SH-20-09-58979-470,"הנאשם, בן למשפחה מוסלמית, אחד משבעה אחים, גדל בעיר העתיקה בירושלים וסיים תשע שנות לימוד.",תסקירי שירות המבחן
24,SH-20-09-58979-470,"אביו עבד כשומר במסגד הר הבית, נפטר לפני כ-14 שנה, אמו סובלת מבעיות רפואיות והנאשם תיאר אותה כדמות משמעותית בחייו.",תסקירי שירות המבחן
25,SH-20-09-58979-470,"הנאשם תיאר בשנות לימודיו קשיי למידה, חוסר פניות ללמידה וביקור לא רציף בבית הספר, שוטטות וחבירה לגורמי שוליים.",תסקירי שירות המבחן
26,SH-20-09-58979-470,הנאשם מסר כי במסגרת מעצרו בחודשים האחרונים נמנע מצריכת סמים.,תסקירי שירות המבחן
27,SH-20-09-58979-470,"הוא שיתף ברגשות בושה ביחס לתלות בסמים, להרס העצמי ולנוהג לקבץ נדבות לצורך זה.",תסקירי שירות המבחן
28,SH-20-09-58979-470,"הנאשם מסר כי נפצע בתאונת דרכים ומאז הוא סובל מכאבים ברגלו, מוגבל תנועתית ומסתייע בקביים וסובל מנדודי שינה.",תסקירי שירות המבחן
29,SH-20-09-58979-470,תביעתו לקבלת קצבת נכות בשלבי בירור במוסד לביטוח לאומי.,תסקירי שירות המבחן
30,SH-20-09-58979-470,"שירות המבחן ציין כי במסגרת אבחון בתיק המעצר, הנאשם תיאר נסיבות שונות אשר הובילו לפציעתו.",תסקירי שירות המבחן
31,SH-20-09-58979-470,"הנאשם תיאר מצב כלכלי דחוק לאורך השנים, צבירת חובות ויכולת חלקית לדאוג לצרכי קיום בסיסיים, ומאמציו להשתלב בתעסוקה לא צלחו לנוכח מוגבלותו הגופנית.",תסקירי שירות המבחן
32,SH-20-09-58979-470,בשנת 2002 נישא לראשונה ולאחר כשנה וחצי התגרש.,תסקירי שירות המבחן
33,SH-20-09-58979-470,מקשר זו יש לו ילד בן 14 שנים הנמצא בחזקת אמו ומתגורר בשטחים.,תסקירי שירות המבחן
34,SH-20-09-58979-470,"בהמשך נישא והתגרש בשנית, ומקשר זה, יש לו ילדה בת 10 שנים.",תסקירי שירות המבחן
35,SH-20-09-58979-470,בן נוסף נפטר ימים בודדים לאחר לידתו.,תסקירי שירות המבחן
36,SH-20-09-58979-470,הקשר עם גרושתו השנייה נמשך ולפרקים גרושתו מתגוררת עמו ועם בני משפחתו.,תסקירי שירות המבחן
37,SH-20-09-58979-470,"לחובת הנאשם 6 הרשעות קודמות בעבירות מתחום האלימות, אלימות במשפחה, תעבורה, סמים ורכוש ובגינן הוא נידון לעונשי מאסר בפועל, מאסר בעבודות שירות, ענישה מותנית וקנסות.",תסקירי שירות המבחן
38,SH-20-09-58979-470,"הנאשם הופנה לשירות המבחן כבר בין השנים 2012-2004 ולנוכח התמכרותו עמוקה לחומרים ממכרים הומלץ על שילובו במסגרת טיפולית סגורה, אולם המלצה זו לא התממשה.",תסקירי שירות המבחן
39,SH-20-09-58979-470,"במסגרת הפנייתו בהליך המעצר בתיק זה, שירות המבחן התרשם כי קיימת רמת סיכון ניכרת להישנות התנהגות עוברת חוק וכי הוא נעדר כוחות בסיסיים לתהליכי טיפול.",תסקירי שירות המבחן
40,SH-20-09-58979-470,"ביחס לעבירות הנוכחיות, הנאשם שיתף כי הן בוצעו תחת השפעת חומרים משנה תודעה ולצורך מימון התמכרותו.",תסקירי שירות המבחן
41,SH-20-09-58979-470,ברקע לביצוען רצון לרווח מהיר וקושי להפעלת שיקול דעת לנוכח השפעת החומרים הללו.,תסקירי שירות המבחן
42,SH-20-09-58979-470,הנאשם חש בושה על אופן התנהלותו ומסר כי הוא מבין את הפגיעה שגרם למתלוננים.,תסקירי שירות המבחן
43,SH-20-09-58979-470,"הנאשם מסר כי הקשר עם אמו ובתו, והרצון להיות מסוגל לדאוג לצרכיהן, לצד העייפות מאורח חיים התמכרותי הינם גורמים מדרבנים להשתלב תהליך טיפול וגמילה.",תסקירי שירות המבחן
44,SH-20-09-58979-470,"דיווח שירות בתי הסוהר מעלה כי הנאשם בעל רקע התמכרותי לסמים מסוג נייס גאי, חשיש ו'אקסטות' מזה כ-20 שנה, מגלה הבנה לבעיית ההתמכרות ומביע מוטיבציה לטיפול בתחום.",תסקירי שירות המבחן
45,SH-20-09-58979-470,"שירות המבחן מצא כי קיימים גורמי סיכון להישנות מעורבות נוספת בפלילים, אך לצד זאת ישנם גורמי סיכוי לשיקום והנאשם מבטא הכרה ראשונית בבעייתיות התנהלותו לאורך השנים וישנו ביטוי מילולי ראשוני לעריכת שינוי בחייו והתערבות שיקומית טיפולית.",תסקירי שירות המבחן
46,SH-20-09-58979-470,"לבסוף, שירות המבחן העריך כי ללא טיפול מעמיק בהתמכרותו לסמים, קיימת רמת סיכון גבוהה יותר לשימוש בסמים וכפועל יוצא לרצידיביזם.",תסקירי שירות המבחן
47,SH-20-09-58979-470,"לאור מאפייניו, סבר שירות המבחן כי הנאשם זקוק למסגרת טיפולית אינטנסיבית וכוללנית לגמילה והמליץ על קהילת ""צעדים"" במסגרת ""קריית שלמה"", קהילה ייעודית לסובלים מתחלואה כפולה פיזית והתמכרותית.",תסקירי שירות המבחן
48,SH-20-09-58979-470,"הומלץ כי אם בית המשפט יראה לנכון לאפשר בדיקת התאמתו לקהילה זו, יערכו לנאשם הבדיקות הרפואיות הנדרשות, במסגרת שירות בתי הסוהר.",תסקירי שירות המבחן
49,SH-20-09-58979-470,"באשר להתאמתו לבית משפט קהילתי, לצד הספק באשר לכוחותיו להשתלב ולהתמיד בטיפול ייעודי לגמילה, שירות המבחן התרשם כי שילוב בתוכנית טיפול כוללנית של בית משפט קהילתי, עשויה להפחית את הסיכון לרצידיביזם.",תסקירי שירות המבחן
50,SH-20-09-58979-470,"לכן, אם יימצא מתאים לקהילה הטיפולית קריית שלמה, ובתנאי שישתלב בפועל בטיפול בקהילה, יוכל שירות המבחן להמליץ על העברת עניינו לבית המשפט הקהילתי.",תסקירי שירות המבחן
51,SH-20-09-58979-470,"ביום 10.5.21 דיווח שירות המבחן, כי על אף פניותיו לב""כ של הנאשם לצורך בירור האם הבדיקות הנדרשות לשילובו בקהילה בוצעו, לא התקבלו תוצאות בדיקות כאלה.",תסקירי שירות המבחן
52,SH-20-09-58979-470,"ב""כ המאשימה טענה כי הנאשם ושותפו יצאו למסע התפרצויות לרכבים וגרימת נזקים וכאשר הנאשם נעצר, נמצאו עליו הרכוש הגנוב והסמים.",הטיעונים לעונש
53,SH-20-09-58979-470,"מעשיו של הנאשם פגעו בערכים המוגנים של שלום הציבור, שמירה על סדר ציבורי, פרטיות ותחושת ביטחון, קניין והגנה על רכושם של אזרחים חפים מפשע.",הטיעונים לעונש
54,SH-20-09-58979-470,"הנאשם ביצע רצף של חדירות לרכבים רבים ופגע בקורבנות שונים לאור היום וללא חשש, כשאתו נמצא קטין קל להשפעה.",הטיעונים לעונש
55,SH-20-09-58979-470,"ב""כ המאשימה טענה, לנוכח הלכת ג'אבר, למתחמי ענישה שונים לכל אישום: לכל אחד מהאישומים 1, 3, 4 ו-5: 6-12 חודשי מאסר, לאישום השני-5-10 חודשים ולאישום השביעי- ממאסר על תנאי ועד 6 חודשים בפועל, במצטבר ובנפרד.",הטיעונים לעונש
56,SH-20-09-58979-470,"ב""כ המאשימה התייחסה להרשעותיו הקודמות של הנאשם הכוללות 6 הרשעות קודמות בעבירות רכוש, אלימות, סחר בסמים, נהיגה ללא רישיון, עבירות נגד שוטרים, וציינה שעונש מאסרו האחרון כלל 11 חודשים בפועל.",הטיעונים לעונש
57,SH-20-09-58979-470,"לטענתה, הנאשם סיגל מנערותו דפוסי חיים והתנהגות שולית ועבריינית לרבות חיים ברחוב שכללו קיבוץ נדבות לצורך מימון הסם.",הטיעונים לעונש
58,SH-20-09-58979-470,הוא חסר כוחות בסיסיים לטיפול ולכן שירות המבחן לא בא בהמלצה לשינוי תנאי מעצרו.,הטיעונים לעונש
59,SH-20-09-58979-470,חוסר מהימנותו ניכרה בכך שתיאר במקרים שונים נסיבות שונות לפציעתו.,הטיעונים לעונש
60,SH-20-09-58979-470,נכונותו לטיפול היא מילולית וראשונית בלבד וגם נושא הקהילה הטיפולית ירד מהפרק נוכח אי שיתוף פעולה מצדו.,הטיעונים לעונש
61,SH-20-09-58979-470,"לבסוף, לנוכח עברו הנכבד, גם אם הוא ישן, העובדה שנטל אחריות וחסך זמן שיפוטי והתסקיר שאינו חיובי, ביקשה המאשימה למקם את הנאשם באמצע המתחם ולהטיל עליו עונש של 3 שנות מאסר, מאסר על תנאי, קנס, התחייבות ופיצוי למתלוננים שנפגעו ורכבם ניזוק.",הטיעונים לעונש
62,SH-20-09-58979-470,"הסנגור המלומד, עוה""ד אשרף חסן טען מנגד, כי הנאשם הודה בכתב האישום המתוקן מבלי שהובטח לו דבר לעניין העונש וקיבל אחריות.",הטיעונים לעונש
63,SH-20-09-58979-470,"הוא הפנים את חומרת המעשים, את הפסול בהם והקושי שלו בבית המעצר הביא לכך שהסיכוי להישנות ביצוע העבירות קלוש.",הטיעונים לעונש
64,SH-20-09-58979-470,"לשיטת הסנגור מדובר באישומים שבוצעו בסמיכות זמנים, באותה שיטה, אותן עבירות ואותם מעורבים, ולכן לפי הלכת ג'אבר וסעיף 40 יג לחוק, יש להתייחס לאישומים כאל אירוע אחד ולקבוע מתחם אחד אשר נע בין 6 ל-24 חודשים.",הטיעונים לעונש
65,SH-20-09-58979-470,"נסיבות חייו של הנאשם קשות, הוא גדל בתנאי עזובה, ללא תמיכה שהביאה לחבירה לגורמים שליליים בגיל צעיר ולהתמכרות לסמים.",הטיעונים לעונש
66,SH-20-09-58979-470,הסנגור טען שכל הציוד שנגנב נתפס והוא מאמין שהוא הוחזר לבעליו.,הטיעונים לעונש
67,SH-20-09-58979-470,"עברו הפלילי ישן יחסית, כאשר ההרשעה האחרונה בעבירת סמים היא משנת 2013 והרשעה אחרונה בעבירת רכוש משנת 2007.",הטיעונים לעונש
68,SH-20-09-58979-470,"לפיכך, ביקש הסנגור להסתפק בימי מעצרו של הנאשם, אשר עצור מ-19.9.20.",הטיעונים לעונש
69,SH-20-09-58979-470,"הנאשם בדברו האחרון, אמר כי הוא מתחרט ומצטער על מעשיו.",הטיעונים לעונש
70,SH-20-09-58979-470,"הוא ביקש את רחמי בית המשפט, ואמר שביצע את העבירות תחת השפעת סמים, אך מזה 8 חודשים הוא נקי ומטפל בעצמו.",הטיעונים לעונש
71,SH-20-09-58979-470,"עבירות ההתפרצות, החבלה והגניבה מרכב הן עבירות חמורות שנועדו להגן על ערכים מוגנים מגוונים בהם זכות הקניין, הזכות לפרטיות והביטחון במרחב הציבורי.",דיון והכרעה
72,SH-20-09-58979-470,"מעבר לפגיעה בקניינם של אזרחים חפים מפשע, מדובר בפגיעה בפרטיותם, עת רכבם הפרטי נפרץ ורכושם הפרטי המצוי בתוכו פעמים רבות, ניזוק ומחולל.",דיון והכרעה
73,SH-20-09-58979-470,"מעבר לפגיעה בקניין ובפרטיות, עבירות אלה גורמות לבעלי הרכבים עוגמת נפש מרובה והם נדרשים לתקן את הרכבים ולהתמודד עם אובדן החפצים הפרטיים שנגנבו מהם, על כל הצער והטרחה הכרוכים בכך.",דיון והכרעה
74,SH-20-09-58979-470,"בנוסף, יש לזכור שלעתים מדובר ברכבים שאינם מבוטחים מפני נזקים מסוג זה, כך שלא תמיד זוכים הנפגעים לפיצוי בגין הנזק שנגרם להם.",דיון והכרעה
75,SH-20-09-58979-470,"נוסף לעבירות הקשורות לרכב, הורשע הנאשם בעבירה של החזקת סמים מסוכנים, בה מוגן הערך החברתי של הגנה על הציבור מפני נגע הסמים, הן על המשתמשים בסמים- מפני הפגיעה הגופנית בהם, והן על הציבור - אשר נפגע מהעבירות המבוצעות לא אחת, כפי שארע במקרה זה, על ידי המכורים לסמים, בהשפעת הסמים ומתוך רצונם לממן את השימוש בהם.",דיון והכרעה
76,SH-20-09-58979-470,"בענייננו, כתב האישום כולל 6 אישומים ועבירות רבות, אולם הוא מתייחס לבוקר אחד, מתאר רצף עבירות דומות מאוד אשר בוצעו באופן דומה, בזו אחר זו ובאותו אזור וביניהן קיים קשר הדוק.",דיון והכרעה
77,SH-20-09-58979-470,"לפיכך, מדובר באירוע עברייני אחד לו אקבע מתחם עונש אחד, אשר יהלום את ריבוי העבירות.",דיון והכרעה
78,SH-20-09-58979-470,"עבירת החזקת הסמים אינה חלק בלתי נפרד מאותם אישומים, היא שונה במהותה, ולכן לה ייקבע מתחם עונש נפרד.",דיון והכרעה
79,SH-20-09-58979-470,"נסיבות ביצוע העבירות מלמדות שהנאשם תכנן את העבירות מראש, שכן לשם כך הוא חבר לשותפו, ויחד הגיעו לגבעה הצרפתית בירושלים.",דיון והכרעה
80,SH-20-09-58979-470,"הנאשם היה דומיננטי בביצוע המעשים, הוא היה פעיל בביצוע העבירות ושותפו היה קטין וצעיר ממנו.",דיון והכרעה
81,SH-20-09-58979-470,מעשיו של הנאשם גרמו לכל המתלוננים נזקים משמעותיים.,דיון והכרעה
82,SH-20-09-58979-470,"הנאשם שבר את שמשות מרבית הרכבים, כך שהמתלוננים נדרשו לתקן את רכביהם, ובנוסף גנב מתוך הרכבים רכוש בעל ערך רב- כלי עבודה חשמליים וידניים שונים, וכן כרטיסי אשראי וציוד אישי נוסף של המתלוננים.",דיון והכרעה
83,SH-20-09-58979-470,הנאשם הבין היטב את מעשיו ואף הסביר כי הוא ביצע את העבירות במטרה להשיג מימון לסמים בהם הוא משתמש.,דיון והכרעה
84,SH-20-09-58979-470,"נראה כי בעת ביצוע העבירות, הצורך להשיג סם עמד לנגד עיניו - לבדו.",דיון והכרעה
85,SH-20-09-58979-470,"הוא בחר לפגוע במתלוננים, להזיק לרכושם ולפרטיותם- כדי להשיג את מה שהיה דרוש לו באותה עת- כסף למימון התמכרותו לסמים.",דיון והכרעה
86,SH-20-09-58979-470,"על כן, ולאחר שנתתי דעתי לערכים המוגנים בעבירות אלה, לחזרה על העבירות, לנסיבות ביצוען ולמדיניות הענישה הנוהגת בעבירות דומות, אני קובע שמתחם העונש ההולם את מכלול העבירות נע בין 10 ל-36 חודשי מאסר לריצוי בפועל, נוסף לעונשים נלווים, קנס ופיצוי למתלוננים.",דיון והכרעה
87,SH-20-09-58979-470,"העבירה הנוספת של החזקת סמים בגינה הורשע הנאשם, מתארת כי הנאשם החזיק על גופו כמות סם כזו שהביאה בסופו של דבר להרשעתו בעבירה של החזקה לשימוש עצמי בלבד, ולכן לא מדובר בעבירת סמים ברף הגבוה של עבירות מסוג זה, ומתחם העונש ההולם אותה נע בין שירות לתועלת הציבור ועד מאסר קצר אשר יכול שירוצה בעבודות שירות.",דיון והכרעה
88,SH-20-09-58979-470,"הנאשם, יליד שנת 1985, בן כ-36 שנה כיום, גרוש ואב לשני ילדים.",העונש המתאים 
89,SH-20-09-58979-470,"הנאשם הודה בעבירות המיוחסות לו, ובכך שיתף פעולה עם רשויות אכיפת החוק ולקח אחריות על מעשיו, וזאת שקלתי לזכותו.",העונש המתאים 
90,SH-20-09-58979-470,"מאידך, לחובת הנאשם עבר פלילי בעבירות אלימות, סמים ורכוש- בהן גם עבירות הקשורות לגניבת רכב, ומכאן שמדובר באדם שהעבריינות אינה זרה לו, ועל אף שריצה עונשים שונים, בהם מאסרים, לא נמנע מלשוב ולחטוא בעבירות הנוכחיות.",העונש המתאים 
91,SH-20-09-58979-470,"עם זאת, מגיליון המרשם הפלילי עולה כי הרשעתו האחרונה היא משנת 2013, כך שבמשך כשבע שנים שמר על ריחוק מעולם עברייני זה, עד אשר ביצע את העבירות כאן.",העונש המתאים 
92,SH-20-09-58979-470,"ברקע לביצוע העבירות ניצבת  התמכרותו של הנאשם לסמים, הנמשכת שנים ארוכות מאז נעוריו, והיא זו המביאה גם לביצוע העבירות פעם אחר פעם.",העונש המתאים 
93,SH-20-09-58979-470,"שירות המבחן מצא כי הנאשם זקוק למסגרת טיפולית אינטנסיבית וכוללנית לגמילה, אלא שבאשר למוכנותו של הנאשם לתהליך שכזה, דווח שהנאשם מבטא הכרה ראשונית בלבד בבעייתיות התנהלותו והרצון שהוא מבטא לעריכת שינוי בחייו, הוא מילולי וראשוני.",העונש המתאים 
94,SH-20-09-58979-470,"חריגה ממתחם הענישה ההולם את העבירות שהנאשם ביצע אפשרית, על פי סעיף 40ד לחוק העונשין, כאשר הנאשם השתקם או כי יש ""סיכוי של ממש"" שהנאשם ישתקם.",העונש המתאים 
95,SH-20-09-58979-470,"זאת, במיוחד לאחר ששירות המבחן דיווח כי ניסיון עבר לשקמו, לא צלח ומשום כך, עניינו של הנאשם אינו נמנה על אחד החריגים בהם ניתן לסטות ממתחם הענישה בשל שיקולי שיקום.",העונש המתאים 
96,SH-20-09-58979-470,"עם זאת, לא נעלמו מעיני רצונו ושאיפתו של הנאשם לבחור בדרך חדשה והצהרתו על זניחתו את הסם מאז מעצרו, במיוחד בהתחשב בשנים הארוכות שבמהלכן הוא שקוע בהתמכרות בסמים, מנעוריו.",העונש המתאים 
97,SH-20-09-58979-470,"אציין, כי רצונו של הנאשם בטיפול ושיקום יכול לקבל מענה הולם גם בין כתלי בית הסוהר, ואם ישכיל הנאשם לנצל את תקופת מאסרו לצורך טיפול, ייתכן ויהיה זה מאסרו האחרון.",העונש המתאים 
98,SH-20-09-58979-470,"נסיבות חייו של הנאשם גם הן עמדו לנגד עיניי- הנאשם גדל בעזובה משפחתית, נראה כי נעדר משענת איתנה אשר תנחה אותו לבחור בטוב ולעמוד איתן אל מול כוחות חברתיים שליליים, ולכך השפעה ניכרת על התדרדרותו לחברה שולית, להתמכרות ולעבריינות, שהעבירות הנוכחיות הן חלק מהן.",העונש המתאים 
99,SH-20-09-58979-470,"נתונים אישיים אלו, כמו גם הודאתו של הנאשם ויתר הנתונים הצריכים לעניין מלמדים כי מקומו של הנאשם הוא בחלקו המרכזי של מתחם הענישה ההולם, ומכאן ייגזר עונשו.",העונש המתאים 
100,SH-20-09-58979-470,"סיכומו של דבר, נוכח כל האמור כאן, לאחר ששקלתי את שיקולי הענישה השונים הנדרשים בעבירות אלה, וכן את נסיבותיו האישיות של הנאשם, אני גוזר על הנאשם את העונשים הבאים:",העונש המתאים 
101,SH-20-09-58979-470,"חמישה עשר (15) חודשי מאסר לריצוי בפועל, בניכוי ימי מעצרו.",העונש המתאים 
102,SH-20-09-58979-470,שלושה (3) חודשי מאסר אשר לא ירוצו אלא אם הנאשם יעבור תוך שלוש שנים מיום שחרורו ממאסרו על אחת מן העבירות אשר בהן הורשע בהליך זה.,העונש המתאים 
103,SH-20-09-58979-470,"קנס בסך 3,000 ₪ או 30 ימי מאסר תמורתו.",העונש המתאים 
104,SH-20-09-58979-470,הקנס ישולם עד יום 1.7.22.,העונש המתאים 
105,SH-20-09-58979-470,"עד תביעה 6- 2,000 ₪.",פיצויים לכל אחד מהמתלוננים בשיעורים הבאים:
106,SH-20-09-58979-470,"עד תביעה 4- 1,000 ₪.",פיצויים לכל אחד מהמתלוננים בשיעורים הבאים:
107,SH-20-09-58979-470,עד תביעה 7- 750 ₪.,פיצויים לכל אחד מהמתלוננים בשיעורים הבאים:
108,SH-20-09-58979-470,עדת תביעה 1- 750 ₪.,פיצויים לכל אחד מהמתלוננים בשיעורים הבאים:
109,SH-20-09-58979-470,"עד תביעה 5- 1,500 ₪.",פיצויים לכל אחד מהמתלוננים בשיעורים הבאים:
110,SH-20-09-58979-470,סכומי הפיצוי יופקדו בקופת בית המשפט עד יום 1.7.22.,פיצויים לכל אחד מהמתלוננים בשיעורים הבאים:
111,SH-20-09-58979-470,"הנאשם מתחייב בסך 5,000 ₪ שלא לעבור כל עבירת רכוש, וזאת תוך שנתיים מיום שחרורו ממאסרו.",פיצויים לכל אחד מהמתלוננים בשיעורים הבאים:
112,SH-20-09-58979-470,הנאשם הבין התחייבות זו והסכים לה.,פיצויים לכל אחד מהמתלוננים בשיעורים הבאים:
113,SH-20-09-58979-470,"5129371מוצגים, ככל שהם קיימים, יחולטו או יושמדו וזאת על פי שיקול דעתו של רשם המוצגים.",פיצויים לכל אחד מהמתלוננים בשיעורים הבאים:
114,SH-20-09-58979-470,54678313זכות ערעור לבית המשפט המחוזי תוך 45 יום.,פיצויים לכל אחד מהמתלוננים בשיעורים הבאים:
115,SH-20-09-58979-470,"ניתן היום,  ג' תמוז תשפ""א, 13 יוני 2021, בנוכחות הצדדים ובאי כוחם.",פיצויים לכל אחד מהמתלוננים בשיעורים הבאים:
