,verdict,text,part
0,SH-19-05-41247-961,"פקודת הסמים המסוכנים [נוסח חדש], תשל""ג-1973: סע'  13, 19.א, 19א","

חמזה רוויידי
 ע""י ב""כ עוה""ד פיראס דראושה"
1,SH-19-05-41247-961,"חוק העונשין, תשל""ז-1977: סע'  31","

חמזה רוויידי
 ע""י ב""כ עוה""ד פיראס דראושה"
2,SH-19-05-41247-961,הנאשם הורשע על פי הודאתו בעבירות המיוחסות לו בכתב האישום אשר תוקן במסגרתו של הסדר טיעון.,כתב האישום 
3,SH-19-05-41247-961,"החלק הכללי בכתב האישום מתאר כי נ.פ (להלן: ""הסוכן"") שימש במועדים הרלוונטיים כסוכן מטעם משטרת ישראל.",כתב האישום 
4,SH-19-05-41247-961,"בין הנאשם לסוכן נוצר קשר דרך אדם המכונה ""אבו סנא"" שתיווך ביניהם.",כתב האישום 
5,SH-19-05-41247-961,"במסגרת הקשר בין הסוכן לנאשם, ביצעו השניים עסקאות בהן הנאשם מכר לסוכן סמים, תוך שהסוכן הציג בפני הנאשם מצג לפיו מדובר בעסקאות אשר הוא מבצע עמו לצרכיו ולצרכי אחרים.",כתב האישום 
6,SH-19-05-41247-961,האישום הראשון נמחק מכתב האישום כחלק מהסדר הטיעון.,כתב האישום 
7,SH-19-05-41247-961,"האישום השני מתאר כי ביום 19.2.19 שוחחו אבו סנא והסוכן וקבעו כי אבו סנא ימכור לסוכן 100 כדורים של סם מסוכן מסוג אקסטזי ופלטה של סם מסוכן מסוג חשיש במחיר של 6,200 ₪.",כתב האישום 
8,SH-19-05-41247-961,אבו סנא אמר לסוכן שהנאשם יצור עמו קשר למחרת לצורך תיאום פגישה והעברת הסמים לסוכן.,כתב האישום 
9,SH-19-05-41247-961,בשעות הערב התקשר הנאשם אל הסוכן ואמר לו לפגוש אותו למחרת ליד מבשרת ציון.,כתב האישום 
10,SH-19-05-41247-961,"למחרת, בסמוך לשעה 13:30 הגיע הסוכן למקום בו קבעו השניים והנאשם הצביע על שקית ירוקה.",כתב האישום 
11,SH-19-05-41247-961,הנאשם הרים את השקית ובה 100 טבליות של סם מסוכן מסוג MDMA וכן סם מסוכן מסוג חשיש במשקל של 94.01 גרם נטו.,כתב האישום 
12,SH-19-05-41247-961,"הסוכן העביר לנאשם בתמורה 6,200 ₪.",כתב האישום 
13,SH-19-05-41247-961,"בגין מעשיו אלה הורשע הנאשם בעבירה של סיוע לסחר בסם, לפי סעיף 13 +19א לפקודת הסמים המסוכנים[נוסח חדש], התשל""ג-1973 (להלן: ""הפקודה"") וסעיף 31 לחוק העונשין, תשל""ז-1977 (להלן: ""חוק העונשין"").",כתב האישום 
14,SH-19-05-41247-961,אישום שלישי מתאר כי ביום 3.3.19 שוחח הסוכן עם אבו סנא לצורך קניית 130 כדורים של סם מסוג אקסטזי ופלטה של חשיש.,כתב האישום 
15,SH-19-05-41247-961,"מספר שעות לאחר מכן, שוחח הנאשם עם הסוכן ואמר לו כי עלות הסמים עליה שוחח עם אבו סנא תהא 7,100 ₪.",כתב האישום 
16,SH-19-05-41247-961,הסוכן והנאשם קבעו להיפגש למחרת בשעה 12:00 במקום ביצוע העסקה הקודמת.,כתב האישום 
17,SH-19-05-41247-961,"ביום 4.3.19 בסמוך לשעה 12:30, הגיע הסוכן לשואבה שם פגש בנאשם.",כתב האישום 
18,SH-19-05-41247-961,"הנאשם העביר לסוכן שקית ובה 100 טבליות של סם מסוכן מסוג MDMA וסם מסוג חשיש במשקל של 93.66 גרם ובתמורה מסר הסוכן לנאשם 7,000 ₪.",כתב האישום 
19,SH-19-05-41247-961,"לאחר מכן, שוחח הסוכן עם אבו סנא על כך שבניגוד לסיכום ביניהם הועברו אליו רק 100 טבליות של MDMA ולא 130.",כתב האישום 
20,SH-19-05-41247-961,בגין אישום זה הורשע הנאשם בעבירה של סחר בסמים לפי סעיפים 19+13א לפקודה.,כתב האישום 
21,SH-19-05-41247-961,"אישום רביעי מתאר כי בהמשך למתואר באישום 3, ובמהלך כשבועיים עובר ליום 18.3.19 שוחח הסוכן עם אבו סנא ועם הנאשם מספר פעמים, על מנת לבחון אפשרות ""לפצות"" אותו על 30 הטבליות החסרות מהעסקה הקודמת.",כתב האישום 
22,SH-19-05-41247-961,"באחת השיחות, סיכם הסוכן עם אבו סנא ועם הנאשם על עסקת ""קיזוז"" במסגרתה ירכוש מהשניים 100 כדורים של סם מסוג אקסטזי ופלטה של סם מסוג חשיש, וישלם בתמורה רק עבור 70 כדורי אקסטזי ופלטה אחת של סם מסוג חשיש.",כתב האישום 
23,SH-19-05-41247-961,ביום 17.3.19 שוחחו הנאשם והסוכן וקבעו להיפגש.,כתב האישום 
24,SH-19-05-41247-961,הנאשם התקשר לסוכן ואמר לו שיפגשו בשכונת הר נוף.,כתב האישום 
25,SH-19-05-41247-961,"בהמשך, הגיע הסוכן למקום המפגש ושם פגש את הנאשם אשר העביר לו שקית שקופה ובה 99 טבליות של סם מסוג MDMA וכן פלטה אחת של סם מסוג חשיש במשקל של 100.73 גרם.",כתב האישום 
26,SH-19-05-41247-961,"בתמורה, הסוכן מסר לנאשם סך של 5,100 ₪.",כתב האישום 
27,SH-19-05-41247-961,בגין כך הורשע הנאשם בעבירה נוספת של סחר בסמים.,כתב האישום 
28,SH-19-05-41247-961,הסדר הטיעון בין הצדדים לא כלל הסכמה לעניין העונש והצדדים טענו את טיעוניהם לעונש לאחר ששירות המבחן ערך תסקירים בעניינו של הנאשם.,כתב האישום 
29,SH-19-05-41247-961,"שירות המבחן ערך מספר תסקירים, מהם עולה שהנאשם בן 35 שנים, גדל בשכונת סילוואן במזרח ירושלים.",תסקירי שירות המבחן
30,SH-19-05-41247-961,"כאשר היה בן 16 נשר מלימודיו מאחר שרצה לסייע בפרנסת המשפחה ולצאת לעבוד, על אף שהוריו התנגדו לכך והוא תיאר את אביו כאב שהעניק לו את כל צרכיו.",תסקירי שירות המבחן
31,SH-19-05-41247-961,"לאחר נשירתו מהלימודים, למד את תחום הדפוס ובמקביל עבד עם אביו בבניין ובניקיון בתי חולים.",תסקירי שירות המבחן
32,SH-19-05-41247-961,"במהלך השנים עבד כשכיר בתחום השיפוצים ותיאר זמנים קשים בתחום עיסוקו, תקופות ללא עבודה והכנסה ועבודה מאומצת, לעתים ללא שכר ותוך ניצול.",תסקירי שירות המבחן
33,SH-19-05-41247-961,"בהמשך, פתח עסק עצמאי בתחום השיפוצים, אך נקלע לחובות כספיים ונאלץ להגיע להסדר חובות בהוצאה לפועל.",תסקירי שירות המבחן
34,SH-19-05-41247-961,"כיום הוא משקיע מאמצים רבים כדי להיחלץ מחובותיו וממצבו הכלכלי, תוך רצון לפתוח דף חדש.",תסקירי שירות המבחן
35,SH-19-05-41247-961,"הנאשם, בן שביעי במשפחה שבה 8 ילדים, תיאר את הבושה במעורבותו בעבירות כאן, במיוחד בשל כך שמשפחתו היא משפחה מכובדת בקהילה.",תסקירי שירות המבחן
36,SH-19-05-41247-961,"בשנת 2020, תוך כדי ניהול ההליכים המשפטיים נגדו,  נישא לאשתו.",תסקירי שירות המבחן
37,SH-19-05-41247-961,"הנאשם שלל שימוש בסמים ואלכוהול, ובדיקות שערך שירות המבחן אישרו כי הוא אכן נקי מסמים.",תסקירי שירות המבחן
38,SH-19-05-41247-961,רישומו הפלילי מעלה כי אין לחובתו הרשעות קודמות.,תסקירי שירות המבחן
39,SH-19-05-41247-961,"במסגרת צו פיקוח מעצר בתיק זה, הנאשם השתלב בקבוצת עצורי בית בשירות המבחן, כאשר היה נתון תחת איזוק אלקטרוני בבית ידידי המשפחה ובפיקוחם.",תסקירי שירות המבחן
40,SH-19-05-41247-961,הוא הגיע לפגישות באופן קבוע וכנדרש ולקח חלק פעיל ומשמעותי בקבוצה ותיאר כי הקבוצה תרמה ליכולת ההתבוננות העצמית שלו ולבחינת דפוסי התנהגות והבנה של המחירים אותם הוא משלם על בחירותיו.,תסקירי שירות המבחן
41,SH-19-05-41247-961,"הנאשם תיאר את הקושי בהתמודדות עם תנאי מעצרו המתמשכים, תחושות בדידות ומרחק ממשפחתו וקושי כלכלי.",תסקירי שירות המבחן
42,SH-19-05-41247-961,"בהמשך, לאור שמירתו על התנאים המגבילים, והכרתו במחירים ובמשמעות התנהלותו, המליץ שירות המבחן על ביטול תנאי מעצרו בפיקוח ושחרורו לחלופה בירושלים.",תסקירי שירות המבחן
43,SH-19-05-41247-961,הנאשם נטל אחריות על העבירות.,תסקירי שירות המבחן
44,SH-19-05-41247-961,"הוא הסביר שמתוך סקרנות אסף שקית שמצא ברחוב ובה מצא סמים ובהתייעצות עם חברו המוזכר בכתב האישום, החליט למכור אותה וחברו תיווך בינו לבין הסוכן המשטרתי.",תסקירי שירות המבחן
45,SH-19-05-41247-961,"הוא שיתף שחשש לאורך ביצוע העבירות, אך בשל הפיתוי הכלכלי המשיך בביצוען.",תסקירי שירות המבחן
46,SH-19-05-41247-961,"הנאשם הביע חרטה ובושה על ביצוע העבירות, הסביר שהוא מבין שיכול היה להסב נזק למשתמשים בסמים והדגיש כי התנהגות זו אינה תואמת את אורח חייו והוא חש אשמה מול בני משפחתו המאוכזבים מהתנהלותו.",תסקירי שירות המבחן
47,SH-19-05-41247-961,"הנאשם תיאר כי מעצרו, ההליכים המשפטיים וצו פיקוח מעצר הובילו אותו להתבוננות פנימית ולהבנה כי עליו להתאזר בסבלנות, וניסיונות להתקדם במהירות ללא סבלנות, הובילו אותו לטעויות ונפילות, בפן הכלכלי והפלילי.",תסקירי שירות המבחן
48,SH-19-05-41247-961,שירות המבחן התרשם שהנאשם מביע רצון לתקן את שפגם ולשלם על מעשיו.,תסקירי שירות המבחן
49,SH-19-05-41247-961,"הוא מביע רצון לנהל אורח חיים תקין ולהליכים הפליליים אפקט הרתעתי משמעותי עבורו, ותגובת משפחתו לביצוע העבירות מהווה גם היא גורם הרתעתי, כמו גם המחירים שהיה עלול לשלם בגין מעשיו, בהם ביטול אירוסיו.",תסקירי שירות המבחן
50,SH-19-05-41247-961,דווח שהנאשם משתתף בהליך טיפולי בשירות ומביע רצון ונכונות להמשך טיפול.,תסקירי שירות המבחן
51,SH-19-05-41247-961,"לפיכך, שירות המבחן המליץ להימנע מהטלת ענישה של מאסר בפועל, אשר עבור אדם בעל מאפייני אישיות כמתואר בתסקיר, עלולה להביא לאימוץ דפוסים עברייניים.",תסקירי שירות המבחן
52,SH-19-05-41247-961,"נוכח חומרת העבירות הומלץ על ענישה מציבת גבולות בדמות מאסר אשר ירוצה בעבודות שירות, אשר תיקח בחשבון את מצבו הכלכלי הירוד וההליך המשפטי הממושך, לקיחת האחריות, הבעת החרטה והבנת ההשלכות שהיו עלולות להיות ממעשיו.",תסקירי שירות המבחן
53,SH-19-05-41247-961,"בנוסף, הומלץ על הטלת ענישה של צו מבחן למשך שנה, וענישה הרתעתית וקנס.",תסקירי שירות המבחן
54,SH-19-05-41247-961,"תסקירים מאוחרים יותר דיווחו כי הנאשם עובד למחייתו בשיפוצים, השתלב בתוכנית ""אוניברסיטה בעם"" וטיפול רגשי.",תסקירי שירות המבחן
55,SH-19-05-41247-961,"אשת הנאשם הרתה תוך כדי ניהול ההליכים והנאשם הצר על כך שלא היה באפשרותו ללוותה לטיפולים הרפואיים וללידת בנם, מפאת התנאים המגבילים בהם היה נתון.",תסקירי שירות המבחן
56,SH-19-05-41247-961,"דווח שהנאשם הגיע לפגישות בקבוצת עצורי בית באופן קבוע וכנדרש, לקח חלק פעיל ומשמעותי בקבוצה, המשיך להשתתף בתוכנית ""אוניברסיטה בעם"" והביע שאיפה לפנות ללימודי תעודה לקבלן רשום.",תסקירי שירות המבחן
57,SH-19-05-41247-961,"בשל התמשכות ההליכים המשפטיים, המליץ שירות המבחן על ענישה קצרה ככל הניתן, במיוחד לנוכח היותו נתון תחת תנאים מגבילים, שיתוף פעולה מלא עם שירות המבחן, מצבו הכלכלי ולידת בנו ועל מנת לאפשר לו לסיים אם ההליכים ולהפנות משאביו להתפתחות מקצועית ותעסוקתית, שהינה מרכיב משמעותי בהליך השיקום.",תסקירי שירות המבחן
58,SH-19-05-41247-961,"בהמשך, הנאשם הופנה לקבוצה לטיפול במרכז משפחה, בשל התמודדות רפואית שלו ושל אשתו, והביע נכונות להשתלב בטיפול זה.",תסקירי שירות המבחן
59,SH-19-05-41247-961,"שירות המבחן ציין כי הפנייתו למסגרת זו, אינה קשורה למעורבותו בעבירות שביצע.",תסקירי שירות המבחן
60,SH-19-05-41247-961,"דווח כי לאורך הקשר עימו, הנאשם שומר על יציבות הן בחייו האישיים והן בקשר עם שירות המבחן, תוך לקיחת אחריות על ביצוע העבירות, הבעת צער וחרטה, כמו גם יכולת להתבוננות עצמית על מניעיו והבנה לגבי ההשלכות האפשריות מביצוע העבירות.",תסקירי שירות המבחן
61,SH-19-05-41247-961,"תסקיר מיום 23.4.2023 תיאר כי הנאשם התקשה בהגעה סדירה למפגשים בתוכנית ""אוניברסיטה בעם"" ולא שילם עבורה.",תסקירי שירות המבחן
62,SH-19-05-41247-961,"הנאשם הסביר כי מצבו הכלכלי ירוד והוא משקיע את כל משאביו בפרנסת המשפחה, ובשל עבודה אינטנסיבית בתחום השיפוצים, התקשה באותה תקופה לשמור על יציבות בהגעה למפגשים בתוכנית.",תסקירי שירות המבחן
63,SH-19-05-41247-961,"שירות המבחן הסביר כי מאז מאי 2019, אז הופנה הנאשם לשירת המבחן, שיתף פעולה עם השירות והירידה המסוימת בשיתוף הפעולה, נובעת מעייפותו מהימשכות ההליכים והשקעת משאביו במצבו הכלכלי וביציבות המשפחתית.",תסקירי שירות המבחן
64,SH-19-05-41247-961,"עם זאת, הוא בעל מוטיבציה להמשיך ולהיעזר בשירות המבחן על פי התוכנית הטיפולית והוא המשיך בטיפול גם במרכז למשפחה.",תסקירי שירות המבחן
65,SH-19-05-41247-961,"לפיכך, שירות המבחן סבר כי לנוכח חלוף הזמן מעת ביצוע העבירות, כאשר לא נפתחו נגדו תיקים נוספים, רמת הסיכון ממנו פחתה ולכן שב על המלצתו לענישה שתרוצה בעבודות שירות, ענישה ממוקדת וקצרה, ענישה מותנית והרתעתית, קנס וצו מבחן.",תסקירי שירות המבחן
66,SH-19-05-41247-961,הממונה על עבודות השירות בשירות בתי הסוהר מצא את הנאשם כשיר לביצוע עבודות שירות בחוות דעת שהוגשה ביום 16.7.23.,תסקירי שירות המבחן
67,SH-19-05-41247-961,"ב""כ המאשימה טענה כי הנאשם סחר בסם מסוכן ביותר מסוג MDMA הפוגע באנשים חפים מפשע, ולכך התייחס בית המשפט העליון בחומרה.",הטיעונים לעונש
68,SH-19-05-41247-961,"הנאשם סחר בסמים בכמויות גדולות מאוד בתמורה לאלפי שקלים והיווה ציר מרכזי בהוצאתן לפועל של עסקאות הסמים, לאחר תכנון וסיכום מראש.",הטיעונים לעונש
69,SH-19-05-41247-961,"הנאשם סחר בכ-300 כדורי אקסטזי לאדם שאינו מכיר, הוא לא ידע ולא רצה לדעת לאן הולך הסם ולמה הוא משמש ולנגד עיניו היה הכסף בלבד.",הטיעונים לעונש
70,SH-19-05-41247-961,"לאור חומרת העבירות ובמסגרת המלחמה בנגע הסמים, יש להעדיף את האינטרס הציבורי על פני הנסיבות האישיות של הנאשם.",הטיעונים לעונש
71,SH-19-05-41247-961,"המאשימה סבורה כי לגבי אישום 2, המתחם נע בין 6 ל-12 חודשי מאסר, ולגבי לאישומים 3 ו-4 המתחם נע בין 12 ל-24 לכל אישום בנפרד ובמצטבר אחד לשני.",הטיעונים לעונש
72,SH-19-05-41247-961,"לשיטת המאשימה, קשה לראות בתהליך שהנאשם עבר – שיקום.",הטיעונים לעונש
73,SH-19-05-41247-961,"החשש שמאסר יפגע במקום עבודתו, לא יכול להצדיק הקלה בעונש, נוכח חומרת המעשים במיוחד כשלא ברור מהתסקירים מהי עבודתו, הוא התקשה להגיע למפגשים במרכז הטיפולי למשפחה וקשה לראות בהשתתפות במפגשים מקוונים של אוניברסיטה לעם הליך שיקומי.",הטיעונים לעונש
74,SH-19-05-41247-961,"המאשימה הוסיפה והדגישה שאמנם מאחר שמדובר במכירה לסוכן, הסמים לא הגיעו לציבור שיכול היה להיפגע קשות מהם, אבל היקף העבירות מצביע על כך שהנאשם נטוע עמוק בעולם הסמים ולא ניתן לתת בו אמון.",הטיעונים לעונש
75,SH-19-05-41247-961,"לפיכך ביקשה המאשימה לגזור על הנאשם עונש של 26 חודשי מאסר, תוך חפיפה מסוימת בין המתחמים העונשיים, 9 חודשי מאסר על תנאי, קנס גבוה שלא יפחת מסכומי הרווח שהנאשם הפיק, התחייבות משמעותית, פסילה בפועל ועל תנאי וכן להכריז עליו כסוחר סמים.",הטיעונים לעונש
76,SH-19-05-41247-961,"ב""כ הנאשם טען לעומת זאת, כי הנאשם נותן כעת את הדין על עבירות שביצע לפני 5 שנים.",הטיעונים לעונש
77,SH-19-05-41247-961,"הוא נעצר בגין תיק זה ביום 12.5.2019, שוחרר ממעצר בית מלא ביום 22.7.19, וסך הכל היה עצור במשך חודשיים ו-10 ימים.",הטיעונים לעונש
78,SH-19-05-41247-961,בינואר 2020 ניתנו לו הקלות והתאפשר לו לצאת באופן חלקי.,הטיעונים לעונש
79,SH-19-05-41247-961,"במהלך המעצר, התחתן וניתנו לו 10 ימים לצורך חתונתו.",הטיעונים לעונש
80,SH-19-05-41247-961,"משפחתו שכרה לו דירה בלוד ולאחר מכן, הוא הועבר למעצר בית מלא בסילוואן, כך שחווה פגיעה קשה מאוד, ובכל זאת לא הפר את תנאי מעצרו.",הטיעונים לעונש
81,SH-19-05-41247-961,"הנאשם הודה בביצוע העבירות בהזדמנות הראשונה, ואישום שלם נמחק מכתב האישום.",הטיעונים לעונש
82,SH-19-05-41247-961,"שותפו של הנאשם היה הדומיננטי בביצוע העבירות, ביצע עבירת רבות יותר מהנאשם ולחובתו היה עבר פלילי והוא נידון ל-12 חודשי מאסר בפועל, בגין 4 אישומים שלמים.",הטיעונים לעונש
83,SH-19-05-41247-961,"מי שתיאם וקבע את המחירים באישומים הם הסוכן והנאשם האחר, שהיה דומיננטי בביצוע העבירות, בעוד שהנאשם העביר את הסמים, קיבל את הכספים והעביר אותם.",הטיעונים לעונש
84,SH-19-05-41247-961,"לאור לקיחת האחריות, העובדה שחלפו מאז ביצוע העבירות 5 שנים, אשר בהן לא נפתחו נגד הנאשם תיקים נוספים, והתסקירים החיוביים, המליץ שירות המבחן לסיים את עניינו של הנאשם בעבודות שירות.",הטיעונים לעונש
85,SH-19-05-41247-961,"מאז ביצוע העבירות, הנאשם התחתן, הקים משפחה, נולדו בת ובן, משפחתו והוריו מלווים אותו בהליכים נגדו, והוא מורתע מההליכים המשפטיים.",הטיעונים לעונש
86,SH-19-05-41247-961,"אמנם במהלך ההליך הנאשם חווה נסיגה מסוימת בתהליך השיקום, בעקבות מצב כלכלי, כאשר  נאלץ לצאת לעבוד ולכן לא הגיע לשירות המבחן, אך לבסוף, עלה על דרך המלך ועל מסלול שיקומי.",הטיעונים לעונש
87,SH-19-05-41247-961,"הנאשם הביע חרטה ובושה במעשיו, הוא בן למשפחה נורמטיבית, עובד למחייתו ומפרנס את משפחתו ואין לקטוע את ההליך השיקומי שעבר, ולכן יש להימנע ממיצוי הדין ולקבל את המלצת שירות המבחן.",הטיעונים לעונש
88,SH-19-05-41247-961,"הסנגור ביקש כי ייגזרו על הנאשם 7 חודשי מאסר שירוצו בעבודות שירות, בניכוי ימי מעצרו(חודשיים ו-10 ימים), כך שהמאסר יסתכם ב-5 חודשי עבודות שירות, אשר יחייבו אותו להפסיק את עבודתו, ובכך תהא פגיעה כספית בו.",הטיעונים לעונש
89,SH-19-05-41247-961,הנאשם בדברו האחרון אמר שהוא מתחרט מאוד על מה שקרה.,הטיעונים לעונש
90,SH-19-05-41247-961,"הוא הוסיף שזו הסתבכות יחידה בחייו, ועכשיו יש לו חיים חדשים, הוא התחתן, יש לו ילדים, הוא עובד ורוצה להמשיך לעבוד ולפרנס את משפחתו, ולא ישוב לבצע עבירות כאלה בשום פנים ואופן.",הטיעונים לעונש
91,SH-19-05-41247-961,"עבירות הסמים פוגעות בערך החברתי המוגן של הגנה על הציבור מפני נגע הסמים, הפוגע  בקטינים, צעירים ובוגרים ומסב נזקים רבים לחברה.",דיון והכרעה
92,SH-19-05-41247-961,"לא רק אלה שנוטלים את הסמים נפגעים, אלא הסביבה כולה, אשר נפגעת כתוצאה מההשלכות הקשות של השימוש בסמים- התמכרות, שיבוש אורח החיים וביצוע עבירת נלוות הפוגעות ברכוש ובגוף האדם.",דיון והכרעה
93,SH-19-05-41247-961,"עבירות הסמים קיימות במנעד רחב, מעבירות של שימוש עצמי בהן הנפגע העיקרי הוא האדם שעושה שימוש בסם ועד עבירות של הפצה וסחר בסמים, בהן מופץ הסם לחברה והנפגעים מכך – רבים.",דיון והכרעה
94,SH-19-05-41247-961,"ככל שהעבריין ממוקם בחלקה הגבוה יותר של שרשרת הפצת הסם, כך הנזק והפגיעה שהוא גורם קשים יותר, ועל הענישה לבטא זאת.",דיון והכרעה
95,SH-19-05-41247-961,"כתב האישום המתוקן כולל 3 אישומים שעניינם בעבירות הסחר בסמים, והן בוצעו תוך חודש ימים, במסגרת אותו קשר עברייני, באופן ובנסיבות דומות ולכן מדובר באירוע עברייני אחד, אשר יש לקבוע בגינו מתחם עונש אחד אשר יהלום את החזרה על העבירות.",דיון והכרעה
96,SH-19-05-41247-961,"בענייננו, הנאשם ביצע את עבירות הסחר בסמים, תוך קשר שנקשר בינו ובין שותף אחר וסוכן משטרתי, מתוך מטרה להשיג לעצמו רווח כלכלי.",דיון והכרעה
97,SH-19-05-41247-961,"סוג הסמים, מסוג MDMA הוא אחד הסמים המסוכנים, הגורמים נזק של ממש לבריאות המשתמשים בהם, וגם הכמויות שהנאשם סחר בהן- משמעותיות.",דיון והכרעה
98,SH-19-05-41247-961,"הנאשם ביצע את המעשים בשלוש הזדמנויות, כך שלא מדובר במעידה חד פעמית ובודדת, אלא באירוע מתמשך שהוא פרי תכנון ומחשבה מוקדמת.",דיון והכרעה
99,SH-19-05-41247-961,"עם זאת, בחינת חלקו של הנאשם כפי שהוא עולה מכתב האישום, מלמדת כי על אף שהנאשם לא היה פסיבי בביצוע העבירות, הוא אינו הגורם הדומיננטי מבין השלושה, ולכן באחד האישומים הואשם בסיוע לסחר, ועל הענישה לבטא זאת.",דיון והכרעה
100,SH-19-05-41247-961,"לאחר שנתתי דעתי לערכים החברתיים שנפגעו, למידת הפגיעה בהם בנסיבות ביצוע העבירות ותוך התחשבות בענישה הנוהגת, הרי שאני קובע שמתחם העונש ההולם נע במקרה זה בין 9 ל-24 חודשי מאסר לריצוי בפועל, נוסף לעונשים נלווים.",דיון והכרעה
101,SH-19-05-41247-961,הנאשם הודה בעבירות המיוחסות לו עם תחילת ההליכים ובכך לקח אחריות מלאה על ביצוע העבירות.,העונש המתאים
102,SH-19-05-41247-961,"לא רק הודאתו מלמדת זאת, אלא גם תסקיר שירות המבחן ודבריו בבית המשפט מהם ניכר שהנאשם מצר, מתחרט ומתבייש במעשיו.",העונש המתאים
103,SH-19-05-41247-961,"הנאשם היה עצור במשך כחודשיים ולאחר מכן, שוחרר בתנאים, כך שבמשך תקופה ארוכה חייו סבבו סביב ההליכים המשפטיים והוא ניהל את חייו תוך שהוא נתון בתנאים מגבילים.",העונש המתאים
104,SH-19-05-41247-961,"תוך כדי ניהול ההליכים, הנאשם נישא והפך לאב לשני ילדים רכים, וכפי שעולה מדיווח שירות המבחן, הוא עסוק בשנים האחרונות בעבודה, בפרנסה ובדאגה למשפחתו הצעירה.",העונש המתאים
105,SH-19-05-41247-961,"הנאשם שיתף פעולה עם שירות המבחן במשך תקופה לא מבוטלת, גייס כוחותיו כדי להשתתף בכל התוכניות הטיפוליות שהוצעו לו, גם בתחום המשפחתי ואשר אינן קשורות לעבירות שביצע, באופן המלמד שהנאשם מבקש בכל מאודו, לסור מרע ולעשות טוב.",העונש המתאים
106,SH-19-05-41247-961,"אין לחובת הנאשם עבר פלילי, וזוהי הסתבכותו היחידה עם החוק, וגם זאת שקלתי לזכותו.",העונש המתאים
107,SH-19-05-41247-961,"אמנם בשלב מסוים בהליך השיקומי הארוך, הנאשם התקשה להגיע למפגשי התוכנית ""אוניברסיטה בעם"", אך קצינת המבחן התרשמה שמדובר בעייפות מההליכים אשר נובעת גם ממצבו הכלכלי הלא פשוט, והצורך לפרנס את המשפחה הצעירה שהקים.",העונש המתאים
108,SH-19-05-41247-961,"כלומר, מדובר בתקופה מסוימת של עייפות ונסיגה מובנת, ולא פגיעה בהליך השיקומי הארוך שהנאשם עבר.",העונש המתאים
109,SH-19-05-41247-961,ההליכים הפליליים הביאו לכך שהנאשם התבייש במעשיו.,העונש המתאים
110,SH-19-05-41247-961,"הוא הבין שהמחירים שהעבירות גובות ממנו קשים- הן פגעו בתחושותיו אל מול בני משפחתו, הן אילצו אותו להתמודד עם הליכים פליליים, אירוסיו כמעט בוטלו והוא היה נתון במעצר ובתנאים מגבילים תקופה ארוכה.",העונש המתאים
111,SH-19-05-41247-961,"משום כך, הגיע שירות המבחן למסקנה שההליכים המשפטיים מרתיעים את הנאשם ומלמדים על רמת סיכון נמוכה ביותר לכך שישוב לבצע עבירות נוספות.",העונש המתאים
112,SH-19-05-41247-961,"כוחותיו ורצונו של הנאשם בשיקום הביאו לתוצאות: במשך 5 שנים מאז ביצע את העבירות, לא שב לסורו ולא נפתחו נגדו תיקים חדשים, הוא התחתן, הקים משפחה ומשמש אב מפרנס ותומך ומשתף פעולה עם גורמי הטיפול באופן שהביא אותם למסקנה שיש להתחשב במצבו ולא לשלחו לריצוי עונש מאסר מאחורי סורג ובריח.",העונש המתאים
113,SH-19-05-41247-961,"מעבר להמלצת שירות המבחן שלא לגזור על הנאשם עונש מאסר בבית הסוהר, הרי שאורחות חייו של הנאשם כיום, מלמדות על השינוי הגדול שהוא עבר, שינוי אשר מעיד על שיקום של ממש.",העונש המתאים
114,SH-19-05-41247-961,"הנאשם אשר ביצע את העבירות כאשר היה רווק צעיר, הוא כיום בעל משפחה, מקיים זוגיות יציבה והיותו הורה הביאה אותו לתובנות אודות החיים אותם הוא בוחר לחיות.",העונש המתאים
115,SH-19-05-41247-961,"הנאשם שלפניי היום רחוק מעולם העבריינות, ודומה שהוא הצליח לשוב לדרך הטובה, לאחר שהבין את המשמעות וההשלכות של מעורבות עבריינית.",העונש המתאים
116,SH-19-05-41247-961,"עם כל זאת, על אף התהליך שהנאשם עבר, הרי שהעבירות שהנאשם עבר הן חמורות וגם ענישה שיש בה חריגה ממתחם הענישה צריכה לבטא זאת.",העונש המתאים
117,SH-19-05-41247-961,"הביטוי לכך יהא במקרה זה, באורך תקופת המאסר שירוצה בענייננו בדרך של עבודות שירות.",העונש המתאים
118,SH-19-05-41247-961,"בהתאם לעקרון האחידות בענישה ובהתחשב בהבדל בחלקם של כל אחד מהנאשמים בעבירות ובנסיבותיהם האישיות השונות, הרי שעונשו של הנאשם יהיה מופחת מעונשו של הנאשם האחר.",העונש המתאים
119,SH-19-05-41247-961,"נוכח השינוי באורחות חייו של הנאשם, נישואיו, לידת ילדיו, הזמן אשר חלף מאז ביצוע העבירות ויתר התמורות המפורטות – הרי שניתן לקבוע כי השיקום שעבר והזמן שחלף, הפכו לאדם אחר מזה אשר ביצע את העבירות, ולכן על אף רקעו – הרי שמקומו יהיה בחלקו התחתון של מתחם הענישה ההולם, ומכאן ייגזר עונשו.",העונש המתאים
120,SH-19-05-41247-961,"סיכומו של דבר, נוכח כל האמור כאן, ולאחר ששקלתי את מלוא שיקולי הענישה, אני גוזר על הנאשם את העונשים הבאים:",סוף דבר
121,SH-19-05-41247-961,9 חודשי מאסר אשר ירוצו בעבודות שירות בהתאם לחוות דעת הממונה על עבודות השירות.,סוף דבר
122,SH-19-05-41247-961,3 חודשי מאסר אשר לא ירוצו אלא אם הנאשם יעבור על כל עבירה לפי פקודת הסמים בתוך 3 שנים מהיום.,סוף דבר
123,SH-19-05-41247-961,"קנס בסך 5,000 ₪ או 20 ימי מאסר תמורתו.",סוף דבר
124,SH-19-05-41247-961,הקנס ישולם עד יום 1.5.25.,סוף דבר
125,SH-19-05-41247-961,"התחייבות בסך 5,000 ₪ שלא לעבור על כל עבירה לפי פקודת הסמים למשך שנתיים.",סוף דבר
126,SH-19-05-41247-961,הנאשם הבין את ההתחייבות והסכים לה.,סוף דבר
127,SH-19-05-41247-961,"הנאשם מוכרז בזאת כסוחר סמים, והמוצגים שנתפסו יחולטו או יושמדו בהתאם לשיקול דעת רשם המוצגים.",סוף דבר
128,SH-19-05-41247-961,"6 חודשי פסילה מלהחזיק ברישיון נהיגה או להוציאו, אשר לא ירוצו אלא אם יעבור הנאשם על כל עבירה לפי פקודת הסמים המסוכנים, וזאת תוך שנתיים מהיום.",סוף דבר
129,SH-19-05-41247-961,54678313זכות ערעור לבית המשפט המחוזי תוך 45 יום.,סוף דבר
130,SH-19-05-41247-961,"ניתן היום,  ט""ז אדר א' תשפ""ד, 25 פברואר 2024, בנוכחות הצדדים ובאי כוחם.",סוף דבר
