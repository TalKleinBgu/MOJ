,verdict,text,part
0,SH-18-10-31387-881,לפני:				כבוד השופט גיא אבנון,בית משפט השלום בראשון לציון
1,SH-18-10-31387-881,המאשימה:			מדינת ישראל – תביעות מרכז,בית משפט השלום בראשון לציון
2,SH-18-10-31387-881,"הנאשם:			עידו כרמי – ת""ז xxxxxxxxx",בית משפט השלום בראשון לציון
3,SH-18-10-31387-881,"בשם המאשימה:		עו""ד אלברט זמנסקי",בית משפט השלום בראשון לציון
4,SH-18-10-31387-881,"בשם הנאשם:			עו""ד גל וולף",בית משפט השלום בראשון לציון
5,SH-18-10-31387-881,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",בית משפט השלום בראשון לציון
6,SH-18-10-31387-881,"חוק העונשין, תשל""ז-1977: סע'  31, 40ד",בית משפט השלום בראשון לציון
7,SH-18-10-31387-881,"הנאשם הורשע בהתאם להודאתו בכתב אישום (מתוקן בשנית): באישום הראשון בביצוע עבירת סיוע לסחר בסם מסוכן, לפי סעיפים 13 ו- 19א לפקודת הסמים המסוכנים [נוסח חדש], התשל""ג-1973 (להלן: פקודת הסמים) בצירוף סעיף 31 לחוק העונשין, תשל""ז-1977 (להלן: חוק העונשין) ובאישום השני בביצוע עבירת החזקת סמים שלא לצריכה עצמית, לפי סעיפים 7(א)+7(ג) רישא לפקודת הסמים.",גזר דין
8,SH-18-10-31387-881,"הצדדים לא הגיעו להסכמה עונשית, והמאשימה הודיעה כי עמדתה תהא להשתת עונש מאסר בפועל.",גזר דין
9,SH-18-10-31387-881,"במסגרת מלחמתה בתופעת הסחר בסמים מסוכנים הפעילה משטרת ישראל סוכן סמוי (להלן: הסוכן), אשר ביצע עסקאות סמים מבוקרות.",גזר דין
10,SH-18-10-31387-881,"כחלק מהמשימה החזיק הסוכן טלפון נייד עליו הותקן יישומון ""טלגרם"", שהוא פלטפורמה אנונימית להעברת מסרים, ומאפשר מחיקה אוטומטית של התוכן הנשלח ממכשיר למכשיר (להלן היישומון).",גזר דין
11,SH-18-10-31387-881,"הסוכן פנה אל סוחרי הסמים שפרסמו את מרכולתם בקבוצות השונות ביישומון, זאת כאשר הוא נחזה להיות סוחר סמים המבקש לרכוש סמים כדי למוכרם ללקוחותיו.",גזר דין
12,SH-18-10-31387-881,"אישום מס' 1: במסגרת פעילותו ביישומון, נכנס הסוכן ביום 17.5.18 לקבוצה הנקראת ""קוק טהור"" המיועדת למכירת סם מסוכן מסוג קוקאין (להלן: קוקאין), ופנה לאחר אשר פרסם קוקאין למכירה (להלן: האחר).",גזר דין
13,SH-18-10-31387-881,"הסוכן ביקש לרכוש מהאחר קוקאין במשקל 20 גרם, והשניים סיכמו כי הסם יימסר לסוכן באמצעות שליח.",גזר דין
14,SH-18-10-31387-881,בהמשך לכך התקשר האחר לנאשם ועדכן אותו בפרטי העסקה הצפויה.,גזר דין
15,SH-18-10-31387-881,"הנאשם ביקש לוודא כי מדובר בקונה שעבר אימות פרטים, והאחר הבהיר כי מדובר בלקוח קבוע שלו (של האחר).",גזר דין
16,SH-18-10-31387-881,"בהתאם לסיכום המוקדם בין הסוכן והאחר, בצהרי יום 17.5.18 פגש הסוכן בנאשם, אשר הגיע למקום רכוב על קטנוע ומסר לסוכן קוקאין במשקל של כ-18 גרם בתמורה לתשלום בסך 9,600 ₪.",גזר דין
17,SH-18-10-31387-881,"אישום מס' 2: ביום 10.10.18 בשעות הבוקר, בחיפוש שנערך בביתו של הנאשם, נמצא סם מסוכן מסוג קנאביס (להלן: קנאביס) במספר מקומות: במגירה נמצאה שקית ובה 3.50 גרם, מעל המזגן נמצאה שקית ובה 10.20 גרם, בקופסת חלבון נמצאו 3 שקיות ובהן כ-2.4 גרם, 7.6 גרם ו-6.6 גרם.",גזר דין
18,SH-18-10-31387-881,"סה""כ החזיק הנאשם בביתו קנאביס במשקל של כ-30 גרם.",גזר דין
19,SH-18-10-31387-881,"שירות מבחן הגיש בעניינו של הנאשם שני תסקירים מפורטים בהם עמדה קצינת המבחן על נסיבות חייו המורכבות של הנאשם, התייחסותו לעבירות שביצע, התהליך שעבר בשירות המבחן ומסוגלותו להשתקם.",תסקירי שירות המבחן וחוות דעת הממונה על עבודות שירות
20,SH-18-10-31387-881,"התסקירים נבחנו בעיון, אך מובהר כי מפאת פרטיותו של הנאשם, ממצאיהם יובאו בתמצית ובאופן כללי ככל הניתן.",תסקירי שירות המבחן וחוות דעת הממונה על עבודות שירות
21,SH-18-10-31387-881,"תסקיר מיום 30.7.19: הנאשם בחור צעיר בן 23 המתגורר עם הוריו, נעדר הרשעות קודמות.",תסקירי שירות המבחן וחוות דעת הממונה על עבודות שירות
22,SH-18-10-31387-881,בילדותו אובחן כלקוי למידה ובעל הפרעות קשב וריכוז וקשיים נוספים בגינם טופל אצל פסיכולוג.,תסקירי שירות המבחן וחוות דעת הממונה על עבודות שירות
23,SH-18-10-31387-881,חרף קשייו השלים הנאשם את חוק לימודיו בהצטיינות ובתעודת בגרות מלאה.,תסקירי שירות המבחן וחוות דעת הממונה על עבודות שירות
24,SH-18-10-31387-881,"הנאשם שירת שירות צבאי מלא, תחילה ביחידת ""אגוז"", אך כעבור זמן קצר, בעקבות אירוע טראומטי שחווה במסגרת שירותו הצבאי, לקה בפוסט טראומה מאובחנת ונאלץ לפרוש מהיחידה.",תסקירי שירות המבחן וחוות דעת הממונה על עבודות שירות
25,SH-18-10-31387-881,"חרף קשייו ראה הנאשם חשיבות להמשיך את שירותו הצבאי עד תום, ועשה זאת בתפקיד פקידותי תוך קבלת סיוע ותמיכה של גורמים טיפוליים.",תסקירי שירות המבחן וחוות דעת הממונה על עבודות שירות
26,SH-18-10-31387-881,מאז שחרורו מהצבא מטופל הנאשם פסיכיאטרית ואף קיבל רישיון לשימוש בקנאביס רפואי.,תסקירי שירות המבחן וחוות דעת הממונה על עבודות שירות
27,SH-18-10-31387-881,"קצינת המבחן התרשמה כי לצד דפוסי האישיות הבלתי בשלים של הנאשם, כמו גם דפוסי הריצוי החברתי המאפיינים אותו, הוא מודע לחומרת התנהלותו ולפסול בה, והביע נכונות ומוטיבציה גבוהה לקבלת טיפול לצורך שיקום חייו והשתלבותו בחברה.",תסקירי שירות המבחן וחוות דעת הממונה על עבודות שירות
28,SH-18-10-31387-881,"משכך המליצה על הטלת צו מבחן למשך שנה, במסגרתו ייערך מעקב אחר המשך ההליך הטיפולי אותו עובר הנאשם.",תסקירי שירות המבחן וחוות דעת הממונה על עבודות שירות
29,SH-18-10-31387-881,"ישיבת הטיעונים לעונש מיום 10.9.19 הופסקה בהסכמת הצדדים לאחר שנשמעו טיעוני המאשימה, ובסיומה הפניתי את הנאשם לקבלת תסקיר משלים, במסגרתו תוכן תכנית של""צ בהיקף נרחב.",תסקירי שירות המבחן וחוות דעת הממונה על עבודות שירות
30,SH-18-10-31387-881,כן הוריתי לממונה על עבודות שירות להגיש חוות דעת בעניינו של הנאשם.,תסקירי שירות המבחן וחוות דעת הממונה על עבודות שירות
31,SH-18-10-31387-881,הדגשתי כי אין בהפניית הנאשם כדי ללמד על הבעת עמדה כלשהי של בית המשפט באשר לתוצאת ההליך.,תסקירי שירות המבחן וחוות דעת הממונה על עבודות שירות
32,SH-18-10-31387-881,"תסקיר מיום 6.10.19: שירות מבחן הציע תכנית של""צ בהיקף של 200 שעות בעמותת ""אנוש"" ברמלה בתפקיד הדרכת חינוך גופני, באופן המותאם לצרכיו וליכולותיו של הנאשם.",תסקירי שירות המבחן וחוות דעת הממונה על עבודות שירות
33,SH-18-10-31387-881,"קצינת המבחן סברה כי התוכנית תהווה עבור הנאשם עונש מוחשי ומציב גבול, לצד תרומה חברתית בה יחזק את כוחותיו.",תסקירי שירות המבחן וחוות דעת הממונה על עבודות שירות
34,SH-18-10-31387-881,כן חזרה על מסקנותיה והמלצתה מהתסקיר הקודם.,תסקירי שירות המבחן וחוות דעת הממונה על עבודות שירות
35,SH-18-10-31387-881,"חוות דעת הממונה על עבודות שירות מיום 10.10.19: נמצא כי בשל מצבו הנפשי הנאשם לא כשיר לבצע עבודות שירות, לפחות עד סוף שנת 2019.",תסקירי שירות המבחן וחוות דעת הממונה על עבודות שירות
36,SH-18-10-31387-881,"בדיון מיום 27.10.19 השלימו הצדדים את טיעוניהם לעונש, והדיון נקבע לשימוע גזר דין ליום 4.11.19.",תסקירי שירות המבחן וחוות דעת הממונה על עבודות שירות
37,SH-18-10-31387-881,"באותו מועד מצאתי להפנות את עניינו של הנאשם פעם נוסף לממונה על עבודות שירות, בבקשה כי ייעשה מאמץ לאתר מקום העסקה שיאפשר ביצוע עבודות שירות גם תחת נתוניו המגבילים של הנאשם.",תסקירי שירות המבחן וחוות דעת הממונה על עבודות שירות
38,SH-18-10-31387-881,"חוות דעת הממונה על עבודות שירות מיום 17.2.20: הנאשם נמצא מתאים לעבודות שירות במגבלות בהיקף של 6.5 שעות ליום, ובלבד שימשיך במעקב וטיפול פסיכיאטרי סדיר.",תסקירי שירות המבחן וחוות דעת הממונה על עבודות שירות
39,SH-18-10-31387-881,ראיות לעונש ותמצית טיעוני הצדדים לעונש,תסקירי שירות המבחן וחוות דעת הממונה על עבודות שירות
40,SH-18-10-31387-881,"אמו של הנאשם העידה לטובתו ודיברה בגילוי לב על הקשיים והמצוקות שליוו את בנה מאז ילדותו, ועל החמרתם בעקבות אירוע שחווה בשירותו הצבאי.",תסקירי שירות המבחן וחוות דעת הממונה על עבודות שירות
41,SH-18-10-31387-881,תיארה את מאפייני האישיות של בנה ואת אופן ההתמודדות עימם.,תסקירי שירות המבחן וחוות דעת הממונה על עבודות שירות
42,SH-18-10-31387-881,"טענה כי בנה עובר תהליך מורכב, ארוך ואיטי מאז אותו אירוע, תיארה את התמודדות המשפחה עם מצבו המורכב וסיפרה כי בני הבית מגויסים לטובת שיקומו.",תסקירי שירות המבחן וחוות דעת הממונה על עבודות שירות
43,SH-18-10-31387-881,"ב""כ המאשימה הפנה לערכים המוגנים אשר נפגעו כתוצאה ממעשיו של הנאשם, ובהם שמירה על שלום הציבור ובריאותו, ההגנה על הציבור מפני נגע הסמים מחולל הפשיעה, שתוצאותיו התמכרויות קשות, ארוכות טווח ורחבות היקף.",תסקירי שירות המבחן וחוות דעת הממונה על עבודות שירות
44,SH-18-10-31387-881,"ב""כ המאשימה סבר כי מידת הפגיעה בערכים המוגנים כתוצאה ממעשי הנאשם גבוהה, וזאת כאמור, בהתחשב בסוג הסם, כמותו, והמחיר שהתקבל בעדו.",תסקירי שירות המבחן וחוות דעת הממונה על עבודות שירות
45,SH-18-10-31387-881,"ב""כ המאשימה ביקש כי בית המשפט לא יקבל  את המלצת שירות מבחן להטלת צו מבחן, כשלשיטתו התסקיר התעלם לחלוטין מחומרת העבירות המיוחסות לנאשם.",תסקירי שירות המבחן וחוות דעת הממונה על עבודות שירות
46,SH-18-10-31387-881,"לדבריו, גם בהינתן נסיבותיו המורכבות של הנאשם, יש לתת משקל ראוי לחומרת מעשיו, בפרט על רקע נסיבות כתב האישום מהן עולה כי סחר בסם באמצעות היישומון לא היה זר לנאשם.",תסקירי שירות המבחן וחוות דעת הממונה על עבודות שירות
47,SH-18-10-31387-881,עוד טען כי הנאשם שימש חוליה חשובה בלעדיה אַיִן בשרשרת הפצת הסם.,תסקירי שירות המבחן וחוות דעת הממונה על עבודות שירות
48,SH-18-10-31387-881,"ב""כ המאשימה ביקש לקבוע מתחם ענישה שנע בין 9 חודשי מאסר בפועל לבין 24 חודשי מאסר באישום הראשון, ומתחם ענישה שנע בין מספר חודשי מאסר בפועל לבין 12 חודשים באישום השני.",תסקירי שירות המבחן וחוות דעת הממונה על עבודות שירות
49,SH-18-10-31387-881,"עם זאת, נוכח נסיבותיו של הנאשם, ביקש ב""כ המאשימה לחרוג לקולא ממתחם הענישה שהציע, וביקש לגזור את עונשו של הנאשם לעונש מאסר בטווח שבין 6 חודשי מאסר לבין 9 חודשי מאסר, לריצוי בדרך של עבודות שירות, זאת בצד רכיבי ענישה נוספים בדמות מאסר על תנאי, קנס, פסילת רישיון נהיגה בפועל ופסילה על תנאי.",תסקירי שירות המבחן וחוות דעת הממונה על עבודות שירות
50,SH-18-10-31387-881,"לא למותר לציין כי בסיפא לטיעוניו מצא ב""כ המאשימה להביע נימה אישית ואיחל לנאשם הצלחה בהמשך ההליך הטיפולי.",תסקירי שירות המבחן וחוות דעת הממונה על עבודות שירות
51,SH-18-10-31387-881,"ב""כ הנאשם ניסה להמחיש את אופן התמודדותו של הנאשם בחייו היומיומיים, על רקע נתוניו הנפשיים המורכבים.",תסקירי שירות המבחן וחוות דעת הממונה על עבודות שירות
52,SH-18-10-31387-881,"הוא טען באריכות באשר למצבו הנפשי של הנאשם, לניסיונותיו העיקשים לאתר טיפול מתאים, ולמאמציו העילאיים לשוב למסלול חיים תקין מאז הוגש כתב האישום נגדו.",תסקירי שירות המבחן וחוות דעת הממונה על עבודות שירות
53,SH-18-10-31387-881,"לדבריו, הנאשם ביצע את העבירות בתקופה בה לא טופל באופן קבוע, מצבו לא היה יציב דיו והוא היה נתון להשפעה של גורמים שליליים.",תסקירי שירות המבחן וחוות דעת הממונה על עבודות שירות
54,SH-18-10-31387-881,"לטענתו, לנאשם לא הייתה כל השפעה אקטיבית על עסקת הסמים מושא כתב האישום.",תסקירי שירות המבחן וחוות דעת הממונה על עבודות שירות
55,SH-18-10-31387-881,"הסוכן יצר קשר עם האחר, איתו סיכם את סוג הסם, כמותו ומחירו מבלי שהייתה לנאשם כל השפעה על כך.",תסקירי שירות המבחן וחוות דעת הממונה על עבודות שירות
56,SH-18-10-31387-881,חלקו של הנאשם התמצה בשינוע הסם.,תסקירי שירות המבחן וחוות דעת הממונה על עבודות שירות
57,SH-18-10-31387-881,"אשר לאישום השני, כיום הנאשם מחזיק ברישיון לקנאביס רפואי בשל מצבו הנפשי המורכב.",תסקירי שירות המבחן וחוות דעת הממונה על עבודות שירות
58,SH-18-10-31387-881,"ב""כ הנאשם הדגיש את שיתוף הפעולה של הנאשם עם גורמי הטיפול, ואת תחילתו של ההליך השיקומי אותו עובר.",תסקירי שירות המבחן וחוות דעת הממונה על עבודות שירות
59,SH-18-10-31387-881,"לטענתו, הנאשם התקרב לסייג לאחריות פלילית, נתון המצדיק קביעת מתחם ענישה שונה ונמוך משמעותית מהמתחם המתאים לנאשמים בריאים בנפשם.",תסקירי שירות המבחן וחוות דעת הממונה על עבודות שירות
60,SH-18-10-31387-881,"כן הפנה לגילו הצעיר של הנאשם, להיעדר הרשעות קודמות, לסיטואציה בה היה נתון להשפעות של גורמים שליליים לאחר שהשתחרר ממסגרת צבאית מסודרת בה נתמך על ידי גורמי בריאות הנפש.",תסקירי שירות המבחן וחוות דעת הממונה על עבודות שירות
61,SH-18-10-31387-881,"עוד הפנה לכך שכבר בחקירתו שיתף הנאשם פעולה באופן מלא, מסר כי כנגד שליחות הסמים קיבל תמורה בסך 100 ₪, דבר שיש בו ללמד על חלקו ומעמדו.",תסקירי שירות המבחן וחוות דעת הממונה על עבודות שירות
62,SH-18-10-31387-881,"ב""כ הנאשם ביקש לתת משקל נכבד למצבו הנפשי של הנאשם ולקבוע מתחם ענישה שינוע בין מאסר מותנה לבין מאסר מותנה ושל""צ.",תסקירי שירות המבחן וחוות דעת הממונה על עבודות שירות
63,SH-18-10-31387-881,"לחלופין ביקש לסטות ממתחם העונש ההולם, בגין שיקולי שיקום ולאור גילו של הנאשם בעת ביצוע העבירה.",תסקירי שירות המבחן וחוות דעת הממונה על עבודות שירות
64,SH-18-10-31387-881,"ב""כ הנאשם הגיש לבית המשפט מסמכים רפואיים וכן מכתב מאת עו""ס המחלקה לשירותים חברתיים בחבל מודיעין, רישיון להחזקה ושימוש בקנאביס ואישור רופאה תעסוקתית לאובדן כושר עבודה מלא עד סוף שנת 2019.",תסקירי שירות המבחן וחוות דעת הממונה על עבודות שירות
65,SH-18-10-31387-881,"בטיעונים משלימים לעונש שהתקיימו ביום 18.2.20, לאחר שהתקבלה חוו""ד מעודכנת של הממונה על עבודות שירות בה נמצא הנאשם מתאים לריצוי עונשו תחת מגבלות, שב ב""כ הנאשם על עתירתו העונשית, ולחלופין ביקש לקבוע עונש קצר שיאפשר לנאשם לרצותו מבלי למצוא עצמו מרצה עונש מאסר מאחורי סורג ובריח.",תסקירי שירות המבחן וחוות דעת הממונה על עבודות שירות
66,SH-18-10-31387-881,"הנאשם הביע צער, חרטה ובושה על מעשיו, וביקש להסביר קמעה את המצוקות והקשיים עמם הוא נאלץ להתמודד בשגרת חייו.",תסקירי שירות המבחן וחוות דעת הממונה על עבודות שירות
67,SH-18-10-31387-881,על אופן קביעת מתחם העונש ההולם,תסקירי שירות המבחן וחוות דעת הממונה על עבודות שירות
68,SH-18-10-31387-881,"מתחם העונש ההולם ייקבע בהתאם לעיקרון ההלימה תוך התחשבות בערכים החברתיים שנפגעו כתוצאה מביצוע העבירות, במידת הפגיעה בהם ובמדיניות הענישה הנהוגה, והכל בנסיבות הקשורות בביצוע העבירות.",תסקירי שירות המבחן וחוות דעת הממונה על עבודות שירות
69,SH-18-10-31387-881,"הנאשם הורשע בביצוע שתי עבירות הכרוכות בסמים מסוכנים, אך מאחר שמדובר במעשים שבוצעו במרחק של זמן ומקום, ואינם מהווים חלק ממסכת עבריינית אחת, מצאתי לקבוע לכל אחד מן האישומים מתחם ענישה הולם נפרד.",תסקירי שירות המבחן וחוות דעת הממונה על עבודות שירות
70,SH-18-10-31387-881,מדיניות הענישה הנוהגת בעבירת סיוע לסחר בסם מסוכן,תסקירי שירות המבחן וחוות דעת הממונה על עבודות שירות
71,SH-18-10-31387-881,"לאחר שנתתי דעתי לנסיבות ביצוע העבירה מושא האישום הראשון: שימוש בפלטפורמת טלגרם המאפשרת גישה פשוטה וקלה של קונים - בגירים וקטינים - לסמים מסוכנים, למשקל הסם והתמורה ששולמה בעדו, לתפקידו של הנאשם כמי שהיה שליח זוטר בקצה השרשרת מחד גיסא, וכמי שבהיעדרו לא ניתן היה להשלים את עבירת הסחר מאידך גיסא, לנזקים הנגרמים לפרט ולחברה כתוצאה מביצוע עבירות אלו, ולענישה הנוהגת, מצאתי לקבוע מתחם עונש הולם בין 8 חודשי מאסר שיכול וירוצו בעבודות שירות לבין 18 חודשי מאסר בפועל.",קביעת המתחם
72,SH-18-10-31387-881,"באשר לאישום השני: בשים לב לסוג הסם ומשקלו, כמו גם לעובדה שנתפס בביתו של הנאשם (להבדיל מתפיסתו, למשל, בנסיבות סחר מובהקות, לדוגמא, בכליו של מי שנמצא בקרבת מוסדות לימוד או מקומות בילוי), מצאתי לקבוע מתחם עונש הולם בין מאסר מותנה לבין מספר חודשי מאסר בפועל.",קביעת המתחם
73,SH-18-10-31387-881,"זה המקום להבהיר כי אינני מקבל את עתירת הנאשם לקבוע קרבה לסייג לאחריות פלילית, משהנאשם לא ביסס טענה זו בראיות.",קביעת המתחם
74,SH-18-10-31387-881,"נתוניו האישיים המורכבים של הנאשם יקבלו ביטוי בשלב גזירת העונש, במסגרתו מצאתי, כפי שיפורט, לחרוג לקולא מן המתחם שנקבע.",קביעת המתחם
75,SH-18-10-31387-881,גזירת העונש המתאים לנאשם,קביעת המתחם
76,SH-18-10-31387-881,"מדובר בבחור צעיר, נעדר הרשעות קודמות, המתמודד עם מצוקה נפשית קשה.",קביעת המתחם
77,SH-18-10-31387-881,מסמכים שהוגשו בעניינו מלמדים על מצבו המורכב ועל נכונותו להיעזר ולקבל כל טיפול המוצע לו.,קביעת המתחם
78,SH-18-10-31387-881,"ניכר כי הנאשם מתמיד בניסיון אמיתי, איטי וממושך לשקם את חייו ולהעלותם על מסלול תקין.",קביעת המתחם
79,SH-18-10-31387-881,הנאשם הודה במעשיו עוד בשלב החקירה והביע צער וחרטה כנים.,קביעת המתחם
80,SH-18-10-31387-881,"אף המאשימה עמדה על נסיבותיו המיוחדות של הנאשם, כמו גם על סיכויי שיקומו, ומטעם זה הציעה לבית המשפט לחרוג לקולא ממתחם העונש שייקבע, ולגזור את עונשו של הנאשם בטווח שבין 6 חודשי מאסר לבין 9 חודשי מאסר בדרך של עבודות שירות.",קביעת המתחם
81,SH-18-10-31387-881,"עמדה זו של המאשימה הוגנת ומתחשבת במצבו של הנאשם, ועומדת בהוראת המחוקק המאפשרת חריגה לקולא ממתחם ענישה (סעיף 40ד לחוק העונשין).",קביעת המתחם
82,SH-18-10-31387-881,"לא התעלמתי, כמובן, מהמלצת שירות המבחן לסיים את ההליך בצו מבחן ושל""צ, אך אין בידי לקבל המלצה זו ולחרוג חריגה כה משמעותית ממתחם העונש ההולם.",קביעת המתחם
83,SH-18-10-31387-881,מעשיו של הנאשם חמורים וראויים לעונש מוחשי יותר.,קביעת המתחם
84,SH-18-10-31387-881,"מנגד, מרכיב השיקום ראוי למשקל משמעותי, ומצדיק חריגה לקולא גדולה מזו שהציעה המאשימה.",קביעת המתחם
85,SH-18-10-31387-881,"כן לקחתי בחשבון את העובדה שריצוי העונש שיוטל (בין בדרך של עבודות שירות ובין בדרך של מאסר בפועל) קשה יותר לנאשם מלאחרים, על רקע נתוניו האישיים.",קביעת המתחם
86,SH-18-10-31387-881,אני גוזר על הנאשם את העונשים הבאים:,קביעת המתחם
87,SH-18-10-31387-881,4 חודשי  מאסר בפועל.,קביעת המתחם
88,SH-18-10-31387-881,"המאסר ירוצה בדרך של עבודות שירות בהיקף של 6.5 שעות יומיות ותחת מגבלות במפעל ""חסד יד ביד"", בהתאם לחוות דעת הממונה על עבודות שירות מיום 17.2.20.",קביעת המתחם
89,SH-18-10-31387-881,"הנאשם יתייצב ביום 22.3.20 בשעה 8:00 במשרדי הממונה במפקדת מחוז מרכז של שב""ס.",קביעת המתחם
90,SH-18-10-31387-881,"הנאשם מוזהר כי עליו לעמוד בתנאי ההעסקה ובדרישות הממונה, לרבות בדבר איסור צריכת אלכוהול, וכי כל חריגה מהכללים עלולה להביא להפסקת עבודות השירות וריצוי יתרת עונש המאסר מאחורי סורג ובריח.",קביעת המתחם
91,SH-18-10-31387-881,4 חודשי מאסר אותם לא ירצה הנאשם אלא אם יעבור בתוך שלוש שנים עבירות על פקודת הסמים מסוג פשע.,קביעת המתחם
92,SH-18-10-31387-881,2 חודשי מאסר אותם לא ירצה הנאשם אלא אם יעבור בתוך שלוש שנים עבירות על פקודת הסמים מסוג עוון.,קביעת המתחם
93,SH-18-10-31387-881,"קנס בסך 1,000 ₪ או חודש מאסר תמורתו.",קביעת המתחם
94,SH-18-10-31387-881,"הקנס ישולם ב 4 תשלומים חודשיים שווים ורצופים, החל מיום 1.4.20.",קביעת המתחם
95,SH-18-10-31387-881,"לא ישולם איזה מהתשלומים במועדו, תעמוד יתרת הקנס לפירעון מידי.",קביעת המתחם
96,SH-18-10-31387-881,"הנאשם יפסל מלקבל ומלהחזיק רישיון נהיגה לתקופה של 4 חודשים, ואולם הנאשם לא ישא בעונש זה אלא אם יעבור בתוך 3 שנים עבירה על פקודת הסמים.",קביעת המתחם
97,SH-18-10-31387-881,זכות ערעור לבית המשפט המחוזי תוך 45 ימים מהיום.,קביעת המתחם
98,SH-18-10-31387-881,המזכירות תעביר עותק מגזר הדין לשירות המבחן ולממונה על עבודות שירות.,קביעת המתחם
99,SH-18-10-31387-881,"54678313ניתן היום,  ח' אדר תש""פ, 04 מרץ 2020, במעמד הצדדים.",קביעת המתחם
