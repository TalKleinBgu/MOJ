,verdict,text,part
0,ME-23-05-76300-44,"ע""י ב""כ עו""ד טל בנאי-גת",מדינת ישראל
1,ME-23-05-76300-44,"יצחק דמרי (אסיר) – הובא באמצעות שב""ס",הנאשם
2,ME-23-05-76300-44,"ע""י ב""כ עוה""ד חיים אוחנה ושחר מנדלמן",הנאשם
3,ME-23-05-76300-44,"פקודת הסמים המסוכנים [נוסח חדש], תשל""ג-1973: סע'  7, 7.א., 7.ג, 13, 19א",הנאשם
4,ME-23-05-76300-44,"חוק העונשין, תשל""ז-1977: סע'  25, 40ב, 40ג(א), 40ד",הנאשם
5,ME-23-05-76300-44,"הנאשם הורשע על סמך הודייתו, במסגרת הסדר טיעון, בעובדות כתב אישום מתוקן, בעבירה של החזקת סם מסוכן שלא לצריכה עצמית – עבירה לפי סעיף 7(א)+(ג) רישא לפקודת הסמים המסוכנים [נוסח חדש] התשל""ג-1973 (להלן: ""הפקודה"") (להלן: ""התיק העיקרי"").",גזר דין
6,ME-23-05-76300-44,"על פי עובדות כתב האישום המתוקן בתיק העיקרי, ביום 03.08.21 החזיק הנאשם בדירת הוריו בבת ים, בה התגורר, סם מסוכן מסוג קוקאין במשקל 73.0792 גרם נטו; סם מסוכן מסוג MDMA במשקל 23.213 גרם נטו; סם מסוכן מסוג קנבוס במשקל 127.33 גרם נטו; וסם מסוכן מסוג MDMA מעורבב עם קטמין במשקל 23.1279 גרם נטו.",גזר דין
7,ME-23-05-76300-44,"על פי עובדות כתב האישום המתוקן בתיק הצירוף, עובר ליום 08.09.23, הזמין הנאשם חבילה, מפרנקפורט גרמניה, של סם מסוכן מסוג MDMA במשקל 5.028 גרם נטו, וסם מסוכן מסוג קטמין במשקל 200 גרם נטו (להלן: ""החבילה"").",גזר דין
8,ME-23-05-76300-44,"במהלך בדיקת החבילה במכס בפרנקפורט התגלה תוכנה, ובעקבות זאת העבירה משטרת פרנקפורט את החבילה למשטרת ישראל, וזו שלחה, באמצעות דואר ישראל, לכתובת המיועדת למסירה, חבילה חלופית ובה סם מסוכן מסוג קטמין במשקל 18.83 גרם נטו וסם מסוכן מסוג MDMA במשקל 228.10 גרם נטו.",גזר דין
9,ME-23-05-76300-44,"לאחר הגעת החבילה החלופית לדואר ישראל, הנאשם אשר עקב אחריה, הזמין משלוח לאיסופה באמצעות שירותי Gett Delivery (להלן: ""Gett"").",גזר דין
10,ME-23-05-76300-44,"ביום 01.10.23 אסף שליח מטעם Gett את החבילה ותיאם עם הנאשם את מועד מסירתה, ובסמוך לשעה 09:56 מסר לידי הנאשם את החבילה החלופית.",גזר דין
11,ME-23-05-76300-44,"הנאשם פתח את החבילה ובדק את תוכנה, ומשחשד שהחבילה מצויה תחת מעקב משטרתי, רוקן אותה מתוכנה ופיזר את שקיות הסמים במדרגות ובמעלית הבניין בו שהה.",גזר דין
12,ME-23-05-76300-44,"עוד הוסכם בין הצדדים כי תושת על הנאשם ענישה נלווית בדמות מאסר על תנאי, קנס, פסילה בפועל של רישיון הנהיגה, והפעלת פסילה על תנאי, ברת הפעלה, בחופף לעונש הפסילה שיושת.",גזר דין
13,ME-23-05-76300-44,בין הצדדים לא גובשה הסכמה עונשית בתיק העיקרי.,גזר דין
14,ME-23-05-76300-44,"טרם הטיעונים לעונש עתרה ההגנה לקבל דיווח משב""ס בנוגע להליכים הטיפוליים בהם משולב הנאשם, במסגרת מעצרו בתיק הצירוף.",גזר דין
15,ME-23-05-76300-44,"מבחינה תפקודית מדווח שב""ס כי נרשמו לחובת הנאשם 2 דיונים משמעתיים, האחרון בהם מיום 21.07.24 עת החזיק בחפץ שהחזקתו אסורה.",גזר דין
16,ME-23-05-76300-44,"מבחינה טיפולית, מדווח כי הנאשם משולב בתכנית הכנה לטיפול בתחום ההתמכרויות ""צעד ראשון"", שמטרתה להעלות מודעות לבעיית ההתמכרות ולהגביר מוטיבציה להמשך טיפול.",גזר דין
17,ME-23-05-76300-44,"במסגרת התכנית הנאשם נדרש לנהל סדר יום הכולל תעסוקה, השתתפות בקבוצות טיפוליות וקבוצותA .N ועמידה בכללי משמעת.",גזר דין
18,ME-23-05-76300-44,"מאז כניסתו לבימ""ר הדרים נלקחו מהנאשם מספר בדיקות שתן, ללא ממצאי סם.",גזר דין
19,ME-23-05-76300-44,"מסיכום הדיווח עולה כי הנאשם משולב בתכנית מאז 06.10.24, משתף פעולה ועומד בחוקי התכנית.",גזר דין
20,ME-23-05-76300-44,"לצד זאת מציין שב""ס כי הנאשם נמצא בשלב ראשוני בטיפול.",גזר דין
21,ME-23-05-76300-44,"המאשימה הגישה את גיליון הרשעותיו הקודמות של הנאשם, ממנו עולה כי לחובת הנאשם 4 הרשעות קודמות, בגין עבירות אלימות, סמים, רכוש, מרמה והפרעה לשוטר במילוי תפקידו.",ראיות לעונש
22,ME-23-05-76300-44,"מטעם ההגנה העידו, כעדות אופי, בת זוגו של הנאשם ואמו.",ראיות לעונש
23,ME-23-05-76300-44,"הגב' אביב טווילי, בת זוגו של הנאשם מזה כשנתיים, מסרה כי היא מלווה את הנאשם ועומדת לצדו.",ראיות לעונש
24,ME-23-05-76300-44,לדבריה בכוונתם למסד את היחסים ביניהם עם שחרורו של הנאשם ממאסרו הצפוי ולהקים משפחה.,ראיות לעונש
25,ME-23-05-76300-44,"העדה מסרה כי היא עומדת באופן מלא לצד הנאשם, תומכת בו ומחויבת לו, בפרט שעה שהוא מצוי בעיצומו של הליך טיפולי.",ראיות לעונש
26,ME-23-05-76300-44,"העדה ביקשה כי בית המשפט ייתן לנאשם הזדמנות, בשל השאיפות הנורמטיביות שהוא מביע ורצונם המשותף להקים בית ומשפחה.",ראיות לעונש
27,ME-23-05-76300-44,"הגב' שרית דמרי, אמו של הנאשם, תיארה בבית המשפט את האווירה והסביבה בה גדל הנאשם, שלדבריה לא היה בה כדי לספק לו את צרכיו הבסיסיים כילד וכנער ובהם, בין היתר, תשומת לב, הקשבה, תמיכה רגשית והכוונה.",ראיות לעונש
28,ME-23-05-76300-44,"לדבריה מלחמת ההישרדות שניהלה והתחלואים שפקדו את בני המשפחה לא אפשרו לה לתמוך בנאשם, לסייע לו ולהכווינו עת מעד בגיל צעיר.",ראיות לעונש
29,ME-23-05-76300-44,"עוד תיארה העדה כי הנאשם הפך בגיל 21 ובעל כורחו, אב לתאומות, מקשר מזדמן שניהל.",ראיות לעונש
30,ME-23-05-76300-44,"לדבריה הנאשם לקח אחריות על הבנות ובסיועה היה שותף מרכזי בגידולן, עד אשר אמן לקחה אותן, עם פרוץ מלחמת חרבות ברזל, ונסעה עמן לארה""ב, שם הן שוהות כיום.",ראיות לעונש
31,ME-23-05-76300-44,"העדה מסרה כי מבחינה כיום בשינוי שחל בנאשם, שמסתייע בטיפול, מגלה בגרות והבנה, שומר על ניקיון מסמים ומביע שאיפות לניהול אורח חיים נורמטיבי.",ראיות לעונש
32,ME-23-05-76300-44,האם ביקשה את רחמי והתחשבות בית המשפט בגזירת עונשו של הנאשם שהינו בחור צעיר שהחיים לא האירו לו פנים לדבריה.,ראיות לעונש
33,ME-23-05-76300-44,בכל הנוגע לתיק הצירוף עתרה המאשימה כי בית המשפט יאמץ את ההסכמה העונשית אליה הגיעו הצדדים במסגרת הסדר הטיעון ויגזור על הנאשם עונש מאסר בפועל בן 33 חודשים הכולל בתוכו הפעלת מאסר על תנאי בן 6 חודשים התלוי ועומד כנגד הנאשם.,טיעוני המאשימה
34,ME-23-05-76300-44,"לדבריה מדובר בהסדר ראוי ומאוזן, שגובש לאחר הליך גישור, בסיוע שופט מגשר, ולאחר שנלקחו בחשבון מגוון שיקולים לרבות לקיחת אחריות לביצוע העבירות וחיסכון בזמן שיפוטי יקר.",טיעוני המאשימה
35,ME-23-05-76300-44,"בכל הנוגע לתיק העיקרי, עמדה ב""כ המאשימה, בטיעוניה, על הערכים החברתיים שנפגעו כתוצאה מביצוע העבירה; על עוצמת הפגיעה בהם, שלשיטתה הינה גבוהה, בהתחשב בסוגי הסמים המגוונים שהחזיק הנאשם, בטיבם, בכמויות ובפוטנציאל הנזק מהם; על מדיניות הענישה הנוהגת; על נסיבות ביצוע העבירה ומידת אשמו של הנאשם; ועל הנזקים והפגיעה הקשה של עבירות הסמים בציבור.",טיעוני המאשימה
36,ME-23-05-76300-44,"בהתחשב בכל אלה, ותוך שתמכה עתירתה בפסיקה, עתרה לקביעת מתחם עונש הולם לעבירה בנסיבות ביצועה הנע בין 4 ל-6 שנות מאסר בפועל.",טיעוני המאשימה
37,ME-23-05-76300-44,"אשר לגזירת עונשו של הנאשם בתוך המתחם, טענה כי בשים לב לעברו הפלילי, הלא מבוטל, של הנאשם, יש למקמו במחצית המתחם.",טיעוני המאשימה
38,ME-23-05-76300-44,"מכל האמור עתרה לגזור על הנאשם עונש מאסר בפועל בן 5 שנים, והסכימה כי שליש ממנו ירוצה בחופף לעונש המוסכם בתיק הצירוף ושני שליש ירוצו במצטבר, כך שסה""כ ייגזר על הנאשם עונש מאסר בפועל בן 73 חודשים.",טיעוני המאשימה
39,ME-23-05-76300-44,"המאשימה התייחסה בטיעוניה לגילו הצעיר של הנאשם ולעובדה כי שולב בהליך טיפולי במקום מעצרו, וטענה כי הגם שכך, אין באלה כדי לעלות לכדי שיקום המצדיק חריגה ממתחם העונש ההולם, או אפילו מיקומו של הנאשם בחלקו התחתון של המתחם.",טיעוני המאשימה
40,ME-23-05-76300-44,"זאת בהתחשב בעובדה כי מדובר בתהליך ראשוני ביותר המוגדר כ""הכנה לטיפול בהתמכרויות"", וככזה ברור כי אינו עולה כדי שיקום, כהגדרתו בפסיקה, המצדיק הקלה.",טיעוני המאשימה
41,ME-23-05-76300-44,"מנגד עומדים לחובת הנאשם עברו הפלילי, הלא מבוטל, בהתחשב בגילו הצעיר, ועומק מעורבותו בעולם הסמים, כפי שהוא משתקף מהעבירות בהן הורשע, אשר מטים את הכף לטובת ענישה משמעותית ומרתיעה ההולמת את חומרת המעשים.",טיעוני המאשימה
42,ME-23-05-76300-44,בכל הנוגע לתיק הצירוף הצטרפה ההגנה לטיעוני המאשימה ועתרה כי בית המשפט יכבד את ההסכמה העונשית עליה הסכימו הצדדים.,טיעוני ההגנה
43,ME-23-05-76300-44,"בתוך כך הדגישה כי ההסדר גובש בסיוע שופט מגשר, וכי נשקלו מגוון שיקולים לרבות קיומם של קשיים ראייתיים, גילו הצעיר של הנאשם, נסיבותיו האישיות וההודיה ולקיחת האחריות.",טיעוני ההגנה
44,ME-23-05-76300-44,"ההגנה מיקדה טיעוניה, באופן טבעי, בתיק העיקרי תוך שב""כ הנאשם טען כי עסקינן במקרה ייחודי ושונה בנוף, הן נוכח נסיבות התיק והן נוכח מיהות הנאשם, המצדיקים, לשיטתו, עמדה עונשית מקלה, במסגרתה יורה בית המשפט על חפיפה מלאה של העונש שייגזר בתיק העיקרי לעונש המוסכם בתיק הצירוף.",טיעוני ההגנה
45,ME-23-05-76300-44,"בכל הנוגע לנסיבות התיק טען כי מדובר בעבירה שבוצעה באוגוסט 2021, עת הנאשם היה בן 21.",טיעוני ההגנה
46,ME-23-05-76300-44,לדבריו בגין מעורבותו בביצוע העבירה היה הנאשם עצור מספר ימים שלאחריהם שוחרר למעצר בית בן מספר ימים.,טיעוני ההגנה
47,ME-23-05-76300-44,"הטיפול בתיק נזנח על ידי היחידה החוקרת/הפרקליטות, וכתב האישום הוגש לבית המשפט רק במאי 2023.",טיעוני ההגנה
48,ME-23-05-76300-44,"הסנגור סבור שהשיהוי הבלתי מוסבר בהגשת כתב האישום, כמו גם העובדה שלא הוגשה בעניינו של הנאשם בקשת מעצר ו/או בקשה לקביעת תנאים מגבילים, מלמדת שגם רשויות אכיפת החוק הבינו שמדובר במי שצורך סמים באופן אינטנסיבי ולכן החזיק בסמים שנתפסו, אך אינו מסכן את הציבור במעשיו.",טיעוני ההגנה
49,ME-23-05-76300-44,"זאת בפרט שעה שאין חולק כי הנאשם לא החזיק בסמים כשהם מחולקים למנות, ולא הייתה שום אינדיקציה אחרת ו/או נוספת כי הוא מתכוון לסחור בהם.",טיעוני ההגנה
50,ME-23-05-76300-44,"בהינתן ההתנהלות המתוארת, טען ב""כ הנאשם כי אין כל בסיס לעתירתה העונשית, המופרזת, של המאשימה.",טיעוני ההגנה
51,ME-23-05-76300-44,"ב""כ הנאשם הוסיף וטען כי בהינתן הענישה המוסכמת בתיק הצירוף, שנסיבותיו, לשיטתו, חמורות עשרות מונים מנסיבות התיק העיקרי, אין כל היגיון והצדקה לעתירתה העונשית של המאשימה בתיק העיקרי.",טיעוני ההגנה
52,ME-23-05-76300-44,מכל האמור עתרה ההגנה לקבוע מתחם עונש הולם הנע בין 9 ל-18 חודשי מאסר בפועל.,טיעוני ההגנה
53,ME-23-05-76300-44,"אשר לגזירת עונשו של הנאשם בתוך המתחם, טען הסנגור כי בראש ובראשונה יש ליתן משקל להודיית הנאשם וצירוף התיקים שעשה, שמשמעה לקיחת אחריות מלאה ובלתי מסויגת, ושיחד עם ההשתלבות בהליך טיפולי במסגרת מעצרו, גילו הצעיר והשאיפות הנורמטיביות שמביע, מלמדים על סיכויי שיקום טובים וממשיים.",טיעוני ההגנה
54,ME-23-05-76300-44,"הסנגור פירט בהרחבה את נסיבותיו האישיות המורכבות של הנאשם ובכלל זה המסגרת המשפחתית, שלמרבה הצער, לא סיפקה לו את צרכיו הבסיסיים; החבירה לחברה שולית כמענה לחוסרים אלו; ההורות הבוסרית שנכפתה עליו; ההתמכרות העמוקה לסם; העובדה ששני הוריו חלו במחלות קשות; וההתדרדרות שהלכה והעמיקה עד למעצרו, שהוביל אותו לחשיבה מפוכחת ו""חישוב מסלול"" מחדש.",טיעוני ההגנה
55,ME-23-05-76300-44,"לדבריו מעצרו הממושך של הנאשם הציב בפניו קו גבול ברור ומוחשי, הביא אותו לעריכת חשבון נפש ולמסקנה כי יעשה הכל כדי לשלם את חובו לחברה ולפתוח דף חדש לטובת ניהול אורח חיים נורמטיבי, והוא אכן פוסע כיום בבטחה ובכוונה מלאה בנתיב השיקומי.",טיעוני ההגנה
56,ME-23-05-76300-44,"לדבריו הגם שהתהליך בו מצוי הנאשם הוא ראשוני, הנאשם נחוש בשאיפותיו, ממוקד ברצון לערוך שינוי מקצה לקצה, ומשתף פעולה באופן מלא עם גורמי הטיפול במסגרת שב""ס.",טיעוני ההגנה
57,ME-23-05-76300-44,"בנסיבות הללו סבור הסנגור כי בגזירת דינו של הנאשם יש ליתן משקל משמעותי לשיקולי השיקום, בפרט בהתחשב בגילו הצעיר ובנקודת המוצא שלו.",טיעוני ההגנה
58,ME-23-05-76300-44,"ב""כ הנאשם הדגיש כי עתירת ההגנה הינה כי בכל מקרה בית המשפט יורה על חפיפה מלאה של העונש שיגזור בתיק העיקרי, עם הענישה עליה הסכימו הצדדים בתיק הצירוף.",טיעוני ההגנה
59,ME-23-05-76300-44,"לדבריו מדובר במקרה מובהק המצדיק חפיפת העונשים במלואם, בשל גילו הצעיר של הנאשם, ההודיה וצירוף התיקים שערך, טיב העבירות והרקע לביצוען, נסיבותיו האישיות ושיקולי השיקום בעניינו.",טיעוני ההגנה
60,ME-23-05-76300-44,"עוד הוסיף הסנגור כי נקל להתרשם כי הנאשם אינו סוחר סמים ""מדופלם"" אלא מי שקיבל החלטות שגויות על רקע התמכרותו לסם, חברה שולית אליה חבר וניצולו על ידי אחרים.",טיעוני ההגנה
61,ME-23-05-76300-44,"אשר לעברו הפלילי של הנאשם, טען כי הגם שזה קיים, לא ניתן לכנותו מכביד, וכי העבירות בהן הורשע בעברו רובן אינן ממין העניין, ועבירת הסמים בה הורשע, שבגינה הוטל עליו המאסר על תנאי, הינה עבירה של החזקת סם מסוכן לצריכה עצמית.",טיעוני ההגנה
62,ME-23-05-76300-44,מכל האמור עתרה ההגנה לגזור על הנאשם עונש מאסר בפועל כולל בגין שני התיקים שלא יעלה על 33 חודשי מאסר בפועל.,טיעוני ההגנה
63,ME-23-05-76300-44,הנאשם בדברו האחרון לקח אחריות על מעשיו והביע חרטה וצער.,טיעוני ההגנה
64,ME-23-05-76300-44,הנאשם תיאר את הקשיים שחווה במהלך מעצרו הראשון הממושך ואת המחירים ששילם ומשלם עד כה.,טיעוני ההגנה
65,ME-23-05-76300-44,לדבריו תוך כדי מעצרו קיבל החלטה אמיצה לשנות את אורחותיו.,טיעוני ההגנה
66,ME-23-05-76300-44,"פעל בנחישות להשתלב בטיפול במסגרת שב""ס, ועד היום השתתף בקבוצת שליטה בכעסים, קבוצת שיח מכבד, קבוצת כלבנות, קבוצת דפוסי התנהגות וקבוצת N.A.",טיעוני ההגנה
67,ME-23-05-76300-44,בנוסף השלים 12 שנות לימוד ובגרויות וכיום משולב בפרויקט הכנה לטיפול בתחום ההתמכרויות.,טיעוני ההגנה
68,ME-23-05-76300-44,הנאשם מסר כי הוא נחוש לשנות את דפוסיו והביע שאיפות נורמטיביות לעתיד.,טיעוני ההגנה
69,ME-23-05-76300-44,בתוך כך מסר כי יש לו מחויבות למשפחתו ובעיקר לשתי בנותיו ולבת זוגו הנוכחית המלווה אותו בנאמנות ותומכת בו.,טיעוני ההגנה
70,ME-23-05-76300-44,הנאשם ביקש את התחשבות בית המשפט בגזירת עונשו על מנת לאפשר לו פתח של תקווה לעתיד.,טיעוני ההגנה
71,ME-23-05-76300-44,"בכל הנוגע לתיק הצירוף נוכח העובדה כי ההסכמה העונשית אליה הגיעו הצדדים, בסיוע שופט מגשר, לקחה בחשבון שיקולים מגוונים ולרבות קיומם של קשיים ראייתיים, הודיית הנאשם, חיסכון בזמן שיפוטי, ונסיבותיו האישיות של הנאשם, נראה כי מדובר בענישה סבירה ועל כן ראיתי לכבדה.",תיק הצירוף 
72,ME-23-05-76300-44,"כמצוות המחוקק בסעיף 40ג(א) לחוק העונשין, בקביעת מתחם העונש ההולם את מעשי העבירה שביצע הנאשם, ובהתאם לעקרון המנחה הקבוע בסעיף 40ב לחוק, יש להתחשב בערך החברתי שנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",התיק העיקרי
73,ME-23-05-76300-44,"במקרה דנן הערך החברתי המוגן אשר נפגע כתוצאה מביצוע עבירת הסם הינו הגנה על הציבור מפני הנזקים החברתיים הישירים והעקיפים אשר נגרמים כתוצאה מסמים מסוכנים, לרבות ביצוע עבירות נלוות, אשר מבוצעות לעתים כדי לממן את צריכת הסמים, בהיות העיסוק בסם מחולל פשיעה עיקרי.",התיק העיקרי
74,ME-23-05-76300-44,"מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה עקב עבירות המתבצעות על ידי עבריינים על רקע השימוש בסמים.",התיק העיקרי
75,ME-23-05-76300-44,השימוש בסמים גורם לפגיעות מגוונות במספר מעגלים.,התיק העיקרי
76,ME-23-05-76300-44,"בראש ובראשונה הוא פוגע במשתמש, בבריאותו, הפיזית והנפשית, ובתפקודו כאדם וכפרט במעגלי חייו השונים.",התיק העיקרי
77,ME-23-05-76300-44,"הוא פוגע בסביבתו הקרובה של המשתמש, הסובלת מתפקודו הלקוי והעומסת על גבה את הצורך לטפל בו.",התיק העיקרי
78,ME-23-05-76300-44,"הוא פוגע בחברה בכללותה, חושף אותה לעבירות אלימות ורכוש המבוצעות על ידי התלויים בסם, הזקוקים לכסף לצורך מימון רכישתו; חושף את הפרטים בחברה לסכנות ההצטרפות למעגל המשתמשים בסם; ומחייב את החברה לטפל במי שבעקבות השימוש בסם הופך לחולה או לנזקק.",התיק העיקרי
79,ME-23-05-76300-44,"נגע הסמים בכלל, והסמים הקשים בפרט, כבענייננו, מרעיל לא רק את הצרכנים עצמם, אלא השפעתו הרסנית לחברה הסובבת ככלל.",התיק העיקרי
80,ME-23-05-76300-44,"בנגע זה יש להילחם בכל שלביו, החל מהפצתו ועד מכירתו והשימוש בו.",התיק העיקרי
81,ME-23-05-76300-44,לצורך ביעור נגע הסמים אין די ברטוריקה ובתי המשפט נדרשים למעשים של ממש.,התיק העיקרי
82,ME-23-05-76300-44,"מידת הפגיעה בערכים החברתיים המוגנים בענייננו, מובילה למסקנה כי בהתחשב בסוגי הסמים שהחזיק הנאשם, בטיבם, בכמותם ובנזקי השימוש בהם, מדובר בפגיעה משמעותית, מוחשית וממשית.",התיק העיקרי
83,ME-23-05-76300-44,"מעובדות כתב האישום המתוקן עולה כי הנאשם החזיק במקומות שונים בביתו, סם מסוכן מסוג קוקאין במשקל של כ-73 גרם נטו, סם מסוכן מסוג MDMA במשקל של כ-23 גרם נטו, סם מסוכן מסוג MDMA מעורבב עם קטמין במשקל של כ-23 גרם נטו וסם מסוכן מסוג קנאביס במשקל של כ-127 גרם נטו.",התיק העיקרי
84,ME-23-05-76300-44,"לחלק מן הסמים אשר החזיק הנאשם, המוגדרים כסמים קשים, נודעת השפעה הרסנית במיוחד על גופו ונפשו של המשתמש, ודי בכמויות קטנות מהם, בשל טיבם וטבעם, כדי לגרום לנזקים בריאותיים פיזיים ונפשיים בלתי הפיכים ועד כדי קטילת חיי אדם.",התיק העיקרי
85,ME-23-05-76300-44,"בהקשר זה יודגש כי אין חולק כי ככל שהסם קשה יותר וכמותו רבה יותר, כך גדלים נזקיו והסכנות הגלומות בו.",התיק העיקרי
86,ME-23-05-76300-44,"בכל הנוגע לסם מסוג קוקאין, אין ולא יכול להיות ספק כי מדובר בסם מסוכן המוגדר קשה.",התיק העיקרי
87,ME-23-05-76300-44,"בכל הנוגע לסמים מסוג MDMA וקטמין, המוכרים כסמי הרדמה הזייתיים, הפסיקה הכירה זה מכבר בהשפעות הקשות וההרסניות שלהם לגוף ולנפש האדם, ולרבות ביכולתם לגרום להפרעות נפשיות הכוללות התקפי חרדה, פאניקה, דיכאון וחשיבה פרנואידית, חוסר שקט, הזיות שמיעה וראייה, תחושת רדיפה ופגיעה בכושר השיפוט.",התיק העיקרי
88,ME-23-05-76300-44,"כמו גם לפגיעות גופניות בדמות נזקים מוחיים, פגיעה בכבד, בכליות, בשרירים ועוד.",התיק העיקרי
89,ME-23-05-76300-44,בבחינת הנסיבות הקשורות בביצוע העבירה ובהן הסיבות שהביאו את הנאשם לביצוע העבירה.,התיק העיקרי
90,ME-23-05-76300-44,"כעולה מדברי הנאשם ובאי כוחו, בתקופה הרלוונטית לכתב האישום עשה הנאשם שימוש אינטנסיבי בסם בכמויות גדולות, שגרת חייו סבבה סביב התמכרותו, ובתוך כך חבר לחברה שולית שבהשפעתה ובחסותה ביצע את העבירה.",התיק העיקרי
91,ME-23-05-76300-44,מכל מקום טענה ההגנה כי החזקת הסם לא הייתה לצרכי הפצתו והפקת רווחים.,התיק העיקרי
92,ME-23-05-76300-44,"כשלעצמי סבורני כי טענת ההגנה לפיה הסמים לא הוחזקו במטרה להשגת רווח היא מוקשית, נוכח סוגי הסמים השונים שהחזיק הנאשם וכמותם, המספיקה להכנת מאות מנות של סם, והמקימה חזקה שבעובדה כי החזקת הסם לא נעשתה ל""שם שמיים"" או אך ורק לצריכה עצמית, אלא לצורך הפקת רווח.",התיק העיקרי
93,ME-23-05-76300-44,בהקשר זה אוסיף ואציין כי בהחלט ייתכן כי ברקע למעורבות בעולם הסם ובעיסוק בסם לצורכי רווח עמדה מלכתחילה התמכרותו של הנאשם לסם.,התיק העיקרי
94,ME-23-05-76300-44,"אך גם אם כך הם פני הדברים, קיימת אבחנה ברורה בין המכור לסם המחזיק כמות של סם לצורך שימושו העצמי והיומיומי, לבין מי אשר, כנאשם שבפנינו, מחזיק כמות כה גדולה של סמים מסוגים שונים.",התיק העיקרי
95,ME-23-05-76300-44,"יודגש, כי סמים אינם פריט איסוף המוחזק להנאה מעצם החזקתו או הצגתו, אלא מוצר צריכה, יקר למדי, הנסחר בשוק של היצע וביקוש.",התיק העיקרי
96,ME-23-05-76300-44,"חזקה על מי שמחזיק בו בכמות מסחרית, שהוא עושה זאת לשם סחר בו.",התיק העיקרי
97,ME-23-05-76300-44,"משכך, אין הבדל עקרוני מהותי בין חומרת מעשה ההחזקה  בסם לשם סחר בו, לחומרת מעשה הסחר עצמו.",התיק העיקרי
98,ME-23-05-76300-44,שני המעשים נועדו בסופו של דבר לסחר בסם.,התיק העיקרי
99,ME-23-05-76300-44,המדובר בשלבים עוקבים על פני אותו מסלול.,התיק העיקרי
100,ME-23-05-76300-44,"כמובן שכאשר הסמים נתפסים לפני העברתם לאחר, הנזק שבהגעת הסם אל הצרכן נמנע, אך הדבר איננו מפחית מחומרת מעשה המחזיק, שתפיסת הסם על ידי גורמי אכיפת החוק נכפתה עליו.",התיק העיקרי
101,ME-23-05-76300-44,"העונש הקבוע לצד עבירת הסחר בסמים, הוא אותו עונש הקבוע לצד החזקתם שלא לצריכה עצמית, והענישה המוטלת על עבירות החזקת סם שלא לצריכה עצמית אינה שונה מזו המוטלת על סחר בסם.",התיק העיקרי
102,ME-23-05-76300-44,"אשר לחלקו של הנאשם בביצוע העבירה, עסקינן בנאשם בגיר שהיה מודע לטיב מעשיו וחלקו בביצוע העבירה היה מלא, כמו גם יכולתו להימנע מביצועה.",התיק העיקרי
103,ME-23-05-76300-44,"אשר לנזק שנגרם כתוצאה מביצוע העבירה, ברי כי ללא התערבות גורמי האכיפה הנזק הפוטנציאלי ממעשיו של הנאשם עשוי היה להיות משמעותי ביותר.",התיק העיקרי
104,ME-23-05-76300-44,מדובר בכמות סם המספיקה להכנת מאות מנות שיכלו לחדור לשוק הסמים ובתוך כך לגורמים עברייניים ולציבור הצרכנים.,התיק העיקרי
105,ME-23-05-76300-44,"לצד זאת יש לקחת בחשבון שהלכה למעשה הסמים נתפסו ונמנעה הפצתם, כך שהנזק הקונקרטי שנגרם היה נמוך משמעותית מהנזק הפוטנציאלי.",התיק העיקרי
106,ME-23-05-76300-44,"מדיניות הענישה בעבירה בה הורשע הנאשם, מתחשבת בצורך במאבק בתופעת הסמים, שהייתה ועודנה בגדר נגע של ממש, ובתפקידו של בית המשפט בהעברת מסר צלול באמצעות השתת עונשים חמורים על מי שבהתנהלותו פוגע במאבק זה.",התיק העיקרי
107,ME-23-05-76300-44,"בית המשפט העליון עמד על חומרתם הניכרת של מעשי עבירה הנועדים להפצת סמים ועל הצורך ליתן מענה הולם למטרת ההרתעה בענישה, כניסוח הדברים על ידי כב' הש' רובינשטיין:",התיק העיקרי
108,ME-23-05-76300-44,עוד נאמר בהקשר זה:,התיק העיקרי
109,ME-23-05-76300-44,"עיון בפסיקה הנוהגת מלמד כי עבירות מסוג זה נושאות בצדן עונשי מאסר בפועל ממושכים לריצוי מאחורי סורג ובריח, בטח ובטח כאשר מדובר בכמויות לא מבוטלות של סמים המוגדרים קשים.",התיק העיקרי
110,ME-23-05-76300-44,מדיניות הענישה הנוהגת בהחזקת סם מסוכן מסוג הרואין/ קוקאין במשקל של עשרות גרמים נלמדת מפסקי הדין הבאים:,התיק העיקרי
111,ME-23-05-76300-44,"בית המשפט העליון דחה את הערעור וקבע כי ""לאחר שעיינתי בגזר דינו של בית משפט קמא ונתתי דעתי לאמור בהודעת הערעור ולטיעוני הצדדים בפנינו, הגעתי למסקנה כי דין הערעור להידחות.",התיק העיקרי
112,ME-23-05-76300-44,"זאת, לנוכח העובדה כי אין בעונש שהושת על המערער כל חריגה מרמת הענישה המקובלת בעבירות דומות, ולפיכך אין בסיס להתערבותנו בעונש כערכאת ערעור.",התיק העיקרי
113,ME-23-05-76300-44,הנאשם הלך ברחוב ושוטרי סיור שהבחינו בו החלו לנסוע לעברו נוכח החשד שעורר.,התיק העיקרי
114,ME-23-05-76300-44,"בתגובה הוא החל לצעוד לכיוון ההפוך, ובתוך כך זרק דבר מה נוצץ.",התיק העיקרי
115,ME-23-05-76300-44,בחיפוש קצר שנערך בסמוך נמצאה חבילה ובה כחמישים גרם קוקאין.,התיק העיקרי
116,ME-23-05-76300-44,"על הנאשם נגזר עונש של 42 חודשי מאסר בפועל, והופעל עונש מאסר על תנאי בן 10 חודשים במצטבר, כך שסה""כ נגזרו עליו 52 חודשי מאסר.",התיק העיקרי
117,ME-23-05-76300-44,"ערעור שהגישה ההגנה לבית המשפט העליון על הכרעת הדין וגזר הדין נדחה, תוך שנקבע בעניין גזר הדין, כי סוג הסם וכמותו מצדיקים עונש חמור.",התיק העיקרי
118,ME-23-05-76300-44,"הנאשם החזיק שלוש אריזות פלסטיק, שבתוכן 60 אריזות המכילות סם מסוכן מסוג קוקאין במשקל כולל של כ-43 גרם.",התיק העיקרי
119,ME-23-05-76300-44,בית המשפט קמא השית על הנאשם עונש בן 36 חודשי מאסר בפועל.,התיק העיקרי
120,ME-23-05-76300-44,ערעור שהגישה ההגנה על חומרת העונש לבית המשפט העליון נדחה.,התיק העיקרי
121,ME-23-05-76300-44,בית המשפט המחוזי השית על הנאשם 4 שנות מאסר בפועל לצד ענישה נלווית.,התיק העיקרי
122,ME-23-05-76300-44,ערעור שהוגש לבית המשפט העליון על חומרת העונש נדחה.,התיק העיקרי
123,ME-23-05-76300-44,"אחי הנאשם המרצה עונש מאסר בפרו בגין עבירות סמים, שלח לנאשם חבילה המכילה סם מסוג קוקאין  במשקל של 453.28 גרם מפרו לישראל.",התיק העיקרי
124,ME-23-05-76300-44,"המשטרה תפסה את החבילה, הוציאה את תכולתה והותירה בה 45.46 גרם של סם.",התיק העיקרי
125,ME-23-05-76300-44,"הנאשם הגיע בהמשך ואסף את החבילה לרכבו, ביודעו שמכילה סם.",התיק העיקרי
126,ME-23-05-76300-44,"בית המשפט המחוזי קבע מתחם עונש הולם לעבירות הנע בין 2 ל-6 שנות מאסר בפועל, והשית עונש בן 3 שנות מאסר בפועל.",התיק העיקרי
128,ME-23-05-76300-44,"כתב האישום כלל שני אישומים, כאשר לפי האישום השני שהוא הרלוונטי לענייננו, נמצאו בביתו של הנאשם 5 גרביים, כשבכל גרב סמים.",התיק העיקרי
129,ME-23-05-76300-44,באחד מהם כ-189 גרם חשיש ובארבעת האחרים קוקאין במשקל כולל של כ-208 גרם.,התיק העיקרי
130,ME-23-05-76300-44,"בנוסף נמצאו שרידי קוקאין על צלחת וכרטיס מגנטי, ונתפס משקל אלקטרוני ועליו שרידי סם.",התיק העיקרי
131,ME-23-05-76300-44,"בית המשפט המחוזי קבע מתחם עונש הולם לכלל העבירות הנע בין 3 ל-5 שנות מאסר בפועל, השית עונש של 4 שנים, והפעיל עונש מאסר על תנאי בן 10 חודשים במצטבר.",התיק העיקרי
133,ME-23-05-76300-44,"בעניין משלטי הורשע הנאשם בבית המשפט המחוזי, על סמך הודאתו, לאחר שמיעת ראיות, בעבירות של החזקת סם מסוכן שלא לצריכה עצמית והחזקת כלים.",התיק העיקרי
134,ME-23-05-76300-44,"בחיפוש שנערך בדירה ששכר הנאשם באילת נמצא סם מסוכן מסוג קוקאין במשקל כולל של 51.36 גרם, וכן חומר מסוג LIDOCAINE במשקל 10.11 גרם, ועמם שקיות ניילון קטנות גזורות ומשקל אלקטרוני.",התיק העיקרי
135,ME-23-05-76300-44,"בית המשפט המחוזי קבע מתחם עונש הולם הנע בין 3 ל-5 שנות מאסר, והשית על הנאשם עונש של 4 שנות מאסר, וכן הפעיל במצטבר שנת מאסר אחת ממאסר על תנאי שהיה תלוי ועומד כנגדו, כך שסה""כ ירצה הנאשם חמש שנות מאסר.",התיק העיקרי
136,ME-23-05-76300-44,ערעור שהגישה ההגנה על חומרת העונש נדחה.,התיק העיקרי
137,ME-23-05-76300-44,"אשר לסם מסוכן מסוג קנאבוס, מדיניות הענישה הנוהגת היא רחבה, תלויה בכל מקרה ונסיבותיו, ונגזרת, בין היתר, מנסיבות ביצוע העבירה והכמות שהוחזקה, כאשר קיימים לא מעט פסקי דין המעמידים את תחתית המתחם בעבירה בנסיבות ביצועה במקרה דנן על ענישה צופה פני עתיד, ולחלופין ענישה של מאסר בפועל לתקופה קצרה הניתנת לריצוי בדרך של עבודות שירות.",התיק העיקרי
138,ME-23-05-76300-44,מכל המקובץ ולאחר שלקחתי בחשבון את כל השיקולים הצריכים לעניין אני קובעת כי מתחם העונש ההולם לעבירה בנסיבות ביצועה במקרה דנן נע בין 3.5 ל-5 שנות מאסר.,התיק העיקרי
139,ME-23-05-76300-44,"כאן המקום לציין כי לא מצאתי לקבל את טענת ההגנה ולפיה השיהוי בהגשת כתב האישום והעובדה כי לא הוגשה בעניינו של הנאשם בקשה למעצרו עד תום ההליכים, כמקובל במקרים דומים, יש בה כדי להשפיע על מתחם הענישה.",התיק העיקרי
140,ME-23-05-76300-44,"כידוע שיהוי בהגשת כתב אישום אינו כלול בין הנסיבות המנויות בחוק לקביעת מתחם העונש ההולם, הקשורות לביצוע העבירה.",התיק העיקרי
141,ME-23-05-76300-44,מתחם המהווה קביעה ערכית נורמטיבית.,התיק העיקרי
142,ME-23-05-76300-44,שיהוי על דרך הכלל  מהווה נתון שנשקל במסגרת גזירת העונש בתוך המתחם.,התיק העיקרי
143,ME-23-05-76300-44,"אשר לעובדה כי לא הוגשה כנגד הנאשם בקשת מעצר עד תום ההליכים ו/או בקשה לקביעת תנאים מגבילים, אינני רואה כיצד יש בעובדה זו לסייע בידי הנאשם, שעל פניו ""זכה מן ההפקר"", ולא הוגבלה חירותו חרף מעורבותו בעבירה חמורה המקימה לחובתו חזקת מסוכנות.",התיק העיקרי
144,ME-23-05-76300-44,במקרה דנן לא קיימים שיקולים אשר מצדיקים סטייה מן המתחם לחומרה או לקולא.,שאלה החריגה מן המתחם
145,ME-23-05-76300-44,שיקול ההגנה על שלום הציבור הינו ממן העניין אולם אינו מצדיק סטייה מן המתחם לחומרה.,שאלה החריגה מן המתחם
146,ME-23-05-76300-44,"השיקול השיקומי, הגם שהינו בעל משקל כלשהו, אין בו כדי להביא כלל ועיקר לחריגה מן המתחם לקולא.",שאלה החריגה מן המתחם
147,ME-23-05-76300-44,"כידוע, ובהתאם לפסיקה עקבית בעניין, חריגה לקולא מן המתחם בשל שיקולי שיקום, בהתאם לסעיף 40ד לחוק העונשין, תעשה במשורה, במקרים חריגים וייחודיים בלבד המצדיקים זאת.",שאלה החריגה מן המתחם
148,ME-23-05-76300-44,"רק מקום בו ההליך השיקומי הוא עמוק, משמעותי, ממשי ומובהק, עד כי הוא מצדיק השתת עונש הסוטה מהמתחם הראוי שנקבע על ידי בית המשפט לעבירה בנסיבותיה.",שאלה החריגה מן המתחם
149,ME-23-05-76300-44,"לשם כך יש לבחון בקפידה את ההליך השיקומי אותו עבר ועובר הנאשם ובכלל זה את השינוי שחל עקב כך באישיותו, בדפוסי התנהגותו ובאורחותיו.",שאלה החריגה מן המתחם
150,ME-23-05-76300-44,בענייננו מדובר בנאשם המצוי אך בראשיתו של הליך טיפולי בין כתלי בית המעצר ובכל מקרה צפוי לרצות עונש מאסר בפועל ממושך.,שאלה החריגה מן המתחם
151,ME-23-05-76300-44,"הגם שיש לברך על הירתמותו לטיפול ולקוות כי ייעזר בגורמי שירות בתי הסוהר לצורך שינוי אורחותיו, אין די בכך כדי להביא לקביעה לפיה קיימים בעניינו סיכויי שיקום מובהקים, המצדיקים, בבחינת יוצא מן הכלל, סטייה לקולא מהמתחם.",שאלה החריגה מן המתחם
152,ME-23-05-76300-44,"כמובן שיש לברך על רצונו של הנאשם לשקם את חייו, וכולי תקווה כי בסופו של יום, ישכיל הוא למצוא דרך חזרה לחיים נורמטיביים, ייגמל מן הסם ולא יכשל פעם נוספת במעשיו.",שאלה החריגה מן המתחם
153,ME-23-05-76300-44,"מאמציו הראשוניים של הנאשם להתמיד בניקיון מן הסם והנכונות מצדו להשתלב בטיפול במסגרת שב""ס יזקפו אפוא גם הם לזכותו בגזירת הדין, אך לא יכול להיות ספק כי בעת הזו אין בהם מענה טיפולי מעמיק ויסודי כנדרש בעניינו של הנאשם והם אינם מצדיקים חריגה לקולא מהמתחם מטעמי שיקום.",שאלה החריגה מן המתחם
154,ME-23-05-76300-44,"בגזירת העונש ההולם את מעשי הנאשם שבפניי, יש מקום להתחשב בנסיבותיו האישיות אשר אינן קשורות בביצוע העבירה, במסגרת זו מן הראוי ליתן את הדעת לנסיבות הבאות:",גזירת עונשו של הנאשם
155,ME-23-05-76300-44,"הפגיעה של העונש בנאשם לרבות בשל גילו; אין ספק כי עונש בדמות מאסר ממושך לריצוי בפועל יפגע בנאשם, בחור צעיר שזה לו מאסרו הראשון.",גזירת עונשו של הנאשם
156,ME-23-05-76300-44,יחד עם זאת לא ניתן להתעלם מן העובדה כי בכל הנוגע לתיק הצירוף הוסכם ממילא בין הצדדים על ענישה מוחשית וממשית בדמות 33 חודשי מאסר בפועל.,גזירת עונשו של הנאשם
157,ME-23-05-76300-44,"ככלל הודייתו זו מלמדת על קבלת אחריות והפנמת הפסול שבמעשים, כמו גם היה בה כדי לחסוך זמן שיפוטי יקר, ואין ספק שיש לזקוף זאת לזכותו.",גזירת עונשו של הנאשם
158,ME-23-05-76300-44,"עוד יש לזקוף לזכות הנאשם את דברו האחרון במעמד הטיעונים לעונש, שעה שהביע צער וחרטה על מעשיו, טען כי מאס בדרכו עד כה והבין את הנזק משימוש בסם אשר הביא אותו להסתבכויות בפלילים ופגע בו ובמשפחתו, תוך שהדגיש כי רצונו לשקם אורחות חייו והביע שאיפות נורמטיביות לעתיד.",גזירת עונשו של הנאשם
159,ME-23-05-76300-44,"בנוסף כעולה ממסמך שהוגש מטעם שב""ס, הנאשם משולב מיום 06.10.24 בהליך טיפולי בכלא בתכנית הכנה לטיפול בתחום ההתמכרויות ""צעד ראשון"", והוא משתף פעולה עם הטיפול ומוסר בדיקות שתן נקיות.",גזירת עונשו של הנאשם
160,ME-23-05-76300-44,"הגם שמדובר בראשיתו של הליך טיפולי והגם שברור שעוד דרך טיפולית ארוכת טווח לפניו, יש לזקוף לזכות הנאשם את הכרתו בחומרת מעשיו, השינוי ההכרתי שלדבריו עבר עם מעצרו, מעגלי התמיכה המשפחתיים שגייס שיש לקוות שיסייעו לו להתמיד בתהליך, והנכונות שהוא מגלה להיגמל מהתמכרות לסמים, לעבור שינוי משמעותי בחייו ולעלות על דרך הישר.",גזירת עונשו של הנאשם
161,ME-23-05-76300-44,"אמנם שיקולי השיקום במקרה דנן אינם מצדיקים סטייה לקולא ממתחם העונש ההולם, אך בהחלט מצדיקים את מיקומו של הנאשם בסמוך לחלקו התחתון של המתחם.",גזירת עונשו של הנאשם
162,ME-23-05-76300-44,"עברו הפלילי של הנאשם; הנאשם יליד שנת 2000, ולחובתו 4 הרשעות קודמות עוד מתקופת היותו נער בעבירות רכוש, סמים לצריכה עצמית, הפרעה לשוטר במילוי תפקיד, אלימות ומרמה.",גזירת עונשו של הנאשם
163,ME-23-05-76300-44,"הנה כי כן אין מדובר במי שזו לו הסתבכותו הראשונה עם החוק, יחד עם זאת הרשעותיו הקודמות אינן כוללות עבירות חמורות בתחום הסמים, וחלקן בוצעו לפני שנים רבות.",גזירת עונשו של הנאשם
164,ME-23-05-76300-44,"נסיבותיו האישיות של הנאשם; הנאשם בחור צעיר, רווק, אב לתאומות פעוטות מקשר מזדמן שניהל בעבר, שכיום נמצאות במשמורת אמן בארצות הברית.",גזירת עונשו של הנאשם
165,ME-23-05-76300-44,"מדברי אמו ובאי כוחו עולה כי במהלך שנות ילדותו ונערותו לא קיבל מענה מתאים לצרכיו ולא גדל בחסות הורים המהווים דמויות סמכותיות ותומכות, ועל הרקע הזה, ככל הנראה, חבר לחברה שולית, התמכר לסם והסתבך לאורך השנים בפלילים.",גזירת עונשו של הנאשם
166,ME-23-05-76300-44,"הנאשם מסר כי עובר לביצוע העבירות ועל רקע העמקת השימוש בסם והתלות בו, כמו גם העובדה כי לא ""טופל"" על ידי רשויות אכיפת החוק, כמתבקש, עת נתפס בביצוע העבירה נשוא התיק העיקרי, העמיק את התמכרותו ומעד בביצוע העבירות נשוא תיק הצירוף.",גזירת עונשו של הנאשם
167,ME-23-05-76300-44,"כיום מנהל הנאשם קשר זוגי רציני, ובני הזוג מביעים רצון וכוונה למסד את היחסים ביניהם.",גזירת עונשו של הנאשם
168,ME-23-05-76300-44,בנוסף לדברי הנאשם עם שחרורו ממאסר בכוונתו לשמש אב פעיל ונוכח בחיי בנותיו להן הוא מחויב.,גזירת עונשו של הנאשם
169,ME-23-05-76300-44,"נסיבות חייו של הנאשם, אורח החיים ההתמכרותי שניהל בשנים האחרונות, הודייתו ולקיחת האחריות, וניצני השיקום בעניינו, כמו גם המוטיבציה שמגלה לשינוי אורחותיו, יילקחו בחשבון לקולא בגזירת עונשו.",גזירת עונשו של הנאשם
170,ME-23-05-76300-44,"מנגד, חומרת מעשיו של הנאשם בנסיבות ביצועם לצד האינטרס הציבורי שבהענשת עברייני הסמים, מטים, במקרה דנן, את הכף לחומרה ומובילים למסקנה כי יש לגזור על הנאשם עונש מאסר בפועל משמעותי.",גזירת עונשו של הנאשם
171,ME-23-05-76300-44,"מכל מקום אציין, כי הכלל הוא כי בעבירות הסמים החמורות, הבכורה נתונה לשיקולי הגמול וההרתעה והמשקל הניתן לנסיבותיו האישיות של הנאשם קטן אם בכלל.",גזירת עונשו של הנאשם
172,ME-23-05-76300-44,מכל האמור ובאיזון בין השיקולים השונים סבורני כי יש לגזור על הנאשם עונש המצוי בשליש התחתון של המתחם ובקרבה לרף התחתון שלו.,גזירת עונשו של הנאשם
173,ME-23-05-76300-44,"אשר לשאלת חפיפת העונשים, אינני סבורה כי ניתן להורות על חפיפה מלאה של העונשים בתיק העיקרי ובתיק הצירוף כעתירת ההגנה.",גזירת עונשו של הנאשם
174,ME-23-05-76300-44,"שכן, המעשים קשים מדי ותוצאותיהם חמורות וממשיות מדי.",גזירת עונשו של הנאשם
175,ME-23-05-76300-44,"זו אף זו, בהינתן הרשעתו של הנאשם בתיק הצירוף ובתיק העיקרי לא ניתן לומר כי עסקינן בכישלון ו/או מעידה חד פעמית, בוודאי נוכח ריחוק הזמנים המשמעותי בין המעשים.",גזירת עונשו של הנאשם
176,ME-23-05-76300-44,"עוד בחנתי ושקלתי את טענת ההגנה לפיה יש ללמוד גזירה שווה מתיק הצירוף ולגזור את עונשו של הנאשם תוך השוואה לעונש המוסכם בתיק הצירוף, שלשיטתה נסיבותיו חמורות עשרות מונים, ולא מצאתי לקבלה.",גזירת עונשו של הנאשם
177,ME-23-05-76300-44,"ראשית, חומרת תיק הצירוף נובעת בעיקר מעבירת הניסיון בה הורשע הנאשם, בהבדל מהתיק העיקרי בו עסקינן בעבירה מוגמרת.",גזירת עונשו של הנאשם
178,ME-23-05-76300-44,"שנית, לא ניתן ללמוד מדיניות ענישה ראויה מעניינו של תיק הצירוף שההסדר בעניינו כלל הסכמה עונשית.",גזירת עונשו של הנאשם
179,ME-23-05-76300-44,"כידוע, במסגרת הסדר טיעון נשקלים אין ספור שיקולים, שחלקם הגדול כלל לא חשוף לעיני בית המשפט, ובהם, בין היתר, קשיים ראייתיים, החלטות הנוגעות לראיות חסויות ועוד אין ספור שיקולים משיקולים שונים.",גזירת עונשו של הנאשם
180,ME-23-05-76300-44,"בנסיבות הללו גזרי דין המבוססים על הסכמה עונשית, לא בהכרח מהווים אמת מידה לענישה הראויה.",גזירת עונשו של הנאשם
181,ME-23-05-76300-44,"יחד עם זאת, ההסכמה העונשית בתיק הצירוף תילקח בחשבון במסגרת מכלול שיקולי הענישה בעניינו של הנאשם.",גזירת עונשו של הנאשם
182,ME-23-05-76300-44,"אשר על כן ולאחר ששקלתי את כל השיקולים הצריכים לעניין, אני גוזרת על הנאשם את העונשים הבאים:",סוף דבר
183,ME-23-05-76300-44,מאסר בפועל למשך 30 חודשים.,בתיק הצירוף
184,ME-23-05-76300-44,עונש מאסר בפועל בן 45 חודשים.,בתיק העיקרי
185,ME-23-05-76300-44,"25 חודשים מתוכו ירוצו בחופף לעונש המאסר שנגזר בתיק הצירוף ו-20 חודשי ירוצו במצטבר, כך שסך הכל ירצה הנאשם, בגין 2 התיקים, עונש מאסר בפועל בן 53 חודשים בניכוי ימי מעצרו מיום 01.10.23.",בתיק העיקרי
186,ME-23-05-76300-44,"12 חודשי מאסר על תנאי, והנאשם לא יישא בעונש זה, אלא אם כן יעבור, בתוך 3 שנים מיום שחרורו מן המאסר כל עבירה מסוג פשע על פי פקודת הסמים.",בתיק העיקרי
187,ME-23-05-76300-44,"6 חודשי מאסר על תנאי, והנאשם לא יישא בעונש זה, אלא אם כן יעבור, בתוך 3 שנים מיום שחרורו מן המאסר כל עבירה מסוג עוון על פי פקודת הסמים.",בתיק העיקרי
188,ME-23-05-76300-44,"קנס כספי בסך 15,000 ₪ או חודשיים מאסר תמורתו.",בתיק העיקרי
189,ME-23-05-76300-44,הקנס ישולם עד לא יאוחר מיום 01.09.25.,בתיק העיקרי
190,ME-23-05-76300-44,פסילה מלקבל או מלהחזיק רישיון נהיגה למשך 6 חודשים מיום שחרורו ממאסר.,בתיק העיקרי
191,ME-23-05-76300-44,"על הנאשם להפקיד את רישיון הנהיגה במזכירות בית המשפט, ולחלופין למלא תצהיר מתאים במזכירות בית המשפט לצורך תחילת מניין תקופת הפסילה.",בתיק העיקרי
192,ME-23-05-76300-44,"הפסילה תהיה במצטבר לכל פסילה אחרת, אם קיימת.",בתיק העיקרי
193,ME-23-05-76300-44,ניתן בזאת צו כללי לעניין המוצגים.,בתיק העיקרי
194,ME-23-05-76300-44,זכות ערעור תוך 45 יום.,בתיק העיקרי
195,ME-23-05-76300-44,"5129371ניתן והודע היום ב' אדר התשפ""ה 02 מרץ 2025, במעמד הנוכחים.",בתיק העיקרי
