,verdict,text,part
0,ME-24-01-71101-124,"ע""י ב""כ עו""ד פרוסט ועו""ד גולדהמר",כבוד השופטת  נעה תבור
1,ME-24-01-71101-124,מחמוד אבו אלקיעאן (עצור/אסיר בפיקוח),נגד
2,ME-24-01-71101-124,"ע""י ב""כ עו""ד מחמוד נעאמנה",נגד
3,ME-24-01-71101-124,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10",נגד
4,ME-24-01-71101-124,"חוק העונשין, תשל""ז-1977: סע'  40ד, 40ד(א), 40ד(ב)",נגד
5,ME-24-01-71101-124,"הנאשם, יליד 1997, הורשע על פי הודאתו ובמסגרת הסדר טיעון בעבירה של החזקת סם מסוכן שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש], תשל""ג-1973 ובעבירה של החזקת כלים להכנת וצריכת סם מסוכן לפי סעיף 10 רישא לפקודה.",כתב האישום והסדר הטיעון
6,ME-24-01-71101-124,"על פי עובדות כתב האישום, ביום 14.1.24 בשעה 14:30, החזיק הנאשם בסלון דירת מגוריו בבת-ים, סמים מסוכנים בכמות שאיננה לצריכה עצמית, כאשר הם מחולקים ל-3 שקיות:",כתב האישום והסדר הטיעון
7,ME-24-01-71101-124,"בשקית הראשונה סם מסוג קוקאין במשקל 485.085 גרם נטו,",כתב האישום והסדר הטיעון
8,ME-24-01-71101-124,"בשקית השניה סם מסוכן מסוג קנבוס במשקל 386.26 גרם נטו,",כתב האישום והסדר הטיעון
9,ME-24-01-71101-124,"ובשקית השלישית סם מסוג חשיש במשקל 2.256 ק""ג נטו.",כתב האישום והסדר הטיעון
10,ME-24-01-71101-124,"בנוסף לסמים נתפסו בסלון הדירה 2 משקלים דיגיטליים ובחדר השינה נתפס כסף מזומן בסך 5,720 ₪.",כתב האישום והסדר הטיעון
11,ME-24-01-71101-124,"ביום בו היו אמורות להישמע ראיות בתיק, הגיעו הצדדים להסדר טיעון לפיו המאשימה תעתור להשית על הנאשם 48 חודשי מאסר בפועל (בנוסף למאסר על תנאי, קנס וחילוט הכספים שנתפסו בדירה) ואילו הסנגור יהיה חופשי בטיעוניו.",כתב האישום והסדר הטיעון
12,ME-24-01-71101-124,טרם טיעונים לעונש לבקשת הנאשם הופנה לשירות המבחן לעריכת תסקיר.,כתב האישום והסדר הטיעון
13,ME-24-01-71101-124,"בתסקיר מיום 20.2.25 התייחס שירות המבחן לנסיבותיו האישיות של הנאשם, בן 27 נשוי ואב לחמישה ילדים קטנים.","תסקיר שירות המבחן ודו""ח טיפול מרכז ""התחלה חדשה"""
14,ME-24-01-71101-124,הנאשם שיתף כי נחשף בילדותו לחומרים פסיכואקטיביים ולהתנהלות עבריינית הקשורה לסמים אצל בני משפחתו.,"תסקיר שירות המבחן ודו""ח טיפול מרכז ""התחלה חדשה"""
15,ME-24-01-71101-124,"נשר מלימודיו לאחר 8 שנות לימוד ומאז עסוק בפרנסת משפחתו, תחילה בעבודות מזדמנות ולאחר מכן בעסק המשפחתי למכירת פירות וירקות.","תסקיר שירות המבחן ודו""ח טיפול מרכז ""התחלה חדשה"""
16,ME-24-01-71101-124,לפני שלוש שנים העסק הועבר לבעלותו.,"תסקיר שירות המבחן ודו""ח טיפול מרכז ""התחלה חדשה"""
17,ME-24-01-71101-124,הנאשם תיאר קושי בניהול העסק וצבירת חובות לגורמים מוסדיים ולגורמים פרטיים.,"תסקיר שירות המבחן ודו""ח טיפול מרכז ""התחלה חדשה"""
18,ME-24-01-71101-124,הנאשם שלל שימוש בחומרים משני תודעה ובדיקה אחת לגילוי שרידי סם שמסר נמצאה נקיה.,"תסקיר שירות המבחן ודו""ח טיפול מרכז ""התחלה חדשה"""
19,ME-24-01-71101-124,הנאשם נעדר הרשעות קודמות.,"תסקיר שירות המבחן ודו""ח טיפול מרכז ""התחלה חדשה"""
20,ME-24-01-71101-124,ביחס לעבירה הנאשם קיבל אחריות וטען שביצע את העבירה נוכח הסתבכותו הכלכלית ולשם רווח כספי.,"תסקיר שירות המבחן ודו""ח טיפול מרכז ""התחלה חדשה"""
21,ME-24-01-71101-124,הנאשם תיאר הבנה לחומרת מעשיו ולפסול בהתנהגותו ושיתף כי בחר בדרך שולית מאחר והיה נעדר גורמי תמיכה ובשל הקושי לבקש עזרה מקרוביו.,"תסקיר שירות המבחן ודו""ח טיפול מרכז ""התחלה חדשה"""
22,ME-24-01-71101-124,הנאשם מצוי בטיפול במסגרת 'התחלה חדשה' מאז נובמבר 2024.,"תסקיר שירות המבחן ודו""ח טיפול מרכז ""התחלה חדשה"""
23,ME-24-01-71101-124,"בשיחה עם גורמי הטיפול דווח כי הנאשם מגיע למפגשים אחת לשבוע, משתף פעולה ומתייצב לכלל המפגשים ונתרם מהטיפול.","תסקיר שירות המבחן ודו""ח טיפול מרכז ""התחלה חדשה"""
24,ME-24-01-71101-124,"צוין כי הנאשם מגלה הבנה, הפנמה והפקת לקחים מהפסול בהתנהלותו.","תסקיר שירות המבחן ודו""ח טיפול מרכז ""התחלה חדשה"""
25,ME-24-01-71101-124,הנאשם הביע נכונות להמשיך בהליך הטיפולי עד סיומו.,"תסקיר שירות המבחן ודו""ח טיפול מרכז ""התחלה חדשה"""
26,ME-24-01-71101-124,"שירות המבחן התרשם כי על רקע מצבו הכלכלי, חבר לחברה שולית וביצע את העבירה תוך שהתקשה להתנהל באופן שקול.","תסקיר שירות המבחן ודו""ח טיפול מרכז ""התחלה חדשה"""
27,ME-24-01-71101-124,כן התרשמו מכך שנמנע לשתף את בני משפחתו בקשייו מתוך רצון להציג בפניהם מצג חיובי של תפקוד.,"תסקיר שירות המבחן ודו""ח טיפול מרכז ""התחלה חדשה"""
28,ME-24-01-71101-124,כיום הנאשם מבין את הפסול בהתנהלותו ומגלה רצון לעשות שינוי.,"תסקיר שירות המבחן ודו""ח טיפול מרכז ""התחלה חדשה"""
29,ME-24-01-71101-124,"בין גורמי סיכוי לשיקום ציינה קצינת המבחן  העדר עבר, מוטיבציה, יכולתו תפקוד טובה, שאיפות נורמטיביות והרתעה בשל מעצרו.","תסקיר שירות המבחן ודו""ח טיפול מרכז ""התחלה חדשה"""
30,ME-24-01-71101-124,"בין גורמי הסיכון ציינה את חומרת העבירות, חשיפה לסביבה קרובה בעייתית וקשיים להתנהל באופן שקול.","תסקיר שירות המבחן ודו""ח טיפול מרכז ""התחלה חדשה"""
31,ME-24-01-71101-124,כן התרשמה מקושי להציב גבולות פנימיים ומיכולת הסתרה מול קרוביו.,"תסקיר שירות המבחן ודו""ח טיפול מרכז ""התחלה חדשה"""
32,ME-24-01-71101-124,"לסיכום המליץ שירות המבחן להסתפק בעונש מאסר לתקופה שניתן לרצות בעבודות שירות, לצד צו מבחן למשך שנה לשם המשך הליך טיפולי ומעקב אחר שימוש בסמים.","תסקיר שירות המבחן ודו""ח טיפול מרכז ""התחלה חדשה"""
33,ME-24-01-71101-124,"בדוח טיפול של מרכז 'התחלה חדשה' מיום 5.3.25 סקירה מפורטת של נסיבותיו האישיות של הנאשם, הרקע בו גדל וההליך הטיפולי שעבר עד כה במסגרתם.","תסקיר שירות המבחן ודו""ח טיפול מרכז ""התחלה חדשה"""
34,ME-24-01-71101-124,הבודקת לא התרשמה מקיום דפוסים עברייניים אלא מהפעלת שיקול דעת מוטעה ללא בחינה.,"תסקיר שירות המבחן ודו""ח טיפול מרכז ""התחלה חדשה"""
35,ME-24-01-71101-124,הנאשם שולב בטיפול קבוצתי והשתתף עד כה ב- 21 מפגשים.,"תסקיר שירות המבחן ודו""ח טיפול מרכז ""התחלה חדשה"""
36,ME-24-01-71101-124,במסגרת הטיפול עלו גורמי רקע לעבירה ובהם התמודדות עם אב מכור לסמים וחשיפה בילדותו לארועים בהם הגיעו זרים לגבות חובות מאביו.,"תסקיר שירות המבחן ודו""ח טיפול מרכז ""התחלה חדשה"""
37,ME-24-01-71101-124,הטריגר המידי לביצוע העבירה היה  כניסה לחובות כספיים בעת שהמכירות בדוכן שהפעיל ירדו עד כדי הופסקו בעקבות מלחמת 'חברות ברזל'.,"תסקיר שירות המבחן ודו""ח טיפול מרכז ""התחלה חדשה"""
38,ME-24-01-71101-124,הנאשם שיתף בתחושות חרדה ועיוותי חשיבה למשל 'זה חד פעמי' ו- 'אני רק שומר על זה'.,"תסקיר שירות המבחן ודו""ח טיפול מרכז ""התחלה חדשה"""
39,ME-24-01-71101-124,גורמי הטיפול העריכו פרוגנוזה חיובית והמליצו לאמץ את המלצות שירות המבחן והטלת ענישה שתאפשר המשך טיפל מיטבי.,"תסקיר שירות המבחן ודו""ח טיפול מרכז ""התחלה חדשה"""
40,ME-24-01-71101-124,"ב""כ המאשימה התייחסה בטיעוניה לכמויות הסמים, לסוגים השונים ולהמצאות משקלים אלקטרוניים.",טיעוני הצדדים
41,ME-24-01-71101-124,"תחילה טענה ב""כ המאשימה כי מתחם העונש ההולם הוא בין 3 ל- 5 שנים וכי יש למקם את הנאשם בשליש התחתון של המתחם אך בהמשך טענה כי המתחם המתאים הוא בין 4 לבין 8 שנים.",טיעוני הצדדים
42,ME-24-01-71101-124,לעמדת המאשימה העונש המתאים הוא 4 שנות מאסר בפועל.,טיעוני הצדדים
43,ME-24-01-71101-124,לתמיכה בעמדתה הגישה פסיקה והדגישה כי בפסיקה נקבעו מתחמים שמתחילים ב- 3 שנות מאסר בתיקים בהם כמויות הסמים קטנות יותר או שלא מדובר בסוגי סם שונים.,טיעוני הצדדים
44,ME-24-01-71101-124,בנוסף טענה כי המלצת שירות המבחן אינה הולמת את הפסיקה והנסיבות.,טיעוני הצדדים
45,ME-24-01-71101-124,"לסיכום עתרה לגזירת 48 חודשי מאסר, מאסר על תנאי, קנס וחילוט סכום הכסף המזומן שנתפס.",טיעוני הצדדים
46,ME-24-01-71101-124,"ב""כ הנאשם הדגיש כי הנאשם הודה בהליכים המקדמיים מבלי שנשמעו ראיות ומבלי שזכה לתמורה עונשית.",טיעוני הצדדים
47,ME-24-01-71101-124,בהודאתו חסך זמן שיפוטי וצורך בשמיעת עדים.,טיעוני הצדדים
48,ME-24-01-71101-124,לעמדת ההגנה בגזירת העונש יש לתת ביטוי לעידוד הודאות נאשמים.,טיעוני הצדדים
49,ME-24-01-71101-124,"הסנגור התייחס לנסיבותיו האישיות של הנאשם, העדר הרשעות והעדר הסתבכויות מאז הוגש כתב האישום.",טיעוני הצדדים
50,ME-24-01-71101-124,הנאשם נישא בגיל 16.5 והוא אב לחמישה ילדים ואשתו בהריון.,טיעוני הצדדים
51,ME-24-01-71101-124,לכך הוסיף כי מעצרו של הנאשם לתקופה של כחודשיים זעזע אותו והיווה גורם מרתיע וכי לאחר שחרורו השתלב בטיפול ביוזמתו ומרצונו.,טיעוני הצדדים
52,ME-24-01-71101-124,הסנגור ביקש לתת ביטוי לתקופה הממושכת מאז מאי 2024 בה שהה הנאשם באיזוק אלקטרוני.,טיעוני הצדדים
53,ME-24-01-71101-124,לעמדת הסנגור מתחם העונש ההולם מתחיל ב- 18 חודשי מאסר.,טיעוני הצדדים
54,ME-24-01-71101-124,"לחילופין טען כי גם אם יקבע מתחם מחמיר יותר, הרי שיש לחרוג ממנו מטעמי שיקום ולאמץ את המלצת שירות המבחן.",טיעוני הצדדים
55,ME-24-01-71101-124,לחילופי חילופין עתר לקיצור משך המאסר כך שיהיה קצר ככל שניתן.,טיעוני הצדדים
56,ME-24-01-71101-124,הנאשם בדבריו הביע צער ובושה על העבירה.,טיעוני הצדדים
57,ME-24-01-71101-124,הנאשם קיבל על עצמו צורך בענישה ולצד זאת ביקש להתחשב בו ובכך שמדובר בעבירה ראשונה.,טיעוני הצדדים
58,ME-24-01-71101-124,הנאשם סיפר על הטיפול שעבר במסגרתו רכש דרכים אחרות לפעולה.,טיעוני הצדדים
59,ME-24-01-71101-124,"מדיניות הענישה הנוהגת- עיון בפסיקת בתי המשפט מעלה כי מתחם העונש ההולם בעבירת החזקת סם שלא לצריכה עצמית רחב ותלוי בין היתר בסוג הסם, בכמות, חלוקתו למנות ונסיבות ההחזקה.",דיון והכרעה 
60,ME-24-01-71101-124,ניתן ללמוד על מתחם העונש ההולם מפסקי הדין הבאים:,דיון והכרעה 
61,ME-24-01-71101-124,"מתחם העונש ההולם  - החזקת הסמים במקרה שלפני אינה מתוחכמת אך כוללת כמות גדולה של סמים מסוגים שונים בכללם החזקה של קרוב לחצי קילוגרם קוקאין ומעל שני ק""ג חשיש.",דיון והכרעה 
62,ME-24-01-71101-124,בהתאם לכך ולמדיניות הענישה הנוהגת אני קובעת כי מתחם העונש ההולם נע בין 40 לבין 60 חודשי מאסר בפועל לצד ענישה נילווית.,דיון והכרעה 
63,ME-24-01-71101-124,"הנאשם הודה וקיבל אחריות מלאה למעשיו, הביע חרטה ובושה על הסתבכותו בפלילים.",העונש המתאים לנאשם 
64,ME-24-01-71101-124,אומר ברורות כי אלמלא הודאתו היה העונש שנגזר עליו חמור בהרבה.,העונש המתאים לנאשם 
65,ME-24-01-71101-124,הודאת הנאשם הביאה לחסכון בזמן שיפוטי וחסכה צורך בהתייצבות עדים.,העונש המתאים לנאשם 
66,ME-24-01-71101-124,הנאשם ללא הרשעות קודמות ובגין הסתבכותו בתיק זה היה עצור תקופה בת חודשיים מאחורי סורג ובריח עד שינוי התנאים למעצר באיזוק אלקטרוני.,העונש המתאים לנאשם 
67,ME-24-01-71101-124,"בתנאים אלו, שהוקלו לאורך החודשים, שהה במשך כעשרה חודשים.",העונש המתאים לנאשם 
68,ME-24-01-71101-124,תקופת האיזוק אינה מנוכה בדרך של חישוב מתמטי מן העונש אולם למשך התקופה השפעה בין מכלול השיקולים.,העונש המתאים לנאשם 
69,ME-24-01-71101-124,בגזירת העונש נתתי משקל לאמור בתסקיר ולהערכת שירות המבחן כי מעצרו של הנאשם היווה נקודת גבול מרתיעה עבורו.,העונש המתאים לנאשם 
70,ME-24-01-71101-124,לאחר שחרור הנאשם ממעצר השתלב בטיפול ומן התסקיר שהוגש ואף מדוח הטיפול של מרכז 'התחלה חדשה' עולה כי הנאשם נתרם מן הטיפול ועבר תהליך משמעותי.,העונש המתאים לנאשם 
71,ME-24-01-71101-124,בשל הסיכוי לשיקום שעולה מהערכת גורמי הטיפול סברתי כי יש מקום לסטות במידה מתונה ממתחם העונש ההולם על מנת לחזק את הנאשם ולתמרץ את השינוי שהוא פועל לקדם.,העונש המתאים לנאשם 
72,ME-24-01-71101-124,עם זאת המלצת שירות המבחן מרחיקת לכת מידי ולצדה על בית המשפט לשקול שיקולי ענישה נוספים.,העונש המתאים לנאשם 
73,ME-24-01-71101-124,כאשר מדובר בהחזקת סמים קשים בכמות כמו זו שהחזיק הנאשם מחויבת אמירה ערכית ברורה של בית המשפט ועל אמירה זו להיות מגובה בענישה שתבהיר כי פשעי הסמים אינם משתלמים.,העונש המתאים לנאשם 
74,ME-24-01-71101-124,"רווחי המעורבים בתעשיית הסמים ובכל אחת מחוליות שרשרת הפצת הסמים הם כוח פיתוי משמעותי מתוך ציפייה של העוסקים בכך לעשיית רווח רב, מהיר וקל.",העונש המתאים לנאשם 
75,ME-24-01-71101-124,במענה לכך יש להבהיר כי לצד הפיתוי טמונה סכנת מאסר וסכנה זו ממשית גם כאשר אדם מביע חרטה ובושה על חציית הקווים החוקיים.,העונש המתאים לנאשם 
76,ME-24-01-71101-124,הנאשם עבר הליך טיפולי ויש בכך התחלה חשובה ומשמעותית.,העונש המתאים לנאשם 
77,ME-24-01-71101-124,עם זאת מדובר בטיפול לתקופה קצרה יחסית והשינוי בתחילתו ועודנו בבחינת תקווה יותר מאשר מציאות מבוססת.,העונש המתאים לנאשם 
78,ME-24-01-71101-124,"שקלתי כוונות הנאשם לתפקוד נורמטיבי בעתיד ואני מחזקת ידיו שיתמיד ברצון זה, ימשיך בטיפול גם במסגרת המאסר ויוכל לשוב לחברה בעתיד כשהוא מצויד בכלים נורמטיביים להתמודד עם קשיים שעוד יקרו על דרכו.",העונש המתאים לנאשם 
79,ME-24-01-71101-124,סוף דבר – אני גוזרת על הנאשם את העונשים הבאים:,העונש המתאים לנאשם 
80,ME-24-01-71101-124,"36 חודשי מאסר בפועל  בניכוי ימי מעצרו על פי רישומי שב""ס.",העונש המתאים לנאשם 
81,ME-24-01-71101-124,"הנאשם יתייצב למאסרו בבימ""ר ניצן, עד השעה 10:00, ביום 20.4.25 כשברשותו תעודת זהות או דרכון.",העונש המתאים לנאשם 
82,ME-24-01-71101-124,"על הנאשם לתאם את הכניסה למאסר כולל האפשרות למיון מוקדם, עם ענף אבחון ומיון של שב""ס בטלפונים 074-7831077, 074-7831078.",העונש המתאים לנאשם 
83,ME-24-01-71101-124,כן אני מורה על הוצאת צו עיכוב יציאה מהארץ למשך 180 יום או עד להתייצבות הנאשם במאסר לפי המוקדם.,העונש המתאים לנאשם 
84,ME-24-01-71101-124,רשמתי בפני הצהרת הנאשם שאינו אוחז בדרכון.,העונש המתאים לנאשם 
85,ME-24-01-71101-124,תנאי הפיקוח האלקטרוני יעמדו בתוקף עד כניסה למאסר.,העונש המתאים לנאשם 
86,ME-24-01-71101-124,10 חודשי מאסר על תנאי והתנאי הוא שבמשך שלוש שנים מיום שחרורו ממאסר לא יעבור עבירה לפי פקודת הסמים המסוכנים מסוג פשע.,העונש המתאים לנאשם 
87,ME-24-01-71101-124,6 חודשי מאסר על תנאי והתנאי הוא שבמשך שלוש שנים מיום שחרורו ממאסר לא יעבור עבירה לפי פקודת הסמים המסוכנים מסוג עוון.,העונש המתאים לנאשם 
88,ME-24-01-71101-124,"קנס בסך 10,000 ₪ או 60 ימי מאסר למקרה שהקנס לא ישולם.",העונש המתאים לנאשם 
89,ME-24-01-71101-124,הקנס ישולם לא יאוחר מיום 1.8.25.,העונש המתאים לנאשם 
90,ME-24-01-71101-124,לבקשת הנאשם ניתן יהיה לעשות שימוש בכספי הפקדון לצורך עמידה בתשלום הקנס וזאת לאחר התייצבות למאסר.,העונש המתאים לנאשם 
91,ME-24-01-71101-124,"חילוט סך 5,720 ₪ לטובת קרן החילוט- סמים.",העונש המתאים לנאשם 
92,ME-24-01-71101-124,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",העונש המתאים לנאשם 
93,ME-24-01-71101-124,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",העונש המתאים לנאשם 
94,ME-24-01-71101-124,"בכרטיס אשראי – באתר המקוון של רשות האכיפה והגבייה, www.eca.gov.il",העונש המתאים לנאשם 
95,ME-24-01-71101-124,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,העונש המתאים לנאשם 
96,ME-24-01-71101-124,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,העונש המתאים לנאשם 
97,ME-24-01-71101-124,"ככל שהופקד פיקדון בתיק או בתיק המעצרים הקשור לתיק זה ובהעדר מניעה על פי דין, ולאחר התייצבות למאסר יוחזר הפיקדון למפקיד או לידי מי מטעמו עפ""י יפוי כוח.",העונש המתאים לנאשם 
98,ME-24-01-71101-124,ניתן צו כללי למוצגים לפי שיקול דעת קצין המשטרה.,העונש המתאים לנאשם 
99,ME-24-01-71101-124,"המוצגים יחולטו/יושמדו/יושבו לבעליהם עפ""י החלטת קצין משטרה.",העונש המתאים לנאשם 
100,ME-24-01-71101-124,המזכירות תעביר העתק לשירות המבחן ולמנהלת האיזוק האלקטרוני (הוארך המעצר באיזוק עד התייצבות לריצוי העונש).,העונש המתאים לנאשם 
101,ME-24-01-71101-124,זכות ערעור לבית המשפט העליון בתוך 45 יום.,העונש המתאים לנאשם 
102,ME-24-01-71101-124,"54678313ניתן היום,  כ""ד אדר תשפ""ה, 24 מרץ 2025, במעמד הצדדים.",העונש המתאים לנאשם 
