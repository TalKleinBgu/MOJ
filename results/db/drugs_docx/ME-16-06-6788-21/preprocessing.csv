,verdict,text,part
0,ME-16-06-6788-21,"ב""כ המאשימה: עו""ד מיכאל סטופ",הנאשמת
1,ME-16-06-6788-21,"ב""כ הנאשמת: עוה""ד אבי חימי ומשה ויי",הנאשמת
2,ME-16-06-6788-21,"פקודת הסמים המסוכנים [נוסח חדש], תשל""ג-1973: סע'  13, 19א",הנאשמת
3,ME-16-06-6788-21,"חוק העונשין, תשל""ז-1977: סע'  29, 40ד, 40ד(א), 40 ט', 40 יא', 40 יג', 499(א)",הנאשמת
4,ME-16-06-6788-21,הנאשמת הורשעה בהתאם להודאתה בעובדות כתב האישום המתוקן בעבירות כדלקמן:,גזר דין
5,ME-16-06-6788-21,"ייבוא סם מסוכן בצוותא, לפי סעיף 13 ביחד עם סעיף 19א לפקודת הסמים המסוכנים [נוסח חדש], התשל""ג – 1973 ביחד עם סעיף 29 לחוק.",גזר דין
6,ME-16-06-6788-21,"קשירת קשר לביצוע פשע, לפי סעיף 499(א) בחוק העונשין, תשל""ז – 1977 (להלן: ""החוק"").",גזר דין
7,ME-16-06-6788-21,"על-פי המתואר בעובדות כתב האישום המתוקן, הנאשמת הייתה בת זוג של שי (להלן: ""שי"").",גזר דין
8,ME-16-06-6788-21,"הנאשמת קשרה קשר עם מוטי אזולאי (להלן: ""מוטי"") ואחרים, במסגרתו תשלח לכתובתה של הנאשמת חבילה המכילה סמים מסוכנים שיגיעו מהולנד.",גזר דין
9,ME-16-06-6788-21,"במהלך חודש מרץ 2016 פנה מוטי לשי וביקש שחבילה המכילה סמים מסוכנים שתגיע בדואר מהולנד תשלח אליו לכתובתו, הנאשמת שהייתה עדה לשיחה מסרה את כתובתה כיעד למשלוח החבילה.",גזר דין
10,ME-16-06-6788-21,"עובר ליום 23.4.16, נשלחה ארצה מהולנד חבילה ארוזה ובתוכה 5 מעילים שבחלקם הוסלק בשרוולים סם מסוכן מסוג קוקאין במשקל נטו של 2.565 ק""ג.",גזר דין
11,ME-16-06-6788-21,החבילה מוענה לכתובתה של הנאשמת ונשלחה על שמה.,גזר דין
12,ME-16-06-6788-21,בתאריך 8.5.16 הונפקה הודעת דואר רשום על שם הנאשמת.,גזר דין
13,ME-16-06-6788-21,"בתאריך 9.5.16 הגיעה הנאשמת לסניף הדואר, הציגה את שובר הדואר הרשום ודרשה את החבילה.",גזר דין
14,ME-16-06-6788-21,"כאשר נאמר לה כי החבילה טרם הגיעה, הביעה חוסר שביעות רצון על כך, כעסה וביקשה לשוחח עם מנהלת הסניף.",גזר דין
15,ME-16-06-6788-21,הנאשמת שבה אל הסניף בשעה 13:00 סמוך לשעת הסגירה של הסניף ודרשה שוב את החבילה ונמסר לה שהחבילה טרם הגיעה.,גזר דין
16,ME-16-06-6788-21,"בתאריך 10.5.16 הגיעה הנאשמת שוב לסניף הדואר, הציגה את השובר הזדהתה וקיבלה את החבילה.",גזר דין
17,ME-16-06-6788-21,"כל זאת כאשר שי משוחח עמה בטלפון הנייד מתעדכן במתרחש, מזהיר אותה מפני הימצאות של שוטרים ומנחה אותה כיצד לפעול וכיצד להגיב אם תיעצר.",גזר דין
18,ME-16-06-6788-21,בהתאם להנחיית שי הייתה אמורה הנאשמת להעביר את החבילה לדירה של אחר.,גזר דין
19,ME-16-06-6788-21,בסמוך לאחר קבלת החבילה נעצרה הנאשמת ביציאה מסניף הדואר.,גזר דין
20,ME-16-06-6788-21,"בהחלטה שניתנה טרם הודאתה הנאשמת בעובדות כתב האישום, בתום שמיעת העדויות בתיק זה ולאחר שמיעת סיכומי הצדדים, נקבעו על ידי הדברים הבאים: ""ראשית, הנאשמת לא הייתה מודעת בפועל לסוג הסם ולכמותו, אם כי מדובר בעצימת עיניים.",גזר דין
21,ME-16-06-6788-21,"שנית, הנאשמת לא קיבלה כסף ואין ראיה לכך שהייתה אמורה לקבל כסף כתוצאה מביצוע המעשים.",גזר דין
22,ME-16-06-6788-21,"הצדדים הגיעו להסדר דיוני, לפיו הנאשמת הודתה והורשעה בכתב האישום המתוקן ונשלחה לקבלת תסקיר שירות מבחן.",גזר דין
23,ME-16-06-6788-21,"על פי תסקיר שירות המבחן, הנאשמת כבת 21, רווקה המתגוררת בבית משפחתה ועובדת מזה שלושה חודשים כמטפלת במעון.",תסקיר שירות המבחן
24,ME-16-06-6788-21,"סיימה 12 שנות לימוד ובעלת תעודת בגרות מלאה, לא גויסה לצה""ל בשל מחלה תורשתית שבה היא לוקה.",תסקיר שירות המבחן
25,ME-16-06-6788-21,"לאחר סיום לימודיה עבדה במשך שנתיים במאפייה, שם הכירה את שותפה לעבירה, ולאחר מכן כקופאית במסעדה.",תסקיר שירות המבחן
26,ME-16-06-6788-21,מסרה כי גדלה במשפחה שסיפקה מענה למכלול צרכיה הרגשיים והחומריים וניכר כי בני משפחתה מהווים עבורה מערכת תמיכה משמעותית.,תסקיר שירות המבחן
27,ME-16-06-6788-21,הנאשמת נעדרת עבר פלילי.,תסקיר שירות המבחן
28,ME-16-06-6788-21,בהתייחסותה לכתב האישום קיבלה אחריות מלאה על ביצוע העבירות.,תסקיר שירות המבחן
29,ME-16-06-6788-21,"שיתפה כי ברקע לביצוען, מערכת יחסית אינטימית שניהלה במשך כשנתיים עם גבר נשוי כבן 33 ולאחר כשנה וחצי של קשר עמו גילתה כי הוא נוהג לצרוך סמים.",תסקיר שירות המבחן
30,ME-16-06-6788-21,"בתקופת ביצוע העבירות, הוא ביקש ממנה לסייע לו לייבא סמים, בכך שחבילה המכילה סמים תישלח לכתובת ביתה, והיא ביטאה הסכמתה ופעלה כמתואר בכתב האישום.",תסקיר שירות המבחן
31,ME-16-06-6788-21,"שירות המבחן התרשם כי הנאשמת מבטאת בושה ונבוכה מהתנהלותה בעבירות, כאשר לדבריה, בתקופת ביצוע העבירות פיתחה תלות רגשית בקשר הזוגי, במסגרתו התנהלה מתוך ריצוי וצורך בחיזוקים, זאת לצד חווית ניצול וחוסר הדדיות מולו.",תסקיר שירות המבחן
32,ME-16-06-6788-21,מסרה כי החלה להשתמש בסמים מסוג MDMA במסגרת הקשר האינטימי שניהלה עד למעצרה בחודש מאי 2016.,תסקיר שירות המבחן
33,ME-16-06-6788-21,"בתחילה צרכה את הסם בתדירות נמוכה ובקשר עם כאבים שמהם סבלה בשל מחלתה, אולם כעבור תקופה קצרה הפך השימוש ליומיומי.",תסקיר שירות המבחן
34,ME-16-06-6788-21,בבדיקות שתן שמסרה לא נמצאו שרידי סם.,תסקיר שירות המבחן
35,ME-16-06-6788-21,"במסגרת פיקוח מעצרה, אשר נמשך שנה, השתלבה הנאשמת בחודש אוקטובר 2016 בתכנית ""המנטורינג"" – צעירות למען צעירות, וסיימה את התוכנית בהצלחה ביום 13.6.17.",תסקיר שירות המבחן
36,ME-16-06-6788-21,"במהלך השתתפותה בתוכנית, אותרה על ידי גורמי הטיפול כבעלת יכולות גבוהות והיא כיום עובדת בשכר בתוכנית כמנטורית אשר מנחה קבוצה של צעירות בשיתוף עם עובדת סוציאלית ומשמשת אוזן קשבת ודמות תומכת עבורן לאורך תקופת השתתפותה בתכנית.",תסקיר שירות המבחן
37,ME-16-06-6788-21,"עוד עולה כי הנאשמת הגיעה לכל המפגשים בתכנית ללא יוצא מן הכלל, היא יצרה קשרים קרובים עם צעירות אחרות בתוכנית, גילתה אמפטיה ורגישות לצעירות ששיתפו מחוויות חייהן, לקחה חלק פעיל במרחבי התוכנית השונים והייתה משתתפת דומיננטית, ייחודית ומרגשת.",תסקיר שירות המבחן
38,ME-16-06-6788-21,"היא שיתפה בחוויות חייה, כולל בנוגע למערכת היחסים אשר ברקע למצבה המשפטי.",תסקיר שירות המבחן
39,ME-16-06-6788-21,"היא בדקה לעומק דפוסי התנהגות ובחירות שעשתה בחייה, והדגישה את המאמצים שאותם עושה לשיפור מצבה ולשיקום דמויה ובטחונה העצמי.",תסקיר שירות המבחן
40,ME-16-06-6788-21,"עוד עולה כי מהתכנים בהם שיתפה עלתה התרשמות כי היא ביצעה את העבירה מתוך תלות כפולה, הן בבן הזוג עמו הייתה בקשר פתולוגי והן בסם, אלה עמדו בבסיס התנהגותה.",תסקיר שירות המבחן
41,ME-16-06-6788-21,"עוד עולה מהתכנים בתוכנית כי הקשר הפתולוגי שניהלה אשר נשמר בסוד מפני סביבתה, השפיע על התנהלותה בכל מישורי החיים.",תסקיר שירות המבחן
42,ME-16-06-6788-21,"היא הגיע לשם מדי שבוע (בנוסף ליום ההכשרה), יצרה קשרים קרובים עם הנערות והייתה דמות משמעותית עבורן.",תסקיר שירות המבחן
43,ME-16-06-6788-21,"בשל התרשמות מכוחותיה ויכולותיה של הנאשמת ומהנכונות שלה לסייע לבנות אחרות, הצטרפה הנאשמת כמנטורית בשכר לצוות התוכנית.",תסקיר שירות המבחן
44,ME-16-06-6788-21,"כיום, היא מנחה קבוצה בתוכנית ההכשרה, יחד עם אשת מקצוע.",תסקיר שירות המבחן
45,ME-16-06-6788-21,"הנאשמת מתפקדת כמנטורית רצינית, אחראית ומשקיעה.",תסקיר שירות המבחן
46,ME-16-06-6788-21,היא מהווה השראה עבור הצעירות הלומדות בתוכנית וכן משתתפת בקבוצת הדרכה הכוללות נשות מקצוע ומנטוריות.,תסקיר שירות המבחן
47,ME-16-06-6788-21,ההתרשמות הינה כי לנאשמת מוטיבציה ורצון להמשיך ולנתב את מסלול חייה כצעירה נורמטיבית ומתפקדת.,תסקיר שירות המבחן
48,ME-16-06-6788-21,בנוסף להשתלבותה בתוכנית המנטורינג הגיעה הנאשמת לשיחות בשירות המבחן לכל אורך תקופת הפיקוח.,תסקיר שירות המבחן
49,ME-16-06-6788-21,בשיחות אלו בלטה מצוקתה הנפשית סביב התפקחותה מהקשר הבעייתי שניהלה והשלכותיו על מצבה כיום.,תסקיר שירות המבחן
50,ME-16-06-6788-21,"בפגישות אלה הנאשמת גילתה יכולת התבוננות עצמית בוגרת ומעמיקה, תוך מודעות עצמית גבוהה לקשייה הרגשיים.",תסקיר שירות המבחן
51,ME-16-06-6788-21,שירות המבחן לא התרשם מבעיה התמכרותית ונראה כי השימוש בסמים היה סביב מערכת היחסים שניהלה.,תסקיר שירות המבחן
52,ME-16-06-6788-21,"כיום מקיימת קשר זוגי משמעותי חדש ומיטיב, ומסוגלת במסגרתו לראות את צרכיה ולנהוג באופן אסרטיבי.",תסקיר שירות המבחן
53,ME-16-06-6788-21,הנאשמת ביטאה נכונות להמשיך את הקשר עם תוכנית המנטורינג בשנת הלימודים הבאה.,תסקיר שירות המבחן
54,ME-16-06-6788-21,שירות המבחן הבהיר כי הנאשמת שיתפה פעולה באופן מלא.,תסקיר שירות המבחן
55,ME-16-06-6788-21,"שירות המבחן התרשם כי הנאשמת הינה צעירה אינטליגנטית, בעלת יכולות וכישורים גבוהים ובעלת מערכת ערכים  נורמטיבית, לצד דימוי עצמי נמוך.",תסקיר שירות המבחן
56,ME-16-06-6788-21,עוד התרשם שירות המבחן כי היא פעלה מתוך היעדר בשלות רגשית ואישיותית כאשר פיתחה תלות רגשית במסגרת מערכת יחסים מורכבת ובלתי הדדית עם גבר מבוגר ממנה.,תסקיר שירות המבחן
57,ME-16-06-6788-21,שירות המבחן לא התרשם מקיומם של דפוסים עבריינים והתמכרותיים.,תסקיר שירות המבחן
58,ME-16-06-6788-21,שירות המבחן העריך כי לאור קשייה הרגשיים של הנאשמת היא טרם מיצתה את ההליך השיקומי ועל כן המליץ על הטלת צו מבחן למשך שנה.,תסקיר שירות המבחן
59,ME-16-06-6788-21,"שירות סבר כי על אף חומרת העבירות המיוחסות לה, ענישה מחמירה תחבל בתפקודה התקין והנורמטיבי של הנאשמת והמליץ על הטלת צו של""צ.",תסקיר שירות המבחן
60,ME-16-06-6788-21,עוד המליץ שירות המבחן להימנע מהרשעת הנאשמת זאת לאור גילה הצעיר וההליך השיקומי המשמעותי ויוצא הדופן שהיא עוברת וכן כדי שלא לפגוע בשאיפותיה ללימודים אקדמאיים בעתיד.,תסקיר שירות המבחן
61,ME-16-06-6788-21,"מטעם הנאשמת העידה פרופ' מרים גולן, שהינה מרצה לעבודה סוציאלית באוניברסיטת תל אביב, ומנהלת תוכנית המנטורינג.",תסקיר שירות המבחן
62,ME-16-06-6788-21,פרופ' גולן העידה כי היא מכירה את הנאשמת מזה שנתיים.,תסקיר שירות המבחן
63,ME-16-06-6788-21,תיארה את התהליך הטיפולי שאותו עברה הנאשמת במסגרת התוכנית והבהירה כי היא מעוניינת שהנאשמת תמשיך כאחת מאנשי הסגל בתוכנית.,תסקיר שירות המבחן
64,ME-16-06-6788-21,כן הבהירה כי לדעתה שהות במאסר יכולה להיות הרסנית עבור הנאשמת.,תסקיר שירות המבחן
65,ME-16-06-6788-21,כמו כן מסרה כי תבנה לנאשמת תכנית מסודרת של מספר ימים בשבוע שבהם היא תהיה מועסקת מעבר לעבודתה הרגילה.,תסקיר שירות המבחן
66,ME-16-06-6788-21,"עוד העידה מטעם הנאשמת הגב' דנה קירשנבאום שעובדת בתוכנית המנטורינג כבר כמה שנים, ובמסגרתה הכירה את הנאשמת.",תסקיר שירות המבחן
67,ME-16-06-6788-21,"מסרה כי הנאשמת לא החסירה אף מפגש מאז החל ההליך, שזהו דבר נדיר.",תסקיר שירות המבחן
68,ME-16-06-6788-21,שיתפה בתהליך ובהתפתחות של הנאשמת.,תסקיר שירות המבחן
69,ME-16-06-6788-21,"רואה בנאשמת קולגה, היא יושבת עמה בישיבות צוות.",תסקיר שירות המבחן
70,ME-16-06-6788-21,הייתה רוצה לראות אותה ממשיכה הלאה בתהליך.,תסקיר שירות המבחן
71,ME-16-06-6788-21,"עוד העידה מטעם הנאשמת הגב' חנה מנדלסון, עו""ס מנחה קבוצות בתוכנית המנטורינג.",תסקיר שירות המבחן
72,ME-16-06-6788-21,העדה מנחה עם הנאשמת קבוצה מאז תחילת שנת הלימודים.,תסקיר שירות המבחן
73,ME-16-06-6788-21,תיארה את פועלה של הנאשמת ומסרה כי היא עושה נפלאות בקבוצה שאותה היא מנחה.,תסקיר שירות המבחן
74,ME-16-06-6788-21,"בנוסף העיד מר אלי בנעטיה, אביה של הנאשמת, אשר מסר כי כאשר נעצרה הנאשמת חרב עליהם עולמם.",תסקיר שירות המבחן
75,ME-16-06-6788-21,מדובר בילדה שלא היה חסר לה דבר.,תסקיר שירות המבחן
76,ME-16-06-6788-21,"כאשר היא נעצרה מצבה היה קשה, היא ירדה במשקל ושקלה 34 ק""ג.",תסקיר שירות המבחן
77,ME-16-06-6788-21,הוא עזב את עבודתו ונשאר להיות עמה בבית כמפקח.,תסקיר שירות המבחן
78,ME-16-06-6788-21,כיום הם מעורבים יותר בחייה של הנאשמת.,תסקיר שירות המבחן
79,ME-16-06-6788-21,מבקש להתחשב במצבה הבריאותי ולהימנע משליחתה למאסר.,תסקיר שירות המבחן
80,ME-16-06-6788-21,"כמו כן הוגש נע/1 – אסופת מסמכים רפואיים המתארים את מצבה הבריאותי של הנאשמת ואת מחלתה, וכן את הגורמים להחמרתה שהינם בעיקר זיהומים, טראומה, עקה נפשית ועוד.",תסקיר שירות המבחן
81,ME-16-06-6788-21,"לטענת ב""כ המאשימה, עו""ד מיכאל סטופ, הנאשמת צעירה כבת 20, נעדרת עבר פלילי, הורשעה על פי הודאתה בכתב אישום מתוקן בעבירות של ייבוא סמים וקשירת קשר, זאת לאחר הליך הוכחות שהתקיים כמעט עד סופו.",תסקיר שירות המבחן
82,ME-16-06-6788-21,"הנאשמת הייתה מעורבת בייבוא של 2.5 ק""ג קוקאין.",תסקיר שירות המבחן
83,ME-16-06-6788-21,"מדובר בעבירת סמים ברף הגבוה, לא בכדי העונש בצידה הינו של 20 שנות מאסר.",תסקיר שירות המבחן
84,ME-16-06-6788-21,כמות הסם אף היא גדולה ואין ספק כי היו מעורבים בעבירה סכומי כסף גדולים גם אם הם לא הגיעו לידה של הנאשמת.,תסקיר שירות המבחן
85,ME-16-06-6788-21,"נכון הדבר שהנאשמת אינה 'הרוח החיה' והיא אף האחרונה במדרג כתב האישום, אך לא ניתן לומר כי היא אינה חלק מהמעגל הפנימי של העבירה.",תסקיר שירות המבחן
86,ME-16-06-6788-21,הנאשמת מסרה את כתובתה והגיעה בעצמה לדואר כדי לקחת את החבילה ועל כן יש לה תרומה משמעותית לביצוע העבירה.,תסקיר שירות המבחן
87,ME-16-06-6788-21,"על אף שנקבע כי מדובר בעצימת עיניים, והיא לא ידעה באיזו כמות סם מדובר, לא ניתן להתעלם מהכמות הגדולה של הסם.",תסקיר שירות המבחן
88,ME-16-06-6788-21,"הנסיבות שהובילו את הנאשמת לביצוע העבירה היו רגשותיה לשי ולא על רקע התמכרות לסמים, על כך גם ההגנה אינה חולקת.",תסקיר שירות המבחן
89,ME-16-06-6788-21,"שי נידון ל- 4 שנות מאסר, עונש שעליו אמר בית המשפט שאינו מחמיר ותוך התחשבות במצבו הבריאותי והכלכלי.",תסקיר שירות המבחן
90,ME-16-06-6788-21,עונש זה צריך להוות קריאת כיוון בעניינה של הנאשמת.,תסקיר שירות המבחן
91,ME-16-06-6788-21,"עונשה לא צריך להיות 4 שנים ואף לא קרוב לכך, אך גם לא צריך להיות מאסר בעבודות שירות.",תסקיר שירות המבחן
92,ME-16-06-6788-21,"ייבוא של 2.5 ק""ג סמים מחייב מתחם ענישה של מאסר בפועל וגם ענישה סופית של מאסר.",תסקיר שירות המבחן
93,ME-16-06-6788-21,המתחם צריך להתחיל משנתיים מאסר עד לחמש שנות מאסר לצד מאסר על תנאי וקנס.,תסקיר שירות המבחן
94,ME-16-06-6788-21,בתסקיר מדובר על תלות כפולה שהיא בין היתר גם בסם.,תסקיר שירות המבחן
95,ME-16-06-6788-21,לעומת זאת המסקנה של שירות המבחן היא שאין בעיה התמכרותית ובפועל הנאשמת לא עברה שום הליך טיפולי בתחום הסמים.,תסקיר שירות המבחן
96,ME-16-06-6788-21,"על אף ההליך הטיפולי שעברה, לא נראה שהנאשמת עברה הליך טיפולי משמעותי בתחום העבירות שביצעה.",תסקיר שירות המבחן
97,ME-16-06-6788-21,"באשר לחריגה ממתחם העונש בשל שיקולי שיקום נשאלת השאלה עד כמה יש לחרוג, והאם יש לחרוג עד כדי עבודות שירות.",תסקיר שירות המבחן
98,ME-16-06-6788-21,לטעמה של המאשימה התשובה לכך היא שלילית.,תסקיר שירות המבחן
99,ME-16-06-6788-21,"המאשימה סבורה כי אין מקום לסטות מהמתחם, אלא להתחשב בהליך שעשתה הנאשמת בתוך המתחם.",תסקיר שירות המבחן
100,ME-16-06-6788-21,"ואולם, גם אם תהיה סטייה ממתחם העונש עדיין יש להטיל על הנאשמת מאסר בפועל.",תסקיר שירות המבחן
101,ME-16-06-6788-21,עונשה של הנאשמת צריך להיקבע בשליש הנמוך של המתחם.,תסקיר שירות המבחן
102,ME-16-06-6788-21,"לפיכך עתר ב""כ המאשימה להשית על הנאשמת 30 חודשי מאסר בפועל לצד מאסר על תנאי וקנס.",תסקיר שירות המבחן
103,ME-16-06-6788-21,"לטענת ב""כ הנאשמת, עוה""ד אבי חימי ומשה וייס, אין חולק כי מעשה הנאשמת הינו בלתי ראוי.",תסקיר שירות המבחן
104,ME-16-06-6788-21,עם זאת יש פער עצום בין העבירה החמורה לבין מאפייני אישיותה של הנאשמת בכל מהלך חייה.,תסקיר שירות המבחן
105,ME-16-06-6788-21,"את הפער הזה מילא שי שגרר את הנאשמת מלהיות נערה צעירה ונורמטיבית, המתנדבת במשטרה ובתנועת נוער לנערה אשר משתמשת בסמים ונגררת לייבוא סמים.",תסקיר שירות המבחן
106,ME-16-06-6788-21,שי ניצל את הנאשמת והפך אותה לתלותית בו.,תסקיר שירות המבחן
107,ME-16-06-6788-21,מתחם העונש שהוצג על ידי המאשימה הינו מחמיר.,תסקיר שירות המבחן
108,ME-16-06-6788-21,"יש לתת משקל לחלקה של הנאשמת שהינו קטן, למידת ההשפעה של האחר שהינה רבה, ולנסיבות שהובילו אותה לבצע את המעשים שאינן נסיבות עברייניות קלסיות או כלכליות.",תסקיר שירות המבחן
109,ME-16-06-6788-21,הנאשמת לא קיבלה כסף ואין ראיה שהייתה אמורה לקבל כסף.,תסקיר שירות המבחן
110,ME-16-06-6788-21,יש לתת משקל לגילה של הנאשמת שהייתה מעט מעל גיל 18 ולא הבינה את חומרת המעשה.,תסקיר שירות המבחן
111,ME-16-06-6788-21,הנאשמת לא הייתה מודעת לסוג הסם ולכמותו.,תסקיר שירות המבחן
112,ME-16-06-6788-21,כל אלו צריכים להוביל למתחם שהרף הנמוך שלו הוא עבודות שירות.,תסקיר שירות המבחן
113,ME-16-06-6788-21,"ללא קשר לקביעת המתחם, עותרת ההגנה לסטייה ממנו משיקולי שיקום.",תסקיר שירות המבחן
114,ME-16-06-6788-21,"הנאשמת הייתה תלמידת תיכון, ילדה טובה, שלא גויסה לצה""ל בעקבות מחלה קשה בה היא לוקה.",תסקיר שירות המבחן
115,ME-16-06-6788-21,"מרבית חבריה התגייסו לצה""ל, והיא נותרה ביישוב מגוריה והחלה לעבוד.",תסקיר שירות המבחן
116,ME-16-06-6788-21,"קשר סודי שהתחיל בינה לבין שי, אדם נשוי, אב לילדים, הלך והעמיק.",תסקיר שירות המבחן
117,ME-16-06-6788-21,ההסתרה הזו הובילה אותה למקום שבו היא עומדת כיום.,תסקיר שירות המבחן
118,ME-16-06-6788-21,מאז ששוחררה מהמעצר היא השכילה לנצל את ההליך המשפטי לשיקום והיא נרתמת כל כולה לשיקום.,תסקיר שירות המבחן
119,ME-16-06-6788-21,"במסגרת פיקוח מעצר של שנה היא השתלבה בתוכנית המנטורינג, היא סיימה את התוכנית והצטרפה לצוות ומנחה קבוצות ביחד עם עובדת סוציאלית, ויש כוונה להמשיך ולשלב אותה בסגל.",תסקיר שירות המבחן
120,ME-16-06-6788-21,"ההגנה אינה עותרת לאי הרשעה או של""צ, אלא רק לכך שהנאשמת תוכל להמשיך את חייה ולסייע לנערות נוספות.",תסקיר שירות המבחן
121,ME-16-06-6788-21,"הנאשמת הייתה בקשר אינטנסיבי עם קצינת המבחן, נתנה בדיקות שתן, השתתפה בשיחות פרטניות, יש לה מסגרת תומכת בכל המובנים ומשפחה טובה.",תסקיר שירות המבחן
122,ME-16-06-6788-21,"התסקיר שלה הוא יוצא דופן, השיקום שלה מרשים ולכן קיימת הצדקה לחריגה מהמתחם.",תסקיר שירות המבחן
123,ME-16-06-6788-21,"היום הנאשמת שוקלת 37 ק""ג, המחלה שלה אינה פשוטה וסביבת כליאה עשויה להחמיר את מצבה.",תסקיר שירות המבחן
124,ME-16-06-6788-21,"לפיכך עתרו ב""כ הנאשמת להשית על הנאשמת עונש מאסר שירוצה בעבודות שירות.",תסקיר שירות המבחן
125,ME-16-06-6788-21,הנאשמת הביעה חרטה כנה ובושה על מעשיה וביקשה שתינתן לה הזדמנות לשקם את חייה.,תסקיר שירות המבחן
126,ME-16-06-6788-21,דיון - קביעת מתחם העונש ההולם,תסקיר שירות המבחן
127,ME-16-06-6788-21,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",תסקיר שירות המבחן
128,ME-16-06-6788-21,"במקרה דנן, הערך החברתי אשר נפגע הינו הגנה על הציבור מפני הנזקים הנלווים לשימוש בסמים מסוכנים.",תסקיר שירות המבחן
129,ME-16-06-6788-21,"נזקי הסמים כוללים נזקים ישירים למכורים לסמים, אשר פעמים רבות נופלים כנטל על החברה, ונזקים עקיפים הנגרמים כתוצאה מביצוע עבירות על ידי המכורים לסמים כדי לממן את רכישתם.",תסקיר שירות המבחן
130,ME-16-06-6788-21,"בחינת מידת הפגיעה בערך המוגן מובילה למסקנה כי הפגיעה בערך המוגן הינה ברף גבוה נוכח הסם מסוג קוקאין שהינו מן הקשים שבסמים, והכמות הרבה של למעלה מ- 2.5 קילוגרם שהנאשמת ייבאה ארצה.",תסקיר שירות המבחן
131,ME-16-06-6788-21,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לנסיבות הבאות:",תסקיר שירות המבחן
132,ME-16-06-6788-21,התכנון שקדם לביצוע העבירה; למעשיה של הנאשמת קדם תכנון מוקדם.,תסקיר שירות המבחן
133,ME-16-06-6788-21,"היא קשרה קשר עם אחרים לצורך ייבוא הסם, ומסרה מבעוד מועד את כתובתה במטרה שהחבילה ובה הסמים תגיע אליה.",תסקיר שירות המבחן
134,ME-16-06-6788-21,"חלקה היחסי של הנאשמת בביצוע העבירה ומידת ההשפעה של אחר על הנאשמת בביצוע העבירה; חלקה היחסי של הנאשמת בביצוע העבירה אינו המרכזי והיא אינה הגורם הדומיננטי בביצוע העבירה, אלא חלקה הוא הנמוך במדרג המעורבים בפרשה.",תסקיר שירות המבחן
135,ME-16-06-6788-21,"אין ספק כי הנאשמת לא הייתה מחוללת העבירות, לא יזמה אותן ואף לא הייתה עתידה להרוויח כסף מביצוען.",תסקיר שירות המבחן
136,ME-16-06-6788-21,"חלקה של הנאשמת היה במסירת כתובתה, ולאחר מכן באיסוף חבילת הסמים מהדואר, מבלי שידעה באילו סמים או כמויות מדובר, וזאת כאשר הסכמתה נבעה מרצונה לסייע לשי ותוך שהיא נתונה להשפעתו של שי, עמו הייתה בקשר רומנטי תלותי.",תסקיר שירות המבחן
137,ME-16-06-6788-21,"ניכר כי לשי, שהינו מבוגר מהנאשמת, ולנוכח מערכת היחסים ביניהם, הייתה השפעה רבה מאוד על הנאשמת, ומעשיה בוצעו בהשפעתו ולמענו.",תסקיר שירות המבחן
138,ME-16-06-6788-21,"הנזק שהיה צפוי להיגרם מביצוע העבירה; אין ספק בדבר הנזק הרב שעלול היה להיגרם אילו היו מגיעים הסמים לידי סוחרי הסמים ומופצים לציבור, וזאת לנוכח סוג הסם וכמותו.",תסקיר שירות המבחן
139,ME-16-06-6788-21,"הסיבות שהביאו את הנאשמת לבצע את העבירה; הנאשמת החלה בגיל 17 לנהל מערכת יחסים זוגית עם שי, גבר נשוי, אב לילדים שהינו מבוגר ממנה ביותר מעשור שנים.",תסקיר שירות המבחן
140,ME-16-06-6788-21,"במסגרת מערכת היחסים החלה להשתמש בסמים, ואף פיתחה תלות רגשית בשי באופן שגרם לה לבצע עבורו דברים שונים.",תסקיר שירות המבחן
141,ME-16-06-6788-21,מתוך רצונה לסייע לשי ביצעה את המיוחס לה בכתב האישום.,תסקיר שירות המבחן
142,ME-16-06-6788-21,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,תסקיר שירות המבחן
143,ME-16-06-6788-21,"בהתאם לתיקון 113 לחוק העונשין (סעיף 40 יג'), סבורני כי מתחם העונש ההולם הינו החל  מ- 18 חודשי מאסר בפועל ועד ל- 48 חודשי מאסר בפועל.",תסקיר שירות המבחן
144,ME-16-06-6788-21,"במקרה דנן, קיימת הצדקה לחריגה ממתחם העונש ההולם משיקולי שיקום, באופן שיוטל על הנאשמת עונש מאסר לריצוי בדרך של עבודות שירות לתקופה המרבית, לצד עונשים נלווים.",סטייה מהמתחם משיקולי שיקום
145,ME-16-06-6788-21,"על מנת לעמוד בתנאי זה על הנאשם להציג עובדות וראיות לסיכויי השיקום, להבדיל מטענות בעלמא...",סטייה מהמתחם משיקולי שיקום
146,ME-16-06-6788-21,"את התשתית העובדתית להוכחת סיכויי השיקום ניתן לגבש באמצעים ראייתיים שונים, ובראשם התסקיר של שירות המבחן.",סטייה מהמתחם משיקולי שיקום
147,ME-16-06-6788-21,באילו נסיבות יכיר בית המשפט בקיומו של סיכוי של ממש לשיקום באופן שיצדיק חריגה ממתחם העונש?,סטייה מהמתחם משיקולי שיקום
148,ME-16-06-6788-21,"עד כה לא ניתנה בפסיקה תשובה מחייבת וכוללת לשאלה זו, ומטבע הדברים יש להתחשב בכל מקרה על נסיבותיו...",סטייה מהמתחם משיקולי שיקום
149,ME-16-06-6788-21,"במקרים קודמים שבהם נדרש בית המשפט להעריך את סיכויי השיקום במסגרת סעיף 40ד לחוק העונשין הובאו בחשבון, בין היתר, השיקולים המרכזיים הבאים: המוטיבציה שהפגין האדם שהורשע להשתקם; הליך של גמילה מהתמכרות שהוא עובר; השתלבות מוצלחת בהליכים טיפוליים שונים; אינדיקציות לשינוי עמוק בהתנהגות ובדרך החשיבה; הבעת חרטה כנה על המעשים והפגנת אמפתיה כלפי נפגעי העבירה.",סטייה מהמתחם משיקולי שיקום
150,ME-16-06-6788-21,..,סטייה מהמתחם משיקולי שיקום
151,ME-16-06-6788-21,"חשוב להבהיר: אין מדובר ברשימה ממצה של שיקולים, והתקיימותו של שיקול זה או אחר אינה מצדיקה בהכרח חריגה ממתחם העונש משיקולי שיקום.",סטייה מהמתחם משיקולי שיקום
153,ME-16-06-6788-21,"עם זאת, ומבלי לקבוע מסמרות, ניתן לציין ששילוב בין שינוי מהותי בהתייחסות הרגשית לאירוע העבירה המתבטא בנטילת אחריות, כפרה והבעת אמפתיה לנפגעי העבירה לבין אינדיקציות אובייקטיביות לקיומו של תהליך שיקומי-טיפולי מוצלח וחזרה לדרך הישר, עשוי להצביע על ""סיכוי של ממש לשיקום"" כלשונו של סעיף 40ד(א).",סטייה מהמתחם משיקולי שיקום
154,ME-16-06-6788-21,דברים אלה זוכים למשנה חיזוק מקום בו מדובר באדם צעיר נעדר עבר פלילי.,סטייה מהמתחם משיקולי שיקום
155,ME-16-06-6788-21,"הנאשמת ילידת 1997, הייתה כבת 19 בעת ביצוע העבירה.",סטייה מהמתחם משיקולי שיקום
156,ME-16-06-6788-21,"סיימה 12 שנות לימוד ובעלת תעודת בגרות מלאה, לא גויסה לצה""ל בשל מחלה תורשתית ממנה היא סובלת, נעדרת עבר פלילי.",סטייה מהמתחם משיקולי שיקום
157,ME-16-06-6788-21,"משהוחלט כי לא תוכל להתגייס לצבא, עבדה במשך שנתיים במאפייה, ולאחר מכן כקופאית במסעדה.",סטייה מהמתחם משיקולי שיקום
158,ME-16-06-6788-21,"באותה תקופה, הכירה הנאשמת את שי, שהינו גבר נשוי, אב לילדים המבוגר ממנה במעל עשור שנים, אשר ניהל עמה מערכת יחסים רומנטית תוך שהוא חושף אותה לשימוש בסמים.",סטייה מהמתחם משיקולי שיקום
159,ME-16-06-6788-21,"מערכת היחסים בין השניים, אשר נשמרה בסוד מבני משפחתה ומכריה של הנאשמת, הלכה והעמיקה והפכה לקשר פתולוגי שבמהלכו פיתחה הנאשמת תלות רגשית והתנהלה מתוך ריצוי וצורך בחיזוקים, זאת לצד ניצול וחוסר הדדיות.",סטייה מהמתחם משיקולי שיקום
160,ME-16-06-6788-21,"קשר זה, אשר כאמור נשמר בסוד מפני סביבתה, השפיע על התנהלותה בכל מישורי החיים.",סטייה מהמתחם משיקולי שיקום
161,ME-16-06-6788-21,"הנאשמת הסכימה להשתתף ביבוא הסמים בכך שחבילה המכילה סמים תישלח לכתובת ביתה, תוך שהיא פועלת מתוך היעדר בשלות רגשית ואישיותית ותחת התלות הרגשית שבמסגרת מערכת היחסים.",סטייה מהמתחם משיקולי שיקום
162,ME-16-06-6788-21,מאז ביצוע העבירה נרתמה הנאשמת באופן מוחלט לשיקום חייה.,סטייה מהמתחם משיקולי שיקום
163,ME-16-06-6788-21,"שיתפה פעולה באופן מלא עם שירות המבחן, הגיעה לכל המפגשים ועשתה כל הנדרש ממנה.",סטייה מהמתחם משיקולי שיקום
164,ME-16-06-6788-21,הנאשמת הגיעה לשיחות בשירות המבחן לכל אורך תקופת הפיקוח (כשנה).,סטייה מהמתחם משיקולי שיקום
166,ME-16-06-6788-21,שירות המבחן לא התרשם מבעיה התמכרותית ונראה כי השימוש בסמים היה סביב מערכת היחסים הבעייתית שניהלה עם שי.,סטייה מהמתחם משיקולי שיקום
167,ME-16-06-6788-21,"שירות המבחן התרשם כי הנאשמת הינה צעירה אינטליגנטית, בעלת יכולות וכישורים גבוהים ובעלת מערכת ערכים נורמטיבית.",סטייה מהמתחם משיקולי שיקום
169,ME-16-06-6788-21,שירות המבחן לא התרשם מקיומם של דפוסים עברייניים והתמכרותיים.,סטייה מהמתחם משיקולי שיקום
170,ME-16-06-6788-21,"יתר על-כן, הנאשמת השתלבה בתכנית ""המנטורינג"" – צעירות למען צעירות, באוניברסיטת תל אביב, וסיימה את התוכנית בהצלחה.",סטייה מהמתחם משיקולי שיקום
171,ME-16-06-6788-21,"עוד עולה כי הנאשמת הגיעה לכל המפגשים בתכנית ללא יוצא מן הכלל, היא יצרה קשרים קרובים עם צעירות אחרות בתוכנית, גילתה אמפטיה ורגישות לצעירות ששיתפו מחוויות חייהן, לקחה חלק פעיל במרחבי התוכנית השונים והייתה משתתפת דומיננטית.",סטייה מהמתחם משיקולי שיקום
172,ME-16-06-6788-21,"היא שיתפה בחוויות חייה, בדקה לעומק דפוסי התנהגות ובחירות שעשתה בחייה, וביצעה מאמצים לשיפור מצבה ולשיקום דמויה ובטחונה העצמי.",סטייה מהמתחם משיקולי שיקום
173,ME-16-06-6788-21,"היא הגיעה לשם מדי שבוע (בנוסף ליום ההכשרה), יצרה קשרים קרובים עם הנערות והייתה דמות משמעותית עבורן.",סטייה מהמתחם משיקולי שיקום
178,ME-16-06-6788-21,ההתרשמות של גורמי הטיפול הינה כי לנאשמת מוטיבציה ורצון להמשיך ולנתב את מסלול חייה כצעירה נורמטיבית ומתפקדת.,סטייה מהמתחם משיקולי שיקום
179,ME-16-06-6788-21,"ואכן, לא בכל תיק מתייצבות בבית המשפט עדות אופי כפי שהתייצבו בתיק זה: פרופ' לעבודה סוציאלית באוניברסיטת תל אביב, אשר ייזמה את תכנית המנטורניג ומנהלת אותה; עובדת סוציאלית ומנחת קבוצות בתכנית המנטורינג, ועובדת נוספת בתכנית המנטוניג.",סטייה מהמתחם משיקולי שיקום
180,ME-16-06-6788-21,"נראה כי התגייסות זו של שלוש העדות הללו למענה של הנאשמת, מהווה כשלעצמה אינדיקציה לשיקום המשמעותי שעברה הנאשמת.",סטייה מהמתחם משיקולי שיקום
181,ME-16-06-6788-21,"כיום מקיימת הנאשמת קשר זוגי משמעותי חדש ומיטיב, ומסוגלת במסגרתו לראות את צרכיה ולנהוג באופן אסרטיבי.",סטייה מהמתחם משיקולי שיקום
182,ME-16-06-6788-21,הנאשמת ביטאה נכונות להמשיך את הקשר עם תכנית המנטורינג בשנת הלימודים הבאה.,סטייה מהמתחם משיקולי שיקום
183,ME-16-06-6788-21,"מתוך הדברים שנאמרו על ידי עדות האופי ובפרט על ידי פרופ' מרים גולן, מנהלת התכנית, עולה כי התהליך הטיפולי שאותו עברה הנאשמת במסגרת התוכנית הינו יוצא דופן בהצלחתו וכי פרופ' גולן אף מעוניינת שהנאשמת תמשיך בתוכנית בשנה הקרובה כאחת מאנשי הסגל במסגרת תכנית עבודה מסודרת שתבנה לה לצד עבודתה היומיומית של הנאשמת.",סטייה מהמתחם משיקולי שיקום
184,ME-16-06-6788-21,"נתתי דעתי לחומרתה של העבירה ולשיקולי ההלימה, ואולם סבורני כי במקרה דנן הנאשמת עברה כברת דרך שיקומית יוצאת דופן, וקיים סיכוי גבוה מאוד (ובוודאי סיכוי של ממש כלשון החוק) שהנאשמת תשתקם.",סטייה מהמתחם משיקולי שיקום
185,ME-16-06-6788-21,"לעומת זאת, קיים סיכון גבוה כי שליחתה לריצוי עונש מאחורי סורג ובריח תסכל את ההליך השיקומי או תפגע בו באופן משמעותי.",סטייה מהמתחם משיקולי שיקום
186,ME-16-06-6788-21,"תסקיר שירות המבחן, העדויות שנשמעו בעניינה של הנאשמת, וכן התרשמותי מהנאשמת עצמה, מלמדים כולם על כך שהנאשמת עושה מאמצים כנים לשוב למסלול חיים נורמטיבי, ויש לעודד אותה בהמשך מסלול החיים הנורמטיבי באמצעות הימנעות מהטלת עונש מאסר מאחורי סורג ובריח.",סטייה מהמתחם משיקולי שיקום
187,ME-16-06-6788-21,סבורני כי הטלת עונש מאסר בכליאה תחטא לשיקול השיקום ועלולה לגרום ליותר נזק מתועלת לחברה.,סטייה מהמתחם משיקולי שיקום
188,ME-16-06-6788-21,הצלחת ההליך השיקומי של הנאשמת מהווה אינטרס של החברה בכללותה ולא רק של הנאשמת.,סטייה מהמתחם משיקולי שיקום
189,ME-16-06-6788-21,"סבורני כי מסקנה זו עולה בקנה גם עם הדברים שנכתבו בדו""ח צוות התביעה לבחינת יישום דו""ח דורנר (דו""ח הוועדה הציבורית לבחינת מדיניות הענישה והטיפול בעבריינים) מיום 7.6.18, שם נקבע בין היתר כי במקום בו שיקולי ההלימה ואיון המסוכנות אינם מחייבים מאסר או מעצר בין כותלי הכלא, וכשניתן לשלב את הנאשם בהליך שיקומי ממשי המותאם לצרכיו, מחוץ לכותלי הכלא, כי אז יש להעדיף את ההליך השיקומי על פני מעצר או מאסר.",סטייה מהמתחם משיקולי שיקום
190,ME-16-06-6788-21,"סבורני כי המקרה דנן, נכנס בגדרי השיקולים המפורטים לעיל כמקרה הראוי לסטייה ממתחם העונש והעדפת עונש מאסר בעבודות שירות על פני מאסר מאחורי סורג ובריח.",סטייה מהמתחם משיקולי שיקום
191,ME-16-06-6788-21,גזירת העונש המתאים לנאשמת,סטייה מהמתחם משיקולי שיקום
192,ME-16-06-6788-21,בגזירת העונש המתאים לנאשמת יש להתחשב בנסיבות שאינן קשורות בביצוע העבירה (סעיף 40 יא').,סטייה מהמתחם משיקולי שיקום
193,ME-16-06-6788-21,"במסגרת זו מן הראוי לתת את הדעת לכך שהנאשמת הינה צעירה, ילידת 1997, אשר מתמודדת עם בעיות רפואיות משמעותיות, ונעדרת עבר פלילי.",סטייה מהמתחם משיקולי שיקום
194,ME-16-06-6788-21,אין כל ספק כי כל עונש מאסר בפועל בכליאה ממש יפגע בה ובאפשרויות העומדות בפניה בעתיד.,סטייה מהמתחם משיקולי שיקום
195,ME-16-06-6788-21,"הנאשמת הודתה במיוחס לה, נטלה אחריות מלאה על מעשיה והביעה חרטה כנה.",סטייה מהמתחם משיקולי שיקום
196,ME-16-06-6788-21,"כמו כן, כאמור לעיל, נרתמה הנאשמת להליך טיפולי ושיקומי משמעותי וכיום במסגרת הליך זה מסייעת לנערות אחרות הנמצאות במצבי סיכון.",סטייה מהמתחם משיקולי שיקום
197,ME-16-06-6788-21,"הנאשמת ניהלה את ההליך כמעט עד תומו, ואולם לבסוף תוקן כתב האישום, בחלקו, לאור הדברים שעלו תוך כדי ניהול המשפט.",סטייה מהמתחם משיקולי שיקום
198,ME-16-06-6788-21,"עוד יש לתת את הדעת לשיקול הרתעת היחיד בגדרו של המתחם, וזאת בשים לב להתרשמות שירות המבחן כי בשלב זה עדיין סובלת הנאשמת מקשיים רגשיים וכי התהליך הטיפולי טרם בא אל סופו.",סטייה מהמתחם משיקולי שיקום
199,ME-16-06-6788-21,"בשולי הדברים יצוין, כי לא שוכנעתי שיש מקום לגזור את עונשה של הנאשמת בהתייחס לעונש שנגזר על שי, וזאת לאור ההבדלים המשמעותיים ביניהם, הן בנסיבות הקשורות בביצוע העבירה וחלקו היחסי של כל אחד מהם במעשים, הן בנסיבות שאינן קשורות בביצוע העבירה, והן בפן השיקומי.",סטייה מהמתחם משיקולי שיקום
200,ME-16-06-6788-21,"באיזון בין השיקולים השונים, סבורני כי יש לגזור על הנאשמת עונש מאסר שיכול וירוצה בעבודות שירות לתקופה המרבית לצד עונשים נוספים, וזאת לצד קנס כספי משמעותי, אשר יהווה רכיב ענישה נוסף, קונקרטי ומרתיע, תוך התחשבות במצבה הכלכלי.",סטייה מהמתחם משיקולי שיקום
201,ME-16-06-6788-21,6 חודשי מאסר בפועל אשר ירוצו בעבודות שירות.,"אשר על-כן, הנני גוזר על הנאשמת את העונשים הבאים:"
202,ME-16-06-6788-21,"עבודות השירות תבוצענה על פי חוו""ד הממונה על עבודות השירות.","אשר על-כן, הנני גוזר על הנאשמת את העונשים הבאים:"
203,ME-16-06-6788-21,תחילת מועד עבודות השירות ביום 5.8.18.,"אשר על-כן, הנני גוזר על הנאשמת את העונשים הבאים:"
204,ME-16-06-6788-21,"10 חודשי מאסר על תנאי, לבל תעבור הנאשמת במשך שלוש שנים מהיום כל עבירת סמים מסוג פשע.","אשר על-כן, הנני גוזר על הנאשמת את העונשים הבאים:"
205,ME-16-06-6788-21,"קנס כספי בסך של 25,000 ₪ או 100 ימי מאסר תמורתו.","אשר על-כן, הנני גוזר על הנאשמת את העונשים הבאים:"
206,ME-16-06-6788-21,"הקנס ישולם ב- 10 תשלומים חודשיים שווים ורצופים, שהראשון שבהם ביום 1.9.18.","אשר על-כן, הנני גוזר על הנאשמת את העונשים הבאים:"
207,ME-16-06-6788-21,"לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשמת את העונשים הבאים:"
208,ME-16-06-6788-21,צו מבחן למשך שנה.,"אשר על-כן, הנני גוזר על הנאשמת את העונשים הבאים:"
209,ME-16-06-6788-21,"מובהר בזאת לנאשמת כי אם לא תעמוד בתנאי הצו, ניתן יהיה להפקיעו ולגזור את דינה מחדש.","אשר על-כן, הנני גוזר על הנאשמת את העונשים הבאים:"
210,ME-16-06-6788-21,מזכירות בית המשפט תמציא העתק גזר דין לשירות המבחן ולממונה על עבודות השירות.,"אשר על-כן, הנני גוזר על הנאשמת את העונשים הבאים:"
211,ME-16-06-6788-21,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשמת את העונשים הבאים:"
212,ME-16-06-6788-21,"54678313ניתן היום,  א' תמוז תשע""ח, 14 יוני 2018, בנוכחות הצדדים.","אשר על-כן, הנני גוזר על הנאשמת את העונשים הבאים:"
