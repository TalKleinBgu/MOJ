,verdict,text,part
0,SH-22-06-40167-342,"ע""י עו""ד מיכל בן דוד",מדינת ישראל 
1,SH-22-06-40167-342,"ע""י עו""ד אבישג כהן",יעיש סרור 
2,SH-22-06-40167-342,"פקודת הסמים המסוכנים [נוסח חדש], תשל""ג-1973",יעיש סרור 
3,SH-22-06-40167-342,"תקנות העבירות המינהליות, תשמ""ו-1986",יעיש סרור 
4,SH-22-06-40167-342,הנאשם הורשע בכך שב-14.6.2022 החזיק בביתו שלא לצריכתו העצמית כחצי קילו קנביס מחולק לשלוש אריזות שונות.,גזר דין
5,SH-22-06-40167-342,עוד הורשע הנאשם בכך שגידל בחצר ביתו צמח קנביס במשקל כ-280 גרם.,גזר דין
6,SH-22-06-40167-342,"יש לציין שהנאשם הודה בהחזקת הסמים, אך טען שהחזיקם לצריכה עצמית.",גזר דין
7,SH-22-06-40167-342,"הואיל והנאשם לא הצליח לשכנעני בכך, הרשעתי אותו בהחזקת הסמים שלא לצריכה עצמית על בסיס חזקת הכמות הקבועה בחוק.",גזר דין
8,SH-22-06-40167-342,"עוד יש לציין שבביתו של הנאשם נמצא גם משקל דיגיטלי קטן – עובדה זו צוינה בכתב האישום, אך לא יוחסה לנאשם בגינה עבירה נפרדת.",גזר דין
9,SH-22-06-40167-342,במעשיו פגע הנאשם במאבקה של המדינה בהפצה לא מבוקרת של חומרים משני תודעה המשפיעים על תפקוד צרכניהם.,גזר דין
10,SH-22-06-40167-342,"הפגיעה לא הייתה מן הקלות ביותר, אך גם לא מן החמורות ביותר.",גזר דין
11,SH-22-06-40167-342,התובעת טענה כי מתחם העונש ההולם נע בין מספר חודשי מאסר שניתן לרצות בעבודות שירות ל-12 חודשי מאסר בפועל.,גזר דין
12,SH-22-06-40167-342,"לטענת הסניגורית, קצהו התחתון של מתחם העונש ההולם כולל מאסר על תנאי בלבד.",גזר דין
13,SH-22-06-40167-342,גם הסניגורית הפנתה לשורת גזרי דין מהם ניתן ללמוד לדעתה את רמת הענישה הנוהגת.,גזר דין
14,SH-22-06-40167-342,ואולם אינני מוצא מקום לפרט גזרי דין אלה כיוון שכולם התייחסו לשתי קבוצות שניתן לסכמן כך: חלק מגזרי הדין ניתנו תוך אימוץ הסדרי טיעון שבהם העונש הוסכם בין הצדדים וחלק מגזרי הדין עסקו במקרים שעובדותיהם שונות מאד מאלה שבהן הרשעתי את הנאשם.,גזר דין
15,SH-22-06-40167-342,"הסניגורית מבקשת שאגזור את מדיניות הענישה הנוהגת בדרך של היסק חומר וקל מגזרי הדין מן הקבוצה השנייה, אך אין מקום לעשות זאת כאשר ניתן למצוא בנקל תיקים שבהם הורשעו נאשמים בנסיבות דומות ועונשיהם לא נגזרו מהסכמות בין הצדדים.",גזר דין
16,SH-22-06-40167-342,"אמנם פקודת הסמים המסוכנים [נוסח חדש], תשל""ג-1973 עדיין קובעת עונש מרבי של 20 שנות מאסר לעבירה של החזקת סמים מסוכנים שלא לצריכה עצמית, וזאת גם כאשר מדובר בהחזקת קנביס.",גזר דין
17,SH-22-06-40167-342,"ואולם, לא ניתן להתעלם לחלוטין מתהליך הדה-קרימינליזציה שעבר השימוש בקנביס בשנים האחרונות.",גזר דין
18,SH-22-06-40167-342,"לשיא הגיעו הדברים כאשר העבירה של החזקה לצריכה עצמית ושימוש עצמי בקנביס נקבעה כעבירה מנהלית שעונשה קנס שבין 500 ל-1,000 ש""ח.",גזר דין
19,SH-22-06-40167-342,"זאת, בתקנות העבירות המינהליות (קנס מינהלי – החזקת קנאביס ושימוש בו לצריכה עצמית), תשפ""ב-2022, שנכנסו לתוקף ב-1.4.2022.",גזר דין
20,SH-22-06-40167-342,פסקי הדין שאליהם הפנתה התובעת ניתנו לפני שנחתמו התקנות ולפני כניסתן לתוקף.,גזר דין
21,SH-22-06-40167-342,"לנוכח עובדה זו, אני מוצא כי יש להנמיך מעט את הרף התחתון של מתחם העונש ההולם בעבירות שנעברו בנסיבות שבהן עבר אותן הנאשם, כך שחלף קביעת רף תחתון של מספר חודשי מאסר שניתן לרצות בעבודות שירות או שישה חודשי מאסר שניתן לרצות בעבודות שירות, הרף התחתון יהיה תקופת מאסר קצרה שניתן לרצות בעבודות שירות, והרף העליון של 12 חודשים מאסר בפועל יוחלף ברף עליון של 9 חודשים מאסר בפועל.",גזר דין
22,SH-22-06-40167-342,הנאשם בן 65.,גזר דין
23,SH-22-06-40167-342,לחובתו הרשעה בשימוש בקנביס לצריכה עצמית משנת 2017.,גזר דין
24,SH-22-06-40167-342,מצבו הכלכלי קשה והוא סובל מכאבים עקב נפילה מסולם בשנת 2007 (ראו נ/3).,גזר דין
25,SH-22-06-40167-342,הנאשם היה עצור במשך שבעה ימים וכחמישה חודשים במעצר בית בתיק זה.,גזר דין
26,SH-22-06-40167-342,"הנאשם ביקש את רחמי בית המשפט, העיד על עצמו שהוא ""חסר אונים וחסר כוחות"" ונזקק לתמיכה.",גזר דין
27,SH-22-06-40167-342,בטרם גזירת עונשו של הנאשם הפניתי אותו לממונה על עבודות השירות לחוות דעת בדבר התאמתו לרצות עונש מאסר בדרך של עבודות שירות.,גזר דין
28,SH-22-06-40167-342,"על אף מגבלותיו הרפואיות סבר הממונה שהנאשם מתאים לריצוי עונש בדרך של עבודות שירות, אך הנאשם הבהיר שאינו יכול לקום מוקדם בבוקר ולעבוד במשך שעות ארוכות.",גזר דין
29,SH-22-06-40167-342,"התובעת ביקשה כי אגזור על הנאשם 3 חודשים מאסר בפועל, מאסר על תנאי, קנס ופסילת רישיון נהיגה בפועל.",גזר דין
30,SH-22-06-40167-342,הסניגורית ביקשה כי אסתפק בשבעת הימים שהיה הנאשם עצור כעונש מאסר בפועל.,גזר דין
31,SH-22-06-40167-342,"לנוכח הנסיבות שפורטו לעיל, ובהן גילו והעובדה שהיה נתון במעצר בית לתקופה ממושכת, אני מוצא כי יש למקם את עונשו של הנאשם ברף התחתון של מתחם העונש ההולם.",גזר דין
32,SH-22-06-40167-342,"בלי להתעלם מן הקושי האובייקטיבי של הנאשם לבצע עבודות שירות, אני מוצא שהעובדה שהנאשם אינו מוכן להתאמץ לבצע עבודות שירות שהממונה על עבודות השירות מוכן להתאים לו, אינה מצדיקה לפטור אותו לחלוטין מריצוי עונש מאסר בפועל.",גזר דין
33,SH-22-06-40167-342,"הואיל ולא היה כל קשר בין ביצוע העבירה על ידי הנאשם לשימוש ברכב והנאשם אף לא הורשע בשימוש עצמי בסם, אינני מוצא מקום להטיל עליו עונש של פסילת רישיון נהיגה.",גזר דין
34,SH-22-06-40167-342,"לנוכח מצבו הכלכלי של הנאשם, אינני מוצא מקום לגזור עליו קנס כספי.",גזר דין
35,SH-22-06-40167-342,"לנוכח כל האמור לעיל, אני גוזר על הנאשם את העונשים הבאים:",גזר דין
36,SH-22-06-40167-342,45 יום מאסר בפועל בניכוי שבעת ימי מעצרו (14-20.6.2022).,גזר דין
37,SH-22-06-40167-342,6 חודשי מאסר על תנאי למשך 3 שנים שלא ישוב ויעבור עבירת סמים שהיא פשע.,גזר דין
38,SH-22-06-40167-342,"הנאשם יתייצב לריצוי מאסרו בבית מעצר ""ניצן"" ביום 26.5.2024 עד השעה 10:00 או לפי החלטת שב""ס, כשברשותו תעודת זהות או דרכון.",גזר דין
39,SH-22-06-40167-342,"על הנאשם לתאם את הכניסה למאסר כולל האפשרות למיון מוקדם עם ענף אבחון ומיון של שב""ס בטלפונים: 074-7831077/8 ( maasarn@ips.gov.il ), וכן להתעדכן באתר האינטרנט של שב""ס ברשימת הציוד הראשוני שניתן להביא בעת ההתייצבות.",גזר דין
40,SH-22-06-40167-342,אני מורה להשמיד את הסמים ואת המשקל הדיגיטלי שנתפסו.,גזר דין
41,SH-22-06-40167-342,5129371זכות ערעור לבית המשפט המחוזי בתוך 45 יום.,גזר דין
42,SH-22-06-40167-342,"ניתן היום, 26 במרץ 2024, במעמד הצדדים.",גזר דין
