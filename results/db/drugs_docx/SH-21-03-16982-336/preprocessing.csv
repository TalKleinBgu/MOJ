,verdict,text,part
0,SH-21-03-16982-336,"דיקלה ואקי, ""מה בין ריבוי אירועים לריבוי עבירות"", משפט מפתח, 3 (דצמבר 2015) 100","ניקה אטנלובי ע""י ב""כ עוה""ד"
1,SH-21-03-16982-336,"ברק אריאל;יעל לוי־אריאל, ""התבוננות מחודשת במוסד ההרתעה (ובדרכים ליצירת הרתעה יעילה)"", משפט, חברה ותרבות, משפט צדק?","ניקה אטנלובי ע""י ב""כ עוה""ד"
2,SH-21-03-16982-336,"ההליך הפלילי בישראל - כשלים ואתגרים (אלון הראל עורך, אונ' תל אביב, 2017) 83","ניקה אטנלובי ע""י ב""כ עוה""ד"
3,SH-21-03-16982-336,"חוק שירותי תשלום, תשע""ט-2019: סע'  40(ג)(1)","ניקה אטנלובי ע""י ב""כ עוה""ד"
4,SH-21-03-16982-336,"חוק העונשין, תשל""ז-1977: סע'  40.ג, 40.ה, 40.ו., 40.ז, 40א, 40ד, 244, 275, 420","ניקה אטנלובי ע""י ב""כ עוה""ד"
5,SH-21-03-16982-336,"פקודת הסמים המסוכנים [נוסח חדש], תשל""ג-1973: סע'  7.א., 7.ג","ניקה אטנלובי ע""י ב""כ עוה""ד"
6,SH-21-03-16982-336,"* בית המשפט גזר עונש של 13 חודשי מאסר בפועל על הנאשם שהורשע על פי הודאתו, בין היתר, בשורה של עבירות לפי חוק שירותי תשלום, הנוגעות לשימוש שעשה בכרטיסי אשראי מזויפים הכוללים נתונים של צדדים שלישיים לצורך ביצוע עסקאות, ללא ידיעתם וללא הסכמתם.","ניקה אטנלובי ע""י ב""כ עוה""ד"
7,SH-21-03-16982-336,* עונשין – ענישה – מדיניות ענישה: עבירות מרמה,"ניקה אטנלובי ע""י ב""כ עוה""ד"
8,SH-21-03-16982-336,"בית המשפט נדרש לגזור את דינו של הנאשם שהורשע על פי הודאתו, בכתב אישום מתוקן האוחז 22 אישומים, במסגרת הסדר טיעון, בשורה של עבירות לפי חוק שירותי תשלום, הנוגעות לשימוש שעשה בכרטיסי אשראי מזויפים הכוללים נתונים של צדדים שלישיים לצורך ביצוע עסקאות, ללא ידיעתם וללא הסכמתם.","ניקה אטנלובי ע""י ב""כ עוה""ד"
9,SH-21-03-16982-336,כן הורשע הנאשם בעבירות של הפרעה לשוטר במילוי תפקידו ושל שיבוש מהלכי משפט בעת ששוטרים הגיעו לבית דודו לבצע צו מעצר וחיפוש; ובעבירות של שימוש בסמים לצריכה עצמית.,"ניקה אטנלובי ע""י ב""כ עוה""ד"
10,SH-21-03-16982-336,בית המשפט פסק כלהלן:,"ניקה אטנלובי ע""י ב""כ עוה""ד"
11,SH-21-03-16982-336,"אישומים 2 ואילך מתארים שורת מעשים שבוצעו לאורך פרק זמן של שבועות אחדים, בחלק מהזמן באותו יום או בימים עוקבים, ובחלקו האחר – שלא ברציפות.","ניקה אטנלובי ע""י ב""כ עוה""ד"
12,SH-21-03-16982-336,"המעשים כולם משקפים דפוס דומה, קירבה במאפייניהם ובדרכי הפעולה וחזרתיות.","ניקה אטנלובי ע""י ב""כ עוה""ד"
13,SH-21-03-16982-336,טעמים אלה מצדיקים לסווגם כאירוע אחד.,"ניקה אטנלובי ע""י ב""כ עוה""ד"
14,SH-21-03-16982-336,"כשמדובר בדפוס התנהגות אחד – גם אם מתמשך, של מעשים חוזרים, תיטה הפסיקה לסווגו כאירוע אחד.","ניקה אטנלובי ע""י ב""כ עוה""ד"
15,SH-21-03-16982-336,"העובדה שבענייננו מדובר בפרק זמן לא ארוך באופן מיוחד, שהמעשים בוצעו בצמידות יחסית ושלמצער קיימת אפשרות שהנזק הכספי העיקרי ייספג על-ידי חברות האשראי ולא על-ידי שורת קורבנות שונים, מחזקת אף היא עמדה זו.","ניקה אטנלובי ע""י ב""כ עוה""ד"
16,SH-21-03-16982-336,"גם כשנקבע שריבוי מעשים יסווג כאירוע אחד, אין משמעות הדבר כי בעת קביעת המתחם לא יינתן משקל למספר הפעולות שהרכיבוהו, למשכן, לפרקי הזמן ביניהם, לתכליתן ולאינטרסים המוגנים שנפגעו בעקבותיהן.","ניקה אטנלובי ע""י ב""כ עוה""ד"
17,SH-21-03-16982-336,"בהתחשב באינטרסים המוגנים, בעוצמת הפגיעה בהם, בנסיבות הקשורות בביצוע העבירה ובמדיניות הענישה הנוהגת, יש להעמיד את מתחם העונש ההולם על טווח שבין 12 ועד 26 חודשי מאסר, בצד ענישה כלכלית, שתשקף את טיב הרווחים שהופקו ואת טיב הנזק שנגרם לנפגעי העבירה.","ניקה אטנלובי ע""י ב""כ עוה""ד"
18,SH-21-03-16982-336,"יש למקם את עונשו של הנאשם בחלקו התחתון של המתחם, אך לא בקצהו התחתון.","ניקה אטנלובי ע""י ב""כ עוה""ד"
19,SH-21-03-16982-336,"הנאשם הורשע על פי הודאתו, בכתב אישום מתוקן האוחז 22 אישומים, במסגרת הסדר טיעון, בשורה של עבירות לפי חוק שירותי תשלום, התשע""ט-2019 (להלן: חוק שירותי תשלום), הנוגעות לשימוש שעשה בכרטיסי אשראי מזויפים הכוללים נתונים של צדדים שלישיים לצורך ביצוע עסקאות, ללא ידיעתם וללא הסכמתם.",גזר דין
21,SH-21-03-16982-336,"לפי כתב האישום שבו הורשע, בתקופה שבין 10.11.2020 ועד 23.11.2020, וכן בימים 7.12.2020 ו-10.12.2020, ביצע הנאשם שורה של עסקאות בבתי עסק שונים תוך שימוש בכרטיסי אשראי מזויפים של צדדים שלישיים שלא בידיעתם ושלא בהסכמתם.",גזר דין
22,SH-21-03-16982-336,"באותם מקרים, מסר הנאשם לבתי העסק את כרטיסי האשראי המזויפים שהיו רשומים על שמו, אשר על כל אחד מהם היה צרוב המידע הפיננסי של כרטיס אשראי השייך לצד השלישי, וביצע באמצעותם עסקאות.",גזר דין
23,SH-21-03-16982-336,"בחלק מהמקרים בוצעו בדרך זו עסקאות מספר פעמים ביום, בשלבים שונים של היום ובמספר בתי עסק.",גזר דין
24,SH-21-03-16982-336,"בעסקאות אלה רכש הנאשם סיגריות, אלכוהול, מכונות ופולי קפה, מוצרי מזון רמקולים ומוצרים נוספים.",גזר דין
25,SH-21-03-16982-336,"על יסוד מעשים אלה הורשע הנאשם ב-31 עבירות של שימוש ברכיב חיוני באמצעי תשלום, בכוונה להונות מספר רב של משתמשים או כלפי חסרי ישע, לפי סעיף 40(ג)(1) לחוק שירותי תשלום; וב-38 עבירות של שימוש במסמך מזויף או של שימוש במסמך מזויף בכוונה לקבל דבר, לפי סעיף 420 לחוק העונשין.",גזר דין
26,SH-21-03-16982-336,"כן הורשע הנאשם ב-8 עבירות של ניסיון לעשות שימוש ברכיב חיוני באמצעי תשלום בכוונה להונות מספר רב של משתמשים או כלפי חסר ישע, וזאת בהתייחס למקרים שבהם עבירה זו לא הושלמה.",גזר דין
27,SH-21-03-16982-336,"באחד ממקרים אלה, חשד בעל העסק בנאשם, לאחר שזה האחרון מסר לו תעודת זהות מזויפת ומיאן לאשר את העסקה.",גזר דין
28,SH-21-03-16982-336,"בהמשך לכך, ברח הנאשם מהמקום.",גזר דין
29,SH-21-03-16982-336,"בסך הכול ביצע הנאשם עסקאות בסכום מצטבר של 24,709 ₪ וניסה לעשות עסקות נוספות בסכום מצטבר של 4,928 ₪, הכול כמפורט בטבלה שלהלן:",גזר דין
30,SH-21-03-16982-336,"ביום 10.11.2020 בוצעו עסקאות בסכום של 1917 ₪, ונעשה ניסיון לבצע עסקאות בסכום של 3267 ₪ נוספים.",גזר דין
31,SH-21-03-16982-336,"לאחר הדברים האלה, ביום 22.2.21 הגיעו שוטרים לבצע צו מעצר וחיפוש בבית דודו של הנאשם.",גזר דין
32,SH-21-03-16982-336,"כאשר דפקו השוטרים בדלת, ביקש הנאשם מדודו כי יאמר לשוטרים שהוא אינו נמצא בבית.",גזר דין
33,SH-21-03-16982-336,"לאחר מספר דקות, כשהחלו השוטרים לבצע את החיפוש על פי צו, נמצא הנאשם מסתתר מאחורי וילון האמבטיה בחדר האמבטיה, כשבכיס מכנסיו סם מסוכן מסוג קנביס במשקל של 0.52 גרם נטו, לצריכתו העצמית, שלא כדין וללא היתר.",גזר דין
34,SH-21-03-16982-336,"בגין מעשים אלה הורשע הנאשם בעבירות של הפרעת שוטר במילוי תפקידו ושיבוש מהלכי משפט, לפי סעיפים 275 ו-244 לחוק העונשין, התשל""ז-1977 בהתאמה; ובעבירה של החזקה או שימוש בסמים לצריכה עצמית, לפי סעיפים 7(א) +7(ג) סיפא לפקודת הסמים המסוכנים, (נוסח חדש), תשל""ג-1973.",גזר דין
35,SH-21-03-16982-336,"כאמור, הצדדים הגיעו להסדר טיעון שבמסגרתו הודה הנאשם בכתב אישום מתוקן.",גזר דין
36,SH-21-03-16982-336,הצדדים לא הגיעו להסכמה בנוגע לענישה בתיק זה.,גזר דין
37,SH-21-03-16982-336,בעניינו של הנאשם נערכו שלושה תסקירים מטעם שירות המבחן.,תסקירי שירות המבחן
38,SH-21-03-16982-336,"בתסקיר הראשון מיום 28.4.2022, עמד שירות המבחן על כך שהנאשם בעל אישיות לא מגובשת, אימפולסיבי, המתקשה לעיתים לווסת את דחפיו, להפעיל שיקול דעת ולעמוד בפני גבולות חיצוניים.",תסקירי שירות המבחן
39,SH-21-03-16982-336,"בהתאם לתסקיר, הנאשם נטל אחריות על ביצוע העבירות, הוא מביע חרטה, הוא מסוגל לגלות אמפתיה כלפי נפגעי העבירה ואינו אוחז בעמדות אנטי חברתיות מושרשות, אך בד בבד הוא נוטה לייחס לשותפו לעבירות את היוזמה לביצוע המעשים, ומתקשה להתייחס בביקורתיות להתנהלותו, לחלקו האקטיבי במעשים ולמניעים שהביאוהו למעורבות בעבירות.",תסקירי שירות המבחן
40,SH-21-03-16982-336,"השירות התרשם כי לאחר שתחילה התמיד הנאשם בהליך השיקומי ביחידה לטיפול בהתמכרויות, הוא אינו מבטא מוטיבציה להמשך השתלבותו בהליך זה באופן המקים ספק ביחס למסוגלותו להתמיד ולהיתרם מהקשר הטיפולי; וכן שמדובר באדם בעל רקע מתמשך של שימוש בקנאביס, המבטא עמדות קלות ביחס לשימוש בחומר זה (ואף נמצא שהשתמש בחומר במהלך פיקוח המעצר).",תסקירי שירות המבחן
41,SH-21-03-16982-336,"בשקלול גורמי הסיכון, התרשם שירות המבחן שלא ניתן לשלול סיכון לביצוע עבירות דומות בעתיד.",תסקירי שירות המבחן
42,SH-21-03-16982-336,"על רקע זה, השירות לא בא בהמלצה טיפולית, וסבר שיש להטיל על הנאשם עבודות שירות ברף הגבוה, בצד מאסר על תנאי ופיצוי.",תסקירי שירות המבחן
43,SH-21-03-16982-336,"בתסקיר השני מיום 24.7.21 ציין שירות המבחן כי נמסר לו מגורמי הטיפול כי לנאשם מונתה מטפלת חדשה לאחר שהמטפלת הקודמת סיימה תפקידה, וכי הוא מצוי בשלבים ראשונים של היכרות ובניית הקשר הטיפולי עמה.",תסקירי שירות המבחן
44,SH-21-03-16982-336,"עוד נאמר בתסקיר שגורמי הטיפול מסרו כי נוכח התמדתו בטיפול כיום, הנאשם מתאים להמשך השתלבותו במסגרת הטיפולית.",תסקירי שירות המבחן
45,SH-21-03-16982-336,"לפי עורכי התסקיר, אף שהם עדיין ספקנים ביחד למידת המוטיבציה של הנאשם להמשיך את הקשר הטיפולי לאורך זמן, יש מקום לאפשר לו למצות את ההליך הקיים.",תסקירי שירות המבחן
46,SH-21-03-16982-336,"לדידם, הקשר הטיפולי במסגרת היחידה יוכל לסייע לנאשם להרחיב את יכולתו בהתבוננות עצמית ובשיח רגשי ולצייד אותו בכלים ובדפוסי התנהגות חדשים, בהתמודדותו עם קונפליקטים ומצבי לחץ.",תסקירי שירות המבחן
47,SH-21-03-16982-336,"עוד העריכו עורכי התסקיר כי המשך הקשר הטיפולי תחת פיקוח שירות המבחן, יוכל לשמש גורם הרתעה מספק שיש בו כדי להפחית את גורמי הסיכון לביצוע עבירות דומות בעתיד.",תסקירי שירות המבחן
48,SH-21-03-16982-336,"לבקשת הנאשם, ביום 11.9.22 הוריתי על קבלת תסקיר משלים בעניינו.",תסקירי שירות המבחן
49,SH-21-03-16982-336,"בתסקיר מיום 19.12.22 נמסר כי לאחר שהנאשם עבר לטיפולה של עובדת סוציאלית חדשה, בחודש יולי 2022, התקיימו עמו 4 פגישות בלבד, לאור ביטולים מרובים מצדו, ובפגישות שבהן נכח שיתף הנאשם פעולה בשיחה.",תסקירי שירות המבחן
50,SH-21-03-16982-336,"על רקע זה, נאמר שהיכרותה של העובדת הסוציאלית עם הנאשם דלה, והתהליך הטיפולי טרם החל.",תסקירי שירות המבחן
51,SH-21-03-16982-336,"עוד נאמר שהנאשם הפסיק להגיע על דעת עצמו לכל בדיקות השתן שאליהן זומן, וזאת מחודש מאי 2022, שאז מסר בדיקה שהייתה נקייה משרידי סם כלשהו.",תסקירי שירות המבחן
52,SH-21-03-16982-336,"נוכח התנהלותו בטיפול, גורמי הטיפול התרשמו שהנאשם אינו משתף פעולה בטיפול באופן משביע רצון, ועל כן הובהר לו על ידם שאם לא יגלה אחריות בטיפול, יאלצו לסיים עמו את הקשר הטיפולי.",תסקירי שירות המבחן
53,SH-21-03-16982-336,נוכח התנהלות זו התרשמו עורכי התסקיר מהיעדר מוטיבציה פנימית כנה מצד הנאשם להמשך הקשר עם היחידה לטיפול בהתמכרויות.,תסקירי שירות המבחן
54,SH-21-03-16982-336,"לכן, ובשים לב לספק ביחס למוטיבציה שהנאשם מבטא וביחס למסוגלותו להתמיד בטיפול לאורך זמן, חזר בו שירות המבחן מהמלצתו, ונמנע מהמלצה טיפולית בעניינו.",תסקירי שירות המבחן
55,SH-21-03-16982-336,"לטענת המאשימה, מעשי הנאשם פגעו בפרטיותם של בעלי כרטיסי החיוב; בחיי מסחר תקינים; באמינות כרטיסי האשראי; וכן באינטרס הקנייני של בעלי הכרטיסים ושל חברות האשראי.",טענות הצדדים
56,SH-21-03-16982-336,"לדבריה, מעשי השיבוש שביצע הנאשם כשהגיעו שוטרים למקום שבו שהה, פגעו בערכים בדבר שמירה והגנה על הסדר הציבורי, שלטון החוק ויעילות האכיפה.",טענות הצדדים
57,SH-21-03-16982-336,"לשיטתה, משעה שהעבירות בוצעו בכל רחבי הארץ, בתחכום ובצורה סדורה, תוך שימוש במסמכים מזויפים ובסכומי כסף משמעותיים, הרי שהם משקפים רף חומרה גבוה.",טענות הצדדים
58,SH-21-03-16982-336,"עוד טוענת המאשימה כי מדיניות הענישה מציבה רף גבוה של מאסר בפועל מאחורי סורג ובריח, ומצדיקה, בצד יתר הנסיבות, קביעת מתחם ענישה הנע בין 20 ל-48 חודשי מאסר בפועל לצד קנס כספי גבוה ופיצוי.",טענות הצדדים
59,SH-21-03-16982-336,"אשר לעונש בתוככי המתחם, מצביעה המאשימה, מחד גיסא, על כך שמדובר בנאשם נעדר הרשעות קודמות אשר הודה בכתב אישום מתוקן, נטל אחריות וחסך זמן שיפוטי.",טענות הצדדים
60,SH-21-03-16982-336,"מנגד, מפנה המאשימה לתסקיר שירות המבחן, שממנו עולה, לדידה, ספק בשאלה אם הנאשם אכן נטל אחריות על מעשהו; וכן עולה שהמעשים בוצעו משיקולי רווח ולא עקב מצוקה.",טענות הצדדים
61,SH-21-03-16982-336,"לדברי המאשימה, מהתסקיר עולה כי הנאשם נעדר מוטיבציה להמשיך בטיפול ביחידה להתמכרויות, ובשל כך לא בא שירות המבחן בהמלצה טיפולית וציין כי אין לשלול הישנות עבירות בעתיד.",טענות הצדדים
62,SH-21-03-16982-336,"על יסוד זה, עותרת המאשימה לעונש מאסר המצוי באמצע המתחם.",טענות הצדדים
63,SH-21-03-16982-336,הנאשם טוען מנגד כי רף הענישה שלו עתרה המאשימה אינו עולה בקנה אחד עם הפסיקה הנוהגת.,טענות הצדדים
64,SH-21-03-16982-336,"לדידה, המקרים שהוצגו כוללים נאשמים שביצעו את העבירות עם אחרים כחלק מרשת עבריינית, ומקרים שבהם נעשה שימוש באמצעים מתוחכמים ובהיקף נרחב – כל זאת בשונה מן המקרה שלפנינו שבו הנאשם ביצע את המעשה לבדו, ללא כל תחכום.",טענות הצדדים
65,SH-21-03-16982-336,"לדבריה, הגם שמדובר בכתב אישום ארוך ומרובה אישומים, בפועל אין מדובר בענייננו אלא בתכנית עבריינית אחת שנעשתה במתווה דומה, בחלקה באותו יום או בימים סמוכים, לאורך תקופה קצרה, והופסקה ביוזמת הנאשם עוד קודם שנעצר.",טענות הצדדים
66,SH-21-03-16982-336,"עוד מדגיש הנאשם כי הוא צעיר, נעדר עבר פלילי, כי הודה וחסך הליכי משפט ממושכים שכללו עדים רבים, וכי נטל אחריות מלאה, כנה ואמיתית.",טענות הצדדים
67,SH-21-03-16982-336,בצד זה מצביע הנאשם כי מתסקירי שירות המבחן עולה שהוא אינו אוחז בעמדות אנטי חברתיות מושרשות ומפנה לכך כי גם בתסקיר האחרון המליץ שירות המבחן על עונש של עבודות שירות.,טענות הצדדים
68,SH-21-03-16982-336,"לדידו, גם עבירת השיבוש שבה הורשע מצויה ברף הנמוך.",טענות הצדדים
69,SH-21-03-16982-336,"אשר לרף הענישה, גורס הנאשם כי עיון במקרים הדומים בנסיבותיהם לאלה שלו מצביעים על רף ענישה שאינו עולה על עבודות שירות.",טענות הצדדים
70,SH-21-03-16982-336,"על יסוד כל אלה עותר הנאשם למתחם שאינו כולל עונש של מאסר מאחורי סורג ובריח, כשלעניין הקנס טוען הוא כי בשים לב למצבו הכלכלי ולעובדה שפוטר לאחרונה מעבודה, יש להסתפק בענישה כלכלית בשיעור מתון.",טענות הצדדים
71,SH-21-03-16982-336,"במסגרת זאת, הביע הנאשם חרטה על מעשיו, הדגיש כי עבר תהליך שיקומי משמעותי כשנה ו-10 חודשים, וטען כי היום הוא מצוי ""במקום אחר"" בחייו.",טענות הצדדים
72,SH-21-03-16982-336,"תיקון 113 לחוק העונשין – הבניית שיקול הדעת השיפוטי בענישה (להלן: תיקון 113), יצר מנגנון תלת שלבי בעת גזירת העונש: תחילה נדרשת הכרעה בשאלת מספר האירועים הנכללים בעובדות כתב האישום, וכפועל יוצא בשאלת מספר מתחמי הענישה שעל בית המשפט לקבוע.",דיון והכרעה
73,SH-21-03-16982-336,"בשלב השני, יקבע בית המשפט את מתחם העונש ההולם בהתחשב בעקרון המנחה – הלימה בין חומרת מעשה העבירה בנסיבותיו ומידת אשמו של הנאשם לבין סוג העונש המוטל עליו ומידתו.",דיון והכרעה
74,SH-21-03-16982-336,בתוך כך ייתן בית המשפט דעתו לשלושה פרמטרים: הערך החברתי אשר נפגע מביצוע העבירה ומידת הפגיעה בו; מדיניות הענישה הנוהגת; והנסיבות הקשורות בביצוע העבירה.,דיון והכרעה
75,SH-21-03-16982-336,"בשלב השלישי, יבחן בית המשפט את הנסיבות אשר אינן קשורות בביצוע העבירה לרבות נסיבותיו האישיות של הנאשם, ובהתחשב בכל אלה, כמו גם בשיקול הרתעת היחיד והרבים, יקבע את עונשו של הנאשם בתוך מתחם הענישה.",דיון והכרעה
76,SH-21-03-16982-336,"חריגה מהמתחם תתאפשר רק בנסיבות חריגות של שיקום, או בהתקיים צורך יוצא דופן בהגנה על שלום הציבור (ראו סעיפים 40א-40יג לחוק העונשין).",דיון והכרעה
77,SH-21-03-16982-336,"בענייננו, אישומים 2 ואילך מתארים שורת מעשים שבוצעו לאורך פרק זמן של שבועות אחדים, בחלק מהזמן באותו יום או בימים עוקבים, ובחלקו האחר – שלא ברציפות.",(I) מספר האירועים
80,SH-21-03-16982-336,"ברם, בפועל, נראה כי בתי המשפט נטו לבכר דרך שונה, ובמרבית המקרים, כשמדובר בדפוס התנהגות אחד – גם אם מתמשך, של מעשים חוזרים, תיטה הפסיקה לסווגו כאירוע אחד.",(I) מספר האירועים
82,SH-21-03-16982-336,"אתייחס למעשים השונים מושא כתב האישום כאירוע אחד, אפוא.",(I) מספר האירועים
83,SH-21-03-16982-336,האינטרסים המוגנים ועוצמת הפגיעה בהם,(II)  קביעת מתחם העונש ההולם
84,SH-21-03-16982-336,"הטלת עונשים מתונים בשל מעשי זיוף המאיימים על איכות החיים שמעניקה שיטת התשלום בכרטיסי אשראי, מעודד עבריינים בכוח לילך בדרך זו במקום להרתיעם מכך; וזאת בהתחשב ברווחים הקלים הטמונים בזיוף הכרטיסים, כאשר הסיכון להיתפס קלוש ביותר.",(II)  קביעת מתחם העונש ההולם
85,SH-21-03-16982-336,"אם רמת הענישה לא נתנה עד כה ביטוי לצורך להילחם בתופעת הזיוף של כרטיסי האשראי, הגיעה העת לשנות את מדיניות הענישה בתחום זה.",(II)  קביעת מתחם העונש ההולם
86,SH-21-03-16982-336,"לבסוף, פעולות השיבוש וההפרעה לשוטר שביצע הנאשם פגעו או ביקשו לפגוע ביכולתם של גופי החקירה ורשויות האכיפה להביא לחקר האמת ולעשות משפט צדק, לשמר ערכים של שלטון החוק ושל שוויון בפני החוק ולהבטיח את אמון הציבור במערכת המשפט.",(II)  קביעת מתחם העונש ההולם
87,SH-21-03-16982-336,מעשי הנאשם מושא אישומים 2 ואילך פגעו בערכים אלה בעוצמה שאינה נמוכה.,(II)  קביעת מתחם העונש ההולם
88,SH-21-03-16982-336,"ריבוי המקרים, פריסתם הגיאוגרפית הנרחבת – משל הנאשם נמצא ""בכל מקום"", תדירותם, ריבוי הקורבנות – בעלי הכרטיסים, ריבוי בתי העסק והיקף הסכומים המצטבר שאינו נמוך, כל אלה משקפים רמה לא נמוכה של אנטי-חברתיות המגבשת מסה קריטית שעשויה לשחוק את האמון באמצעי תשלום נפוצים אלה, לפגום בתקינות חיי המסחר ולהעלות את ""עלויות העסקה"" לכלל הציבור.",(II)  קביעת מתחם העונש ההולם
89,SH-21-03-16982-336,הנסיבות הקשורות בביצוע העבירה,(II)  קביעת מתחם העונש ההולם
90,SH-21-03-16982-336,"בעת קביעת מתחם הענישה בענייננו, ראיתי לתת את הדעת למספר היבטים:",(II)  קביעת מתחם העונש ההולם
91,SH-21-03-16982-336,התכנון שקדם לביצוע העבירה והתחכום שבמעשים – הנאשם אחז בכרטיסי אשראי שעליהם נצרבו פרטי מידע הנוגעים לאזרחים תמימים.,(II)  קביעת מתחם העונש ההולם
92,SH-21-03-16982-336,"בצד זיוף הכרטיסים, אחז הנאשם גם בתעודת זהות מזויפת והשתמש בה כשנתבקש לכך על-ידי אחד מבתי העסק.",(II)  קביעת מתחם העונש ההולם
93,SH-21-03-16982-336,"ריבוי הכרטיסים המזויפים משקף מערך מסודר ושיטתי המצביע על תכנון מוקדם, תחכום ותעוזה, מקשה על גילוי העבירה ועל איתור העבריין ומגדיל את הסיכוי להצלחת המעשה הפלילי.",(II)  קביעת מתחם העונש ההולם
94,SH-21-03-16982-336,"אמנם, מידת התחכום שבמעשה נופלת מזו שנתלוותה למקרים אחרים כדוגמת זה שבו הנאשם הכמין בעצמו מצלמה על גבי כספומט כדי שיוכל להעתיק את הקוד הסודי או כמו אלה שבהם האישומים כללו את פעולת הזיוף עצמה, ולא רק את השימוש במסמך המזויף.",(II)  קביעת מתחם העונש ההולם
95,SH-21-03-16982-336,"די בעצם השימוש בכרטיסי אשראי מזויפים והצגתם לבתי עסק לשם רכישת מוצרים – כל פעם על שם אדם אחר, כדי שהדבר ייחשב לנסיבה מחמירה.",(II)  קביעת מתחם העונש ההולם
96,SH-21-03-16982-336,"כך או כך, גם אם לא נדרש תחכום יוצא דופן בביצוע מעשים אלה, אין מדובר במעשים שנעשו בגחמה של רגע או בהתלקחות ספונטנית, אלא במהלך המצטייר מעובדותיו כקר רוח, שקול ומתוכנן.",(II)  קביעת מתחם העונש ההולם
97,SH-21-03-16982-336,"כידוע, אדם הפוגע בערך החברתי המוגן מתוך שיצרו גבר עליו אינו דומה לאדם המתכנן את מעשיו בקפידה ובקור רוח.",(II)  קביעת מתחם העונש ההולם
98,SH-21-03-16982-336,"ככל שהייתה לנאשם שהות להרהר בדבר ולבחון את מעשיו בצורה שקולה, וחרף כך הוא בחר לבצע את העבירה, כך גדלה מידת אשמו.",(II)  קביעת מתחם העונש ההולם
99,SH-21-03-16982-336,"המניע שעמד ביסוד המעשים – כרטיסי האשראי המזויפים שימשו את הנאשם לרכישת מוצרי מותרות – פאקטים של סיגריות, אלכוהול, בגדי מותגים, מכונת קפה וכיוצא באלה.",(II)  קביעת מתחם העונש ההולם
100,SH-21-03-16982-336,"אין מדובר, אפוא, במצבים שהם פרי מצוקה כלכלית או צורך חיוני אחר – דבר שיכול בנסיבות מסוימות להקהות במידת מה ממידת חומרתם, אלא בכאלה שנעשו מתוך מניע של בצע כסף.",(II)  קביעת מתחם העונש ההולם
101,SH-21-03-16982-336,"הנזק שנגרם והנזק שעשוי היה להיגרם – בהקשר זה יש לתת את הדעת הן לנזק הקונקרטי הנובע מהפגיעה בקניינם של בעלי כרטיס האשראי וחברת האשראי, הן לנזק החברתי הרחב יותר שבאובדן אמון במנגנון זה, בייקור אפשרי של עמלות ובפגיעה במרקם חיי המסחר.",(II)  קביעת מתחם העונש ההולם
102,SH-21-03-16982-336,"בעת בחינת מדינות הענישה נתתי דעתי למספר פסקי דין, כמפורט להלן :",(II)  קביעת מתחם העונש ההולם
103,SH-21-03-16982-336,"לטעמי, הפרשה שלפנינו חמורה מפרשה זו.",(II)  קביעת מתחם העונש ההולם
104,SH-21-03-16982-336,"אמת, שרמת התחכום שנתלוותה לעניין סמירנוב גבוה יותר וכוללת מנגנון מורכב ומחושב המלמד על תכנון ותעוזה.",(II)  קביעת מתחם העונש ההולם
105,SH-21-03-16982-336,גם העובדה שהעבירה בוצעה ביחד עם אחר מוסיפה לה משנה חומרה.,(II)  קביעת מתחם העונש ההולם
106,SH-21-03-16982-336,"ברם, מול אלה יש להציב את סכום הכסף שבו נעשה שימוש באמצעות הכרטיסים בענייננו, שהוא גבוה בהרבה; את מספר הקורבנות הגדול יותר; ואת ריבוי העסקאות, תדירותן והאינטנסיביות הרבה שאפיינה אותן.",(II)  קביעת מתחם העונש ההולם
107,SH-21-03-16982-336,"עוד יש להביא בחשבון את עבירות השיבוש ואת שאר העבירות נושא האישום הראשון, המתקיימות במקרה שלפנינו ומוסיפות לחומרת המקרה.",(II)  קביעת מתחם העונש ההולם
108,SH-21-03-16982-336,"בהשוואת מקרה זה לענייננו, הרי שעניין דויגא הוא מקרה חמור יותר.",(II)  קביעת מתחם העונש ההולם
109,SH-21-03-16982-336,"זאת בשים לב לסכומי הכסף שבנדון, לתחכום ולתעוזה שהיו כרוכים בהתקנת המצלמה, לעובדה שהנאשם לא הפסיק את מעשיו מיוזמתו אלא נעצר עם כרטיסים מזויפים, לכך שביצע את העבירות עם אחר ולכך שביצע אותם לאחר שנכנס לישראל שלא כדין.",(II)  קביעת מתחם העונש ההולם
110,SH-21-03-16982-336,"בהשוואה בין מקרה זה לענייננו, הרי שאף שמספר העבירות בעניין בלשייב נמוך בהרבה, הרי שנוכח מנגנון העתקת פרטי כרטיסי האשראי המאופיין בתחכום במורכבות ובהכנה אינטנסיבית, וכן בשים לב לסכומי העבירה הגבוהים בהרבה, מדובר במקרה חמור מזה שבענייננו.",(II)  קביעת מתחם העונש ההולם
111,SH-21-03-16982-336,"בהשוואה בין שתי הפרשות, נראה כי מקרה זה קל מזה שבענייננו.",(II)  קביעת מתחם העונש ההולם
112,SH-21-03-16982-336,"אמנם, בכל הנוגע ליסוד הנזק, סכומי העבירה גבוהים מבמקרה דנן, ומתלווה להם גם יסוד של פגיעה באמון שבין נותן שירות לבין לקוחות.",(II)  קביעת מתחם העונש ההולם
113,SH-21-03-16982-336,"מנגד, בשים לב למצבה הפסיכיאטרי של הנאשמת, רמת היסוד הנפשי שלה שונה במידה ניכרת מזה של הנאשם שלפנינו, כשבהתאם לגזר הדין יכולתה של הנאשמת להימנע מביצוע העבירות נפגמה במידה משמעותית.",(II)  קביעת מתחם העונש ההולם
114,SH-21-03-16982-336,"אף המניעים שעמדו ביסוד העבירות מציבים את ענייננו ברף חומרה גבוה יותר, כמו גם עבירת השיבוש ויתר העבירות נושא האישום הראשון, שנתלוו לפרשה כאן.",(II)  קביעת מתחם העונש ההולם
115,SH-21-03-16982-336,בהשוואה בין המקרים נראה כי המקרה שלפנינו חמור יותר.,(II)  קביעת מתחם העונש ההולם
116,SH-21-03-16982-336,אמנם הסכום שבו נרכשו מוצרים בעניין בוחניק היה גבוה יותר.,(II)  קביעת מתחם העונש ההולם
117,SH-21-03-16982-336,"מנגד, בענייננו מדובר במספר כרטיסים, מספר קורבנות, מספר עסקאות ומספר בתי העסק רב בהרבה.",(II)  קביעת מתחם העונש ההולם
118,SH-21-03-16982-336,"נוסף על כך, הנאשם כאן החזיק בכרטיסים מזויפים – דבר המצביע על רמת תחכום גבוהה יותר, על נחישות ועל תעוזה.",(II)  קביעת מתחם העונש ההולם
119,SH-21-03-16982-336,"לבסוף, הנאשם בענייננו ביצע בנוסף לעבירות בכרטיסי אשראי את עבירות השיבוש וההפרעה לשוטר, נושא האישום הראשון.",(II)  קביעת מתחם העונש ההולם
120,SH-21-03-16982-336,"בהשוואה בין שני המקרים, נראה כי מקרה זה קל במידה ניכרת מן המקרה שלפנינו.",(II)  קביעת מתחם העונש ההולם
121,SH-21-03-16982-336,"זאת בשים לב לכך שמדובר בקורבן אחד ויחיד, להיעדר כל רכיב של תחכום, להיקפן הכספי של העבירות, למניעים השונים שביסוד ביצוע העבירות בכל אחד מן המקרים, וכן לנסיבות האישיות הייחודיות של הנאשמת באותו מקרה.",(II)  קביעת מתחם העונש ההולם
122,SH-21-03-16982-336,בהשוואה בין המקרים נראה כי מקרה זה חמור במידת מה מזה שבענייננו.,(II)  קביעת מתחם העונש ההולם
123,SH-21-03-16982-336,"מחד גיסא, סכום הכסף נמוך במידה ניכרת מזה שבמקרה דנן.",(II)  קביעת מתחם העונש ההולם
124,SH-21-03-16982-336,"מאידך גיסא, הנאשם עסק בעצמו בזיוף כרטיסי אשראי באמצעות מנגנון מתוחכם ושיטתי, פעל בצוותא עם אחר במעין ""רשת עבריינית"", וביצע את מעשיו לאורך פרק זמן ממושך של כשבעה חודשים.",(II)  קביעת מתחם העונש ההולם
125,SH-21-03-16982-336,קביעת המתחם – שקלול השיקולים,(II)  קביעת מתחם העונש ההולם
126,SH-21-03-16982-336,"בהתחשב באינטרסים המוגנים שעליהם עמדתי, בעוצמת הפגיעה בהם, בנסיבות הקשורות בביצוע העבירה ובמדיניות הענישה הנוהגת, מצאתי להעמיד את מתחם העונש ההולם על טווח שבין 12 ועד 26 חודשי מאסר, בצד ענישה כלכלית, שתשקף את טיב הרווחים שהופקו ואת טיב הנזק שנגרם לנפגעי העבירה.",(II)  קביעת מתחם העונש ההולם
127,SH-21-03-16982-336,בעת גזירת העונש בתוך המתחם יש לתת את הדעת למספר שיקולים:,(III) העונש שיש להטיל על הנאשם בתוך מתחם הענישה
128,SH-21-03-16982-336,הודאתו של הנאשם ונטילת אחריות,(III) העונש שיש להטיל על הנאשם בתוך מתחם הענישה
129,SH-21-03-16982-336,"כפי שנקבע לא אחת, שירות המבחן הוא כלי עזר רב חשיבות הנהנה מהערכה מקצועית, ניסיון ומיומנות, ובשל כך, יש לתת משקל ממשי לעמדתו.",(III) העונש שיש להטיל על הנאשם בתוך מתחם הענישה
130,SH-21-03-16982-336,"עם זאת, ההחלטה הסופית אם לאמץ את המלצת שירות המבחן אם לאו נתונה למותב היושב בדין.",(III) העונש שיש להטיל על הנאשם בתוך מתחם הענישה
131,SH-21-03-16982-336,"בענייננו, לאחר שעיינתי  בתסקירי שירות המבחן, לא מצאתי כי קיימים טעמים להקל בעונשו של הנאשם משיקולים הנוגעים למאמצי שיקומו או לסיכויי שיקומו בעתיד.",(III) העונש שיש להטיל על הנאשם בתוך מתחם הענישה
132,SH-21-03-16982-336,בהקשר זה הבאתי בחשבון גם את העובדה שהנאשם ביטא חוסר מוטיבציה להמשיך בטיפול אף שבעת מעצרו בתיק זה החזיק בכיסו סם מסוכן מסוג קנביס.,(III) העונש שיש להטיל על הנאשם בתוך מתחם הענישה
133,SH-21-03-16982-336,"מנגד, מצאתי כי יש להביא בחשבון במידת מה את החשש שהביע שירות המבחן בתסקירו להישנות עבירות בעתיד, חשש שלדידו עשוי היה לקבל מענה לו התמיד הנאשם בטיפול השיקומי.",(III) העונש שיש להטיל על הנאשם בתוך מתחם הענישה
134,SH-21-03-16982-336,"הגם שעמדתו הסופית של השירות הייתה כי די בעונש של עבודות שירות, מצאתי כי בשים לב ליתר שיקולי הענישה, אין מקום להסתפק בעונש שאינו כולל מאסר מאחורי סורג ובריח.",(III) העונש שיש להטיל על הנאשם בתוך מתחם הענישה
135,SH-21-03-16982-336,העונש בתוך המתחם – שקלול השיקולים,(III) העונש שיש להטיל על הנאשם בתוך מתחם הענישה
136,SH-21-03-16982-336,"בהתחשב בשיקולים שעליהם עמדתי, מצאתי כי יש למקם את עונשו של הנאשם בחלקו התחתון של המתחם, אך לא בקצהו התחתון.",(III) העונש שיש להטיל על הנאשם בתוך מתחם הענישה
137,SH-21-03-16982-336,אני מטיל על הנאשם את העונשים הבאים:,(V) סוף דבר
138,SH-21-03-16982-336,13 חודשי מאסר בפועל בניכוי ימי מעצרו.,(V) סוף דבר
139,SH-21-03-16982-336,"12 חודשי מאסר על תנאי למשך 3 שנים, לבל יעבור הנאשם עבירה מן העבירות שבהן הורשע.",(V) סוף דבר
140,SH-21-03-16982-336,"פיצוי של 500 ₪ לכל אחד מ-21 בעלי כרטיסי האשראי המפורטים בסעיף 2 לגזר הדין, ובסה""כ 10,500 ₪.",(V) סוף דבר
141,SH-21-03-16982-336,הפיצוי ישולם בתוך 60 ימים מהיום.,(V) סוף דבר
142,SH-21-03-16982-336,סכום הפיצוי יופקד בקופת בית המשפט.,(V) סוף דבר
143,SH-21-03-16982-336,המאשימה תעביר למזכירות את פרטי נפגעי העבירה כמפורט בסעיף 2 לגזר הדין.,(V) סוף דבר
144,SH-21-03-16982-336,"פיצוי של 6,000 ₪ לכל אחת משלוש חברות האשראי: כ.א.ל, ישראכרט ומקס, ובסה""כ 18,000 ₪.",(V) סוף דבר
145,SH-21-03-16982-336,הפיצוי ישולם בתוך 90 ימים מהיום.,(V) סוף דבר
146,SH-21-03-16982-336,"קנס של 6,500 ₪ או 30 ימי מאסר תמורתו.",(V) סוף דבר
147,SH-21-03-16982-336,"הקנס ישולם בתוך 120 ימים מהיום, לאחר שהנאשם ישלים את תשלום הפיצוי.",(V) סוף דבר
148,SH-21-03-16982-336,54678313זכות ערעור לבית המשפט המחוזי בתוך 45 ימים.,(V) סוף דבר
149,SH-21-03-16982-336,"ניתן היום,  א' שבט תשפ""ג, 23 ינואר 2023, בנוכחות הצדדים.",(V) סוף דבר
