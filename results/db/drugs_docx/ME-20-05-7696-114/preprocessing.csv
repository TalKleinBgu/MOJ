,verdict,text,part
0,ME-20-05-7696-114,"פקודת הסמים המסוכנים [נוסח חדש], תשל""ג-1973: סע'  6, 36א(ב)",יוסי בובליל 
1,ME-20-05-7696-114,"חוק העונשין, תשל""ז-1977: סע'  400",יוסי בובליל 
2,ME-20-05-7696-114,"הנאשם הורשע, במסגרת הסדר טיעון, בעובדות כתב אישום מתוקן בעבירות גידול סם מסוכן, לפי סעיף 6 לפקודת הסמים המסוכנים, התשל""ג-1973, ונטילת חשמל, לפי סעיף 400 לחוק העונשין, תשל""ז-1977 (להלן-החוק).",גזר דין
3,ME-20-05-7696-114,"כמפורט בעובדות כתב האישום המתוקן, בין התאריכים 15.8.19 ועד 20.4.20 שכר הנאשם דירה בת 4 חדרים בעיר ראשון לציון בתמורה לדמי שכירות חודשיים בסך של 6,600 ₪ (להלן-הדירה).",גזר דין
4,ME-20-05-7696-114,"עובר ליום 20.4.20, הקים הנאשם בדירה מעבדה לגידול סם מסוכן מסוג קנבוס.",גזר דין
5,ME-20-05-7696-114,"במועד זה, נתפסו בשלושה מחדרי הדירה עשרות שתילי קנבוס בשלבי גידול שונים במשקל כולל של 48 ק""ג.",גזר דין
6,ME-20-05-7696-114,"לצורך גידול הסם השתמש הנאשם במנורות חימום, מזגנים, מפוחים ובמכונה להפרדת עלים.",גזר דין
7,ME-20-05-7696-114,"בנוסף ביצע מעקף לא חוקי מלוח החשמל של הבניין אל לוח חשמל פרטי בתוך הדירה, ובאמצעות החיבור הלא חוקי נטל במזיד חשמל בשווי של 30,959 ₪.",גזר דין
8,ME-20-05-7696-114,"ביום 2.11.20 הציגו הצדדים הסדר טיעון דיוני, לפיו יודה ויורשע הנאשם בעובדות כתב אישום מתוקן, ויופנה לשירות המבחן לעריכת תסקיר.",גזר דין
9,ME-20-05-7696-114,בנוסף יוכרז כסוחר סמים.,גזר דין
10,ME-20-05-7696-114,הצדדים לא הגיעו להסכמות עונשיות.,גזר דין
11,ME-20-05-7696-114,"בעניינו של הנאשם הוגשו חמישה תסקירים, בסופם לא בא שירות המבחן בהמלצה טיפולית:",עיקרי תסקירי שירות המבחן
12,ME-20-05-7696-114,"על פי התסקיר הראשון (25.3.21), הנאשם, בן 32, גרוש ואב לארבעה קטינים.",עיקרי תסקירי שירות המבחן
13,ME-20-05-7696-114,לאורך השנים לא הקפיד על יציבות תעסוקתית וכתוצאה מכך צבר חובות משמעותיים.,עיקרי תסקירי שירות המבחן
14,ME-20-05-7696-114,לחובתו שתי הרשעות קודמות ורישום פלילי בתחום האלימות הזוגית מהשנים 2017-2020.,עיקרי תסקירי שירות המבחן
15,ME-20-05-7696-114,"במסגרת צו פיקוח המעצר נערך ניסיון לשלבו ב""בית נועם"", מרכז טיפולי לגברים אלימים שלא צלח.",עיקרי תסקירי שירות המבחן
16,ME-20-05-7696-114,שירות המבחן התרשם כי הנאשם נעדר מוטיבציה וללא שינוי ברמת הסיכון הנשקף ממנו.,עיקרי תסקירי שירות המבחן
17,ME-20-05-7696-114,"הנאשם נטל אחריות מלאה והביע חרטה על ביצוע העבירות מושא תיק זה, תיאר כי ברקע העבירות חובות כלכליים משמעותיים.",עיקרי תסקירי שירות המבחן
18,ME-20-05-7696-114,עוד סיפר שעובר לביצוע העבירה צרך קנאביס בתדירות נמוכה אך כשעבר להתגורר בדירת המעבדה צריכתו גברה והפכה ליום-יומית.,עיקרי תסקירי שירות המבחן
19,ME-20-05-7696-114,הנאשם הביע נכונות להשתלב בטיפול והתבקשה אורכה כדי לבחון את השתלבותו ומצבו.,עיקרי תסקירי שירות המבחן
20,ME-20-05-7696-114,"על פי התסקיר השני (19.9.21), שולב הנאשם בתקופת הדחייה בסדנת ""פעמונים"" המתמקדת במתן כלים להתנהלות כלכלית נכונה אך התייצב למפגש אחד בלבד, לאחריו הפסיק להגיע ולא יצר קשר מיוזמתו עם שירות המבחן.",עיקרי תסקירי שירות המבחן
21,ME-20-05-7696-114,"לדבריו, לא חש שייכות לקבוצה ולתכנים העולים בה.",עיקרי תסקירי שירות המבחן
22,ME-20-05-7696-114,"בקבוצה טיפולית נוספת בה שולב, הפסיק להגיע לאחר מפגש אחד.",עיקרי תסקירי שירות המבחן
23,ME-20-05-7696-114,"בתקופת הדחייה הורשע בעבירות של הטרדה באמצעות מתקן בזק והפרת הוראה חוקית, בתיק שהתנהל נגדו בבית משפט השלום.",עיקרי תסקירי שירות המבחן
24,ME-20-05-7696-114,"בנסיבות אלו, נמנע שירות המבחן מהמלצה בעניינו.",עיקרי תסקירי שירות המבחן
25,ME-20-05-7696-114,"ביום 5.10.21 התקיים דיון בתיק, בסופו נעתר בית המשפט (כב' השופט קובו), חרף התנגדות המאשימה, לבקשת ב""כ הנאשם לאפשר לו הזדמנות נוספת לשילוב בטיפול.",עיקרי תסקירי שירות המבחן
26,ME-20-05-7696-114,בהמשך התקבלו בעניינו של הנאשם שלושה תסקירים נוספים שהצביעו על מגמת נסיגה בהתנהלותו בכל מישורי חייו.,עיקרי תסקירי שירות המבחן
27,ME-20-05-7696-114,"עלה מהם כי מתקשה להשתלב בשוק העבודה והמשיך לצבור חובות, עוד נפתחו כנגדו תיקים נוספים.",עיקרי תסקירי שירות המבחן
28,ME-20-05-7696-114,"שירות המבחן עשה ניסיון להתאים לו טיפול ההולם את צרכיו, ולאחר מספר דחיות, שולב בהליך טיפולי.",עיקרי תסקירי שירות המבחן
29,ME-20-05-7696-114,"מהתסקיר האחרון והסופי (13.9.22), עלתה תמונה עגומה למדי הנאשם שולב בטיפול אך עדיין לא עובד, חב חובות משמעותיים לגורמים שוליים, בבדיקת שתן אחרונה שמסר נמצאו שרידי סמים מסוג קנאביס וקוקאין.",עיקרי תסקירי שירות המבחן
30,ME-20-05-7696-114,"בנוסף, הסכסוך בינו לבין גרושתו הסלים והוגש כנגדו תיק נוסף בעבירת איומים.",עיקרי תסקירי שירות המבחן
31,ME-20-05-7696-114,שירות המבחן העריך כי קיים סיכון במצבו אך הותיר אפשרות להמשיך בטיפול.,עיקרי תסקירי שירות המבחן
32,ME-20-05-7696-114,"ביום 19.9.22, בפתח דיון הטיעונים לעונש, דחיתי בקשת ב""כ הנאשם לדחייה נוספת (החלטתי, פרו', עמ' 10).",עיקרי תסקירי שירות המבחן
33,ME-20-05-7696-114,"המאשימה, באמצעות ב""כ עו""ד שילוני, עמדה על הערכים החברתיים שנפגעו, ובהם הנזק לציבור והפגיעה בשלומו וביטחונו.",תמצית הטיעונים לעונש
34,ME-20-05-7696-114,"עוד עמדה על הצורך להיאבק בתופעת גידול הסמים והפצתם באמצעות ענישה משמעותית ומרתיעה, ועל נסיבות ביצוע העבירה שכללו תכנון מוקדם ומוקפד.",תמצית הטיעונים לעונש
35,ME-20-05-7696-114,"לפיכך, עתרה למתחם ענישה הנע בין 48-20 חודשי מאסר בפועל.",תמצית הטיעונים לעונש
36,ME-20-05-7696-114,"עוד ביקשה לזקוף לחובתו את עברו הפלילי, תסקיריו השליליים, שימוש בסמים, קשריו עם גורמים שוליים ואי הסדרת חובותיו.",תמצית הטיעונים לעונש
37,ME-20-05-7696-114,"על כן, סבורה שיש למקמו בחלקו האמצעי של המתחם ולהשית עליו 36 חודשי מאסר בפועל לצד מאסר מותנה, קנס משמעותי שייתן ביטוי להיבט הכלכלי וחילוט התפוסים המפורטים בסיפא לכתב האישום המתוקן.",תמצית הטיעונים לעונש
38,ME-20-05-7696-114,"ב""כ הנאשם, עו""ד צ. רז, התמקד בטיעוניו בנסיבותיו האישיות, לדבריו גירושיו וחובות שצבר הובילו להתדרדרות במצבו ועמדו ברקע ביצוע העבירות, גם הרשעותיו אינן בתחום הסמים.",תמצית הטיעונים לעונש
39,ME-20-05-7696-114,"עוד עמד על מורכבות מצבו המשפחתי – גרושתו סובלת ממחלה קשה, ילדיה הבוגרים וארבעת ילדיהם המשותפים עברו להתגורר עמו בבית הוריו.",תמצית הטיעונים לעונש
40,ME-20-05-7696-114,באשר לשימוש בסם נטען כי מדובר במעידה יחידה וכי הקבוצה הטיפולית האחרונה בה שולב מסייעת לו ומתאימה לצרכיו.,תמצית הטיעונים לעונש
41,ME-20-05-7696-114,"ב""כ הנאשם עתר למתחם הענישה מתון הנע בין 24-12 חודשי מאסר, וביקש לחרוג ממנו לקולא להסתפק בענישה של עבודות שירות.",תמצית הטיעונים לעונש
42,ME-20-05-7696-114,"ב""כ הנאשם הוסיף והדגיש כי שליחתו למאסר ממש תקטע את הטיפול שבו שולב ותפגע אנושות בפרנסת ילדיו וגרושתו.",תמצית הטיעונים לעונש
43,ME-20-05-7696-114,עוד ביקש שלא לחלט את הכספים שנתפסו אלא להשיבם למשפחתו.,תמצית הטיעונים לעונש
44,ME-20-05-7696-114,הנאשם הביע צער על מעשיו.,תמצית הטיעונים לעונש
45,ME-20-05-7696-114,הקמת מעבדה לגידול סמים הייתה ככל הנראה הפתרון המפוקפק שמצא לצורך החזרת חובות רבים שצבר במרוצת השנים לגורמים שוליים.,מתחם העונש ההולם
46,ME-20-05-7696-114,אין מדובר בעיסוק מקרי ואקראי ואף לא בפתרון קצר טווח לתשלום חובותיו אלא בעיסוק שיטתי ומתמשך שהנאשם השקיע בו זמן ועבודה רבים.,מתחם העונש ההולם
47,ME-20-05-7696-114,"הנאשם אמנם משתמש בסמים, כך עלה מדבריו לשירות המבחן ומתוצאות בדיקת השתן האחרונה שביצע אך אין מדובר בגידול לצריכה עצמית, הנאשם אף לא העיד על עצמו כמכור לסם.",מתחם העונש ההולם
48,ME-20-05-7696-114,"בהנתן משקל הסם, משך תפעול המעבדה והרקע להקמתה מצאתי כי מידת הפגיעה בערכים המוגנים היא ברף הבינוני.",מתחם העונש ההולם
49,ME-20-05-7696-114,בחינת מדיניות הענישה הנוהגת מעלה כי מנעד הענישה בעבירות גידול סם במעבדות בהיקפים דומים כולל ברובו עונשי מאסר שאינם קצרים:,מתחם העונש ההולם
50,ME-20-05-7696-114,"אשר על כן, לאחר שבחנתי את נסיבות מעשי הנאשם, מידת הפגיעה בערכים המוגנים ומדיניות הענישה הנוהגת, אני קובעת מתחם ענישה הנע בין 42-18 חודשי מאסר.",מתחם העונש ההולם
51,ME-20-05-7696-114,"הנאשם שלפניי, בן 33, גרוש ואב לארבעה ילדים.",גזירת העונש המתאים לנאשם
52,ME-20-05-7696-114,"נסיבותיו מורכבות, גרושתו חולה במחלה קשה וילדיהם המשותפים וילדי גרושתו עברו לאחרונה להתגורר בבית הוריו.",גזירת העונש המתאים לנאשם
53,ME-20-05-7696-114,"לנאשם חמש הרשעות קודמות בעבירות שעיקרן תקיפת בת זוג, איומים ומספר עבירות של הפרת הוראה חוקית, הרשעתו האחרונה בעבירות של הטרדה באמצעות מתקן בזק והפרת הוראה חוקית משנת 2021.",גזירת העונש המתאים לנאשם
54,ME-20-05-7696-114,"מתסקיריו עלה, כי במהלך ניהול ההליך דנא נפתחו כנגדו תיקים נוספים והוגשו כנגדו כתבי אישום בגין מעשים דומים כלפי גרושתו.",גזירת העונש המתאים לנאשם
55,ME-20-05-7696-114,"נתוניו של הנאשם מגבירים את הסיכון הנשקף ממנו: הנאשם סובל מאי יציבות תעסוקתית, כשמעבר לחובות שחב לגורמים שוליים והיוו לדבריו את הרקע לביצוע מעשיו, המשיך בשנתיים האחרונות לצבור חובות ולא לעבוד.",גזירת העונש המתאים לנאשם
56,ME-20-05-7696-114,"ניתנו לנאשם הזדמנויות רבות, ע""י שלושה מותבים שונים, להשתלב בהליכים טיפוליים ולשנות את דרכי חשיבתו והתנהלותו.",גזירת העונש המתאים לנאשם
57,ME-20-05-7696-114,"שירות המבחן ניסה לשלבו בהליך טיפולי ייעודי לאלימות במשפחה שלא צלח, בקבוצות לטיפול בבעיותיו הכלכליות שמהן נעדר ולסייע לו להפסיק להשתמש בסמים אך הנאשם לא השכיל לנצל את ידו המושטת של בית המשפט ושירות המבחן ואף לא ניסה להתעלות על עצמו למען משפחתו, מצבו המשיך והתדרדר כשבדיקת השתן האחרונה העידה על שימוש בסמים שונים, לרבות קוקאין.",גזירת העונש המתאים לנאשם
58,ME-20-05-7696-114,"אשר על כן, אני גוזרת על הנאשם את העונשים הבאים:",גזירת העונש המתאים לנאשם
59,ME-20-05-7696-114,22 חודשי מאסר בפועל בניכוי ימי מעצרו 24.4.20-20.4.20.,גזירת העונש המתאים לנאשם
60,ME-20-05-7696-114,"12 חודשי מאסר על תנאי, לבל יעבור הנאשם במשך 3 שנים מהיום עבירת סמים מסוג פשע.",גזירת העונש המתאים לנאשם
61,ME-20-05-7696-114,"6 חודשי מאסר על תנאי, לבל יעבור הנאשם במשך 3 שנים מהיום עבירת סמים מסוג עוון או עבירה של גניבת חשמל.",גזירת העונש המתאים לנאשם
62,ME-20-05-7696-114,"קנס בסך 6,000 ₪ או 50 ימי מאסר תמורתו.",גזירת העונש המתאים לנאשם
63,ME-20-05-7696-114,הקנס ישולם ב-5 תשלומים חודשיים שווים ורצופים החל מיום 1.1.23.,גזירת העונש המתאים לנאשם
64,ME-20-05-7696-114,הנאשם יתייצב לריצוי מאסרו ביום 5.12.22 שעה 10:00 בבית מעצר ניצן.,גזירת העונש המתאים לנאשם
65,ME-20-05-7696-114,עד למועד זה יעמדו הערבויות הכספיות וצו עיכוב היציאה מהארץ שניתנו בהליך המעצר הנלווה.,גזירת העונש המתאים לנאשם
66,ME-20-05-7696-114,עותק מגזר הדין יועבר לשירות המבחן.,גזירת העונש המתאים לנאשם
67,ME-20-05-7696-114,זכות ערעור לבית המשפט העליון תוך 45 יום.,גזירת העונש המתאים לנאשם
68,ME-20-05-7696-114,"ניתן היום,  כ""ה תשרי תשפ""ג, 20 אוקטובר 2022.",גזירת העונש המתאים לנאשם
