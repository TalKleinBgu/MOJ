,verdict,text,part
0,ME-20-11-31419-820,"פקודת הסמים המסוכנים [נוסח חדש], תשל""ג-1973: סע'  6, 7(ג), 10, 400","שרון רובינשטיין 
ע""י ב""כ עו""ד פורר"
1,ME-20-11-31419-820,"חוק העונשין, תשל""ז-1977: סע'  400","שרון רובינשטיין 
ע""י ב""כ עו""ד פורר"
2,ME-20-11-31419-820,"הנאשם הורשע, על פי הודאתו, במסגרת הסדר טיעון, בכתב אישום מתוקן בו יוחסו לו עבירות של ייצור, הכנה והפקת סם מסוכן – עבירה על סעיף 6 לפקודת הסמים המסוכנים [נוסח חדש], תשל""ג – 1973 (להלן: ""הפקודה""), החזקת סמים שלא לצריכה עצמית – עבירה על סעיף 7(ג) סיפא לפקודה, החזקת כלים המשמשים להכנת סם מסוכן – עבירה על סעיף 10 לפקודה ונטילת חשמל שלא כדין – עבירה על סעיף 400 לחוק העונשין, תשל""ז-1977.",כתב האישום
3,ME-20-11-31419-820,"על פי העובדות המפורטות בכתב האישום המתוקן, החל מיום 27.5.20 ועד ליום מעצרו, שכר הנאשם דירת דופלקס בראשון לציון.",כתב האישום
4,ME-20-11-31419-820,"בקומה השנייה של הדירה, שבה 4 חדרים, שירותים ומקלחת, הקים הנאשם מעבדה הכוללת ציוד בהיקף נרחב למטרת גידול סם מסוכן מסוג קנבוס, ובכלל זה מזגנים, מאווררים, אדניות, שנאים, מנורת פרוז'קטור, בתי מנורות ונורות, רשתות ייבוש, מפוחים, מסננים ודשן מסוגים שונים.",כתב האישום
5,ME-20-11-31419-820,ביום 1.11.20 כללה המעבדה ארבעה חדרי גידול פעילים.,כתב האישום
6,ME-20-11-31419-820,במעבדה היו צמחי קנבוס גדולים במשקל נטו של לא פחות מ-90 קילוגרם.,כתב האישום
7,ME-20-11-31419-820,"בנוסף, נטל הנאשם שלא כדין חשמל מחברת החשמל בעלות משוערת של 69,410 ₪.",כתב האישום
8,ME-20-11-31419-820,"במסגרת ההסדר שגובש בין הצדדים הופנה הנאשם לשירות המבחן לצורך הכנת תסקיר, ללא הסכמות עונשיות, למעט הסכמה בדבר חילוט הציוד שנתפס במעבדה וכן סכום של 7,000 ₪ במזומן, כמפורט בבקשת החילוט שבכתב האישום.",כתב האישום
9,ME-20-11-31419-820,"מהתסקיר הראשון, שהוגש ביום 1.9.21, עולה כי מדובר בנאשם צעיר, כבן 24, אב לשני ילדים קטנים.",תסקירי שירות המבחן
10,ME-20-11-31419-820,הנאשם מסר כי סיים 12 שנות לימוד והוא בעל תעודת בגרות חלקית.,תסקירי שירות המבחן
11,ME-20-11-31419-820,עוד שיתף כי בהיותו כבן 12 היה אביו מעורב בתאונת דרכים ואושפז למשך תקופה ממושכת.,תסקירי שירות המבחן
12,ME-20-11-31419-820,"על רקע זה חווה הנאשם משבר נפשי שחייב אשפוז וטיפול, עד שחזר בהדרגה למסגרת הלימודית.",תסקירי שירות המבחן
13,ME-20-11-31419-820,"הנאשם ציין כי התגייס לצה""ל בגיל המתאים, אך התקשה להסתגל לתנאי השירות ולאחר שביצע מספר פעמים עריקות נשפט למאסר ושוחרר על רקע אי התאמה.",תסקירי שירות המבחן
14,ME-20-11-31419-820,"באשר להיבט התעסוקתי מסר כי מגיל צעיר עבד בעבודות שונות, כאשר לאחרונה הקים עסק עם שותף בתחום עבודות בניה בעץ.",תסקירי שירות המבחן
15,ME-20-11-31419-820,"הנאשם מסר כי מנהל מזה כ-6 שנים זוגיות תקינה ומטיבה, במסגרתה נולדו לזוג שני ילדים.",תסקירי שירות המבחן
16,ME-20-11-31419-820,"בת זוגו, כבת 23, אינה עובדת.",תסקירי שירות המבחן
17,ME-20-11-31419-820,"מגיליון הרישום הפלילי עולה כי לנאשם עבר פלילי בין השנים 2016 – 2019, כאשר שלוש מהרשעותיו בבית דין צבאי בגין העדר מהשירות, והאחרונה בגין ביצוע עבירות של החזקה/שימוש בסמים שלא לצריכה עצמית וכן החזקת כלים להכנת סם שלא לצריכה עצמית.",תסקירי שירות המבחן
18,ME-20-11-31419-820,"הנאשם מוכר לשירות המבחן על רקע הליכי אבחון משנת 2019, בנוגע לעבירת הסמים הקודמת בה הורשע.",תסקירי שירות המבחן
19,ME-20-11-31419-820,באותה עת התרשמו מקשרים עם חברה שולית ומקושי לקבל גבולות חיצוניים והיעדר מוטיבציה טיפולית בתחום הסמים.,תסקירי שירות המבחן
20,ME-20-11-31419-820,"אותו הליך הסתיים בעונש מאסר בן 8 חודשים, לצד מאסרים מותנים.",תסקירי שירות המבחן
21,ME-20-11-31419-820,"הנאשם מוכר לשירות המבחן אף מהליך המעצר בתיק הנוכחי, בו העלה האבחון רושם כי הנאשם מצוי בהתדרדרות ובסיכון להעמקת התנהלותו העבריינית, לנוכח קשריו השוליים, וקשיו להתמודד באופן מקדם עם בעיותיו הכלכליות, לצד שימוש בסמים.",תסקירי שירות המבחן
22,ME-20-11-31419-820,"עם זאת, לאחר בחינת החלופה בבית הוריו, הומלץ על שחרור והנאשם שוחרר למעצר בית, לצד צו פיקוח שירות המבחן.",תסקירי שירות המבחן
23,ME-20-11-31419-820,"במהלך תקופת הפיקוח שולב הנאשם בקבוצה לעצורי בית באשקלון, והתמיד להגיע למפגשים לאורך חמשת חודשי הפעילות.",תסקירי שירות המבחן
24,ME-20-11-31419-820,"מנחות הקבוצה התרשמו כי הנאשם היה קשוב לשיח הקבוצתי והפנים את התכנים, התייחס רבות לכשלים אשר הובילו אותו למצבו והעלה קשייו באופן מעמיק בקבוצה.",תסקירי שירות המבחן
25,ME-20-11-31419-820,בנוסף מסר בדיקות שתן נקיות.,תסקירי שירות המבחן
26,ME-20-11-31419-820,באבחון הנוכחי מסר הנאשם כי גדל בסביבה שולית באשדוד מגיל צעיר.,תסקירי שירות המבחן
27,ME-20-11-31419-820,לדבריו עם השנים העמיק מעורבותו וקשריו העבריינים אך עם מעצרו בתיק הנוכחי ניתק קשרים אלו לחלוטין וכיום עורך מאמצים לנהל אורח חיים תקין ולשמש דוגמה חיובית לילדיו.,תסקירי שירות המבחן
28,ME-20-11-31419-820,"הנאשם הודה בביצוע העבירות וסיפר כי עקב מגפת הקורונה פוטר מעבודתו, התקשה למצוא עבודה אחרת ונקלע ללחץ כלכלי.",תסקירי שירות המבחן
29,ME-20-11-31419-820,"לטענתו, מכר פנה אליו עם הצעה לסייע לו בתשלומים ובשכר הדירה בתמורה לכך שיחתום על חוזה שכירות של הדירה הסמוכה לדירתו וישמור על התכולה בדירה.",תסקירי שירות המבחן
30,ME-20-11-31419-820,הנאשם מסר כי מהיכרותו עם גורמים שוליים הבין כי מדובר במשהו לא חוקי אך חשש לבחון את העניין לעומק.,תסקירי שירות המבחן
31,ME-20-11-31419-820,"לדבריו, רק בדיעבד הבין שנבנתה שם מעבדה לייצור סמים.",תסקירי שירות המבחן
32,ME-20-11-31419-820,"בשיחה עם שירות המבחן הביע הנאשם הבנה כי על מנת להתמודד עם לחצים כלכלים פנה לדפוסים שוליים המוכרים לו, כאשר כיום לדבריו הוא עורך חשבון נפש ומבין כי עליו לערוך שינוי באורח חייו ובדפוסיו.",תסקירי שירות המבחן
33,ME-20-11-31419-820,"לתפיסתו, השתתפותו בקבוצה הטיפולית בתקופת הפיקוח עוררה אצלו מחשבה לגבי דרכים נוספות להתמודדות עם קשיים בחייו.",תסקירי שירות המבחן
34,ME-20-11-31419-820,"עוד מסר שכחלק מהשינוי שעורך בחייו אף העתיק את מקום מגוריו עם בני משפחתו לראש העין, במטרה להתרחק מקשריו השוליים.",תסקירי שירות המבחן
35,ME-20-11-31419-820,הנאשם הביע הסכמה להשתתף בקבוצה טיפולית.,תסקירי שירות המבחן
36,ME-20-11-31419-820,"באשר לדפוסי השימוש בסמים, החל לדבריו להשתמש בקנאביס במהלך השירות הצבאי, כשאופי ותדירות השימוש השתנה במהלך השנים.",תסקירי שירות המבחן
37,ME-20-11-31419-820,"עוד מסר כי טרם מעצרו השתמש בתדירות גבוהה, כאשר לתפיסתו צריכה זו סייעה לו להתמודד עם לחצים ועם קשיי שינה.",תסקירי שירות המבחן
38,ME-20-11-31419-820,עם מעצרו הפסיק להשתמש בכוחות עצמו וכיום אינו תופס עצמו כמי שצריך טיפול בתחום.,תסקירי שירות המבחן
39,ME-20-11-31419-820,הנאשם ביצע בדיקות לאיתור שרידי סם אשר היו נקיות.,תסקירי שירות המבחן
40,ME-20-11-31419-820,"כגורמי סיכון במצבו של הנאשם ציין שירות המבחן את חומרת העבירות ואופיין, עברו הפלילי, אשר גם הוא עוסק בעבירות סמים, אי הרתעה מסנקציות עונשיות קודמות, תנאי גדילתו המורכבים, מעורבותו עם סביבה שולית והפנמת דפוסים עבריינים.",תסקירי שירות המבחן
41,ME-20-11-31419-820,עוד נלקחו בחשבון קשיים שעלו בעבר במסגרות בהן השתלב וקושי בתפקוד תעסוקתי רציף לאורך השנים.,תסקירי שירות המבחן
42,ME-20-11-31419-820,"עוד עולה רקע בעייתי של שימוש בסמים, התמודדות לקויה עם משברים וקושי לבחון דרכי התמודדות מיטיבות.",תסקירי שירות המבחן
43,ME-20-11-31419-820,"במצבי דחק ולחץ נוטה הנאשם לפנות לדפוסים שוליים מוכרים, תוך שהוא מתקשה לשים לעצמו גבולות פנימיים.",תסקירי שירות המבחן
44,ME-20-11-31419-820,בנוסף קיים קושי לבקש עזרה וסיוע בשעת משבר.,תסקירי שירות המבחן
45,ME-20-11-31419-820,לאור שיקולים אלו העריכה קצינת המבחן כי קיים סיכון למעורבות שולית חוזרת.,תסקירי שירות המבחן
46,ME-20-11-31419-820,"לצד דברים אלו נלקחו בחשבון כגורמי סיכוי לשיקום הרושם כי מדובר בבחור וורבלי, בעל יכולת ביטוי טובה, אשר מביע רצון לנהל אורח חיים נורמטיבי.",תסקירי שירות המבחן
47,ME-20-11-31419-820,עוד התרשמה מכך שהנאשם עורך מאמצים לתעסוקה נורמטיבית ובתחום המשפחתי.,תסקירי שירות המבחן
48,ME-20-11-31419-820,"בנוסף, בדיקות השתן נקיות מסמים, נותרה התרשמות חיובית מהשתתפותו בקבוצה לעצורי בית והנאשם הביע מוטיבציה להמשך טיפול.",תסקירי שירות המבחן
49,ME-20-11-31419-820,"לפיכך הומלץ על דחייה בת שלושה חודשים, לצורך ניסיון טיפולי.",תסקירי שירות המבחן
50,ME-20-11-31419-820,"ביום 28.12.21 הוגש תסקיר משלים, בו נמסר כי בתקופת הדחייה ניסה שירות המבחן ליצור קשר עם הנאשם ללא הצלחה במשך כחודשיים.",תסקירי שירות המבחן
51,ME-20-11-31419-820,רק בחודש נובמבר 2021 יצר הנאשם קשר עם שירות המבחן ועדכן כי לאחרונה קיבל איומים על חייו וחיי משפחתו ולכן נאלץ להחליף מספר טלפון.,תסקירי שירות המבחן
52,ME-20-11-31419-820,"הנאשם שב והביע מוטיבציה להשתלב בטיפול, ואכן שולב בקבוצה טיפולית בחודש דצמבר 2021.",תסקירי שירות המבחן
53,ME-20-11-31419-820,"ממנחות הקבוצה נמסר כי עד כה התקיימו שני מפגשים ובהם הנאשם נכח ושיתף ברצונו לשנות את חייו, אך כרגע נמצא בשלב ראשוני מאד בטיפול.",תסקירי שירות המבחן
54,ME-20-11-31419-820,שירות המבחן עתר לדחייה נוספת על מנת להמשיך את שילובו של הנאשם בטיפול.,תסקירי שירות המבחן
55,ME-20-11-31419-820,"מהתסקיר העדכני שהוגש ביום 10.5.22, עולה כי בתקופת הדחייה המשיך הנאשם להשתתף בקבוצה הטיפולית בה שולב.",תסקירי שירות המבחן
56,ME-20-11-31419-820,"ממנחות הקבוצה נמסר כי בתחילה הנאשם התקשה להגיע באופן סדיר, אולם לאחר שיחה אישית שנעשתה עמו, החל להגיע באופן סדיר ויציב לקבוצה, מתעניין ומשתתף בתכנים המועלים ומביע עמדותיו בפתיחות, מסתגל לחברי הקבוצה וניכר כי הוא בעל יכולת גבוהה להיתרם מהטיפול.",תסקירי שירות המבחן
57,ME-20-11-31419-820,"הנאשם שיתף באשר לשינויים שביצע בחייו, הביע חרטה על מעשיו וניכר כי קיימת הכרה בהשלכות השליליות ובמחירים שנגבו ממנו כתוצאה מהם.",תסקירי שירות המבחן
58,ME-20-11-31419-820,"עוד צוין כי הנאשם מבטא רצון לשמור על הישגיו עד כה ולנהל אורח חיים נורמטיבי, וכן מבטא נכונות להמשיך בהליך הטיפולי.",תסקירי שירות המבחן
59,ME-20-11-31419-820,"לאור שיתוף הפעולה החיובי של הנאשם והתקדמותו בהליך הטיפולי, ממליץ שירות המבחן על ענישה שיקומית בדמות צו שירות לתועלת הציבור בהיקף של 380 שעות, לצד צו מבחן לשנה במהלכה ימשיך את הליכי הטיפול בקבוצה.",תסקירי שירות המבחן
60,ME-20-11-31419-820,"בטיעוניה הדגישה ב""כ המאשימה את מרכיבי החומרה שבמעשיו של הנאשם.",טיעוני הצדדים 
61,ME-20-11-31419-820,"בתוך כך ציינה כי מדובר בעבירה מתוכננת, שהצריכה שכירת דירה ורכישת ציוד רב.",טיעוני הצדדים 
62,ME-20-11-31419-820,"עוד הדגישה כי המעבדה פעלה במשך תקופה של כחצי שנה, והפיקה כמות גדולה של סם מסוג קנאביס במשקל כולל של לא פחות מ-90 ק""ג, מתוך מניע כלכלי.",טיעוני הצדדים 
63,ME-20-11-31419-820,"בנוסף, נטל הנאשם חשמל שלא כדין בשווי של למעלה מ-69 אלף ש""ח.",טיעוני הצדדים 
64,ME-20-11-31419-820,"ב""כ המאשימה הפנתה לערכים החברתיים שנפגעו כתוצאה ממעשיו של הנאשם ובהם הצורך בהגנה על הציבור מפני הנזקים הישירים והעקיפים הנובעים מהשימוש בסמים.",טיעוני הצדדים 
65,ME-20-11-31419-820,"לדבריה, הקמת מעבדות לגידול סמים הפכה להיות תופעה חמורה ורחבת היקף המחייבת, על פי פסיקת בית המשפט העליון, ענישה משמעותית, שתרתיע עבריינים פוטנציאליים מפני ביצוע מעשים דומים.",טיעוני הצדדים 
66,ME-20-11-31419-820,"עוד ציינה כי מדובר במבצע עיקרי אשר פעל לבדו, וכי נוכח כמות הסם הגדולה שהופקה הנזק הפוטנציאלי רב.",טיעוני הצדדים 
67,ME-20-11-31419-820,המאשימה הפנתה לאסופת פסיקה ביחס למתחמי הענישה הנהוגים ועתרה לקבוע מתחם הנע בין 28 ל-52 חודשי מאסר בפועל.,טיעוני הצדדים 
68,ME-20-11-31419-820,"באשר לנסיבות שאינן קשורות לביצוע העבירה, ציינה כי מדובר במי שהודה וחסך זמן שיפוטי יקר.",טיעוני הצדדים 
69,ME-20-11-31419-820,"עוד ציינה כי לנאשם עבר פלילי בעבירות סמים ובעבירות העדר מהשירות, אשר בגינם נשא עונשי מאסר בפועל, ולחובתו מאסר מותנה בן 8 חודשים.",טיעוני הצדדים 
70,ME-20-11-31419-820,"מהתסקיר עולה אמנם כי השתתף בקבוצה טיפולית ומסר בדיקות שתן נקיות, אך המלצת שירות המבחן תמוהה ואינה מתייחסת כלל למאסר המותנה המרחף מעל ראשו של הנאשם.",טיעוני הצדדים 
71,ME-20-11-31419-820,"לטענתה, אין מדובר בהליך שיקומי משמעותי המצדיק סטייה לקולה מטעמי שיקום, ומה גם שבעבירות מעין אלה נקבע כי יש לתת משקל של ממש לשיקולי הרתעה.",טיעוני הצדדים 
72,ME-20-11-31419-820,"לבסוף, עתרה למקם את עונשו של הנאשם בשליש העליון של מתחם הענישה ולהשית עליו 40 חודשי מאסר בפועל והפעלת המאסר המותנה, זאת לצד קנס משמעותי, חילוט בהסכמה של 7,000 ₪ ומאסר על תנאי.",טיעוני הצדדים 
73,ME-20-11-31419-820,"מנגד, ביקש ב""כ הנאשם להתחשב בעובדה כי מדובר בנאשם צעיר, אשר היה כבן 23 בלבד בעת ביצוע העבירה ובכך שהנאשם הודה, לקח אחריות על מעשיו וחסך זמן שיפוטי יקר.",טיעוני הצדדים 
74,ME-20-11-31419-820,"לטעמו, יש לתת במקרה זה משקל בכורה להמלצות שירות המבחן, לנוכח הדרך הטיפולית בה צעד הנאשם.",טיעוני הצדדים 
75,ME-20-11-31419-820,"הנאשם יצא ממעגל הסמים, מסר בדיקות שתן נקיות, ועבר מקום מגורים מיוזמתו מתוך הבנה כי מקום מגוריו הקודם יהוו מכשול בשינוי אורח חייו.",טיעוני הצדדים 
76,ME-20-11-31419-820,"כיום הנאשם מתגורר עם בת זוגו ועם שני ילדיהם הקטנים בראש העין, ועובד בצורה מסודרת בעבודות עפר.",טיעוני הצדדים 
77,ME-20-11-31419-820,"הסנגור המלומד הפנה לתסקירים וציין כי הנאשם נטל חלק בשתי קבוצות טיפוליות, האחת בשלב המעצר והשנייה כעת, שיתף פעולה באופן מלא וממשיך גם היום את ההליך השיקומי בקבוצה.",טיעוני הצדדים 
78,ME-20-11-31419-820,"מהתסקירים עולה כי הנאשם מביע רצון לשנות את חייו, תוך שהוא מבין את חומרת מעשיו ומדובר לא רק באינטרס אישי של הנאשם אלא באינטרס ציבורי להוציאו ממעגל העבירות.",טיעוני הצדדים 
79,ME-20-11-31419-820,"ב""כ הנאשם הפנה לפסיקה במסגרתה הטילו בתי המשפט עונשי מאסר בעבודות שירות בעבירות דומות מטעמי שיקום, וביקש לשלוח את הנאשם לקבלת חוות דעת הממונה, ולהסתפק בענישה בדרך של עבודות השירות, על מנת שלא לגדוע את הליך השיקום ממנו נתרם הנאשם רבות.",טיעוני הצדדים 
80,ME-20-11-31419-820,"לבסוף, שמעתי גם את דברי הנאשם עצמו, לפיהם הוא לקח את ההזדמנות שניתנה לו בשתי ידיים.",טיעוני הצדדים 
81,ME-20-11-31419-820,"הוא משתתף בקבוצות הטיפוליות, מוסר בדיקות שתן נקיות ואף שינה את מקום מגוריו.",טיעוני הצדדים 
82,ME-20-11-31419-820,"בהתאם לנסיבות הקשורות בביצוע העבירה, מידת הפגיעה בערכים החברתיים ממשית.",דיון והכרעה 
83,ME-20-11-31419-820,"הנאשם שכר דירה רחבת היקף, ותוך השקעה ניכרת, הן במונחים כספיים והן במונחי זמן ומשאבים, הקים בה מעבדה גדולה ומצוידת היטב לגידול סם.",דיון והכרעה 
84,ME-20-11-31419-820,"די להפנות בהקשר זה לעובדות כתב האישום בדבר היקפו וטיבו של הציוד שנרכש, משך הזמן שחלף והכמות הגדולה של הסם שנתפס, למעלה מ-90 ק""ג.",דיון והכרעה 
85,ME-20-11-31419-820,"עוד יש להזכיר את החומרה הכרוכה בנטילת החשמל, שלא כדין, בשווי משמעותי של כ-70 אלף ₪.",דיון והכרעה 
86,ME-20-11-31419-820,"בחינת מדיניות הענישה הנוהגת מלמדת על כך שככלל דינם של אלה המעורבים בהקמתן ותפעולן של מעבדות מעין אלה, בוודאי כאלה שבהן הופק סם במשקל נכבד ובשווי כספי משמעותי, להישלח לנשיאת מאסר ממושך, אפילו מקום בו מדובר במי שאין לחובתו עבר פלילי מכביד, ובוודאי כאשר מדובר במי שלחובתו עבר פלילי רלוונטי.",דיון והכרעה 
87,ME-20-11-31419-820,"הענישה היא כמובן אינדיווידואלית, ובמקרים המתאימים ברי כי ניתן גם בעבירות מעין אלה לסטות לקולה",דיון והכרעה 
88,ME-20-11-31419-820,"מהמתחם מטעמי שיקום, אך הכלל הרחב הוא מאסר, ולאו דווקא לתקופה קצרה, ואפרט:",דיון והכרעה 
89,ME-20-11-31419-820,"בעניין דרחי, שכבר הוזכר לעיל, מדובר היה במעבדה בה נתפס סם מסוג קנבוס בכמות של 76.85 ק""ג.",דיון והכרעה 
90,ME-20-11-31419-820,"למבצע העיקרי נקבע מתחם של 24 עד 48 חודשי מאסר בפועל, והוא נדון ל-30 חודשי מאסר, ואילו על המסייע הושתו 15 חודשי מאסר בפועל.",דיון והכרעה 
91,ME-20-11-31419-820,"בשים לב לכל האמור לעיל, לרבות הנסיבות הספציפיות של ביצוע המעשים, מידת הפגיעה בערכים המוגנים ומדיניות הענישה הנוהגת אני קובע כי מתחם העונש ההולם את מעשיו של הנאשם נע בין 28 ל-50 חודשי מאסר בפועל, לצד מאסר על תנאי וקנס משמעותי.",דיון והכרעה 
92,ME-20-11-31419-820,העונש הראוי לנאשם:,דיון והכרעה 
93,ME-20-11-31419-820,"משנקבע מתחם העונש ההולם למעשים יש לאתר את העונש המתאים לעניינו של הנאשם בגדר המתחם, בהתאם למכלול הנסיבות שאינן קשורות לביצוע העבירה, אלא נוגעות יותר לנאשם עצמו, לעברו ולדפוסיו.",דיון והכרעה 
94,ME-20-11-31419-820,"עוד יש לבחון את האפשרות, במקרים המתאימים, לסטות לקולה מהמתחם שנקבע מטעמי שיקום.",דיון והכרעה 
95,ME-20-11-31419-820,"במקרה הנוכחי מדובר באדם צעיר, בעל משפחה, אשר הודה במיוחס לו, נטל אחריות וחסך זמן ציבורי ניכר.",דיון והכרעה 
96,ME-20-11-31419-820,"אלא שלצד נתונים חיוביים אלה, לחובתו של הנאשם שתי הרשעות קודמות בעבירות סמים, לרבות הרשעה מחודש אוקטובר 2019 בעבירות של החזקת סם וכלים להכנת סם שלא לשימוש עצמי.",דיון והכרעה 
97,ME-20-11-31419-820,"בגין אותה הרשעה נשא הנאשם מאסר בפועל למשך 8 חודשים, ותלוי ועומד לחובתו מאסר מותנה בר הפעלה לתקופה דומה.",דיון והכרעה 
98,ME-20-11-31419-820,"עיון בלוחות הזמנים המפורטים בכתב האישום הנוכחי מלמד כי זמן קצר בלבד לאחר ששוחרר מאותו מאסר קודם שב הנאשם לסורו והסתבך בעבירות סמים חמורות פי כמה וכמה, עליהן נותן הוא את הדין כיום.",דיון והכרעה 
99,ME-20-11-31419-820,"העונש שהושת עליו בעבר לא הביא להרתעה, וגם המאסר המותנה שהיה תלוי ועומד מעל ראשו לא הניע אותה מהמשך מעורבות פעילה בתחום עבירות הסמים הקשות.",דיון והכרעה 
100,ME-20-11-31419-820,"בנסיבות אלה, יש ממש בעתירת המאשימה להטלת עונש המצוי במעלה מתחם הענישה, הרחק מהרף התחתון שנקבע, ובהפעלת המאסר המותנה במצטבר לעונש שהוטל.",דיון והכרעה 
101,ME-20-11-31419-820,"אף על פי כן עתר כאמור ב""כ הנאשם להימנע במקרה זה מהשבתו של הנאשם אל בין כותלי הכלא, ולאימוץ המלצות שירות המבחן תוך מתן משקל מכריע לשיקולי השיקום, המעוגנים בהליכי הטיפול בהם נטל הנאשם חלק, כמפורט בתסקיר.",דיון והכרעה 
102,ME-20-11-31419-820,"את עתירתו זו עיגן הסנגור המלומד במספר דוגמאות בהם הועדף האפיק השיקומי על זה העונשי, גם כאשר מדובר היה בעבירות סמים חמורות, לרבות עבירות של הקמת מעבדות לגידול קנבוס בהיקפים משמעותיים.",דיון והכרעה 
103,ME-20-11-31419-820,"אכן, כפי שניתן לראות מהדוגמאות הללו, במקרים המתאימים ניתן וראוי להעניק משקל בכורה לשיקולי השיקום על פני שיקולי הגמול וההרתעה, גם כאשר מדובר בעבירות סמים חמורות, אך גם בהקשר זה יש להבחין בין הכלל לבין החריג, בין דרך המלך לבין היוצא מן הכלל.",דיון והכרעה 
104,ME-20-11-31419-820,"הדוגמאות הללו, ואחרות כמותן, מבהירות ומיישמות את כללי הענישה האינדיבידואליים ונותנות ביטוי לסמכות שהקנה המחוקק לבתי המשפט להעדיף במקרים המתאימים את שיקולי השיקום על פני יתר שיקולי הענישה, אלא שענישה מקלה מעין זו שמורה אך ורק לאותם מקרים חריגים ויוצאי דופן, בוודאי כאשר מדובר בעבירות חמורות ונפוצות מעין אלה בהן הורשע הנאשם.",דיון והכרעה 
105,ME-20-11-31419-820,"התבוננות על מכלול הנתונים הנוגעים לעניינו של הנאשם, כמצוות בית המשפט העליון, מובילה בהכרח אל המסקנה כי אין במקרה זה הצדקה לסטות לקולה ממתחם העונש ההולם שנקבע, ובוודאי שאין מקום לשקול ענישה אשר אינה כוללת מרכיב משמעותי של מאסר מאחורי סורג ובריח, על אף המלצת שירות המבחן.",דיון והכרעה 
106,ME-20-11-31419-820,"ודוק, אינני מקל ראש כלל ועיקר בהליכי הטיפול בהם נטל הנאשם חלק ובהתרשמות שירות המבחן מההטבה שחלה במצבו.",דיון והכרעה 
107,ME-20-11-31419-820,"הנאשם נטל חלק בשתי קבוצות טיפוליות בשירות המבחן, האחת בשלב המעצר, למשך 5 חודשים לערך, והשנייה, קבוצה טיפולית בתחום העבריינות, בה הוא משתתף באופן סדיר חודשים ספורים בלבד.",דיון והכרעה 
108,ME-20-11-31419-820,"על פי הדיווחים, הנאשם משתף פעולה בהליכי הטיפול, משתתף בתכנים, מביע עמדותיו בפתיחות, מבטא רצון לשמר ההישגים והנו בעל יכולת גבוהה להיתרם מהטיפול.",דיון והכרעה 
109,ME-20-11-31419-820,"הוא עורך מאמצים לשינוי אורחות חייו, מוסר בדיקות שתן נקיות ואף שינה את מקום מגוריו על מנת להתרחק מקשרים שוליים.",דיון והכרעה 
110,ME-20-11-31419-820,"כל אלה הם נתונים חיוביים ביותר, אשר ראוי כי יילקחו בחשבון לקולה בקביעת העונש.",דיון והכרעה 
111,ME-20-11-31419-820,"לצד האמור לעיל, לא ניתן להתעלם מעברו הפלילי של הנאשם ומגורמי הסיכון אשר עדיין קיימים בעניינו, כמפורט בתסקירים שהוגשו.",דיון והכרעה 
112,ME-20-11-31419-820,"במסגרת זו הזכיר שירות המבחן, לצד העבר הפלילי, גם את חומרת העבירות ואופיין, היעדר הרתעה מסנקציות קודמות, מעורבותו עם סביבה שולית, הפנמת דפוסים עבריינים, רקע בעייתי של שימוש בסמים, התמודדות לקויה עם משברים, והנטייה לפנות במצבי דחק לדפוסים שוליים מוכרים, תוך שהוא מתקשה לשים לעצמו גבולות פנימיים.",דיון והכרעה 
113,ME-20-11-31419-820,על רקע נתונים אלה העריך שירות המבחן כי קיים סיכון למעורבות שולית חוזרת.,דיון והכרעה 
114,ME-20-11-31419-820,"כמו כן, אין מנוס מלציין כי הליכי הטיפול, מבלי להקל בהם ראש, מצויים עדיין בשלבים ראשוניים.",דיון והכרעה 
115,ME-20-11-31419-820,"אין מדובר בטיפול ארוך טווח ובעל אופי אינטנסיבי, אלא בקבוצות טיפוליות בסיסיות בהן נטל חלק למשך מספר מצומצם של חודשים, ועל אף שאין חולק כי מדובר בהליך חיובי המצדיק עידוד מצד בית המשפט, אין בו כדי להאפיל על חומרת העבירות, על העבר הפלילי הרלוונטי ועל ההכרח בענישה מחמירה משיקולי גמול והרתעה.",דיון והכרעה 
116,ME-20-11-31419-820,"ודוק, אין פירוש הדבר כי לשיקולי השיקום אין כל משקל וכי ראוי יהיה בנסיבות העניין לגזור את הדין אך על פי שיקולי הענישה המחמירים.",דיון והכרעה 
117,ME-20-11-31419-820,"אימוץ גישה עונשית זו היה מוביל, כאמור, במקרה זה, לאיתור העונש הראוי במעלה המתחם, לצד הפעלת המאסר המותנה במצטבר, כפי שעתרה המאשימה.",דיון והכרעה 
118,ME-20-11-31419-820,"נסיבותיו המיוחדות של הנאשם מחייבות עריכת איזון בין השיקולים הסותרים, ומתן משקל ממשי גם להליכי השיקום, וזאת על דרך של הימנעות ממיצוי הדין והטלת עונש המצוי בחלק התחתון של המתחם, תוך הפעלת המאסר המותנה בן שמונת החודשים בחופף לעונש שיוטל.",דיון והכרעה 
119,ME-20-11-31419-820,"תוצאה זו תיתן ביטוי ממשי למאמצים שהשקיע הנאשם בשינוי דרכיו עד כה, ובתקווה אף תסייע לו להמשיך ולבחור בדרך הטיפולית גם בתקופת המאסר, וזאת מבלי לסטות מהעונש המתחייב לנוכח חומרת המעשים והעבר הפלילי הרלוונטי.",דיון והכרעה 
120,ME-20-11-31419-820,"לצד עונש המאסר יוטלו מרכיבי ענישה משלימים ובהם מאסר על תנאי, קנס משמעותי וחילוט בהיקף המוסכם.",דיון והכרעה 
121,ME-20-11-31419-820,"לאור כל האמור לעיל, אני גוזר על הנאשם את העונשים הבאים:",דיון והכרעה 
122,ME-20-11-31419-820,"מאסר בפועל למשך 30 חודשים, בניכוי ימי המעצר מיום 1.11.20 ועד 9.12.20.",דיון והכרעה 
123,ME-20-11-31419-820,"12 חודשי מאסר על תנאי, והתנאי הוא כי במשך 3 שנים מיום שחרורו מהמאסר לא יעבור הנאשם עבירת סמים מסוג פשע.",דיון והכרעה 
124,ME-20-11-31419-820,"6 חודשי מאסר על תנאי, והתנאי הוא כי במשך 3 שנים מיום שחרורו מהמאסר לא יעבור הנאשם עבירת סמים מסוג עוון או עבירה על סעיף 400 לחוק העונשין.",דיון והכרעה 
125,ME-20-11-31419-820,"קנס בסך 30,000 ₪ או 100 ימי מאסר תמורתו.",דיון והכרעה 
126,ME-20-11-31419-820,"הקנס ישולם ב-15 תשלומים חודשיים, שווים ורצופים, החל מיום 15.9.22.",דיון והכרעה 
127,ME-20-11-31419-820,"אני מורה על חילוט סכום של 7,000 ₪, שנתפס מידי הנאשם, ועל חילוט כלל הציוד שנתפס במעבדה, הכול כמפורט בבקשת החילוט שבכתב האישום.",דיון והכרעה 
128,ME-20-11-31419-820,"ניתן היום,  י""ב תמוז תשפ""ב, 11 יולי 2022, במעמד הצדדים.",זכות ערעור בתוך 45 ימים 
