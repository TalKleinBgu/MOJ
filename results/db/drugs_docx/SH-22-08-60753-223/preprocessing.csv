,verdict,text,part
0,SH-22-08-60753-223,"ע""י ב""כ עוה""ד עדי עובדיה",מדינת ישראל 
1,SH-22-08-60753-223,"ע""י ב""כ עוה""ד רועי כהן",חיים אליהו כהן 
2,SH-22-08-60753-223,"חוק העונשין, תשל""ז-1977: סע'  192, 273",חיים אליהו כהן 
3,SH-22-08-60753-223,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  47(א)",חיים אליהו כהן 
4,SH-22-08-60753-223,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",חיים אליהו כהן 
5,SH-22-08-60753-223,"איומים, לפי סעיף 192 לחוק העונשין, תשל""ז – 1997 (להלן: ""חוק העונשין""); תקיפת שוטר, לפי סעיף 273 לחוק העונשין; שימוש בכוח או באיומים למניעת מעצר, לפי סעיף 47(א) לפקודת סדר הדין הפלילי (מעצר וחיפוש) (נוסח משולב), תשכ""ט- 1969.",רקע 
6,SH-22-08-60753-223,"לאחר הרשעתו, צירף הנאשם שני תיקים נוספים:",רקע 
7,SH-22-08-60753-223,"במסגרת התיק העיקרי נכללו תחילה הנאשם ואחיו, אולם האח נפטר וכתב האישום כנגדו בוטל.",רקע 
8,SH-22-08-60753-223,"בהתאם לעובדות בהן הורשע הנאשם בתיק העיקרי, ביום 17.06.20 ביצעו שוטרים צו חיפוש בביתם של הנאשמים ונמצאו במקום סמים.",רקע 
9,SH-22-08-60753-223,במהלך החיפוש החל הנאשם להתלהם והשוטרים ניסו להרגיעו.,רקע 
10,SH-22-08-60753-223,"בשלב זה, איים הנאשם על שוטר בכך שנצמד אליו ואמר: ""אל תגיד לי להירגע יא בן שרמוטה אני יכניס לך פצצה לפנים"", תוך שהוא מושיט יד מאוגרפת לעברו.",רקע 
11,SH-22-08-60753-223,"שוטר אחר אשר הבחין בכך, אחז בו ועצר בעדו.",רקע 
12,SH-22-08-60753-223,"בנסיבות אלה, הודיע השוטר לנאשם על מעצרו, וזה בתגובה הסתובב אליו ותפס בעורפו של השוטר אשר הצליח לרתק את הנאשם.",רקע 
13,SH-22-08-60753-223,"גם בשלב זה המשיך הנאשם להשתולל, הניף את אגרופיו באוויר ואף הכה בפניו של השוטר באמצעות 2 מכות אגרוף והעיף את משקפיו.",רקע 
14,SH-22-08-60753-223,"הנאשם לא חדל ממעשיו, אחז בכיסא עץ והניפו לעבר השוטר תוך שאמר לו: ""בוא יא בן שרמוטה"" והשליך את הכיסא לעברו.",רקע 
15,SH-22-08-60753-223,"השוטר, אשר ניסה להימלט, מעד, נפל, ונאלץ להדוף את הכיסא באמצעות ידיו.",רקע 
16,SH-22-08-60753-223,"לאחר הרשעת הנאשם במסגרת התיק העיקרי בלבד, נשמעו טיעונים לעונש במסגרתם עתרה המאשימה להטלת מאסר שירוצה בעבודות שרות ואילו הסנגור טען כי יש לחרוג לקולא ממתחם הענישה ולהטיל מאסר מותנה בלבד.",רקע 
17,SH-22-08-60753-223,"בשל גילו של הנאשם בעת ביצוע העבירה, התבקש שרות המבחן לערוך תסקיר, ובהתחשב בעתירת המאשימה לעונש התבקש הממונה על עבודות השרות לערוך חוות דעת בעניינו של הנאשם.",רקע 
18,SH-22-08-60753-223,"בהמשך, בטרם התקבלו מסמכים אלה, ביקש הנאשם לצרף את שני תיקי הצירוף.",רקע 
19,SH-22-08-60753-223,"בהתאם לעובדות כתב האישום המתוקן בתיק הצירוף הראשון, ביום 25.06.23 החזיק הנאשם במקומות שונים בדירתו בסם מסוכן מסוג קנאביס שלא לצריכתו העצמית במשקל כולל נטו של 1,018.25 גרם מחולק ל- 174 שקיות, וזאת ללא היתר כדין או רישיון מאת המנהל.",רקע 
20,SH-22-08-60753-223,"לפי עובדות כתב האישום המתוקן בתיק הצירוף השני, ביום 1.2.23 החזיק הנאשם בחדרו בסם מסוכן מסוג קנאביס שלא לצריכתו העצמית במשקל כולל של כ- 1,648 גרם מחולק ל- 162 שקיות, וזאת ללא היתר כדין או רישיון מאת המנהל.",רקע 
21,SH-22-08-60753-223,"שירות המבחן סקר את תולדות חייו של הנאשם, צעיר בן 23 אשר לא השלים 12 שנות לימוד ושולב בגיל צעיר במסגרות חוץ-ביתיות, על רקע בעיות התנהגות.",תסקיר שירות מבחן 
22,SH-22-08-60753-223,"בהמשך, לא גויס לצבא בעקבות מעורבותו בפלילים החל מגיל 14, לצד שימוש בסמים.",תסקיר שירות מבחן 
23,SH-22-08-60753-223,הנאשם סובל מפריצות דיסק הגורמות לו לכאבים כרוניים והוא מטופל באמצעות קנאביס רפואי.,תסקיר שירות מבחן 
24,SH-22-08-60753-223,"הנאשם הופנה לשרות המבחן בשנת 2023 בשל מעורבותו בעבירות סמים, אולם לא התייצב למפגשים שנקבעו איתו.",תסקיר שירות מבחן 
25,SH-22-08-60753-223,"באופן דומה, עולה כי הנאשם לא שיתף פעולה עם שרות המבחן אף בהיותו קטין, וגורמי המקצוע התרשמו מנזקקות טיפולית בתחום ההתמכרויות.",תסקיר שירות מבחן 
26,SH-22-08-60753-223,נסיונות שילובו בהליכים טיפוליים לא צלחו.,תסקיר שירות מבחן 
27,SH-22-08-60753-223,"במסגרת התיק העיקרי, התקשה הנאשם בקבלת אחריות והכרה בבעייתיות מעשיו, תוך שראה את עצמו כמותקף  באירוע כשפעל מתוך הגנה על אחיו מפני השוטרים.",תסקיר שירות מבחן 
28,SH-22-08-60753-223,בדיקת שתן שערך הנאשם נמצאה עם שרידי סם מסוג קנאביס.,תסקיר שירות מבחן 
29,SH-22-08-60753-223,"שירות המבחן התרשם מנאשם שחווה ילדות מורכבת, חסרת גבולות, מלווה בקשיי התנהגות והסתגלות למסגרות ולסמכות.",תסקיר שירות מבחן 
30,SH-22-08-60753-223,"נתונים אלה השפיעו על עיצוב אישיותו והובילו לחוסר יציבות בחייו, שימוש בסמים, חבירה לסביבה עבריינית והסתבכות בפלילים.",תסקיר שירות מבחן 
31,SH-22-08-60753-223,שירות המבחן העריך כי לנאשם קושי בוויסות עצמי וכי הוא מאופיין בדפוסי התנהגות תוקפניים.,תסקיר שירות מבחן 
32,SH-22-08-60753-223,הנאשם הביע חוסר רצון לשילוב במסגרת טיפולית וטען כי איננו נזקק לטיפול ולשינוי בחייו.,תסקיר שירות מבחן 
33,SH-22-08-60753-223,"לפיכך, העריך שרות המבחן כי קיים סיכון בינוני למעורבות בעבירות אלימות וכי החומרה הצפויה להתנהגות אלימה היא בינונית.",תסקיר שירות מבחן 
34,SH-22-08-60753-223,"שירות המבחן נמנע מהמלצה שיקומית בעניינו של הנאשם, אולם המליץ להטיל עליו עונש מאסר אשר ירוצה בעבודות שירות, לצד מאסר על תנאי.",תסקיר שירות מבחן 
35,SH-22-08-60753-223,"יצוין כי על אף החלטה לפיה על שרות המבחן להתייחס בתסקירו אף לתיקי הצרוף, הדבר לא נעשה.",תסקיר שירות מבחן 
36,SH-22-08-60753-223,"ב""כ המאשימה, התייחסה תחילה לתיק העיקרי, זאת בטרם בוצע צרוף התיקים.",תמצית טיעוני הצדדים
37,SH-22-08-60753-223,"בטיעוניה, עמדה על הערכים המוגנים שנפגעו מביצוע העבירות על ידי הנאשם ועל מידת הפגיעה הקשה בהם בנסיבות המקרה.",תמצית טיעוני הצדדים
38,SH-22-08-60753-223,"אשר למתחם הענישה במסגרת התיק העיקרי, טענה ב""כ המאשימה כי יש לקבוע מתחם ענישה שנע בין מספר חודשי מאסר שירוצו בעבודות שירות ועד ל-8 חודשי מאסר בפועל.",תמצית טיעוני הצדדים
39,SH-22-08-60753-223,"לגבי גזירת עונשו של הנאשם בתוך המתחם, טענה כי יש למקמו בשליש העליון של, כך שיושת עליו עונש של 6 חודשי מאסר שיכול וירוצו בעבודות שירות.",תמצית טיעוני הצדדים
40,SH-22-08-60753-223,"בהמשך, לאחר שצורפו שני התיקים, עמדה ב""כ המאשימה בטיעוניה על כמויות הסמים שנתפסו בכל מקרה, אופן חלוקתם ומקום תפיסתם.",תמצית טיעוני הצדדים
41,SH-22-08-60753-223,מנסיבות אלה ביקשה ללמוד על כוונת הנאשם לסחור בסם המוכן וזמין להפצה.,תמצית טיעוני הצדדים
42,SH-22-08-60753-223,"לעניין מתחמי הענישה בתיקי הצירוף, טענה ב""כ המאשימה כי יש לקבוע מתחם נפרד לכל מקרה אשר נע בין 6 חודשי מאסר שיכול וירוצו בדרך של עבודות שירות ועד ל- 12 חודשי מאסר בפועל.",תמצית טיעוני הצדדים
43,SH-22-08-60753-223,"ב""כ המאשימה הגישה פסיקה לביסוס טיעוניה (טמ/2).",תמצית טיעוני הצדדים
44,SH-22-08-60753-223,"אשר למיקומו של הנאשם במתחם הענישה, הפנתה לתסקיר שירות המבחן ממנו עולה כי הנאשם מתקשה לקבל אחריות, מסר בדיקת שתן לא נקייה מסם ולכך שהנאשם לא שולב בהליך טיפולי.",תמצית טיעוני הצדדים
45,SH-22-08-60753-223,"לצד זאת, ציינה לזכותו של הנאשם את הודאתו בתיקים, החיסכון בזמן שיפוטי, גילו הצעיר וכי לחובתו הרשעה אחת (טמ/1).",תמצית טיעוני הצדדים
46,SH-22-08-60753-223,"לפיכך, ביקשה ב""כ המאשימה למקם את הנאשם בכל אחד מתיקי הצירוף באמצע המתחם ולהשית עליו 6 חודשי מאסר לכל תיק בנפרד כך שבסך הכל יוטלו עליו 18 חודשי מאסר בפועל לצד רכיבים נלווים בדמות קנס ומאסר על תנאי משמעותי אשר יחול על כל עבירה לפי פקודת הסמים.",תמצית טיעוני הצדדים
47,SH-22-08-60753-223,"ב""כ הנאשם, טען תחילה לעונש במסגרת התיק העיקרי ובטיעוניו הרחיב לגבי נסיבותיו האישיות והרפואיות של הנאשם, בשים לב לגילו הצעיר ולסיבות אשר הובילו אותו לביצוע העבירות.",תמצית טיעוני הצדדים
48,SH-22-08-60753-223,"בטיעוניו ציין הסניגור כי הנאשם הוא אחיו של הנאשם האחר בתיק זה, אשר נפטר בעקבות בעיות בריאותיות קשות, כפי שעולה ממסמכים רפואיים שהציג (טנ/1).",תמצית טיעוני הצדדים
49,SH-22-08-60753-223,"לטענת הסניגור, התנגדותו והתנהלותו של הנאשם באירוע נבעה מכך שראה את אחיו החולה נאזק ונעצר.",תמצית טיעוני הצדדים
50,SH-22-08-60753-223,"בהמשך, עמד הסניגור על נסיבותיו האישיות של הנאשם ופירט אודות בעיות נפשיות ורפואיות מהן סובל, הטיפולים שעבר ורשימת התרופות שהנאשם נוטל על מנת לטפל במצבו, ולשם כך הציג מסמכים (טנ/2; טנ/3; טנ/4).",תמצית טיעוני הצדדים
51,SH-22-08-60753-223,עוד עמד הסניגור בטיעוניו על כך שהנאשם חווה טראומה קשה כאשר מצא את אחיו ללא רוח חיים.,תמצית טיעוני הצדדים
52,SH-22-08-60753-223,"בשלב זה של הטיעון, בטרם צופרו תיקים נוספים, טען הסניגור כי הנאשם לא יוכל לבצע עבודות שירות, וכי יש לסטות ממתחם העונש ההולם ולהשית על הנאשם מאסר על תנאי.",תמצית טיעוני הצדדים
53,SH-22-08-60753-223,"בהמשך, לאחר צירוף שני התיקים וקבלת חוות דעת ממונה ותסקיר, טען ב""כ הנאשם לעונש לגבי תיקי הצירוף.",תמצית טיעוני הצדדים
54,SH-22-08-60753-223,"בטיעוניו, הדגיש שוב את מצבו הקשה של הנאשם מבחינה נפשית ופיזית, אשר משתמש בקנאביס רפואי ברישיון בשל כאבים מהם הוא סובל.",תמצית טיעוני הצדדים
55,SH-22-08-60753-223,"באשר לעבירות החזקת הסמים, הציג רישיון להחזקה ולשימוש בקנאביס (טנ/5) וטען כי הכמות שסופקה לנאשם לא הספיקה לו.",תמצית טיעוני הצדדים
56,SH-22-08-60753-223,"ב""כ הנאשם הבהיר כי הנאשם עומד על הודאתו בהחזקת סם שלא לצריכה עצמית אלא שטיעוניו לעונש מספקים את הקשר הדברים.",תמצית טיעוני הצדדים
57,SH-22-08-60753-223,"בהמשך, טען כי תסקיר שרות המבחן אינו שלילי אלא משקף את מצבו של הנאשם וציין כי שירות המבחן המליץ על הטלת עונש מאסר בדרך של עבודות שירות לגבי שלושת התיקים.",תמצית טיעוני הצדדים
58,SH-22-08-60753-223,"בנוסף, פירט ב""כ הנאשם כי הנאשם נמצא בתנאים מגבילים מזה תקופה ארוכה, אותם לא הפר וניצל את הזמן על מנת לשקם את עצמו רפואית ונפשית.",תמצית טיעוני הצדדים
59,SH-22-08-60753-223,"לפיכך, טען ב""כ הנאשם כי יש להישאר בגבולות מתחם הענישה ברף הנמוך ולהסתפק בעונש של מאסר בעבודות שירות.",תמצית טיעוני הצדדים
60,SH-22-08-60753-223,"ב""כ הנאשם הגיש אסופת פסיקה לשם ביסוס טיעוניו (טנ/6).",תמצית טיעוני הצדדים
61,SH-22-08-60753-223,"הנאשם בדברו, ציין כי עבר תקופה לא קלה והביע רצון להביא לשינוי ולשיקום חייו.",תמצית טיעוני הצדדים
62,SH-22-08-60753-223,"לטענתו, אובדן אחיו הביא להתדרדרות במצבו אשר באה לידי ביטוי בצריכת קנאביס בכמויות מופרזות.",תמצית טיעוני הצדדים
63,SH-22-08-60753-223,"עם זאת, ציין כי הפחית בכמויות הסם בהן הוא משתמש וכיום הוא צורך פחות קנאביס.",תמצית טיעוני הצדדים
64,SH-22-08-60753-223,עוד שיתף הנאשם כי לא עבד במשך תקופה כתוצאה משבר ברגלו וציין כי איבד חברים במסיבת הנובה.,תמצית טיעוני הצדדים
65,SH-22-08-60753-223,"לדבריו, מכלול נסיבות אלה השפיע עליו וכעת הוא מעוניין לשנות את חייו ולחזור לדרך הישר.",תמצית טיעוני הצדדים
66,SH-22-08-60753-223,"לפיכך, ביקש הנאשם כי יוטל עליו עונש מאסר בדרך של עבודות שירות ולא מאסר בפועל, על מנת לקבל הזדמנות לשקם את חייו.",תמצית טיעוני הצדדים
67,SH-22-08-60753-223,מתחם העונש ההולם בתיק העיקרי,דיון והכרעה
68,SH-22-08-60753-223,"אדם המאיים על אדם אחר, פוגע בזכות הבסיסית לביטחון אישי ולשלוות הנפש.",דיון והכרעה
69,SH-22-08-60753-223,"בנוסף, איומים הנאמרים כלפי שוטר בעת מילוי תפקידו, פוגעים אף ביכולתו למלא את תפקידו בשמירת החוק והסדר הציבורי.",דיון והכרעה
70,SH-22-08-60753-223,"באופן דומה, אלימות כלפי שוטר במסגרת מילוי תפקידו פוגעת ביכולת המשטרה לקיים את האינטרס הרחב בשמירה על שלום הציבור, הסדר הציבורי ואכיפת החוק.",דיון והכרעה
71,SH-22-08-60753-223,"שוטרי משטרת ישראל נחשפים לא פעם לסיכונים רבים במסגרת תפקידם, וקיימת חשיבות רבה לשמירה על ביטחונם והחופש שניתן להם לבצע את מלאכתם.",דיון והכרעה
72,SH-22-08-60753-223,"לא בכדי ראה המחוקק לנכון להחמיר בעונשם של מבצעי עבירות אלה, בקבעו עונש מינימום  בגין עבירת תקיפת שוטר.",דיון והכרעה
73,SH-22-08-60753-223,"באופן דומה יש להתייחס לפגיעה בערכים המוגנים בעבירה של שימוש בכוח למניעת מעצר, הפוגעת ביכולת השוטר לקיים את תקפידו בשמירה על הציבור ושלומו.",דיון והכרעה
74,SH-22-08-60753-223,לא פעם עמד בית המשפט העליון על החשיבות שבהגנה על שוטרים בעת מילוי תפקידם:,דיון והכרעה
75,SH-22-08-60753-223,..,דיון והכרעה
76,SH-22-08-60753-223,אינטרס הציבור מחייב אפוא ששוטרים יוכלו למלא את תפקידם ללא מורא ופחד.,דיון והכרעה
78,SH-22-08-60753-223,מדיניות של ענישה מכבידה ומרתיעה בגין עבירות אלימות נגד שוטרים משרתת אינטרס זה ועל כן היא ראויה.,דיון והכרעה
79,SH-22-08-60753-223,"יש להתייחס לנסיבות ביצוע העבירה, להן משקל משמעותי בעת קביעת מתחם הענישה.",דיון והכרעה
80,SH-22-08-60753-223,"בחינת נסיבות המקרה הנדון מעלה, כי הנאשם נקט באלימות מתמשכת כנגד 2 שוטרים אשר נכחו באירוע.",דיון והכרעה
81,SH-22-08-60753-223,"הנאשם לא היסס תחילה לאיים על שוטר כי יפעל באלימות פיזית כלפיו, תוך שהוא מרים לכיוונו יד מאוגרפת, ואף פגע פיזית בראשו של שוטר נוסף אשר ניסה לעצור בעדו.",דיון והכרעה
82,SH-22-08-60753-223,"הנאשם המשיך ואיים על השוטר, אשר הודיע לו על מעצרו.",דיון והכרעה
83,SH-22-08-60753-223,"בשלב זה, נקט הנאשם בכוח כלפי השוטר כאשר השתולל, הניף את אגרופיו באוויר, ואף הכה בפניו של השוטר באמצעות 2 אגרופים.",דיון והכרעה
84,SH-22-08-60753-223,"בהמשך, הנאשם לא היסס להשליך כיסא עץ לעברו של השוטר, אשר נאלץ להדוף אותו באמצעות ידיו ואף ניסה להימלט מהמקום.",דיון והכרעה
85,SH-22-08-60753-223,"לאורך כל האירוע המתמשך, הנאשם המשיך במסכת איומים על השוטרים.",דיון והכרעה
86,SH-22-08-60753-223,התנהלות זו של הנאשם פגעה באופן ממשי בערכים המוגנים.,דיון והכרעה
87,SH-22-08-60753-223,"לצד זאת, יש לתת משקל לכך שמדובר באירוע ספונטני ולא מתוכנן, בו היה מעורב אף אחיו החולה של הנאשם, וכי לשוטרים לא נגרמה כל חבלה.",דיון והכרעה
88,SH-22-08-60753-223,"לאחר ששקלתי את כלל הנסיבות המפורטות, את מידת הפגיעה בערכים המוגנים, נסיבות ביצוע העבירה והפסיקה הנוהגת, אני קובע כי מתחם העונש ההולם במקרה זה נע בין ארבעה חודשי מאסר שיכול וירוצו בעבודות שירות ועד למאסר בפועל למשך 12 חודשים, לצד ענישה נלווית.",דיון והכרעה
89,SH-22-08-60753-223,מתחם העונש ההולם בתיקים המצורפים,דיון והכרעה
90,SH-22-08-60753-223,עבירת החזקת סם שלא לצריכה עצמית פוגעת בבריאות הציבור ובשלומו.,דיון והכרעה
91,SH-22-08-60753-223,"בנוסף על הנזקים הישירים שנגרמים למשתמשי הסם, לעבירה זו השלכות בעלות היקף נרחב הבאות לידי ביטוי בפגיעה במעגל הקרוב אל משתמש הסם ועד לפגיעה בחברה הרחבה, שכן הצורך בהשגת הסם עלול לגרור לביצוע עבירות אחרות.",דיון והכרעה
92,SH-22-08-60753-223,"כמו כן, אדם המחזיק בסם שלא לצריכה עצמית מהווה לא פעם חלק משמעותי משרשרת הפצת הסם ופוגע במלחמה בנגע זה שהפך לרעה חולה.",דיון והכרעה
93,SH-22-08-60753-223,"בהתחשב במנעד הרחב ביותר של נסיבות ביצוע עבירת החזקת סם שלא לצריכה עצמית, יש לתת משקל משמעותי לנסיבות המקרה.",דיון והכרעה
94,SH-22-08-60753-223,"בנסיבות המקרה הנדון, החזיק הנאשם בשני מועדים שונים בכמויות יחסית דומות של סם מסוג קנאביס.",דיון והכרעה
95,SH-22-08-60753-223,"הנאשם החזיק את הסמים בביתו, במקומות שונים, מחולקים לשקיות במשקלים שונים.",דיון והכרעה
96,SH-22-08-60753-223,"מדובר בהחזקת כמות לא מבוטלת של סם, המגיעה למשקל כולל של כ- 2.660 קילו, כשהוא מחולק למספר משמעותי ביותר של לא פחות מ- 336 שקיות חלוקה.",דיון והכרעה
97,SH-22-08-60753-223,נתונים אלה מעידים על פוטנציאל נזק משמעותי.,דיון והכרעה
98,SH-22-08-60753-223,"לאחר ששקלתי את כלל הנסיבות המפורטות בתיקי הצרוף, את מידת הפגיעה בערכים המוגנים, נסיבות ביצוע העבירה והפסיקה הנוהגת, אני קובע כי מתחם העונש ההולם באירוע זה נע בין מאסר למשך 5 חודשים שירוצה בעבודות שירות לבין 15 חודשי מאסר בפועל, לצד ענישה נלווית.",דיון והכרעה
99,SH-22-08-60753-223,"הנאשם צעיר, יליד שנת 2000.",העונש המתאים
100,SH-22-08-60753-223,"שרות המבחן הצביע בתסקירו על קושי בקבלת אחריות מלאה על ידי הנאשם, על דפוסי התנהגות בעיתיים הדורשים טיפול, וכן על סירובו להשתלב בטיפול.",העונש המתאים
101,SH-22-08-60753-223,"לצד זאת, שרות המבחן פירט את הרקע המורכב של הנאשם אשר הוביל לקשיים אלה.",העונש המתאים
102,SH-22-08-60753-223,"החל מגיל צעיר, סבל הנאשם מבעיות התנהגות ושולב במסגרות חוץ ביתיות.",העונש המתאים
103,SH-22-08-60753-223,"בלא תמיכה מסביבתו הקרובה, חבר הנאשם לחברה שולית והיה מעורב בפלילים החל מגיל 14.",העונש המתאים
104,SH-22-08-60753-223,"בנוסף, פיתח דפוסי התמכרות כשהחל לצרוך סמים כבר בשלב מוקדם זה של חייו.",העונש המתאים
105,SH-22-08-60753-223,"שרות המבחן לא הצליח לרתום את הנאשם להליכים טיפוליים בהיותו קטין, וכך אף במסגרת ההליך הנדון.",העונש המתאים
106,SH-22-08-60753-223,"ב""כ הנאשם הגיש מסמכים שונים המבססים את הבנת מורכבות מצבו ומאששים את התרשמות שרות המבחן.",העונש המתאים
107,SH-22-08-60753-223,"מראיות אלה עולה כי הנאשם אובחן כבר בגיל הרך כסובל מהפרעות קשב וריכוז, ליקויי למידה, בעיות התנהגות וכן מקשיי שינה.",העונש המתאים
108,SH-22-08-60753-223,הנאשם טופל נפשית לאורך שנים על ידי פסיכיאטר וקיבל במשך שנים תרופות לשם ייצוב מצבו הנפשי.,העונש המתאים
109,SH-22-08-60753-223,"בנוסף, מהמסמכים הרפואיים עולה כי החל מגיל 15 סובל הנאשם מכאבים בחלקו התחתון של גבו בשל היצרות הנובעת מבלט בדיסק בעמוד השדרה.",העונש המתאים
110,SH-22-08-60753-223,"תחילה טופל הנאשם בזריקות שלא סייעו להקלה על הכאב, בהמשך טופל בתרופות ולבסוף קיבל רישיון לשימוש בקנאביס רפואי.",העונש המתאים
111,SH-22-08-60753-223,"מסמכים נוספים שהוגשו מבססים את מצבו הרפואי הקשה של אחיו של הנאשם, שהיה הנאשם הנוסף בתיק העיקרי, אשר סבל מהתקפים פסיכוטיים וממחלת הסרטן, עד שנפטר.",העונש המתאים
112,SH-22-08-60753-223,"צירוף נתונים אלה מעמיק את ההבנה לגבי הקשיים הנתונים, עימם היה על הנאשם להתמודד החל מגיל צעיר ביותר ועד היום.",העונש המתאים
113,SH-22-08-60753-223,"בחינת דפוסי התנהגות הנאשם, קשייו בהפנמת חומרת מעשיו וכן הסיכון להישנות המעשים, מציבה את עניינו במרכז כל אחד ממתחמי הענישה.",העונש המתאים
114,SH-22-08-60753-223,"עם זאת, יש לתת משקל משמעותי לנסיבותיו האישיות הסבוכות והמורכבות של הנאשם, לגילו הצעיר, ולעובדה שמעולם לא ריצה מאסר.",העונש המתאים
115,SH-22-08-60753-223,"אני מוצא כי במכלול שיקולים אלה, אין מקום להטלת מאסר לריצוי בפועל, וכי הטלת ענישה משמעותית בדמות מאסר בעבודות שרות לתקופה המרבית תתאים לנסיבותיו המיוחדות של הנאשם ותהלום את חומרת מעשיו.",העונש המתאים
116,SH-22-08-60753-223,"לאחר ששקלתי את כל האמור לעיל, החלטתי כי יש להטיל על הנאשם עונש אחד בגין כל העבירות בהן הורשע, אשר יתחשב במכלול מעשיו.",העונש המתאים
117,SH-22-08-60753-223,"לפיכך, החלטתי להטיל על הנאשם את העונשים הבאים:",העונש המתאים
118,SH-22-08-60753-223,"מאסר למשך תשעה חודשים אשר ירוצה בעבודות שרות, בהתאם לחוות דעת הממונה.",העונש המתאים
119,SH-22-08-60753-223,בית המשפט הבהיר לנאשם את משמעות אי עמידה בתנאי ריצוי עבודות השרות.,העונש המתאים
120,SH-22-08-60753-223,"מאסר למשך שישה חודשים, אותו לא ירצה אלא אם יעבור עבירת סמים מסוג פשע או עבירת תקיפת שוטר, במשך שלוש שנים.",העונש המתאים
121,SH-22-08-60753-223,"מאסר למשך שלושה חודשים, אותו לא ירצה אלא אם יעבור עבירת איומים או עבירת שימוש בכח למניעת מעצר, במשך שלוש שנים.",העונש המתאים
122,SH-22-08-60753-223,"קנס בסך 1,000 ₪.",העונש המתאים
123,SH-22-08-60753-223,הקנס ישולם עד ליום 1.8.24.,העונש המתאים
124,SH-22-08-60753-223,"ככל שהופקד סכום כסף במסגרת הליך זה או הליך מעצר הקשור בו, יקוזז ממנו סכום הקנס והיתרה תושב לידי הנאשם בהיעדר מניעה בדין.",העונש המתאים
125,SH-22-08-60753-223,ניתן צו להשמדת הסמים.,העונש המתאים
126,SH-22-08-60753-223,המזכירות תעביר העתק גזר הדין לממונה על עבודות השרות.,העונש המתאים
127,SH-22-08-60753-223,54678313זכות ערעור לבית המשפט המחוזי תוך 45 ימים מהיום.,העונש המתאים
128,SH-22-08-60753-223,"ניתן היום,  כ""ו סיוון תשפ""ד, 02 יולי 2024, במעמד הצדדים.",העונש המתאים
