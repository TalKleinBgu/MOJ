,verdict,text,part
0,ME-15-04-8633-389,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10, 31(3) והתוספת השניה",הנאשם
1,ME-15-04-8633-389,"חוק העונשין, תשל""ז-1977: סע'  40ה'",הנאשם
2,ME-15-04-8633-389,"פקודת הראיות [נוסח חדש], תשל""א-1971: סע'  26(ב)",הנאשם
9,ME-15-04-8633-389,"לאחר שמיעת ראיות, זוכה הנאשם מעבירות תקיפת שוטר והפרעה לשוטר שיוחסו לו והורשע בעבירה של החזקת סמים שלא לצריכה עצמית, לפי סעיף  7 (א) ו- (ג) רישא לפקודת הסמים המסוכנים [נוסח חדש] התשל""ג-1973 ובעבירה של החזקת כלים, לפי סעיף 10 לפקודת הסמים המסוכנים [נוסח חדש] התשל""ג-1973.",גזר דין
10,ME-15-04-8633-389,"בהכרעת הדין נקבע, כי הנאשם החזיק קוקאין במשקל 15.98 גרם והירואין במשקל  30.91 גרם, במקום מסתור הסמוך לביתו ובביתו, שלא לצריכתו העצמית, והחזיק בביתו שני מאזניים, ככלים המשמשים להכנת סם שלא לצריכה עצמית.",גזר דין
11,ME-15-04-8633-389,"ב""כ המאשימה ציינה את קביעות הכרעת הדין.",טענות הצדדים
12,ME-15-04-8633-389,עמדה על הערכים החברתיים שנפגעו מביצוע העבירות ועל עוצמת הפגיעה בהם; על מדיניות הענישה הנוהגת; ועל נסיבות ביצוע העבירות; ועתרה לקבוע כי מתחם העונש ההולם לעבירות שביצע הנאשם נע בין 4 ל- 7 שנות מאסר.,טענות הצדדים
13,ME-15-04-8633-389,"אשר לעונש הראוי לנאשם בתוך מתחם העונש האמור, עתרה להטיל על הנאשם מאסר ברף הגבוה של המתחם, ובנוסף, מאסר על תנאי ארוך ומשמעותי, פסילת רישיון נהיגה, פסילה על תנאי של רישיון נהיגה, וקנס גבוה.",טענות הצדדים
14,ME-15-04-8633-389,"הפנתה לפסיקה, הגישה את המרשם הפלילי של הנאשם ואת גזר הדין שניתן על הנאשם בת.פ.",טענות הצדדים
15,ME-15-04-8633-389,"8780-04-13, וציינה כי לנאשם הרשעות קודמות רבות, בין היתר בעבירות דומות.",טענות הצדדים
16,ME-15-04-8633-389,"ב""כ הנאשם טען, כי מידת הפגיעה בערכים החברתיים כאן פחותה מזו אליה טוענת המאשימה, שכן, הנאשם הורשע בעבירה של החזקת סם שלא לצריכה עצמית ולא בעבירה של סחר בסם.",טענות הצדדים
17,ME-15-04-8633-389,"עוד טען, כי טענות המאשימה על ההשפעות הרחבות של הסמים על הציבור, כמפורט בטיעוניה לעונש, אינן מבוססות וכי באותה מידה הוא יכול לטעון שתופעת השימוש הנרחב בסמים עברה מן העולם, בין היתר בשל מיגורה והגברת המודעות בציבור על סכנות השימוש בסמים.",טענות הצדדים
18,ME-15-04-8633-389,"הוא הוסיף וטען, כי מדיניות הענישה מקלה  מזו שהמאשימה טוענת, והפנה לפסיקה.",טענות הצדדים
19,ME-15-04-8633-389,"ביקש לקבוע כי מתחם העונש ההולם את העבירות שביצע הנאשם, בנסיבותיהן, נע בין 6 ל- 24 חודשי מאסר.",טענות הצדדים
20,ME-15-04-8633-389,"אשר לנסיבות ביצוע העבירות, טען, כי הסם נתפס בסמוך לביתו של הנאשם, ולא במקום הנגיש לציבור הרחב; כמות הסם איננה גדולה, והמאשימה לא הוכיחה את שווי של הסם וכוונה ממשית של הנאשם למכור אותו.",טענות הצדדים
21,ME-15-04-8633-389,"בהתייחס לנסיבותיו של הנאשם, ציין כי הנאשם בן 52.",טענות הצדדים
22,ME-15-04-8633-389,גדל בתנאים קשים ומורכבים.,טענות הצדדים
23,ME-15-04-8633-389,"מגיל צעיר חווה אלימות מצד אביו, נאלץ לעבור בין מסגרות חוץ ביתיות, התחבר לחברה שולית והחל להשתמש בסמים.",טענות הצדדים
24,ME-15-04-8633-389,"בשנות ה- 90 הסתיימה מערכת יחסים זוגית משמעותית שניהל הנאשם, והדבר היווה אירוע משברי עבורו והעצים את התמכרותו לסמים.",טענות הצדדים
25,ME-15-04-8633-389,והנאשם החל לצרוך סמים מסוג הרואין וקוקאין.,טענות הצדדים
26,ME-15-04-8633-389,"טען, כי הנאשם עייף מאורח חייו ומעוניין לערוך שינוי משמעותי.",טענות הצדדים
27,ME-15-04-8633-389,"אשר לקנס, טען, כי המאשימה לא הצביעה על מתחם קנס הולם, ושמעיון בפסיקה עולה כי במקרים בהם לא עלתה תועלת או הפקת רווח כלכלי ממשי ולא הוכח שווי הסם, הוטלו קנסות בגובה של אלפי שקלים בודדים.",טענות הצדדים
28,ME-15-04-8633-389,"עוד הוסיף, כי הנאשם לא עובד בעבודה קבועה והוא מתקיים מקצבת הכנסה ומעזרה של בני משפחתו ושהטלת קנס משמעותי עליו עלולה לפגוע במשפחתו או לגזור עליו מאסר לתקופה ארוכה מזו שבית המשפט התכוון להטיל עליו.",טענות הצדדים
29,ME-15-04-8633-389,"הנאשם תיאר את קורותיו, סיפר כי ריצה שנות מאסר, שיתף כי רוצה לערוך שינוי בחייו וביקש את התחשבות בית המשפט.",טענות הצדדים
30,ME-15-04-8633-389,"הנאשם החזיק, במקום מסתור הסמוך לביתו ובביתו, 15.98 גרם קוקאין ו- 30.91 גרם הרואין, ארוזים בעשרות אריזות, שלא לצריכתו העצמית, והחזיק בביתו שני מאזניים, ככלים המשמשים להכנת סם שלא לצריכה עצמית.",דיון והכרעה
31,ME-15-04-8633-389,"השימוש בסמים גורם לפגיעות מגוונות, במספר מעגלים.",דיון והכרעה
32,ME-15-04-8633-389,"בראש וראשונה הוא פוגע במשתמש, בבריאותו – הפיזית והנפשית – ובתיפקודו, כאדם וכפרט במעגלי חייו השונים.",דיון והכרעה
33,ME-15-04-8633-389,"הוא פוגע בסביבתו הקרובה של המשתמש, הסובלת מתיפקודו הלקוי והעומסת על גבה את הצורך לטפל בו.",דיון והכרעה
34,ME-15-04-8633-389,"והוא פוגע בחברה בכללה, חושף אותה לעבירות רכוש ואלימות המתבצעות על ידי התלויים בסם, הזקוקים לכסף לצורך מימון רכישתו, חושף פרטים בחברה לסכנת ההצטרפות למעגל המשתמשים בסם ולמעגל התלויים בו, ומחייב את החברה לטפל במי שבעקבות השימוש בסם הופך לחולה או לנזקק.",דיון והכרעה
35,ME-15-04-8633-389,"ממילא, מי שמחזיק סמים לשם הפצתם, תורם ליצירתן ולהתגברותן של הפגיעות המתוארות.",דיון והכרעה
36,ME-15-04-8633-389,"הערכים המוגנים בעבירות הסמים הם בין היתר שלום הציבור ובטחונו, החוסן החברתי, ובריאות הפרט והציבור.",דיון והכרעה
37,ME-15-04-8633-389,"ככל שהסם קשה יותר וכמותו רבה יותר, כך גדלים נזקיו וסכנתו.",דיון והכרעה
38,ME-15-04-8633-389,"כאן, המדובר בכ- 16 גרם קוקאין וכ- 31 גרם הרואין.",דיון והכרעה
39,ME-15-04-8633-389,"על מנת לסבר את האוזן יוזכר, כי החוק קובע חזקה שהחזקת הירואין או קוקאין במשקל העולה על 0.3 גרם, מיועדת שלא לצריכתו העצמית של המחזיק.",דיון והכרעה
40,ME-15-04-8633-389,"(ראה סעיף 31(3) והתוספת השניה, לפקודת הסמים המסוכנים (נוסח חדש), התשל""ג-1973)",דיון והכרעה
41,ME-15-04-8633-389,"סם ההרואין  שייך לקבוצת האופיאטים, המשתייכת לקבוצת הסמים המדכאים את מערכת העצבים המרכזית.",דיון והכרעה
42,ME-15-04-8633-389,"התמכרות להרואין פועלת במנגנונים של סבילות (tolerance) ותלות (dependence) ביחס לצריכת החומר, כלומר, אותו חומר באותה כמות ישפיע על המשתמש בו פחות ופחות בשימוש חוזר.",דיון והכרעה
43,ME-15-04-8633-389,"אופיאטים גורמים לצרכני הסם סבילות חסרת גבולות, וכך ייתכן שמשתמשים יצרכו מינון הגבוה פי 10 מהמנה הראשונה שצרכו, בתוך חודש בלבד מתחילת השימוש הקבוע.",דיון והכרעה
44,ME-15-04-8633-389,"כך, המכורים לאופיאטים צורכים הרואין תחילה לשם ההנאה, ובהמשך, לאחר ההתמכרות והיעדר תחושת הנאה, בעיקר כדי להקל על הכאב הגופני והנפשי שבתסמונת הגמילה.",דיון והכרעה
45,ME-15-04-8633-389,אחת הסכנות החמורות בשימוש בסם ההרואין היא צריכת מנת יתר.,דיון והכרעה
46,ME-15-04-8633-389,"מנת יתר של הרואין יוצרת שיבושים חמורים במנגנוני הפיקוח של המוח, עד כדי קריסה מוחלטת של מערכת העצבים.",דיון והכרעה
47,ME-15-04-8633-389,"בהיעדר טיפול חירום, אדם שצרך מנת יתר ימות עד מהרה, לרוב עקב בצקת ריאות.",דיון והכרעה
48,ME-15-04-8633-389,"בנוסף, בקרב המשתמשים בהרואין בהזרקה, נשקפת סכנה גדולה להידבקות במחלות זיהומיות, שהחמורות ביותר הן דלקת כבד נגיפית לסוגיה ואיידס.",דיון והכרעה
49,ME-15-04-8633-389,שיעור הלוקים בצהבת לסוגיה בקרב מכורים להרואין גבוה בעשרות אחוזים בהשוואה לשיעורם בכלל האוכלוסייה  (מתוך אתר הרשות למלחמה בסמים),דיון והכרעה
50,ME-15-04-8633-389,"לסם הקוקאין נודעת השפעה הרסנית במיוחד, על גופו ועל נפשו של המשתמש.",דיון והכרעה
51,ME-15-04-8633-389,"האינטרס הנגדי העיקרי העומד אל מול שלל הרעות החולות הנגרמות מצריכת הסמים, הוא תאוות הבצע של המעורבים בשרשרת הפצת הסמים, המעוניינים להרחיב ככל הניתן את מעגל צרכני הסמים ולהגדיל את כמויות הסם הנצרכות, על מנת להגדיל את רווחיהם.",דיון והכרעה
52,ME-15-04-8633-389,"בהתחשב בסוגי הסמים שהחזיק הנאשם, בכמותם, ובנזקי השימוש בהם, הרי שמידת הפגיעה בערכים החברתיים המוזכרים, משמעותית מאוד.",דיון והכרעה
53,ME-15-04-8633-389,6.,דיון והכרעה
54,ME-15-04-8633-389,"מדיניות הענישה הנוהגת מאז ומתמיד בעבירות הסמים החמורות, כמו עבירת החזקת סמים שלא לצריכה עצמית, הינה של החמרה.",דיון והכרעה
55,ME-15-04-8633-389,"הלכה למעשה, עונשי המאסר בפועל המוטלים על החזקת עשרות גרמים של הירואין או קוקאין, נעים בטווח שבין שלוש לחמש שנים.",דיון והכרעה
56,ME-15-04-8633-389,בית המשפט העליון דחה את הערעור וקבע-,דיון והכרעה
58,ME-15-04-8633-389,"בית המשפט העליון דחה את הערעור וקבע- ""..",דיון והכרעה
59,ME-15-04-8633-389,"סמים אינם פריט איסוף המוחזק להנאה מעצם החזקתו או הצגתו, אלא מוצר צריכה, די יקר, הנסחר בשוק של היצע וביקוש.",דיון והכרעה
60,ME-15-04-8633-389,"חזקה על מי שמחזיק בו בכמות מסחרית, שהוא עושה זאת לשם סחר בו.",דיון והכרעה
61,ME-15-04-8633-389,"משכך, אין הבדל עקרוני מהותי בין חומרת מעשה ההחזקה  בסם לשם סחר בו, לחומרת מעשה הסחר בסם.",דיון והכרעה
62,ME-15-04-8633-389,שני המעשים נועדו בסופו של דבר לסחר בסם.,דיון והכרעה
63,ME-15-04-8633-389,המדובר בשלבים עוקבים על פני אותו מסלול.,דיון והכרעה
64,ME-15-04-8633-389,"כמובן שכאשר הסמים נתפסים לפני העברתם לאחר, הנזק שבהגעת הסם אל הצרכן נמנע, אך הדבר איננו מפחית מחומרת מעשה המחזיק, שתפיסת הסם שהוא החזיק נכפתה עליו ולא ניזומה על ידו.",דיון והכרעה
65,ME-15-04-8633-389,"העונש הקבוע לצד עבירת הסחר בסמים, הוא אותו עונש הקבוע לצד החזקתם שלא לצריכה עצמית.",דיון והכרעה
66,ME-15-04-8633-389,והענישה המוטלת על עבירות החזקת סם שלא לצריכה עצמית אינה שונה מזו המוטלת על סחר בסם.,דיון והכרעה
67,ME-15-04-8633-389,באשר לנסיבות ביצוע העבירות –,דיון והכרעה
68,ME-15-04-8633-389,"החזקת הסמים והמאזניים בנסיבות, מחייבות פעולות מקדימות ומבחינה זו יש לראות בהן כעבירות מתוכננות; בהתחשב בסוג הסם ובכמותו ובמטרת החזקת המאזניים, הרי שהנזק שהיה צפוי להיגרם ממעשי הנאשם בהתפתחות הרגילה של הדברים, הינו משמעותי; בפועל, הסם והמאזניים נתפסו על ידי המשטרה וממילא הסמים לא הגיעו לצרכנים; הנאשם ביצע את העבירות בעצמו, לבדו; הנאשם ביצע את העבירות לשם הפקת רווח כספי.",דיון והכרעה
69,ME-15-04-8633-389,"ב""כ הנאשם הפנה למספר רב של פסקי דין וטען, שיש ללמוד מהם, כי מדיניות הענישה הנהוגה בנסיבות דומות ואף חמורות יותר מענייננו הינה של ענישה קלה בהרבה מזו הנטענת על ידי התביעה, וכי מתחם העונש ההולם למעשי הנאשם נע בין 6 ל- 24 חודשי מאסר.",דיון והכרעה
70,ME-15-04-8633-389,"עיון בפסקי הדין מלמד, כצפוי, שהעונשים שהוטלו במסגרתם הושפעו מנתונים ונסיבות קונקרטיים.",דיון והכרעה
71,ME-15-04-8633-389,המניע לביצוע עבירות הסחר בסמים והחזקת הסמים שלא לצריכה עצמית הינו הפקת רווח כספי.,דיון והכרעה
72,ME-15-04-8633-389,"משכך, ראוי להטיל על מבצעיהם גם ענישה כספית.",דיון והכרעה
73,ME-15-04-8633-389,"גובה הקנס מושפע משיקולים שונים ובהם, סוג הסם וכמותו, שוויו הכספי, הרווח שניתן להפיק ממכירתו, ועוד, ובסופו של דבר הקנס אינו עומד בפני עצמו אלא הוא מרכיב בעונש הכולל - האמור לשמור על יחס הולם לחומרת מעשה העבירה ולמידת אשמו של הנאשם – שביחס אליו יש לתת את הדעת גם ליכולתו של הנאשם לעמוד בו.",דיון והכרעה
74,ME-15-04-8633-389,"באופן מעשי, הקנסות המוטלים על החזקת עשרות גרם הרואין או קוקאין שלא לצריכה עצמית, הם בסדרי גודל של עשרות אלפי שקלים.",דיון והכרעה
75,ME-15-04-8633-389,"בהתאם לצורך לקיים יחס הולם בין חומרת מעשי העבירות בנסיבותיהם ומידת אשמו של הנאשם ובין העונש שיוטל; ובהתחשב בערכים החברתיים שנפגעו מביצוע העבירות; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירות; אני קובע כי מתחם העונש ההולם לעבירות שביצע הנאשם הוא מאסר בפועל בין 3 ל- 5 שנים וקנס בטווח שבין 10,000 ל – 50,000 ₪.",דיון והכרעה
76,ME-15-04-8633-389,הנאשם בן 53.,דיון והכרעה
77,ME-15-04-8633-389,עברו הפלילי יוצא דופן בחומרתו.,דיון והכרעה
78,ME-15-04-8633-389,"לחובתו עשרות הרשעות קודמות בעבירות רכוש, סמים, סחיטה, אלימות נגד שוטרים ועוד.",דיון והכרעה
79,ME-15-04-8633-389,18 פעמים הוא נדון לעונשי מאסר ותקופות המאסר שנגזרו עליו מצטברות ללמעלה מ 27 שנים (!).,דיון והכרעה
80,ME-15-04-8633-389,לא אחת רואים שעם השנים עבריינים מתעייפים מדרכם וממתנים את פעילותם העבריינית ואולם גיליון הרשעותיו של הנאשם מעיד כי הוא מתמיד בעבריינותו גם בשנותיו המבוגרות.,דיון והכרעה
81,ME-15-04-8633-389,"ב 19 השנים האחרונות, מאז 1997, הנאשם הורשע 8 פעמים בעבירות סמים חמורות ותקופות המאסר שנגזרו עליו בגינן מצטברות לכדי 17 שנים.",דיון והכרעה
82,ME-15-04-8633-389,"את העבירות כאן הוא ביצע שלושה חודשים בלבד לאחר שחרורו מ- 22 חודשי מאסר על עבירות של החזקת סמים שלא לצריכה עצמית ושיבוש מהלכי משפט, שנסיבותיהן דומות מאוד לנסיבות ענייננו.",דיון והכרעה
83,ME-15-04-8633-389,גם שם הוא החזיק סמים קשים בחצר האחורית של ביתו וגם שם שוטרים שהיו בתצפית עליו ראו את מעשיו ותפסו אותו בכף והוא ניסה להשליך את הסם.,דיון והכרעה
84,ME-15-04-8633-389,"העובדות המתוארות מדברות בעד עצמן ומלמדות שהנאשם בחר בעבריינות, ובמיוחד בעיסוק בסמים, כמשלח יד וכדרך חיים.",דיון והכרעה
85,ME-15-04-8633-389,"החזרתיות רבת הפעמים, לאורך שנים ארוכות, פעם אחר פעם, על עבירות סמים חמורות, מעמידה את הנאשם כאדם מסוכן לחברה.",דיון והכרעה
86,ME-15-04-8633-389,"דומני כי נתוני העבריינות של הנאשם בתחום עבירות הסמים הקשות, מצדיקים עקרונית לקבוע לגביו כי יש חשש ממשי שהוא יחזור ויבצע עבירות ושהחמרה בעונשו והרחקתו מהציבור נדרשות כדי להגן על שלום הציבור - המצדיק חריגה לחומרה ממתחם העונש ההולם, כפי שניתן לעשות על יסוד הוראת סעיף 40ה' לחוק העונשין.",דיון והכרעה
87,ME-15-04-8633-389,"אולם, התביעה נמנעה מלבקש זאת ובנסיבות אינני מוצא לנכון לנקוט בצעד זה.",דיון והכרעה
88,ME-15-04-8633-389,"מכל מקום, נתונים אלה הם בעלי משמעות בקביעת העונש הראוי לנאשם בתוך מתחם העונש ההולם.",דיון והכרעה
89,ME-15-04-8633-389,"הכלל הוא שבעבירות החמורות, ובכללן עבירות הסמים הקשות, הבכורה נתונה לשיקולי הגמול וההרתעה והמשקל הניתן לנסיבות האישיות של הנאשם, קטן אם בכלל.",דיון והכרעה
90,ME-15-04-8633-389,"בנסיבות המקרה ובהתחשב בעבריינותו רבת השנים של הנאשם ובעונשי המאסר שנגזרו עליו, אינני סבור שיש לתת משקל לפגיעת עונש המאסר בנאשם בכלל ובפרט בהתחשב בגילו.",דיון והכרעה
91,ME-15-04-8633-389,"אדרבא, הנאשם אדם מבוגר, שקול ומנוסה, הוא בוחר את בחירותיו ונושא באחריות עליהן.",דיון והכרעה
92,ME-15-04-8633-389,"המעשים עליהם הוא נותן את הדין אינם מעשי רשלנות או כאלה שנעשו מתוך רתחת רגש ספונטנית, אלא מעשים מתוכננים ומכוונים, הנעשים מתוך מודעות ובחירה.",דיון והכרעה
93,ME-15-04-8633-389,"הנאשם לא נטל אחריות על מעשיו ולא רק שהוא לא שיתף פעולה עם רשויות החוק אלא שהוא גם האשים את המשטרה בכך שהיא זו שהניחה את הסמים במקום בו הם נמצאו, או שהיא ידעה על כך שהסמים הושתלו שם על ידי אחר.",דיון והכרעה
94,ME-15-04-8633-389,"טענה זו כמו הגנתו בכלל, חסרות יסוד.",דיון והכרעה
95,ME-15-04-8633-389,"אמנם, זכותו המלאה של נאשם לנהל משפט ודבר זה לא נזקף בשום אופן לחובתו, אך בנסיבות כאלה הוא איננו יכול ליהנות מההתחשבות הניתנת למי שנטל אחריות על מעשיו ולמי ששיתף פעולה עם רשויות החוק.",דיון והכרעה
96,ME-15-04-8633-389,אורח חייו העברייני של הנאשם נמשך לאורך שנים רבות ופוגע בחברה.,דיון והכרעה
97,ME-15-04-8633-389,"נסיבות חייו של הנאשם לא היו קלות והוא גדל בתנאים לא פשוטים ובעזובה, אולם, במשך שנים הוא קיבל הזדמנויות חוזרות ונשנות מבתי המשפט בפניהם הוא נדון, אשר נמנעו מלהטיל עליו עונשי מאסר, וגם במשפטו האחרון – ת.פ.",דיון והכרעה
98,ME-15-04-8633-389,8780-04-13 – ההגנה טענה את נסיבות חייו ובית המשפט התחשב בהן להקלת עונשו של הנאשם.,דיון והכרעה
99,ME-15-04-8633-389,"יש גבול כמה ניתן למחזר טיעון מסוג זה, במיוחד כשמדובר בנאשם הנמצא בעשור השישי של חייו וכשהנסיבות הנטענות לקולה התרחשו לפני שנים רבות מאוד.",דיון והכרעה
100,ME-15-04-8633-389,"הנאשם אמר בדבריו לעונש ""היה לי מספיק זמן לחשוב מה אני הולך לעשות עם החיים שלי.",דיון והכרעה
101,ME-15-04-8633-389,אינני סבור שיש לתת משקל ממשי להצהרות הנאשם.,דיון והכרעה
102,ME-15-04-8633-389,בעניינים אלה העיקר הוא המעשה ולא ההצהרה המילולית.,דיון והכרעה
103,ME-15-04-8633-389,"במשפטו הקודם, בו הורשע בהחזקת קוקאין שלא לצריכה עצמית ונדון ל- 22 חודשי מאסר בפועל (ת.פ. 8780-04-13) הנאשם אמר דברים דומים - ""...אני מקווה שזה מאסרי האחרון.",דיון והכרעה
104,ME-15-04-8633-389,הפעם הגעתי לתובנות אחרות.,דיון והכרעה
105,ME-15-04-8633-389,המאסר הזה נתן לי לשנות את צורת החשיבה שלי...,דיון והכרעה
106,ME-15-04-8633-389,ההודאה שלי מצביעה על תובנות חדשות.,דיון והכרעה
107,ME-15-04-8633-389,..,דיון והכרעה
108,ME-15-04-8633-389,"מבקש הזדמנות אחרונה שאני אנצל אותה"" – והנה, לא עברו שלושה חודשים מאז שחרורו מהמאסר והוא שב וביצע עבירות סמים חמורות.",דיון והכרעה
109,ME-15-04-8633-389,"משמעות הקביעה שמתחם העונש ההולם למעשי העבירות שביצע הנאשם נע בין 3 ל- 5 שנות מאסר הינה בין היתר, שעקרונית, מעשי העבירות של הנאשם כשלעצמם, יכולים לסבול כל עונש הנמצא בתחום המתחם האמור.",דיון והכרעה
110,ME-15-04-8633-389,"קביעת העונש המתאים לנאשם בתוך מתחם העונש ההולם, מושפעת מנסיבות שאינן קשורות בביצוע העבירות ובסופו של דבר העונש צריך להלום את המעשה בנסיבותיו ואת מידת אשמו של הנאשם.",דיון והכרעה
111,ME-15-04-8633-389,"כאן, מעשי הנאשם בנסיבותיהם, חמורים, ואשמו של הנאשם רב.",דיון והכרעה
113,ME-15-04-8633-389,הוא יכול להצדיק עקרונית סטיה לחומרה ממתחם העונש ההולם ובוודאי שהוא יכול להצדיק קביעת עונשו של הנאשם ברף הגבוה של מתחם העונש ההולם.,דיון והכרעה
114,ME-15-04-8633-389,"ואין לזכות הנאשם נתונים ונסיבות שבכוחם להצדיק, למרות זאת, הקלה של ממש בעונשו.",דיון והכרעה
115,ME-15-04-8633-389,"לא למותר לשוב ולהזכיר, שהעונש המירבי הקבוע לכל אחת מעבירות הסמים בהן הורשע הנאשם - החזקת סם שלא לצריכה עצמית והחזקת כלים המשמשים להכנת סם שלא לצריכה עצמית – הינו 20 שנות מאסר.",דיון והכרעה
116,ME-15-04-8633-389,"נראה לי שיש מקום להקל במידת מה בתקופת המאסר של הנאשם, בהתחשב בכך שהוא נתון במעצר, שתנאיו קשים משל מאסר, מזה כ- 16 חודשים.",דיון והכרעה
117,ME-15-04-8633-389,"נוכח כל האמור, אני דן את הנאשם לעונשים הבאים:",דיון והכרעה
118,ME-15-04-8633-389,"57 חודשי מאסר בפועל, מיום מעצרו 29.03.15.",דיון והכרעה
119,ME-15-04-8633-389,"18 חודשי מאסר על תנאי למשך 3 שנים מיום שחרורו מהמאסר, שלא יעבור עבירת סמים שהיא פשע.",דיון והכרעה
120,ME-15-04-8633-389,"קנס בסך 15,000 ש""ח או 45 ימי מאסר תחתיו.",דיון והכרעה
121,ME-15-04-8633-389,"במסגרת הכרעת הדין, התייחסתי בין היתר לזימון המומחית המשטרתית שנתנה חוות דעת לגבי הסמים שנתפסו, לחקירה בבית המשפט על ידי ההגנה, וציינתי כי הדבר היה בלתי מוצדק ושבנסיבות נראה כי מוצדק להטיל בשל כך הוצאות על ההגנה, על פי סעיף 26(ב) לפקודת הראיות.",דיון והכרעה
122,ME-15-04-8633-389,הסנגוריה הציבורית המחוזית והסנגור שייצג את הנאשם התבקשו להתייחס לכך בכתב במסגרת טיעוני הצדדים לעונש והם עשו זאת.,דיון והכרעה
123,ME-15-04-8633-389,"בין יתר טענותיהם, עלתה הטענה כי האפשרות להטיל הוצאות בנסיבות כאלה מופנית כלפי ""בעל דין"" ולא כלפי הסנגור המייצג אותו ובודאי שלא כלפי הסנגוריה הציבורית כגוף, והסנגור טען בין היתר כי ""כל פעולה בהגנתו של הנאשם, לרבות זימונה של המומחית והשאלות שזו נשאלה, וכל קו ההגנה נוהל באופן ישיר על ידי הנאשם.."" וטען, כי הנאשם עצמו לא הוזהר אודות ההשלכות האפשריות של זימון המומחית לחקירה בבית המשפט.",דיון והכרעה
124,ME-15-04-8633-389,"אינני סבור שזה המקום המתאים להעמיק בסוגיה ולקבוע בה מסמרות, אולם על רקע טענתו העובדתית של הסנגור בדבר מעורבותו הרבה של הנאשם בניהול המעשי של ההגנה, הטענה כי במקרה זה יש לקבל את עמדת הנאשם קודם ההכרעה בנושא ההוצאות, מתקבלת על הדעת.",דיון והכרעה
125,ME-15-04-8633-389,"בנסיבות הענין לא מצאתי לנכון לעכב את מתן גזר הדין על מנת לאפשר לנאשם להגיב בכתב לאפשרות שיוטלו עליו הוצאות, בסופו של דבר לב העניין אינו ההוצאות עצמן אלא ההתנהלות שברקע הדברים.",דיון והכרעה
126,ME-15-04-8633-389,הדברים המהותיים צויינו בהכרעת הדין ואיני מוצא צורך לחזור עליהם ולהתייחס על רקעם לטענות הסנגור והסנגוריה הציבורית.,דיון והכרעה
127,ME-15-04-8633-389,יש לקוות שהסנגור והסנגוריה הציבורית יקחו את ההערות לתשומת לבם ושבעתיד לא יהיה צורך לשוב ולהעלות את הסוגיה.,דיון והכרעה
128,ME-15-04-8633-389,זכות ערעור תוך 45 יום מהיום.,דיון והכרעה
129,ME-15-04-8633-389,"54678313ניתן היום,  י""ד תמוז תשע""ו, 20 יולי 2016, בנוכחות הצדדים.",דיון והכרעה
