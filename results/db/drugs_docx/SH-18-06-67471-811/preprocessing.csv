,verdict,text,part
0,SH-18-06-67471-811,"ע""י ב""כ עוה""ד תום הלפרין (ממשרדו של עוה""ד נס בן נתן) – נוכחת",אייל קרקוס – נוכח
1,SH-18-06-67471-811,"פקודת הסמים המסוכנים [נוסח חדש], תשל""ג-1973: סע'  7, 7.א., 7.ג, 10",הנאשם
2,SH-18-06-67471-811,"חוק העונשין, תשל""ז-1977: סע'  40ג(א), 40ד(א), 54, 56, 56(א), 85, 40יא(3)",הנאשם
3,SH-18-06-67471-811,"הנאשם הורשע על יסוד הודאתו בעבירות של החזקת סם לצריכה עצמית לפי סעיפים 7(א)+7(ג) סיפא לפקודת הסמים המסוכנים [נוסח חדש], התשל""ג-1973 (להלן: ""הפקודה""); החזקת סם שלא לצריכה עצמית לפי סעיפים 7(א)+7(ג) רישא לפקודה; והחזקת כלים להכנת סם שלא לצריכה עצמית (2 עבירות) לפי סעיף 10 רישא לפקודה.",רקע עובדתי
4,SH-18-06-67471-811,"כפי שנטען בכתב האישום המתוקן בשנית (ת/2), ביום 20.06.2018 בסמוך לשעה 16:00, בסמטת איילון באשקלון, ברכב קאיה ספורטאז' לבן (מ.ר 134-56-801), החזיק הנאשם בצוותא חדא עם רן סלמה (להלן: ""האחר"") בסמים מסוכנים לצריכתם העצמית כדלקמן: בשקית ובה סם מסוג קנאביס במשקל של 0.1422 גרם נטו; בשקית ובה סם מסוכן מסוג קנאביס במשקל של 0.0687 גרם נטו; בשקית מוזהבת הנושאת את הכיתוב ""TIKUN"" ו – ""תפרחת ערן אלמוג"" ובה סם מסוכן מסוג קנאביס במשקל של 10.50 גרם נטו; בקופסת מתכת בצבע חום הנושאת את הכיתוב""RAW""  ובה סם מסוכן מסוג קנאביס במשקל של 3.10 גרם נטו; ובשקית ובה סם מסוכן מסוג קוקאין במשקל של 0.3416 גרם נטו.",רקע עובדתי
5,SH-18-06-67471-811,סך כל הסמים המסוכנים מסוג קנאביס אשר נתפסו ברכב הקאיה הוא 13.8109 גרם נטו ואילו סך כל הסמים המסוכנים מסוג קוקאין אשר נתפסו ברכב הוא 0.3416 גרם נטו.,רקע עובדתי
6,SH-18-06-67471-811,"עוד נטען, כי במועד ובמעמד המתוארים, החזיקו הנאשם והאחר בצוותא חדא ברכב הקאיה בכלים להכנה או לצריכת סם שלא לצריכה עצמית, בדמות משקל בצבע כסף, משקל נוסף, קופסאות שקופות קטנות עם מכסי מתכת בהן חולקו מנות הסם, ושקית ואקום לחלוקת הסם.",רקע עובדתי
7,SH-18-06-67471-811,"כמו כן נטען, כי בנסיבות המתוארות ברכב ניסאן בצבע לבן (מ.ר 28-163-16), החזיק הנאשם עבור אחר בסמים שלא לצריכתם העצמית כדלקמן: שקית ובה סם מסוכן מסוג קנאביס במשקל של 31.00 גרם נטו; שקית ובה סם מסוכן מסוג קנאביס שנמצא בתפזורת במשקל של 169.00 גרם נטו; שקית ובה סם מסוכן מסוג קנאביס במשקל של 83.70 גרם נטו; ארגז קרטון ובו סם מסוכן מסוג קנאביס במשקל של 590.80 גרם נטו; שק יוטה בתוך ארגז קרטון ובו סם מסוכן מסוג קנאביס במשקל של 3.60 ק""ג נטו.",רקע עובדתי
8,SH-18-06-67471-811,"סך כל הסמים המסוכנים מסוג קנאביס אשר נתפסו ברכב הניסאן הוא 4 ק""ג נטו.",רקע עובדתי
9,SH-18-06-67471-811,"עוד נטען, כי בנסיבות המפורטות לעיל, החזיקו הנאשם והאחר בצוותא חדא ברכב הניסאן בכלים להכנה או לצריכת סם שלא לצריכה עצמית בדמות שני משקלים קטנים, קופסאות שקופות קטנות עם מכסי מתכת בהן חולקו מנות הסם ושקיות ואקום לחלוקת הסם.",רקע עובדתי
10,SH-18-06-67471-811,"הצדדים לא הגיעו להסכמות בעניין העונש, אך הוסכם, כי הנאשם יישלח לשירות המבחן על מנת שיתקבל תסקיר בעניינו וכי כל צד יטען לעונש כראות עיניו.",רקע עובדתי
11,SH-18-06-67471-811,"בעניינו של הנאשם התקבלו כמה תסקירים מאת שירות המבחן, הנושאים אופי חיובי, ובסופם המלצה להשית על הנאשם עונש שיקומי בדמות הארכת המאסרים המותנים התלויים ועומדים נגדו, צו של""צ וצו מבחן.",רקע עובדתי
12,SH-18-06-67471-811,"בתסקיריו, עומד שירות המבחן על קורות חייו וחיי משפחתו של הנאשם, על מאפייניו האישיותיים, יחסו לעבירה, ועוד.",רקע עובדתי
13,SH-18-06-67471-811,"מטעמים של צנעת הפרט לא אעלה עלי גזר הדין את כל המפורט בתסקירים האמורים, מלבד אותם נתונים הרלוונטיים לשאלת העונש.",רקע עובדתי
14,SH-18-06-67471-811,"מחוות דעת הממונה על עבודות השירות אשר התקבלה ביום 10.12.2019, עולה כי הנאשם מתאים לביצוע עבודות שירות.",רקע עובדתי
15,SH-18-06-67471-811,"למען שלמות התמונה יצוין, כי הטיעונים לעונש נשמעו בשני מועדים שונים לאחר שעם תום שמיעת הטיעונים לעונש בתיק ובערב עובר למועד שהיה קבוע להשמעת גזר הדין (חרף העובדה כי מחמת טעות נרשם בפרוטוקול כי הדיון קבוע לקבלת חוות דעת מטעם הממונה על עבודות השירות) המאשימה הגישה לבית המשפט מסמך הנושא את הכותרת: ""הבהרת הטיעונים לעונש מטעם המאשימה"", (להלן: ""ההבהרות""), במסגרתו שינתה המאשימה את טיעוניה לעונש, תוך שבית המשפט נעתר לשמיעת הבהרותיה בעל פה חרף הבקשה החריגה (ועוד ארחיב על כך בהמשך).",רקע עובדתי
16,SH-18-06-67471-811,טיעוני הצדדים (עיקר הדברים),רקע עובדתי
17,SH-18-06-67471-811,"במעמד הטיעונים לעונש, ביום 23.09.2019, טענה באת כוח המאשימה כי מתחם העונש ההולם במקרה הנדון צריך לנוע בין 6 לבין 12 חודשים מאסר, וסברה כי אין לקבל את המלצת שירות המבחן לעניין העונש.",רקע עובדתי
18,SH-18-06-67471-811,"בהמשך לכך, עתרה המאשימה להעמיד את עונשו של הנאשם על 6 חודשים מאסר שירוצו בעבודות שירות, תוך הפעלת המאסרים המותנים במצטבר, ובסה""כ להשית על הנאשם עונש בדמות 8 חודשים מאסר שירוצה בעבודות שירות וענישה נלווית.",רקע עובדתי
19,SH-18-06-67471-811,בא כוח הנאשם חלק על מתחם העונש ההולם לו עתרה המאשימה וביקש לקבוע מתחם הנע בין מאסר מותנה לבין מספר חודשים מאסר אשר יכול וירוצו בעבודות שירות.,רקע עובדתי
20,SH-18-06-67471-811,"כמו כן טען הסנגור כי גם אם בית המשפט יקבל המתחם לו עתרה המאשימה אזי יש לסטות הימנו לקולא בשל שיקולי שיקום, תוך שעמד על נסיבותיו האישיות של הנאשם; האחריות שהלה לקח על ביצוע העבירות; על שיתוף הפעולה שלו עם שרות המבחן; ועל ההליך הטיפולי המשמעותי שעבר במסגרת השירות.",רקע עובדתי
21,SH-18-06-67471-811,"לאור כל אלה, ביקש בא כוח הנאשם לאמץ את המלצות שירות המבחן לעניין העונש במלואן.",רקע עובדתי
22,SH-18-06-67471-811,"הנאשם אשר קיבל את ""זכות המילה האחרונה"", הביע חרטה על מעשיו תוך שמסר כי הוא מבין שעשה טעות וכי הוא הבין את המסר.",רקע עובדתי
23,SH-18-06-67471-811,"הנאשם אף סיפר אודות ההליך הטיפולי הממושך שעבר, וטען כי נתרם מכך.",רקע עובדתי
24,SH-18-06-67471-811,"לבסוף, הנאשם הביע את תקוותו כי בית המשפט יתחשב בו לעניין העונש על מנת שהדבר לא יפגע בשיקומו.",רקע עובדתי
25,SH-18-06-67471-811,"וכאמור, ביום 06.01.2020, הגישה המאשימה את הבהרותיה בכתב וביום 07.01.2020 (מועד שהיה קבוע להשמעת גזר הדין), טען בא כוח המאשימה  בעל פה כי מתחם העונש שנטען על ידי המאשימה בטיעוניה לעונש ביום 23.09.2019 שגוי, וכי על המתחם הראוי בגין מכלול מעשיו של הנאשם לנוע בין 10 לבין– 24 חודשים מאסר.",רקע עובדתי
26,SH-18-06-67471-811,כמו כן ציין התובע כי נפלה שגגה נוספת בטיעוניה לעונש של המאשימה בכך שהמאשימה נמנעה מלציין כי עתירתה העונשית נובעת משיקולי שיקום ומהסדר ההגבלה שנרקם בין הצדדים.,רקע עובדתי
27,SH-18-06-67471-811,"בא כוח הנאשם טען מנגד, כי אין לאפשר למאשימה לטעון מחדש לעונש וכי אף לגופם של דברים, אין בטענות המאשימה ממש שכן לא נראה כי התובעת שטענה לעונש בתיק נפלה לכלל טעות, עת הלה הציגה בפני בית המשפט פסיקה התומכת בעמדתה, ותוך שנתנה דעתה לנסיבות המעשה  הייחודיות שבמקרה הנדון.",רקע עובדתי
28,SH-18-06-67471-811,קביעת מתחם העונש ההולם,דיון והכרעה
29,SH-18-06-67471-811,"אשר על כן, וכאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירות, בערכים החברתיים שנפגעו כתוצאה מביצוען, במידת הפגיעה בהם ובמדיניות הענישה הנוהגת.",דיון והכרעה
30,SH-18-06-67471-811,"בכל הנוגע לעבירות הסמים אותן עבר הנאשם, נדמה כי אין צורך להכביר מילים בנוגע לחומרה הרבה הכרוכה בעבירות אלה.",דיון והכרעה
31,SH-18-06-67471-811,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, על בריאותו, על בטחונו האישי ועל רכושו.",דיון והכרעה
32,SH-18-06-67471-811,"אם לא די באלה, הרי שעל חומרתן היתרה של העבירות אותן ביצע הנאשם, יכולים להעיד גם העונשים אשר נקבעו בצדן.",דיון והכרעה
33,SH-18-06-67471-811,"וכך, העונש המרבי בגין ביצוע עבירת החזקת הסם שלא לצריכה עצמית והחזקת כלים להכנת סם שלא לצריכה  עצמית הוא 20 שנות מאסר.",דיון והכרעה
34,SH-18-06-67471-811,"בשים לב לכמות הסם אותה החזיק הנאשם שלא לצריכתו העצמית ולכמות הסם אותה החזיק הלה לשימושו העצמי כמו גם בהתחשב בכלים הייעודיים לשימוש בסם שהאחרון החזיק, ולאור יתר הנסיבות הקשורות בביצוע העבירה, כפי שיפורט בהמשך, נדמה כי מידת הפגיעה בערכים המוגנים במקרה הנדון מצויה ברף שאיננו נמוך כלל ועיקר.",דיון והכרעה
35,SH-18-06-67471-811,"בבחינת הנסיבות הקשורות בביצוע עבירת החזקת הסם שלא לצריכה עצמית, מבלי להתעלם שעסקינן בסם ה""קנאביס"" אשר נמנה עם הסמים ""הקלים"", ואינו מצוי במדרג חומרה גבוה מבין הסמים השונים (כמובן שהדברים נאמרים מבלי שבית המשפט מקל ראש ולו לרגע בנזקים שגם סם ""קל"" זה עלול להסב לנאשם ולסביבתו), הרי שבשיקולים לחומרא, נתתי דעתי לכמות הסם מסוג קנאביס שלא לצריכה עצמית אשר נתפסה ברשותו של הנאשם, ברכב הניסאן, קרי, 4 ק""ג נטו.",דיון והכרעה
36,SH-18-06-67471-811,"ברי כי כמות זו אינה מבוטלת כלל ועיקר והגבוהה פי כמה וכמה מ""חזקת הצריכה העצמית"" הקבועה בפקודה.",דיון והכרעה
37,SH-18-06-67471-811,"כאשר ברי כי אין החזקת סמים שלא לצריכה עצמית בכמויות גדולות, הנספרות בקילוגרמים כדין החזקת סמים בכמות של גרמים או מאות גרמים בודדים, ובוודאי שנתון זה, בהיותו נסיבה הקשורה בביצוע העבירה, רלוונטי לצורך קביעת מתחם העונש ההולם.",דיון והכרעה
38,SH-18-06-67471-811,"כמו כן, נדמה כי הנאשם חישב מעשיו מבעוד מועד, שכן הסמים נתפסו ברכב הניסאן לצד כלים ייעודיים שנועדו להכנת הסם שלא לצריכה עצמית ובהם, שני משקלים קטנים, קופסאות בהן חולקו מנות הסם, ושקיות ואקום לחלוקת הסמים.",דיון והכרעה
39,SH-18-06-67471-811,"בנסיבות אלה, נדמה כי עמד מאחורי מעשיו תכנון מוקדם ברמה, ולו כזו או אחרת.",דיון והכרעה
40,SH-18-06-67471-811,"מנגד ולקולא, נתתי דעתי לכך כי הסמים הוחזקו על ידי הנאשם עבור אחר כעולה מסעיף 4 לעובדות כתב האישום.",דיון והכרעה
41,SH-18-06-67471-811,"בכל הנוגע לבחינת הנסיבות הקשורות בביצוע עבירת החזקת הסם לצריכה עצמית, הרי שגם כאן נתתי דעתי לכמות הסם מסוג ""קנאביס"" שהחזיק הנאשם (13.8109 גרם נטו); לכמות הסם מסוג קוקאין שהחזיק הנאשם ברכב (0.3416 גרם נטו); לעובדה כי הסם מסוג קוקאין שהחזיק הנאשם נמנה עם ""הסמים הקשים"", כאשר שנים רבות של מחקרים מדעיים שנעשו בתחום לימדו אותנו כי הנזקים שסם זה מביא עמו קשים מהנזקים הנגרמים עקב שימוש בסמים ""קלים"" כגון חשיש או מריחואנה; לכמות הסם הכוללת לצריכה עצמית אשר נתפסה ברשותו של הנאשם, ברכב הקאיה קרי, 14.1525 גרם נטו; לכך שהנאשם החזיק בסם בצוותא חדא עם אחר; ולכך שנדמה כי הנאשם חישב מעשיו מבעוד מועד וכי עמד מאחורי מעשיו תכנון מוקדם ברמה, ולו כזו או אחרת, שכן הסמים נתפסו ברכב הקאיה לצד כלים ייעודיים שנועדו להכנה או לצריכת סם שלא לצריכה עצמית, ובהם, שני משקלים; קופסאות ושקיות וואקום לחלוקת הסם.",דיון והכרעה
42,SH-18-06-67471-811,"אשר לסיבות שהביאו את הנאשם לבצע את עבירת החזקת הסם שלא לצריכה עצמית, כפי העולה מתסקירי שירות המבחן, הלה טען בשירות המבחן כי אחסן את הסמים ברכב בשביל אדם אחר אשר סייע לו בעבר בעסק.",דיון והכרעה
43,SH-18-06-67471-811,"לדבריו, הוא חש מחויבות כלפי אותו אחר, והתקשה לסרב לבקשתו, תוך שהתכוון להחזיר לו את הסמים ביום בו נעצר.",דיון והכרעה
44,SH-18-06-67471-811,"בכל הנוגע לסיבות שהביאו את הנאשם לבצע את עבירת אחזקת הסם לצריכה עצמית, כעולה מתסקירי שירות המבחן, הנאשם לדבריו החל לצרוך סמים מסוג קנאביס מגיל 17 לערך כחלק מבילוי חברתי ולימים הפך את עישון הסמים להרגל בחייו.",דיון והכרעה
45,SH-18-06-67471-811,"לצד אלה, הנאשם מסר לשירות המבחן כי כיום ניתק את קשריו השוליים ובכללם הקשר עם שותפו לעבירה.",דיון והכרעה
46,SH-18-06-67471-811,"לדידי, יש בכל אלה יש כדי ללמד על כך שהנאשם לא פעל מתוך בצע כסף גרידא, ולדידי אין דינו של אדם המחזיק סמים אך בשל התמכרותו ומתוך רצון לממן לעצמו את מנת הסם הבאה, כדין אדם הסוחר בסמים מתוך מטרה להשגת רווח כספי מהיר וקל על גבם של המכורים לסם ועל חשבון ביטחונו של כלל הציבור.",דיון והכרעה
47,SH-18-06-67471-811,ובוודאי שהדברים נכונים כאשר המדובר בהחזקת סמים עבור אחר.,דיון והכרעה
48,SH-18-06-67471-811,"לבסוף, נתתי דעתי לכך שכתוצאה ממעשיו של הנאשם, לא נגרם נזק מוחשי כלשהו.",דיון והכרעה
49,SH-18-06-67471-811,"אם כי, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",דיון והכרעה
50,SH-18-06-67471-811,"כידוע, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",דיון והכרעה
51,SH-18-06-67471-811,"לא פעם נדרשים המכורים לסמים לבצע עבירות רכוש ואלימות כדי לממן לעצמם את מנת הסם הבאה, ובעצם כך מביאים לפגיעה, פעם אחר פעם, בקניינו ובביטחונו של הזולת.",דיון והכרעה
52,SH-18-06-67471-811,"גם ניתן בנקל לשער ולדמות את מסכת הסבל והייסורים שעוברים בני משפחתם וחבריהם הקרובים של המכורים לסמים, אשר נאלצים לראות את יקיריהם הולכים מדחי לדחי ומדרדרים את חייהם אל פי תהום.",דיון והכרעה
53,SH-18-06-67471-811,"זהו אפוא, אותו נזק פוטנציאלי הטמון בעבירות הסמים השונות.",דיון והכרעה
54,SH-18-06-67471-811,"בכל הנוגע לבחינת מדיניות הענישה הנוהגת, הרי שזו מעלה כי במקרים דומים לאלו שבגינם הורשע הנאשם, על דרך הכלל, מוטלים על נאשמים עונשים במנעד רחב, החל ממספר חודשים מאסר בפועל ועד לתקופות מאסר ממושכות.",דיון והכרעה
55,SH-18-06-67471-811,"כמו כן, קו הפסיקה הדומיננטי מלמדינו, כי מקום בו מדובר בהחזקת סם מסוג ""קנאביס"" (או חשיש) שלא לצריכה עצמית במשקל של מספר ק""ג ועד כעשרה ק""ג ויותר  – דינם של הנאשמים להישלח מאחורי סורג ובריח.",דיון והכרעה
56,SH-18-06-67471-811,"ברי כי לא אחת, במקרים חריגים, הושתו על נאשמים גם עונשים קלים יותר בדמות מאסרים לריצוי בעבודות שירות, או לחילופין עונשי מאסר מאחורי סורג ובריח לתקופות ארוכות של חודשים רבים.",דיון והכרעה
57,SH-18-06-67471-811,"מטבע הדברים העונש המושת על הנאשמים השונים מושפע מכמות הסם שנתפסה, סוגו, נסיבותיו האישיות של הנאשם, הליכי שיקום, ועוד.",דיון והכרעה
58,SH-18-06-67471-811,"כללם של דברים, בשים לב לעקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת, ולנסיבות הקשורות בביצוע העבירות, הריני לקבוע כי בגין מכלול מעשיו של הנאשם  ינוע מתחם העונש ההולם בין  9 חודשים מאסר שיכול וירוצה בעבודות שירות לבין 18  חודשים מאסר בפועל.",דיון והכרעה
59,SH-18-06-67471-811,שאלת הסטייה לקולא מהמתחם; הארכת המאסרים המותנים; וגזירת העונש המתאים לנאשם,דיון והכרעה
60,SH-18-06-67471-811,...,דיון והכרעה
61,SH-18-06-67471-811,"ההשוואה הראויה אינה בין יסודות עבירת התנאי כפי שהיא מופיעה בספר החוקים, לבין יסודות העבירה בה הורשע הנאשם, כפי שהיא מופיעה בספר החוקים.",דיון והכרעה
62,SH-18-06-67471-811,"ההשוואה הראויה היא בין היסודות המתקיימים בהתנהגותו של הנאשם, כפי שהורשע עליהם, הלכה למעשה"" .",דיון והכרעה
63,SH-18-06-67471-811,"בשים לב למתחם העונש שנקבע לעיל, ולנוכח הוראות סעיפים 54 ,56 ו– 85 לחוק העונשין, יוצא כי שאלות של סטייה לקולא ממתחם העונש ההולם והארכת המאסרים המותנים כרוכות במידה רבה זו בזו.",דיון והכרעה
64,SH-18-06-67471-811,"שכן,  אם בית המשפט יחליט כי אין מקום לסטות לקולא ממתחם העונש ההולם, כי אז יש להשית על הנאשם עונש מאסר, שאינו יכול לדור בכפיפה אחת עם הארכת המאסרים המותנים.",דיון והכרעה
65,SH-18-06-67471-811,"מנגד, ככל שיימצא כי יש במקרה הנדון מקום להורות על הארכת המאסרים המותנים, כי אז לא ניתן יהיה להשית על הנאשם עונש בגדרי המתחם שנקבע.",דיון והכרעה
66,SH-18-06-67471-811,"בהינתן האמור, בית המשפט יפעל כדלקמן: תחילה, אבחן אם בעניינו של הנאשם מתקיימים שיקולי שיקום אשר יש בהם כדי להצדיק סטייה לקולא ממתחם העונש ההולם; לאחר מכן, וככל שהתשובה לשאלה הראשונה תהא בחיוב, אבחן אם מתקיימים בעניינו אותם טעמים מיוחדים אשר יכולים להצדיק את הארכת המאסרים המותנים התלויים ועומדים נגדו.",דיון והכרעה
67,SH-18-06-67471-811,"כאמור בסעיף 40ד(א) לחוק העונשין, מקום בו מצא בית המשפט כי הנאשם השתקם או כי קיים סיכוי של ממש שישתקם בעתיד, כי אז יהא הוא רשאי לסטות לקולא ממתחם העונש ההולם.",דיון והכרעה
68,SH-18-06-67471-811,"בהקשר זה  – לא התעלמתי מעברו הפלילי של הנאשם (ר' גיליון הרישום הפלילי של הנאשם, סומן ת/1), הכולל שני פריטי רישום קודמים, האחד משנת 2018, בעבירת החזקת כלים להכנת סם לצריכה עצמית בגינו הושתו עליו עונשים בדמות מאסר מותנה; חתימה על התחייבות להימנע מביצוע עבירה ופסילת רישיון נהיגה מותנית.",דיון והכרעה
69,SH-18-06-67471-811,"והשני, משנת 2017, בעבירה של החזקת סם לצריכה עצמית בגינו הושתו על הנאשם עונשים בדמות מאסר מותנה, חתימה על התחייבות להימנע מביצוע עבירה ופסילת רישיון נהיגה מותנית.",דיון והכרעה
70,SH-18-06-67471-811,כן שקלתי את פרק הזמן בו שהה הנאשם בגין תיק זה במעצר וכי במשך תקופה ארוכה נוספת היה נתון תחת תנאים מגבילים.,דיון והכרעה
71,SH-18-06-67471-811,"ברי כי הליך המעצר איננו בבחינת עונש או ""מקדמה על חשבון העונש"", אולם לדידי היה בו כדי להבהיר לנאשם את חומרת מעשיו ולהרתיעו מפני ביצוע עבירות נוספות.",דיון והכרעה
72,SH-18-06-67471-811,"מה גם, שניתן לתת משקל מסוים לנסיבה זו במסגרת סעיף 40יא(3) לחוק העונשין.",דיון והכרעה
73,SH-18-06-67471-811,בעניין זה שקלתי אף את הפגיעה שעלולה להיגרם לנאשם ככל שיושת עליו עונש מאסר (ולו לריצוי בעבודות שירות) בהתחשב בעובדה כי הלה לא ריצה עונשי מאסר בעברו.,דיון והכרעה
74,SH-18-06-67471-811,"עוד ולקולא, יש ליתן את הדעת לכך שהנאשם הודה בביצוע העבירות, מה שייתר את העדתו של האחר ואף הביא לחיסכון בזמן שיפוטי יקר.",דיון והכרעה
75,SH-18-06-67471-811,"כל אלה, על פניו, היו צריכים להביא את בית המשפט למסקנה כי יש לגזור את עונשו של הנאשם ברף התחתון של מתחם העונש ההולם.",דיון והכרעה
76,SH-18-06-67471-811,"אולם, בשים לב לאמור בסעיף 40ד(א) לחוק העונשין, שוכנעתי כי יש מקום במקרה הנדון לסטות לקולא מהמתחם שקבעתי לעיל, וזאת לאחר שהשתכנעתי כי קיים סיכוי של ממש כי הנאשם ישתקם בעתיד.",דיון והכרעה
77,SH-18-06-67471-811,ובמה דברים אמורים?,דיון והכרעה
78,SH-18-06-67471-811,"בראש ובראשונה, יצוין כי בשלב הטיעונים לעונש הייתה לבית המשפט הזדמנות להתרשם מהנאשם בצורה בלתי אמצעית – עת בין היתר הוא הצטער על מעשיו – ושוכנעתי כי הלה מכה על חטא ומביע חרטה כנה ומעמקי ליבו.",דיון והכרעה
79,SH-18-06-67471-811,"כמו כן, ניכר כי ההליכים המשפטיים יצרו השפעה מרתיעה ומציבת גבולות עבורו, והובילוהו להתבוננות בבחירותיו ודפוסיו.",דיון והכרעה
80,SH-18-06-67471-811,"עוד יצוין, כי במהלך פרק הזמן המתואר, הנאשם גם מסר בדיקות לאיתור שרידי סם שהעידו על ניקיונו מסמים (למעט בדיקה אחת) תוך שהלה נמנע מלשוב ולהסתבך בפלילים.",דיון והכרעה
81,SH-18-06-67471-811,"זאת ועוד, לא אוכל להתעלם מההליך הטיפולי–שיקומי הממושך שעבר הנאשם עת בתחילה (בספטמבר 2018) הלה שולב בקבוצה טיפולית בשירות המבחן המיועדת לעצורי בית (במסגרת צו פיקוח המעצרים שהוטל עליו), ובהמשך שולב בטיפול במסגרת המחלקה להתמכרויות באשקלון (החל מיום 18.02.2019), ובמרכז היום באשקלון (החל מיום 29.05.2019).",דיון והכרעה
82,SH-18-06-67471-811,שם הגורמים הטיפוליים התרשמו כי הלה משתף פעולה באופן מלא עם ההליך הטיפולי; ומוסר דגימות שתן שנמצאו נקיות משרידי סם.,דיון והכרעה
83,SH-18-06-67471-811,שירות המבחן העריך כי הנאשם עורך מאמצים רבים על מנת לשקם את חייו בין היתר באמצעות עבודה והמשך טיפול ומסירת בדיקות לאיתור שרידי סם.,דיון והכרעה
84,SH-18-06-67471-811,"עוד לא נעלם מעיני, כי שירות המבחן ציין בתסקירו כי הנאשם לוקח אחריות מלאה על התנהלותו; משתף פעולה באופן מלא עם השירות; ומגלה מוטיבציה גבוהה להמשיך את ההליך הטיפולי והשיקומי של חייו ולהימנע ממעורבות חוזרת בפלילים.",דיון והכרעה
85,SH-18-06-67471-811,"ולהתרשמותם, ההליך המשפטי הנוכחי גרם לו לטלטלה והביאו לערוך חשבון נפש וכי השתת עונש בדמות מאסר בעבודות שירות יגדע את הרצף השיקומי בו הלה נתון ועלול להקשות עליו ואף להוביל לרגרסיה במצבו.",דיון והכרעה
86,SH-18-06-67471-811,"כמו כן, יש לתת את הדעת לכך ששירות המבחן, שהוא כידוע הגורם האמון על בחינת התקדמותו של הנאשם בהליך הטיפול, התרשם ממכלול השיקולים ובחן את כלל ההליכים הטיפוליים שבהם משולב הנאשם והעריך בסופו של יום כי הנאשם מצוי בתהליך שינוי משמעותי, והמליץ לבכר בעניינו את שיקולי השיקום.",דיון והכרעה
87,SH-18-06-67471-811,"כללם של דברים, מצאתי כי יש לבכר במקרה הנדון את שיקולי השיקום על פני יתר השיקולים שבענישה, ולסטות לקולא ממתחם העונש ההולם.",דיון והכרעה
88,SH-18-06-67471-811,"כמו כן, אף מצאתי כי המקרה של הנאשם נמנה עם אותם מקרים חריגים שבהם יהיה זה מוצדק ללכת לקראתו כברת דרך נוספת ולהורות על הארכת המאסרים המותנים התלויים ועומדים נגדו, וזאת מהשיקולים והנימוקים אשר פורטו לעיל, ולנוכח שיקולים נוספים שיפורטו מיד.",דיון והכרעה
89,SH-18-06-67471-811,"במקרה הנדון, בית המשפט אינו מקל ראש בחומרת מעשיו של הנאשם, ומביע מהם סלידה רבתי.",דיון והכרעה
90,SH-18-06-67471-811,"אולם, באיזון הראוי בין מכלול השיקולים והנסיבות אשר פורטו לעיל, הגם אם לא בלי התלבטות, ובייחוד בשים לב לכך שעסקינן בנאשם צעיר, שהודה בביצוע העבירות והביע צער וחרטה על מעשיו, לאור ההליך הטיפולי המשמעותי שאותו הוא עבר ועודנו צפוי לעבור; לנוכח המלצת שירות המבחן; ולאור החשש שמא השתת ענישה בדמות מאסר (ולו לריצוי בעבודות שירות) תפגע אנושות בהליך השיקום שעובר הנאשם, מצאתי כי ניתן בזו הפעם ללכת לקראתו ולבכר את שיקול השיקום בעניינו.",דיון והכרעה
91,SH-18-06-67471-811,"כאן אף אזכיר, כי בשלב זה, כאשר יש סיכוי לא מבוטל כי הנאשם ייגמל באופן סופי מהשימוש בסמים ויחזור לדרך הישר, הרי שאינטרס השיקום איננו האינטרס שלו בלבד, כי אם של החברה כולה.",דיון והכרעה
92,SH-18-06-67471-811,"שכן, ככל שהנאשם ישתקם, היא תקבל בחזרה לשורותיה אזרח נורמטיבי, פרודוקטיבי, שומר חוק ונקי מסמים.",דיון והכרעה
93,SH-18-06-67471-811,"דומני כי השתה של עונש הכולל רכיב של מאסר, עונש שכאמור ייתכן שיהיה בו כדי לקטוע את ההליך השיקומי שעובר הנאשם, עלולה לפגוע הן באינטרס הפרטי של והן באינטרס של החברה כולה.",דיון והכרעה
94,SH-18-06-67471-811,"לצד האמור, מצאתי להדגיש בפניו של הנאשם כי הליך השיקום נועד בראש ובראשונה לשרת את טובתו שלו, וכי ככל שלא יתמיד בהליך, וחלילה ישוב לסורו, הרי שטוב שידע כי לא יזכה להתחשבות נוספת מצדו של בית המשפט.",דיון והכרעה
95,SH-18-06-67471-811,מן הראוי שידיעה זו תרחף מעל ראשו כל העת.,דיון והכרעה
96,SH-18-06-67471-811,"בהקשר זה יצוין כי נתתי דעתי להמלצת שירות המבחן, אם כי לא מצאתי לאמץ במלואה את המלצתו לעניין העונש והיקף שעות השל""צ.",דיון והכרעה
97,SH-18-06-67471-811,"כידוע, המלצת שרות המבחן כשמה היא, המלצה שאיננה מחייבת את בית המשפט אשר אמון על בחינת אינטרסים רחבים מאלה שבוחן שרות המבחן עת מגבש הוא את המלצתו, ולבית המשפט נתונה האפשרות שלא לקבל את ההמלצה במקרה המתאים.",דיון והכרעה
98,SH-18-06-67471-811,"בכל הנוגע לרכיב פסילת רישיון הנהיגה של הנאשם, בשים לב לעובדה שהמדובר בנאשם, הנקי מסמים והמצוי בעיצומו של הליך שיקומי, מצאתי כי ניתן בזו הפעם ללכת לקראתו בפן הזה ולהסתפק בפסילת רישיון מותנית בלבד.",דיון והכרעה
99,SH-18-06-67471-811,"בכל הנוגע לרכיב הכלכלי שבענישה, הרי שבית המשפט לא ימנע מלהשית על הנאשם קנס, אולם לצד חומרת העבירות, בקביעת גובהו יילקחו בחשבון גם מכלול מאפייניו החיוביים של הנאשם.",דיון והכרעה
100,SH-18-06-67471-811,"מכל המקובץ לעיל, אני גוזרת על הנאשם את העונשים הבאים:",דיון והכרעה
101,SH-18-06-67471-811,"צו של""צ בהיקף של 400 שעות.",דיון והכרעה
102,SH-18-06-67471-811,תוקף הצו למשך 18 חודשים מהיום.,דיון והכרעה
103,SH-18-06-67471-811,"העבודות תבוצענה במסגרת מתנ""ס בית ווסק באשקלון, בתפקיד בניה, שיפוץ ואחזקה.",דיון והכרעה
104,SH-18-06-67471-811,"הנאשם יחל בביצוע עבודות השל""צ בעוד 45 יום מהיום, קרי ביום 12.3.2020.",דיון והכרעה
105,SH-18-06-67471-811,צו מבחן של שירות המבחן למשך 18 חודשים מהיום.,דיון והכרעה
106,SH-18-06-67471-811,"הובהרה לנאשם חשיבות שיתוף הפעולה עם שירות המבחן בביצוע עבודות השל""צ וצו המבחן ומשמעות היעדר שיתוף הפעולה.",דיון והכרעה
107,SH-18-06-67471-811,העתק מגזר הדין יישלח בדחיפות לשירות המבחן.,דיון והכרעה
108,SH-18-06-67471-811,"קנס בסך 4,000 ₪ או 40 ימי מאסר תמורתו.",דיון והכרעה
109,SH-18-06-67471-811,סכום הקנס וההתחייבויות יקוזזו מסכום הפיקדון שהופקד על ידי הנאשם בקופת בית המשפט במסגרת הליך המעצר מושא תיק זה.,דיון והכרעה
110,SH-18-06-67471-811,"הנאשם יחתום על התחייבות כספית על סך 15,000 ₪ שלא לעבור כל עבירה בניגוד לפקודת הסמים המסוכנים וזאת לתקופה של שלוש שנים מהיום.",דיון והכרעה
111,SH-18-06-67471-811,"אם לא תיחתם ההתחייבות תוך 7 ימים, ייאסר הנאשם ל- 10 ימים.",דיון והכרעה
112,SH-18-06-67471-811,"אני פוסלת את הנאשם מלקבל או מלהחזיק רישיון נהיגה למשך 8 חודשים, וזאת על תנאי שלא יעבור כל עבירה בניגוד לפקודת הסמים המסוכנים במשך שנתיים מהיום.",דיון והכרעה
113,SH-18-06-67471-811,"ניתן היום,  א' שבט תש""פ, 27 ינואר 2020, במעמד הצדדים.",דיון והכרעה
114,SH-18-06-67471-811,"כמפורט בגזר הדין, אני מתחייב להימנע במשך שלוש שנים מהיום מביצוע כל עבירה בניגוד לפקודת הסמים המסוכנים.",הנאשם:
115,SH-18-06-67471-811,"הובהר לי כי ככל שאבצע כל עבירה בניגוד לפקודת הסמים המסוכנים, במשך שלוש שנים מהיום, יושת עלי סך של 15,000 ₪ במזומן.",הנאשם:
116,SH-18-06-67471-811,רשמתי בפניי את התחייבות הנאשם להימנע מביצוע העבירות כמפורט בגזר הדין.,החלטה
117,SH-18-06-67471-811,<#11#>,החלטה
118,SH-18-06-67471-811,"ניתנה והודעה היום א' שבט תש""פ, 27/01/2020 במעמד הנוכחים.",החלטה
119,SH-18-06-67471-811,"אבקש עיכוב ביצוע על רכיב השל""צ בגזר הדין וזאת למשך 45 יום מהיום.",באת כח המאשימה:
120,SH-18-06-67471-811,"אנחנו נסכים כי עבודות השל""צ לא תחלנה טרם חלוף מועד 45 הימים.",באת כח הנאשם:
121,SH-18-06-67471-811,"משביהמ""ש ממילא קבע כי עבודות השל""צ תחלנה בעוד 45 יום מהיום, הרי שמתייתר הצורך בעיכוב ביצוע רכיב השל""צ בגזר הדין.",החלטה
123,SH-18-06-67471-811,"5129371ניתנה והודעה היום א' שבט תש""פ, 27/01/2020 במעמד הנוכחים.",החלטה
124,SH-18-06-67471-811,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סגנית נשיאה
