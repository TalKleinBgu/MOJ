,verdict,text,part
0,ME-18-08-39629-146,"ב""כ המאשימה: עו""ד גלעד ארליך",נגד
1,ME-18-08-39629-146,"ב""כ הנאשם: עו""ד יוסי קליין",נגד
2,ME-18-08-39629-146,"חוק העונשין, תשל""ז-1977: סע'  40 ט', 290(א), 40 יא', 40 יג', 499(א)(1)",נגד
3,ME-18-08-39629-146,"פקודת הסמים המסוכנים [נוסח חדש], תשל""ג-1973: סע'  13, 19א",נגד
4,ME-18-08-39629-146,"פקודת בתי הסוהר [נוסח חדש], תשל""ב-1971: סע'  42, 52(ב)(1)(א)",נגד
5,ME-18-08-39629-146,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
6,ME-18-08-39629-146,"לקיחת שוחד, עבירה לפי סעיף 290(א) בחוק העונשין, תשל""ז-1977 (להלן: ""החוק"") (ריבוי עבירות).",גזר דין
7,ME-18-08-39629-146,"עסקה אחרת בסם, עבירה לפי סעיף 13 ביחד עם סעיף 19א בפקודת הסמים המסוכנים, תשל""ג- 1973 (להלן: ""פקודת הסמים"") (ריבוי עבירות).",גזר דין
8,ME-18-08-39629-146,"קשירת קשר לביצוע פשע, עבירה לפי סעיף 499(א)(1) בחוק.",גזר דין
9,ME-18-08-39629-146,"איסור העברה, עבירה לפי סעיף 42 וסעיף 52(ב)(1)(א) בפקודת בתי הסוהר [נוסח חדש],  תשל""ב- 1971 (להלן: ""פקודת בתי הסוהר"") (ריבוי עבירות).",גזר דין
10,ME-18-08-39629-146,"לקיחת שוחד, עבירה לפי סעיף 290(א) בחוק.",גזר דין
11,ME-18-08-39629-146,"עסקה אחרת בסם, עבירה לפי סעיף 13 ביחד עם סעיף 19א בפקודת הסמים.",גזר דין
13,ME-18-08-39629-146,"איסור העברה, עבירה לפי סעיף 42 וסעיף 52(ב)(1)(א) בפקודת בתי הסוהר.",גזר דין
17,ME-18-08-39629-146,"על-פי המתואר בעובדות כתב האישום המתוקן, במועדים הרלוונטיים לכתב האישום, הנאשם שירת כסוהר בשירות בתי הסוהר המשנע מזון וכסוהר באגף 14 בכלא רימונים (להלן: ""בית הסוהר"").",גזר דין
18,ME-18-08-39629-146,"עובר ליום 30.10.17 פנה ג'מאל אבו גאנם (להלן: ""ג'מאל""), אסיר באגף 14 ששימש כאסיר חוליה בעל נגישות למתחם הסגל, לנאשם והציע לו להחדיר סמים מסוגים שונים בהתאם להנחייתו וזאת בתמורה לתשלום של 5,000 ₪ עבור כל החדרת סמים לבית הסוהר.",גזר דין
19,ME-18-08-39629-146,הנאשם נענה להצעתו של ג'מאל וקשר עמו קשר להחדרת סמים לבית הסוהר.,גזר דין
20,ME-18-08-39629-146,לצורך קידום הקשר מסר הנאשם לג'מאל את המספר הטלפון הנייד שלו לצורך התקשרות עם אדם מטעמו של ג'מאל אשר ימסור לו את הסמים.,גזר דין
21,ME-18-08-39629-146,"במקביל למתואר קשר ג'מאל קשר עם רפעת אבו גאנם, קרוב משפחתו אשר התגורר בעיר לוד (להלן: ""רפעת""), והנחה אותו לספק סמים לנאשם לשם החדרתם לבית הסוהר ולשלם לו 5,000 ₪ עבור כל החדרה של הסמים.",גזר דין
22,ME-18-08-39629-146,"לצורך כך, מסר ג'מאל לרפעת את מספר הטלפון של הנאשם.",גזר דין
23,ME-18-08-39629-146,"בהתאם להנחייתו של ג'מאל, החל משלהי חודש אוקטובר 2017, יצר רפעת קשר עם הנאשם ונפגש עמו מספר פעמים.",גזר דין
24,ME-18-08-39629-146,"במעמד הפגישות מסר רפעת לנאשם ""פלטות"" סם מסוכן מסוג חשיש, סמים נוספים ובושם ושילם לו 5,000 ₪ לכל החדרה של הסמים לבית הסוהר.",גזר דין
25,ME-18-08-39629-146,"לאחר קבלת הסמים, נהג הנאשם להחדירם לבית הסוהר תוך שהוא מסתיר אותם בנעליו או על גופו.",גזר דין
26,ME-18-08-39629-146,לאחר שהחדיר את הסמים דאג הנאשם למסור את הסמים לידיו של ג'מאל בתאום עמו.,גזר דין
27,ME-18-08-39629-146,"עובר ליום 1.8.18, פנה ג'מאל לרפעת והנחה אותו להעביר לנאשם שתי ""אצבעות"" סם מסוכן מסוג חשיש וגרב המכיל 99 כדורים של סם מסוכן מסוג MDMA.",גזר דין
28,ME-18-08-39629-146,"בהמשך לכך נפגש רפעת עם הנאשם ומסר לו את 2 אצבעות החשיש ואת הגרב ובו כדורי הסם כמתואר וכן שילם לו 5,000 ₪ עבור החדרתם לבית הסוהר.",גזר דין
29,ME-18-08-39629-146,לאחר המפגש החדיר הנאשם את אצבעות הסמים והגרב שבו כדורי הסם לתוך בית הסוהר והטמין אותם במקום מחבוא במכלול הסגל באגף.,גזר דין
30,ME-18-08-39629-146,"לאחר שהטמין את הסמים, מסר הנאשם לג'מאל את מיקומם וג'מאל אסף את אצבעות החשיש מהמחבוא והותיר את הגרב שבו כדורי הסם.",גזר דין
31,ME-18-08-39629-146,"עובר ליום 1.8.18, פנה ג'מאל לרפעת והנחה אותו להעביר לנאשם שש ""פלטות"" של סם מסוכן מסוג חשיש.",גזר דין
32,ME-18-08-39629-146,"בהמשך לכך, נפגש רפעת עם הנאשם ומסר לו שש ""פלטות"" חשיש במשקל של 576.26 גרם (להלן: ""הפלטות"") ושילם לו תמורת החדרת הסמים לבית הסוהר – 5,000 ₪.",גזר דין
33,ME-18-08-39629-146,"ביום 1.8.18 סמוך לשעה 8:00, הגיע הנאשם לחניית בית הסוהר במכוניתו כאשר בחזקתו שש הפלטות.",גזר דין
34,ME-18-08-39629-146,"הנאשם החנה את רכבו, הטמין שתי פלטות חשיש בנעליו והותיר ארבע פלטות נוספות בתא המטען במכוניתו.",גזר דין
35,ME-18-08-39629-146,"הנאשם יצא מרכבו וצעד לעבר שערי בית הסוהר במטרה להחדיר את הסמים לתוך בית הסוהר, אולם שוטרים שהמתינו בסמוך עצרו את הנאשם כאשר סם מסוג חשיש במשקל 191.85 גרם טמון בנעליו.",גזר דין
36,ME-18-08-39629-146,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",גזר דין
37,ME-18-08-39629-146,בין הצדדים לא הייתה הסכמה לעניין העונש.,גזר דין
38,ME-18-08-39629-146,"על פי תסקירי שירות המבחן, הנאשם כבן 39, נשוי ואב לילדים המצוי בהליכי גירושין מרעייתו.",תסקירי שירות המבחן
39,ME-18-08-39629-146,"הנאשם סיים 12 שנות לימוד על אף ליקויי למידה קשים, ובהמשך שירת שירות צבאי מלא כלוחם וכחובש קרבי בסיירת מובחרת.",תסקירי שירות המבחן
40,ME-18-08-39629-146,משנת 2005 שירת בשירות בתי הסוהר ומילא תפקידים שונים עד למעצרו בתיק זה.,תסקירי שירות המבחן
41,ME-18-08-39629-146,מפקדיו ראו בו סוהר מקצועי ואחראי.,תסקירי שירות המבחן
42,ME-18-08-39629-146,הנאשם חולה סכרת ומטופל תרופתית.,תסקירי שירות המבחן
43,ME-18-08-39629-146,הנאשם נעדר הרשעות קודמות.,תסקירי שירות המבחן
44,ME-18-08-39629-146,"במסגרת הליך המעצר, שירות המבחן התרשם מהנאשם כמי שלאורך השנים ניהל אורח חיים נורמטיבי ושומר חוק, ניהל מערכת יחסים תלותית בהוריו על רקע קשיים במערכת החינוך בילדותו באופן שפגע בפיתוח יכולתו להתמודדות אדפטיבית וקבלת אחריות בתחומי חייו השונים.",תסקירי שירות המבחן
45,ME-18-08-39629-146,"בעקבות מות האב לפני כשנתיים באופן פתאומי, נותר חסר כלים להתמודדות עם קשיים כלכליים וזוגיים ולכך קשר לנסיבות מעצרו.",תסקירי שירות המבחן
46,ME-18-08-39629-146,הנאשם גילה בהליך המעצר עמדה קורבנית וטען כי הלחץ היומיומי הותיר אותו ללא ברירה.,תסקירי שירות המבחן
47,ME-18-08-39629-146,"אף ששלל אז נזקקות טיפול, שירות המבחן התרשם כי מצוי במשבר רגשי משמעותי שהחל עם פטירת אביו והחמיר.",תסקירי שירות המבחן
48,ME-18-08-39629-146,שירות המבחן התרשם אז מקיומו של סיכון נמוך להישנות ביצוע עבירות.,תסקירי שירות המבחן
49,ME-18-08-39629-146,"במסגרת פיקוח המעצר הנאשם שולב בטיפול פרטני, שיתף פעולה באופן מלא ומסר בדיקות שתן נקיות משרידי סם.",תסקירי שירות המבחן
50,ME-18-08-39629-146,בחודש פברואר 2018 החל בטיפול זוגי עם אשתו.,תסקירי שירות המבחן
51,ME-18-08-39629-146,"בחוות דעת של המטפלת תואר כי הטיפול התמקד במצבו הרגשי של הנאשם והתמודדות עם השלכות מעורבותו בעבירה, כשלהתרשמותה נוטל אחריות וחש חרטה.",תסקירי שירות המבחן
52,ME-18-08-39629-146,"הנאשם תאר הדרדרות במצבו הכלכלי ב- 9 השנים האחרונות מאז קריסת עסק עצמאי שניהלה אשתו ובגינו נצברו חובות כלכליים כבדים, ואשתו הוכרזה כפושטת רגל.",תסקירי שירות המבחן
53,ME-18-08-39629-146,"הנאשם הודה בביצוע העבירה, מסר כי הכיר את האסיר המתואר בכתב האישום לפני מספר שנים במסגרת עבודתו כסוהר, כשהם נהגו לשוחח והנאשם שיתף אותו במצבו הכלכלי הקשה.",תסקירי שירות המבחן
54,ME-18-08-39629-146,האסיר הציע לו להחדיר סמים לכלא בתמורה לתשלום כספי.,תסקירי שירות המבחן
55,ME-18-08-39629-146,"כעבור מספר חודשים, הנאשם נענה להצעת האסיר, וזאת מספר ימים לאחר שהוזהר כי ההוצאה לפועל עתידה לעקל חפצים מבית המשפחה.",תסקירי שירות המבחן
56,ME-18-08-39629-146,"הנאשם הביע חרטה ובושה על מעשיו, מסר שנהג בפזיזות מתוך מצוקה ולשם מציאת פתרון למצבו הכלכלי הקשה מבלי שנתן דעתו לחומרת מעשיו.",תסקירי שירות המבחן
57,ME-18-08-39629-146,פיטוריו משירות בתי הסוהר מהווים קושי משמעותי עבורו הואיל ומדובר בעבודה ששימשה עבורו עוגן והיוותה גורם מאזן ומייצב בחייו.,תסקירי שירות המבחן
58,ME-18-08-39629-146,"הנאשם התייחס להשלכות נוספות למעורבותו בעבירה כגון התפרקות נישואיו כשהוא מתגורר כיום במנותק מילדיו, לאחר שלאורך השנים היה הדמות המרכזית בחיי ילדיו הסובלים מבעיות רגשיות ונמצאים כיום בטיפול.",תסקירי שירות המבחן
59,ME-18-08-39629-146,"מאז מעצרו מצבו הכלכלי המשיך להידרדר, הוא עובד בשכר נמוך ונתמך כלכלית על ידי אמו ואחיותיו.",תסקירי שירות המבחן
60,ME-18-08-39629-146,נוכח קשייו פנה לטיפול ולדבריו למד לשתף מעולמו הפנימי ולהיעזר בבני משפחתו שעד אותה עת לא היו ערים לחומרת מצבו הכלכלי והמשפחתי.,תסקירי שירות המבחן
61,ME-18-08-39629-146,ביטא חשש מפני עונש של מאסר בפועל וזאת בשל הניתוק מילדיו ואי יכולתו לשלם מזונותיהם.,תסקירי שירות המבחן
62,ME-18-08-39629-146,"שירות המבחן התרשם כי ההידרדרות במצבו הכלכלי ואובדן אביו הביאו אותו למצוקה רגשית משמעותית ובהיעדר כלים להתמודדות עם מצבו, ביצע את העבירות מבלי שנתן דעתו לחומרה ולהשלכות מעשיו.",תסקירי שירות המבחן
63,ME-18-08-39629-146,"כגורמי סיכון להישנות ביצוע עבירות התייחס שירות המבחן לכך שהנאשם ביצע את העבירות במסגרת תפקידו במערכת אכיפת החוק, ההתרשמות כי הנאשם מתמודד לאורך השנים עם קשיים רגשיים בולטים, הקשר התלותי באמו והשלכותיו על מצבו, ההערכה כי היה ממשיך בביצוע העבירות אלמלא נתפס ונעצר, היותו מחזיק בעמדות קורבניות, כשאף כיום אינו פנוי לבירור סוגיות הקשורות לבחירות העברייניות שביצע, דימויו העצמי הפגוע ותחושת חוסר ערך המלווה אותו לאורך השנים.",תסקירי שירות המבחן
64,ME-18-08-39629-146,"כגורמי סיכוי לשיקום התייחס שירות המבחן לכך שמדובר בעבירה ראשונה ויחידה לנאשם, תפקודו התקין לאורך השנים והאחריות שגילה בתחום המשפחתי, היותו בטיפול מזה כ- 6 חודשים וקבלת האחריות מצדו על ביצוע העבירה.",תסקירי שירות המבחן
65,ME-18-08-39629-146,שירות המבחן המליץ להשית על הנאשם צו מבחן למשך שנה וחצי לצד עונש מאסר שירוצה בעבודות שירות לתקופה המרבית.,תסקירי שירות המבחן
66,ME-18-08-39629-146,"בנוסף המליץ שירות המבחן כי היה ויוטל על הנאשם עונש מאסר בפועל, יילקחו בחשבון נסיבותיו האישיות, העובדה כי זהו מאסרו הראשון, חובותיו הכספיים, הליך הגירושין בו מצוי ומצבם הרגשי של ילדיו.",תסקירי שירות המבחן
67,ME-18-08-39629-146,דוח המטפלת גב' לאה דור מיום 16.6.19 (נ/2) – הנאשם החל בטיפול בחודש פברואר 2018 במסגרת של טיפול זוגי עם רעייתו.,ראיות ועדויות לעונש
68,ME-18-08-39629-146,"בטיפול הזוגי עלו הקשיים הכלכליים שבגינם נאלצו למכור את דירתם ולעבור לאזור הצפון שמרוחק מבני משפחתו של הנאשם, מצב שהרחיקו ממקור התמיכה שלו.",ראיות ועדויות לעונש
69,ME-18-08-39629-146,החל מחודש ינואר 2019 החל בטיפול פרטני והטיפול מתמקד במצבו הרגשי של הנאשם והתמודדותו עם השלכות העבירה.,ראיות ועדויות לעונש
70,ME-18-08-39629-146,מצבו הרגשי של הנאשם אינו יציב והוא נע בין ייאוש מוחלט והיעדר משמעות לבין תקווה זהירה.,ראיות ועדויות לעונש
71,ME-18-08-39629-146,מצבו הרגשי מושפע מאוד ממצבם הרגשי של ילדיו.,ראיות ועדויות לעונש
72,ME-18-08-39629-146,"במהלך הפגישות דנו במניעיו לביצוע העבירה, עלה כי היה נתון ללחץ כבד שהופעל עליו על ידי נושיו ובכללם הבנק, חברות האשראי ונושים נוספים.",ראיות ועדויות לעונש
73,ME-18-08-39629-146,"באותה תקופה התגורר במנותק ממשפחת מוצאו, אביו שהיה דמות קרובה לו נפטר באופן פתאומי כ- 8 חודשים טרם העבירה, ולאחר מותו הותיר את האם בחובות כבדים.",ראיות ועדויות לעונש
74,ME-18-08-39629-146,מצב זה מנע מהנאשם לפנות לבני משפחתו בבקשה לעזרה כלכלית.,ראיות ועדויות לעונש
75,ME-18-08-39629-146,"הנאשם חש מצוקה גדולה וחוסר אונים מול הלחץ שהפעילו כלפיו גורמים פיננסיים חזקים, הבדידות וחוסר היכולת לפנות לעזרת משפחתו ייצרו אצלו תחושה של העדר מוצא.",ראיות ועדויות לעונש
76,ME-18-08-39629-146,מראשית הטיפול היה מודע לחומרת העבירה שביצע והביע חרטה.,ראיות ועדויות לעונש
77,ME-18-08-39629-146,"השלכות הסתבכותו כללו את העמקת הקשיים הכלכליים, אובדן מקום עבודתו, פירוק נישואיו והריחוק מילדיו.",ראיות ועדויות לעונש
78,ME-18-08-39629-146,"הנאשם הנו אב מסור, לאורך השנים הווה דמות מרכזית עבור ילדיו, וגם עתה למרות הניתוק והמרחק הפיזי, הנאשם מעורב בחיי ילדיו ומקיים עמם קשר יומיומי.",ראיות ועדויות לעונש
79,ME-18-08-39629-146,להתרשמות המטפלת נורמות חייו של הנאשם אינן עברייניות והוא מלא חרטה על מעשיו.,ראיות ועדויות לעונש
80,ME-18-08-39629-146,"הוא מקפיד באדיקות על תנאי שחרורו, מגיע בקביעות למקום עבודתו ועובד במסירות, לוקח אחריות מלאה על ילדיו, מגיע בקביעות לטיפול, משתף בקשייו ועובר תהליך משמעותי.",ראיות ועדויות לעונש
81,ME-18-08-39629-146,"המלצה ממנכ""ל ""רם אספקת אויר"", מר ציון דעדוש מיום 15.7.19 (נ/1) – מכיר את הנאשם זמן רב ומשמש אף כערב לנאשם בעבודה.",ראיות ועדויות לעונש
82,ME-18-08-39629-146,"הנאשם עובד בתפקיד מנהל מחסן ומהווה דוגמה למסירות, למקצוענות ולאחריות.",ראיות ועדויות לעונש
83,ME-18-08-39629-146,"מראשית עבודתו במפעל, מלווה את הנאשם באופן צמוד כך שנחשף לאופיו ולשינוי שערך.",ראיות ועדויות לעונש
84,ME-18-08-39629-146,"בתחילת עבודתו מצב רוחו של הנאשם היה שפוף והוא שיתף בהתמודדות עם גירושיו, מצבו הכלכלי ועם ההליך הפלילי.",ראיות ועדויות לעונש
85,ME-18-08-39629-146,כיום ניתן לראות שמצב רוחו של הנאשם השתפר ונראה כי לעבודה יש משקל רב בשיפור זה.,ראיות ועדויות לעונש
86,ME-18-08-39629-146,הנאשם הכניס רוח חדשה למפעל ובעקבותיה יש שיפור משמעותי בכל תחום במפעל.,ראיות ועדויות לעונש
87,ME-18-08-39629-146,"מהווה דמות משמעותית במפעל, בעל תכונות ניהוליות ומיועד לו קידום ואופק ניהולי.",ראיות ועדויות לעונש
88,ME-18-08-39629-146,"מר ניר לביא – עו""ד וסגן אלוף במילואים, מפקד גדוד חילוץ והצלה.",ראיות ועדויות לעונש
89,ME-18-08-39629-146,הכיר את הנאשם כשהנאשם היה טירון.,ראיות ועדויות לעונש
90,ME-18-08-39629-146,בהמשך בשנת 2000 כשמונה להיות מפקד פלוגה בדוכיפת בחר בנאשם להיות החובש של הפלוגה.,ראיות ועדויות לעונש
91,ME-18-08-39629-146,"בחר בו בשל מערכת הערכים, המחויבות והנאמנות של הנאשם שבאו לידי ביטוי במספר מקרים לאורך השירות.",ראיות ועדויות לעונש
92,ME-18-08-39629-146,"נפצע במהלך עימות מזוין ברמלה, והנאשם טיפל בו ובלוחמים נוספים בפלוגה והראה מערכת ערכית גבוהה ודרך ארץ.",ראיות ועדויות לעונש
93,ME-18-08-39629-146,הנאשם הציל את חייו.,ראיות ועדויות לעונש
94,ME-18-08-39629-146,בטוח שהנאשם לוקח אחריות מלאה על מעשיו.,ראיות ועדויות לעונש
95,ME-18-08-39629-146,כיום מטפל בתביעה אזרחית בעניין של גרושתו.,ראיות ועדויות לעונש
96,ME-18-08-39629-146,לאורך השנים אינו מעורב בחייו של הנאשם.,ראיות ועדויות לעונש
97,ME-18-08-39629-146,"מר יוסי ארניאס – גיסו של הנאשם, עו""ד במקצועו.",ראיות ועדויות לעונש
98,ME-18-08-39629-146,הנאשם אדם שתמיד מגיש עזרה.,ראיות ועדויות לעונש
99,ME-18-08-39629-146,המעשה אינו מאפיין את הנאשם ואת החינוך שקיבל.,ראיות ועדויות לעונש
100,ME-18-08-39629-146,מות אביו השפיע על הנאשם בצורה מאוד קשה.,ראיות ועדויות לעונש
101,ME-18-08-39629-146,"כל חייו היה הנאשם איש חוק, מוקף באנשי חוק ומשפט.",ראיות ועדויות לעונש
102,ME-18-08-39629-146,"נוצר מצב כלכלי קשה ולאחר מכן מות אביו, והנאשם ניסה לקחת הכול על כתפיו, אך לא הצליח להתמודד.",ראיות ועדויות לעונש
103,ME-18-08-39629-146,"כיום משמש מפקח עליו, רואה אותו יום יום, ורואה כיצד הוא לוקח אחריות על מעשיו, עובד כל יום, מגיע הבית ועוזר לילדים.",ראיות ועדויות לעונש
104,ME-18-08-39629-146,החל בזוגיות חדשה לאחר גירושיו ומנסה לשקם את ילדיו.,ראיות ועדויות לעונש
105,ME-18-08-39629-146,מאוד קשה לילדיו מבחינה נפשית.,ראיות ועדויות לעונש
106,ME-18-08-39629-146,"לא מדובר בעבריין, אלא במי שכל חייו נתן למען המדינה, וברגע של חולשה הוא נשבר.",ראיות ועדויות לעונש
107,ME-18-08-39629-146,קיימים סביבו הרבה אנשים שתומכים בו.,ראיות ועדויות לעונש
108,ME-18-08-39629-146,"עו""ד יובל ניב – מכיר את הנאשם כ-25 שנים.",ראיות ועדויות לעונש
109,ME-18-08-39629-146,"התנדבו בנערותם יחד במד""א.",ראיות ועדויות לעונש
110,ME-18-08-39629-146,"במהלך ההתנדבות נחשפו לנפגעי פיגועים, תאונות דרכים, לחולים והנאשם עשה עבודת קודש.",ראיות ועדויות לעונש
111,ME-18-08-39629-146,בעזרתו הרבה והאכפתיות שלו הציל רבים שמוקירים לו תודה.,ראיות ועדויות לעונש
112,ME-18-08-39629-146,"הנאשם אדם ערכי, חבר ואדם שניתן לסמוך עליו בעת צרה.",ראיות ועדויות לעונש
113,ME-18-08-39629-146,"הנאשם עשה טעות והוא מצטער עליה, וניכר שזו טעות שלא תחזור לעולם.",ראיות ועדויות לעונש
114,ME-18-08-39629-146,כל הדברים הטובים שעשה לאורך השנים צריכים כיום לעמוד לזכותו.,ראיות ועדויות לעונש
115,ME-18-08-39629-146,מר עדין לאור – מכיר את הנאשם כ-12 שנים.,ראיות ועדויות לעונש
116,ME-18-08-39629-146,"הנאשם הוא אדם רחב לב, תמיד שמח לעזור לזולת.",ראיות ועדויות לעונש
117,ME-18-08-39629-146,פעיל ביישוב ומופיע לכל אירוע או מצב כוננות.,ראיות ועדויות לעונש
118,ME-18-08-39629-146,משיחותיו עמו יודע שהנאשם מצר על מה שעשה ומבין את חומרת מעשיו.,ראיות ועדויות לעונש
119,ME-18-08-39629-146,"מר יואב שקד – חבר משפחה מזה שנים רבות, וליווה את הנאשם לאורך חייו.",ראיות ועדויות לעונש
120,ME-18-08-39629-146,"הנאשם הוא בעל לב רחב, הוכיח את עצמו בכל מקום שבו היה.",ראיות ועדויות לעונש
121,ME-18-08-39629-146,"כך בהתנדבותו במד""א, בשירותו הצבאי ובשב""ס.",ראיות ועדויות לעונש
122,ME-18-08-39629-146,תמיד עוזר למי שזקוק.,ראיות ועדויות לעונש
123,ME-18-08-39629-146,"הנאשם לקח זאת באופן קשה, מפני שהיה מאוד קשור לאביו.",ראיות ועדויות לעונש
124,ME-18-08-39629-146,"הנאשם הוא בעל ערכים של מי שגדל במושב, שרת ביחידה קרבית והגיע לשב""ס כדי לתרום למדינה.",ראיות ועדויות לעונש
125,ME-18-08-39629-146,זו הייתה מעידה חד פעמית.,ראיות ועדויות לעונש
126,ME-18-08-39629-146,גב' עפרה שפיגל – אמו של הנאשם.,ראיות ועדויות לעונש
127,ME-18-08-39629-146,בשנה האחרונה נמצאים 24 שעות ביממה ביחד.,ראיות ועדויות לעונש
128,ME-18-08-39629-146,היא יודעת מה הוא עבר ומה ילדיו עוברים.,ראיות ועדויות לעונש
129,ME-18-08-39629-146,הוא מתחרט על מעשיו.,ראיות ועדויות לעונש
130,ME-18-08-39629-146,מפטירת אביו הוא התמוטט וחשב שהוא יכול לקחת את כל המשפחה על גבו.,ראיות ועדויות לעונש
131,ME-18-08-39629-146,"ילדיו נפגעו כתוצאה מהפרשה – בנו הבכור הפך לילד מופנם, הבת הופנתה לטיפול, והבן הצעיר נמצא ברגרסיה.",ראיות ועדויות לעונש
132,ME-18-08-39629-146,הנאשם מודע לחומרת מעשיו.,ראיות ועדויות לעונש
133,ME-18-08-39629-146,הדבר אירע בשל המצב הכלכלי הקשה.,ראיות ועדויות לעונש
134,ME-18-08-39629-146,אשתו דחפה אותו לדברים אלה.,ראיות ועדויות לעונש
135,ME-18-08-39629-146,הוא מאוד אהב אותה והיה אכפת לו ממנה וזה מה ששבר אותו.,ראיות ועדויות לעונש
136,ME-18-08-39629-146,"רצה לתרום למדינה ולכן התגייס לשירות קרבי, התנדב במד""א, ותמיד נתן מעצמו.",ראיות ועדויות לעונש
137,ME-18-08-39629-146,"הוא מעד, וכיום מכה על חטא.",ראיות ועדויות לעונש
138,ME-18-08-39629-146,עולמו חרב עליו.,ראיות ועדויות לעונש
139,ME-18-08-39629-146,"לטענת ב""כ המאשימה, עו""ד גלעד ארליך, מדובר בהתנהגות מתמשכת, וריבוי מקרים של החדרת סמים לבית הסוהר בעבור בצע כסף, ולא באירוע בודד.",ראיות ועדויות לעונש
140,ME-18-08-39629-146,המאשימה הפנתה לפסיקת בית המשפט העליון בדבר החומרה שבהחדרת סמים לכלא ובדבר החומרה בעבירות שוחד המבוצעות על ידי עובד ציבור ובפרט סוהר.,ראיות ועדויות לעונש
141,ME-18-08-39629-146,"על סוהר מוטלת אחריות כבדה, הוא אמור להוות חוצץ בין אנשים שהורשעו ומהווים סיכון לחברה שהחברה שואפת לשקם, לבין העולם החיצון, לבל יבצעו עבירות נוספות.",ראיות ועדויות לעונש
142,ME-18-08-39629-146,"בכלא רימונים הייתה ""זרימה"" של סמים בהיקפים גדולים בגלל הנאשם.",ראיות ועדויות לעונש
143,ME-18-08-39629-146,"קיימת חומרה בכך שמדובר בריבוי מקרים, במהלך שבעה חודשים, תוך ניצול האמון שניתן בנאשם על ידי המדינה בהיותו סוהר, ניצול מעמדו והכל בעבור בצע כסף.",ראיות ועדויות לעונש
144,ME-18-08-39629-146,העבירה פוגעת במרקם החברתי וכן באמון הציבור.,ראיות ועדויות לעונש
145,ME-18-08-39629-146,"מדובר על החדרת סמים לאסירים בכלא, ויש לכך השלכות על יכולת התפקוד בכלא.",ראיות ועדויות לעונש
146,ME-18-08-39629-146,"הנאשם פגע בסדר ובמשמעת וכן בניהול התקין של בית הסוהר, תוך מעילה בתפקידו.",ראיות ועדויות לעונש
147,ME-18-08-39629-146,מדובר על מסכת עבירות שדרשה תכנון.,ראיות ועדויות לעונש
148,ME-18-08-39629-146,עניינם של שני האחרים בפרשה מתנהל עדיין בבית משפט השלום.,ראיות ועדויות לעונש
149,ME-18-08-39629-146,"רק בשל תפיסתו ומעצרו הוא הפסיק לבצע את העבירות, וכך אמר גם לשירות המבחן.",ראיות ועדויות לעונש
150,ME-18-08-39629-146,ניתן ללמוד מכך על רצונו להשיג רווח כלכלי נוח ומתמשך.,ראיות ועדויות לעונש
151,ME-18-08-39629-146,"הנאשם הוא הגורם שבלעדיו אין, ואלמלא תפקידו בשב""ס כסוהר וכאחראי על שינוע, אשר לו נגישות רבה לחלקים גדולים בבית הכלא, העבירה לא הייתה יכולה להתבצע.",ראיות ועדויות לעונש
152,ME-18-08-39629-146,"לאור חומרת המעשים, משכם, התכנון שקדם להם, הנזק שנגרם ועשוי היה להיגרם, עותרת המאשימה למתחם עונש הנע בין 3 ל- 6 שנות מאסר בפועל.",ראיות ועדויות לעונש
153,ME-18-08-39629-146,"בית המשפט העליון קבע בצורה ברורה שהשיקול המרכזי שעומד לעיני בית המשפט, הוא שיקול של הרתעת הרבים.",ראיות ועדויות לעונש
154,ME-18-08-39629-146,"לא קל לחשוף עבירות שוחד, ואינטרס הרתעת הרבים הוא בעל חשיבות רבה.",ראיות ועדויות לעונש
155,ME-18-08-39629-146,"כן קבע בית המשפט העליון כי היעדר עבר פלילי אינו מהווה בעבירה זו שיקול לקולה, שכן מי שמונה להיות עובד ציבור הוא אדם ללא עבר פלילי שכן זו דרישת סף מינימלית.",ראיות ועדויות לעונש
156,ME-18-08-39629-146,לכן לא ניתן למקמו בשל כך בתחתית המתחם.,ראיות ועדויות לעונש
157,ME-18-08-39629-146,בית המשפט העליון אף דחה את הטענה לעניין השלכות של עונש מאסר על נאשם שהיה סוהר.,ראיות ועדויות לעונש
158,ME-18-08-39629-146,"אין שום מקום לחרוג מהמתחם לקולה משיקולי שיקום, ויש להשית על הנאשם ענישה מחמירה מאחורי סורג ובריח.",ראיות ועדויות לעונש
159,ME-18-08-39629-146,"אין טענה כי לנאשם דפוסים עברייניים קודמים, אך עובדת היותו נורמטיבי אינה יכולה להצדיק הקלה בעונשו.",ראיות ועדויות לעונש
160,ME-18-08-39629-146,התסקיר מלמד שהנאשם מחזיק בעמדות קורבניות כמי שנגרר למעשים והוא אינו לוקח אחריות מלאה למעשיו.,ראיות ועדויות לעונש
161,ME-18-08-39629-146,"לא היה כל טיפול, עיבוד או הפנמה ממשית של הדברים.",ראיות ועדויות לעונש
162,ME-18-08-39629-146,למעשה הנאשם לא מודה בכל המיוחס לו.,ראיות ועדויות לעונש
163,ME-18-08-39629-146,"התסקיר מתעלם מפרטים נוספים שעלו בכתב האישום, מקרים נוספים של החדרת סמים מעבר לאלה שהנאשם התייחס לאליהם בפני שירות המבחן.",ראיות ועדויות לעונש
164,ME-18-08-39629-146,"שעה שעובדות היסוד לא מבוררות בשירות המבחן עם הנאשם, לא ניתן לקבע שמדובר בחרטה כנה.",ראיות ועדויות לעונש
165,ME-18-08-39629-146,הנאשם לא עבר טיפול משמעותי מעבר לשיחות פרטניות כיוון שלא היה פנוי לכך.,ראיות ועדויות לעונש
166,ME-18-08-39629-146,"במכלול הנתונים ולאור פסיקת בית המשפט העליון, יש לשלוח מסר חד וברור שסוהר שיחדיר סמים לבית הסוהר, ייענש בחומרה.",ראיות ועדויות לעונש
167,ME-18-08-39629-146,בשל הפרת האמון שניתן בסוהר על ידי המדינה והנזק המשמעותי.,ראיות ועדויות לעונש
168,ME-18-08-39629-146,"המאשימה עותרת למקם את הנאשם באמצעו של מתחם העונש ואף למעלה מכך, וכן להשית עליו קנס משמעותי ולהורות על חילוט הכספים שנתפסו (3,600 ₪).",ראיות ועדויות לעונש
169,ME-18-08-39629-146,"לטענת ב""כ הנאשם, עו""ד יוסי קליין, אין מחלוקת שבפני בית המשפט עומדים שיקולים של הרתעה, שיקום, גמול ושמירה על האינטרס הציבורי.",ראיות ועדויות לעונש
170,ME-18-08-39629-146,המחלוקת היא על האיזון ביניהם.,ראיות ועדויות לעונש
171,ME-18-08-39629-146,מדובר בעבירות חמורות.,ראיות ועדויות לעונש
172,ME-18-08-39629-146,"הנאשם היה סוהר בשב""ס, הודה בכתב האישום המתוקן, לקח אחריות, ובניגוד לדברי המאשימה, נכתב בתסקיר באופן מפורש שהנאשם ביטא חרטה.",ראיות ועדויות לעונש
173,ME-18-08-39629-146,"הנאשם יזם השתלבות בטיפול פרטי, ללא קשר להליך שעבר בשירות המבחן שהביא את שירות המבחן להמליץ את המלצתו.",ראיות ועדויות לעונש
174,ME-18-08-39629-146,שירות המבחן לא התעלם מחומרת העבירות.,ראיות ועדויות לעונש
175,ME-18-08-39629-146,"עיון בפסיקה בעבירות דומות מעלה שניתנת התייחסות לנסיבות האישיות, למצב הדברים ולתרומתו של הנאשם לחברה באופן ספציפי.",ראיות ועדויות לעונש
176,ME-18-08-39629-146,כל מקרה ונסיבותיו.,ראיות ועדויות לעונש
177,ME-18-08-39629-146,"מעבר לנטילת האחריות, הנאשם חסך זמן שיפוטי יקר.",ראיות ועדויות לעונש
178,ME-18-08-39629-146,"הנאשם שירת 13 שנים בשב""ס, קיבל תעודת הצטיינות, והתגייסותו לשב""ס הייתה המשך טבעי לחינוכו בבית ולערכים שקיבל.",ראיות ועדויות לעונש
179,ME-18-08-39629-146,"שירת בצבא ביחידה מובחרת, יצא לקורס חובשים, מגיל 15 וכל חייו הוא מתנדב ותורם לחברה כיוון שזהו חינוכו.",ראיות ועדויות לעונש
180,ME-18-08-39629-146,"הנאשם יודע שעשה מעשים חמורים, מרכין ראש, מתבייש ומביע חרטה.",ראיות ועדויות לעונש
181,ME-18-08-39629-146,"אף שמדובר במסכת אירועים, הנאשם לא היה היוזם.",ראיות ועדויות לעונש
182,ME-18-08-39629-146,"העבירות נעשו מול אסיר אחד, תחומות בזמן ובמקום.",ראיות ועדויות לעונש
183,ME-18-08-39629-146,הוא הודה ברגע שנעצר בהזדמנות הראשונה ויש ללמוד מכך שאין לו דפוסים עברייניים.,ראיות ועדויות לעונש
184,ME-18-08-39629-146,"אביו של הנאשם אשר היה עמוד התווך של המשפחה, נפטר בפתאומיות.",ראיות ועדויות לעונש
185,ME-18-08-39629-146,"מותו השפיע על הנאשם ועל אמו, וכל המשפחה הייתה על כתפיו.",ראיות ועדויות לעונש
186,ME-18-08-39629-146,הוא חש שחרב עליו עולמו ושעליו להיכנס לנעליו הגדולות של אביו.,ראיות ועדויות לעונש
187,ME-18-08-39629-146,"יש להוסיף על כך זוגיות בת 9 שנים שהייתה לא פשוטה, עם בת זוג שנכנסה למיזמים כלכליים והוכרזה כפושטת רגל.",ראיות ועדויות לעונש
188,ME-18-08-39629-146,"כל הדברים הללו ביחד, מהווים את הרקע להבנה של מעשה שעושה אדם נורמטיבי כמוהו שכל חייו תרם לחברה.",ראיות ועדויות לעונש
189,ME-18-08-39629-146,שלושת ילדים במצוקה נפשית וברגרסיה.,ראיות ועדויות לעונש
190,ME-18-08-39629-146,טובות ההנאה שקיבל לא היו בסכומים גבוהים.,ראיות ועדויות לעונש
191,ME-18-08-39629-146,משמעות ההרשעה עצמה ברורה מבחינת יכולתו התעסוקתית בעתיד.,ראיות ועדויות לעונש
192,ME-18-08-39629-146,"הנאשם אינו צעיר, עבר הליך גירושין קשה מאוד, צריך לפרנס את ילדיו, לשלם מזונות ולסתום את הבור הכלכלי שהם מצויים בו.",ראיות ועדויות לעונש
193,ME-18-08-39629-146,הנאשם חולה סכרת.,ראיות ועדויות לעונש
194,ME-18-08-39629-146,מובן לכל שהסתבכות עבריינית לא תחזור על עצמה.,ראיות ועדויות לעונש
195,ME-18-08-39629-146,זהו המקרה שבו אימוץ המלצות שירות המבחן יביא לאיזון הנכון ביותר בין אינטרס הנאשם לאינטרס הציבורי.,ראיות ועדויות לעונש
196,ME-18-08-39629-146,"הנאשם אזרח בעל רקע נורמטיבי, יש לו ילדים שזקוקים לו, הוא איבד את מקום עבודתו ופוטר בבושת פנים.",ראיות ועדויות לעונש
197,ME-18-08-39629-146,"חבריו מהשב""ס לא מדברים אתו.",ראיות ועדויות לעונש
199,ME-18-08-39629-146,"הנאשם נטל אחריות, שב לעבוד, הקים זוגיות חדשה, יישב את הסכסוך עם גרושתו, וכל שהוא רואה לנגד עיניו זה את ילדיו.",ראיות ועדויות לעונש
200,ME-18-08-39629-146,המלצת שירות המבחן מגלמת בחובה את האיזון הנכון בין עונש מוחשי לשיקום.,ראיות ועדויות לעונש
201,ME-18-08-39629-146,הנאשם הביע צער על מעשיו.,ראיות ועדויות לעונש
202,ME-18-08-39629-146,"הוא  היה בתקופה מאוד קשה בחייו לאחר פטירת אביו, טעה ומעד.",ראיות ועדויות לעונש
203,ME-18-08-39629-146,לא יחזור על כך.,ראיות ועדויות לעונש
204,ME-18-08-39629-146,"כיום נמצא בזוגיות חדשה, נמצא בטיפול פרטי ובשירות המבחן, הבין שעשה טעות חמורה ואינו מקל בכך ראש.",ראיות ועדויות לעונש
205,ME-18-08-39629-146,הודה מהיום הראשון בכל מה שעשה.,ראיות ועדויות לעונש
206,ME-18-08-39629-146,"כל חייו תרם למדינה, ותרם להמון אנשים, היה לוחם ביחידה מיוחדת.",ראיות ועדויות לעונש
207,ME-18-08-39629-146,"ילדיו נמצאים במצב לא טוב מבחינה רגשית, וזקוקים לו.",ראיות ועדויות לעונש
208,ME-18-08-39629-146,זו הייתה נפילה ועתה חייב לקום ממנה.,ראיות ועדויות לעונש
209,ME-18-08-39629-146,דיון - קביעת מתחם העונש ההולם,ראיות ועדויות לעונש
210,ME-18-08-39629-146,"במקרה דנן, הערכים החברתיים אשר נפגעו בעבירת השוחד הם הגנה על תקינות הפעילות של השירות הציבורי, פגיעה בטוהר המידות ואמון הציבור בשירות הציבורי.",ראיות ועדויות לעונש
211,ME-18-08-39629-146,"חומרה יתרה קיימת בעבירה של החדרת סמים לבית הסוהר וזאת משום שהחדרת סמים לכלא מערערת את יציבות ניהול בית הסוהר ואת המשמעת בין כתליו, משפיעה לרעה על התנהגותם של האסירים ועל בריאותם וכן פוגעת באפשרות לשקמם.",ראיות ועדויות לעונש
212,ME-18-08-39629-146,"שירות בתי הסוהר פועל ללא לאות למניעת החדרת סמים לבתי הסוהר, ואילו הנאשם ניצל לרעה את תפקידו, ופגע קשות באמון שניתן בו.",ראיות ועדויות לעונש
213,ME-18-08-39629-146,על חומרתן של עבירות לקיחת השוחד ועסקה אחרת בסם ניתן ללמוד אף מכך שהמחוקק קבע לצדן עונשים מרביים של 10 ו-20 שנות מאסר בהתאמה.,ראיות ועדויות לעונש
214,ME-18-08-39629-146,בחינת מידת הפגיעה בערך המוגן מובילה למסקנה כי הפגיעה היא ברף הבינוני.,ראיות ועדויות לעונש
215,ME-18-08-39629-146,"הנאשם שב והחדיר סמים מסוגים שונים ובכמויות בלתי מבוטלות לתוך בית הסוהר והעבירם לאסיר, בהיותו סוהר האמון על אכיפת המשמעת, הציות לחוק והסדר בבית הסוהר.",ראיות ועדויות לעונש
216,ME-18-08-39629-146,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לתכנון שקדם לביצוע העבירות, הנאשם קשר קשר עם אסיר באגף בו שרת כסוהר, קיבל ממנו הנחיות, קיים מפגשים עם אדם אחר הקשור לאסיר לשם קבלת הסמים ותשלום תמורת ביצוע העבירות.",ראיות ועדויות לעונש
217,ME-18-08-39629-146,"אמנם הנאשם לא היה יוזם העבירות, אולם קיבל את הצעת השוחד, והחדיר סמים לתוך בית הסוהר.",ראיות ועדויות לעונש
218,ME-18-08-39629-146,"הנזק שנגרם מהעבירה הוא רב, וזאת בהתייחס לכמות הסמים שאותם החדיר בפועל לבית הסוהר, השפעתם על האסירים, על פעילות והתפקוד התקין של האגף ובית הסוהר, הפגיעה באסירים הנמצאים בהליכי שיקום וגמילה כמו גם באמון הציבור במערכות אכיפת החוק.",ראיות ועדויות לעונש
219,ME-18-08-39629-146,"הנאשם ביצע את המעשים לאורך תקופה, ולא חדל בעצמו מן המעשים, עד אשר נתפס בקלקלתו.",ראיות ועדויות לעונש
220,ME-18-08-39629-146,"הנאשם ביצע את העבירות בעבור בצע כסף, בשל מצבו הכלכלי הדחוק, ועל רקע תקופה משברית שעבר.",ראיות ועדויות לעונש
221,ME-18-08-39629-146,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר בפועל במנעד רחב כמפורט להלן:,ראיות ועדויות לעונש
222,ME-18-08-39629-146,"בהתאם לתיקון 113 לחוק העונשין (סעיף 40 יג')), אני קובע כי מתחם העונש ההולם הוא החל מ-20 חודשי מאסר בפועל ועד ל-54 חודשי מאסר בפועל.",ראיות ועדויות לעונש
223,ME-18-08-39629-146,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות ועדויות לעונש
224,ME-18-08-39629-146,גזירת העונש המתאים לנאשם,ראיות ועדויות לעונש
225,ME-18-08-39629-146,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",ראיות ועדויות לעונש
226,ME-18-08-39629-146,"במסגרת זו מן הראוי לתת את הדעת לכך שמדובר בנאשם כבן 39, גרוש ואב ל- 3 ילדים בגילאי 6-13.",ראיות ועדויות לעונש
227,ME-18-08-39629-146,"לאורך השנים תפקודו היה נורמטיבי, והוא שירת שירות צבאי ביחידה מובחרת, התנדב במד""א, ועדים מטעמו תארו את אופיו הטוב ועזרתו לזולת.",ראיות ועדויות לעונש
228,ME-18-08-39629-146,"מובן הדבר כי השתת עונש מאסר בפועל על הנאשם, שהיה בעברו סוהר, תיפגע בנאשם באופן משמעותי וניכר כי הנשיאה בעונש המאסר מאחורי סורג ובריח תהיה קשה לנאשם שהוא ללא עבר פלילי.",ראיות ועדויות לעונש
229,ME-18-08-39629-146,כמו כן יש בעונש של מאסר כדי לפגוע בבני משפחתו ובפרט בילדיו המצויים במשבר רגשי נוכח המצב.,ראיות ועדויות לעונש
230,ME-18-08-39629-146,"הנאשם פוטר מעבודתו בשירות בתי הסוהר ויש להניח כי לנוכח גילו, הרשעתו וריצוי עונש מאסר יהיו השלכות מורכבות על יכולתו לתעסוקה מותאמת ליכולותיו בעתיד.",ראיות ועדויות לעונש
231,ME-18-08-39629-146,"הנאשם הודה ונטל אחריות להתנהגותו בהזדמנות הראשונה הן בחקירה והן בבית המשפט, שיתף פעולה עם שירות המבחן ופנה באופן עצמאי לטיפול פרטי נוכח מצבו.",ראיות ועדויות לעונש
232,ME-18-08-39629-146,שירות המבחן ציין כי הנאשם מחזיק במידה מסוימת עמדה קורבנית וחש שנגרר לסיטואציה נוכח מצבו הכלכלי וסבורני כי יש בכך בכדי לצמצם את מידת נטילת האחריות מצדו.,ראיות ועדויות לעונש
233,ME-18-08-39629-146,"הנאשם אמנם נעדר כל עבר פלילי קודם, ובעל רקע נורמטיבי, אך יש לתת את הדעת לכך שעבירת לקיחת השוחד, כמו עבירות אחרות של שחיתות ציבורית, מתבצעת, מתוקף הגדרתן, על ידי עובדי ציבור, שהם ככלל אנשים נורמטיביים ועל פי רוב נעדרי עבר פלילי.",ראיות ועדויות לעונש
234,ME-18-08-39629-146,"באיזון בין השיקולים השונים, סבורני כי יש לגזור על הנאשם עונש מאסר בחלקו התחתון של המתחם לצד חילוט הכסף שנתפס אשר התקבל כשכר עבור ביצוע העבירות.",ראיות ועדויות לעונש
235,ME-18-08-39629-146,"אכן, שירות המבחן המליץ להטיל על הנאשם עונש של עבודות שירות, ואולם עונש כאמור לא ישקף כראוי את האיזון בין שיקולי הענישה השונים.",ראיות ועדויות לעונש
236,ME-18-08-39629-146,"עם זאת, יש לתת משקל להמלצת שירות המבחן לפיה אם יוטל על הנאשם עונש מאסר בפועל, אזי יילקחו בחשבון נסיבותיו האישיות, העובדה כי זהו לו מאסר ראשון, וחובותיו הכספיים.",ראיות ועדויות לעונש
237,ME-18-08-39629-146,"כמו כן, הואיל והעבירה בוצע למטרה כלכלית, יש להשית על הנאשם קנס כספי, תוך התחשבות במצבו הכלכלי הקשה, ובעונש המאסר שנגזר עליו.",ראיות ועדויות לעונש
238,ME-18-08-39629-146,23 חודשי מאסר בפועל אשר מניינם בניכוי ימי מעצרו מיום 1.8.18 ועד 15.8.18.,"אשר על-כן, הנני גוזר על הנאשם את העונשים הבאים:"
239,ME-18-08-39629-146,"הנאשם יתייצב לריצוי מאסרו בבית הסוהר הדרים ביום 17.11.19 עד השעה 10:00, כשברשותו תעודת זהות או דרכון.","אשר על-כן, הנני גוזר על הנאשם את העונשים הבאים:"
240,ME-18-08-39629-146,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
241,ME-18-08-39629-146,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת פשע לפי פקודת הסמים או עבירת שוחד.","אשר על-כן, הנני גוזר על הנאשם את העונשים הבאים:"
242,ME-18-08-39629-146,"קנס בסך של 10,000 ₪ או 100 ימי מאסר תמורתו.","אשר על-כן, הנני גוזר על הנאשם את העונשים הבאים:"
243,ME-18-08-39629-146,"הקנס ישולם ב-10 תשלומים חודשיים שווים ורצופים, החל מיום 1.4.21.","אשר על-כן, הנני גוזר על הנאשם את העונשים הבאים:"
244,ME-18-08-39629-146,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
245,ME-18-08-39629-146,"חילוט סך של 3,600 ₪ אשר התקבלו כשכר עבור ביצוע העבירות.","אשר על-כן, הנני גוזר על הנאשם את העונשים הבאים:"
246,ME-18-08-39629-146,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
247,ME-18-08-39629-146,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
248,ME-18-08-39629-146,"54678313ניתן היום,  ג' תשרי תש""פ, 02 אוקטובר 2019, בנוכחות הצדדים.","אשר על-כן, הנני גוזר על הנאשם את העונשים הבאים:"
