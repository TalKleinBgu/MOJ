,verdict,text,part
0,SH-20-05-1127-580,"ב""כ המאשימה עו""ד גב' מאני",הני אלעביד 
1,SH-20-05-1127-580,"ב""כ הנאשם עו""ד אלנבולסי",הני אלעביד 
2,SH-20-05-1127-580,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הני אלעביד 
3,SH-20-05-1127-580,"חוק העונשין, תשל""ז-1977: סע'  244, א'",הני אלעביד 
4,SH-20-05-1127-580,"עניינו של גזר הדין בעונש הראוי לנאשם בגין החזקת סם מסוג קוקאין שלא לצריכה עצמית, ושיבוש מהלכי משפט.",גזר דין
5,SH-20-05-1127-580,"הנאשם הורשע על פי הודאתו במיוחס לו בכתב האישום המתוקן (במ/1), במסגרת הסדר שלא כלל הסכמה עונשית.",כתב האישום
6,SH-20-05-1127-580,"עם זאת, הוסכם על קבלת תסקיר שירות המבחן.",כתב האישום
7,SH-20-05-1127-580,"על פי כתב האישום בו הודה, ביום 25.4.20, בשעה 16:09 לערך, ביצעו שוטרים סריקות בשכונת הרכבת בלוד, בשל דיווח על ירי שנשמע במקום.",כתב האישום
8,SH-20-05-1127-580,"באותה עת נהג הנאשם בשכונה ברכב, כשלצידו נוסע.",כתב האישום
9,SH-20-05-1127-580,"בתא המטען של הרכב החזיק הנאשם בסם מסוכן מסוג קוקאין, במשקל 89.97 גרם נטו (להלן: ""הסם""), כשהוא מוסתר בתוך כיס מעיל.",כתב האישום
10,SH-20-05-1127-580,"שוטרים אשר הבחינו ברכב כשהוא מבצע פניות חדות ומהירות דלקו אחריו, עיכבו את השניים וחיפשו על גופם.",כתב האישום
11,SH-20-05-1127-580,"כאשר ביקש שוטר לחפש בתא המטען ברכב, הבחין במעיל והרימו.",כתב האישום
12,SH-20-05-1127-580,"או אז חטף הנאשם את המעיל מידי השוטר ונמלט בריצה, במטרה להכשיל או למנוע הליך שיפוטי.",כתב האישום
13,SH-20-05-1127-580,"במהלך מרדף אחריו, נורה לעבר הנאשם חץ טייזר.",כתב האישום
14,SH-20-05-1127-580,"הנאשם נפל ארצה והסם נשמט מידו, אך הוא המשיך במנוסתו והתחבא בתוך בית אליו נכנס ללא רשות בעליו, מתחת למיטה, עד אשר התגלה ונעצר לאחר מכן.",כתב האישום
15,SH-20-05-1127-580,"לאור האמור הורשע הנאשם בהחזקת סם מסוכן שלא לצריכה עצמית- עבירה לפי סע' 7(א)+(ג) רישא לפקודת הסמים המסוכנים [נוסח חדש], תשל""ג- 1973 וכן שיבוש מהלכי משפט- עבירה לפי סע' 244 לחוק העונשין, התשל""ז- 1977.",כתב האישום
16,SH-20-05-1127-580,"לאור כפירת הנאשם במיוחס לו הועבר התיק למותב זה, לשמיעת ראיות.",קורות ההליך
17,SH-20-05-1127-580,"לאחר דחיות שונות, במהלכן אף צו הבאה נגד הנאשם בשל אי התייצבותו, הוריתי בישיבת יום 8.7.21 על שמיעת ראיות ונקבעו מועדים בהתאם.",קורות ההליך
18,SH-20-05-1127-580,"ביום 3.10.21 הגיעו הצדדים לידי הסדר כמפורט לעיל, והנאשם נשלח לשירות המבחן.",קורות ההליך
19,SH-20-05-1127-580,עובר לישיבת יום 5.7.22 הובהר כי משך חודשים ארוכים נמנע הנאשם מלפנות לשירות המבחן ואף ניתק קשר עם בא כוחו.,קורות ההליך
20,SH-20-05-1127-580,"בישיבה הנ""ל דחיתי את בקשת הנאשם לשליחתו פעם נוספת לקבלת תסקיר, לאור מחדלו מלפעול עת ארוכה.",קורות ההליך
21,SH-20-05-1127-580,"נעתרתי לבקשה לדחיית מועד הדיון, אך משום שב""כ הקודם של הנאשם לא היה ערוך לדבריו לטעון לעונש, בשל ניתוק כך שהנאשם ניתק קשר עימו.",קורות ההליך
22,SH-20-05-1127-580,לישיבת יום 20.7.22 התייצב הנאשם עם בא כוחו הנוכחי.,קורות ההליך
23,SH-20-05-1127-580,נעתרתי לבקשתו להחלפת ייצוג.,קורות ההליך
24,SH-20-05-1127-580,"ב""כ הנאשם והנאשם גם יחד, הפצירו כי תינתן לנאשם הזדמנות נוספת לקבלת תסקיר.",קורות ההליך
25,SH-20-05-1127-580,"לאחר שמיעת טיעוני הצדדים ועל אף התנגדות המאשימה לכך, בשים לב להעדר עבר פלילי ועתירת המאשימה לעונש מאסר ממושך, נעתרתי לבקשה, לפנים משורת הדין.",קורות ההליך
26,SH-20-05-1127-580,"מן התסקיר שמיום 2.1.23 עלה בין היתר, כי הנאשם נעדר עבר פלילי, כי אין הוא עובד וכי הוא נפצע בידו בתאונת דרכים, מספר חודשים קודם לכן.",קורות ההליך
27,SH-20-05-1127-580,"הנאשם מוכר לשירות המבחן מהליך המעצר מושא הליך זה, במהלכו היה הוא נתון במעצר בתנאי איזוק.",קורות ההליך
28,SH-20-05-1127-580,התייחסותו לעבירות הייתה שיטחית והשירות התרשם כי קיים סיכון להישנות התנהלות שולית ופורצת גבול.,קורות ההליך
29,SH-20-05-1127-580,"בתום תקופת צו הפיקוח נמצא כי הנאשם מסר שתי בדיקות שתן מזויפות, הכחיש תחילה את זיוף הבדיקות, אך הודה כי צרך קנאביס, בעודו עצור בתנאי איזוק.",קורות ההליך
30,SH-20-05-1127-580,"שירות המבחן המשיך וציין כי הנאשם טשטש מן העבירות המיוחסות לו, הודה בצריכת קנאביס בנסיבות חברתיות, טען כי הוא צורך קנאביס ברישיון, אך נמנע מלהציגו.",קורות ההליך
31,SH-20-05-1127-580,הנאשם התבקש למסור שלש בדיקות לאיתור סם.,קורות ההליך
32,SH-20-05-1127-580,בבדיקה הראשונה לא הצליח למסור דגימה.,קורות ההליך
33,SH-20-05-1127-580,לבדיקה השניה הגיע באיחור שמנע את קיומה ובפעם השלישית מסר בדיקה שנמצאה חיובית לקנאביס.,קורות ההליך
34,SH-20-05-1127-580,"השירות התרשם כי לנאשם קושי בהצבת גבולות, וכי הוא ביסס קשרים עם גורמים שוליים.",קורות ההליך
35,SH-20-05-1127-580,עוד צוין כי הנאשם מגלה נוקשות חשיבתית ודפוסי הסתרה.,קורות ההליך
36,SH-20-05-1127-580,טיפול קבוצתי במסגרת הליך המעצר לא סייע בידו.,קורות ההליך
37,SH-20-05-1127-580,נכונותו לטיפול הצהרתית בלבד ומקורה ברצון להקלה בעונשו.,קורות ההליך
38,SH-20-05-1127-580,בסיפא התסקיר צוין כי הנאשם מצוי בהליך הדרדרות ובסיכון להישנות עבריינות.,קורות ההליך
39,SH-20-05-1127-580,"עם זאת לא נוצר בסיס להמלצה שיקומית בעניינו, ומשכך המלצת השירות היא להשתת ענישה קונקרטית מציבת גבול.",קורות ההליך
40,SH-20-05-1127-580,"לאחר דחיית מועד דיון בשל אי התייצבות הנאשם עקב מחלה, טענו הצדדים לעונש, בישיבת יום 19.1.23.",קורות ההליך
41,SH-20-05-1127-580,"ב""כ המאשימה עמדה בטיעונה על הערך החברתי שבהגנה על הציבור ורכושו מפני פגעי הסמים המסוכנים.",טיעוני הצדדים לעונש
42,SH-20-05-1127-580,המאשימה ציינה את חומרת העבירות ונסיבות ביצוען- החזקת כמות סם גדולה וכן עבירת השיבוש בדמות בריחה מתמשכת מן השוטרים גם לאחר תפיסתם את הסכם.,טיעוני הצדדים לעונש
43,SH-20-05-1127-580,"עוד הפניתה לפסיקה, ועתרה בהתאם לקביעת מתחם עונש הולם הנע בין 3 ל- 5 שנות מאסר (באשר לשתי העבירות בהן הורשע).",טיעוני הצדדים לעונש
44,SH-20-05-1127-580,"לשיטתה, הנקודה היחידה לזכות הנאשם היא העדר עבר פלילי.",טיעוני הצדדים לעונש
45,SH-20-05-1127-580,"עוד הפניתה לכל העולה מן התסקיר, ולרבות האמור בו לעניין זיוף שתי בדיקות שתן, והודיה בצריכת קנאבוס בתקופת היותר עצור בתנאי איזוק.",טיעוני הצדדים לעונש
46,SH-20-05-1127-580,"לאור האמור עתרה המאשימה להשתת מאסר בפועל בן 4 שנים, מאסר מותנה גם בעבירה של הפרעה לשוטר, קנס משמעותי ופסילת רישיון נהיגה.",טיעוני הצדדים לעונש
47,SH-20-05-1127-580,כן התבקש צו לחילוט המעיל והטלפון.,טיעוני הצדדים לעונש
48,SH-20-05-1127-580,"ב""כ הנאשם, מנגד, ציין כי עסקינן בנאשם צעיר נעדר עבר פלילי, אשר הודה וחסך בזמן שיפוטי.",טיעוני הצדדים לעונש
49,SH-20-05-1127-580,"הנאשם הכחיש את טענת שירות המבחן לפיה הוא זייף בדיקות שתן, ומסר כי רק לא עלה בידו למסור בדיקה.",טיעוני הצדדים לעונש
50,SH-20-05-1127-580,"ביצוע העבירות מהווה מעידה חד פעמית של מי שגדל במשפחה נורמטיבית, אם כי בסביבה עבריינית.",טיעוני הצדדים לעונש
51,SH-20-05-1127-580,"הנאשם שהה בתנאים מגבילים זמן ממושך, ולא הפר אותם.",טיעוני הצדדים לעונש
52,SH-20-05-1127-580,"הסניגור המשיך והפנה לתיעוד רפואי (נ/1) ממנו עולה כי הנאשם נפגע בידו השמאלית (הלא דומיננטית), בתאונה, בחבלת מעיכה ושבר, בעטיה נותח תחת הרדמה כללית.",טיעוני הצדדים לעונש
53,SH-20-05-1127-580,בשל חבלה זו סובל הנאשם כאבים משמעותיים וצורך בהתאם משכך כאבים עוצמתי.,טיעוני הצדדים לעונש
54,SH-20-05-1127-580,"הסניגור הפנה לפסיקה, ועתר לקביעת מתחם עונש הולם הנע בין 21-8 חודשי מאסר בפועל, ולקביעת עונש בתחתית המתחם.",טיעוני הצדדים לעונש
55,SH-20-05-1127-580,הנאשם ציין כי הוא עשה טעות עליה הוא מתנצל.,טיעוני הצדדים לעונש
56,SH-20-05-1127-580,לדבריו הוא שינה את חייו ומבקש להתחתן.,טיעוני הצדדים לעונש
57,SH-20-05-1127-580,"עוד ציין את החבלה בידו, שבה יש פלטינות, כמו גם קושי להזיז את אצבעותיו.",טיעוני הצדדים לעונש
58,SH-20-05-1127-580,"מתחם העונש ההולם נקבע בהתאם לעקרון ההלימה, תוך התחשבות בערך המוגן בעבירה, מידת הפגיעה בו, מדיניות הענישה ונסיבות הקשורות בביצוע העבירה.",דיון וגזירת הדין
59,SH-20-05-1127-580,"הערך החברתי המוגן אשר נפגע כתוצאה מביצוע עבירות הסמים הוא ההגנה על בריאות הציבור, ביטחונו ורכושו.",דיון וגזירת הדין
60,SH-20-05-1127-580,"בנסיבות, עבירת השיבוש בה הורשע הנאשם נלווית לעבירת הסמים, החמורה יותר.",דיון וגזירת הדין
61,SH-20-05-1127-580,עסקינן באירוע אחד.,דיון וגזירת הדין
62,SH-20-05-1127-580,"עם זאת, משנה חומרה קיים בעבירת השיבוש, שהערך המוגן בה הוא ההגנה על סדרי המשפט ואכיפת החוק.",דיון וגזירת הדין
63,SH-20-05-1127-580,"מדיניות הענישה הנוהגת בעבירת החזקת סמים מסוכנים, כאשר עסקינן בסמים קשים ובמשקלים בני עשרות גרמים, מלמדת על ענישה בדמות מאסרים ממושכים, בצד ענישה נלווית.",דיון וגזירת הדין
64,SH-20-05-1127-580,"ככלל, בשל חומרת העבירה, נסיבותיו האישיות של הנאשם נסוגות מפני אינטרס ההרתעה.",דיון וגזירת הדין
65,SH-20-05-1127-580,"להלן, באופן בלתי ממצה, מספר דוגמאות:",דיון וגזירת הדין
66,SH-20-05-1127-580,"בחנתי היטב את כלל הפסיקה אליה הפנה הסניגור, אך לא מצאתי כי היא משקפת את מדיניות הענישה הנוהגת.",דיון וגזירת הדין
67,SH-20-05-1127-580,"המדובר בפסיקה שעניינה בכמויות סם פחותות, ואף משמעותית מזו בה עסקינן ו/או כזו שהיא פרי הסדרי טיעון (וככזו אין היא אלא פרי אילוץ, כקושי ראייתי) ו/או שעניינה בנסיבות מקילות של שיקום מוצלח, שאינו בנמצא בענייננו.",דיון וגזירת הדין
68,SH-20-05-1127-580,"משכך, המתחם לו עתרה ההגנה אינו מתיישב כלל עם זה הנוהג, כמפורט מעלה.",דיון וגזירת הדין
69,SH-20-05-1127-580,"נסיבות ביצוע העבירות – עסקינן בהחזקת סם מסוכן מסוג קוקאין, אשר אין חולק כי הוא סם קשה.",דיון וגזירת הדין
70,SH-20-05-1127-580,"כמות הסם- גדולה ביותר ומשמעותית, שאינה אלא רעל מסוכן, מוכן להפצה לרבים ביותר.",דיון וגזירת הדין
71,SH-20-05-1127-580,בד בבד שיבש הנאשם מהלכי משפט בכך שנמלט משוטרים כשהסם עימו.,דיון וגזירת הדין
72,SH-20-05-1127-580,"בהינתן כל האמור לעיל, בהתייחס לשני האישומים גם יחד, מצאתי לקבוע מתחם הנע בין 5-3 שנות מאסר, בצד ענישה נלווית.",דיון וגזירת הדין
73,SH-20-05-1127-580,באשר לקביעת העונש המתאים בגדרי המתחם - כאן רשאי בית המשפט להתחשב בנסיבות שאינן קשורות בביצוע העבירה.,דיון וגזירת הדין
74,SH-20-05-1127-580,"בד בבד נתתי דעתי לכך כי היה זה הנאשם אשר תרם משמעותית בהתנהלותו להתמשכות ההליך; כי התמשכות שווא זו לא נוצלה לשם מיצוי הליך טיפולי, וכי בהעדר הליך שיקומי מסוכנותו לא אוינה או הופחתה.",דיון וגזירת הדין
75,SH-20-05-1127-580,"חזקה כי שירות המבחן לא ציין לשווא כי הנאשם זייף בדיקות שתן ולא מצאתי לקבוע אחרת לאור הכחשת הנאשם את הדבר (יוזכר כי הנאשם ""נצמד"" בהכחשתו למקרה בו לא הצליח ליתן בדיקה, אך מן התסקיר עולה כי השירות התייחס למקרה זה, ולא בשל כך ציין את שציין).",דיון וגזירת הדין
76,SH-20-05-1127-580,"עם זאת יודגש כי דינו של הנאשם נגזר בגין העבירות בהן הורשע, ובהן בלבד.",דיון וגזירת הדין
77,SH-20-05-1127-580,"בהינתן השיקולים הנ""ל, בשים לב לחומרת העבירות בכלל ולחומרת עבירת החזקת הסם, בפרט, מצאתי ליתן משקל נמוך באופן יחסי לכלל השיקולים לקולה.",דיון וגזירת הדין
78,SH-20-05-1127-580,"בהעדר מיצוי פן שיקומי, לא מצאתי הצדקה לקבוע כי העונש יהא סמוך לתחתית המתחם ועם זאת, בהעדר עבר פלילי, הוא ימוקם בשלישו התחתון.",דיון וגזירת הדין
79,SH-20-05-1127-580,"בשים לב לאופייה של עבירת השיבוש, יושת מאסר מותנה גם בגין עבירה של הפרעה לשוטר.",דיון וגזירת הדין
80,SH-20-05-1127-580,"משכך, יושת על הנאשם עונש מאסר מידתי, ההולם את חומרת מעשיו; מאסרים מותנים; קנס ופסילה מלהחזיק ברישיון נהיגה.",דיון וגזירת הדין
81,SH-20-05-1127-580,אשר על כן אני גוזר על הנאשם את העונשים הבאים:,דיון וגזירת הדין
82,SH-20-05-1127-580,"מאסר בפועל בן 42 חודשים, בניכוי ימי מעצרו שמיום 25.4.20 ועד ליום 7.6.20.",דיון וגזירת הדין
83,SH-20-05-1127-580,"מאסר על תנאי בן 9 חודשים למשך 3 שנים, שלא יעבור כל עבירת סמים מסוג פשע, מיום שחרורו ממאסר.",דיון וגזירת הדין
84,SH-20-05-1127-580,"מאסר על תנאי בן 5 חודשים למשך 3 שנים, שלא יעבור כל עבירת סמים מסוג עוון; או כל עבירה שעניינה שיבוש עשיית משפט מכוח סימן א' לפרק ט' לחוק העונשין, התשל""ז- 1977 או עבירה של הפרעה לשוטר- והכל מיום שחרורו ממאסר.",דיון וגזירת הדין
85,SH-20-05-1127-580,"קנס בסך 10,000 ₪ או חודשיים מאסר תמורתו.",דיון וגזירת הדין
86,SH-20-05-1127-580,הקנס ישולם עד לא יאוחר מיום 1.6.23.,דיון וגזירת הדין
87,SH-20-05-1127-580,"12 חודשי פסילה בפועל, מלקבל או להחזיק ברישיון נהיגה, מיום שחרורו ממאסר.",דיון וגזירת הדין
88,SH-20-05-1127-580,הפסילה תהא במצטבר לכל פסילה אחרת.,דיון וגזירת הדין
89,SH-20-05-1127-580,מובהר בזה לנאשם כי הוא חייב להפקיד לאלתר את רישיונו במזכירות בית המשפט.,דיון וגזירת הדין
90,SH-20-05-1127-580,"ככל והרישיון לא יופקד, תחל הפסילה מן המועד שנקבע לעיל.",דיון וגזירת הדין
91,SH-20-05-1127-580,"הפסילה לא תימנה כל עוד לא יופקד הרישיון, ולכן לא תסתיים.",דיון וגזירת הדין
92,SH-20-05-1127-580,"6 חודשי פסילה על תנאי, למשך 3 שנים מיום שחרורו ממאסר, שלא יעבור עבירה לפי פקודת הסמים.",דיון וגזירת הדין
93,SH-20-05-1127-580,אני מכריז על הנאשם כסוחר סמים.,דיון וגזירת הדין
94,SH-20-05-1127-580,טלפון ומעיל שנתפסו יחולטו בהתאם לטובת אוצר המדינה.,דיון וגזירת הדין
95,SH-20-05-1127-580,ניתן בזה צו להשמדת הסמים.,דיון וגזירת הדין
96,SH-20-05-1127-580,"5129371זכות ערעור כחוק, תוך 45 ימים, לבית המשפט המחוזי- מרכז.",דיון וגזירת הדין
97,SH-20-05-1127-580,"ניתן היום,  י""ז שבט תשפ""ג, 08 פברואר 2023, במעמד הצדדים.",דיון וגזירת הדין
