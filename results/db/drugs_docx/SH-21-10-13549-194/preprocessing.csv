,verdict,text,part
0,SH-21-10-13549-194,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10","ע""י ב""כ עו""ד שלום פיניאה "
1,SH-21-10-13549-194,"על יסוד הודאתו בעובדות כתב האישום המתוקן, הורשע הנאשם בהחזקת סם מסוכן שלא לצריכה עצמית, עבירה לפי סעיף 7(א)+(ג) רישא בפקודת הסמים המסוכנים [נוסח חדש] תשל""ג – 1973 והחזקת כלים להכנת סם לצריכה עצמית, עבירה לפי סעיף 10 סיפא לפקודת הסמים.",גזר דין
2,SH-21-10-13549-194,"על פי העובדות, ביום 14.09.2021 נמצא הנאשם מחזיק במחסן שבביתו סם מסוכן מסוג קנבוס במשקל כולל של 2.859 קילו, באופן הבא: בארון שירות במחסן 448.86 גרם, ועוד 994.22 גרם נטו ב 10 יחידות נפרדות.",כתב האישום המתוקן
3,SH-21-10-13549-194,"בארגז שבמחסן החזיק ב 4 יחידות במשקלים של  383.25 גרם נטו,  525.03 גרם נטו, 281.64 גרם נטו, ו226.48 גרם נטו.",כתב האישום המתוקן
4,SH-21-10-13549-194,עוד נמצא במחסן שקיות ניילון המשמשות לחלוקת סמים.,כתב האישום המתוקן
5,SH-21-10-13549-194,"בביתו החזיק הנאשם משקל אלקטרוני ששימש לשקילת הסם ובכיס מכנסיו החזיק סכום של 11,650 ₪.",כתב האישום המתוקן
6,SH-21-10-13549-194,ההסדר אליו הגיעו הצדדים לא כלל הסכמה לעונש ושירות המבחן התבקש להגיש תסקיר לרבות המלצתו לעונש.,תסקיר שירות מבחן
7,SH-21-10-13549-194,"מהתסקיר שמיום 22.05.2022 נלמד כי הנאשם שהינו בן 32, הוא רווק  המתגורר בגפו בבאר שבע ועובד בחברת משלוחים בבעלות אחיו מזה כארבע שנים.",תסקיר שירות מבחן
8,SH-21-10-13549-194,"הנאשם הודה בביצוע  העבירה ולקח אחריות על מעשיו, ובתוך כך מסר כי ברקע ביצוע העבירה, חבירתו לחברה שולית  שהעיסוק העיקרי של חבריה היה סביב הסמים והוא התקשה לסגת מקיום קשרים אלה, כשבהמשך, בעקבות לחץ כלכלי שנבע מקריסת העסק שניהל, נענה להצעה כי ביתו ישמש  לאחסון הסמים בתמורה לתשלום שכר הדירה, ועל אף ידיעתו את הסיכונים וההשלכות של מעשיו נענה להצעה.",תסקיר שירות מבחן
9,SH-21-10-13549-194,"השירות מצדו העריך כי ברקע העבירה גם מאפייני אישיותו של הנאשם והצורך שלו  להרגיש שייך בין קבוצת השווים, כמו גם נטייתו לדחיסה רגשית של רגשות קשים של חוסר קבלה ודחייה שהוא נושא עמו.",תסקיר שירות מבחן
10,SH-21-10-13549-194,אלה לצד קושי בביטוי רגשי עלולים להיות מועצמים לכדי התנהגות שולית שמטרתה להשיב אליו את תחושת השליטה.,תסקיר שירות מבחן
11,SH-21-10-13549-194,"מקורותיו עולה כי סיים 12 שנות לימוד ושירות צבאי מלא, הקים עסק עצמאי למשלוחים אשר לאחר מספר שנים וחווית הצלחה, נקלע לחובות כלכליים וקרס.",תסקיר שירות מבחן
12,SH-21-10-13549-194,"הנאשם מסר כי לא הצליח לשלם דוחות מע""מ ונפתח לו תיק פלילי בגין אי תשלום הדוחות, וכי מספר חודשים לאחר מכן, אחיו הקטן יותר בגיל לקח על עצמו את ניהול העסק אותו הקים הנאשם ומאז הנאשם  עובד בעסק כשליח תחת ניהולו של אחיו.",תסקיר שירות מבחן
13,SH-21-10-13549-194,"רישומו הפלילי העדכני מלמד כי לחובתו הרשעה אחת משנת 2015 בגין אי הגשת דו""ח במועד בגינה נדון למאסר בעבודות שירות.",תסקיר שירות מבחן
14,SH-21-10-13549-194,"הנאשם שיתף את השירות כי לאחר קריסת העסק ופשיטת הרגל שחווה, החל לצרוך סמים על מנת לדכא את תחושות הכישלון והבדידות שחש באותה עת, כשבהמשך ועל מנת לחזק את דימויו העצמי והגברי, התחבר לחברה שולית וקיבל החלטות מוטעות ומסכנות.",תסקיר שירות מבחן
15,SH-21-10-13549-194,הנאשם נענה להצעת שירות המבחן להשתלב בהליך טיפולי משסבר כי הליך שכזה יסייע לו להתמודד עם מצבו לצד רכישת כלים מסתגלים ולהתמודדות אדפטיבית.,תסקיר שירות מבחן
16,SH-21-10-13549-194,"במסגרת השירות הופנה הנאשם  ל""בית חוסן"", יחידה הנותנת מענים טיפוליים ושיקומיים לאוכלוסיית המכורים לסמים.",תסקיר שירות מבחן
17,SH-21-10-13549-194,"ולאחר ראיות התאמה ואבחון אצל הוועדה הטיפולית ביחידה, השתלב בהליך טיפולי שבין היתר כלל עבודה עם הנאשם על קבלת החלטות בחייו, עבודה על דימוי העצמי והביטחון העצמי הירוד, בשים לב כי זה פועל מתוך מניעים נפשיים כגון חרדות והססנות, כמו גם בשל הצורך לעבד את סיפור חייו כבן לאב מכור.",תסקיר שירות מבחן
18,SH-21-10-13549-194,"בהערכת הסיכון להישנות העבריינות ציין השירות באופי וחומרת העבירה, את הקושי של הנאשם בוויסות דחפים והתמודדות במצבי תסכול ומצב נפשי ירוד, לרבות כי הוא נעדר כלים התמודדות עם מצבו.",תסקיר שירות מבחן
19,SH-21-10-13549-194,"לצד האמור, בהערכתו את סיכוי השיקום של הנאשם, ציין השירות כי על אף קשיו, סיים הנאשם את המסגרת הלימודית והצבאית והשתלב בעולם התעסוקה, וכי גם לאחר נפילתו העסקית, המשיך בתעסוקה על אף קשיו.",תסקיר שירות מבחן
20,SH-21-10-13549-194,"השירות הביא בחשבון שאמו של הנאשם מהווה עבורו עוגן תמיכה משמעותי וכי מדובר בבחור בעל יכולות חיוביות, כפי שבא לידי ביטוי ביכולות ורבליות.",תסקיר שירות מבחן
21,SH-21-10-13549-194,"השירות ציין כי הנאשם בעל מוטיבציה גבוהה לניהול אורח חיים נורמטיבי, אשר גילה פתיחות ושיתף פעולה באופן מלא ורציף עם השירות אשר העריך כי ההליך הטיפולי במסגרת בית חוסן בו שולב הנאשם מהווה גורם מפחית סיכון.",תסקיר שירות מבחן
22,SH-21-10-13549-194,"דעתו של שירות המבחן הינה כי יש לשקול את האפיק הטיפולי שיקומי והמליץ על הטלת צו מבחן למשך שנה שבמסגרתו הנאשם ימשיך השתלבותו ב""בית חוסן"" בטיפול קבוצתי ופרטני אחת לשבוע.",תסקיר שירות מבחן
23,SH-21-10-13549-194,"השירות ציין בהערכתו כי ענישה במסגרת צו שירות לתועלת הציבור בהיקף גבוה של 300 שעות מתאימה יהיה לאפשר לנאשם המשך תפקוד תקין במסגרות החיים של תעסוקה והתרוממות מחודשת במצבו הנפשי, לצד מחיר על מעשיו.",תסקיר שירות מבחן
24,SH-21-10-13549-194,"ב""כ התביעה, עו""ד מורן אברג'ל, הגישה רישום פלילי של הנאשם כראיה לעונש, ובמסגרת טיעוניה בכתב ועל פה, עמדה על הערכים המוגנים בהם פגע הנאשם במעשיו ועתרה לקבוע את מתחם הענישה ההולם כך שינוע בין 12 – 24 חודשי מאסר בפועל, ואת עונשו של הנאשם עתרה למקם בחלק התחתון של המתחם.",טיעוני הצדדים לעונש
25,SH-21-10-13549-194,"לאחר שעמדה על הערכים המוגנים שבבסיס האיסור לעבירות סמים, בקשה התובעת ללמד מהתסקיר על הנאשם כמי שמתקשה לשלוט ולווסת את רצונותיו ואשר ביצוע העבירות בתיק דנן מבטא דפוס התנהגותי חוזר אצלו.",טיעוני הצדדים לעונש
26,SH-21-10-13549-194,"לטענת התביעה אין מקום בנסיבות המקרה דידן, להמלצת שירות המבחן ובכל מקרה אין להצדיק סטייה ממתחם העונש לו עתרה.",טיעוני הצדדים לעונש
27,SH-21-10-13549-194,"בנוסף, עתרה להכריז על הנאשם כסוחר סמים ולחלט את הכספים שנתפסו ברשותו, בציינה כי הנאשם הפיק או היה אמור להפיק רווח מעבירות הסמים.",טיעוני הצדדים לעונש
28,SH-21-10-13549-194,"ב""כ הנאשם, עו""ד שלום פיניאה, טען כי האשימה מבקשת להחמיר עם הנאשם יתר על המידה בכל הפרמטרים העונשיים להם עתרה, ללא הצדק ובניגוד לעמדותיה במקרים אחרים שנסיבותיהם חמורות יותר.",טיעוני הצדדים לעונש
29,SH-21-10-13549-194,"הסנגור הלין על כי התובעת בחרה מכלל התסקיר להיאחז במשפט אחד או שניים מתוך התסקיר שאינו חיובי, תוך שהיא מתעלמת במופגן מהחלקים החיובים, מההליך הטיפולי בו נתון הנאשם למעלה מ-8 חודשים, ולרבות השינויים המשמעותיים שחלו אצלו כעולה מהתסקיר.",טיעוני הצדדים לעונש
30,SH-21-10-13549-194,הסנגור טען כי המאשימה התעלמה מהאחריות המלאה שנטל הנאשם על  מעשיו והודאתו שחסכה לא רק זמן שיפוטי אלא מזמנה של התביעה עצמה.,טיעוני הצדדים לעונש
31,SH-21-10-13549-194,"הסנגור בקש להביא בחשבון את גילו של הנאשם אשר זו הסתבכותו הראשונה בעבירה פלילית מובהקת ובמובחן מהרשעתו בעבירה של אי הגשת דו""ח הכנסה בגינה נגזרו עליו 3 חודשי מאסר בעבודות שירות.",טיעוני הצדדים לעונש
32,SH-21-10-13549-194,"הסנגור בקש להביא בחשבון כי הנאשם מעולם לא ריצה מאסר מאחורי סורג ובריח, וכי חרף קשיים עליהם נלמד מהתסקיר, סיים בהצלחה את שירותו הצבאי כלוחם בהנדסה קרבית , הקים עסק עצמאי בכוחות עצמו וניהל אורח חיים נורמטיבי וייצרני מרבית חייו, עד לקריסת העסק אשר ברקע  התדרדרותו הנפשית וחבירתו לחברה שולית.",טיעוני הצדדים לעונש
33,SH-21-10-13549-194,"ב""כ הנאשם ביקש להביא בחשבון המלצת שירות המבחן לצו מבחן למשך שנה על השלכותיו בקשר התנהלות הנאשם לאחר מתן גזר הדין.",טיעוני הצדדים לעונש
34,SH-21-10-13549-194,"בסוף הדברים חזר וטען כי עתירת המאשימה לעונש והכרזת הנאשם כסוחר סמים אינן מידתיות ויצאו מכלל פרופורציה, בהינתן נסיבות ביצוע העבירה, עברו של הנאשם, נסיבותיו האישיות לרבות ההליך הטיפולי בו הוא נתון.",טיעוני הצדדים לעונש
35,SH-21-10-13549-194,"לדידו, מתחם העונש צריך שינוע  בין 4  עד 12 חודשי מאסר בפועל, ולאור סיכויי שיקום  גבוהים ניתן ומוצדק יהיה לסטות ממתחם הענישה ולהשית עונש בדמות של""צ בהיקף של 300 שעות וצו מבחן למשך שנה כהמלצת שירות המבחן.",טיעוני הצדדים לעונש
36,SH-21-10-13549-194,"ב""כ הנאשם הפנה לפסיקה ובאשר לכספים שנתפסו, טען כי הנאשם הוכיח במהלך חקירתו את מקור הכספים ועל כן ובין היתר, אין מקום להיעתר לבקשה זו.",טיעוני הצדדים לעונש
37,SH-21-10-13549-194,הנאשם בדבריו מסר כי הוא מתבייש שהביא את עצמו למצב בו נפתח נגדו הליך פלילי.,טיעוני הצדדים לעונש
38,SH-21-10-13549-194,"מתחם העונש למעשה העבירה נקבע בהתאם לעיקרון ההלימה לפיו נדרש יחס הולם בין חומרת מעשה העבירה בנסיבותיו ומידת האשם של הנאשם, לבין סוג ומידת העונש המוטל עליו.",מתחם העונש ההולם 
39,SH-21-10-13549-194,ביישום עיקרון זה על בית המשפט להתחשב בערך החברתי שנפגע ומידת הפגיעה בו; מדיניות הענישה הנוהגת; נסיבות הקשורות בביצוע העבירה.,מתחם העונש ההולם 
40,SH-21-10-13549-194,"בחינת הנסיבות בעבירות של החזקת סמים שלא לצריכה עצמית תביא בחשבון בראש ובראשונה את סוג וכמות הסם, אופן החזקתו ועד כמה נראה כי ההחזקה קרובה יותר להפצה וסחר (חלוקתה למספר רב של מנות לצריכה עצמית, כספים שנתפסו, משקל אלקטרוני, רשימות וכדומה).",מתחם העונש ההולם 
41,SH-21-10-13549-194,"במקרה הנדון  פגיעת הנאשם בערכים המוגנים הנובעת מסוג הסם, ממשקלו ונסיבות החזקתו אינה גבוה כפי שמבקשת התביעה להציג, אם כי גם אינה נמוכה.",מתחם העונש ההולם 
42,SH-21-10-13549-194,בכמות הסם שהוחזקה במחסן ביתו של הנאשם ניתן להכין מאות מנות סם לצריכה עצמית.,מתחם העונש ההולם 
43,SH-21-10-13549-194,"הם הוחזק במקומות שונים, והגם שלא חולק למנות צריכה, במחסן נמצאו שקיות שנועדו לחלוקת הסם והדבר מדבר בעד עצמו, שכן, העובדה כי ביחס לכמות הסם שנתפסה אין ראיות להוכחת סחר אינה חותרת תחת העובדה כי סם זה בסופם של דברים לא נועד לשימושו העצמי של הנאשם אלא כי תכליתו למצוא דרכו לצרכני הסמים השונים.",מתחם העונש ההולם 
44,SH-21-10-13549-194,הדברים האמורים מקבלים משנה תוקף בהסבר הנאשם לשירות המבחן באשר להחזקת הסמים במחסן ביתו עבור אחרים.,מתחם העונש ההולם 
45,SH-21-10-13549-194,"מאידך, בשיקולי לקולא, יינתן משקל לעובדה כי הסמים נתפסו ואין אינדיקציה כי בפועל סחר הנאשם בסמים, על כן ניתן לומר כי לא נגרם נזק ישיר, אם כי וכאמור יובא בחשבון הנזק הפוטנציאלי הכרוך בהחזקת סמים בכמות שכזו.",מתחם העונש ההולם 
46,SH-21-10-13549-194,"עבירות הסמים על פי רוב מבוצעות על מנת להשיג רווח כלכלי מהיר וקל, כך גם במקרה הנדון כעולה מדברי הנאשם לשירות המבחן.",מתחם העונש ההולם 
47,SH-21-10-13549-194,"לצד זאת, אין להתעלם מהערכת השירות ביחס לסיבות נוספות שהיו ברקע ביצוע העבירות , בניהם נמצא מאפייני אישיותו של הנאשם לצד רגשות קשים של דחייה שהוא נושא עמו מילדות, לצד תחושות הכישלון והבדידות שחש באותה עת, כשבהמשך ועל מנת לחזק את דימויו העצמי והגברי, התחבר לחברה שולית על מנת להרגיש שווה בקבוצת השווים ואז קיבל החלטות מוטעות ומסכנות.",מתחם העונש ההולם 
48,SH-21-10-13549-194,"בחינת הענישה הנוהגת מעלה כי מתחמי הענישה שבין מספר חודשי מאסר שיכול וירוצו בעבודות שירות ועד 18 חודשי מאסר בפועל,  נקבעו ואושרו במנעד רחב של כמויות של החזקת סמים מסוג קנבוס שלא לצריכה עצמית.",הענישה הנוהגת
49,SH-21-10-13549-194,"סיכום כלל האמור - לאחר שקלול במכלול השיקולים הנדרשים לקביעת מתחם העונש ההולם את מעשי העבירות אותן ביצע הנאשם בנסיבות ביצוען, לחומרא ולקולא, מידת הפגיעה בערכים המוגנים  ומדיניות הענישה הנוהגת במקרים דומים, סבורני כי את מתחם העונש ההולם יש לקבוע בין מספר חודשי מאסר שיכול וירוצו בעבודות שירות ועד 18 חודשי מאסר בועל.",הענישה הנוהגת
50,SH-21-10-13549-194,"בגזירת העונש המתאים לנאשם בגדרי מתחם העונש ההולם אותו קבעתי, אתחשב בנסיבות שאינן קשורות בביצוע העבירות.",עונשו של הנאשם 
51,SH-21-10-13549-194,"הנאשם הנותן את הדין, בן 32 שנים ורווק.",עונשו של הנאשם 
52,SH-21-10-13549-194,"עיון ברישומו הפלילי העדכני מלמד על הרשעה אחת משנת 2015 בגין אי הגשת דו""ח בגינה  נידון לעבודות שירות, מאסר על תנאי, קנס והתחייבות.",עונשו של הנאשם 
53,SH-21-10-13549-194,"כעולה מתסקיר שירות המבחן, ברקע ביצוע העבירה שבמסגרת הרשעתו הנ""ל, נמצא קריסת עסק עצמאי שהקים וניהל הנאשם מספר שנים, ואשר בהמשך ונוכח תחושות כישלון ובדידות של הנאשם אשר בין היתר הפך לשליח בעסק אותו הקים, היה גם ברקע חבירתו לחברה שולית והסתבכותו בעבירה הנוכחית.",עונשו של הנאשם 
54,SH-21-10-13549-194,התסקיר שהוגש בעניינו של הנאשם חיובי ביותר וכך המלצתו.,עונשו של הנאשם 
55,SH-21-10-13549-194,"מהתסקיר נלמד על נאשם הנעדר דפוסים עבריינים מושרשים, אשר ניהל מרבית חייו אורח חיים נורמטיבי, סיים לימודי תיכון ושירת שירות מלא ומשמעותי בצה""ל כלוחם בהנדסה קרבית והקים עסק בתחום המשלוחים שחווה הצלחה לצד כישלון.",עונשו של הנאשם 
56,SH-21-10-13549-194,די בהליך הטיפולי ובסיכויי השיקום הגבוהים לצד עברו החיובי של הנאשם אף להצדיק חריגה ממתחם העונש ככל שהייתי נדרשת לכך.,עונשו של הנאשם 
57,SH-21-10-13549-194,"במקרה דנן איני צריכה לחריגה ממתחם העונש, אם כי בבחינת עונשו של הנאשם יש להביא בחשבון כי הגם ששיקולי השיקום מטים את הכף לטובת הנאשם כאמור, הרי שמשקלם של שיקולי הרתעת היחיד ובעיקר הרבים נותר משמעותי, ובהתאם לעיקרון הגמול יש להשית ענישה מוחשית יותר מזו שעליה המליץ שירות המבחן בתסקירו.",עונשו של הנאשם 
58,SH-21-10-13549-194,"מכלל הדברים האמורים, לאחר שהבאתי בחשבון את האחריות שנטל הנאשם על מעשיו והודאתו בהזדמנות הראשונה, כמו  גם את העובדה כי היה עצור לראשונה מאחורי סורג ובריח משך חודש וחצי ולאחר מכן היותו נתון חודשים רבים תחת תנאים מגבילים בצפון הארץ הרחק מבני משפחתו, סבורני כי עונש ברף הבינוני-נמוך של מתחם העונש לצד ענישה נלוות הוא העונש הראוי לנאשם.",עונשו של הנאשם 
59,SH-21-10-13549-194,"אשר על כן, אני גוזרת על הנאשם את העונשים הבאים:",עונשו של הנאשם 
60,SH-21-10-13549-194,"6 חודשי מאסר שירוצו בעבודות שירות ב ""באר שובע"", בכתובת קק""ל 201 ב""ש, בהתאם לחוו""ד הממונה על עבודות השירות מיום 11.01.2023.",עונשו של הנאשם 
61,SH-21-10-13549-194,"הנאשם הונחה להתייצב ביום 01.03.2023 מועד לתחילת ריצוי עבודות השירות, במשרדי הממונה על עבודות השירות בשעה 08:00 (יחידת עבודות שירות), מפקדת מחוז דרום.",עונשו של הנאשם 
62,SH-21-10-13549-194,"(אוטובוסים להגעה ליד כלא אשל, אוטובוס קו אגד מס' 46 מתחנה מרכזית באר שבע).",עונשו של הנאשם 
63,SH-21-10-13549-194,עבודות השירות יבוצעו 5 ימים בשבוע על פי טווח השעות המתאפשר בחוק העונשין.,עונשו של הנאשם 
64,SH-21-10-13549-194,הנאשם הוזהר כי מדובר בתנאי העסקה קפדניים המצריכים התייצבות רציפה ועל פי הנחיות החוק והממונה וכל חריג מכללים אלו יהיה בה להביא להפסקת ריצוי עונשו בדרך זו וריצוי יתרת העונש במאסר בפועל.,עונשו של הנאשם 
65,SH-21-10-13549-194,"10  חודשי מאסר על תנאי, לתקופה של שלוש שנים מהיום, והתנאי הוא שהנאשם לא יעבור עבירות סמים מסוג פשע.",עונשו של הנאשם 
66,SH-21-10-13549-194,"חילוט סך  6,000 ש""ח ₪ מסך הכספים התפוסים אצל היחידה החוקרת וזאת לטובת קרן החילוט.",עונשו של הנאשם 
67,SH-21-10-13549-194,צו מבחן למשך 12 חודשים.,עונשו של הנאשם 
68,SH-21-10-13549-194,הנאשם הודע דבר חובתו להמשיך ולשתף פעולה עם שירות המבחן.,עונשו של הנאשם 
69,SH-21-10-13549-194,הודעה זכות הערעור.,עונשו של הנאשם 
70,SH-21-10-13549-194,5129371צו להשמדת מוצג – סמים בכפוף לחלוף תקופת הערעור.,עונשו של הנאשם 
71,SH-21-10-13549-194,"ניתן היום,  י""א שבט תשפ""ג, 02 פברואר 2023, במעמד הצדדים.",עונשו של הנאשם 
