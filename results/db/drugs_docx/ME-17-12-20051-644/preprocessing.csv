,verdict,text,part
0,ME-17-12-20051-644,"על ידי ב""כ עו""ד מיטל אילן - פמ""מ",המאשימה
1,ME-17-12-20051-644,שלום אבשלום אהרן (עציר),נגד
2,ME-17-12-20051-644,"על ידי ב""כ עו""ד חן הולנדר",הנאשם
3,ME-17-12-20051-644,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 36א(ב)",הנאשם
4,ME-17-12-20051-644,"חוק העונשין, תשל""ז-1977: סע'  144(א), 242, 275, 448",הנאשם
7,ME-17-12-20051-644,"נגד הנאשם הוגש כתב אישום בעבירות של החזקת סם מסוכן שלא לצריכה עצמית, לפי סעיף 7(א) ו-(ג) רישא לפקודת הסמים המסוכנים [נוסח חדש], תשל""ג-1973 [פקודת הסמים]; החזקת נשק, לפי סעיף 144(א) לחוק העונשין, תשל""ז-1977 [חוק העונשין]; הצתה, לפי סעיף 448 לחוק העונשין; השמדת ראיה, לפי סעיף 242 לחוק העונשין; והפרעה לשוטר במילוי תפקידו, לפי סעיף 275 לחוק העונשין.",הרקע וכתב האישום 
8,ME-17-12-20051-644,"ביום 24.6.18, הודיעו הצדדים כי גובש ביניהם הסדר טיעון, שאותו הציגו בדיון ביום 1.7.18.",הרקע וכתב האישום 
9,ME-17-12-20051-644,"לפי ההסדר, הנאשם יודה ויורשע בעובדות כתב האישום כמו שהוא, ויישלח לתסקיר שירות מבחן בטרם הטיעונים לעונש.",הרקע וכתב האישום 
10,ME-17-12-20051-644,"בהתאם, הורשע הנאשם בעבירות שבכתב האישום, כפי שפורטו לעיל.",הרקע וכתב האישום 
11,ME-17-12-20051-644,"במסגרת ההסדר, הוסכם בין הצדדים כי לעניין העונש, תעתור המאשימה להטלת 45 חודשי מאסר, לצד קנס כספי, בעוד ההגנה תטען כרצונה לעניין רכיבים אלו; הצדדים יעתרו במשותף להטלת מאסרים מותנים בכל העבירות שבכתב האישום; לעניין רכיב הפיצוי, ההגנה תטען כרצונה, בעוד המאשימה תגיש תצהיר נפגע עבירה ותבקש פיצוי על בסיסו.",הרקע וכתב האישום 
12,ME-17-12-20051-644,"עוד הסכימו הצדדים לעתור במשותף להכרזה על הנאשם כסוחר סמים, ולחילוט פריטים מוסכמים.",הרקע וכתב האישום 
13,ME-17-12-20051-644,"באותו יום הכרזתי על הנאשם כסוחר סמים בהתאם לסעיף 36א(ב) לפקודת הסמים, והוריתי על חילוט רכושו, כפי שמפורט בעמודים 14 - 15 לפרוטוקול מיום 1.7.18.",הרקע וכתב האישום 
14,ME-17-12-20051-644,"על פי הודייתו, במועד הרלוונטי התגורר הנאשם בשכירות ביחידת דיור בעיר רחובות.",הרקע וכתב האישום 
15,ME-17-12-20051-644,"ביום 30.11.17 בסמוך לשעה 22:00, הגיע כוח משטרה לבצע חיפוש על פי צו, השוטרים דפקו על דלת יחידת הדיור, ולשאלת  הנאשם הודיעו כי מדובר במשטרה.",הרקע וכתב האישום 
16,ME-17-12-20051-644,"לשמע תשובת השוטרים, אחז הנאשם בשקית ובה סם מסוכן, הניח אותה על המיטה בחדר השינה, והציתה באמצעות מצית.",הרקע וכתב האישום 
17,ME-17-12-20051-644,"בנוסף, שבר הנאשם טלפון סלולרי שהיה ברשותו.",הרקע וכתב האישום 
18,ME-17-12-20051-644,"כתוצאה מהצתת השקית, התלקחה שריפה ביחידת הדיור, כאשר כל אותה עת ביקשו השוטרים מהנאשם לפתוח את הדלת, תוך שהסבירו לו כי קיים חשש לחייו, אך הנאשם לא נענה.",הרקע וכתב האישום 
19,ME-17-12-20051-644,"לאחר שהבחינו השוטרים בהתפשטות האש, ובעשן היוצא מחלונות יחידת הדיור, ניסו לפתוח את הדלת באמצעות פטיש והזעיקו כוח כיבוי אש וניידת מד""א.",הרקע וכתב האישום 
20,ME-17-12-20051-644,"עם הגעת כוח כיבוי האש למקום, פרצו כבאים את הדלת, נכנסו ליחידת הדיור, חילצו את הנאשם וכיבו את השריפה.",הרקע וכתב האישום 
21,ME-17-12-20051-644,"בחיפוש שנערך נמצאו שני רימוני הלם, וקנביס במוקדים שונים (2,237.52 גרם ועוד כמות שאינה ידועה, בחדר השינה; וכן 85.63 גרם במטבח).",הרקע וכתב האישום 
22,ME-17-12-20051-644,"כתוצאה ממעשי הנאשם, נגרם נזק רב למיטה, ונזקי אש ועשן כבדים ליחידת הדיור.",הרקע וכתב האישום 
23,ME-17-12-20051-644,"יצוין, כי הנאשם ביקש שקטע מסוים מתוך הטיעונים לעונש, ייטען בדלתיים סגורות.",הרקע וכתב האישום 
24,ME-17-12-20051-644,"מדובר בנושא רגיש, הקשור לעברו, שבו עשה שירות מסוים למען המדינה.",הרקע וכתב האישום 
25,ME-17-12-20051-644,"בגיל 16 חלה במחלת עור (ויטיליגו), שהביאה להתדרדרות במצבו הנפשי, תוך שהוא ממעט לצאת מהבית ולהיחשף.",תסקיר שירות המבחן
26,ME-17-12-20051-644,הנאשם תאר קושי בהסתגלות ומעבר בין מסגרות על רקע קשייו בקבלת סמכות.,תסקיר שירות המבחן
27,ME-17-12-20051-644,"בכיתה י עזב את בית הספר ועבד בעבודות מזדמנות, ניהל קשרים שוליים וביצע עבירות, שבגללן לא גויס לצבא.",תסקיר שירות המבחן
28,ME-17-12-20051-644,"בתסקיר הוזכרה משפחת הנאשם, המוכרת לרשויות הרווחה וטופלה בעבר בשל קשיי תקשורת בין ההורים וקשיים כלכליים, כאשר אחיו מוכר לשירות בריאות הנפש, ואביו מתקיים מקצבת נכות.",תסקיר שירות המבחן
29,ME-17-12-20051-644,"לעניין עברו הפלילי של הנאשם, צוינו שלוש הרשעות בבתי משפט לנוער בעבירות רכוש, מרמה, אלימות וסמים מהשנים 2006 - 2011.",תסקיר שירות המבחן
30,ME-17-12-20051-644,"בעברו נשא שני עונשי מאסר בעבודות שירות, וכיום תלוי ועומד נגדו תיק בגין עבירות סמים, הפרעה לשוטר והפרת הוראה חוקית, שבגינו לא הוגש כתב אישום.",תסקיר שירות המבחן
31,ME-17-12-20051-644,"בהתייחס לעבירות הנוכחיות, מסר הנאשם כי הותקף בביתו כשבוע לפני האירוע, והחזיק את הנשק מתוך תחושת פחד וחוסר אמון ביכולת המשטרה להגן עליו.",תסקיר שירות המבחן
32,ME-17-12-20051-644,"עוד מסר כי הסמים הם לשימושו העצמי, וכי קנה כמות גדולה כדי להוזיל עלויות.",תסקיר שירות המבחן
33,ME-17-12-20051-644,"באשר להצתה והשיבוש, מסר כי שרף את הסמים ושבר את מכשיר הטלפון מתוך כוונה למנוע את תפיסתם, ושלל כוונה להצית את הדירה.",תסקיר שירות המבחן
34,ME-17-12-20051-644,"שירות המבחן סבר כי הנאשם נוטה לצמצם מחומרת העבירות, ומשליך את האחריות על גורמים חיצוניים.",תסקיר שירות המבחן
35,ME-17-12-20051-644,"באשר לשימוש בסמים, מסר הנאשם כי החל בצריכתם בגיל 16, באופן מזדמן, עד שבהדרגה הפך השימוש לקבוע, אולם אינו תופס עצמו כמכור ובעברו תקופות של ניקיון מסמים.",תסקיר שירות המבחן
36,ME-17-12-20051-644,"הנאשם ביטא הבנה לפגיעת הסמים בתפקודו והביע רצון בגמילה, אך להתרשמות שירות המבחן המוטיבציה חיצונית בלבד ונעדרת מודעות למורכבות המצב.",תסקיר שירות המבחן
37,ME-17-12-20051-644,"בהליך המעצר בתיק הנוכחי, זומן הנאשם מספר פעמים למסירת בדיקות לגילוי ממצאי סם, אך הגיע לבדיקה אחת בלבד ובה עלו ממצאים חיוביים לצריכת קנאביס.",תסקיר שירות המבחן
38,ME-17-12-20051-644,"בהיכרות עם הנאשם בהליך המעצר, התרשם שירות המבחן מדפוסי התנהגות שוליים ועמדות מקלות באשר לצריכת חומרים פסיכואקטיביים, כשסביבתו החברתית של הנאשם מגבירה את הסיכון.",תסקיר שירות המבחן
39,ME-17-12-20051-644,על רקע אלו העריך כי תנאי מעצר הבית שהוטלו אינם מספקים וכי קיים סיכון להפרתם.,תסקיר שירות המבחן
40,ME-17-12-20051-644,"הנאשם אכן נעצר בשל הפרת תנאי מעצרו ב-24.4.18, ובתסקיר מעצר משלים שנערך, שוב צוינו דפוסים אימפולסיביים, היעדר גבולות פנימיים וקושי להיענות לגבולות חיצוניים.",תסקיר שירות המבחן
41,ME-17-12-20051-644,עוד צוין קושי שביטא הנאשם סביב המפגש עם אוכלוסיית בית המעצר.,תסקיר שירות המבחן
42,ME-17-12-20051-644,"הנאשם תאר מצב רוח ירוד, וציין ניסיונות פגיעה עצמית סביב הליכים קודמים.",תסקיר שירות המבחן
43,ME-17-12-20051-644,"קצינת המבחן התייחסה גם למידע שהתקבל משירות המבחן לנוער, שלפיו הנאשם מוכר למערכת מגיל 14, כשלאורך ההיכרות לא ניצל הזדמנויות שניתנו לו, והמשיך לבצע עבירות ולהשתמש בסמים.",תסקיר שירות המבחן
44,ME-17-12-20051-644,"בין השאר, בשנת 2010 שולב בקהילה הטיפולית ""מלכישוע"", אך לא הצליח לגייס כוחות ועזב לאחר זמן קצר.",תסקיר שירות המבחן
45,ME-17-12-20051-644,"גם בעת הנוכחית, ביטא הנאשם חוסר אמון בגורמי הטיפול בבית המעצר והביע תחושות ייאוש ממצבו.",תסקיר שירות המבחן
46,ME-17-12-20051-644,"הנאשם תאר מחשבות אובדניות, ושירות המבחן סבר כי אינו מכין עצמו רגשית לאפשרות שיידון למאסר.",תסקיר שירות המבחן
47,ME-17-12-20051-644,"שירות המבחן התרשם מצעיר בלתי מגובש, שגדל במשפחה חסרת כוחות וסבל מהזנחה רגשית וחינוכית, נחשף לסביבה שולית ובעייתית, ולאורך השנים משתמש בסמים ומעורב בעבירות על החוק.",תסקיר שירות המבחן
48,ME-17-12-20051-644,"לנאשם קושי ניכר בהתמודדות עם מחלת העור שממנה סובל, ושהשפיעה על מצבו הרגשי עוד מגיל ההתבגרות.",תסקיר שירות המבחן
49,ME-17-12-20051-644,"קצינת המבחן הבינה את ביצוע העבירות על רקע קשריו השוליים של הנאשם, דפוסי עבריינות מושרשים ושימוש בסמים, תוך שהוא מצמצם מחומרת העבירות ואינו מקבל אחריות על ביצוען.",תסקיר שירות המבחן
50,ME-17-12-20051-644,"באשר לרמת הסיכון הנשקפת מהנאשם, התייחס שירות המבחן להסתבכויותיו החוזרות עם החוק, צריכת חומרים פסיכואקטיביים והיעדר הרתעה משמעותית מסנקציות קודמות.",תסקיר שירות המבחן
51,ME-17-12-20051-644,"עוד התייחס להסלמה האחרונה בהתנהגותו, ביכולתו להתמודד עם הצבת גבולות, ובבחירותיו באשר לגישה לנשק ולתחמושת, וקיומם של קשרים שוליים גם בתחום זה.",תסקיר שירות המבחן
52,ME-17-12-20051-644,"קצינת המבחן סברה כי קיימת רמת סיכון בינונית להישנות התנהגות אלימה, שרמת חומרתה בינונית אף היא.",תסקיר שירות המבחן
53,ME-17-12-20051-644,"באשר לגורמי הסיכוי לשיקום, התייחס שירות המבחן לגילו הצעיר של הנאשם, למאמציו לתפקד באופן תקין בתחום התעסוקה ורתיעתו מההליכים המשפטיים במסגרת מעצרו הנוכחי, וכן לגילוי של מוטיבציה ראשונית, אף אם חיצונית באופייה, לגמילה מסמים.",תסקיר שירות המבחן
54,ME-17-12-20051-644,"על רקע כל אלה, שירות המבחן התרשם כי הנאשם נעדר מודעות מספקת ומוטיבציה פנימית כדי לערוך שינוי משמעותי באורחות חייו, ועל כן לא בא בהמלצה להעמידו בצו מבחן.",תסקיר שירות המבחן
55,ME-17-12-20051-644,"קצינת המבחן סברה כי ענישה בעלת גבולות ברורים, שתמחיש לנאשם את חומרת מצבו וחומרת העבירות שביצע, תהווה עבורו גבול חיצוני ברור, והולמת את מצבו.",תסקיר שירות המבחן
56,ME-17-12-20051-644,"ראיות לעונש: מטעם המאשימה הוגשו תצהיר נפגע עבירה (עת/2), וחוות דעת שמאי לעניין הנזק שנגרם עקב השריפה (עת/3).",טיעוני הצדדים לעונש
57,ME-17-12-20051-644,"בתצהיר נפגע העבירה של מר אביב עמרני מיום 1.12.18, מסר, בין השאר, כי הנאשם סיכם איתו שישפץ את הדירה על חשבונו, ובהמשך שלח אדם שהציג עצמו כקבלן.",טיעוני הצדדים לעונש
58,ME-17-12-20051-644,"במשך שלושה חודשים נטען כי אותו אדם משפץ, אלא שבפועל המשפץ היה מגיע כפעם בשבוע, ובתום שלושה חודשים מצב הדירה כמעט לא השתנה.",טיעוני הצדדים לעונש
59,ME-17-12-20051-644,"עמרני הודיע לנאשם כי אינו מעוניין בהמשך השיפוץ מטעמו, ולדבריו ניסה להגיעו עמו להסכם אך הנאשם לא רצה בכך, ולכן המתלונן הביא שמאי שיעריך את הנזק לאחר עזיבת אותו משפץ.",טיעוני הצדדים לעונש
60,ME-17-12-20051-644,"עמרני מסר כי עקב הנזקים לא יכול היה להשכיר את הנכס, על אף שנדרש לשלם שכר דירה בעצמו, וכי צ'קים חזרו לאור צו עיקול של בית משפט.",טיעוני הצדדים לעונש
61,ME-17-12-20051-644,עוד מסר עמרני כי שלח מכתבי הוצאה לפועל לנאשם.,טיעוני הצדדים לעונש
62,ME-17-12-20051-644,"חוות דעת השמאי ויקטור מגידיש מיום 26.6.18, התבססה על ביקור בדירה ביום 14.2.18, שם פגש השמאי במר עמרני שהציג בפניו את הנזקים.",טיעוני הצדדים לעונש
63,ME-17-12-20051-644,"השמאי ציין כי הבחין בנזקים למבנה ובפריטי תכולה שנותרו מונחים בחצר, ופירט את העבודות שתדרשנה לתיקון הנזקים, בסך כולל של 88,040 ₪.",טיעוני הצדדים לעונש
64,ME-17-12-20051-644,"מטעם ההגנה הוגשה פנייה של ב""כ הנאשם מיום 17.10.18 (ענ/1), שיועד למפקד ולקצינת האסירים בבית המעצר ניצן, בו שוהה הנאשם.",טיעוני הצדדים לעונש
65,ME-17-12-20051-644,"בפנייתו ציין הסנגור כי הנאשם תאר בפניו התמודדות עם מצב בריאותי קשה, וכן תיאר בפני משפחתו מחשבות אובדניות וייאוש ממצבו בבית המעצר.",טיעוני הצדדים לעונש
66,ME-17-12-20051-644,"עוד צוין כי לאחרונה חלה התדרדרות נוספת ומשמעותית במצב הנפשי של הנאשם, המבטא סבל וקושי המעיבים על תפקודו, וחש בייאוש הולך וגובר.",טיעוני הצדדים לעונש
67,ME-17-12-20051-644,"נוכח אלו, ביקש להשגיח ולבחון מקרוב התפתחויות במצבו.",טיעוני הצדדים לעונש
68,ME-17-12-20051-644,"נציגת בית המעצר, בתגובה מיום 18.10.18, מסרה כי הפנייה התקבלה והועברה להמשך טיפול.",טיעוני הצדדים לעונש
69,ME-17-12-20051-644,"בהתייחסה לנסיבות הקשורות בביצוע העבירות, עמדה התובעת על חומרתן, שלטענתה מחולקת לשני ראשים מרכזיים שהסכנה בהם חמורה ביותר: החזקת הסמים ורימוני ההלם והסתרתם בדירה; ועבירת ההצתה.",טיעוני המאשימה
70,ME-17-12-20051-644,חומרה נוספת טמונה בזלזול ברשויות אכיפת החוק.,טיעוני המאשימה
71,ME-17-12-20051-644,"ב""כ המאשימה טענה כי הנאשם הבין שמאחורי הדלת נמצאים שוטרים, ועשה ככל העולה על רוחו כדי להסוות מהם את הסמים: שבר את המכשיר הסלולרי שלו, שרף את הסמים, ולאור חששו שיתגלו הנשקים, סירב להתפנות מהדירה אף כשעלתה בלהבות.",טיעוני המאשימה
72,ME-17-12-20051-644,"נסיבה מחמירה נוספת מצאה בכך שהנאשם יכול היה בכל שלב לעצור את הסלמת האירוע, ושהתנהגותו מלמדת שאינו בוחל באמצעים כדי להסוות את מעשיו, גם כשמדובר בסיכון חיי אדם.",טיעוני המאשימה
73,ME-17-12-20051-644,הנזק שנגרם מהווה גם הוא נסיבה מחמירה.,טיעוני המאשימה
74,ME-17-12-20051-644,"התובעת טענה לפגיעה ממשית, המגובה בהצהרת נפגע עבירה ובדוח שמאי, לצד פגיעה פוטנציאלית, לאור רימוני ההלם שיכולים היו להתפוצץ, וההצתה שיכולה הייתה להתפשט לדירות אחרות ולשוטרים.",טיעוני המאשימה
75,ME-17-12-20051-644,"עוד נסיבה מחמירה נובעת מהמניע לביצוע עבירת ההצתה - הסוואה בכל דרך אפשרית של הסמים ורימוני ההלם, מפני רשויות החוק.",טיעוני המאשימה
76,ME-17-12-20051-644,"העבירות של השמדת ראיה והפרעה לשוטר הן חלק מהתנהלות הנאשם, שלא בחל בפגיעה ובהפרעה לרשויות החוק ואף סיכן אותן.",טיעוני המאשימה
77,ME-17-12-20051-644,"באשר לנסיבות שאינן קשורות בביצוע העבירה, התייחסה ב""כ המאשימה לעברו הפלילי של הנאשם, שלו הרשעה משנת 2012 בעבירות סמים והפרעה לשוטר, ובעקבותיה נשא בעונש של שישה חודשי מאסר בעבירות שירות.",טיעוני המאשימה
78,ME-17-12-20051-644,"בשנת 2012 הורשע הנאשם גם בעבירות של ניסיון פריצה לבניין, איומים וזיוף, שגם בגינן הוטלו עליו שישה חודשי מאסר שנישאו בעבודות שירות.",טיעוני המאשימה
79,ME-17-12-20051-644,עוד צוינה הרשעת הנאשם בעבירות רכוש משנת 2008 בבית משפט לנוער.,טיעוני המאשימה
80,ME-17-12-20051-644,"בנוסף, עמדה התובעת על שיקולי הרתעת היחיד והרתעת הרבים, וביקשה שגזר הדין יבטא מסר ברור של גמול בעבירות הנידונות.",טיעוני המאשימה
81,ME-17-12-20051-644,"עוד ציינה כי אף אם יטען ב""כ הנאשם כי זה ניסה לתקן את הנזק, הרי שמתצהיר נפגע העבירה ומדוח השמאי עולה שאין קורלציה בין תיקון הנאשם לבין סכום הנזק, ולא הוצגו אסמכתאות או סכום שהנאשם הוציא על מנת למזער את הנזק.",טיעוני המאשימה
82,ME-17-12-20051-644,"לאור האמור, עתרה ב""כ המאשימה להטיל על הנאשם 45 חודשי מאסר.",טיעוני המאשימה
83,ME-17-12-20051-644,"עוד עתרה להטלת מאסר על תנאי, קנס כספי, פיצויים לנפגע העבירה, ופסילה בפועל מלנהוג ברכב ולהוציא רישיון נהיגה.",טיעוני המאשימה
84,ME-17-12-20051-644,"לעניין הקנס, טענה התובעת כי לעבירות שבוצעו, בפרט עבירת הסמים, יש רכיבים כלכליים, ומשכך עתרה לפסוק קנס הולם.",טיעוני המאשימה
85,ME-17-12-20051-644,"עוד ציינה כי צו החילוט שניתן אינו חלק מהעונש, אלא מדובר ברכיב נפרד ומטרתו להשיב את הכספים שמקורם בסמים.",טיעוני המאשימה
86,ME-17-12-20051-644,"בטרם טען ב""כ הנאשם לעניין המתחם וגזירת העונש בתוכו, ביקש לעמוד על נקודה שלגישתו קשורה קשר הדוק בעונש שיש להטיל במקרה זה.",טיעוני ההגנה
87,ME-17-12-20051-644,"מדובר באותו נושא שכונה ""השירות"" שעשה הנאשם, ועל כן לא אפרט את הטיעון בנושא זה, אך לקחתי אותו בחשבון.",טיעוני ההגנה
88,ME-17-12-20051-644,"בשל ""השירות"" שילם הנאשם מחיר אישי כבד, לרבות ""הגליה"" מעיר הולדתו, מעבר לדירות שונות בארץ, תוך שנמנעה ממנו האפשרות לקשר עם מעגליו החברתיים והמשפחתיים, לרבות הוריו, שידעו על עצם ""השירות"" אך לא על טיבו, כך שהנאשם בגילו הצעיר נאלץ להתמודד עם הלחצים הללו ולשאת מעמסה כבדה זו לבד.",טיעוני ההגנה
89,ME-17-12-20051-644,"ב""כ הנאשם ביקש להתחשב במספר נתונים משמעותיים בעת גזירת העונש, בנוסף לטענות שפורטו בחלק החסוי: הודאת הנאשם, מחלתו, מצבו המשפחתי, מצבו הנפשי הרעוע שהוזכר גם על ידי שירות המבחן, העובדה שהנאשם מצוי תחת איום מתמיד הקיים גם במסגרת מעצרו, על אף המאמצים הרבים שעושה שב""ס למגר את הפגיעה הפוטנציאלית.",טיעוני ההגנה
90,ME-17-12-20051-644,הסנגור חזר על האמור בתסקיר באשר לאורח חייו של הנאשם וקשייו לאורך השנים.,טיעוני ההגנה
91,ME-17-12-20051-644,"בפרט הדגיש את הרקע המשפחתי הקשה ממנו הגיע - אביו של הנאשם נכה, ואחיו סובלים גם הם מבעיות בלתי מבוטלות.",טיעוני ההגנה
92,ME-17-12-20051-644,"הנאשם תמיד היה תקוות המשפחה, שכן זו מוכרת שנים רבות לרשויות הרווחה בשל מצב כלכלי קשה ובשל מצבם הרפואי והנפשי של הוריו.",טיעוני ההגנה
93,ME-17-12-20051-644,"משפחת הנאשם סמכה עליו שיהווה עמוד התווך שלה ויסייע בפן הכלכלי והנפשי, כאשר טרם מעצר הנאשם ועל אף ריחוקו הפיזי מבית המשפחה, היווה גורם מאחד ונחלץ לעזרת משפחתו.",טיעוני ההגנה
94,ME-17-12-20051-644,"ב""כ הנאשם התייחס לעברו הפלילי, שהוא ישן, כאשר הרשעתו האחרונה של הנאשם היא משנת 2011, וגם היא בעבירה של החזקת סם לצריכה עצמית, דבר המלמד על אורח חיים תקין ונורמטיבי משך כמעט עשור.",טיעוני ההגנה
95,ME-17-12-20051-644,"עוד התייחס ב""כ הנאשם לחרטה שהביע הנאשם בפני שירות המבחן.",טיעוני ההגנה
96,ME-17-12-20051-644,"הנאשם תיאר את נסיבות החזקת הנשק מתוך חשש מתמיד לחייו ולאור העובדה כי מספר ימים קודם לכן הותקף באכזריות, כאשר גם המתלונן בתיק הנוכחי, שאינו בעל אינטרס בטובת הנאשם, העיד כי שמע צעקות מיחידת הדיור וכי ככל הנראה הרביצו לו.",טיעוני ההגנה
97,ME-17-12-20051-644,"הסנגור טען כי הדבר מצביע על העולם המסתורי והקשה שבו מצוי הנאשם, וממנו ייאלץ להשתקם ולבנות את חייו מחדש עם צאתו ממאסר.",טיעוני ההגנה
98,ME-17-12-20051-644,"בהתייחסו לתסקיר שירות המבחן, עמד הסנגור על הודאת הנאשם בפני שירות המבחן כי ביקש לשרוף את הקנאביס כדי למנוע מהמשטרה לתפוס את הסם, ומכאן שהנאשם לא התכוון להצית את הדירה.",טיעוני ההגנה
99,ME-17-12-20051-644,"לטענתו, לא מדובר במקרה קלאסי של שילוח אש במזיד, אלא באֵרוע שיצא משליטה, שבו הנאשם נכנס ללחץ ופחד שהמשטרה תתפוס את הקנאביס שהחזיק.",טיעוני ההגנה
100,ME-17-12-20051-644,"לכך הוסיף כי שעה שהנאשם הבין שהדירה מתחילה להתלקח, ניסה למנוע את התפשטות הדליקה, אולם בשל מהירות ההתלקחות לא הצליח לכבות את האש.",טיעוני ההגנה
101,ME-17-12-20051-644,"הסנגור טען כי הנאשם הוא קורבן של מציאות חייו, נולד למשפחה מורכבת בעלת תמיכה חלשה, וכאמור בתסקיר סבל מהזנחה רגשית וחינוכית.",טיעוני ההגנה
102,ME-17-12-20051-644,"לגישתו מדובר בתסקיר עצוב של שירות המבחן, שהתרשם כי הנאשם למעשה גדל לבדו.",טיעוני ההגנה
103,ME-17-12-20051-644,"כמו כן, הערכת שירות המבחן שלפיה רמת הסיכון מהנאשם היא בינונית, נובעת מכך שאין בו דפוסים אלימים.",טיעוני ההגנה
104,ME-17-12-20051-644,"ביחס לגורמי השיקום דומה כי הנאשם התאמץ בשנים האחרונות לתפקד בפן התעסוקתי, וגילה מוטיבציה לגמילה מסמים.",טיעוני ההגנה
105,ME-17-12-20051-644,"הסנגור מסר כי הנאשם רצה לפנות לגמילה עת היה משוחרר ממעצר, אולם המאשימה התנגדה בתוקף ולבסוף הניסיון מצד הנאשם לא צלח.",טיעוני ההגנה
106,ME-17-12-20051-644,"עוד הזכיר כי הנאשם קיבל על עצמו את הסדר הטיעון מבלי שהובטח לו דבר לעניין העונש, לא הערים קשיים ביחס לחילוט, והסכים לו כחלק מרצונו לכפר על טעויותיו.",טיעוני ההגנה
107,ME-17-12-20051-644,"באשר לאמור בפרוטוקול החסוי, נטען כי עולה התחושה שסמוך לאחר מילוי התחייבותו במסגרת ""השירות"", נעזב הנאשם להתמודד לבדו עם החיים, תוך שהוא מנוע מלשוחח עם אנשים ולהגיע למקומות מסוימים, ומדי יום נאלץ להתעורר למציאות בלתי אפשרית, בפרט לאדם דל אמצעים כמו הנאשם.",טיעוני ההגנה
108,ME-17-12-20051-644,"בהתייחסו להצהרת נפגע העבירה ודוח השמאי, טען הסנגור כי אין באפשרות ההגנה להתמודד ולבדוק את המידע, אין לה גישה לדירה או יכולת לבוא בדברים עם בעליה, שהוא עד בתיק.",טיעוני ההגנה
109,ME-17-12-20051-644,"הסנגור טען כי הנאשם שלח בעלי מקצוע למקום, ואף נתן לבעל הדירה 5,000 ₪, אלא שזה זיהה הזדמנות לדלות סכום כסף מעבר לנזק הקונקרטי.",טיעוני ההגנה
110,ME-17-12-20051-644,"עוד הפנה לכך שמתצהיר נפגע העבירה עולה כי ננקטים הליכים אזרחיים נגד הנאשם, שיאלץ להתמודד עם חוב בצאתו ממאסר.",טיעוני ההגנה
111,ME-17-12-20051-644,לפיכך טען כי לא יהיה ראוי לאפשר לבעל הדירה לעקוף את סדרי הדין האזרחיים ולקבל פיצוי שאינו סביר ביחס לנזק הקונקרטי שנגרם לדירה.,טיעוני ההגנה
112,ME-17-12-20051-644,"ב""כ הנאשם התייחס למכתב שהגיש לשב""ס (ענ/1, שתכנו פורט לעיל), וציין כי הנאשם עצור באגף טעוני הגנה, כאשר לאחרונה עצור אחר באגף ארב לו, כפת אותו, הכניס אותו למקרר תעשייתי גדול וסגר אותו שם, עד לבואם של סוהרים שהוציאו אותו.",טיעוני ההגנה
113,ME-17-12-20051-644,"מדובר היה באות אזהרה לנאשם, כי בפעם הבאה יתכן וההתעללות תעלה מדרגה.",טיעוני ההגנה
114,ME-17-12-20051-644,"לאחר הפנייה לבית המעצר, הועבר הנאשם לכלא השרון, אולם גם שם מקומו לא בטוח.",טיעוני ההגנה
115,ME-17-12-20051-644,"הנאשם חווה את מעצרו כתקופה קשה ביותר, בוכה מדי יום וחושש לחייו.",טיעוני ההגנה
116,ME-17-12-20051-644,"באשר לנסיבות ביצוע העבירה, טען הסנגור שלא קדם לה תכנון, אלא הסיבה לביצוע עבירת הנשק היא חשש הנאשם לחייו, והסיבה לעבירת ההצתה היא הלחץ הכבד שנתקף נוכח הגעת המשטרה.",טיעוני ההגנה
117,ME-17-12-20051-644,"באשר לנסיבות שאינן קשורות בביצוע העבירה, הפנה ב""כ הנאשם לכלל טיעוניו לעיל, וטען כי הנאשם עונה על כל הפרמטרים הנמנים בחוק כנסיבות לקולה, לדוגמה פגיעת העונש בנאשם שהיא משמעותית, שכן עונש מאסר יוביל להתמודדות קשה נוכח הנסיבות שפורטו ולאור העובדה שמדובר במאסר ראשון.",טיעוני ההגנה
118,ME-17-12-20051-644,"העונש יפגע משמעותית גם במשפחת הנאשם, שכאמור בתסקיר היא משפחה קשת יום, שבן טיפוחיה נמצא בכלא והדבר מקשה על אורח החיים הקשה שלה ממילא.",טיעוני ההגנה
119,ME-17-12-20051-644,"עוד שיקול לקולה הוא שיתוף הפעולה עם רשויות החוק, והתנהגות חיובית של הנאשם ותרומתו לחברה.",טיעוני ההגנה
120,ME-17-12-20051-644,"הסנגור ביקש כי אלה יקבלו משקל משמעותי לטובת מיקום הנאשם בתחתית המתחם שסוכם בין הצדדים, שלהבנתו עומד על 0 עד 45 חודשי מאסר.",טיעוני ההגנה
121,ME-17-12-20051-644,"ב""כ הנאשם הגיש פסיקה לגבי מקרים שברובם הטיעון לעונש נותר פתוח, בהיעדר הסכמה עונשית של הצדדים, וטען כי בתי המשפט גזרו עונש הכולל חודשי מאסר ספורים לעבירה החמורה שלפניי - עבירת ההצתה - וגם זאת כשנלוו לה עבירות נוספות.",טיעוני ההגנה
122,ME-17-12-20051-644,"הסנגור ציין כי אינו מבקש להציג ""פסיקת קצה"" של גזרי דין ללא רכיב מאסר, מתוך הבנה שהנאשם במעצר כבר חצי שנה וככל הנראה יוטל עליו עונש מאסר.",טיעוני ההגנה
123,ME-17-12-20051-644,"לכן הגיש פסיקה הכוללת נסיבות מחמירות, ושאינה כוללת נסיבות מיוחדות כפי שפורטו בפרוטוקול החסוי, בענייננו.",טיעוני ההגנה
124,ME-17-12-20051-644,"עוד ציין כי הפסיקה שהוגשה לעניין עבירת הנשק נוגעת להחזקת אקדח, שלגביו נקבע כי הוא כלי הנשק שלצדו הענישה החמורה ביותר, בעוד בענייננו מדובר בשני רימוני הלם.",טיעוני ההגנה
125,ME-17-12-20051-644,"על רקע האמור, עתר ב""כ הנאשם להסתפק בתקופת מעצרו של הנאשם בתיק הנוכחי, שנכון ליום הדיון עמדה על שישה חודשים ושבוע.",טיעוני ההגנה
126,ME-17-12-20051-644,"לחלופין, ביקש לאפשר לנאשם לשאת את יתרת גזר הדין שיוטל בעבודות שירות, כחלק מהרצון להוציא אותו מכותלי בית הסוהר מהר ככל האפשר.",טיעוני ההגנה
127,ME-17-12-20051-644,"לעניין הקנס, ביקש ב""כ הנאשם כי זה יהיה סמלי נוכח החילוט המוסכם, כאשר זה כמובן אינו מחליף את הקנס, אך הסכמת הנאשם לחילוט מלמדת על ניסיונו לשים את העניין מאחוריו.",טיעוני ההגנה
128,ME-17-12-20051-644,"כמו כן, הקנס יפול על כתפי המשפחה.",טיעוני ההגנה
129,ME-17-12-20051-644,"הנאשם בדברו האחרון התנגד לחלק מטענות התובעת, וטען כי הגזימה בדבריה.",דבר הנאשם
130,ME-17-12-20051-644,"בפרט התייחס לנזק שגרמה הדליקה, וטען כי נשרפו רק כמה קירות ומזרון, כשלאחר מכן הביא אדם שתיקן, ונתן כסף לבעל הדירה, אך זה לא התרצה וביקש 30,000 ₪, ואף איים שיביא את השמאי, שהוא חבר של בעל הדירה.",דבר הנאשם
131,ME-17-12-20051-644,"לבסוף מסר הנאשם כי הוא מתחרט על מעשיו, כי עשה טעות, וכי לא התכוון לשרוף את הדירה.",דבר הנאשם
132,ME-17-12-20051-644,"באשר לרימונים טען שהושאר לבד על ידי המשטרה, שבמקום לבוא לעזור לו, באה לערוך חיפוש.",דבר הנאשם
133,ME-17-12-20051-644,הצדדים הסכימו כי בעניינו של הנאשם יש לראות את כלל העבירות כאירוע אחד ולקבוע מתחם ענישה יחיד.,דיון והכרעה
134,ME-17-12-20051-644,"הערכים החברתיים שנפגעו כתוצאה ממעשי הנאשם הם שמירה על בטחון הפרט והציבור, ועל הסדר הציבורי.",דיון והכרעה
135,ME-17-12-20051-644,"כך בעבירות נשק, שלהן חומרה יתרה לאור פוטנציאל הנזק; כך בעבירות סמים, לאור היותן בגדר תופעה רווחת ומזיקה, שיש להילחם בה; בוודאי שכך בעבירת ההצתה, שבצדה ערך מוגן נוסף וחשוב של זכות הקניין והגנה על הרכוש.",דיון והכרעה
136,ME-17-12-20051-644,"מידת הפגיעה בערכים הללו היא בינונית-גבוהה, שכן בצד פוטנציאל הנזק לאחרים בכל העבירות הללו, ההצתה אף גרמה לנזק ממשי בפועל.",דיון והכרעה
137,ME-17-12-20051-644,נסיבות הקשורות בביצוע העבירה:,דיון והכרעה
138,ME-17-12-20051-644,נסיבות ביצוע העבירות בענייננו חמורות גם הן.,דיון והכרעה
139,ME-17-12-20051-644,"מעבר להחזקת הסם בכמויות גדולות, הנאשם החזיק בדירתו, הסמוכה לדירותיהם של אחרים, שני רימוני הלם.",דיון והכרעה
140,ME-17-12-20051-644,"אין צורך להכביר במילים בעניין הסכנות ההרסניות הטמונות בהחזקת נשק, בוודאי כשנעשה הדבר על ידי אדם שאינו מנוסה בשימוש בו, באזור מגורים, אגב עשיית שימוש בסמים.",דיון והכרעה
141,ME-17-12-20051-644,"הנאשם הצית את שקית הסם בחדרו, על גבי מזרון וללא הפעלת שיקול דעת באשר לסיכון שבכך, שאכן התממש כשהתפשטה האש אל קירות הדירה.",דיון והכרעה
142,ME-17-12-20051-644,"יצוין עוד, כי הנזק הפוטנציאלי כשעסקינן במגע של אש עם רימוני הלם, הוא עצום ובעל חומרה יתרה, אף שבנס לא התממש.",דיון והכרעה
143,ME-17-12-20051-644,"מעשי הנאשם התמשכו על פני זמן, כשבכל רגע יכול היה לעצור את האֵרוע, אולם בחר בהסלמתו.",דיון והכרעה
144,ME-17-12-20051-644,"שני הצדדים הפנו למספר לא מבוטל של פסקי דין, אולם חלקם הגדול אינו רלוונטי נוכח צבר העבירות המסוים בענייננו, או בשל נסיבות שאינן דומות.",דיון והכרעה
145,ME-17-12-20051-644,"חלק מפסקי הדין מתייחסים רק לאחת מהעבירות, ובכך יש בהם כדי לסייע בבניית תצריף.",דיון והכרעה
146,ME-17-12-20051-644,"אסקור את פסקי הדין הרלוונטיים, בקצרה.",דיון והכרעה
147,ME-17-12-20051-644,"בע״פ 5681/14 מדינת ישראל נ׳ מוחמד טאטור [1.2.15], נידונו עבירות של רכישה, החזקה, נשיאה והובלת נשק, והפרעה לשוטר.",דיון והכרעה
148,ME-17-12-20051-644,"המערער רכש אקדח והחזיק בו, בכדורי סרק ובכדור אחד חי.",דיון והכרעה
149,ME-17-12-20051-644,"תוך כדי מעצרו ניסה המערער לברוח, ובמהלך הארוע נגרמו לאחד השוטרים חבלות ברגלו.",דיון והכרעה
150,ME-17-12-20051-644,"הערכאה הדיונית קבעה מתחם של 10 - 36 חודשים, משמצאה כי הנשק לא גרם לנזק, כי רוב התחמושת הייתה סרק ושמטרתה ירי בשמחות.",דיון והכרעה
151,ME-17-12-20051-644,"לאור נורמטיביות הנאשם ונכונותו לטיפול, חרג בית משפט קמא מהמתחם לקולה, כך שנגזרו 6 חודשי מאסר בעבודות שירות.",דיון והכרעה
152,ME-17-12-20051-644,"בערעור הוחמר העונש ל-8 חודשי מאסר, נוכח גישת בית המשפט בעבירות נשק ולצורך הרתעה.",דיון והכרעה
153,ME-17-12-20051-644,"נוכח פסקי הדין הנ""ל, בהתחשב בצבר העבירות בענייננו, ובשוני בין הנסיבות בענייננו למקרים שהובאו לעיל, אני קובעת כי מתחם העונש ההולם בנסיבות העבירות דנן נע בין 24 ועד 48 חודשי מאסר.",דיון והכרעה
154,ME-17-12-20051-644,מיקום הנאשם בתוך המתחם,דיון והכרעה
155,ME-17-12-20051-644,"במקרה שלפניי, שיקול משמעותי שמחייב הקלה הוא השפעת העונש על הנאשם.",דיון והכרעה
156,ME-17-12-20051-644,"אף שבעבר הוטלו עליו מאסרים, אלה נישאו בעבודות שירות, וזהו מאסרו הראשון מאחורי סורג ובריח.",דיון והכרעה
157,ME-17-12-20051-644,"נוסף על כך, הוא מאויים בכלא, כפי שעלה מטיעוני הסנגור, ואף הועבר בשל כך לבית סוהר אחר.",דיון והכרעה
158,ME-17-12-20051-644,"השפעת המעצר עליו קשה, ונתתי דעתי לכך.",דיון והכרעה
159,ME-17-12-20051-644,עוד לקחתי בחשבון את השפעת העונש על בני משפחת הנאשם.,דיון והכרעה
160,ME-17-12-20051-644,"לזכותו של הנאשם, שקלתי את הודאתו בעובדות כתב האישום כפי שהוא, את מחלת העור שממנה הוא סובל והשפעותיה עליו, את מצבה הכלכלי הקשה של משפחתו, ואת מצבו הנפשי הרעוע, שהוזכר גם על ידי שירות המבחן.",דיון והכרעה
161,ME-17-12-20051-644,"כמו כן, הבאתי בחשבון את ניסיונות הנאשם לתפקד בפן התעסוקתי בטרם מעצרו.",דיון והכרעה
162,ME-17-12-20051-644,"לחובתו של הנאשם שקלתי את היותו בעל עבר פלילי, לאחר שהורשע בעבר בקשת עבירות רחבה, שבגינן הוטלו עליו שני עונשי מאסר בעבודות שירות.",דיון והכרעה
163,ME-17-12-20051-644,"עוד הבאתי בחשבון שיקולים של הרתעת היחיד והרתעת הרבים, המתחייבים בעיקר בעבירות החמורות יותר במקרה דנן - עבירות ההצתה, הסמים והנשק.",דיון והכרעה
164,ME-17-12-20051-644,"בנוסף, וכפי שעולה מתסקיר שירות המבחן, הנאשם צורך סמים מגיל צעיר, בעל דפוסי התנהגות שוליים ועמדות מקלות באשר לצריכת חומרים פסיכואקטיביים.",דיון והכרעה
165,ME-17-12-20051-644,"דומה כי הנאשם לא הורתע משמעותית מסנקציות קודמות שהוטלו עליו, וכאמור בתסקיר, נעדר מודעות מספקת ומוטיבציה פנימית על מנת לערוך שינוי משמעותי באורחות חייו.",דיון והכרעה
166,ME-17-12-20051-644,"התסקיר בעניינו מתאר תמונה לא חיובית, כפי שפורט לעיל.",דיון והכרעה
167,ME-17-12-20051-644,"השני - נתתי משקל לעצם נכונותו לעשות למען החברה (ולא אפרט מעבר לכך, מטעמים ברורים).",דיון והכרעה
168,ME-17-12-20051-644,"עם זאת, לא ניתן לתת משקל רב מדי להיבט השני, שכן העבירות החמורות בתיק זה בוצעו לאחר תום ה""שירות"", כך שלא ניתן לראות באותו ""שירות"" משום החלטה של הנאשם על תיקון, שינוי דרך וכיוון חיובי, אלא פסק זמן חיובי, שמשקלו מוגבל.",דיון והכרעה
169,ME-17-12-20051-644,"אציין, שלא הובא לפניי כל מידע לגבי השאלה אם הנאשם זכה בעקבות אותו ""שירות"" להקלות כלשהן בהעמדה לדין בעבר, כפי שמקובל בדרך כלל לתת.",דיון והכרעה
170,ME-17-12-20051-644,"נוכח כלל השיקולים, הגעתי למסקנה שיש למקם את הנאשם מעט מתחת לאמצע מתחם העונש שקבעתי.",דיון והכרעה
171,ME-17-12-20051-644,"הרכיבים הכספיים: בעת הטלת קנס, יש לקחת בחשבון את יכולתו הכלכלית של הנאשם לעמוד בנטל.",דיון והכרעה
172,ME-17-12-20051-644,"עוד אקח בחשבון את העובדה שבכוונתי לפסוק פיצוי למתלונן, וארצה שהנאשם יוכל לשלמו.",דיון והכרעה
173,ME-17-12-20051-644,"שמעתי את דברי הסנגור באשר למצבה הכלכלי הקשה של משפחת הנאשם, לרבות הבעיות הרפואיות של אביו ואחיו, המוסיפות גם נטל כלכלי.",דיון והכרעה
174,ME-17-12-20051-644,"בהתייחס לפיצוי למתלונן לקחתי בחשבון את מגבלות ההגנה להתמודד עם טענות בדבר הערכת הנזק (השמאי לא הובא לעדות), ואת זכותו של המתלונן להגיש תביעה לפיצויים בהליך אזרחי, ומהמידע שהובא לפניי נראה כי אכן פתח בהליך לממש את זכותו זו.",דיון והכרעה
175,ME-17-12-20051-644,"על יסוד כלל השיקולים שמניתי לעיל, החלטתי להטיל על הנאשם את העונשים הבאים:",סיכום
176,ME-17-12-20051-644,"מאסר בן 33 חודשים, שיימנו מיום מעצרו בתיק זה;",סיכום
177,ME-17-12-20051-644,"מאסר בן 12 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירת נשק מסוג פשע;",סיכום
178,ME-17-12-20051-644,"מאסר בן 8 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירה לפי פקודת הסמים מסוג פשע או עבירת הצתה;",סיכום
179,ME-17-12-20051-644,"מאסר בן 4 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירת סמים מסוג עוון, עבירת נשק מסוג עוון, עבירה של השמדת ראיה, הפרעה לשוטר או תקיפת שוטר.",סיכום
180,ME-17-12-20051-644,"קנס בסך 1,000 ₪, או 10 ימי מאסר תמורתו.",סיכום
181,ME-17-12-20051-644,"הקנס ישולם ב-4 תשלומים שווים ורצופים, החל ביום 1.6.19 ובכל 1 בחודש בחודשים שלאחר מכן.",סיכום
182,ME-17-12-20051-644,אי עמידה בשני תשלומים רצופים במועד תגרור העמדת כל יתרת הקנס לפירעון מיידי.,סיכום
183,ME-17-12-20051-644,"פיצוי בסך 8,000 ₪ לנפגע העבירה, בהתאם לפרטים שתמסור המאשימה במזכירות.",סיכום
184,ME-17-12-20051-644,"הפיצוי ישולם ב-16 תשלומים שווים ורצופים, החל מיום 1.1.19 ובכל 1 בחודש בחודשים שלאחר מכן.",סיכום
185,ME-17-12-20051-644,אי עמידה בשני תשלומים רצופים במועד תגרור העמדת כל יתרת הפיצוי לפירעון מיידי.,סיכום
186,ME-17-12-20051-644,ניתן צו כללי למוצגים.,סיכום
187,ME-17-12-20051-644,"ניתן היום,  כ""ד כסלו תשע""ט, 02 דצמבר 2018, בנוכחות הצדדים.",סיכום
188,ME-17-12-20051-644,מיכל ברק נבו 54678313,סיכום
