,verdict,text,part
0,SH-20-11-15063-276,"מרטין בן יבגני קראוס (עציר)
ע""י ב""כ עו""ד נדב גרינוולד",הנאשם
1,SH-20-11-15063-276,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10, 37א(א1)",יעקב קדמי   על פקודת הסמים המסוכנים 
2,SH-20-11-15063-276,"חוק המאבק בתופעת השימוש בחומרים מסכנים, תשע""ג-2013",יעקב קדמי   על פקודת הסמים המסוכנים 
3,SH-20-11-15063-276,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-20-11-15063-276,"החזקת סמים מסוכנים שלא לצריכה עצמית,  בניגוד לסעיף 7(א) ו-7(ג) רישא לפקודת הסמים המסוכנים [נוסח חדש] התשל""ג – 1973 (להלן: הפקודה);",כתב האישום והסדר הטיעון
5,SH-20-11-15063-276,"החזקת סם מסוכן לצריכה עצמית, בניגוד לסעיף 7(א) ו-(ג) סיפא לפקודה;",כתב האישום והסדר הטיעון
6,SH-20-11-15063-276,"החזקת כלים, בניגוד לסעיף 10 לפקודה.",כתב האישום והסדר הטיעון
7,SH-20-11-15063-276,"נגד הנאשם הוגשו שני כתבי האישום שבכותרת, המייחסים לו עבירות של החזקת סם מסוכן וכלים.",כתב האישום והסדר הטיעון
8,SH-20-11-15063-276,"בהתאם לעובדות כתב האישום המתוקן, במסגרת הסדר טיעון, ביום 21.10.20, נתפס הנאשם, בביתו, מחזיק סמים מסוכנים, שלא לצריכה עצמית, כמפורט להלן:",כתב האישום והסדר הטיעון
9,SH-20-11-15063-276,"בחלק הימני של ארון הבגדים בחדרו של הנאשם, החזיק שתי שקיות שהכילו סם מסוכן מסוג  P METHYLMETHCATHINONE, במשקל כולל של כ-90 גרם, שקית שהכילה סם מסוכן מסוג קוקאין במשקל של כ-8.6 גרם, שקית שהכילה סם מסוכן מסוג KETAMINE במשקל של כ-5.4 גרם, שתי שקיות שהכילו כ-60 טבליות של סם מסוכן מסוג MDMA במשקל של כ-5.5 גרם, וכן, אריזת נייר אלומיניום ובתוכה 20 ריבועי נייר (""בולים"") שהכילו סם מסוכן מסוג LSD;",כתב האישום והסדר הטיעון
10,SH-20-11-15063-276,"בחלקו השמאלי של ארון הבגדים בחדרו של הנאשם, החזיק הנאשם פיסת נייר אלומיניום שהכילה 54 ריבועי פלסטיק של סם מסוכן מסוג LSD, שקית שהכילה כ-29 טבליות מסוג MDMA, שתי שקיות שהכילו סם מסוכן מסוג  P METHYLMETHCATHINONE, במשקל כולל של כ-1.26 גרם, וכן, שמונה שקיות ובתוכן פטריות שהכילו סם מסוכן מסוג פסילוצין במשקל כולל של כ-38 גרם;",כתב האישום והסדר הטיעון
11,SH-20-11-15063-276,"במגירה במטבח הבית, החזיק הנאשם קופסה ממתכת, ובה 50 ריבועי נייר (""בולים"") שהכילו סם מסוכן מסוג LSD.",כתב האישום והסדר הטיעון
12,SH-20-11-15063-276,"בנוסף לכך, החזיק הנאשם בחדרו שני מדי משקל אלקטרוניים, שקיות אריזה וכן שני אריזות בצורת קונוס ובתוכם ניירות גלגול, שכולם כלים לייצור או לאריזת סמים.",כתב האישום והסדר הטיעון
13,SH-20-11-15063-276,"הנאשם הודה והורשע במסגרת הסדר טיעון (ת/1), אשר לא כלל הסכמה עונשית, ונשלח לקבלת תסקיר שירות המבחן למבוגרים לענין העונש.",כתב האישום והסדר הטיעון
14,SH-20-11-15063-276,"בתיק הצירוף, הודה הנאשם בכתב האישום המתוקן (כא/1) , במסגרת הסדר טיעון.",כתב האישום והסדר הטיעון
15,SH-20-11-15063-276,"לפי עובדות כתב האישום המתוקן, ביום 01.03.19, סמוך לשעה 22:37, בדירה אותה שכר הנאשם יחד עם המעורב הנוסף בכתב האישום, אשר דינו נגזר על ידי חברי, כב' השופט צ' פורר, החזיק הנאשם, ביחד עם אותו אחר, סם מסוכן מסוג חשיש במשקל של 0.7717 גרם לצריכתם העצמית.",כתב האישום והסדר הטיעון
16,SH-20-11-15063-276,"בנוסף, באותו מעמד, החזיק הנאשם בסם מסוכן מסוג KETAMINE במשקל של כ-2 גרם.",כתב האישום והסדר הטיעון
17,SH-20-11-15063-276,"הנאשם הודה במסגרת הסדר טיעון וניתנה הכרעת דין על ידי חברי, כב' השופט א' כהן.",כתב האישום והסדר הטיעון
18,SH-20-11-15063-276,"במעמד הכרעת הדין, ביקש הנאשם לצרף תיק זה לתיק העיקרי והדיון בבקשה עבר לפני מותב זה.",כתב האישום והסדר הטיעון
19,SH-20-11-15063-276,"מותב זה התיר צירוף התיקים ובאותו מועד, נשמעה פרשת העונש.",כתב האישום והסדר הטיעון
20,SH-20-11-15063-276,מכאן – גזר דין זה.,כתב האישום והסדר הטיעון
21,SH-20-11-15063-276,"התביעה הגישה, לענין העונש, גיליון הרשעות פלילי של הנאשם (ת/2) – לחובת הנאשם הרשעה מיום 25.06.18, מבית דין צבאי מחוזי מרכז, בעבירה של שימוש בסמים לצריכה עצמית, במסגרתה נגזר על הנאשם עונש מאסר בפועל בן 28 יום וכן מאסר על תנאי.",ראיות לעונש
22,SH-20-11-15063-276,"לאחר שנשמעה פרשת העונש, הגישה התביעה, באמצעות מערכת נט המשפט, את הכרעת הדין וגזר הדין להוכחת המאסר המותנה.",ראיות לעונש
23,SH-20-11-15063-276,ההגנה לא הגישה ראיות לענין העונש.,ראיות לעונש
24,SH-20-11-15063-276,"בענינו של הנאשם הוגש תסקיר המפרט את נסיבותיו האישיות, כבן 23, רווק, טרם מעצרו התגורר בבאר שבע ועבד כמשלוחן.",הערכת שירות המבחן למבוגרים
25,SH-20-11-15063-276,"הנאשם סיים 11 שנות לימוד, עם תעודת בגרות חלקית, ללא בעיות משמעת או התנהגות.",הערכת שירות המבחן למבוגרים
26,SH-20-11-15063-276,"הנאשם שיתף, כי הוריו התגרשו כשהיה כבן 3, ובעקבות זאת, נקלע הבית למצוקה כלכלית.",הערכת שירות המבחן למבוגרים
27,SH-20-11-15063-276,הנאשם מתאר קשר טוב עם הוריו.,הערכת שירות המבחן למבוגרים
28,SH-20-11-15063-276,"הנאשם הודה בעבירה בפני שירות המבחן למבוגרים, ולדבריו, רכש אותם לשימושו.",הערכת שירות המבחן למבוגרים
29,SH-20-11-15063-276,"הנאשם אישר צריכת סמים, כאשר לדבריו, החל לצרוך סמים במהלך שירותו הצבאי, ולאחר שחרורו, המשיך לצרוך סמים בתדירות גבוהה.",הערכת שירות המבחן למבוגרים
30,SH-20-11-15063-276,"לדבריו, הולך למסיבות טבע עם חבריו ושם צורך גם סמים מסוג LSD, קטמין וקוקאין.",הערכת שירות המבחן למבוגרים
31,SH-20-11-15063-276,"הנאשם תיאר שימוש יום יומי בסם מסוג קטמין, וראה בסמים דרך לפריקת מתחים והוא מצא עצמו מתמכר לתחושה שלאחר השימוש.",הערכת שירות המבחן למבוגרים
32,SH-20-11-15063-276,"שירות המבחן התרשם, כי מדובר באדם הסובל מהתמכרות עמוקה לסמים מסוכנים.",הערכת שירות המבחן למבוגרים
33,SH-20-11-15063-276,"הנאשם שולב במסגרת של הכנה לגמילה במעצרו, אך לא עמד בתנאים הנדרשים.",הערכת שירות המבחן למבוגרים
34,SH-20-11-15063-276,"במסגרת הליך המעצר, נבחנה עמו האפשרות לשלבו בקהילה טיפולית אינטנסיבית וסגורה על מנת לתת לו מענה לבעיית התמכרותו לסמים, אך הנאשם ביטא אמביוולנטיות כלפי מסגרת זו, ושירות המבחן לא מצא, כי הוא בעל מוטיבציה והכוחות הנדרשים לשם כך.",הערכת שירות המבחן למבוגרים
35,SH-20-11-15063-276,שירות המבחן התרשם מחוסר יציבות בהתנהלות הנאשם; מערכות תמיכה חלשות; והיעדר דמות סמכותית עבורו.,הערכת שירות המבחן למבוגרים
36,SH-20-11-15063-276,"בשל סירובו של הנאשם להליך טיפולי, נמנע שירות המבחן מהמלצה שיקומית בענינו, ובא בהמלצה להשית עליו עונש מאסר בפועל.",הערכת שירות המבחן למבוגרים
37,SH-20-11-15063-276,התביעה הגישה טיעוניה בכתב (ת/3) והשלימה אותן על פה.,טענות הצדדים
38,SH-20-11-15063-276,"התביעה טענה, כי מעשי הנאשם פגעו בערכים המוגנים של אינטרס הציבור במיגור תופעת הסמים ושמירה על ערכי החברה.",טענות הצדדים
39,SH-20-11-15063-276,התביעה הדגישה הצורך להילחם בנגע הסמים.,טענות הצדדים
40,SH-20-11-15063-276,"התביעה הדגישה סוגי הסם השונים שהחזיק הנאשם, אשר חלקם הם מהסמים הקשים שבפקודת הסמים, במשקל משמעותי.",טענות הצדדים
41,SH-20-11-15063-276,"התביעה הדגישה הנזקים הצפויים מהעבירה, שכן, עיסוק בסמים עלול לסכן חיי אדם ולפגוע בבריאות המשתמשים בו ופגיעה בחוסן הציבורי.",טענות הצדדים
42,SH-20-11-15063-276,"התביעה טענה, כי לנוכח כמות הסם והאופן בו הוחזק, מדובר ב""מינימרקט"" לסמים.",טענות הצדדים
43,SH-20-11-15063-276,"התביעה עתרה למתחם ענישה הנע בין 30 ל-50 חודשי מאסר בפועל, וביקשה למקם עונשו של הנאשם קרוב לאמצע המתחם.",טענות הצדדים
44,SH-20-11-15063-276,"ההגנה טענה, כי לא הוצגה אינדיקציה לפיה החזיק הנאשם בסמים המסוכנים במטרה למכרם.",טענות הצדדים
45,SH-20-11-15063-276,"אמנם מדובר בכמות סמים גדולה, אך מדובר בנאשם הצורך סמים באופן יום יומי כדי לפרוק מתחים ומתוך התמכרות.",טענות הצדדים
46,SH-20-11-15063-276,"ההגנה טענה, כי מתחם העונש אליו עתרה התביעה אינו הולם, שכן, מדובר בעבירת החזקה ולא ייבוא או סחר.",טענות הצדדים
47,SH-20-11-15063-276,"ההגנה ביקשה לייחס משקל לנסיבותיו האישיות של הנאשם והדגישה, כי מדובר במי שניהל אורח חיים נורמטיבי למעט השימוש בסמים, ועבד עד ליום מעצרו.",טענות הצדדים
48,SH-20-11-15063-276,ההגנה ביקשה ליתן משקל להודאת הנאשם באשמה ולחיסכון בזמן השיפוטי,טענות הצדדים
49,SH-20-11-15063-276,ההגנה ביקשה לייחס משקל לתקופת מעצרו הארוכה של הנאשם.,טענות הצדדים
50,SH-20-11-15063-276,"ההגנה ביקשה שהקנס שיוטל יהיה ברף הנמוך, וביקשה שבית המשפט ימנע מפסילת הרישיון הנהיגה של הנאשם.",טענות הצדדים
51,SH-20-11-15063-276,"ההגנה עתרה להסתפק במתחם ענישה, הנע בין 7 ועד 18 חודשי מאסר בפועל וביקשה למקם עונשו של הנאשם במרכז מתחם זה ולהטיל עליו שנת מאסר בפועל.",טענות הצדדים
52,SH-20-11-15063-276,"בדברו האחרון של הנאשם מסר, כי הוא מתחרט על מעשיו, אשר נבעו משימוש ממושך בסמים.",טענות הצדדים
53,SH-20-11-15063-276,"לדבריו, הוא עובר תקופה קשה במעצרו.",טענות הצדדים
54,SH-20-11-15063-276,"הנאשם שיתף, כי הוא עבר מספר קבוצות במהלך מעצרו, למשל, שליטה בכעסים, נרקומנים אנונימיים, הכנה למקצוע וכלכלה.",טענות הצדדים
55,SH-20-11-15063-276,"עוד שיתף, כי מאז מעצרו, הפסיק לצרוך סמים, וכיום מנהל אורח חיים בריא, מתאמן, והעלה במשקל.",טענות הצדדים
56,SH-20-11-15063-276,"לדבריו, לא הצליח להשתלב בקבוצה טיפולית בכלא על רקע קשיים חברתיים.",טענות הצדדים
57,SH-20-11-15063-276,הנאשם ביקש שלא להסיג מצבו אחור ולהתחשב במצבו בעת גזירת עונשו.,טענות הצדדים
58,SH-20-11-15063-276,העבירות שעבר הנאשם – אינן קלות.,דיון והכרעה
59,SH-20-11-15063-276,"מדובר בנגע המתפשט במהירות ומשחית חייהם של אנשים, בין אם זה ציבור המשתמשים בסמים ובין אם ציבור הנפגעים מעבירות הנעברות ע""י אלו המשתמשים בסמים.",דיון והכרעה
60,SH-20-11-15063-276,"בנוסף, כתוצאה מעבירות אלה, מועברים מיד ליד כספים בלתי מדווחים בהיקף עצום, חלקם מוצאים דרכם למימון פעילות עבריינית בתחומים שונים.",דיון והכרעה
61,SH-20-11-15063-276,"המשתמשים בסמים הופכים – מאזרחים עמלניים, המנהלים חיים מסודרים, למי שעומדים בשולי החברה, אינם תורמים לאחרים ולא זו אלא, שהטיפול בהם ופרנסתם מוטלים על אחרים.",דיון והכרעה
62,SH-20-11-15063-276,"כל זאת, בשל עבריינים המחזיקים או מפיצים את הסמים.",דיון והכרעה
63,SH-20-11-15063-276,"על הצורך להילחם מלחמת חורמה בתופעה הזו, וחומרת הענישה שיש לנקוט כלפי המעורבים במערך הפצת הסמים, דובר רבות בפסיקה.",דיון והכרעה
64,SH-20-11-15063-276,"על חומרתה המופלגת של עבירת החזקת סמים מסוכנים שלא לצריכה עצמית אין צורך להכביר מילים, ולא כל שכן כך הוא כאשר מדובר בכמות כה גדולה של סמים מסוג זה.",דיון והכרעה
65,SH-20-11-15063-276,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה
66,SH-20-11-15063-276,"מזה זמן רב, מדגישים בתי המשפט בפסיקתם את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
67,SH-20-11-15063-276,"ההחמרה בענישה בגין עבירות סמים משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
68,SH-20-11-15063-276,"העבירה של אחזקת סמים שלא לצריכה עצמית היא אחותה של עבירת הסחר בסמים, והעונש המרבי לגביהן שווה – עד עשרים שנות מאסר או קנס פי עשרים וחמישה מן הקנס האמור בסעיף 16(א)(4)לחוק העונשין, תשל""ז-1977 (סעיף 7(ג)לפקודת הסמים לעניין החזקת סמים שלא לצריכה עצמית, וסעיף 19א לעניין יבוא וסחר).","כן, ראה בש""פ 10638/08  ויצמן נ' מ""י:"
69,SH-20-11-15063-276,"ראו גם קדמי, על פקודת הסמים המסוכנים, הדין בראי הפסיקה, מהדורת תשס""ז – עמ' 86, 185, 198.","כן, ראה בש""פ 10638/08  ויצמן נ' מ""י:"
70,SH-20-11-15063-276,"הצד השווה בין שתי העבירות הוא הזיקה להפצת הסמים לזולת, בפוטנציאל או בפועל, בין בתמורה (סחר) ובין אם אחרת.","כן, ראה בש""פ 10638/08  ויצמן נ' מ""י:"
71,SH-20-11-15063-276,"בעבירה של החזקת סם מסוכן שלא לצריכה עצמית, קיים מנעד ענישה רחב.","כן, ראה בש""פ 10638/08  ויצמן נ' מ""י:"
72,SH-20-11-15063-276,"עם זאת, סקירת הפסיקה מובילה למסקנה, כי ככלל, בעבירות של החזקת סמים מסוכנים, מהסוגים ומהכמויות המפורטות בכתב האישום, דינם של הנאשמים הוא מאסר בפועל בכליאה ממשית.","כן, ראה בש""פ 10638/08  ויצמן נ' מ""י:"
73,SH-20-11-15063-276,"המדובר בהחזקת סמים מסוכנים מסוגים שונים, כשגם אם הוצגו נתונים על כך, שהנאשם עצמו מכור לסמים מסוכנים, הרי אופן החזקת הסמים; כמות הסמים; מגוון הסמים; אופן חלוקת הסמים; כלי הכנת הסם שנתפסו; סכומי הכסף המזומן שנתפסו – מצביעים על כך, שמטרת החזקתם היתה, בין היתר, להפצה.","כן, ראה בש""פ 10638/08  ויצמן נ' מ""י:"
74,SH-20-11-15063-276,"המדובר בסמים שהם בעלי פוטנציאל לגרום נזק כבד, לרבות פגיעה של ממש בחיי אדם.","כן, ראה בש""פ 10638/08  ויצמן נ' מ""י:"
75,SH-20-11-15063-276,"רק לאחרונה, היו מספר מקרים בהם התמוטטו מבלים, או מבלות, במסיבות שונות, אשר נערכו תחת כיפת השמיים (המכונות: ""מסיבות טבע"") בשל שימוש בסמים מסוגים דומים.","כן, ראה בש""פ 10638/08  ויצמן נ' מ""י:"
76,SH-20-11-15063-276,"בנסיבות אלה, מוצא בית המשפט לקבוע מתחם ענישה, הנע בין 20 ועד 50 חודשי מאסר בפועל, בגין החזקת סמים מהסוגים שנתפסו, בכמויות שנתפסו, הן לצריכה עצמית והן שלא לצריכה עצמית, לצד כלים להכנת סמים.","כן, ראה בש""פ 10638/08  ויצמן נ' מ""י:"
77,SH-20-11-15063-276,"לחובת הנאשם הרשעה קודמת בעבירת סמים ואין מחלוקת, כי הנאשם סובל מהתמכרות לסמים.",קביעת הענישה הספציפית בתוך המתחם
78,SH-20-11-15063-276,"הנאשם עבר העבירות, כאשר מעל ראשו תלוי ועומד מאסר מותנה בר הפעלה, ולא היה בכך כדי להרתיעו מלעבור העבירות.",קביעת הענישה הספציפית בתוך המתחם
79,SH-20-11-15063-276,הנאשם לא אזר כוחות להשתלב בהליך טיפולי.,קביעת הענישה הספציפית בתוך המתחם
80,SH-20-11-15063-276,"הפרוגנוזה של שירות המבחן בענינו אינה חיובית, ואף נקבע, כי קיימת רמת סיכון גבוהה להישנות עבירות בתחום הסמים.",קביעת הענישה הספציפית בתוך המתחם
81,SH-20-11-15063-276,"מנגד, מדובר בנאשם צעיר, שנטל אחריות מלאה למעשיו והודה בהזדמנות הראשונה, בחקירתו במשטרה, ואף לפני בית המשפט.",קביעת הענישה הספציפית בתוך המתחם
82,SH-20-11-15063-276,"במכלול השיקולים, ראוי היה למקם עונשו של הנאשם בצד הבינוני של המתחם, אך לאור הנימוקים לקולה שהוצגו, וכן בהיעדר הרשעות קודמות מכבידות, יועמד עונשו על הצד הבינוני – נמוך.",קביעת הענישה הספציפית בתוך המתחם
83,SH-20-11-15063-276,"בנוסף, מוצא בית המשפט להפעיל המאסר המותנה בן 3 חודשים, כשלאור הודאת הנאשם באשמה, תינתן הקלה, במסגרתה, יופעל, בחלקו, בחופף.",קביעת הענישה הספציפית בתוך המתחם
84,SH-20-11-15063-276,עוד יושת על הנאשם עונש מאסר מותנה ארוך ומרתיע.,קביעת הענישה הספציפית בתוך המתחם
85,SH-20-11-15063-276,"לנוכח כמות הסם שנתפסה, שהוא בשווי כלכלי לא מבוטל וכן לצורך איזון התמונה הענישתית – יושת גם עיצום כספי וכן יורה בית המשפט על חילוט הכספים, שנתפסו אצל הנאשם.",קביעת הענישה הספציפית בתוך המתחם
86,SH-20-11-15063-276,"לנוכח הנתונים שהוצגו באשר להתמכרותו העמוקה לשימוש בסמים מסוכנים – ישית בית המשפט על הנאשם גם פסילה מלנהוג, בפועל ועל תנאי, לתקופה ממושכת.",קביעת הענישה הספציפית בתוך המתחם
87,SH-20-11-15063-276,"לענין משך הפסילה, בהתאם להוראות סעיף 37א(א1) לפקודה, מי שהורשע, בפעם השניה, בעבירה של החזקת סמים לשימוש עצמי – על בית המשפט להשית עליו פסילת רישיון נהיגה לתקופה שלא תפחת משנתיים ימים, אלא בנסיבות חריגות.",קביעת הענישה הספציפית בתוך המתחם
88,SH-20-11-15063-276,"במקרה דנן, כמות הסמים וסוגם, ביחד עם הנתונים על עומק ההתמכרות של הנאשם, מחייבים השתת הפסילה לתקופה ארוכה אף יותר, שיהיה בה כדי להרחיק הנאשם מהכביש לשנים הקרובות ולמנוע סיכון עוברי הדרך.",קביעת הענישה הספציפית בתוך המתחם
89,SH-20-11-15063-276,"מי מאיתנו לא היה חץץ לעשות שימוש בדרך,  כשאדם בנתוניו של הנאשם יגיח ברכב ממולו.",קביעת הענישה הספציפית בתוך המתחם
90,SH-20-11-15063-276,לאחר שעיין בטענות התביעה בכתב; שמע טענות הצדדים על פה; עיין בראיות לעונש; עיין בפסיקה שהוגשה; עיין בתסקיר שירות המבחן למבוגרים; ולאחר ששמע דברו האחרון של הנאשם; גוזר על הנאשם  את עונשים כדלקמן:,סיכום
91,SH-20-11-15063-276,22 חודשי מאסר בפועל;,סיכום
92,SH-20-11-15063-276,"הפעל מאסר מותנה מגזר הדין 207/18 (בית דין צבאי מחוזי מרכז) בן 3 חודשים, כך שחודשיים ממנו בחופף וחודש אחד – במצטבר לתקופה שהושתה בהתאם לסעיף א' לעיל;",סיכום
93,SH-20-11-15063-276,"סך הכל, ירצה הנאשם 23 חודשי מאסר בפועל, בניכוי ימי מעצרו בשני התיקים שבכותרת בלבד;",סיכום
94,SH-20-11-15063-276,"12 חודשים מאסר על תנאי למשך שלוש שנים מיום שחרורו ממאסר, והתנאי – שהנאשם לא יעבור עבירה מסוג פשע בניגוד לפקודת הסמים המסוכנים [נוסח חדש], תשל""ג – 1973, או עבירה מסוג פשע בניגוד לחוק המאבק בתופעת השימוש בחומרים מסכנים, תשע""ג – 2013;",סיכום
95,SH-20-11-15063-276,"4 חודשים מאסר על תנאי למשך שלוש שנים מיום שחרורו ממאסר, והתנאי – שהנאשם לא יעבור עבירה מסוג עוון בניגוד לפקודת הסמים המסוכנים [נוסח חדש], תשל""ג – 1973, או עבירה מסוג עוון בניגוד לחוק המאבק בתופעת השימוש בחומרים מסכנים, תשע""ג – 2013;",סיכום
96,SH-20-11-15063-276,"קנס בסך 8,000 ₪ או 90 ימי מאסר תמורתו.",סיכום
97,SH-20-11-15063-276,"הקנס ישולם ב-8 תשלומים שווים, החל מיום 15.08.21 וב-15 לחודש שלאחר מכן.",סיכום
98,SH-20-11-15063-276,לא יועבר אחד התשלומים במועד – תעמוד היתרה לפירעון מידי;,סיכום
99,SH-20-11-15063-276,פסילה בפועל מקבל או מהחזיק רשיון נהיגה לרכב מנועי למשך 36 חדשים.,סיכום
100,SH-20-11-15063-276,"על הנאשם להפקיד רשיונו, או תצהיר מתאים, במזכירות בית המשפט ביום העסקים העוקב ליום שחרורו ממאסר.",סיכום
101,SH-20-11-15063-276,"מובהר לנאשם, כי כל עוד לא הופקד הרשיון – יהיה פסול מלנהוג, אך הפסילה לא תימנה;",סיכום
102,SH-20-11-15063-276,"פסילה מקבל ומהחזיק רשיון נהיגה לרכב מנועי בת  12 חודשים על תנאי, תקופת התנאי למשך 3 שנים מסיום הפסילה בפועל;",סיכום
103,SH-20-11-15063-276,"חילוט סכומי כסף שנתפסו בעת מעצרו של הנאשם בסך של 700 ₪ וכן סך של 10,050 ₪.",סיכום
104,SH-20-11-15063-276,"לצורך כך, יכריז בית המשפט על הנאשם כ""סוחר סמים"" ויורה על העברת הכספים לקרן החילוט שהוקמה בהתאם לפקודה;",סיכום
105,SH-20-11-15063-276,"המוצגים – סמים וכלים, יושמדו בכפוף לחלוף תקופת הערעור, ואם יוגש ערעור בכפוף להחלטה בו.",סיכום
106,SH-20-11-15063-276,5129371עותק גזר הדין יועבר לשירות המבחן למבוגרים.,סיכום
107,SH-20-11-15063-276,"ניתנה היום, כ""ז תמוז תשפ""א, 07 יולי 2021, במעמד הצדדים.",סיכום
