,verdict,text,part
0,SH-19-01-73367-453,"התובעת עו""ד צליל משיח",נגד
1,SH-19-01-73367-453,"הנאשם בעצמו וב""כ עו""ד חנה חנניאל  ממשרדו של עו""ד בן יהודה",נגד
2,SH-19-01-73367-453,"פקודת הסמים המסוכנים [נוסח חדש], תשל""ג-1973: סע'  6, 7 (א), 7(ג), 10",נגד
3,SH-19-01-73367-453,"בהכרעת דין מיום 5.6.19 הורשע הנאשם, לפי הודאתו בעובדות כתב האישום המתוקן, בעבירה של גידול סמים, לפי סעיף 6 לפקודת הסמים המסוכנים [נוסח חדש], תשל""ג – 1973, בעבירה של החזקת סמים שלא לצריכה עצמית, לפי סעיף 7 (א) יחד עם סעיף 7(ג) רישא לפקודת הסמים המסוכנים ובעבירה של החזקת כלים להכנת סמים שלא לצריכה עצמית, לפי סעיף 10 רישא לפקודת הסמים המסוכנים.",מבוא
4,SH-19-01-73367-453,"לפי כתב האישום המתוקן, החל מחודש יולי 2018, שכר הנאשם דירה ברחוב הרצל 14 בגן יבנה, בה התגורר עם אחותו.",מבוא
5,SH-19-01-73367-453,"ביום 24.1.19, במסגרת חיפוש שנערך לפי צו, נמצאו בדירה: בסלון - סמים מסוג חשיש במשקל 38.1 גרם; בחדר שיוחד לגידול סמים - עלים מיובשים של סמים מסוג קנבוס במשקל 1 קילוגרם, 58 שתילים של סמים מסוג קנבוס במשקל כולל של 6.4 קילוגרם ושתילים צעירים של סמים מסוג קנבוס במשקל כולל של 183.9 גרם; בחדר השינה - תערובת של טבק וחשיש מחולקת לשקיות במשקל כולל של 1.4049 קילוגרם; עוד נמצא ציוד רב, הכולל משקל דיגיטלי, מנורות לד, שנאים, מאווררים ומנורות כסופות המשמשים לגידול סמים מסוכן.",מבוא
6,SH-19-01-73367-453,"לפי הסדר הטיעון, נשלח הנאשם לעריכת תסקיר שירות מבחן בעניינו, ללא הסכמה עונשית.",מבוא
7,SH-19-01-73367-453,"שירות המבחן, בתסקירו מיום 16.9.19, ציין כי הנאשם בן 26 ומנהל אורח חיים עצמאי.",תסקיר שירות מבחן
8,SH-19-01-73367-453,"הנאשם מסר, כי גילה קשיים לימודיים ותפקודיים אשר הביאו לעזיבתו את המסגרות הלימודיות בתום 8 שנות לימוד בלבד.",תסקיר שירות מבחן
9,SH-19-01-73367-453,עם הפסקת לימודיו השתלב הנאשם בהרכבת מטבחים כשכיר ובגיל 18 פתח עסק ועבד באופן עצמאי.,תסקיר שירות מבחן
10,SH-19-01-73367-453,לפני כשנה סגר את העסק בעקבות חובות כספיים אליהם נקלע.,תסקיר שירות מבחן
11,SH-19-01-73367-453,"בהמשך, חזר הנאשם לעבוד כשכיר בתחום ייצור והרכבות מטבחים, אולם לאחרונה הפסיק עבודתו משום שאביו, ששימש כמלווה, התקשה להמשיך בתפקידו בשל בעיות בריאותיות.",תסקיר שירות מבחן
12,SH-19-01-73367-453,הוריו של הנאשם מתקיימים מקצבאות המוסד לביטוח לאומי.,תסקיר שירות מבחן
13,SH-19-01-73367-453,"הנאשם תיאר את תפקודם של משפחתו באופן תקין ונורמטיבי, אולם במקביל תיאר אווירה לחוצה ומתוחה על רקע קשיים כלכליים של המשפחה.",תסקיר שירות מבחן
14,SH-19-01-73367-453,"הנאשם דיווח, כי החל להשתמש בקנבוס בגיל 18 על רקע חבירתו לסביבה חברתית שולית.",תסקיר שירות מבחן
15,SH-19-01-73367-453,"בהמשך, העמיק הצריכה כאמצעי להקלה בכאבים בגבו.",תסקיר שירות מבחן
16,SH-19-01-73367-453,"הנאשם מסר, כי הפסיק השימוש בסמים מאז מעצרו.",תסקיר שירות מבחן
17,SH-19-01-73367-453,"שירות המבחן התרשם כי הנאשם לוקח אחריות על ביצוע העבירות, מביע חרטה על מעשיו תוך הבנת חומרת מעשיו והשלכותיהם ומבטא מוכנות לשאת בענישה.",תסקיר שירות מבחן
18,SH-19-01-73367-453,"הנאשם השתלב בקבוצה טיפולית לעצורי בית בין יום 3.4.19 ויום 18.9.19, אולם התקשה להגיע בהתמדה וברציפות לכל מפגשי הקבוצה, מיעט לשתף בתכנים אישיים והיה ממוקד בצרכים קונקרטיים של תעסוקה ופרנסה.",תסקיר שירות מבחן
19,SH-19-01-73367-453,"לצד זאת, הנאשם עמד בתנאים המגבילים ללא הפרתם.",תסקיר שירות מבחן
20,SH-19-01-73367-453,"עוד צוין, כי בבדיקות שתן שנערכו לנאשם לא נמצאו שרידי סמים.",תסקיר שירות מבחן
21,SH-19-01-73367-453,"שירות המבחן העריך, כי מעצרו ומעצר הבית לראשונה בחייו סייעו לו בהפנמת גבולות.",תסקיר שירות מבחן
22,SH-19-01-73367-453,"עוד התרשם שירות המבחן, כי הנאשם נעדר דפוסי חשיבה והתנהגות עבריינים מופנמים ומושרשים, וכי רמת הסיכון להישנות התנהגות עוברת חוק בתחום הסמים פחתה.",תסקיר שירות מבחן
23,SH-19-01-73367-453,"בשל קשייו של הנאשם להתמיד בהליך הטיפול הקבוצתי, המליץ שרות המבחן להטיל על הנאשם עונש מוחשי הכולל מאסר בדרך של עבודות שירות, מאסר על תנאי והתחייבות.",תסקיר שירות מבחן
24,SH-19-01-73367-453,"באת כוח התביעה טענה, שכתוצאה מביצוע העבירות בהן הורשע הנאשם נפגעו הערכים החברתיים של הגנה על בריאותו של הציבור מפני נגע הסמים, כמו גם הגנה על הציבור מפני הנזקים העקיפים הנגרמים כתוצאה מהעבריינות הנלווית לשימוש בסמים.",טענות הצדדים לעונש
25,SH-19-01-73367-453,"עוד טענה, כי בקביעת מתחם העונש ההולם יש לקחת בחשבון את הנסיבות הבאות הקשורות בביצוע העבירות: הנאשם החזיק סמים מסוג חשיש במשקל 38.1 גרם וכן גידל סמים מסוג קנבוס במשקל של כ-7 קילוגרם, לרבות 58 שתילים.",טענות הצדדים לעונש
26,SH-19-01-73367-453,"הנאשם גם החזיק במשקל דיגיטלי, מנורות לד, מאווררים ומנורות.",טענות הצדדים לעונש
27,SH-19-01-73367-453,"לטענתה, חלקו של הנאשם עיקרי והציוד והגידול מצביעים על תכנון מוקדם.",טענות הצדדים לעונש
28,SH-19-01-73367-453,"מכאן טענה, כי מתחם העונש ההולם את העבירות מושא כתב האישום, נע בין מאסר לתקופה של 12 חודשים ובין מאסר לתקופה של 30 חודשים, לצד ענישה נלווית.",טענות הצדדים לעונש
29,SH-19-01-73367-453,"עוד טענה, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם הודה במיוחס לו ונטל אחריות על מעשיו; הנאשם נעדר הרשעות קודמות; מתסקיר שירות המבחן עולה, כי הנאשם הביע חרטה על מעשיו.",טענות הצדדים לעונש
30,SH-19-01-73367-453,"עם זאת, הנאשם התקשה להתמיד בטיפול ומיעט לשתף מעולמו הפנימי.",טענות הצדדים לעונש
31,SH-19-01-73367-453,"מכאן, ששירות המבחן לא המליץ על ענישה שיקומית אלא על מאסר בדרך של עבודות שירות.",טענות הצדדים לעונש
32,SH-19-01-73367-453,"לטענת התביעה, בנסיבות אלו, יש להטיל על הנאשם מאסר לתקופה של 12 חודשים, מאסרים על תנאי, קנס משמעותי ופסילת רישיון בפועל ועל תנאי.",טענות הצדדים לעונש
33,SH-19-01-73367-453,"בא כוח הנאשם טען, לעומת זאת, כי בנסיבות הכוללות גידול של סמים במשקל פחות מ-8 קילוגרם, מתחם העונש ההולם נע בין מאסר בדרך של עבודות שירות לתקופה של מספר חודשים ובין מאסר בפועל לתקופה של מספר חודשים.",טענות הצדדים לעונש
34,SH-19-01-73367-453,"עוד טען, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם הודה במיוחס לו ונטל אחריות על מעשיו; הנאשם נעדר הרשעות קודמות ולא נפתחו לחובתו תיקים חדשים; מתסקיר שירות המבחן עולה, כי הנאשם גדל במשפחה ממעמד סוציו-אקונומי נמוך והוריו מתקיימים מקצבת ביטוח לאומי; הנאשם נאלץ לעזוב את המסגרת הלימודית בגיל צעיר ולצאת לעבוד; גם היום הנאשם מסייע בכלכלת המשפחה; הנאשם הסתבך בחובות כלכליים ונאלץ להלוות כספים מגורמים עבריינים, ומכאן הרקע לביצוע העבירות; הנאשם נעצר לראשונה בחייו והוא נתון בתנאים מגבילים משך תקופה ארוכה; הנאשם השתלב בקבוצה טיפולית, אולם התקשה להסתגל למסגרת הקבוצתית.",טענות הצדדים לעונש
35,SH-19-01-73367-453,"בה בעת, מסר הנאשם בדיקות שתן ללא שרידי סמים; הטלת מאסר, ולו בדרך של עבודות שירות, תוביל לגדיעת פרנסתו של הנאשם.",טענות הצדדים לעונש
36,SH-19-01-73367-453,"גם שלילת הרישיון של הנאשם בפועל עלולה לפגוע בפרנסתו; בקביעת הקנס יש לקחת בחשבון כי לנאשם חובות להוצאה לפועל בסכום של 90,000 ₪.",טענות הצדדים לעונש
37,SH-19-01-73367-453,מכאן עתר בא כוח הנאשם להטיל על הנאשם עונש הכולל מאסר קצר בדרך של עבודות שירות.,טענות הצדדים לעונש
38,SH-19-01-73367-453,"בקביעת מתחם העונש ההולם את העבירות אותן ביצע הנאשם יתחשב בית המשפט בערך החברתי הנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
39,SH-19-01-73367-453,"הפגיעה בערכים המוגנים כתוצאה מביצוע העבירות בהן הורשע הנאשם, בנסיבות העניין, היא בינונית.",דיון והכרעה
40,SH-19-01-73367-453,"הנאשם החזיק בדירה שאותה שכר ובה התגורר סמים מסוג חשיש במשקל 38.1 גרם וכן גידל סמים מסוג קנבוס במשקל של כ-7.5 קילוגרם, לרבות 58 שתילים.",דיון והכרעה
41,SH-19-01-73367-453,כן החזיק תערובת של טבק וחשיש מחולקת לשקיות במשקל של כ-1.4 קילוגרם.,דיון והכרעה
43,SH-19-01-73367-453,כמות הסמים והחזקת ציוד מלמדים על תכנון מוקדם.,דיון והכרעה
44,SH-19-01-73367-453,"המדובר אמנם בכמות בלתי מבוטלת של סמים, אולם מדובר בסמים קלים בלבד.",דיון והכרעה
45,SH-19-01-73367-453,"על מדיניות הענישה המקובלת והנוהגת בעבירות של גידול סמים מסוג קנבוס והחזקת סמים שלא לצריכה עצמית במשקל דומה לנסיבות העניין, ניתן ללמוד מהפסיקה שלהלן:",דיון והכרעה
46,SH-19-01-73367-453,"מטבע הדברים, כל פסק דין כולל היקף שונה של סמים.",דיון והכרעה
47,SH-19-01-73367-453,"היקף גידול הסמים משקף את פוטנציאל הנזק שעשוי היה להיגרם אלמלא נתפס הנאשם, ומכאן, כי יש להתאים המתחם להיקף הנזק, משמע מכמות הסמים שגידל והחזיק הנאשם במקרה הנדון.",דיון והכרעה
48,SH-19-01-73367-453,"מכאן, שלאור מדיניות הענישה בפסיקה ונסיבות ביצוע העבירות, מתחם העונש ההולם את העבירות, נע בין מאסר לתקופה של 6 חודשים, שיכול ויבוצע בדרך של עבודות שירות, ובין מאסר לתקופה של 18 חודשים, מאסר על תנאי, וקנס הנע בין סכום של 2,000 – 5,000 ₪.",דיון והכרעה
49,SH-19-01-73367-453,העונש ההולם בתוך המתחם,דיון והכרעה
50,SH-19-01-73367-453,בקביעת העונש ההולם בתוך המתחם לקחתי בחשבון את הנסיבות הבאות אשר אינן קשורות בביצוע העבירות:,דיון והכרעה
51,SH-19-01-73367-453,לזכותו של הנאשם עומדת הודאתו במיוחס לו ונטילת אחריות על מעשיו; הנאשם נעדר הרשעות קודמות וזו הסתבכותו הראשונה עם רשויות אכיפת החוק.,דיון והכרעה
52,SH-19-01-73367-453,"גם לא נפתחו לחובת הנאשם תיקים נוספים בזמן שחלף מאז ביצוע העבירות; מתסקיר שירות המבחן עולה, כי הנאשם גדל במשפחה ממעמד סוציו-אקונומי נמוך והוריו מתקיימים מקצבת ביטוח לאומי; הנאשם נאלץ לעזוב את המסגרת הלימודית בגיל צעיר ולצאת לעבוד; גם היום הנאשם מסייע בכלכלת המשפחה; הנאשם הסתבך בחובות ונאלץ להלוות כספים מגורמים עבריינים; הנאשם נעצר לראשונה בחייו והוא נתון בתנאים מגבילים משך תקופה ארוכה; הנאשם השתלב בקבוצה טיפולית, אולם התקשה להסתגל למסגרת הקבוצתית.",דיון והכרעה
53,SH-19-01-73367-453,"בה בעת, מסר הנאשם בדיקות שתן ללא שרידי סמים.",דיון והכרעה
54,SH-19-01-73367-453,בהיעדר שיתוף פעולה עם שירות המבחן לא בא שירות המבחן בהמלצה טיפולית.,דיון והכרעה
55,SH-19-01-73367-453,"באיזון בין הנסיבות לזכותו של הנאשם, ובכלל זאת הודאתו, היעדר עבר פלילי ונסיבות חייו הלא פשוטות, ובין הנסיבות לחובתו, ובעיקר אי שיתוף פעולה מספק עם שירות המבחן, יש להטיל על הנאשם עונש בין חלקו התחתון ובין חלקו האמצעי של המתחם.",דיון והכרעה
56,SH-19-01-73367-453,"לפיכך, יש להטיל על הנאשם עונש הכולל מאסר בדרך של עבודות שירות, מאסר על תנאי, קנס ופסילת רישיון על תנאי.",דיון והכרעה
57,SH-19-01-73367-453,"הואיל ולא יוחסה לנאשם עבירה של החזקת סמים לצריכה עצמית, לא מצאתי מקום לפסול את רשיונו גם בפועל.",דיון והכרעה
58,SH-19-01-73367-453,"לפי חוות דעת הממונה על עבודות שירות מיום 18.3.20, הנאשם מתאים לביצוע עבודות שירות.",דיון והכרעה
59,SH-19-01-73367-453,מאסר בפועל לתקופה של  8 חודשים בדרך של עבודות שירות.,"לפיכך, אני גוזרת על הנאשם את העונשים הבאים:"
60,SH-19-01-73367-453,הנאשם יחל את העבודות השירות ביום 30.6.20.,"לפיכך, אני גוזרת על הנאשם את העונשים הבאים:"
61,SH-19-01-73367-453,מובהר לנאשם כי כל חריגה מהוראות הממונה על עבודות שירות עלולה להוביל לנשיאת המאסר בפועל;,"לפיכך, אני גוזרת על הנאשם את העונשים הבאים:"
62,SH-19-01-73367-453,"מאסר על תנאי לתקופה של  6 חודשים, והתנאי הוא שבמשך 3 שנים מהיום לא יעבור כל עבירה מסוג פשע לפי פקודת הסמים המסוכנים;","לפיכך, אני גוזרת על הנאשם את העונשים הבאים:"
63,SH-19-01-73367-453,"מאסר על תנאי לתקופה של 3 חודשים, והתנאי הוא שבמשך 24 חודשים מהיום לא יעבור כל עבירה מסוג עוון לפי פקודת הסמים המסוכנים;","לפיכך, אני גוזרת על הנאשם את העונשים הבאים:"
64,SH-19-01-73367-453,"הנאשם ישלם קנס בסכום של 3,000 ₪ או 30 ימי מאסר תמורתו.","לפיכך, אני גוזרת על הנאשם את העונשים הבאים:"
65,SH-19-01-73367-453,את הקנס ישלם הנאשם ב-6 תשלומים שווים ורצופים.,"לפיכך, אני גוזרת על הנאשם את העונשים הבאים:"
66,SH-19-01-73367-453,התשלום הראשון יבוצע לא יאוחר מיום 1.7.20 והיתרה עד ה-1 לכל חודש קלנדרי שלאחר מכן;,"לפיכך, אני גוזרת על הנאשם את העונשים הבאים:"
67,SH-19-01-73367-453,"אני פוסלת את הנאשם מלקבל או מלהחזיק רישיון נהיגה לתקופה של 3 חודשים, אם בתוך תקופה בת שלוש שנים מהיום יעבור עבירה מהסוג בה הורשע בתיק זה.","לפיכך, אני גוזרת על הנאשם את העונשים הבאים:"
68,SH-19-01-73367-453,ניתן צו להשמדת הסמים והכלים.,"לפיכך, אני גוזרת על הנאשם את העונשים הבאים:"
69,SH-19-01-73367-453,הטלפונים שנתפסו יוחזרו לבעליהם בכפוף להמצאת מסמכי בעלות.,"לפיכך, אני גוזרת על הנאשם את העונשים הבאים:"
70,SH-19-01-73367-453,"עותק גזר הדין יומצא לממונה על עבודות שירות ולשירות המבחן, אשר ילווה הנאשם בביצוע עבודות שירות לתקופה העולה על 6 חודשים.","לפיכך, אני גוזרת על הנאשם את העונשים הבאים:"
71,SH-19-01-73367-453,זכות ערעור כחוק תוך 45 ימים.,"לפיכך, אני גוזרת על הנאשם את העונשים הבאים:"
72,SH-19-01-73367-453,"54678313ניתן היום,  י""ז אייר תש""פ, 11 מאי 2020, במעמד הצדדים.","לפיכך, אני גוזרת על הנאשם את העונשים הבאים:"
73,SH-19-01-73367-453,ה אפרת פינק 54678313,"לפיכך, אני גוזרת על הנאשם את העונשים הבאים:"
