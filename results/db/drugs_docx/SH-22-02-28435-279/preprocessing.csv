,verdict,text,part
0,SH-22-02-28435-279,"פקודת הסמים המסוכנים [נוסח חדש], תשל""ג-1973: סע'  7(א), 7(ג)","ע""י ב""כ עו""ד שי רודה"
1,SH-22-02-28435-279,"חוק העונשין, תשל""ז-1977: סע'  40ג, 40ד, 40ט, 40יא, 40יג","ע""י ב""כ עו""ד שי רודה"
2,SH-22-02-28435-279,"בעובדות כתבי האישום המתוקנים נטען, בתמצית, כלהלן:",רקע כללי:
3,SH-22-02-28435-279,"בתיק העיקרי – נטען כי ביום 07.12.2020 בשעה 23:12 או בסמוך לכך, ברחוב בראזני בתל אביב, החזיקה הנאשמת ברכב סמים מסוכנים מסוג קנבוס, במשקל כולל של 380.83 גרם נטו, וכן בכסף מזומן בסך כולל של 3,080 ₪.",רקע כללי:
4,SH-22-02-28435-279,"בתיק המצורף – נטען כי ביום 30.06.2022 בשעה 23:52 או בסמוך לכך, ברחוב קזז באור יהודה, החזיקה הנאשמת ברכב סמים מסוכנים מסוג קנבוס, במשקל כולל של 140 גרם נטו.",רקע כללי:
5,SH-22-02-28435-279,"במסגרת הדיונים המקדמיים לפניי הגיעו הצדדים להסדר טיעון, שבמסגרתו הוגשו כתבי האישום המתוקנים הנ""ל.",רקע כללי:
6,SH-22-02-28435-279,"בשני כתבי האישום נערכו תיקונים מהותיים בעובדות, ובתיק העיקרי גם הושמטה עבירה חמורה יותר (של הספקת סמים) שיוחסה לנאשמת.",רקע כללי:
7,SH-22-02-28435-279,"עוד הוסכם על גניזת שני תיקי פל""א נוספים שנפתחו נגד הנאשמת (תיק 211813/2022 של תחנת גלילות ותיק 820090/2021 של תחנת ראשון לציון, שלגבי צוין כי כבר נגנז) (ר' בפרוטוקול, עמ' 7 שורה 8 ואילך).",רקע כללי:
8,SH-22-02-28435-279,"לעניין הטיעונים לעונש לא הגיעו הצדדים לכלל הסכמות, הגם שהסכימו לעתור במשותף לחילוט סכום הכסף המזומן שנתפס ברשות הנאשמת, כאמור בסך כולל של 3,080 ₪, ולהשבת הטלפון הנייד והרכב שנתפסו מהנאשמת.",רקע כללי:
9,SH-22-02-28435-279,"עוד ציינה התובעת, בהקשר זה, כי נוכח העתירה המשותפת לחילוט לא תעתור המאשימה להכרזת הנאשמת כסוחרת סמים (בפרוטוקול, עמ' 7 שורה 16).",רקע כללי:
10,SH-22-02-28435-279,"הנאשמת הודתה אפוא בעובדות כתבי האישום המתוקנים והורשעה, על יסוד הודאה זו, בביצוע שתי עבירות של החזקת סמים מסוכנים שלא לצריכה עצמית (כאמור בפסקה 1 דלעיל).",רקע כללי:
11,SH-22-02-28435-279,"שמיעת הטיעונים לעונש נדחתה לבקשת ב""כ המאשימה.",רקע כללי:
12,SH-22-02-28435-279,"ב""כ המאשימה עמדה בטיעוניה על עובדות שני כתבי האישום המתוקנים (בתיק העיקרי ובתיק המצורף), בהן הודתה הנאשמת, והטעימה את נסיבות החומרה שבהן.",עיקר טיעוני הצדדים:
13,SH-22-02-28435-279,"לשיטת ב""כ המאשימה, העובדה שמדובר בשני מועדים רחוקים יחסית זה מזה מלמדת על מעורבות עמוקה של הנאשמת בעולם הסמים.",עיקר טיעוני הצדדים:
14,SH-22-02-28435-279,עוד הדגישה התובעת את הכמות הכוללת הגדולה-יחסית של הסמים שהוחזקו (520 גרם) וכן את הסלקתם במקומות שונים ברכב.,עיקר טיעוני הצדדים:
15,SH-22-02-28435-279,"אשר לגזירת עונשה של הנאשמת בתוך מתחמי העונש ההולמים ציינה התובעת, בהגינותה, את נסיבות הקולה (העדר עבר פלילי, גיל צעיר ונטילת אחריות), ועתרה לגזירת העונש ברף התחתון של המתחמים להם עתרה.",עיקר טיעוני הצדדים:
16,SH-22-02-28435-279,עוד הדגישה התובעת כי בעניינה של הנאשמת לא נתקבל תסקיר שירות המבחן ועל כן לא ניתן לדעת מהן עמדותיה ביחס לביצוע העבירות; ובוודאי שהנאשמת לא שולבה בהליכים טיפוליים.,עיקר טיעוני הצדדים:
17,SH-22-02-28435-279,"לבסוף עתרה ב""כ המאשימה להשתת ענישה נלווית – מאסר מותנה, קנס כספי והתחייבות – וכן חילוט הכספים שנתפסו ברשות הנאשמת, כאמור בהסכמות הצדדים.",עיקר טיעוני הצדדים:
18,SH-22-02-28435-279,"עוד עמד הסניגור על נסיבותיה האישיות של הנאשמת, אישה צעירה חסרת עבר פלילי, והדגיש במיוחד את ""ניקוי השולחן"" שערכה, אשר במסגרתו נטלה אחריות בשני התיקים דנא וכן נסגרו לה שני תיקים נוספים.",עיקר טיעוני הצדדים:
19,SH-22-02-28435-279,"נסיבות אלה מלמדות על חרטתה הכנה של הנאשמת ועל רצונה האמתי לשנות את דרכיה, גם מבלי שהתקבל תסקיר שירות המבחן; בפרט כאשר מאז ביצוע העבירות לא חזרה הנאשמת לדרך העבירה.",עיקר טיעוני הצדדים:
20,SH-22-02-28435-279,"על רקע זה, וכאשר מדובר כאמור באישה צעירה בתחילת דרכה בחיים, עתר הסניגור להימנע מהשתת מאסר בפועל.",עיקר טיעוני הצדדים:
21,SH-22-02-28435-279,"לבסוף הנאשמת, בדברה האחרון לעונש, אמרה: ""אני מבקשת סליחה, זה לא יחזור על עצמו"" (בפרוטוקול, עמ' 12 שורה 13).",עיקר טיעוני הצדדים:
22,SH-22-02-28435-279,"בעת גזירת עונשו של נאשם על בית המשפט לקבוע, תחילה, את מתחם העונש ההולם לכל ""אירוע"" עברייני שבגינו הורשע הנאשם, ולאחר מכן לגזור את עונשו של הנאשם בתוך מתחם זה; והכל כאמור בהוראות סעיף 40ג יחד עם סעיף 40יג לחוק העונשין.",קביעת מתחם העונש ההולם:
23,SH-22-02-28435-279,"בענייננו מדובר בשני כתבי אישום שונים, העוסקים בעבירות שנעברו בפער זמנים של כשנה וחצי, ולכן לכאורה מדובר באירועים נפרדים.",קביעת מתחם העונש ההולם:
24,SH-22-02-28435-279,"עם זאת, כפי שאף ב""כ המאשימה ציינה בטיעוניה, מדובר בעבירות שנעברו בנסיבות דומות, למעשה כמעט זהות.",קביעת מתחם העונש ההולם:
25,SH-22-02-28435-279,בנסיבות אלה – אם גם מתוך גישה מקלה-משהו – ניתן לראות את העבירות בשני התיקים כחלק ממסכת עבריינית אחת.,קביעת מתחם העונש ההולם:
26,SH-22-02-28435-279,"אשר למתחם העונש ההולם לאירוע אחד זה, קביעתו תיעשה בהתאם לעיקרון המנחה בענישה – הוא עקרון ההלימה – תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות, לרבות אלה המפורטות בהוראות סעיף 40ט לחוק העונשין.",קביעת מתחם העונש ההולם:
27,SH-22-02-28435-279,"אכן – כטיעון ההגנה וכאמור בפסיקה אליה הפנתה – מדיניות הענישה כיום מלמדת ככלל, ובהיעדר נסיבות חריגות, כי בעבירות של החזקת סמים מסוכנים מסוג קנבוס במשקל של עד חצי ק""ג, גם שלא לצריכה עצמית, מתחם העונש ההולם יכול שיתחיל בענישה צופה פני עתיד וענישה נלווית.",קביעת מתחם העונש ההולם:
28,SH-22-02-28435-279,"עם זאת, בהתאם להוראות הדין, חומרת האירוע נגזרת לא רק מחומרת העבירות כשלעצמן, אלא גם מחומרתן בנסיבות הקונקרטיות שבהן בוצעו; כאשר בענייננו קיימות שתי נסיבות חומרה מצטברות.",קביעת מתחם העונש ההולם:
29,SH-22-02-28435-279,"ראשית, מדובר בשני מקרים, בפער זמנים לא מבוטל של כשנה וחצי.",קביעת מתחם העונש ההולם:
30,SH-22-02-28435-279,"שנית, וזה אולי העיקר כאן, בשני המקרים מדובר בהחזקת הסמים ברכב, על כל החומרה הנוספת הנגזרת מכך.",קביעת מתחם העונש ההולם:
31,SH-22-02-28435-279,גזירת עונשה של הנאשמת בתוך מתחם העונש ההולם והאפשרות לחריגה הימנו:,קביעת מתחם העונש ההולם:
32,SH-22-02-28435-279,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה תוך התחשבות בנסיבות שאינן קשורות בביצוע העבירה, לרבות אלה המנויות בהוראות סעיף 40יא לחוק העונשין.",קביעת מתחם העונש ההולם:
33,SH-22-02-28435-279,"עם זאת, לבית המשפט סמכות לחרוג לכף קולה ממתחם העונש ההולם, משיקולי שיקום, בהתאם להוראות סעיף 40ד לחוק העונשין.",קביעת מתחם העונש ההולם:
34,SH-22-02-28435-279,"לפי הוראות סעיף זה, אם מצא בית המשפט כי הנאשם השתקם או כי יש סיכוי של ממש שישתקם, הוא רשאי לחרוג לכף קולה ממתחם העונש ההולם ולקבוע את עונשו של הנאשם לפי שיקולי שיקומו.",קביעת מתחם העונש ההולם:
35,SH-22-02-28435-279,"לא למותר להוסיף ולהעיר כאן, כי סעיף 40ד הנ""ל אינו מסייג את תחולתו אך למקרים בהם קיימת המלצה שיקומית מטעם שירות המבחן, וקביעת שיקולי השיקום מסורה לשיקול דעתו של בית המשפט היושב על מדין.",קביעת מתחם העונש ההולם:
36,SH-22-02-28435-279,התמונה המצטיירת בעניינה של הנאשמת דנא היא מורכבת.,קביעת מתחם העונש ההולם:
37,SH-22-02-28435-279,"מצד אחד, מדובר כאמור בשני מקרים, בפער זמנים משמעותי, ובהחזקת הסמים המסוכנים ברכב.",קביעת מתחם העונש ההולם:
38,SH-22-02-28435-279,"מצד שני, מדובר בנאשמת שהיא אישה צעירה, ילידת שנת 1997 (בת 26 שנים כיום), ללא כל רישומים קודמים – בין לפני המקרים מושא כתבי האישום המתוקנים ובין לאחריהם (תוך גניזת שני תיקי פל""א).",קביעת מתחם העונש ההולם:
39,SH-22-02-28435-279,"בנוסף, הנאשמת נטלה אחריות מלאה ולמעשה מידית על כל מעשיה וביקשה ל""נקות שולחן""; באופן המלמד-לכאורה על רצון להשתקם ולשנות את דרכיה.",קביעת מתחם העונש ההולם:
40,SH-22-02-28435-279,"גם לפני בית המשפט הצהירה הנאשמת על רצונה זה, ביקשה סליחה על מעשיה והבטיחה כי לא תחזור עליהם.",קביעת מתחם העונש ההולם:
41,SH-22-02-28435-279,"השאלה מה המשקל שיש ליתן להתנהלות ולהצהרות כאמור היא כמובן שאלה לא פשוטה, אך ההתרשמות היא שבמקרה דנא הנאשמת אכן הפנימה את חומרת מעשיה; ותקוות בית המשפט היא כי אכן תעמוד בדיבורה ובהבטחותיה ולא תשוב עוד לדרך העבירה.",קביעת מתחם העונש ההולם:
42,SH-22-02-28435-279,"בנסיבות אלה, ולו לפנים משורת הדין, ניתן במקרה זה לחרוג לכף קולה ממתחם העונש ההולם משיקולי שיקום ולהימנע מהשתת מאסר בפועל; וכל זאת תוך איזון הקלה משמעותית זו במאסר מותנה הולם ובסנקציות כלכליות של ממש.",קביעת מתחם העונש ההולם:
43,SH-22-02-28435-279,"אשר על כן – ובהתחשב בשיקולים לכף חומרה ולכף קולה, שפורטו לעיל – אני גוזר על הנאשמת את העונשים הבאים:",קביעת מתחם העונש ההולם:
44,SH-22-02-28435-279,"(א)	מאסר על תנאי למשך 6 חודשים אותו לא תישא הנאשמת אלא אם כן תעבור, תוך שלוש שנים מהיום, עבירה לפי הוראות פקודת הסמים המסוכנים מסוג פשע.",קביעת מתחם העונש ההולם:
45,SH-22-02-28435-279,"(ב)	קנס בסך של 5,000 ₪, או חודש מאסר תמורתו.",קביעת מתחם העונש ההולם:
46,SH-22-02-28435-279,"הקנס ישולם ב-10 תשלומים חודשיים, שווים ורצופים, החל מיום 01.11.2023 ובכל אחד בחודש שלאחריו.",קביעת מתחם העונש ההולם:
47,SH-22-02-28435-279,היה והנאשמת לא תשלם את אחד התשלומים במועד תועמד כל יתרת הקנס לפירעון מידי.,קביעת מתחם העונש ההולם:
48,SH-22-02-28435-279,"5129371(ג)	חילוט הכסף בסך 3,080 ₪ שנתפס ברשות הנאשמת, כאמור בהודעה שבסיפא לכתב האישום המתוקן בתיק העיקרי.",קביעת מתחם העונש ההולם:
49,SH-22-02-28435-279,"54678313ניתן בזה צו כללי, לעניין מוצגים, לשיקול דעתו של קצין משטרה.",קביעת מתחם העונש ההולם:
50,SH-22-02-28435-279,הסמים יושמדו.,קביעת מתחם העונש ההולם:
51,SH-22-02-28435-279,"הטלפון הנייד והרכב (המצוינים בהודעה שבסיפא לכתב האישום המתוקן בתיק העיקרי) יושבו לנאשמת, ככל שטרם הושבו לה.",קביעת מתחם העונש ההולם:
52,SH-22-02-28435-279,זכות ערעור בתוך 45 יום מהיום.,קביעת מתחם העונש ההולם:
53,SH-22-02-28435-279,"ניתן היום, י""א תשרי תשפ""ד, 26 ספטמבר 2023, במעמד הצדדים.",קביעת מתחם העונש ההולם:
