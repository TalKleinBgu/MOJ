,verdict,text,part
0,SH-15-08-13065-341,"ע""י ב""כ עו""ד סטי",מדינת ישראל
1,SH-15-08-13065-341,"ע""י ב""כ עו""ד מנדלמן",ליאור דרורי
2,SH-15-08-13065-341,"פקודת הסמים המסוכנים [נוסח חדש], תשל""ג-1973: סע'  6, 10",ליאור דרורי
3,SH-15-08-13065-341,"חוק העונשין, תשל""ז-1977: סע'  40י(ב)(2), 40י(ד)",ליאור דרורי
4,SH-15-08-13065-341,"ביום 18.12.16, במסגרת הסדר טיעון דיוני, הודה הנאשם בכתב אישום מתוקן והורשע בעבירות הבאות:",השתלשלות ההליך:
5,SH-15-08-13065-341,"גידול סם מסוכן, לפי סעיף 6 לפקודת הסמים המסוכנים (נוסח חדש) תשל""ג- 1973.",השתלשלות ההליך:
6,SH-15-08-13065-341,"החזקת כלים להכנת סם שלא לצריכה עצמית, לפי סעיף 10 רישא לפקודה הנ""ל;",השתלשלות ההליך:
7,SH-15-08-13065-341,"בהתאם למוסכם הופנה הנאשם לשירות המבחן למבוגרים והתקבלו בעניינו חמישה תסקירים מהימים 7.5.17, 23.8.17, 24.8.17, 14.1.18 ו-1.7.18.",השתלשלות ההליך:
8,SH-15-08-13065-341,המלצתו של שירות המבחן היא לעונש טיפולי-שיקומי של מאסר מותנה וצו מבחן.,השתלשלות ההליך:
9,SH-15-08-13065-341,עוד לפניי ראיות הצדדים לעונש:,השתלשלות ההליך:
10,SH-15-08-13065-341,"תצלומי הסם שנתפס ו""חממת הגידול"" [תע/1];",השתלשלות ההליך:
11,SH-15-08-13065-341,"רישיון קנבוס רפואי לבנו של הנאשם, שתוקפו מיום 28.2.17 ועד ליום 28.2.18 [נע/1];",השתלשלות ההליך:
12,SH-15-08-13065-341,"צו החיפוש מכוחו נערכו החיפוש בדירה בה נתפס הסם [נע/2],",השתלשלות ההליך:
13,SH-15-08-13065-341,"עמוד אחרון בהחלטת וועדת האבחון מיום 10.11.13 בעניין בנו של הנאשם, לפיה בנו של הנאשם מתפקד ברמת פיגור שכלי קל עד בינוני, לוקה בהפרעת קשב וריכוז (ADHD) ואינו יכול לדאוג לענייניו [נע/3].",השתלשלות ההליך:
14,SH-15-08-13065-341,"אחיו וגיסתו של הנאשם העידו ביום 6.11.18: בעדויותיהם הרחיבו ותיארו את הקושי העצום שמטילים הטיפול וההשגחה על הבן, שכיום הוא כבן עשרים (ודי אם אזכיר שהבן מתקשה בשליטה בסוגרים), ואת החשיבות הגדולה והמיוחדת של הנאשם בעולמו המצומצם של הבן [ע' 10-11 לפרוטוקול];",השתלשלות ההליך:
15,SH-15-08-13065-341,"מכתב המלצה מהחברה בה מועסק הנאשם, מיום 2.4.17 [נע/4];",השתלשלות ההליך:
16,SH-15-08-13065-341,"אישור מהמדור העירוני לטיפול בהתמכרויות מיום 4.11.18, לפיו הנאשם מצוי בטיפול מאוגוסט 2017, משתף פעולה בטיפול ונקי מסמים [נע/5];",השתלשלות ההליך:
17,SH-15-08-13065-341,"הצדדים הסכימו על הרשעת הנאשם אך נחלקו לעניין העונש, וביום 6.11.18 נשמעו טיעוניהם: התביעה הציעה מתחם עונשי בין עשרה לבין 24 חודשי מאסר, ועתרה לעונש של עשרה חודשי מאסר בפועל, מאסר מותנה, קנס ופסילת רישיון נהיגה.",השתלשלות ההליך:
18,SH-15-08-13065-341,"בסיום טיעוניה הוסיפה התובעת המלומדת ואמרה ש""במידה וביהמ""ש לא ייעתר לעתירת המאשימה, נבקש להטיל גם צו מבחן"";",השתלשלות ההליך:
19,SH-15-08-13065-341,"ההגנה עתרה לאימוץ המלצתו של שירות המבחן, להטלת עונשי מאסר מותנה וצו מבחן;",השתלשלות ההליך:
20,SH-15-08-13065-341,"בתום הדיון ביום 6.11.18 הסכימה התביעה לדחות את מועד גזר הדין, שנקבע בתחילה ליום 7.11.18, על-מנת שהסניגור יוכל להציג בפניה מסמכים ונתונים שונים.",השתלשלות ההליך:
21,SH-15-08-13065-341,הידברות הצדדים לא הובילה לשינוי עמדותיהם וגזר הדין ניתן אפוא עתה.,השתלשלות ההליך:
22,SH-15-08-13065-341,"במועד לא ידוע בחודש פברואר 2014, בחדר בדירה אותה שכר, הקים הנאשם מעבדה משוכללת לגידול קנבוס.",מעשי הנאשם:
23,SH-15-08-13065-341,"המעבדה הכילה ציוד רב שעיקרו מכשירים וכלים המשמשים לגידול הסם, הכנתו וצריכתו, בעלות כוללת של מעל ל-20,00 ₪, לרבות: 9 גופי תאורה, 11 שנאים, כבלים חשמליים, שקעים ומנורות, פילטר פחם, מאוורר, מערכת השקיה, שרוולי אוורור, בקבוקים עם חומרי דישון, חביות, מקדחה, ונייר כסף ששימש לעטיפת הקירות וחלון החדר בו הוקמה המעבדה.",מעשי הנאשם:
24,SH-15-08-13065-341,"הנאשם גידל כך 358 שתילי קנבוס, שבעת מעצרו של הנאשם ביום 23.6.14 שקלו יחד 4.29876 קילוגרם.",מעשי הנאשם:
25,SH-15-08-13065-341,"כידוע, פגיעתם של הסמים בחברה אינה נקודתית, אלא משתרעת על מרחבים וזמנים נרחבים: נפגע הצרכן המתמכר, נפגעת משפחתו, נפגעים אלו הניזוקים מפעילותו הפלילית של הצרכן המבקש לספק את הדחף לסם, ובנוסף – מעגלי היצור והשיווק של הסם מייצרים כשלעצמם פעילות עבריינית הנלווית לעצם העיסוק בסם, והרווחים העצומים מגיעים לעתים קרובות לארגוני פשע וטרור ומאפשרים את פעילותם הפוגענית.",נסיבות הקשורות במעשי העבירה – קביעת מתחם העונש ההולם:
26,SH-15-08-13065-341,"במקרה דנן מדובר בגידולו של סם ""קל"" מסוג קנביס, כך שחלקם של הנזקים המלווים את העיסוק בסמים אחרים אינם רלוונטיים.",נסיבות הקשורות במעשי העבירה – קביעת מתחם העונש ההולם:
27,SH-15-08-13065-341,"עם זאת, גם פעילות זו אסורה ומזיקה, ויש אפוא לתת משקל להיקפי הנזק, הפוטנציאליים והקונקרטיים, שהם תולדה של מספר השתילים וכמות הסם.",נסיבות הקשורות במעשי העבירה – קביעת מתחם העונש ההולם:
28,SH-15-08-13065-341,"מדובר בביצוע עבירה מתוכננת, שבוצעה לאורך כארבעה חודשים, תוך השקעת מחשבה ומשאבים, שהניבה  שתילים רבים וכמות סם ניכרת.",נסיבות הקשורות במעשי העבירה – קביעת מתחם העונש ההולם:
29,SH-15-08-13065-341,"לעניין זה יש להדגיש, כי למספר השתילים  יש משמעות רבה ביחס למשקלם, שנעוץ בנקודת הזמן האקראית בה התגלו.",נסיבות הקשורות במעשי העבירה – קביעת מתחם העונש ההולם:
30,SH-15-08-13065-341,"הנזק הקונקרטי שבהפצה או צריכה של הסם נמנע, הודות ללכידתו של הנאשם, והנזק הפוטנציאלי רב הוא בהתחשב בכמות השתילים שעתידים היו לגדול לתפארת לנוכח השקעתו של הנאשם בטיפוחם.",נסיבות הקשורות במעשי העבירה – קביעת מתחם העונש ההולם:
31,SH-15-08-13065-341,"לנוכח משקל הסם שנתפס, על הנאשם להרים נטל כבד ולהפריך חזקה הקבועה בפקודת הסמים, ובכך כשל לחלוטין, כמפורט להלן;",נסיבות הקשורות במעשי העבירה – קביעת מתחם העונש ההולם:
32,SH-15-08-13065-341,"הנאשם טען כי גידול הסם נועד לשם הפקת שמן מהצמחים, לצורך טיפול בבנו שלוקה במוגבלות שכלית והפרעות התנהגותיות, ובחודש פברואר 2017 קיבל אישור לשימוש בקנאביס רפואי;",נסיבות הקשורות במעשי העבירה – קביעת מתחם העונש ההולם:
33,SH-15-08-13065-341,"עוד טען הנאשם כי נהג להשתמש בעצמו בסם, לצורך הירגעות;",נסיבות הקשורות במעשי העבירה – קביעת מתחם העונש ההולם:
34,SH-15-08-13065-341,"הנאשם, שעובד כנהג בחברה לשירותי לוגיסטיקה, לא הציג תשתית ראייתית, ולו לכאורית, למקור הכסף שהשקיע בציוד המעבדה;",נסיבות הקשורות במעשי העבירה – קביעת מתחם העונש ההולם:
35,SH-15-08-13065-341,"הנאשם גם לא הוכיח את השימוש הנטען בסם שגידל ושהפיק, ובוודאי שלא הראה כי השימוש הבלבדי בסם היה לצרכיו שלו ולצרכים רפואיים של בנו;",נסיבות הקשורות במעשי העבירה – קביעת מתחם העונש ההולם:
36,SH-15-08-13065-341,"הנאשם גם לא הבהיר מדוע נקט בדרך עבריינית דווקא, ולא בדרך המלך של מרשם רפואי ואישור שימוש;",נסיבות הקשורות במעשי העבירה – קביעת מתחם העונש ההולם:
37,SH-15-08-13065-341,"כיון שכך, נדחית טענת הנאשם, והמשמעות היא שהסיבה לביצוע העבירות היא הסיבה השכיחה והרגילה – הרצון להשתמש בסם ולהפיצו תמורת טובת הנאה;",נסיבות הקשורות במעשי העבירה – קביעת מתחם העונש ההולם:
38,SH-15-08-13065-341,"אפילו היינו מקבלים שהמערער סובל מבעיות רפואיות שונות וכי השתמש בשל כך בסמים, לא היה בכך לשנות את מסקנתנו.",נסיבות הקשורות במעשי העבירה – קביעת מתחם העונש ההולם:
39,SH-15-08-13065-341,"המערער איננו יכול לעשות דין לעצמו, להחזיק מעבדה לגידול סם ולגדל סמים בהיקף של קרוב ל- 3 קילו, כל זאת על דעת עצמו וכדי לשרת את מטרותיו.",נסיבות הקשורות במעשי העבירה – קביעת מתחם העונש ההולם:
40,SH-15-08-13065-341,"אם סבור המערער כי הוא זכאי להשתמש בסם בשל מחלותיו, יתכבד ויפנה להליך הקבוע בחוק בנושא זה ויקבל אישור לקניית הסם.",נסיבות הקשורות במעשי העבירה – קביעת מתחם העונש ההולם:
41,SH-15-08-13065-341,"הסניגור המלומד טרח וליקט פסקי-דין וגזרי-דין שבהם הושתו על נאשמים עונשים קלים, ממאסר מותנה ועד למאסר בעבודות שירות; דא עקא, שאלו ניתנו בנסיבות מיוחדות של שיקום מרשים, או בנסיבות חריגות, וכל זאת תוך הדגשה של חריגוּת הענישה המקלה ואשרור המדיניות המחמירה;",נסיבות הקשורות במעשי העבירה – קביעת מתחם העונש ההולם:
42,SH-15-08-13065-341,"לנוכח האמור, ובהתחשב  במספר השתילים, ייקבע מתחם העונש ההולם בין שמונה לבין 24 חודשי מאסר, כעונש עיקרי.",נסיבות הקשורות במעשי העבירה – קביעת מתחם העונש ההולם:
43,SH-15-08-13065-341,"הנאשם יליד 1969, כבן 49 כיום, גרוש ואב לשני בנים בגילאי 20 ו- 24.",נסיבות שאינן קשורות למעשי העבירה – מיקום העונש במתחם:
44,SH-15-08-13065-341,מוצא הנאשם במשפחה נורמטיבית ותומכת.,נסיבות שאינן קשורות למעשי העבירה – מיקום העונש במתחם:
45,SH-15-08-13065-341,"הנאשם סיים 12 שנות לימוד והתגייס לצבא, ובמהלך שירותו הצבאי נשפט ונכלא בגין עבירת סמים.",נסיבות שאינן קשורות למעשי העבירה – מיקום העונש במתחם:
46,SH-15-08-13065-341,"לאחר שחרורו שמר הנאשם על רצף תעסוקתי ומשנת 2016 הוא עובד כנהג בחברת לוגיסטיקה, לשביעות רצון מעסיקיו [נע/4].",נסיבות שאינן קשורות למעשי העבירה – מיקום העונש במתחם:
47,SH-15-08-13065-341,"הנאשם וגרושתו, בסיוע בנם הבכור, מתמודדים עם צרכיו המיוחדים של בנו הצעיר, הלוקה בשכלו וסובל מהפרעות התנהגות [נע/3, עדויות לעונש].",נסיבות שאינן קשורות למעשי העבירה – מיקום העונש במתחם:
48,SH-15-08-13065-341,הבן מטופל תרופתית ומשנת 2017 גם בקנבוס רפואי באישור [נע/1].,נסיבות שאינן קשורות למעשי העבירה – מיקום העונש במתחם:
49,SH-15-08-13065-341,"הנאשם נעדר עבר פלילי, למעט העבירה שעבר בעת שירותו הצבאי כאמור לעיל.",נסיבות שאינן קשורות למעשי העבירה – מיקום העונש במתחם:
50,SH-15-08-13065-341,"הנאשם מסר לשירות המבחן כי נהג לצרוך קנבוס בתדירות יומית לצרכי התרגעות ואלחוש עצמי, עד שחדל עקב ההליך דנן.",נסיבות שאינן קשורות למעשי העבירה – מיקום העונש במתחם:
51,SH-15-08-13065-341,"הנאשם הכחיש כל בעייתיות בשימושו התכוף ורב השנים בסם, ואינו מוצא פסול בשימוש בסם תוך עבירה על החוק.",נסיבות שאינן קשורות למעשי העבירה – מיקום העונש במתחם:
52,SH-15-08-13065-341,"ככלל, שירות המבחן התרשם שהנאשם נוטה לצמצם ולהכחיש בעייתיות בתפקודו, אינו יציב בתחומי חייו השונים (מעבר תכוף בין מקומות עבודה, מערכות יחסים), ובוחר להתמודד עם קשיים בדרך הנחזית לו קלה הגם שאינה מותאמת ואף מזיקה.",נסיבות שאינן קשורות למעשי העבירה – מיקום העונש במתחם:
53,SH-15-08-13065-341,"אמנם, לנאשם אין דפוסי פעולה עברייניים ומערך ערכיו נורמטיבי, אך ללא טיפול מתאים – קיים סיכון להישנות עבירות סמים בעתיד.",נסיבות שאינן קשורות למעשי העבירה – מיקום העונש במתחם:
54,SH-15-08-13065-341,"ביחסו לעבירות נשוא ההליך, הנאשם תולה את ביצוען במצבו של בנו, אינו נוטל אחריות על משמעות מעשיו, ואינו מוצא צורך בשינוי של דפוסי פעולתו וחשיבתו.",נסיבות שאינן קשורות למעשי העבירה – מיקום העונש במתחם:
55,SH-15-08-13065-341,"כך, סרב הנאשם בתחילה להשתלב במסגרת טיפולית לפי המלצת שירות המבחן [תסקיר 7.5.17].",נסיבות שאינן קשורות למעשי העבירה – מיקום העונש במתחם:
56,SH-15-08-13065-341,"הנאשם ניצל הזדמנות שנתנה לו, ובחודש אוגוסט 2017 השתלב ביחידה עירונית לטיפול בנפגעי התמכרויות (תסקיר 23.8.17; 24.8.17; מכתב מהיחידה העירונית נע/5].",נסיבות שאינן קשורות למעשי העבירה – מיקום העונש במתחם:
57,SH-15-08-13065-341,"אלא, שהנאשם המשיך לשלול בעייתיות ממשית בהתנהלותו, תלה אחריות במצבו של בנו, ואף תלה אשם במוסדות הציבור שלא מצאו פתרון לבעיותיו של הבן.",נסיבות שאינן קשורות למעשי העבירה – מיקום העונש במתחם:
58,SH-15-08-13065-341,"כך, גם בדצמבר 2017 ברור היה שלא חל שינוי בעמדותיו של הנאשם, שהשתתף בטיפול אך ורק מחמת ההליך הפלילי [תסקיר 14.1.18].",נסיבות שאינן קשורות למעשי העבירה – מיקום העונש במתחם:
59,SH-15-08-13065-341,שירות המבחן מצא ניצוץ של תנועה לקראת שינוי אצל הנאשם והציע דחייה נוספת.,נסיבות שאינן קשורות למעשי העבירה – מיקום העונש במתחם:
60,SH-15-08-13065-341,"הדחייה שניתנה, ניתנה בנדיבות, ועתה לפניי תסקיר אחרון מיום 1.7.18:",נסיבות שאינן קשורות למעשי העבירה – מיקום העונש במתחם:
61,SH-15-08-13065-341,"הנאשם מתמיד בטיפול ביחידה העירונית הנ""ל, כשהוא מגיע לפגישות השבועיות.",נסיבות שאינן קשורות למעשי העבירה – מיקום העונש במתחם:
62,SH-15-08-13065-341,"הנאשם החל להיעזר בקשר הטיפולי ולשתף בקשייו, שרובם נעים סביב הטיפול בבנו (כיום הבן מצוי בחזקתו בחלק מסופי השבוע).",נסיבות שאינן קשורות למעשי העבירה – מיקום העונש במתחם:
63,SH-15-08-13065-341,"הנאשם סובל מעייפות, בדידות ותחושות של חוסר אונים ועד ייאוש.",נסיבות שאינן קשורות למעשי העבירה – מיקום העונש במתחם:
64,SH-15-08-13065-341,"הנאשם ""מכיר היום יותר מבעבר"" בכך שעבר על החוק, וככלל נוטל יותר אחריות על בחירותיו וחייו.",נסיבות שאינן קשורות למעשי העבירה – מיקום העונש במתחם:
65,SH-15-08-13065-341,"עם-זאת, הנאשם אינו סובר שקיימת או התקיימה אצלו בעיה של תלות בסם.",נסיבות שאינן קשורות למעשי העבירה – מיקום העונש במתחם:
66,SH-15-08-13065-341,"שירות המבחן מוצא כי הנאשם מתקדם בטיפול, אמנם בהדרגה, כשחל שינוי ראשוני בעמדותיו הנוקשות והמכחישות.",נסיבות שאינן קשורות למעשי העבירה – מיקום העונש במתחם:
67,SH-15-08-13065-341,"השירות חושש שאם לא ימשיך הטיפול, עלול הנאשם לחזור לשימוש בסם.",נסיבות שאינן קשורות למעשי העבירה – מיקום העונש במתחם:
68,SH-15-08-13065-341,"לנוכח הצורך בטיפול ונכונות הנאשם להתמיד בו, ממליץ השירות להטיל על הנאשם עונש של מאסר מותנה בלבד וצו מבחן.",נסיבות שאינן קשורות למעשי העבירה – מיקום העונש במתחם:
69,SH-15-08-13065-341,לזכות הנאשם עומדים נתונים כבדי-משקל:,נסיבות שאינן קשורות למעשי העבירה – מיקום העונש במתחם:
70,SH-15-08-13065-341,"עונש מאסר יפגע קשות בנאשם, כדין מאסר ראשון, אך פגיעה זו אינה חריגה;",נסיבות שאינן קשורות למעשי העבירה – מיקום העונש במתחם:
71,SH-15-08-13065-341,"אף שהבן הזקוק לטיפול מצוי בחזקת הנאשם רק בסופי שבוע ואף זאת באופן חלקי [תסקיר 1.7.18 בע' 2; עדות גיסתו בע' 11 לפרוטוקול], ברור כי ענישתו של הנאשם בכליאה תקשה מאוד על הבן, כמו-גם על גרושתו ובנו הבכור של הנאשם, שעיקר מעמסת הטיפול מונחת על כתפיהם;",נסיבות שאינן קשורות למעשי העבירה – מיקום העונש במתחם:
72,SH-15-08-13065-341,"הנאשם הודה בביצוע העבירות ובכך לקח אחריות על מעשיו, ולו גם באופן חלקי וחסֵר וללא הפנמה מלאה גם כיום;",נסיבות שאינן קשורות למעשי העבירה – מיקום העונש במתחם:
73,SH-15-08-13065-341,"עוד יינתן משקל לקשיים שבטיפול בבן, שיצרו אצל הנאשם מצוקה קשה ולא-מעובדת, שבוודאי תרמה למעורבות האסורה בעבירות סמים;",נסיבות שאינן קשורות למעשי העבירה – מיקום העונש במתחם:
74,SH-15-08-13065-341,"חלוף הזמן מעת ביצוע העבירות מהווה שיקול נוסף להקלה, אף שלא חל שיהוי בפעולת התביעה;",נסיבות שאינן קשורות למעשי העבירה – מיקום העונש במתחם:
75,SH-15-08-13065-341,"הנאשם נרתם לטיפול מחשש לגורלו בהליך המשפטי, ולא נראה שינוי מובהק ומהותי בתפיסותיו גם לאחר חודשי טיפול רבים.",נסיבות שאינן קשורות למעשי העבירה – מיקום העונש במתחם:
76,SH-15-08-13065-341,"יחד עם זאת, יש לתת משקל להתמדתו בטיפול, וגם לנכונותו המאוחרת לשתף עצמו בהליך באופן מעמיק יותר;",נסיבות שאינן קשורות למעשי העבירה – מיקום העונש במתחם:
77,SH-15-08-13065-341,משקל רב יינתן להיעדרו של עבר פלילי (לא יינתן משקל לעבירה שעבר בשעת שירותו הצבאי);,נסיבות שאינן קשורות למעשי העבירה – מיקום העונש במתחם:
78,SH-15-08-13065-341,"לנוכח כל אלה, ימוקם עונשו העיקרי של הנאשם בתחתית המתחם שנקבע.",נסיבות שאינן קשורות למעשי העבירה – מיקום העונש במתחם:
79,SH-15-08-13065-341,"פסילתו של הנאשם מלנהוג מחויבת לפי הדין, באין סיבה מיוחדת המצדיקה סטייה מהכלל.",נסיבות שאינן קשורות למעשי העבירה – מיקום העונש במתחם:
80,SH-15-08-13065-341,"עם-זאת, תיקבע תקופת הפסילה במתינות, כדי שלא להקשות על שיקומו של הנאשם לאחר מאסרו.",נסיבות שאינן קשורות למעשי העבירה – מיקום העונש במתחם:
81,SH-15-08-13065-341,"שמונה חודשי מאסר בפועל, מהם ינוכו ימי מעצרו מיום 23.6.14 ועד ליום 25.6.14 (כולל), גם אם יראו רישומי שב""ס אחרת;","סוף-דבר, אני גוזר על הנאשם את העונשים הבאים:"
82,SH-15-08-13065-341,"שישה חודשי מאסר על-תנאי למשך שנתיים מיום שחרורו, שלא יעבור עבירת סמים מסוג פשע;","סוף-דבר, אני גוזר על הנאשם את העונשים הבאים:"
83,SH-15-08-13065-341,"קנס בסך 2,000 ₪ שישולם עד ליום 1.1.2019 ויועבר לזכות קרן הסמים, או חודש מאסר תמורתו.","סוף-דבר, אני גוזר על הנאשם את העונשים הבאים:"
84,SH-15-08-13065-341,"בקשות לדחייה נוספת של מועד תשלום הקנס או לפריסתו לתשלומים ניתן להגיש למרכז לגביית קנסות, אגרות והוצאות;","סוף-דבר, אני גוזר על הנאשם את העונשים הבאים:"
85,SH-15-08-13065-341,"התחייבות בסך 3,000 ₪ למשך שנתיים מיום שחרורו, שלא יעבור עבירת סמים מסוג פשע.","סוף-דבר, אני גוזר על הנאשם את העונשים הבאים:"
86,SH-15-08-13065-341,"לא תיחתם ההתחייבות, ייאסר הנאשם למשך חודשיים;","סוף-דבר, אני גוזר על הנאשם את העונשים הבאים:"
87,SH-15-08-13065-341,"שלושה חודשי פסילה מיום שחרורו, מלנהוג או לקבל רישיון נהיגה;","סוף-דבר, אני גוזר על הנאשם את העונשים הבאים:"
88,SH-15-08-13065-341,"שישה חודשי פסילה על-תנאי למשך שנתיים מתום תקופת הפסילה בפועל, מלנהוג או לקבל רישיון נהיגה;","סוף-דבר, אני גוזר על הנאשם את העונשים הבאים:"
89,SH-15-08-13065-341,"מוצגים: סמים וכלי גידול יושמדו, וכל מוצג אחר יועבר להכרעה פרטנית של קצין משטרה;",הוראות נלוות:
90,SH-15-08-13065-341,"פיקדון: ככל שהיה, בתיק זה או בתיק קשור, יושב לנאשם לאחר כניסתו למאסר או החלטה אחרת של בית משפט מחוזי;",הוראות נלוות:
91,SH-15-08-13065-341,עותק גזר הדין יועבר לידיעת שירות המבחן;,הוראות נלוות:
92,SH-15-08-13065-341,זכות ערעור לבית המשפט המחוזי ותך 45 יום מהיום.,הוראות נלוות:
93,SH-15-08-13065-341,"54678313ניתן היום,  כ' כסלו תשע""ט, 28 נובמבר 2018, במעמד הצדדים.",הוראות נלוות:
94,SH-15-08-13065-341,עידו דרויאן גמליאל 54678313,הוראות נלוות:
