,verdict,text,part
0,SH-15-11-15390-197,"באמצעות פרקליטות מחוז ירושלים (פלילי),",מדינת ישראל
1,SH-15-11-15390-197,"פקודת הסמים המסוכנים [נוסח חדש], תשל""ג-1973: סע'  7(א)(ג), 13",הנאשם
2,SH-15-11-15390-197,"חוק העונשין, תשל""ז-1977: סע'  40ד'",הנאשם
3,SH-15-11-15390-197,"הנאשם הורשע על פי הודאתו, שניתנה במסגרת הסדר טיעון, ב-4 עבירות של סחר בסם מסוכן מסוג AB-CHMINACA לפי סעיף 13 לפקודת הסמים המסוכנים [נוסח חדש], תשל""ג-1973 (להלן: ""הפקודה"").",הכרעת הדין
4,SH-15-11-15390-197,"העבירות בוצעו ב-4 מועדים שונים, 12.08.15, 17.09.15, 6.10.15 וב-3.11.15.",הכרעת הדין
5,SH-15-11-15390-197,"בכל אחד מהמקרים מכר הנאשם יחידה אחת של הסם לאותו שוטר סמוי, ובכל פעם קיבל תמורת הסם סך של 100 ₪.",הכרעת הדין
6,SH-15-11-15390-197,"בפעם האחרונה, ביום 3.11.15 החזיק הנאשם את הסם ברכבו מסוג סיאט קורדובה מ.ר.",הכרעת הדין
7,SH-15-11-15390-197,41-405-10.,הכרעת הדין
8,SH-15-11-15390-197,מתסקיר שירות המבחן שהוגש ביום 6.04.17 נלמד אודות הנאשם ונסיבות חייו.,תסקירי שירות המבחן
9,SH-15-11-15390-197,בין היתר עלה כי הנאשם נחשף לסמים לראשונה לאחר שעזב פנימייה בה גדל שעה שהתחבר לנוער עברייני.,תסקירי שירות המבחן
10,SH-15-11-15390-197,הוא התנסה בכל סוגי הסם ופיתח תלות גדולה בשימוש בו.,תסקירי שירות המבחן
11,SH-15-11-15390-197,במשך רוב חייו הבוגרים ריצה לסירוגין עונשי מאסר בגין עבירות רכוש וסחר בסמים.,תסקירי שירות המבחן
12,SH-15-11-15390-197,"בשנת 2006, שעה ששהה בכלא ""צלמון"" עבר טיפול גמילה ולאחר שחרורו הצליח לשמור את עצמו נקי מסמים למשך מספר שנים.",תסקירי שירות המבחן
13,SH-15-11-15390-197,"בשנתיים האחרונות בשל קשיים נפשיים וכלכליים, חלה התדרדרות במצבו והוא חזר לשימוש קבוע בסמים, בעיקר סמי פיצוציות.",תסקירי שירות המבחן
14,SH-15-11-15390-197,"קצין המבחן ציין את התרשמותו כי הנאשם גדל בנסיבות חיים קשות ומורכבות הכוללת אלימות והזנחה אשר גררו אותו להתחבר לנוער שולי ועברייני, להתמכר לשימוש בסם ולאמץ תגובות הישרדותיות ואלימות.",תסקירי שירות המבחן
15,SH-15-11-15390-197,מגיל 15 השתמש הנאשם בסמים מסוג חשיש וגראס ומגיל 18 הוא משתמש בסמים מסוג הרואין ואקסטזי.,תסקירי שירות המבחן
16,SH-15-11-15390-197,כיום הנאשם הוא בעל דפוסים התמכרותיים קשים לשימוש בסמים.,תסקירי שירות המבחן
17,SH-15-11-15390-197,הנאשם לא הגיע לבדיקות לגילוי שרידי סם שנקבעו לו.,תסקירי שירות המבחן
18,SH-15-11-15390-197,"עוד ציין קצין המבחן כי  באשר לסמים שנמצאו בביתו, טען הנאשם כי הם אינם שייכים לו.",תסקירי שירות המבחן
19,SH-15-11-15390-197,"לדבריו, הוא מצא אותם בגינת ביתו והכניסם לביתו וכעבור מספר דקות הגיעו השוטרים.",תסקירי שירות המבחן
20,SH-15-11-15390-197,הנאשם משוכנע כי המשטרה ניסתה להפליל אותו.,תסקירי שירות המבחן
21,SH-15-11-15390-197,באשר לסמים בהם סחר טען כי הוא היה בטוח שמדובר בסוג סם חוקי והוא מצר על כך שלא בדק את חוקיות מעשיו לפני ביצועם.,תסקירי שירות המבחן
22,SH-15-11-15390-197,"קצין המבחן ציין כי הנאשם מתקשה לקחת אחריות על מעשיו ולהבין את חומרתם, מתקשה לצאת ממעגל הסמים ולעמוד בתוכניות שיקום וטיפול.",תסקירי שירות המבחן
23,SH-15-11-15390-197,"לצד זאת, הוא ביטא צער רב מהמציאות אליה נקלע ומסר כי ברצונו לשנות את אורח חייו.",תסקירי שירות המבחן
24,SH-15-11-15390-197,"על אף כל האמור, ונוכח התרשמותו של קצין המבחן בדבר קיומה של מוטיבציה ראשונית להשתלבות בטיפול הוא המליץ על תקופת ניסיון של מספר חודשים במהלכם יתבצע מעקב אחר השתלבות הנאשם בטיפול.",תסקירי שירות המבחן
25,SH-15-11-15390-197,"עוד ציין קצין המבחן, כי במסגרת מעצרו של הנאשם הוא הפונה למרכז גמילה ""בית אביבה"" ושהה במקום כחודש, במהלכו התגלו קשיים חברתיים והתנהגותיים והוא הרבה להגיב באימפולסיביות.",תסקירי שירות המבחן
26,SH-15-11-15390-197,"לצד זאת, הוא שיתף פעולה בטיפול הפרטני והקבוצתי.",תסקירי שירות המבחן
27,SH-15-11-15390-197,"בחלוף כחודש משבקשתו לצאת לטיפול רפואי בשל כאבים בבטנו לא נענתה, הוא עזב את המקום על דעת עצמו ולא שב.",תסקירי שירות המבחן
28,SH-15-11-15390-197,לקצין המבחן סיפר הנאשם כי עזב את המקום בשל הקושי בניתוק ממשפחתו ומילדיו הקטנים.,תסקירי שירות המבחן
29,SH-15-11-15390-197,"כן סיפר לו שלאחר עזיבתו את ""בית אביבה"" הוא ""נפל"" שוב לשימוש בסם והלך באופן עצמאי לאשפוזית ""מרכז אלנור"" שבשכונת שועפט שם אושפז למשך 20 יום.",תסקירי שירות המבחן
30,SH-15-11-15390-197,ביום 19.04.17 נעתרתי לבקשה לתת לנאשם תקופת ניסיון ולוּ בשל החרך הקטן בדלת שהותיר הנאשם.,תסקירי שירות המבחן
31,SH-15-11-15390-197,"תסקיר משלים שהוגש ביום 1.06.17 לימד כי ביום 6.04.17, לאחר שהנאשם נמצא נקי מסמים, הוא נקלט במסגרת ""מרכז יום"" בתכנית טיפולית בה משתתפים מטופלים נקיים מסמים למשך 5 ימים בשבוע משעות הבוקר ועד שעות אחר הצהריים.",תסקירי שירות המבחן
32,SH-15-11-15390-197,גורמי הטיפול דיווחו כי נראה שהנאשם עושה מאמצים לקדם את עצמו בהליך הטיפולי.,תסקירי שירות המבחן
33,SH-15-11-15390-197,הנאשם ביטא רצון להמשיך בהליך הטיפולי ושירות המבחן המליץ על תקופת ניסיון נוספת של כשלושה חודשים.,תסקירי שירות המבחן
34,SH-15-11-15390-197,"מתסקיר נוסף שהוגש ביום 19.09.17 נלמד כי בסוף חודש יוני 2017 הנאשם נעצר למשך מספר ימים ולאחריהם היה במעצר בית מלא במשך חמישה ימים, שבסיומם הוא שב ל""מרכז יום"" אך לא פנה לעובדת הסוציאלית המטפלת.",תסקירי שירות המבחן
35,SH-15-11-15390-197,ביום 6.08.17 הוא הוזמן לשיחה עם גורמי הטיפול לאחר שבדיקה לאיתור שרידי סם נמצאה חיובית.,תסקירי שירות המבחן
36,SH-15-11-15390-197,"על אף זאת, וועדה בעניינו של הנאשם ביום 14.08.17 החליטה על החזרתו לטיפול החל מיום 1.09.17.",תסקירי שירות המבחן
37,SH-15-11-15390-197,אף קצין המבחן המליץ על תקופת ניסיון נוספת של שלושה חודשים.,תסקירי שירות המבחן
38,SH-15-11-15390-197,"בתסקיר מיום 21.12.17 ציין קצין המבחן כי מהמידע שנתקבל מ""מרכז יום"" עולה כי הנאשם עומד בכללי המקום ועושה מאמצים להפיק את המרב מההליך הטיפולי.",תסקירי שירות המבחן
39,SH-15-11-15390-197,הבדיקות לאיתור שרידי סם נמצאו נקיות.,תסקירי שירות המבחן
40,SH-15-11-15390-197,תקופת הטיפול עתידה להסתיים בעוד כחודשיים ואז יחל הנאשם לחפש עבודה.,תסקירי שירות המבחן
41,SH-15-11-15390-197,קצין המבחן ציין את התרשמותו כי הנאשם אכן נמצא בעיצומו של הליך שיקום משמעותי וכי הצליח לעבוד על דפוסים בעייתיים ועברייניים בהם החזיק בעבר.,תסקירי שירות המבחן
42,SH-15-11-15390-197,הוא גם התרשם כי הנאשם הצליח להשתחרר מהתלות הקשה בסם וכי כיום הוא מצליח לנתב את דחפיו למוקמות נורמאטיביים וחיוביים.,תסקירי שירות המבחן
43,SH-15-11-15390-197,צוין כי הנאשם לוקח אחריות מלאה על מעשיו.,תסקירי שירות המבחן
44,SH-15-11-15390-197,"בשולי התסקיר בא שירות המבחן בהמלצה להשית על הנאשם 300 שעות של""צ לצד צו מבחן למשך כשנה, זאת כדי לאפשר לנאשם לשמר את התמדתו במסגרת הטיפולית ולאפשר לו לבנות את עתידו ולהשקיע במשפחתו.",תסקירי שירות המבחן
45,SH-15-11-15390-197,בשים לב לאמור בתסקיר סברתי כי יש מקום לדחות את מתן גזר הדין על מנת לאפשר לנאשם להשלים את ההליך הטיפולי.,תסקירי שירות המבחן
46,SH-15-11-15390-197,"הוא מגיע לשיחות פרטניות אחת לשבוע ומוסר בדיקות לאיתור שרידי סם, שכולן נמצאו נקיות.",תסקירי שירות המבחן
47,SH-15-11-15390-197,ההתרשמות של היחידה העירונית כפי שנמסרה לשירות המבחן הייתה כי הוא עושה מאמצים להפיק את המרב מההליך הטיפולי.,תסקירי שירות המבחן
48,SH-15-11-15390-197,"קצינת המבחן ציינה, אף היא, את התרשמותה כי הנאשם עבר הליך שיקום משמעותי, תוך עבודה על דפוסי התנהגות בעייתיים ועבריינים בהם החזיק בעבר.",תסקירי שירות המבחן
49,SH-15-11-15390-197,"כן ציינה את התרשמותה, כי התלות הקשה בסם הופחתה באופן משמעותי וכי כיום הנאשם מצליח לנתב את דחפיו למקומות נורמאטיביים וחיוביים.",תסקירי שירות המבחן
50,SH-15-11-15390-197,"בנסיבות אלו שבה קצינת המבחן על המלצתה להטיל על הנאשם עונש של""צ בהיקף של 300 שעות ולהעמידו בצו מבחן לשנה.",תסקירי שירות המבחן
51,SH-15-11-15390-197,"בטיעוניה לעונש עמדה ב""כ המאשימה על מספר האישומים בהם הורשע הנאשם בעבירות של סחר בסם, מעשים אותם ביצע שעה שהיה תלוי ועומד כנגדו כתב אישום נוסף בעבירה של החזקת סם ( בין היתר גם כדורי אקסטזי) שלא לצריכה עצמית בכמות לא מבוטלת.","טיעוני ב""כ הצדדים"
52,SH-15-11-15390-197,"היא הצביעה על כך שהנאשם החזיק את הסמים במספר מקומות שונים בביתו, דבר המעיד על תכנון מוקדם.","טיעוני ב""כ הצדדים"
53,SH-15-11-15390-197,"ב""כ המאשימה עמדה על הפגיעה בערך המוגן של שלום הציבור בעבירות הסמים, ובפרט בעבירות הסחר.","טיעוני ב""כ הצדדים"
54,SH-15-11-15390-197,באשר למתחם העונש ההולם נתבקש לקבוע מתחם אחד לכל אחד מכתבי האישום שנע מ-12 ועד 24 חודשי מאסר.,"טיעוני ב""כ הצדדים"
55,SH-15-11-15390-197,"באשר לנאשם נטען כי נוכח עברו הפלילי, יש להשית עליו עונש מאסר ממושך.","טיעוני ב""כ הצדדים"
56,SH-15-11-15390-197,אכן הנאשם מצוי בתחילת הליך טיפולי אך שיקומו של הנאשם אינו חזות הכל ויש לתת את הדעת על הממד ההרתעתי.,"טיעוני ב""כ הצדדים"
57,SH-15-11-15390-197,היא ביקשה להשית על הנאשם עונש מאסר של 42 חודשים בניכוי ימי מעצרו (מיום 3.11.15 ועד ליום 13.01.16) לצד מאסר על תנאי וקנס.,"טיעוני ב""כ הצדדים"
58,SH-15-11-15390-197,כן נתבקש בית המשפט להורות על חילוט הרכב של הנאשם בו בוצעו העבירות ולהכריז על הנאשם כסוחר סמים.,"טיעוני ב""כ הצדדים"
59,SH-15-11-15390-197,"מנגד טען ב""כ הנאשם כי מדובר מעבירות משנת 2015 כשהסם בו סחר הנאשם הוכלל בפקודת הסמים רק בחודש נובמבר 2014, זמן לא רב לפני ביצוע העבירות, וכשעד הכללת הסם בפקודה הוא היה נמכר בפיצוציות על פי הדין.","טיעוני ב""כ הצדדים"
60,SH-15-11-15390-197,"אין מדובר בסם קשה כהירואין קוקאין וכיוצ""ב.","טיעוני ב""כ הצדדים"
61,SH-15-11-15390-197,מדובר ב-4 עסקאות כשכל עסקה הייתה בכמות נמוכה של יחידה אחת שנמכרה תמורת 100 ₪ בלבד.,"טיעוני ב""כ הצדדים"
62,SH-15-11-15390-197,במשמעות האמיתית שלו.,"טיעוני ב""כ הצדדים"
63,SH-15-11-15390-197,מעשיו נעשו כדי לממן את צריכת הסם שלו.,"טיעוני ב""כ הצדדים"
64,SH-15-11-15390-197,"כן ציין ב""כ הנאשם כי מדובר במכירה לסוכן משטרתי ללא תכנון מוקדם.","טיעוני ב""כ הצדדים"
65,SH-15-11-15390-197,"בנסיבות אלו נטען יש לקבוע מתחם עונש אחד לכל המיוחס לנאשם בשני כתבי  האישום, העומד על מאסר שיכול וירוצה בעבודות שירות ועד למאסר ארוך לריצוי בבית הסוהר.","טיעוני ב""כ הצדדים"
66,SH-15-11-15390-197,"באשר לנאשם צוין כי הוא הודה בהזדמנות הראשונה, ביקש ""לנקות שולחן"" על אף שלא הובטח לו דבר.","טיעוני ב""כ הצדדים"
67,SH-15-11-15390-197,"הנאשם נשוי ואב ל-3 ילדים, כאשר הרשעתו האחרונה בתחום הסמים הייתה בשנת 2006.","טיעוני ב""כ הצדדים"
68,SH-15-11-15390-197,הנאשם משקם את עצמו ויוצא ממעגל הפשע ואין כל אינטרס ציבורי בהחזרתו אל בין כותלי הכלא שעלול לדרדרו מחדש לעולם הפשע.,"טיעוני ב""כ הצדדים"
69,SH-15-11-15390-197,"ב""כ הנאשם ביקש אפוא, להימנע משליחת הנאשם לכלא ולהסתפק בעונש של""צ.","טיעוני ב""כ הצדדים"
70,SH-15-11-15390-197,הנאשם ציין בדבריו כי הוא מבקש סליחה על שביצע וכי הוא עבר טיפול ומודע לבעיותיו.,"טיעוני ב""כ הצדדים"
71,SH-15-11-15390-197,"הוא ביקש שתינתן לו הזדמנות, לחיות חיים נורמאטיביים לעבור ולפרנס את משפחתו וילדיו.","טיעוני ב""כ הצדדים"
72,SH-15-11-15390-197,עבירות של ביצוע עסקאות בסמים הנן עבירות קשות וחמורות אשר תוצאותיהן הרות אסון לחברה כולה.,דיון והכרעה
73,SH-15-11-15390-197,"עבירות הסמים נועדו להגן על שלום הציבור ובריאותו ומניעת התופעות השליליות הנלוות לצריכת הסמים, ביניהן עבירות אלימות ורכוש.",דיון והכרעה
74,SH-15-11-15390-197,"במקרה זה, הנאשם הורשע במספר עבירות של סחר, אך אלו נעשו מול סוכן משטרתי ובתמורה ל-100 ₪ בכל מכירה.",דיון והכרעה
75,SH-15-11-15390-197,בנסיבות ביצוע העבירה יש לקחת בחשבון שמדובר מעבירות משנת 2015 כשהסם בו סחר הנאשם הוכלל בפקודת הסמים רק בחודש נובמבר 2014.,דיון והכרעה
76,SH-15-11-15390-197,"בנסיבות אלו, יש לקבוע מתחם אחד לכל האישומים.",דיון והכרעה
77,SH-15-11-15390-197,"לצד זאת, הוא הורשע בעבירה של החזקת סם שלא לצריכה עצמית בגין החזקת חשיש וטבליות של סם מסוג אמ.",דיון והכרעה
78,SH-15-11-15390-197,די.,דיון והכרעה
79,SH-15-11-15390-197,"אמ. איי., ולכך יש לקבוע מתחם נפרד.",דיון והכרעה
80,SH-15-11-15390-197,"בשים לב לערכים המוגנים האמורים, לנסיבות ביצוע העבירות ולפסיקה הנוהגת אני סבור כי המתחם המתייחס לעבירות הסחר נע בין 8 חודשי מאסר ל-20 חודשי מאסר והמתחם המתייחס לעבירה של החזקת סם שלא לצריכה עצמית נע בין מספר חודשי מאסר שיכול וירוצו בעבודות שירות ועד ל-12 חודשי מאסר.",דיון והכרעה
81,SH-15-11-15390-197,"הנאשם יליד 1979, כיום בן 39, נשוי ואב ל-3.",דיון והכרעה
82,SH-15-11-15390-197,הוא התייתם מאביו בהיותו בן 3 ומאמו בהיותו בן 30.,דיון והכרעה
83,SH-15-11-15390-197,"בעברו, הרשעות רבות בתחומי אלימות רחוב, רכוש וסמים, בכללן עבירות יצוא, יבוא ומסחר בסמים מסוכנים, תיווך בעסקי סמים אותן ביצע בין השנים 2006-1994 ובגינן ריצה עונשי מאסר בפועל למשך חודשים רבים.",דיון והכרעה
84,SH-15-11-15390-197,"את דרכו העבריינית בסחר בסמים החל בשנת 1996, בהיותו נער צעיר לימים.",דיון והכרעה
85,SH-15-11-15390-197,בשנת 2014 נידון על עבירת אלימות למאסר קצר בעבודות שירות ובאותה שנה הורשע גם בעבירה של הפרעה לשוטר במילוי תפקידו ואיומים.,דיון והכרעה
86,SH-15-11-15390-197,"והנה, על אף, שהנאשם היה מכור לסמים במשך 20 שנה, מאז היותו נער צעיר לימים, ועל אף שכאמור בתסקיר מיום 6.04.17 עלה כי הליך גמילה שעבר בעת ריצה מאסר בשנת 2006, החזיק מעמד למשך מספר שנים, אך בשל קשיים נפשיים וכלכליים, חלה התדרדרות במצבו, הוא חזר לשימוש קבוע בסמים, ומתקשה לצאת ממעגל הסמים ולעמוד בתוכניות שיקום וטיפול; הוא גילה מוטיבציה ראשונית להשתלבות בטיפול.",דיון והכרעה
87,SH-15-11-15390-197,"בשל גילויי מוטיבציה זו, נעתרתי כאמור, לבקשה לתת לנאשם תקופת ניסיון, ובתסקיר מיום 1.06.17 עלה כי הוא נקלט בתכנית טיפולית לנקיים מסמים במסגרת ""מרכז יום"", והתרשמות גורמי הטיפול הייתה כי הנאשם עושה מאמצים לקדם את עצמו בהליך הטיפולי.",דיון והכרעה
88,SH-15-11-15390-197,"תסקיר נוסף לימד כי על אף נסיגות בתהליך, הנאשם המשיך בתהליך הטיפולי, ובתסקיר מיום 21.12.17 עלה כאמור, כי הנאשם עומד בכללי המקום ועושה מאמצים להפיק את המרב מההליך הטיפולי.",דיון והכרעה
89,SH-15-11-15390-197,"קצין המבחן התרשם כי הנאשם נמצא בעיצומו של הליך שיקום משמעותי וכי הצליח לעבוד על דפוסים בעייתיים ועברייניים בהם החזיק בעבר, ואף להשתחרר מהתלות הקשה בסם.",דיון והכרעה
90,SH-15-11-15390-197,"כאמור, בתסקיר שהוגש ביום 21.05.18 עלה כי ההליך השיקומי נושא פרי, הבדיקות לאיתור שרידי סם נמצאו נקיות והנאשם הצליח לעבוד על דפוסי התנהגותו הבעייתיים והעבריינים שהיו נחלתו בעבר.",דיון והכרעה
91,SH-15-11-15390-197,"לטעמי, בהחזרת הנאשם לכלא בשלב זה, קיים חשש של ממש כי תוסג לאחור כל ההתקדמות של הנאשם והוא ישוב לנקודת ההתחלה בה היה בטרם החל בטיפול.",דיון והכרעה
92,SH-15-11-15390-197,"אדרבה, יש לסייע בידי הנאשם ולתמוך בו להמשיך בדרך החדשה שקיים סיכוי ממשי שהוא ימשיך בה ולהסיר כל אבן נגף העלולה להחזירו לדרך האחרת.",דיון והכרעה
93,SH-15-11-15390-197,"יש לזכור כי שיקומו של נאשם, בפרט בעבירות סמים, אינו רק אינטרס אישי שלו.",דיון והכרעה
94,SH-15-11-15390-197,שיקולי שיקום הם חלק מהאינטרס הציבורי שעניינו מציאת דרכים נכונות ויעילות להפחתת הפשיעה.,דיון והכרעה
95,SH-15-11-15390-197,"לאמור, שיקומו של נאשם משתלב עם האינטרס הציבורי, אשר ייצא נשכר מכך שהנאשם ייגמל מסמים.",דיון והכרעה
96,SH-15-11-15390-197,"לצד זאת, יש להשית על הנאשם עונש מאסר משמעותי צופה פני עתיד על מנת שיהווה גבול ברור ומוחשי לנאשם.",דיון והכרעה
97,SH-15-11-15390-197,"באשר לקנס, יש לקחת בחשבון כי רווחיו ממכירת הסמים היו מינוריים ביותר.",דיון והכרעה
98,SH-15-11-15390-197,"אני משית אפוא, על הנאשם את העונשים הבאים:",דיון והכרעה
99,SH-15-11-15390-197,"300 שעות של""צ לפי תכנית שיגיש שירות המבחן לאישור בית המשפט בתוך 45 יום מהיום.",דיון והכרעה
100,SH-15-11-15390-197,צו מבחן למשך שנה.,דיון והכרעה
101,SH-15-11-15390-197,"הובהר לנאשם כי אם לא יעמוד בתנאי הצו או השל""צ לשביעות רצון שירות המבחן, בית המשפט יהיה רשאי להורות על הפקעת השל""צ והשתת עונש אחר במקומו.",דיון והכרעה
102,SH-15-11-15390-197,"10 חודשי מאסר, אותם לא ירצה הנאשם אלא אם כן הוא יעבור במשך שלוש שנים מהיום עבירה לפי פקודת הסמים מסוג פשע.",דיון והכרעה
103,SH-15-11-15390-197,"5 חודשי מאסר, אותם לא ירצה הנאשם, אלא אם כן הוא יעבור במשך שלוש שנים מהיום  עבירה לפי פקודת הסמים מסוג עוון.",דיון והכרעה
104,SH-15-11-15390-197,"קנס בסך של 4,000 ₪ או 10 ימי מאסר תחתם.",דיון והכרעה
105,SH-15-11-15390-197,"הקנס ישולם ב-8 תשלומים שווים ורצופים, הראשון עד ליום 1.07.18 ובכל 1 לחודש שלאחריו.",דיון והכרעה
106,SH-15-11-15390-197,אי עמידה באחד התשלומים יביא לפירעון מידיי של כל היתרה.,דיון והכרעה
107,SH-15-11-15390-197,"בשים לב לכך שמדובר בסוגי סם שונים, ובתקופות שונות, ועל מנת למנוע מצבים הנוגעים לסוחרי סמים, אני מכריז על הנאשם כסוחר סמים.",דיון והכרעה
108,SH-15-11-15390-197,אין באמור כדי לפגוע בהליך השיקומי של הנאשם והציפיה כי היותו סוחר סמים תהפוך בהמשך הזמן להיות נחלת העבר.,דיון והכרעה
109,SH-15-11-15390-197,"בשים לב לאמור, אני מורה על חילוט הרכב, סיאט קורדובה מ.ר. 41-405-10, ועל השמדת הסמים.",דיון והכרעה
110,SH-15-11-15390-197,5129371ערעור בזכות לבית המשפט המחוזי בירושלים בתוך 45 יום מהיום.,דיון והכרעה
111,SH-15-11-15390-197,"5129371ניתן היום,  ט' סיוון תשע""ח, 23 מאי 2018, במעמד המתייצבים.",דיון והכרעה
