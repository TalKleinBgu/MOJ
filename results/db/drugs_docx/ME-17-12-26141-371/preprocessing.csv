,verdict,text,part
0,ME-17-12-26141-371,"באת-כוח המאשימה: עו""ד יעל איגרא (פרקליטות מחוז ירושלים (פלילי))",נתן טובול
1,ME-17-12-26141-371,"בא-כוח הנאשם: עו""ד מאליק מנצור",נתן טובול
2,ME-17-12-26141-371,"פקודת הסמים המסוכנים [נוסח חדש], תשל""ג-1973: סע'  21, 21(א), 25",נתן טובול
3,ME-17-12-26141-371,"חוק העונשין, תשל""ז-1977: סע'  35א(א), 40ד, 71א, 244",נתן טובול
4,ME-17-12-26141-371,"חוק סדר הדין הפלילי [נוסח משולב], תשמ""ב-1982: סע'  192א",נתן טובול
5,ME-17-12-26141-371,"פקודת המבחן [נוסח חדש], תשכ""ט-1969: סע'  1(2)",נתן טובול
6,ME-17-12-26141-371,"בהתאם להכרעת הדין מיום 25.10.2018, הנאשם הורשע על-פי הודאתו בעבירה של הדחת קטין לסמים מסוכנים, לפי סעיף 21(א) בפקודת הסמים המסוכנים (נוסח חדש), התשל""ג-1973 (להלן – פקודת הסמים) וכן בעבירה של שיבוש מהלכי משפט לפי סעיף 244 בחוק העונשין, התשל""ז-1977 (להלן – חוק העונשין).",גמר דין
7,ME-17-12-26141-371,"הודאת הנאשם, יליד שנת 1995, והרשעתו בהכרעת הדין, לא היו במסגרת הסדר טיעון, אלא הנאשם הודה מיוזמתו בדיון הראשון שבו התייצב עם בא-כוחו.",גמר דין
8,ME-17-12-26141-371,"הטיעונים לעונש וכן הטיעונים בעניין בקשת הנאשם לבטל את הרשעתו, נשמעו בדיון מיום 3.10.2019.",גמר דין
9,ME-17-12-26141-371,עובדות כתב האישום שבהן הודה הנאשם,גמר דין
10,ME-17-12-26141-371,כתב האישום הוגש ביום 13.12.2017.,גמר דין
11,ME-17-12-26141-371,"על-פי האמור בחלקו הכללי, במהלך המחצית השנייה של שנת 2015, גר הנאשם (אז, כבן 20) עם י""א, יליד שנת 1999 (אז, כבן 16), בבאר יעקב.",גמר דין
12,ME-17-12-26141-371,"על רקע ההיכרות בין השניים, ידע הנאשם שי""א הוא קטין.",גמר דין
13,ME-17-12-26141-371,באישום הראשון הואשם הנאשם בעבירה של הדחת קטין לסמים מסוכנים (סעיף 21(א) בפקודת הסמים).,גמר דין
14,ME-17-12-26141-371,"זאת בכך שבמועדים שונים במהלך התקופה האמורה, נתן הנאשם לי""א סמים מסוכנים מסוג מריחואנה ולעתים אף עישן עמו ובנוכחותו סם מסוכן מסוג זה.",גמר דין
15,ME-17-12-26141-371,באישום השני הואשם הנאשם בעבירה של שיבוש מהלכי משפט (סעיף 244 בחוק העונשין).,גמר דין
16,ME-17-12-26141-371,"זאת בכך שקודם ליום 4.11.2015, התקשר י""א אל הנאשם וסיפר לו שהמשטרה ערכה חיפוש בחדר בביתו.",גמר דין
17,ME-17-12-26141-371,"במהלך שיחה זו, הנחה הנאשם את י""א מה לומר בחקירת המשטרה.",גמר דין
18,ME-17-12-26141-371,"הנאשם אמר לי""א שיאמר כי הוא לא משתמש בסמים מסוכנים וכי התנסה בכך רק פעם אחת.",גמר דין
19,ME-17-12-26141-371,"בין השאר, המחיש הנאשם לי""א את החקירה ואת התשובות שעליו לענות, כלהלן: ""איפה קנית את זה?",גמר דין
20,ME-17-12-26141-371,איפה היה לך?,גמר דין
21,ME-17-12-26141-371,אתה מעשן?,גמר דין
22,ME-17-12-26141-371,"לא, לא מעשן.",גמר דין
23,ME-17-12-26141-371,מה זה?,גמר דין
24,ME-17-12-26141-371,"אה, מישהו אמר, לא יודע, ניסיתי פעם אחת.",גמר דין
25,ME-17-12-26141-371,ממי קנית?,גמר דין
26,ME-17-12-26141-371,"אין, לא קונה.",גמר דין
27,ME-17-12-26141-371,"קנית, לא.",גמר דין
28,ME-17-12-26141-371,לא קניתי.,גמר דין
29,ME-17-12-26141-371,לא מה זה.,גמר דין
30,ME-17-12-26141-371,"עוד אמר הנאשם לי""א: ""לא, אל תפליל, לא חבר, לא כלום.",גמר דין
31,ME-17-12-26141-371,עיקרי ההליכים במסגרת ההליך הנדון,גמר דין
32,ME-17-12-26141-371,"כתב האישום, שכאמור, עניינו עבירות שנעברו במהלך המחצית השנייה של שנת 2015, הוגש בסוף שנת 2017 (ביום 13.12.2017).",גמר דין
33,ME-17-12-26141-371,"לאחר שהנאשם לא התייצב לדיון שנקבע ליום 11.1.2018, הוצא נגדו צו הבאה.",גמר דין
34,ME-17-12-26141-371,"ובעקבותיו התייצב הנאשם לדיונים שנקבעו, והסביר כי לא ידע על הדיון ואף לא קיבל את כתב האישום, שנמסר לידיו לראשונה בדיון זה.",גמר דין
35,ME-17-12-26141-371,"בשני הדיונים הראשונים (מיום 26.2.2018 ומיום 21.3.2018), התייצב הנאשם ללא סניגור.",גמר דין
36,ME-17-12-26141-371,"בשני הדיונים הבאים, לאחר הסדרת הייצוג, התייצב רק סנגורו של הנאשם (בדיון מיום 11.6.2018, היה זה בשל אשפוז הנאשם בבית חולים לצורך ניתוח דחוף ובדיון מיום 13.9.2018, היה זה בשל איחור בחזרתו לארץ, לאחר שאיבד את דרכונו בחו""ל).",גמר דין
37,ME-17-12-26141-371,הדיון הראשון שבו התייצבו הנאשם וסנגורו היה ביום 25.10.2018.,גמר דין
38,ME-17-12-26141-371,"כאמור לעיל, בדיון זה הודה הנאשם מיוזמתו בעובדות כתב האישום והורשע על-פיהן.",גמר דין
39,ME-17-12-26141-371,"בתקופה שבה נעברו העבירות היה הנאשם כבן 20, ולפיכך התבקש תסקיר בעניינו משירות המבחן.",גמר דין
40,ME-17-12-26141-371,"לבקשת בא-כוחו, התסקיר התבקש הן לעניין שאלת הרשעת הנאשם הן לעניין העונש.",גמר דין
41,ME-17-12-26141-371,תסקיר שירות המבחן הראשון הוגש ביום 5.12.2018.,גמר דין
42,ME-17-12-26141-371,"בשל המלצת שירות המבחן להמשיך לעקוב אחר התנהלות הנאשם והתקדמותו, התבקשה ארכה בת חודשיים לשם השלמתו.",גמר דין
43,ME-17-12-26141-371,"מאז התבקשו עוד שתי ארכות להשלמת התסקיר (כפי שיפורט), כך שבסופו של דבר, במשך כשנה הוגשו ארבעה תסקירים בעניין הנאשם.",גמר דין
44,ME-17-12-26141-371,האחרון והסופי הוגש ביום 22.9.2019.,גמר דין
45,ME-17-12-26141-371,טענות הצדדים נשמעו בדיון מיום 3.10.2019.,גמר דין
46,ME-17-12-26141-371,התסקיר הראשון מיום 5.12.2018:,גמר דין
47,ME-17-12-26141-371,רקע אישי ומשפחתי: הנאשם יליד 1995 (כיום בן 24).,גמר דין
48,ME-17-12-26141-371,בן שביעי מתוך שמונה.,גמר דין
49,ME-17-12-26141-371,סיים 12 שנות לימוד בחינוך ישיבתי ובתום לימודיו עבד עם אֵחיו ולעתים עם אביו בתחום השיפוצים.,גמר דין
50,ME-17-12-26141-371,"שוחרר מצה""ל על רקע אי התאמה.",גמר דין
51,ME-17-12-26141-371,כיום עובד בהתקנת ציוד בתחום המים.,גמר דין
52,ME-17-12-26141-371,לאחרונה התארס עם בת זוגו.,גמר דין
53,ME-17-12-26141-371,בתקופה האחרונה חלה התדרדרות במצב הרפואי של אביו ולכך השפעה על התנהלות האב והמשפחה כולה.,גמר דין
54,ME-17-12-26141-371,העבירה הנוכחית: לנאשם אין הרשעות קודמות.,גמר דין
55,ME-17-12-26141-371,"בעניין העבירה הנדונה טען הנאשם, כי בשל רצונו לסייע לקטין להפסיק שימוש בסמים קשים, סיפק לו קנאביס, שהסכנה מהשימוש בו פחותה.",גמר דין
56,ME-17-12-26141-371,"באשר לעבירה של שיבוש הליכי המשפט, הסביר, כי מתוך תחושת אחריות כלפי הקטין, רצה לסייע לו להימנע מהסתבכות בפלילים.",גמר דין
57,ME-17-12-26141-371,"לנוכח הסבריו אלו, התרשמותה של קצינת המבחן הייתה, כי הנאשם הכיר באחריותו לעבירות באופן חלקי.",גמר דין
58,ME-17-12-26141-371,"אמנם הודה במעשים, אך השליך זאת על גילו הצעיר באותה עת ועל התנהלותו של הקטין.",גמר דין
59,ME-17-12-26141-371,"עם זאת נאמר בתסקיר, שהנאשם הביע צער וחרטה על הרשעתו לראשונה בפלילים ואף על הנזק שהסב לקטין.",גמר דין
60,ME-17-12-26141-371,הערכת קצינת המבחן הייתה כי תחושות אלו נבעו בעיקר מהמחיר האישי שהנאשם צפוי לשלם ואף מתוך חשש מגזר הדין הצפוי.,גמר דין
61,ME-17-12-26141-371,"שימוש בסמים: על-פי דבר הנאשם, הוא החל להשתמש בקנאביס לקראת תום לימודיו בישיבה, אך היה זה ממניעים חברתיים ובתדירות נמוכה.",גמר דין
62,ME-17-12-26141-371,"כן הוסיף, כי בשל מעורבותו בעבירות הנדונות, הפחית באופן משמעותי את השימוש בקנאביס ואף שלל צורך בסיוע בתחום השימוש בסמים.",גמר דין
63,ME-17-12-26141-371,"עוד נאמר בתסקיר, שמתוך חמש בדיקות לאיתור שרידי סם, שתיים נמצאו תקינות, אחת נפסלה לאחר שהנאשם זייף את תוצאתה ולשתיים לא התייצב.",גמר דין
64,ME-17-12-26141-371,"לדבריו, חשש שהבדיקה תעיד על שימוש בסם מסוג קנאביס, בשל שהותו הקרובה לאביו, המשתמש בכך באופן חוקי מסיבות רפואיות.",גמר דין
65,ME-17-12-26141-371,בהמשך אישר הנאשם שהשתמש בקנאביס קודם לבדיקה.,גמר דין
66,ME-17-12-26141-371,"לנוכח תוצאות הבדיקות, העריכה קצינת המבחן, כי הנאשם מתקשה בהבנת דפוסי שימושו בסם, אך גם העלתה אפשרות שהחל להשתמש בכך על רקע קשיים שאולי קשורים במצבו הרפואי הקשה של אביו וההשלכה שיש למצבו על המשפחה.",גמר דין
67,ME-17-12-26141-371,"מכל מקום, הוצע לנאשם להמשיך בבדיקות המעקב אחר שימושו בסמים.",גמר דין
68,ME-17-12-26141-371,"תחילה גילה אמביוולנטיות, אך בהמשך גילה נכונות לכך.",גמר דין
69,ME-17-12-26141-371,"הערכת סיכון לעבריינות וסיכויי שיקום: גורמי הסיכון: חומרת העבירות, הנזק לקטין, אי הפעלת שיקול דעת מתאים במהלך הניסיון לסייע לקטין, עמדה קורבנית וקושי לבחון את המניעים לעבירות תוך צמצום אחריות אישית, זיוף אחת מבדיקות הסמים ואי התייצבות לשתי בדיקות, המעלים ספק לגבי יכולת הבנת המעשים.",גמר דין
70,ME-17-12-26141-371,"לעומת זאת, גורמי הסיכוי לשיקום הנאשם הם: הכרה באחריותו למעשיו, הבעת צער וחרטה מסוימים בעניין הרשעתו לראשונה בפלילים ובעניין הנזק לקטין, גילו הצעיר, היעדר הרשעות קודמות, וכן ההליך המשפטי משמש גורם מרתיע מפני הישנות מעורבות פלילית.",גמר דין
71,ME-17-12-26141-371,"המלצות ותכנית שיקום: בתחילה הנאשם שלל נכונות להשתלב בטיפול במסגרת שירות המבחן, מאחר שטען כי מעורבותו בעבירות חריגה להתנהלותו ולאורח חייו וכן בשל כך שביקש למקד את כוחותיו ואת משאביו לבניית תא משפחתי ומסגרת חיים יציבה.",גמר דין
72,ME-17-12-26141-371,"הוא אף הביע חשש שענישה מחמירה תפגע ביכולתו התעסוקתית, אך לצד זה הסכים להמשיך לשתף פעולה בבדיקות לאיתור שרידי סם.",גמר דין
73,ME-17-12-26141-371,"במצב דברים זה, עמד שירות המבחן על נכונות הנאשם לשתף פעולה ועל התרשמותו כי ההליך המשפטי משמש גורם מרתיע.",גמר דין
74,ME-17-12-26141-371,"מתוך התחשבות בגילו הצעיר של הנאשם והיותו נעדר מעורבות קודמת בפלילים, אך גם תוך שקילת חומרת העבירות, שירות המבחן המליץ על דחיית הדיון בחודשיים.",גמר דין
75,ME-17-12-26141-371,זאת כדי לאפשר בחינת שיתוף הפעולה של הנאשם ושאלת הימנעותו משימוש בסמים.,גמר דין
76,ME-17-12-26141-371,"לחלופין הומלץ להשית על הנאשם צו שירות לתועלת הציבור, אשר ישמש גורם מרתיע לצד תרומה לחברה.",גמר דין
77,ME-17-12-26141-371,"התסקיר השני מיום 4.2.2019: בהתאם להחלטה שניתנה בדיון מיום 12.12.2019, בהסכמת שני הצדדים, התבקש שירות המבחן להגיש תסקיר משלים, אשר הוגש ביום 4.2.2019.",גמר דין
78,ME-17-12-26141-371,"בתסקיר זה נאמר, שבמהלך התקופה שחלפה מאז הגשת התסקיר הראשון, התחזקה התרשמות שירות המבחן כי לנאשם יכולות להירתם לטיפול ייעודי לצעירים עוברי חוק הניתן במסגרת שירות המבחן.",גמר דין
79,ME-17-12-26141-371,"לצד זה גם נאמר, כי הנאשם שב והביע אמביוולנטיות באשר לאפשרות שילובו בטיפול מסוג זה.",גמר דין
80,ME-17-12-26141-371,"זאת, על-פי התרשמותה של קצינת המבחן, בשל כך שהתקשה להכיר בדפוסי התנהגותו הבעייתיים, המצריכים התערבות טיפולית.",גמר דין
81,ME-17-12-26141-371,"הנאשם חזר על רצונו למקד את כוחותיו בבניית תא משפחתי ומסגרת חיים יציבה וכן חזר על כך שהעבירות שבהן הורשע חריגות מבחינת אורח חייו, אשר נעדר מעורבות בפלילים וכי עצם ההליך המשפטי משמש עבורו גורם מרתיע ומציב גבול.",גמר דין
82,ME-17-12-26141-371,"עוד נאמר בתסקיר, כי כל הבדיקות שנערכו לנאשם במהלך התקופה שחלפה מאז הגשת התסקיר הראשון העלו כי לא נמצאו שרידי סם.",גמר דין
83,ME-17-12-26141-371,"קצינת המבחן הוסיפה, כי הנאשם שלל צורך בסיוע בתחום הסמים מכיוון שלפי הערכתו, יש לו כוחות ומשאבים לשם שמירת אורח חיים נורמטיבי, ללא שימוש בסמים.",גמר דין
84,ME-17-12-26141-371,מסיבה זו לא ראה לנכון שירות המבחן להפנות את הנאשם למסגרת טיפולית ייעודית בתחום הסמים.,גמר דין
85,ME-17-12-26141-371,"עם זאת, סמוך להגשת התסקיר, פנה הנאשם מיוזמתו אל קצינת המבחן והביע נכונות לבחון אפשרות של השתלבות בטיפול ייעודי לצעירים עוברי חוק.",גמר דין
86,ME-17-12-26141-371,"בעניין זה נאמר בתסקיר, כי התרשמותם הייתה שדובר בפנייה על רקע ההליך המשפטי והחשש מגזר הדין.",גמר דין
87,ME-17-12-26141-371,"למרות זאת, הומלץ על דחייה נוספת כדי לאפשר לנאשם להשתלב בקבוצה שפעילותה אמורה הייתה להתחיל בחודש מרץ 2019.",גמר דין
88,ME-17-12-26141-371,התסקיר השלישי מיום 30.5.2019: התסקיר השלישי מיום 30.5.2019 הוגש לנוכח המלצת שירות המבחן בתסקיר השני ובהתאם להחלטה מיום 6.3.2019.,גמר דין
89,ME-17-12-26141-371,"בתסקיר השלישי נאמר שבחודש מרץ 2019 נישא הנאשם לבת זוגו, עמה הוא גר עתה בביתר עלית.",גמר דין
90,ME-17-12-26141-371,"כן נאמר, כי מאז חודש אוקטובר 2018 הנאשם שומר על יציבות תעסוקתית בתחום אספקת המים (כאמור בתסקיר הראשון).",גמר דין
91,ME-17-12-26141-371,"כמו כן, במהלך התקופה שחלפה מאז הגשת התסקיר השני, כל תוצאות הבדיקות שנערכו לנאשם לשם בדיקת שרידי סם היו תקינות.",גמר דין
92,ME-17-12-26141-371,"הנאשם אף המשיך לבטא נכונות להשתלב בקבוצה הטיפולית שעליה הומלץ, אשר בשל סיבות הקשורות בשירות המבחן פתיחתה נדחתה לחודש יוני 2019.",גמר דין
93,ME-17-12-26141-371,"עוד נאמר בתסקיר זה, כי בהמשך להמלצות בתסקירים הקודמים בדבר סיום ההליך המשפטי באמצעות ענישה בעלת אופק שיקומי, הנאשם הופנה לשם גיבוש תכנית של שירות לתועלת הציבור, אשר טרם הושלם בשל קשיים שעלו לגבי מסגרות שהוצעו.",גמר דין
94,ME-17-12-26141-371,"בשל קשיים אלו ומאחר שטרם נפתחה התכנית הטיפולית שהוצעה לנאשם, המליץ שירות המבחן על דחייה נוספת.",גמר דין
95,ME-17-12-26141-371,"התסקיר הרביעי מיום 22.9.2019: בהתאם להחלטה מיום 30.5.2019, התבקש שירות המבחן להגיש תסקיר משלים נוסף וזאת עד הדיון שנקבע ליום 3.10.2019.",גמר דין
96,ME-17-12-26141-371,"בתסקיר הרביעי חזר שירות המבחן בין השאר, על כך שהנאשם ממשיך לשמור על יציבות תעסוקתית.",גמר דין
97,ME-17-12-26141-371,"נאמר כי החל מחודש יוני 2019 הנאשם השתלב בקבוצה טיפולית הייעודית שעליה הומלץ, וכי הוא מתמיד בהגעה למפגשים ואף ניכר שהוא מפגין אחריות ונכונות להירתם לתהליך הטיפולי.",גמר דין
98,ME-17-12-26141-371,"כן נאמר, כי גם בבדיקות שנערכו לנאשם בתקופה האחרונה, מאז הגשת התסקיר הקודם, היו התוצאות תקינות ללא שרידי סם.",גמר דין
99,ME-17-12-26141-371,קצינת המבחן הוסיפה והדגישה כי ניכרים רצונותיו של הנאשם למקד את כוחותיו ואת משאביו לשמירה על יציבות תעסוקתית ולבניית התא המשפחתי שלו.,גמר דין
100,ME-17-12-26141-371,"על-פי התרשמות שירות המבחן, יש בכך כדי להפחית סיכון בדבר אפשרות של הישנות מעורבות פלילית.",גמר דין
101,ME-17-12-26141-371,"לנוכח כל האמור בתסקיר ובהמשך לתסקירים הקודמים, המלצת שירות המבחן היא להשית על הנאשם ענישה חינוכית, אשר יהיה בה אופק שיקומי-טיפולי שאף תכלול גורם מרתיע ומציב גבול.",גמר דין
102,ME-17-12-26141-371,"בהתאם לכך הומלץ כלהלן: להעמיד את הנאשם בצו מבחן למשך כשנה שבמהלכה ימשיך שילובו בתהליך הטיפולי; שירות לתועלת הציבור בהיקף של 250 שעות במתנ""ס בנווה יעקב בירושלים, אשר יכלול עבודות שיפוצים, תחזוקה, שליחויות ועבודה במועדונית; התחייבות להימנע מעבירה.",גמר דין
103,ME-17-12-26141-371,כן הומלץ לבטל את הרשעת הנאשם וזאת חרף חומרת העבירות שבהן הורשע.,גמר דין
104,ME-17-12-26141-371,"בעניין זה הוטעם בתסקיר, כי ההצדקה לכך נובעת מגילו הצעיר של הנאשם, הימנעותו משימוש בסמים, ושילובו בתהליך טיפולי ייעודי לצעירים עוברי חוק בשירות המבחן.",גמר דין
105,ME-17-12-26141-371,לא הוגשו ראיות לעונש.,גמר דין
106,ME-17-12-26141-371,"כאמור, לנאשם אין הרשעות קודמות.",גמר דין
107,ME-17-12-26141-371,"טענות הצדדים בעניין העונש, לרבות דברי הנאשם",גמר דין
108,ME-17-12-26141-371,בטיעוניה עמדה באת-כוח המאשימה על חומרת העבירות שבהן הורשע הנאשם ועל הערכים המוגנים שנפגעו.,	עיקרי טענות המאשימה
109,ME-17-12-26141-371,"בעניין עבירות הסמים, הערכים המוגנים הם בריאות הציבור ושלומו.",	עיקרי טענות המאשימה
110,ME-17-12-26141-371,"בעניין זה עמדה על כך שבית המשפט העליון עמד פעמים רבות על הסכנה הטמונה בהפצת סמים בכל רמות החומרה, ובמיוחד במקום שמדובר בקטינים.",	עיקרי טענות המאשימה
111,ME-17-12-26141-371,"מטעם זה העבירה של הדחת קטינים לשימוש בסמים, חמורה מעבירות סמים אחרות ובכלל זה סחר בסמים או יבוא סמים.",	עיקרי טענות המאשימה
112,ME-17-12-26141-371,"אמנם נסיבות העבירה הנדונה אינן במדרג חמור, אך חומרתן נובעת מכך שהיה זה מעבר למעידה חד-פעמית.",	עיקרי טענות המאשימה
113,ME-17-12-26141-371,"לטענתה, יש קושי לקבל את גרסת הנאשם בשירות המבחן, שעל-פיה רצה למנוע מהקטין שימוש בסמים קשים יותר.",	עיקרי טענות המאשימה
114,ME-17-12-26141-371,"מכל מקום, בשל מעורבותו של הקטין, הנזק הפוטנציאלי מהעבירה משמעותי.",	עיקרי טענות המאשימה
115,ME-17-12-26141-371,"בעניין העבירה של שיבוש מהלכי משפט, טענה המאשימה, כי הערך המוגן שנפגע מהעבירה, הוא הערך של שמירה על שלטון החוק, על לסדרי השלטון, ועל יכולתה של מערכת האכיפה לפעול.",	עיקרי טענות המאשימה
116,ME-17-12-26141-371,"המאשימה טענה כי במקרה הנדון השיבוש משמעותי, מאחר שהנאשם עודד את הקטין לשקר גם עבור עצמו וגם עבור הנאשם, שסיפק לו את הסמים.",	עיקרי טענות המאשימה
117,ME-17-12-26141-371,המאשימה טענה כי יש לקבוע מתחם ענישה נפרד לכל אחת מהעבירות.,	עיקרי טענות המאשימה
118,ME-17-12-26141-371,"לטענתה, מתחם העונש לעניין העבירה של הדחת קטין לסמים, הוא בין 9 ל-24 חודשי מאסר בפועל.",	עיקרי טענות המאשימה
119,ME-17-12-26141-371,"לעניין העבירה של שיבוש מהלכי משפט, המתחם הוא בין מספר חודשי מאסר בעבודות שירות ל-12 חודשי מאסר בפועל.",	עיקרי טענות המאשימה
120,ME-17-12-26141-371,"באשר לעונשו של הנאשם טענה המאשימה, כי מהטעמים הבאים, עליו להיות ברף התחתון של מתחם העונש: הנאשם נעדר הרשעות קודמות; הנאשם הודה בעובדות כתב האישום וחסך זמן שיפוטי; תסקירי שירות המבחן האחרונים משקפים מגמת שיפור.",	עיקרי טענות המאשימה
121,ME-17-12-26141-371,"זאת לעומת הקשיים שעלו בתסקיר הראשון ובכלל זה, השימוש בסמים, זיוף בדיקה לאיתור שרידי סם, קושי בהכרה באחריות, התמקדות הנאשם בהיותו קורבן, ואי בהירות לגבי יכולתו לשלוט בנושא השימוש בסמים.",	עיקרי טענות המאשימה
122,ME-17-12-26141-371,"המאשימה טענה כי אין מקום להמלצת שירות המבחן בעניין העונש ולטענתה, יש להשית על הנאשם עונש של תשעה חודשי מאסר במצטבר וכן מאסר מותנה.",	עיקרי טענות המאשימה
123,ME-17-12-26141-371,בא-כוח הנאשם עמד על הנסיבות שבהן נעברו העבירות.,עיקרי טענות הנאשם 
124,ME-17-12-26141-371,"לטענתו, אין מדובר בעבירות שנעברו ממניע כספי, אלא על רקע יחסי החברות של הנאשם והקטין, שגרו בסמיכות.",עיקרי טענות הנאשם 
125,ME-17-12-26141-371,"מבלי להמעיט מחומרת העבירה של הדחת קטין לשימוש בסמים הוסיף, כי יש לתת את הדעת לכך שדובר בקטין שעוד קודם השתמש בסמים, כך שהדחתו לשימוש בסמים הייתה בעיקרה, במובן הטכני של העבירה.",עיקרי טענות הנאשם 
126,ME-17-12-26141-371,"עוד עמד בא-כוח הנאשם על כך שהנאשם היה צעיר מאד בעת שעבר את העבירות, כבן 20 בלבד, כך שיש לראות בו כמי שהוא על הגבול שבין קטינות לבגירות.",עיקרי טענות הנאשם 
127,ME-17-12-26141-371,"לטענתו, לנוכח גילו הצעיר, לא הבין נכונה את הפסול שבמעשיו.",עיקרי טענות הנאשם 
128,ME-17-12-26141-371,"כמו כן וכפי שטען הנאשם לפני שירות המבחן, תכלית מתן הסמים הייתה למנוע מהקטין שימוש בסמים קשים יותר.",עיקרי טענות הנאשם 
129,ME-17-12-26141-371,"בעניין העבירה של שיבוש מהלכי משפט, טען בא-כוח הנאשם, כי הנאשם לא יזם את העבירה.",עיקרי טענות הנאשם 
130,ME-17-12-26141-371,"לאחר החיפוש שנערך בביתו של הקטין שבמהלכו נמצאו סמים, הקטין התקשר אל הנאשם, אשר הניח שהוא מסייע לקטין.",עיקרי טענות הנאשם 
131,ME-17-12-26141-371,רק מאוחר יותר הפנים הנאשם שבדבריו לקטין עשה מעשה אסור.,עיקרי טענות הנאשם 
132,ME-17-12-26141-371,"בא-כוח הנאשם עמד על כך שהנאשם הכיר באחריותו למעשים, הודה בהזדמנות הראשונה ובכך חסך זמן שיפוטי יקר ואף חסך את הצורך בשמיעת עדות הקטין.",עיקרי טענות הנאשם 
133,ME-17-12-26141-371,"כן טען, כי יש לתת את הדעת לכך שהעבירות נעברו בשנת 2015 ואילו כתב האישום הוגש רק בחלוף זמן רב, בחלוף כשנתיים.",עיקרי טענות הנאשם 
134,ME-17-12-26141-371,"כמו כן, זה כשנה שהנאשם נמצא בפיקוח שירות המבחן.",עיקרי טענות הנאשם 
135,ME-17-12-26141-371,"על-פי התסקירים ובמיוחד האחרונים, ניכר כי הנאשם הפיק לקחים מהטעויות שעשה והחל בדרך טיפולית של שיקום.",עיקרי טענות הנאשם 
136,ME-17-12-26141-371,"הבדיקות לשם איתור שרידי סם נמצאו תקינות ולכן יש לתת לכך משקל, אפילו בראשית הדרך היה חשש לזיוף בדיקה.",עיקרי טענות הנאשם 
137,ME-17-12-26141-371,"בא-כוח הנאשם אף הדגיש, כי אביו של הנאשם צורך קנאביס רפואי חוקי, וכי לא מן הנמנע שכך נחשף הנאשם לסמים.",עיקרי טענות הנאשם 
138,ME-17-12-26141-371,"בעניין העונש הנהוג בנסיבות דומות, הפנה בא-כוח הנאשם לשלושה גזרי-דין, אשר לטענתו מלמדים על רמת ענישה מקלה יותר מזו שעליה הצביעה המאשימה, כלהלן:",עיקרי טענות הנאשם 
139,ME-17-12-26141-371,"בא-כוח הנאשם טען אפוא, כי לנוכח רמת הענישה העולה מהפסיקה האמורה ובהתחשב בהודאה המלאה של הנאשם, החרטה שהביע ושאר השיקולים שהובאו, יש מקום לחריגה ממתחם העונש, אשר עליו להיות בין מספר חודשי מאסר על תנאי למספר חודשי מאסר בעבודות שירות.",עיקרי טענות הנאשם 
140,ME-17-12-26141-371,"באשר לעונש שיושת על הנאשם ולשאלת ההרשעה, טען בא-כוח הנאשם כי יש לקבל את המלצת שירות המבחן במלואה.",עיקרי טענות הנאשם 
141,ME-17-12-26141-371,"לטענתו, בעניינו של הנאשם מתקיימות הנסיבות שנקבעו בהלכת כתב, אשר על-פיה, נדרשים שני תנאים לשם ביטול הרשעה.",עיקרי טענות הנאשם 
142,ME-17-12-26141-371,"האחד, פגיעה ממשית בנאשם.",עיקרי טענות הנאשם 
143,ME-17-12-26141-371,"לטענתו, תנאי זה מתקיים, מכיוון שהרשעה עלולה לגרום לנאשם לאבד את מקום עבודתו ובשל היותו חסר השכלה, יתקשה במציאת מקום עבודה אחר.",עיקרי טענות הנאשם 
144,ME-17-12-26141-371,"אף יש לתת משקל לכך שהנאשם התחתן לאחרונה ועליו לפרנס את משפחתו ולממן את הוצאותיה (בכלל זה, דמי השכירות בסך כ-3,800 ₪ לחודש).",עיקרי טענות הנאשם 
145,ME-17-12-26141-371,"השני, היות העבירה במדרג חומרה נמוך.",עיקרי טענות הנאשם 
146,ME-17-12-26141-371,עובדה שעליה הסכימה גם המאשימה.,עיקרי טענות הנאשם 
147,ME-17-12-26141-371,"כמו כן וכנטען, דובר בקטין שכבר הייתה לו היכרות עם סמים.",עיקרי טענות הנאשם 
148,ME-17-12-26141-371,"לבסוף עמד בא-כוח הנאשם על המלצות שירות המבחן, אשר עקב אחר הנאשם במשך כשנה שבמהלכה הוגשו ארבעה תסקירים.",עיקרי טענות הנאשם 
149,ME-17-12-26141-371,"מכולם עלה כי הנאשם מכיר באחריותו, נרתם לדרך טיפולית, אינו משתמש עוד בסמים וכי לא נשקפת עוד סכנה להישנות העבירות.",עיקרי טענות הנאשם 
150,ME-17-12-26141-371,"בא-כוח הנאשם הוסיף, כי על-פי סעיף 192א בפקודת סדר הדין הפלילי [נוסח משולב], התשמ""ב-1982 (להלן – חוק סדר הדין הפלילי), בית המשפט רשאי לבטל את הרשעה, אם נמצאה הצדקה לכך ובמקרה זה, ניתן להשית על הנאשם עונש כפי שהמליץ שירות המבחן.",עיקרי טענות הנאשם 
151,ME-17-12-26141-371,"כך אף בהתאם להוראת סעיף 71א בחוק העונשין, המאפשר הטלת שירות לתועלת הציבור ללא הרשעה וכן על-פי סעיף 1(2) בפקודת המבחן [נוסח חדש], התשכ""ט-1969, המאפשר מתן צו מבחן ללא הרשעה.",עיקרי טענות הנאשם 
152,ME-17-12-26141-371,"בא-כוח הנאשם עתר אפוא, לביטול הרשעת הנאשם ולהשתת הענישה שעליה המליץ שירות המבחן: שירות לתועלת הציבור, צו מבחן והתחייבות להימנע מעבירה.",עיקרי טענות הנאשם 
153,ME-17-12-26141-371,"באשר להוראת סעיף 25 בפקודת הסמים, הקובעת עונש מאסר חובה במקרה של הרשעה בעבירה של הדחת קטין לשימוש בסמים, טען בא-כוח הנאשם, כי על-פי הוראת סעיף 35א(א) בחוק העונשין, בהתקיים נסיבות מיוחדות מקלות, אשר לטענתו מתקיימות בעניין הנאשם, ניתן להשית עונש קל מעונש החובה.",עיקרי טענות הנאשם 
154,ME-17-12-26141-371,הנאשם הביע חרטה על מעשיו.,דברי הנאשם ואשתו
155,ME-17-12-26141-371,"אמר שהיום הוא מבין את חומרת מעשיו, אך בעת שנעשו לא הבין את חומרתם.",דברי הנאשם ואשתו
156,ME-17-12-26141-371,"עוד הוסיף, כי הפיק לקח ממעשיו וכי לא יחזור עליהם, מכיוון שכיום אינו נמצא עוד במקום שהיה.",דברי הנאשם ואשתו
157,ME-17-12-26141-371,"כיום, התחתן וזה כשנה עובד בעבודה מסודרת בחברת מים אפיקים, העוסקת בסינון מים במכשירי 'מיני-בר'.",דברי הנאשם ואשתו
158,ME-17-12-26141-371,כיום כלל אינו משתמש עוד בסמים והוא בטוח שלא יחזור על מעשיו.,דברי הנאשם ואשתו
159,ME-17-12-26141-371,"חנה, אשתו של הנאשם, סיפרה שהתחתנה עם הנאשם לפני כשמונה חודשים וכי היא מכירה אותו היטב ויודעת שעשה שינוי גדול בחייו.",דברי הנאשם ואשתו
160,ME-17-12-26141-371,"הוא עובד בעבודה מסודרת, אחראי למעשיו, לביתם ולחייהם המשותפים.",דברי הנאשם ואשתו
161,ME-17-12-26141-371,"לנוכח כל אלו ביקשה אשתו של הנאשם, כי בית המשפט יקל בעונשו.",דברי הנאשם ואשתו
162,ME-17-12-26141-371,דיון - העונש ההולם ושאלת ההרשעה,דברי הנאשם ואשתו
163,ME-17-12-26141-371,"הנאשם הואשם כאמור, בשני אישומים נפרדים ובהתאם לכך, לטענת המאשימה, יש מקום לקביעת שני מתחמי ענישה.",מתחם עונש אחד 
164,ME-17-12-26141-371,הערכים החברתיים שנפגעו מהעבירות ומידת הפגיעה בערכים מוגנים אלו,מתחם עונש אחד 
165,ME-17-12-26141-371,"נראה כי במעשיו של הנאשם, שהדריך את הקטין כיצד לנהוג בחקירת המשטרה כדי להיחלץ ממנה, אמנם הייתה פגיעה בחקירה ובטוהר ההליך המשפטי.",מתחם עונש אחד 
166,ME-17-12-26141-371,"עם זאת, בהתחשב במניע התמים לכאורה – כפי שהסביר זאת הנאשם לשירות המבחן – ובנסיבות הנקודתיות, דומה כי ניתן לומר שהגם שהייתה פגיעה בערך המוגן, עוצמתה לא הייתה במדרג גבוה.",מתחם עונש אחד 
167,ME-17-12-26141-371,"בחינת מדיניות הענישה הנוהגת מעלה טווח ענישה רחב במקרים שבהם נאשם הורשע בעבירה של הדחת קטין לשימוש בסמים, בין בעודה לבדה ובין בצירוף עבירות נוספות כמו בענייננו.",	בחינת מדיניות הענישה הנוהגת
168,ME-17-12-26141-371,"לשם בחינת מדיניות זו נבחנו פסקי הדין שאליהם הפנו באי-כוח הצדדים וכן גזרי הדין הרבים (כחמישה-עשר) שנסקרו במסגרת עניין קולטקר, אשר רובם, כמעט כולם, ניתנו בבתי משפט השלום.",	בחינת מדיניות הענישה הנוהגת
169,ME-17-12-26141-371,"בחינה של כל אותם גזרי-דין מעלה, שבדרך כלל טווח הענישה הוא בין מספר חודשי מאסר בעבודות שירות לבין כשבעה חודשי מאסר בפועל, כפי שעמד על כך בית המשפט בעניין קולטקר.",	בחינת מדיניות הענישה הנוהגת
170,ME-17-12-26141-371,"אך לצד אלו ניתן למצוא גם רמת ענישה פחותה יותר, כפי שמשתקפת מהפסיקה שאליה הפנה בא-כוח הנאשם, שבה בתי המשפט נמנעו מהשתת עונשי מאסר בפועל או בעבודות שירות, והסתפקו במתן צו שירות לתועלת הציבור, לצד ענישה נלווית נוספת.",	בחינת מדיניות הענישה הנוהגת
171,ME-17-12-26141-371,"כך כמובא לעיל, היה בעניין לדיזנסקי, שבו הושת על הנאשם עונש של 60 שעות שירות לתועלת הציבור, וכן בעניין לוונשטיין, שאף שם ניתן צו שירות לתועלת הציבור בהיקף של 300 שעות.",	בחינת מדיניות הענישה הנוהגת
172,ME-17-12-26141-371,"אשר לעניין טריפונוב, שאליו הפנתה המאשימה, יש לתת את הדעת לכך שבאותו עניין נקבע עונשו של נאשם שנוסף על הרשעתו בעבירה של הדחת קטין לשימוש בסמים, הורשע גם במספר עבירות של סחר בסמים ובעבירה של החזקת סמים לצריכה עצמית.",	בחינת מדיניות הענישה הנוהגת
173,ME-17-12-26141-371,"אף לא מן הנמנע שבעת שקילת עונשו, שהועמד על שמונה חודשי מאסר בפועל, נשקלה גם העובדה שבעת מתן גזר הדין כבר היה עצור כחמישה חודשים (כך שלא מן הנמנע שנשקלה תקופת מעצרו והעובדה שלא מן הנמנע כי בפועל, שוחרר סמוך לאחר מתן גזר הדין).",	בחינת מדיניות הענישה הנוהגת
174,ME-17-12-26141-371,"מכל האמור ומהפסיקה שהוגשה עולה אפוא, כי בנסיבות דומות לעניינו של הנאשם, טווח הענישה הוא בין צו שירות לתועלת הציבור למספר מצומצם של חודשי מאסר בפועל.",	בחינת מדיניות הענישה הנוהגת
175,ME-17-12-26141-371,"במסגרת שקילת הנסיבות הקשורות במעשה העבירות שעבר הנאשם, נשקלו בין השאר, גם שיקולים אלו: ראשית, לא ידוע מספר המקרים שבהם נעברה העבירה של הדחת קטין לשימוש בסמים ואף כמויות הסמים אינן ידועות.",	שקילת הנסיבות הקשורות בעבירה
176,ME-17-12-26141-371,"לפיכך יש להניח לטובת הנאשם, שדובר במספר מצומצם של מקרים בכמויות סמים קטנות; שנית, מבלי להקל בעבירה של שיבוש מהלכי משפט, אכן דובר באירוע נקודתי שממנו עולה כי הנאשם ביקש לסייע לקטין, אך בכך גם ביקש להגן על עצמו לבל יופלל; שלישית, לא מן הנמנע כי המניע לעבירת הדחת הקטין לשימוש בסמים הוא – כפי שטען הנאשם בפני קצינת המבחן – רצונו לסייע לקטין לצרוך חשיש במקום סמים קשים יותר, שצרך.",	שקילת הנסיבות הקשורות בעבירה
177,ME-17-12-26141-371,"כך גם נשקלה טענת הנאשם, שלא נסתרה, כי דובר בקטין שהשתמש בסמים ללא קשר לנאשם; רביעית, הנזק שחזקה כי נגרם לקטין, מכך שהנאשם סיפק לו סמים.",	שקילת הנסיבות הקשורות בעבירה
178,ME-17-12-26141-371,"בהתחשב בערכים החברתיים שנפגעו מהעבירות ובמידת הפגיעה בהם, אשר בענייננו וכאמור לעיל, אינה במדרג גבוה, וכן תוך התחשבות במדיניות הענישה הנהוגה ובנסיבות שבהן נעברו העבירות, שאף עליהן עמדנו, מתחם העונש ההולם, אשר נקבע בהתאם לעיקרון ההלימה (יחס הולם בין חומרת העבירה ומידת האשם לבין מידת העונש), תואם את טווח הענישה שעליו עמדנו או למצער, דומה לו.",	קביעת מתחם העונש ההולם - סיכום
179,ME-17-12-26141-371,"בהתאם לכך, מתחם העונש ההולם נע בין שירות לתועלת הציבור לבין מספר מצומצם של חודשי מאסר בפועל.",	קביעת מתחם העונש ההולם - סיכום
180,ME-17-12-26141-371,(2)	גזירת העונש המתאים לנאשם ושקילת נסיבות שאינן קשורות במעשה העבירה,	קביעת מתחם העונש ההולם - סיכום
181,ME-17-12-26141-371,"בשלב גזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בעבירות שעבר הנאשם.",	קביעת מתחם העונש ההולם - סיכום
182,ME-17-12-26141-371,בעניינו של הנאשם הנדון נשקלו השיקולים הבאים:,	קביעת מתחם העונש ההולם - סיכום
183,ME-17-12-26141-371,"ראשית, לנאשם אין הרשעות קודמות.",	קביעת מתחם העונש ההולם - סיכום
184,ME-17-12-26141-371,"מתסקירי שירות המבחן אף עולה, כי הנאשם מנהל אורח חיים נורמטיבי, לאחרונה התחתן וזה תקופה ארוכה הוא עובד במקום עבודה מסודר.",	קביעת מתחם העונש ההולם - סיכום
185,ME-17-12-26141-371,"עוד עולה כי במשך התקופה שבה היה הנאשם במעקב של שירות המבחן, שנמשכה כשנה, הוא לא צרך סמים, שכפי שאף עלה מהבדיקות שנערכו לו.",	קביעת מתחם העונש ההולם - סיכום
186,ME-17-12-26141-371,"גם אם הייתה ""תקלה"" בראשית הדרך, כמתואר בתסקיר הראשון, הרי שעל-פי התסקירים המאוחרים, אותה ""תקלה"" לא חזרה על עצמה.",	קביעת מתחם העונש ההולם - סיכום
187,ME-17-12-26141-371,מהתסקירים האחרונים עולה כי הנאשם הפסיק את השימוש בסמים ואף בחר להשתלב בתכנית טיפולית במסגרת שירות המבחן.,	קביעת מתחם העונש ההולם - סיכום
188,ME-17-12-26141-371,"הנאשם מתמיד בהשתתפותו בתכנית זו ומשתף פעולה באופן מלא עם שירות המבחן, לרבות בכל הנוגע לבדיקות המעקב.",	קביעת מתחם העונש ההולם - סיכום
189,ME-17-12-26141-371,"שנית, כפי שעמד על כך בא-כוחו של הנאשם בהרחבה, יש לתת את הדעת לכך שהעבירות נעברו במחצית השנייה של שנת 2015, עת היה הנאשם כבן 20.",	קביעת מתחם העונש ההולם - סיכום
190,ME-17-12-26141-371,"כתב האישום הוגש רק בחלוף כשנתיים, ביום 13.12.2017.",	קביעת מתחם העונש ההולם - סיכום
191,ME-17-12-26141-371,"הגם שהדיון הראשון נקבע למועד סמוך, בסופו של דבר חלף זמן עד הדיון הראשון שבו נכחו הנאשם ובא כוחו ובדיון זה (מיום 25.10.2018), הנאשם הודה מיוזמתו.",	קביעת מתחם העונש ההולם - סיכום
192,ME-17-12-26141-371,מאז במשך כשנה היה הנאשם במעקב של שירות המבחן.,	קביעת מתחם העונש ההולם - סיכום
193,ME-17-12-26141-371,כך נמצא כי ההליך הנדון מסתיים כארבע שנים לאחר הגשת כתב האישום ולאחר שהנאשם שינה לחלוטין מאורחות חייו כפי שהיו בעת שהעבירות נעברו.,	קביעת מתחם העונש ההולם - סיכום
194,ME-17-12-26141-371,"כמתואר לעיל, היום הנאשם כבן 24, נשוי כשמונה חודשים וזה כשנה הוא עובד במקום עבודה מסודר.",	קביעת מתחם העונש ההולם - סיכום
195,ME-17-12-26141-371,"שלישית, בהתאם להמלצת שירות המבחן, שפורטה בהרחבה לעיל, ההליך המשפטי משמש גורם מרתיע ממשי מספק.",	קביעת מתחם העונש ההולם - סיכום
196,ME-17-12-26141-371,"לנוכח המשאבים שהנאשם מפנה כיום לשם התמדה בעבודתו ולבניית התא המשפחתי שהקים זה מקרוב, אף יש לשקול את העובדה שעונש מאסר בפועל עלול להשפיע לרעה על עתידו של הנאשם, על סיכוייו לדבוק במעגל חיים נורמטיבי ואף עלול לפגוע בתא המשפחתי שזה עתה הקים.",	קביעת מתחם העונש ההולם - סיכום
197,ME-17-12-26141-371,"בהקשר לכך שההליך המשפטי משמש גורם מרתיע ממשי לנאשם, נשקלה גם עובדת העמדתו לדין בבית המשפט המחוזי, בעוד שעל-פי הפסיקה שהוצגה, דומה כי בנסיבות דומות כתבי האישום בדרך כלל מוגשים לבית משפט השלום.",	קביעת מתחם העונש ההולם - סיכום
198,ME-17-12-26141-371,"כך במיוחד בנסיבות המקרה הנדון, היקף העבירות וחלקו של הקטין אינם ברורים.",	קביעת מתחם העונש ההולם - סיכום
199,ME-17-12-26141-371,"רביעית, לזכות הנאשם יש לזקוף את העובדה שהכיר באחריותו וכבר בהזדמנות הראשונה הודה בעבירות שבהן הואשם (כמפורט לעיל).",	קביעת מתחם העונש ההולם - סיכום
200,ME-17-12-26141-371,בכך חסך הנאשם זמן שיפוטי יקר וכן חסך את הצורך בשמיעת עדות הקטין.,	קביעת מתחם העונש ההולם - סיכום
201,ME-17-12-26141-371,אף יש לתת משקל לכך שהודאת הנאשם הייתה מיוזמתו ואף לא במסגרת הסדר טיעון וכנגד הקלה מסוימת.,	קביעת מתחם העונש ההולם - סיכום
202,ME-17-12-26141-371,"חמישית, הנאשם הביע צער וחרטה כנה על העבירות שעבר ועל פגיעתו בקטין.",	קביעת מתחם העונש ההולם - סיכום
203,ME-17-12-26141-371,דבריו אלו נאמרו לפני שירות המבחן ולפניי.,	קביעת מתחם העונש ההולם - סיכום
204,ME-17-12-26141-371,"בין השאר אמר, שהיום הוא מבין את חומרת מעשיו, הפיק לקחים, והוא משוכנע שלא יחזור על הדברים.",	קביעת מתחם העונש ההולם - סיכום
205,ME-17-12-26141-371,דבריו אלו נשמעו כנים ואף נתמכו בדברי אשתו (כל זאת כמובא לעיל).,	קביעת מתחם העונש ההולם - סיכום
206,ME-17-12-26141-371,"איזון כל השיקולים האמורים, לרבות עמדת המאשימה, שעל-פיה יש מקום להעמיד את עונשו של הנאשם ברף הנמוך של מתחם העונש ההולם, וכלל טענותיו של בא-כוח הנאשם, כפי שפורטו, מובילים לכך שעל עונשו של הנאשם להיות ברף הנמוך של מתחם העונש.",	קביעת מתחם העונש ההולם - סיכום
207,ME-17-12-26141-371,"בהתאם לכך, מכל הטעמים שעליהם עמד שירות המבחן, נמצאה הצדקה לקבלת המלצתו ולמתן עונש חינוכי המועיל לחברה.",	קביעת מתחם העונש ההולם - סיכום
208,ME-17-12-26141-371,לפיכך יש להסתפק בצו שירות לתועלת הציבור.,	קביעת מתחם העונש ההולם - סיכום
209,ME-17-12-26141-371,"בנסיבות העניין גם בהיבט של האינטרס הציבורי ישנה עדיפות לכך שהנאשם יעשה שירות לתועלת הציבור בהיקף משמעותי ובכך יתרום את חלקו לחברה, לצד המשך עבודתו לפרנסתו, מבלי שיאבד את מקום עבודתו ובכך יהיה לנטל על הציבור.",	קביעת מתחם העונש ההולם - סיכום
210,ME-17-12-26141-371,"אף נראה כי בכל מקרה, בנסיבות העניין היה מקום לחריגה לקולה ממתחם העונש וזאת בשל תהליך השיקום הממשי שהנאשם עבר במהלך השנה האחרונה, שכלל גם את נישואיו ואת התמדתו במקום עבודה מסודר.",	קביעת מתחם העונש ההולם - סיכום
211,ME-17-12-26141-371,לפיכך מטעמים אלו ובהתחשב בכך שהעבירות שעבר הנאשם אינן ברף חומרה גבוה – עובדה שעליה אף המאשימה הסכימה – ישנה הצדקה לחרוג לקולה ממתחם העונש ההולם (בהתאם להוראת סעיף 40ד בחוק העונשין).,	קביעת מתחם העונש ההולם - סיכום
212,ME-17-12-26141-371,"בנוסף לכך, יש מקום להמשך מעקב אחר התקדמות הנאשם ואף מן הראוי שימשיך להשתתף בתכנית הטיפולית שבה החל במסגרת שירות המבחן, ולכן יינתן צו מבחן בהתאם להמלצת שירות המבחן.",	קביעת מתחם העונש ההולם - סיכום
213,ME-17-12-26141-371,"כמו כן, כדי שענישת הנאשם תכלול גם ענישה מרתיעה, ישנה הצדקה לאמץ את המלצת שירות המבחן לעניין חיוב הנאשם לחתום על התחייבות להימנע מלשוב ולעבור את העבירות שעבר.",	קביעת מתחם העונש ההולם - סיכום
214,ME-17-12-26141-371,"לבסוף, הוראת סעיף 25 בפקודת הסמים אכן קובעת, כי במקרה של הרשעה לפי סעיף 21 (הדחת קטין לסמים), יש להשית עונש מאסר חובה.",	קביעת מתחם העונש ההולם - סיכום
215,ME-17-12-26141-371,"בענייננו, כפי שכבר נאמר, כתב האישום שבעובדותיו הודה הנאשם, אינו מפרט את הנסיבות שבהן נעברה העבירה.",	קביעת מתחם העונש ההולם - סיכום
216,ME-17-12-26141-371,"בכלל זה, לא נאמר מה מספר המקרים שבהם נעברה העבירה.",	קביעת מתחם העונש ההולם - סיכום
217,ME-17-12-26141-371,"לפיכך ובהתחשב גם סוג הסמים (מריחואנה), נראה כי ניתן לראות בנסיבות הנדונות משום נסיבות מקלות מיוחדות המצדיקות שלא להשית את עונש החובה שנקבע לעבירה.",	קביעת מתחם העונש ההולם - סיכום
218,ME-17-12-26141-371,"כידוע, אם הנאשם הוא בגיר, או שאין מדובר במי שחלות עליו הוראות חוק הנוער, כי אז הכלל לגביו הוא שאם נמצא שעבר עבירה, הוא יורשע ודינו ייגזר.",(3)	דיון בשאלת ההרשעה
219,ME-17-12-26141-371,"כך, אלא אם כן נמצא כי מדובר באחד מאותם מקרים חריגים ונדירים שבהם ""...אין יחס סביר בין הנזק הצפוי מן ההרשעה בדין לבין חומרתה של העבירה..."" (ר""ע 432/85 רומנו נ' מדינת ישראל (21.8.1985), כבוד הנשיא מ' שמגר).",(3)	דיון בשאלת ההרשעה
220,ME-17-12-26141-371,"אך זאת בתנאי שהתקיימו שני התנאים שנקבעו בעניין כתב (כבוד השופטת ד' דורנר, פסקה 7): האחד, ההרשעה תפגע פגיעה חמורה בשיקום הנאשם.",(3)	דיון בשאלת ההרשעה
221,ME-17-12-26141-371,"והשני, בנסיבותיו המיוחדות של המקרה המסוים שנדון, סוג העבירה מאפשר לוותר על ההרשעה בלי לפגוע באופן מהותי בשיקולי הענישה.",(3)	דיון בשאלת ההרשעה
222,ME-17-12-26141-371,"בחינת נסיבות המקרה הנדון, תוך מתן משקל להמלצותיו של שירות המבחן, מעלה כי בענייננו התקיימו התנאים המצדיקים הימנעות מהרשעה, גם אם בדוחק.",(3)	דיון בשאלת ההרשעה
223,ME-17-12-26141-371,"שכן, הרשעת הנאשם עשויה לחבל בשיקומו הבא לידי ביטוי בנישואיו, בהשתלבותו במקום עבודה מסודר ובהתמדתו בתכנית הטיפולית במסגרת שירות המבחן.",(3)	דיון בשאלת ההרשעה
224,ME-17-12-26141-371,"כך גם הימנעותו משימוש בסמים, נסיבות העבירה, שכאמור, הן במדרג חומרה נמוך, מצדיקים ויתור על הרשעה מבלי לפגוע בשיקולי הענישה.",(3)	דיון בשאלת ההרשעה
225,ME-17-12-26141-371,"לשיקולים האמורים מצטרפות גם העובדות והנסיבות המשמעותיות הבאות, אשר נשקלו ואשר מצדיקות הימנעות מהרשעת הנאשם: ראשית, חלוף הזמן מאז נעברו העבירות עד הגשת כתב האישום ועד עכשיו; שנית, גילו הצעיר של הנאשם בעת שעבר את העבירה; שלישית, הכרת הנאשם באחריות למעשיו והחרטה הכנה שהביע; רביעית, לנאשם אין הרשעות קודמות; חמישית, המלצת שירות המבחן להימנע מהרשעת הנאשם וזאת לאחר מעקב אחר התקדמותו במשך כשנה.",(3)	דיון בשאלת ההרשעה
226,ME-17-12-26141-371,"כאמור בתסקיר הרביעי והאחרון, ההמלצה לבטל את הרשעת הנאשם נבעה מגילו הצעיר, מהימנעותו משימוש בסמים, וכן משילובו בתהליך טיפולי ייעודי לצעירים עוברי חוק בשירות המבחן, שבו התמיד ושיתף פעולה באופן מלא; שישית, נשקלה גם עובדת העמדת הנאשם לדין בבית המשפט המחוזי.",(3)	דיון בשאלת ההרשעה
227,ME-17-12-26141-371,"בנסיבות אלו, עולה חשש שהרשעתו עלולה ליצור מצג כי העבירות שעבר חמורות בהרבה מאלו שנעברו בפועל, כך שהרשעתו עשויה לפגוע בו באופן שאינו עומד ביחס סביר לנסיבות העבירות שעבר בפועל, בעוד שלא הייתה מחלוקת כי נסיבותיהן במדרג חומרה נמוך.",(3)	דיון בשאלת ההרשעה
228,ME-17-12-26141-371,"בנוסף לשיקולים האמורים, נשקלה גם העובדה, שאף אם הימנעות מהרשעה נעשית רק במקרים חריגים, נמצאו לא מעט מקרים שבהם בתי המשפט נמנעו מהרשעת נאשמים (או ביטלו את הרשעתם), שעברו עבירות סמים בדרגות חומרה שונות, אך לגבי סמים שאינם נחשבים ""סמים קשים"" (לרוב, חשיש וכדומה).",(3)	דיון בשאלת ההרשעה
229,ME-17-12-26141-371,"בכל אותם מקרים, דובר בנאשמים, כמו הנאשם בענייננו, שהודו בעבירות, אין לחובתם הרשעות קודמות, ונמצא כי לנוכח הליכי השיקום שעברו ישנה הצדקה להימנע מהרשעתם, תוך השתת שירות לתועלת הציבור לצד מבחן או ענישה נוספת.",(3)	דיון בשאלת ההרשעה
230,ME-17-12-26141-371,"ראו לעניין זה, בין השאר וכדוגמה מייצגת בלבד, את פסקי הדין הבאים:",(3)	דיון בשאלת ההרשעה
231,ME-17-12-26141-371,"לפיכך ומאחר שלא נמצאו טעמים המצדיקים לחרוג מהמלצת שירות המבחן, המסקנה היא כי יש לאמץ את המלצתו במלואה, הן לגבי העונש שיושת על הנאשם הן לגבי ביטול הרשעתו.",(3)	דיון בשאלת ההרשעה
232,ME-17-12-26141-371,"לנוכח כל האמור ובהתאם להוראת סעיף 192א בחוק סדר הדין הפלילי, הרשעת הנאשם מבוטלת.",(3)	דיון בשאלת ההרשעה
233,ME-17-12-26141-371,"חלף זאת נקבע, כי הנאשם עבר את העבירות שבהן הודה.",(3)	דיון בשאלת ההרשעה
234,ME-17-12-26141-371,"בהתאם לכל השיקולים שעליהם עמדנו, על הנאשם נגזרים העונשים הבאים:",(3)	דיון בשאלת ההרשעה
235,ME-17-12-26141-371,"250 שעות שירות לתועלת הציבור, במתנ""ס נווה יעקב, שיכללו סיוע בעבודות שיפוצים, תחזוקה, שליחויות ועבודות במועדונית (כמפורט בתסקיר שירות המבחן מיום 22.9.2019).",(3)	דיון בשאלת ההרשעה
236,ME-17-12-26141-371,"שירות המבחן יגיש תכנית מפורטת תוך 15 יום, לאישור בית המשפט.",(3)	דיון בשאלת ההרשעה
237,ME-17-12-26141-371,צו מבחן למשך שנה מהיום.,(3)	דיון בשאלת ההרשעה
238,ME-17-12-26141-371,מתן צו המבחן ניתן לאחר שהנאשם הביע את נכונותו למלא אחר הוראותיו ולאחר שמשמעות הצו הוסברה לו.,(3)	דיון בשאלת ההרשעה
239,ME-17-12-26141-371,"כמו כן, הנאשם הוזהר שאם לא ימלא אחר הצו מכל בחינה שהיא, או יעבור עבירה נוספת, יהיה צפוי לעונש או להרשעה ועונה שעל העבירה המקורית שבגללה ניתן הצו.",(3)	דיון בשאלת ההרשעה
240,ME-17-12-26141-371,"חתימת הנאשם על התחייבות בסך 10,000 ₪ להימנע מהעבירות שעבר (הדחת קטין לשימוש בסמים ושיבוש מהלכי משפט) במשך תקופה של שנה מהיום.",(3)	דיון בשאלת ההרשעה
241,ME-17-12-26141-371,"המזכירות תשלח את פסק הדין לשירות המבחן, אשר כאמור בפסקה 36ג לעיל, יגיש תכנית של""ץ מפורטת לאישור בית המשפט וזאת עד יום 10.11.2019.",(3)	דיון בשאלת ההרשעה
242,ME-17-12-26141-371,זכות ערעור לבית המשפט העליון תוך ארבעים וחמישה יום.,(3)	דיון בשאלת ההרשעה
243,ME-17-12-26141-371,"5129371ניתן היום, כ""ה בתשרי תש""ף, 24 באוקטובר 2019, במעמד הנאשם ובאי-כוח הצדדים.",(3)	דיון בשאלת ההרשעה
244,ME-17-12-26141-371,תמר בר אשר 54678313,(3)	דיון בשאלת ההרשעה
