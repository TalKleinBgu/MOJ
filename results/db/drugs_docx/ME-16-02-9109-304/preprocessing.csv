,verdict,text,part
0,ME-16-02-9109-304,"ב""כ המאשימה: עו""ד יאיר גוייכמן",הנאשם- איברהים עבאסי<
1,ME-16-02-9109-304,"ב""כ הנאשם: עו""ד רונן חליוה",הנאשם- איברהים עבאסי<
2,ME-16-02-9109-304,"פקודת הסמים המסוכנים [נוסח חדש], תשל""ג-1973: סע'  התוספת השנייה, 6, 13, 19א'",הנאשם- איברהים עבאסי<
3,ME-16-02-9109-304,"חוק העונשין, תשל""ז-1977: סע'  29, 40ג(ב), 40ט(א)(5), 499(א)(1)",הנאשם- איברהים עבאסי<
4,ME-16-02-9109-304,"פקודת פשיטת הרגל [נוסח חדש], תש""ם-1980",הנאשם- איברהים עבאסי<
8,ME-16-02-9109-304,"לאחר שהחלה שמיעת הראיות ונשמעו חלק מעדי התביעה,  הגיעו הצדדים לידי הסדר טיעון במסגרתו חזר בו הנאשם מכפירתו, הוגש כתב אישום מתוקן והוא הודה והורשע על סמך הודייתו.",גזר דין
9,ME-16-02-9109-304,"הוסכם כי המאשימה תעתור לעונש של 7 שנות מאסר בפועל, עונשי מאסר מותנים, קנס כספי, פסילה בפועל וכן פסילה על תנאי מלקבל או מלהחזיק רישיון נהיגה, וכי הסנגור יטען לעונש באופן חופשי.",גזר דין
10,ME-16-02-9109-304,"בהתאם להסדר הטיעון, הודה הנאשם בכתב האישום המתוקן והורשע על סמך הודייתו, וזאת ביום 15.5.17.",גזר דין
11,ME-16-02-9109-304,"כתב האישום המתוקן (להלן: ""כתב האישום"") כולל שלושה אישומים שעניינם עבירות סמים.",גזר דין
12,ME-16-02-9109-304,"בחלק הכללי נאמר כי בין הנאשם לבין חמישה אזרחים זרים, אחד מרומניה וארבעה מספרד, קיימת היכרות מוקדמת.",גזר דין
13,ME-16-02-9109-304,"הנ""ל יכונו להלן בשמותיהם הפרטיים – האזרח הרומני שמו טימיס והאזרחים הספרדים שמם מריה, פאלמה, ויקטור ופרנסיסקו.",גזר דין
14,ME-16-02-9109-304,"ביום 20.8.15 שכר הנאשם, באמצעות אביו, בית דו קומתי בדרך הים בחיפה (להלן: ""הבית"").",גזר דין
15,ME-16-02-9109-304,"באישום הראשון נאמר כי עובר ליום 1.11.15 קשר הנאשם קשר עם האזרח הרומני ושניים מחבריו הספרדים לייבא לישראל סמים מסוכנים מסוג קוקאין בכמות של 2 ק""ג.",גזר דין
16,ME-16-02-9109-304,"במסגרת הקשר ולשם קידומו, שכר הנאשם דירה ברח' האצל בחיפה (להלן: ""הדירה"").",גזר דין
17,ME-16-02-9109-304,"במסגרת הקשר ולשם קידומו טסו טימיס, מריה ופאלמה יחד מספרד, בלילה שבין 1-2.11.15 לישראל, כשהקוקאין בגופם.",גזר דין
18,ME-16-02-9109-304,"השלושה נסעו בנפרד מנמל התעופה ""בן גוריון"" לחיפה כשהם מחזיקים בקוקאין בצוותא חדא עם הנאשם.",גזר דין
19,ME-16-02-9109-304,בחיפה פגשו מריה ופאלמה בנאשם וזה הסיעם לדירה ברכבו.,גזר דין
20,ME-16-02-9109-304,טימיס נסע מנמל התעופה לבית בו התגוררו ויקטור ופרנסיסקו.,גזר דין
21,ME-16-02-9109-304,בתאריך 4.11.15 תפסה המשטרה חלק מהסמים המסוכנים אותם ייבא הנאשם בצוותא חדא,גזר דין
22,ME-16-02-9109-304,"עם טימיס, מריה ופאלמה, כשבדירה נתפסו 1.013 ק""ג נטו סמים מסוכנים מסוג קוקאין וכן משקל אלקטרוני לשקילת הסמים ופלסטיק נצמד לצורך אריזתם.",גזר דין
23,ME-16-02-9109-304,בבית נתפסו 744.02 ג' נטו סמים מסוכנים מסוג קוקאין שהם מחולקים ל-94 אריזות.,גזר דין
24,ME-16-02-9109-304,"בגין אישום זה יוחסה לנאשם עבירת ייצוא, ייבוא, סחר והספקה (ייבוא) של סמים מסוכנים לפי סעיף 13 + 19א' לפקודת הסמים המסוכנים [נוסח משולב] התשל""ג-1973 (להלן: ""פקודת הסמים"") + סעיף 29 לחוק העונשין, התשל""ז-1977 (להלן: ""חוק העונשין"").",גזר דין
25,ME-16-02-9109-304,"בנוסף, יוחסה לנאשם עבירה של קשירת קשר לפשע, לפי סעיף 499(א)(1) לחוק העונשין.",גזר דין
26,ME-16-02-9109-304,"באישום השני נאמר כי בין התאריכים 1.9.15 עד 3.11.15 ביצע הנאשם, בעצמו או באמצעות אחרים,  שינויים רבים בבית אשר כללו חסימת כל חלונות הבית בלוחות גבס, חסימת דלת הכניסה הראשית בלוח גבס ותליית מאות ווי מתכת על תקרת הבית וקירותיו.",גזר דין
27,ME-16-02-9109-304,"במהלך התקופה הנ""ל צייד הנאשם, בעצמו או באמצעות אחרים, את הבית בציוד רב לגידול סמים מסוכנים מסוג קנבוס, לרבות מנורות רבות עצמה, בתי מנורה, מזגנים ושרוולי אוורור של מזגן לפיזור האוויר בכל חלל הבית, ועוד כהנה ציוד ששימש לגידול וייצוא סמים.",גזר דין
28,ME-16-02-9109-304,"הפעולות הנ""ל נעשו על ידי הנאשם על מנת ליצור בבית תנאי מעבדה וייצוא סמים מסוכנים מסוג קנבוס.",גזר דין
29,ME-16-02-9109-304,"במהלך התקופה הנ""ל התגוררו ויקטור ופרנסיסקו בבית והנאשם בצוותא חדא עמם גידל, ייצר והפיץ סמים מסוכנים מסוג קנבוס ללא רישיון.",גזר דין
30,ME-16-02-9109-304,במהלך התקופה מימן הנאשם את הוצאות המחייה והמגורים של ויקטור ופרנסיסקו וסיפק להם חומרים שונים ששימשו אותם בהפעלת ותחזוקת המעבדה שיצר בבית.,גזר דין
31,ME-16-02-9109-304,בתאריך 3.11.15 נתפסו בבית סמים מסוכנים מסוג קנבוס ב-473 עציצים ובמשקל כולל של 214.89 ג' נטו.,גזר דין
32,ME-16-02-9109-304,"בגין אישום זה יוחסה לנאשם עבירה של ייצור, הכנה והפקה של סמים מסוכנים, בניגוד לסעיף 6 לפקודת הסמים + סעיף 29 לחוק העונשין.",גזר דין
33,ME-16-02-9109-304,"באישום השלישי נאמר כי ביום 3.11.15 סיכם הנאשם עם אחד, תמיר, כי יספק לו סמים מסוכנים מסוג קוקאין במשקל של כ-300 גרם.",גזר דין
34,ME-16-02-9109-304,"בהתאם לסיכום, נפגשו הנאשם ותמיר בתאריך הנ""ל, סמוך לשעה 19:00.",גזר דין
35,ME-16-02-9109-304,הנאשם סיכם עם טימיס כי האחרון ימסור לתמיר את הסמים מחוץ לבית.,גזר דין
36,ME-16-02-9109-304,"בהתאם לסיכום, הגיע תמיר בשעה 19:00 לערך, בסמוך לבית, כשהוא נוהג על קטנוע, שם מסר לו טימיס סמים מסוכנים מסוג קוקאין במשקל כולל של 302.42 גרם נטו, מחולקים ל-38 אריזות.",גזר דין
37,ME-16-02-9109-304,"בגין אישום זה יוחסה לנאשם עבירת ייצוא, ייבוא, סחר והספקה (הספקה) של סמים מסוכנים, לפי סעיף 13 + 19א' לפקודת הסמים.",גזר דין
38,ME-16-02-9109-304,"לאחר הודיית הנאשם והרשעתו, נעתרתי לבקשת סנגורו והוריתי על הפנייתו לשירות המבחן לצורך קבלת תסקיר בטרם שמיעת הטיעונים לעונש.",גזר דין
39,ME-16-02-9109-304,"זאת בין היתר, נוכח עברו הנקי ונסיבותיו האישיות המיוחדות של הנאשם, שסברתי כי ראוי שיפורטו וייבחנו באופן מעמיק בגדר תסקיר.",גזר דין
40,ME-16-02-9109-304,בתסקיר שירות המבחן מיום 31.8.17 נסקרו נסיבותיו האישיות והמשפחתיות של הנאשם.,גזר דין
41,ME-16-02-9109-304,"מדובר בגבר בן 41, תושב חיפה, אלמן מזה כשנה ואב לשני ילדים – בן ובת בגילאים שנתיים וארבע וחצי שנים.",גזר דין
42,ME-16-02-9109-304,הנאשם סיים 12 שנות לימוד וכבר בגיל 14 החל ללמוד את מקצוע הספרות.,גזר דין
43,ME-16-02-9109-304,"עם סיום לימודיו התיכוניים עבר השתלמויות בחו""ל ובגיל 20 פתח מספרה בחיפה.",גזר דין
44,ME-16-02-9109-304,הנאשם מסר כי לאורך שנים הצליח בתחום הספרות והמספרה שבבעלותו הפכה לעסק מצליח ומשגשג.,גזר דין
45,ME-16-02-9109-304,לפני כ-7 שנים התחתן והקים משפחה ואשתו הקימה עסק מצליח לעיצוב שמלות כלה.,גזר דין
46,ME-16-02-9109-304,מצבם הכלכלי של בני הזוג תואר כיציב.,גזר דין
47,ME-16-02-9109-304,"הנאשם תיאר בפני קצינת המבחן את המשבר המשפחתי שפקד אותו בעקבות מחלתה של אשתו והניסיונות הרבים שעשה כדי להציל את חייה, בין היתר באמצעות ניתוחים וטיפולים שעברה בשוויץ ואשר הצריכו גיוס תרומות כספיות.",גזר דין
48,ME-16-02-9109-304,בעקבות כך חווה הנאשם משבר כלכלי קשה ובני הזוג נקלעו לחובות כספיים כבדים.,גזר דין
49,ME-16-02-9109-304,"הנאשם שיתף כי לצד קשיים בהתמודדות עם המחלה של אשתו, הוא התמודד עם גידול ילדיו שחוו את חסרון האם ונסיעותיה הממושכות לחו""ל לצורך הטיפולים להם נדרשה.",גזר דין
50,ME-16-02-9109-304,"חרף הטיפולים והמאמצים שנעשו להצלת חייה, נפטרה אשת הנאשם לפני כשנה וחצי, במהלך מעצרו במסגרת תיק זה.",גזר דין
51,ME-16-02-9109-304,הנאשם שיתף את קצינת המבחן ברגשות אשם וכעס עצמי על שלא נכח  בחודשי חייה האחרונים של  אשתו ועל כך שלא התאפשר לו לתמוך בילדיו.,גזר דין
52,ME-16-02-9109-304,"הנאשם מסר כי ילדיו מתמודדים עם חרדות נטישה וקשיים רגשיים רבים מאז מחלת אמם ומעצרו, אשר החריפו בעקבות מות האם.",גזר דין
53,ME-16-02-9109-304,בתו מקבלת טיפול רגשי במחלקת הרווחה בחיפה.,גזר דין
54,ME-16-02-9109-304,"מעדכון שהתקבל מגורמי הרווחה באשר למצבה של בת הנאשם, נמסר כי זו הופנתה לטיפול על ידי המשפחה בעקבות מות האם והמצב הרגשי הקשה אליו נקלעה.",גזר דין
55,ME-16-02-9109-304,"מצבה הרגשי של הילדה תואר כיום כקשה וכי האובדנים שחוותה, הן מאמה והן ממעצר אביה, מהווים עבורה טלטלה קשה, עליה טרם הצליחה להתגבר.",גזר דין
56,ME-16-02-9109-304,עוד נאמר כי יש לאובדנים משקל עצום והשלכות קשות על הבת נוכח גילה הקריטי והשלב ההתפתחותי בו היא נמצאת כיום.,גזר דין
57,ME-16-02-9109-304,"אפשרות שליחתו של האב למאסר, נאמר, מקשה על ההתאוששות של הילדה מהמצב המשברי בו היא נמצאת.",גזר דין
58,ME-16-02-9109-304,אף הנאשם עצמו חווה קשיים רגשיים רבים וצורך בליווי מקצועי על מנת לעבד את האבל שפקד אותו ולהתמודד עם החרדות שמלוות אותו סביב ילדיו.,גזר דין
59,ME-16-02-9109-304,עיון ברישומו הפלילי של הנאשם העלה כי אין לחובתו הרשעות קודמות.,גזר דין
60,ME-16-02-9109-304,הנאשם הודה במיוחס לו בכתב האישום והוסיף כי הרקע לעבירה היה המצב הכלכלי הקשה אליו נקלע והעיקולים בבנקים שהחלו להחריף והעמידו אותו במצב של חוסר אונים.,גזר דין
61,ME-16-02-9109-304,"לדבריו, ההיכרות שלו עם אחד משותפיו לעבירה, ביניהם קיימת קרבה משפחתית, הקלה על כניסתו להתנהלות המתוארת בעבירה.",גזר דין
62,ME-16-02-9109-304,"עוד הוסיף כי במהלך ביצוע העבירה, התחיל להעריך לעומק את חלקו בה, אולם ניסיונותיו לסגת לא צלחו.",גזר דין
63,ME-16-02-9109-304,"בבואו להעריך את הסיכון להישנות התנהגות עבריינית בעתיד, התרשם שירות המבחן מהנאשם כמי שניהל לאורך השנים אורח חיים חיובי ומתפקד ומי שהינו בעל יכולות ורבליות וקוגניטיביות גבוהות.",גזר דין
64,ME-16-02-9109-304,שירות המבחן לא התרשם מקיומם של מאפייני אישיות עבריינית אצלו.,גזר דין
65,ME-16-02-9109-304,"יחד עם זאת, התרשם מיכולת להתנהגות מניפולטיבית ותחכום.",גזר דין
66,ME-16-02-9109-304,"נוכח הפער בין התנהלותו הכללית טרם הסתבכותו לבין ביצוע העבירה הנדונה, העריך שירות המבחן כי הסתבכותו של הנאשם בעבירה בוצעה מתוך קושי בהתמודדות אדפטיבית עם מצב לחץ כלכלי ורגשי בו הוא היה נתון בתקופה שקדמה למעצרו, נוכח מצבה הבריאותי של אשתו.",גזר דין
67,ME-16-02-9109-304,הסתבכותו מעידה על קושי בהתמודדות אדפטיבית במצבי משבר.,גזר דין
68,ME-16-02-9109-304,"עוד נאמר כי מכלול של גורמים, ביניהם ההתמודדות עם מחלת אשתו והחשש מהתפרקות התא המשפחתי והעסקים שהקימו, לצד קיומה של יכולת תחכום באישיותו והתחברותו לגורמים בעלי השפעה שלילית, עומדים בבסיס הסתבכותו של הנאשם.",גזר דין
69,ME-16-02-9109-304,שירות המבחן העריך כי קיים סיכון נמוך להישנות התנהגות עבריינית בעתיד.,גזר דין
70,ME-16-02-9109-304,"יחד עם זאת, ניכר כי ההליך המשפטי המתנהל ונסיבות חייו חידדו עבור הנאשם את חומרת הסתבכותו והשלכותיה ומהווים גורמים משמעותיים להפחתת סיכון להישנות עבירה בעתיד.",גזר דין
71,ME-16-02-9109-304,קצינת המבחן שיתפה כי התלבטה רבות בבואה להמליץ על דרכי שיקום.,גזר דין
72,ME-16-02-9109-304,"מחד, מדובר באדם ללא מאפייני אישיות עבריינית מושרשים אשר הפיק את הלקחים מהסתבכותו ומהמחירים האישיים שהוא משלם.",גזר דין
73,ME-16-02-9109-304,ניכר כי מיצוי הדין עמו יהווה פגיעה משמעותית וקריטית במצבם הרגשי של ילדיו ובעיקר בתו שאינה מצליחה להתאושש מאובדן אמה.,גזר דין
74,ME-16-02-9109-304,"מאידך, לא ניתן להתעלם מחומרת העבירה, השלכותיה וחלקו של הנאשם בביצועה.",גזר דין
75,ME-16-02-9109-304,"לאור חומרת העבירה, לא בא שירות המבחן בהמלצה על חלופת ענישה או שיקום במסגרת הקהילה.",גזר דין
76,ME-16-02-9109-304,"בטרם נשמעו טיעוני הצדדים לעונש, הציגה המאשימה את גזרי הדין שניתנו בעניינם של טימיס, מריה, אדריאן, ויקטור ופרנסיסקו (מע/1, מע/2).",גזר דין
77,ME-16-02-9109-304,"בנוסף, הוגש פסק דינו של בית המשפט העליון הדוחה את ערעור המדינה על קולת העונש שהוטל על טימיס (מע/3).",גזר דין
78,ME-16-02-9109-304,כן הוגש פסק הדין בעניינו של תמיר וכן פסק דינו של בית המשפט העליון בערעור שהוגש על ידי המדינה על קולת העונש.,גזר דין
79,ME-16-02-9109-304,"ההגנה הגישה תעודה רפואית מטעם הפסיכיאטר המטפל בנאשם (נע/1), פרוטוקול בית המשפט בתיק הכינוס של הנאשם לפי פקודת פשיטת הרגל (נע/2), העתק מכתבו של משרד רואה חשבון מיום 25.1.16 (נ/3), שתי תעודות מטעם שירות בתי הסוהר שניתנו לנאשם ומעידות על תפקודו ותרומתו במהלך מעצרו (נע/4), העתק מאחת החשבוניות המעידות על טיפולים רפואיים שניתנו לאשתו המנוחה של הנאשם בשוויץ (נע/5) וכן תצלומים, אלבום משפחתי וסרטון המתעדים את בני הזוג בימיהם היפים, את אשתו המנוחה של הנאשם בימיה האחרונים ואת הילדים במצבם הנוכחי (נע/6 – נע/9).",גזר דין
80,ME-16-02-9109-304,מטעם ההגנה העידו מספר עדי אופי.,גזר דין
81,ME-16-02-9109-304,הגב' רות שייר סיפרה כי היא מכירה את הנאשם למעלה מ-20 שנה.,גזר דין
82,ME-16-02-9109-304,הקשר בין השניים הפך להיות חברי ומשפחתי.,גזר דין
83,ME-16-02-9109-304,היא מכירה את הוריו והכירה את אשתו המנוחה.,גזר דין
84,ME-16-02-9109-304,עדה זו סיפרה על האהבה העצומה שהיתה בין השניים חרף הפערים והרקע השונה ממנו מגיע כל אחד מבני הזוג.,גזר דין
85,ME-16-02-9109-304,"הגב' שייר הוסיפה כי הנאשם הוא אחד האנשים המוערכים ביותר בעיניה כאדם מוסרי, בעל ערכים מבית טוב, אשר הוכיח את מסירותו ואהבתו לרעייתו עד כדי כך שהוא ביצע מעשה נוראי למענה, הכל על מנת שהטיפול בשוויץ, שנתן סיכוי קלוש לרפאה, יצליח.",גזר דין
86,ME-16-02-9109-304,היא היתה בבת עיניו והילדים כל עולמו.,גזר דין
87,ME-16-02-9109-304,"העדה ביקשה כי בית המשפט ינהג בנאשם בחמלה, למענו ולמען ילדיו הזקוקים לו מאוד.",גזר דין
88,ME-16-02-9109-304,"הגב' רג'ין מיכל פרידמן, שהעידה אף היא כעדת אופי מטעם ההגנה, הציגה את עצמה כניצולת שואה, בת 82 ומי שהיתה משך 35 שנה מרצה באוניברסיטת תל אביב בפקולטה לאומנויות בחוג לקולנוע.",גזר דין
89,ME-16-02-9109-304,"היכרותה עם הנאשם החלה לפני כ-15 שנה, כאשר נכנסה באקראי למספרה אותה ניהל בכרמל.",גזר דין
90,ME-16-02-9109-304,"לדבריה, מאז, פגשה בנאשם מדי שבוע ובין השניים התפתח קשר קרוב, ידידות והיכרות עמוקה יותר.",גזר דין
91,ME-16-02-9109-304,הגב' פרידמן ציינה כי השתתפה בחתונתו של הנאשם וכי עבורה היה זה אירוע מרגש כיוון שראתה כיצד אהבה יכולה להתגבר על מכשולים ועל פערים עדתיים.,גזר דין
92,ME-16-02-9109-304,"הגב' פרידמן סיפרה כי באחד הימים, כשהיתה במספרה אותה ניהל הנאשם, אירע פיגוע בשד' מוריה והנאשם, כששמע את הפיצוץ, לא היסס לרגע לרוץ לעבר אזור הפיגוע על מנת לסייע ולעזור.",גזר דין
93,ME-16-02-9109-304,זאת חרף הפצרות אלו שעבדו עמו לבל יעשה כן.,גזר דין
94,ME-16-02-9109-304,"עו""ד ראפת אסדי העיד כי הוא מכיר את הנאשם מילדות וכי השניים גדלו יחד.",גזר דין
95,ME-16-02-9109-304,"מדובר באיש למופת, בעל למופת, חבר למופת ואבא למופת.",גזר דין
96,ME-16-02-9109-304,"לדבריו, כשגילה לראשונה את דבר מעורבותו של הנאשם בפרשיה נשוא הדיון, הוא נדהם משום שהדבר אינו מאפיין את הנאשם ואת אורחות חייו.",גזר דין
97,ME-16-02-9109-304,"מדובר במי שמעולם לא הסתכסך עם איש, לא רב ולא התווכח עם איש.",גזר דין
98,ME-16-02-9109-304,"עו""ד אסדי סיפר כי הנאשם פנה אליו משך תקופה ארוכה על מנת שעביר סיוע למשפחות נזקקות.",גזר דין
99,ME-16-02-9109-304,הנאשם עצמו הצביע על מספר משפחות נזקקות וביקש להעביר להם ציוד ומזון משך שנים.,גזר דין
100,ME-16-02-9109-304,הנאשם אף ביקש להעביר תרומה כספית  לקבוצת כדורגל משכונת מצוקה.,גזר דין
101,ME-16-02-9109-304,"עוד הוסיף עו""ד אסדי כי לאחר מחלת אשתו, שיתף אותו הנאשם במצוקה הכספית אליה נקלע ולאחר שהסתבך הוא חש בושה גדולה מחבריו, ממשפחתו ומכל מי שסבב אותו.",גזר דין
102,ME-16-02-9109-304,"דודו של הנאשם,  מר סאלח עבאסי, העיד אף הוא מטעם ההגנה.",גזר דין
103,ME-16-02-9109-304,"עד זה סיפר כי משפחת עבאסי התחנכה על אהבה, יושר והסתפקות במועט.",גזר דין
104,ME-16-02-9109-304,"הנאשם גדל וסלל את דרכו ביושר ובעבודה קשה עד שהגיע למרכז הכרמל, שם פתח את בית העסק שלו שהחל לשגשג ולהצליח.",גזר דין
105,ME-16-02-9109-304,יצא לו מוניטין לא רק בחיפה אלא בכל האזור.,גזר דין
106,ME-16-02-9109-304,"לאחר שנישא, פתח יחד עם אשתו עסק נוסף לכלות והשניים הצליחו ושגשגו.",גזר דין
107,ME-16-02-9109-304,איש אינו יודע איך קרה שאשת הנאשם חלתה במחלה קשה.,גזר דין
108,ME-16-02-9109-304,"הנאשם נתקף עיוורון ולא ידע איך להציל את רעייתו, אם ילדיו.",גזר דין
109,ME-16-02-9109-304,הוא הפך כל אבן והשקיע את כל כספו בטיפולים בשוויץ.,גזר דין
110,ME-16-02-9109-304,"גם כששמע על טיפול בצמחי מרפא, היה נוסע למרחקים על מנת להשיגו, הכל כדי שיראה את אשתו בריאה.",גזר דין
111,ME-16-02-9109-304,העד תיאר את סבלם של ילדי הנאשם ואת העצב והבכי שלהם ביום הלוויה של אמם.,גזר דין
112,ME-16-02-9109-304,"העד כמאל סולימאן העיד כי הוא מכיר את המשפחה מזה 20 שנה, לרבות את הנאשם ואת אחיו.",גזר דין
113,ME-16-02-9109-304,"את הנאשם הוא מכיר בתור ספר מצליח, איש הגון וחבר קרוב.",גזר דין
114,ME-16-02-9109-304,"הוא ליווה את בני הזוג אחרי שנישאו, בתקופת האושר והחיים הטובים.",גזר דין
115,ME-16-02-9109-304,"בהמשך, הוא ליווה אותם גם בתקופת המחלה והסבל.",גזר דין
116,ME-16-02-9109-304,העד ציין  כי הכיר א הקשיים הכלכליים אליהם נקלע הנאשם והיה עד לסבל שהלה חווה בתקופת מחלתה של אשתו.,גזר דין
117,ME-16-02-9109-304,מר סולימאן הוסיף כי הנאשם כבר קיבל עונש גדול בכך שאיבד את אשתו וחווה את הסבל של ילדיו.,גזר דין
118,ME-16-02-9109-304,מכאן שאין כל סיכוי כי יחזור על הטעות שעשה.,גזר דין
119,ME-16-02-9109-304,העד ביקש מבית המשפט לנהוג עם הנאשם ברחמים כדי שיוכל לחזור לחיק משפחתו ולשקם את חייו.,גזר דין
120,ME-16-02-9109-304,"עו""ד אלה זסלבסקי שאף היא העידה מטעם ההגנה סיפרה כי היא מכירה את הנאשם למעלה מ-20 שנה, מאז היתה בת 14 כשהחלה להסתפר אצלו.",גזר דין
121,ME-16-02-9109-304,"במהלך השנים ההיכרות עמו העמיקה והיא העידה עליו כאדם חם, נעים, מעניק, הנותן מכל הלב.",גזר דין
122,ME-16-02-9109-304,"עו""ד זסלבסקי סיפרה על חברה המרותקת לכיסא גלגלים שאף היא נהגה להסתפר אצל הנאשם.",גזר דין
123,ME-16-02-9109-304,"בכל פעם שהגיעה למספרה, נהג הנאשם לשאת אותה על ידיו לקומה השנייה מאחר ולא היתה גישה לכיסא גלגלים.",גזר דין
124,ME-16-02-9109-304,"לדבריה, היא נדהמה לשמוע על הסתבכותו של הנאשם שכל כך לא מתאימה לו.",גזר דין
125,ME-16-02-9109-304,"עוד הוסיפה כי היא יודעת שהניתוח, התרופות והטיפולים עלו הרבה מאוד כסף והנאשם עשה את שעשה כיוון שחשב כי כך יוכל לממן את הטיפולים ולהותיר את אשתו  בחיים.",גזר דין
126,ME-16-02-9109-304,"לטענת המאשימה, למקרא כתב האישום המתוקן ובשים לב לחלקו של כל אחד מהמעורבים בפרשה, עולה בבירור כי הנאשם עומד בראש ההיררכיה העבריינית, הן בבחינת מידת מעורבותו בכל שלושת האישומים, הן בבחינת סוג העבירות בהן הורשע ואף בשל היותו הרוח החיה שהניעה את האירועים מראשיתם.",גזר דין
127,ME-16-02-9109-304,"המאשימה הפנתה לגזרי הדין שניתנו ביחס למעורבים האחרים – טימיס אשר הורשע בייבוא סם מסוכן, סיוע לייבוא סם מסוכן, והחזקת סם מסוכן מסוג קוקאין שלא לצריכה עצמית במשקל 744 גרם, נדון ל-58 חודשי מאסר לריצוי בפועל.",גזר דין
128,ME-16-02-9109-304,"מריה ואדריאן, אשר הורשעו בייבוא סם מסוכן והחזקת סם מסוכן שלא לצריכה עצמית מסוג קוקאין במשקל כולל של 1.013 ק""ג, נדונו ל-3.5 שנות מאסר בפועל.",גזר דין
129,ME-16-02-9109-304,"ויקטור ופרנסיסקו, הורשעו בעבירות של ייצוא, הכנה והפקה של סם מסוכן וכן החזקת סם מסוכן שלא לצריכה עצמית ונדונו ל-9 חודשי מאסר בפועל.",גזר דין
130,ME-16-02-9109-304,"בית המשפט העליון דחה את הערעור על קולת העונש שהוגש מטעם המדינה בעניינו של טימיס אך ראה להוסיף כי העונש של 58 חודשי מאסר הוא על הצד הנמוך, בהתחשב בחלקו של הנ""ל בייבוא הסם במסגרת החבורה ובהתחשב בכמות בה מדובר.",גזר דין
131,ME-16-02-9109-304,"תמיר, אשר הורשע בעבירה של החזקת סם שלא לצריכה עצמית, נדון ל-20 חודשי מאסר בפועל והופעל לגביו עונש מאסר על תנאי בן 12 חודשים, מחציתו בחופף ומחציתו במצטבר, כך שבסך הכל נגזרו עליו 26 חודשי מאסר.",גזר דין
132,ME-16-02-9109-304,ערעור המדינה על קולת העונש בעניינו התקבל ונקבע כי המאסר המותנה יופעל כולו במצטבר באופן שתמיר ירצה 32 חודשי מאסר בפועל.,גזר דין
133,ME-16-02-9109-304,"המאשימה ציינה כי במסגרת שיקוליה לתיקון כתב האישום והסדר הטיעון, היא שקלה את מצבו המשפחתי ונסיבותיו האישיות המורכבות של הנאשם, המטופל בשני ילדים קטינים, רכים בשנים והרגישות הנובעת מפטירת אשתו המנוחה.",גזר דין
134,ME-16-02-9109-304,"לצד זאת, הביאה המאשימה בחשבון גם את גזרי הדין והעונשים שהושתו על כלל הנאשמים בפרשה, כל נאשם וחלקו.",גזר דין
135,ME-16-02-9109-304,"נוכח אופיו של הסדר הטיעון, הכולל טווח ענישה מקסימלי בן 7 שנות מאסר, לו תעתור המאשימה, ציינה זו כי לא תקבע את מתחם העונש ההולם בעיניה.",גזר דין
136,ME-16-02-9109-304,"יחד עם זאת, הדגישה המאשימה את הערכים החברתיים המוגנים שנפגעו ואת החומרה הרבה בה התייחס בית המשפט, בפסיקה ארוכה משך שנים רבות, לעבירות הסמים, בעיקר אלו הקשורות להפצתם.",גזר דין
137,ME-16-02-9109-304,"לטענת המאשימה, הנאשם שאף ל-""מיזם"" רווחי, מתוחכם ומתוכנן היטב שנוהל על ידו ביד רמה ואשר נועד להשגת רווח קל בסכומי כסף משמעותיים ביותר, נוכח אופי הסם (קוקאין) ומשקלו.",גזר דין
138,ME-16-02-9109-304,התחכום הרב בפעילותו של הנאשם נבע בין היתר משימושו באזרחים זרים הנעדרים זיקה לישראל ואשר תכלית הגעתם לארץ היתה ייבוא סמים מסוכנים.,גזר דין
139,ME-16-02-9109-304,מדובר בכמות עצומה שיובאה ונועדה להפצה לצרכנים רבים.,גזר דין
140,ME-16-02-9109-304,"בשים לב למנת סם בודדת של קוקאין העולה מהחזקה הקבועה בסעיף 31 בצירוף התוספת השנייה לפקודת הסמים (0.3 גרם), עולה כי הנאשם ייבא לישראל 5,856 מנות סם מסוג קוקאין.",גזר דין
141,ME-16-02-9109-304,"טימיס, לעומת זאת, ייבא 2,480 מנות סם וסייע לייבא 3,376 מנות סם ואילו מריה ואדריאן ייבאו לישראל בצוותא 3,376 מנות סם.",גזר דין
142,ME-16-02-9109-304,"המאשימה הוסיפה כי הנזק הישיר והפריפריאלי לחברה הישראלית עלול היה להיות עצום לו הסמים, על סוגיהם השונים, קוקאין וקנבוס, היו מגיעים לשוק הצרכנים.",גזר דין
143,ME-16-02-9109-304,"בשים לב לפסיקה הנוהגת ולכמות הסם העצומה שנתפסה, סבורה המאשימה כי יש להשית על הנאשם עונש מרתיע העומד ברף העליון של הסדר הטיעון, קרי 7 שנות מאסר.",גזר דין
144,ME-16-02-9109-304,"בנוסף, עתרה המאשימה להטיל על הנאשם עונשים נלווים ובכללם מאסר מותנה, קנס כספי, פסילה בפועל ופסילה מותנית מלקבל או להחזיק רישיון נהיגה.",גזר דין
145,ME-16-02-9109-304,הסנגור מצדו טען כי זהו אחד התיקים בהם מלאכת גזירת הדין היא קשה במיוחד נוכח התנגשות של אינטרסים סותרים – מצד אחד האינטרס של ההרתעה וההלימה ומנגד נסיבות יוצאות דופן בטרגיות שלהן.,גזר דין
146,ME-16-02-9109-304,"נטען כי העבירות המיוחסות לנאשם הן מכוח דיני השותפות, שכן בשום שלב לא נטען כי הנאשם החזיק בסם בפועל.",גזר דין
147,ME-16-02-9109-304,הסנגור חלק על טענת המדינה לעניין התחכום המיוחס לשולחו בציינו כי לו רצה הנאשם להתחכם לא היה שוכר דירה על שמו או על שם אביו כפי שעשה בפועל.,גזר דין
148,ME-16-02-9109-304,"עוד הוסיף הסנגור כי האישום החמור ביותר הוא האישום הראשון שעניינו אזרחים זרים שהביאו על גופם סמים מחו""ל.",גזר דין
149,ME-16-02-9109-304,"האישום השני בטל בשישים, כך לסברת הסנגור שכן מדובר בדירה ששימשה לכאורה כמעבדה אליה הנאשם מעולם לא נכנס, ובה נתפסו בסופו של דבר 214 גרם קנבוס.",גזר דין
150,ME-16-02-9109-304,נטען כי תיקים מסוג זה לא מגיעים אפילו לבית המשפט.,גזר דין
151,ME-16-02-9109-304,"ביחס לאישום השלישי נטען כי אספקת הסם נעשתה על ידי טימיס  והסמים הועברו לתמיר, עבריין מועד שצבר לחובתו 4 מאסרים קודמים שכולם עניינם סחר בסמים, כשהאחרון היה בגין סחר בסמים בכמויות מופלגות.",גזר דין
152,ME-16-02-9109-304,חרף זאת גזר עליו בית המשפט 20 חודשי מאסר.,גזר דין
153,ME-16-02-9109-304,"ב""כ הנאשם הדגיש כי שולחו היה עצור מיום 4.2.2016 ועד ליום 29.12.2016 שאז נעצר בפיקוח אלקטרוני.",גזר דין
154,ME-16-02-9109-304,משמע שחרותו נשללה הימנו למשך שנה וחצי.,גזר דין
155,ME-16-02-9109-304,"למותר לציין כי זו מעידתו הראשונה, ולא נפתחו נגדו תיקים נוספים, לא לפני העבירות הנדונות בתיק זה ולא אחריהם.",גזר דין
156,ME-16-02-9109-304,"הסנגור הוסיף כי עומדת לחובת הנאשם חומרת העבירה, שאינו מקל בה ראש.",גזר דין
157,ME-16-02-9109-304,אך מנגד מדובר במקרה שנסיבותיו קשות ונדירות עד כי אין לעשות גזירה שווה בין עניינו של הנאשם לבין מקרים אחרים.,גזר דין
158,ME-16-02-9109-304,הנאשם כבן 41 עד להסתבכותו ניהל אורח חיים חיובי ביותר – משפחה מכובדת ועסק מכובד.,גזר דין
159,ME-16-02-9109-304,בגיל 20 כבר פתח מספרה ובהמשך נישא ופתח עסק נוסף עם אשתו.,גזר דין
160,ME-16-02-9109-304,לבני הזוג נולדו שני ילדים והם הקימו משפחה למופת וניהלו אורח חיים מאושר ללא כל קשר לעולם העברייני.,גזר דין
161,ME-16-02-9109-304,אלא  שהמחלה בה לקתה אשתו הפכה את חיי המשפחה.,גזר דין
162,ME-16-02-9109-304,הנאשם לא וויתר ונלחם על חייה.,גזר דין
163,ME-16-02-9109-304,לצורך כך הסיעה לשוויץ ונשא בכל ההוצאות הכרוכות בכך.,גזר דין
164,ME-16-02-9109-304,עד מהרה החלו העסקים לצבור חובות עד שקרסו כליל.,גזר דין
165,ME-16-02-9109-304,או אז נכנסו לחייו של הנאשם שתי דמויות – סמי וצ'יפו.,גזר דין
166,ME-16-02-9109-304,"נטען כי באחד הביקורים של סמי בארץ, פגש בו הנאשם שהוא קרוב משפחתו, ולווה הימנו 20,000 יורו.",גזר דין
167,ME-16-02-9109-304,"הנאשם נכנס למצב בלתי אפשרי כאשר מחד אינו מצליח להחזיר את חובו לסמי ואנשים נוספים מהם לווה כספים, ומצד שני הוא מנסה להציל את אשתו, על כל העלויות הכרוכות בכך.",גזר דין
168,ME-16-02-9109-304,בסופו של דבר כל מאמציו כשלו ורעייתו נפטרה כשהיא בת 34 בלבד.,גזר דין
169,ME-16-02-9109-304,הנאשם איבד באחת את כל עולמו.,גזר דין
170,ME-16-02-9109-304,"איבד את שמו הטוב, איבד את כבודו, פגע בכבוד משפחתו, עסקיו קרסו ולבסוף איבד את אשתו, חברתו לחיים ונותר לבדו לתמוך בשני ילדיו היתומים.",גזר דין
171,ME-16-02-9109-304,"נאמר כי מצבם הנפשי של הילדים קריטי ואף הנאשם שהיה אדם בריא, מצוי בטיפול פסיכיאטרי עקב מחשבות אובדניות.",גזר דין
172,ME-16-02-9109-304,הסנגור הפנה עוד לתסקיר שירות המבחן ממנו עולה תמונה קשה הן של הקטינים והן של הנאשם.,גזר דין
173,ME-16-02-9109-304,נאמר כי העתיד של הקטינים הללו מצוי בידי בית המשפט.,גזר דין
174,ME-16-02-9109-304,"לסיכום טען הסניגור כי שומה על בית המשפט להתחשב בנסיבות הספציפיות של הנאשם, בסיכויי השיקום שלו, ובתקופת המעצר הארוכה והקשה.",גזר דין
175,ME-16-02-9109-304,נאמר כי השבתו לבית האסורים לא תשרת את האינטרס הציבורי.,גזר דין
176,ME-16-02-9109-304,בנסיבות התבקש בית המשפט לגזור את עונשו של הנאשם תוך התחשבות מקסימלית בנסיבותיו יוצאות הדופן.,גזר דין
177,ME-16-02-9109-304,דברו האחרון של הנאשם,גזר דין
178,ME-16-02-9109-304,"בדברו האחרון, פתח הנאשם בכך שיכול היה לנהל את משפטו עד תום ולהוכיח את מידת מעורבותו בפרשיה נשוא הדיון, אך לאחר ששמע את דברי בית המשפט החליט להודות מתוך אמונה כי בית המשפט יעשה עמו צדק.",גזר דין
179,ME-16-02-9109-304,"הנאשם הוסיף כי מעולם לא היה מעורב בפלילים, מעולם לא הסתבך עם החוק ומגיל 15 עבד קשה לפרנסתו.",גזר דין
180,ME-16-02-9109-304,עוד הפנה לזוגיות שהיתה לו עם המנוחה וציין כי נלחם על חייה ככל יכולתו.,גזר דין
181,ME-16-02-9109-304,מעולם לא התכוון לבצע פשע והעניין התגלגל ככדור שלג.,גזר דין
182,ME-16-02-9109-304,"הנאשם הדגיש כי אינו מתנער מאחריות ומודה כי עשה טעות, אלא שהטעות נבעה מלחץ אדיר בו היה נתון באותה תקופה.",גזר דין
183,ME-16-02-9109-304,"הנאשם ביקש סליחה ורחמים, לא לעצמו אלא לילדיו שנותרו ללא אם.",גזר דין
184,ME-16-02-9109-304,דיון והכרעה – קביעת מתחם העונש,גזר דין
185,ME-16-02-9109-304,אודה ולא אבוש כי קשתה עליי מלאכת גזירת הדין בתיק זה.,גזר דין
186,ME-16-02-9109-304,"המתח בין חומרת המעשים בהם הורשע הנאשם, המחייבת ענישה מרתיעה ומחמירה, לבין נסיבותיו האישיות הקשות והעגומות, היה רב מהרגיל.",גזר דין
187,ME-16-02-9109-304,"המתח בין מדיניות הענישה המתחייבת ברגיל בעבירות מסוג זה לבין החמלה ומידת החסד המתחייבים באופן טבעי ואנושי נוכח הנסיבות הטרגיות שפקדו את הנאשם, היה הפעם קוטבי ועז.",גזר דין
188,ME-16-02-9109-304,"בבואו לקבוע את מתחם העונש ההולם, על בית המשפט להידרש לערך החברתי שנפגע מביצוע העבירה, למידת הפגיעה בו, למדיניות הענישה הנוהגת במקרים דומים ולנסיבות הקשורות בביצוע העבירה.",גזר דין
189,ME-16-02-9109-304,"כאמור, בענייננו, ייבא הנאשם כמות מסחרית גדולה של סם מסוג קוקאין המכונה ""סם המוות"" אשר בכוחה היה, אילו צלחה מזימת הנאשם ושותפיו, להפיל חללים רבים ברשת הסם.",גזר דין
190,ME-16-02-9109-304,כמותו של הסם נשוא האישום הראשון וסוגו היו מחייבים ברגיל ענישה מרתיעה ומחמירה.,גזר דין
191,ME-16-02-9109-304,הערכים החברתיים המוגנים שנפגעו או עלולים היו להיפגע כתוצאה מביצוע העבירות בהן הורשע הנאשם הן בראש וראשונה שלמות חייו וגופו של צרכן הסמים בפועל או זה הפוטנציאלי.,גזר דין
192,ME-16-02-9109-304,"בשים לב לכמות הסם בה מדובר ולמהותו, הפגיעה בערכים החברתיים המוגנים היא קשה.",גזר דין
193,ME-16-02-9109-304,"בנסיבות הקשורות בביצוע העבירה ראיתי להתחשב בחלקו המשמעותי של הנאשם בייבוא הסם לישראל, בתכנון שקדם למעשה העבירה ובנזק שנגרם ויכול היה להיגרם מביצועה.",גזר דין
194,ME-16-02-9109-304,"לצד זאת, וכמצוות סעיף 40ט(א)(5) לחוק העונשין, ראיתי לתחשב גם בסיבות שהביאו את הנאשם לבצע את העבירה.",גזר דין
195,ME-16-02-9109-304,"מדבריהם של עדי האופי שהתייצבו בפניי, וכפי העולה מתסקיר שירות המבחן, לא פעל הנאשם, בביצוע העבירות נשוא הדיון, מתוך בצע כסף או רדיפת ממון, אלא מתוך מצוקה אליה נקלע בעקבות מחלתה של אשתו והצורך באיתור מקורות כספיים למימון הטיפולים היקרים להם נדרשה בשוויץ.",גזר דין
196,ME-16-02-9109-304,"במקביל, עסקיו, אותם בנה במו ידיו בעמל רב משך שנים ארוכות,  החלו אט אט לקרוס.",גזר דין
197,ME-16-02-9109-304,וכך מצא עצמו הנאשם במערבולת שהובילה אותו לביצוע מעשה העבירה.,גזר דין
198,ME-16-02-9109-304,"ניתן להניח כי שיקול הדעת והתובנה של הנאשם לא היו במיטבם נכח הסערה בה היה נתון - מלחמתו על חיי אשתו, הצורך בטיפול בשני ילדיו הקטינים לבדו והענקת התמיכה לה הם נזקקו במצוקתם, חיפושיו אחר מקורות מימון עבור הטיפולים היקרים לאשתו ובמקביל קריסת עסקיו בהם השקיע את מיטב שנותיו.",גזר דין
199,ME-16-02-9109-304,ברי כי אין בכך כדי להקל ראש בחומרת מעשיו של הנאשם או ליתן צידוק כלשהו לדרך בה בחר.,גזר דין
200,ME-16-02-9109-304,"יחד עם זאת, אין להשוות את מניעיו ונסיבותיו למי שפעל מתוך תאוות בצע ורצון להפיק רווח קל.",גזר דין
201,ME-16-02-9109-304,"בהביאי בחשבון את מכלול השיקולים שמניתי לעיל, אני סבור כי מתחם העונש ההולם את העבירות אותן ביצע הנאשם נע בין 5 ל-8 שנות מאסר בפועל.",גזר דין
202,ME-16-02-9109-304,"סעיף 40ג(ב) לחוק העונשין קובע כי לאחר שבית המשפט קבע את מתחם העונש ההולם, יגזור את העונש המתאים לנאשם, בהתחשב בנסיבות שאינן קשורות בביצוע העבירה, ואולם בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור.",גזר דין
203,ME-16-02-9109-304,"לצד זאת, נפסק כי חרף האמור באותו סעיף, ניתן במקרים חריגים ונדירים לסטות ממתחם העונש ההולם אף משיקולי צדק כאשר הדבר מתחייב מנסיבות העניין.",גזר דין
204,ME-16-02-9109-304,(ההדגשה אינה במקור – א.ט).,גזר דין
205,ME-16-02-9109-304,34.,גזר דין
206,ME-16-02-9109-304,"לדעתי, הנסיבות בענייננו נמנות על אותם מקרים נדירים, חריגים ויוצאי דופן שמצדיקים חריגה לקולא ממתחם העונש ההולם, מטעמי צדק.",גזר דין
207,ME-16-02-9109-304,"הנאשם, בן 41, ניהל עד היום אורח חיים נורמטיבי – הקים בעמל כפיו עסק מצליח ומשגשג, נישא, הקים משפחה ונמנע מכל הסתבכות פלילית.",גזר דין
208,ME-16-02-9109-304,"עדי האופי העידו, ואני מאמין לדבריהם, כי מדובר באדם נעים הליכות, הנכון לתרום מזמנו ומכספו לעזרת הזולת.",גזר דין
209,ME-16-02-9109-304,"מדובר בנאשם שהודה בעבירות המיוחסות לו, הגם שהדבר נעשה לאחר שהחלה שמיעת הראיות.",גזר דין
210,ME-16-02-9109-304,"בכך, לא זו בלבד שחסך זמן שיפוטי יקר, אלא שהודייתו מגלמת בחובה גם נטילת אחריות על מעשיו.",גזר דין
211,ME-16-02-9109-304,"אמנם שיקולים אלה, אין בהם כדי להצדיק -  לבדם – סטייה ממתחם העונש ההולם.",גזר דין
212,ME-16-02-9109-304,"כפי שנאמר, נסיבותיו האישיות של מי שהסתבך בעבירות סמים חמורות כבענייננו, נסוגות מפני האינטרס הציבורי המחייב מלחמת חורמה בנגע הסמים.",גזר דין
213,ME-16-02-9109-304,"אלא שלצד עברו הנקי של הנאשם ונטילת האחריות מצידו על מעשיו, ניצבות גם נסיבותיו האישיות הקשות והרקע להסתבכותו הפלילית, ובהצטבר כל אלה יש כדי להצדיק סטייה ממתחם העונש ההולם.",גזר דין
214,ME-16-02-9109-304,"כפי שציינתי קודם, הנאשם לא ביצע את המעשים מתוך בצע כסף אלא בשל מצוקה אליה נקלע בעקבות מחלת אשתו.",גזר דין
215,ME-16-02-9109-304,"הנאשם, אשר ראה את אשתו דועכת אל מול עיניו, נלחם כדי להצילה, אך בדרך חטא.",גזר דין
216,ME-16-02-9109-304,ראיתי את אשת הנאשם מגיעה לדיונים בשלב המוקדם של ההליך כשסימני המחלה ניכרים עליה.,גזר דין
217,ME-16-02-9109-304,"במהלך המשפט, לא עמד לה כוחה ומחלתה הקשה הכניעה אותה והיא נפטרה בעודה בת 34 שנים בלבד.",גזר דין
218,ME-16-02-9109-304,"בעקבות מותה, שוחרר הנאשם ממעצרו במתקן הכליאה ונעצר באיזוק אלקטרוני על מנת לאפשר לו לטפל בשני ילדיו הקטינים בני ארבע ושנתיים.",גזר דין
219,ME-16-02-9109-304,כל עולמו של הנאשם חרב עליו באחת.,גזר דין
220,ME-16-02-9109-304,"לבד מהסתבכותו המכוערת במעשים הפליליים נשוא הדיון,  הוא איבד במהלך ההליכים שהתנהלו נגדו, את שותפתו לחיים, איבד את העסקים אותם הקים וטיפח משך שנים מאז נעוריו ונותר לבדו לטפל בשני ילדים רכים בשנים.",גזר דין
221,ME-16-02-9109-304,"שירות המבחן ציין בתסקירו את הטראומה העוברת על הילדים, אשר איבדו את אמם וחרדים לאבד עתה גם את אביהם.",גזר דין
222,ME-16-02-9109-304,ניתן לשער כי הפגיעה שתיגרם לילדים כתוצאה ממאסר ממושך שיוטל על הנאשם תהיה עמוקה וקשה.,גזר דין
223,ME-16-02-9109-304,"בהביאי בחשבון את נסיבותיו המיוחדות של הנאשם כפי שפורט לעיל, סברתי כי ראוי לחרוג לקולא ממתחם העונש ההולם ולהעמיד את עונשו של הנאשם על 3.5 שנות מאסר בפועל.",גזר דין
224,ME-16-02-9109-304,לא נעלמו מעיניי העונשים שהוטלו על שותפיו של הנאשם לעבירות אותן ביצע.,גזר דין
225,ME-16-02-9109-304,"יחד עם זאת קיימים, לטעמי, הבדלים המצדיקים לאבחן בינו לבין אותם שותפים.",גזר דין
226,ME-16-02-9109-304,"ראשית, הנאשם לא היה מונע מבצע כסף.",גזר דין
227,ME-16-02-9109-304,"נכון הוא שהדרך בה בחר לפתור את מצוקתו הכלכלית היתה שגויה, אך הרקע שעמד מאחורי התנהלותו והוביל אותו להסתבכות, היה שונה לגמרי ורחוק מתאוות התעשרות קלה.",גזר דין
228,ME-16-02-9109-304,"שותפיו לעומת זאת היו מונעים, כך יש להניח, מתוך רצון להתעשר ולהפיק רווח קל.",גזר דין
229,ME-16-02-9109-304,"ההבדל במניעים, הגם שאין בו כדי להצדיק את מעשיו של הנאשם, יש בו כדי להצדיק את האבחנה בינו לבין יתר המעורבים בפרשה.",גזר דין
230,ME-16-02-9109-304,"שנית, נסיבותיו האישיות והמשפחתיות של הנאשם, כשהן משתלבות ביתר הנסיבות כפי שפורטו לעיל, מצדיקות האבחנה בינו לבין שותפיו.",גזר דין
231,ME-16-02-9109-304,סוף דבר – אני גוזר על הנאשם את העונשים הבאים:,גזר דין
232,ME-16-02-9109-304,3.5 שנות מאסר בפועל בניכוי תקופת מעצרו מיום 4.2.2016 ועד ליום 29.12.2016.,גזר דין
233,ME-16-02-9109-304,"24 חודשי מאסר על תנאי לבל יעבור משך 3 שנים כל עבירה לפי פקודת הסמים  שאיננה שימוש בסם מסוכן או החזקתו לצריכה עצמית בלבד, ויורשע בגינה.",גזר דין
234,ME-16-02-9109-304,"קנס כספי בסך 20,000 ₪ או 4 חודשי מאסר תמורתו.",גזר דין
235,ME-16-02-9109-304,הקנס ישולם עד ליום 15.11.17.,גזר דין
236,ME-16-02-9109-304,פסילה מלהוציא או להחזיק רישיון נהיגה למשך 18 חודשים מעת שחרורו.,גזר דין
237,ME-16-02-9109-304,"הנאשם יתייצב לתחילת ריצוי מאסרו ביום 15.11.17 בבית המעצר ""קישון"" כשבידו תעודה מזהה.",גזר דין
238,ME-16-02-9109-304,מועד זה נקבע על מנת לאפשר לו לפנות לשירות בתי הסוהר לשם עריכת מיון מוקדם.,גזר דין
239,ME-16-02-9109-304,"עד לתחילת ריצוי מאסרו, יעמדו בעינם התנאים המגבילים החלים על הנאשם כיום.",גזר דין
240,ME-16-02-9109-304,זכות ערעור לבית המשפט העליון תוך 45 יום.,גזר דין
241,ME-16-02-9109-304,"54678313ניתן היום,  י""ב תשרי תשע""ח, 02 אוקטובר 2017, במעמד הנוכחים.",גזר דין
