,verdict,text,part
0,SH-20-03-54929-280,"מדינת ישראל
משטרת ישראל
תביעות שלוחת רמלה
באמצעות ב""כ עוה""ד רונן גינגולד","כבוד השופט, סגן הנשיאה  מנחם מזרחי"
1,SH-20-03-54929-280,"פארס אזברגה
באמצעות ב""כ 
עוה""ד שוקרי אבו טביך וחי אוזן",נגד
2,SH-20-03-54929-280,"פקודת הסמים המסוכנים [נוסח חדש], תשל""ג-1973: סע'  13, 19.א",נגד
3,SH-20-03-54929-280,"הנאשם הורשע בעקבות הודאתו בכתב-אישום מתוקן ובו שני אישומים, כדלקמן:",גזר-דין
4,SH-20-03-54929-280,"באישום הראשון, עבירה של סחר בסם לפי סעיפים 13 + 19א לפקודת הסמים המסוכנים (נוסח חדש) תשל""ג – 1973.",גזר-דין
5,SH-20-03-54929-280,"בתאריך 26.3.20 לאחר סיכום מוקדם, מכר הנאשם לאדם הרואין במשקל 1.7780 תמורת 200 ₪.",גזר-דין
6,SH-20-03-54929-280,"באישום השני, ריבוי עבירות של סחר בסם לפי הסעיף דלעיל.",גזר-דין
7,SH-20-03-54929-280,"במהלך חודש מרץ, בין התאריכים 6.3.20 – 26.3.20 לאחר סיכום מוקדם, מכר הנאשם לאותו אדם, במספר הזדמנויות שונות, הרואין במשקל שאינו ידוע, תמורת 100 ₪ למנת סם.",גזר-דין
8,SH-20-03-54929-280,"התכלית העומדת אחר העבירות בהן פשע הנאשם היא המלחמה בנגע הסמים, נוכח התוצאות הקשות לבריאותו של הציבור, שיש לסחר בסמים, ומניעת הנזק הישיר והעקיף שיש לתופעה זו לחברה בכלל.",גזר-דין
9,SH-20-03-54929-280,"נוכח עקרון ההלימה ופסיקה הנוהגת בתחום, אני קובע מתחם ענישה ביחס לכל מכירה ומכירה של הרואין/קוקאין במשקלים המתוארים באישום, ובנסיבות המתוארות, שבין מספר חודשי מאסר בפועל  ל – 18 חודשי מאסר בפועל.",גזר-דין
10,SH-20-03-54929-280,"הנאשם ביצע מספר עבירות חמורות של סחר בסם מסוג הרואין, שפגיעתו רעה והתנהגות עבריינית זו מחייבת ענישה המשיבה לו כגמולו, מרתיעה אותו ומרתיעה את הרבים שכמותו, כדי לתרום למלחמה בנגע הסמים.",(1). חומרת העבירות:
11,SH-20-03-54929-280,"מנגד, מבלי להקל ראש, המכירות בוצעו לאותו אדם ובתקופה קצרה בחודש מרץ 2020.",(1). חומרת העבירות:
12,SH-20-03-54929-280,"שוב, מבלי להקל ראש, אין מדובר במי אשר התנהל במסגרת סחר בסם לקונים רבים בגירים או קטינים, כפי שניתן למצוא מעת לעת.",(1). חומרת העבירות:
13,SH-20-03-54929-280,"התסקיר שהתקבלו הכילו המלצות שיקומיות, במסגרת העמדתו בצו מבחן והטלת מאסר בדרך של עבודות שירות.",(2). התסקירים:
14,SH-20-03-54929-280,במסגרת התסקיר תוארו נסיבות חייו הקשות.,(2). התסקירים:
15,SH-20-03-54929-280,"הנאשם סיים 12 ש""ל.",(2). התסקירים:
16,SH-20-03-54929-280,"נמסר שמדובר בנאשם העובד לפרנסתו, שלאחר מות אביו מפרנס את כל בני המשפחה ומדובר ב – 48 אחים: ""הוא מפרנס יחיד במשפחתו"" (התסקיר מנובמבר 2020 עמוד 1).",(2). התסקירים:
17,SH-20-03-54929-280,"לאחר הליך של שמירה על קשר עם שירות המבחן התקבל הרושם, שמדובר באדם בעל שאיפות עתידיות נורמטיביות.",(2). התסקירים:
18,SH-20-03-54929-280,"נמסר שהוא הבין את חומרת מעשיו, הביע חרטה ושינה את דרכיו.",(2). התסקירים:
19,SH-20-03-54929-280,"עתה הנאשם שולל שימוש בסמים, רואה בכך פסול והוא מסר בדיקות שתן נקיות.",(2). התסקירים:
20,SH-20-03-54929-280,"הביע  נכונות להליך טיפולי, שיקומי ושיתף פעולה עם שירות המבחן.",(2). התסקירים:
21,SH-20-03-54929-280,"ההערכה של שירות המבחן היא, כי שילובו בהליד שיקומי עתידי יפחית את הסיכון מפני הישנות עבריינות בתחום.",(2). התסקירים:
22,SH-20-03-54929-280,"זהו נאשם צעיר, יליד 2001 ובעת ביצוע המעשים, בשנת 2000, היה על גבול הקטינות (צעיר-בגיר).",(3). שיקולים לקולה:
23,SH-20-03-54929-280,הנאשם נעדר כל עבר פלילי וזו הסתבכותו הראשונה בפלילים.,(3). שיקולים לקולה:
24,SH-20-03-54929-280,"כאמור, נמסר, כי מדובר באדם שעקב פטירת אביו הינו המפרנס היחיד של בני המשפחה.",(3). שיקולים לקולה:
25,SH-20-03-54929-280,"הנאשם הודה, לא ניהל משפט, חסך זמן ציבורי.",(3). שיקולים לקולה:
26,SH-20-03-54929-280,"נמסר, כי הנאשם היה עצור מתאריך 26.3.20 עד 1.4.20, לאחר מכן היה נתון במעצר בית מוחלט עד ליום 27.5.21, שאז נמסרה הקלה אשר אפשרה לו להשתלב במעגל העבודה.",(3). שיקולים לקולה:
27,SH-20-03-54929-280,"במילותיו האחרונות הביע הנאשם צער וחרטה על המעשים, ציין כי יש לו 48 אחים שהוא מסייע לפרנסתם ובתקופה משברית זו, כאשר מגפת הקורונה הכלכלית טרם חלפה, בכל מקום בו קיימת אפשרות לגזור ענישה שתאפשר לנאשם המשך עבודה ופרנסה יש לבכר אותה.",(3). שיקולים לקולה:
28,SH-20-03-54929-280,"לאחר ששקלתי את מכלול השיקולים דלעיל, באתי אל המסקנה, כי למרות חומרת העבירות, שבמסגרתן סחר הנאשם בהרואין במספר הזדמנויות - עבירות שבדרך כלל מחייבות ענישה מרתיעה בדרך של מאסר בפועל ממש - הרי שנוכח העובדה כי הנאשם ביצע את העבירות על גבול הקטינות, וכי הוא נעדר כל עבר פלילי, עת התקבלו תסקירים המלמדים כי הנאשם שינה דרכיו ועלה על דרך השיקום, אין עוד אינטרס עונשי בעל משקל המוביל למסקנה, כי יש לגזור את עונשו דווקא בדרך של מאסר בפועל ממש, אשר ישיבו לאחור, אלא שיש להסתפק בענישה מרבית  של מאסר בפועל הניתן לריצוי בדרך של עבודות שירות.",(3). שיקולים לקולה:
29,SH-20-03-54929-280,"לאור כל האמור לעיל, אני גוזר על הנאשם את העונשים הבאים:",(3). שיקולים לקולה:
30,SH-20-03-54929-280,"9 חודשי מאסר לריצוי בדרך של עבודות שירות, לפי חוות הדעת של הממונה על עבודות השירות, ולשם כך יתייצב הנאשם בתאריך 5.8.21 בשעה 09:00 במפקדת הממונה על עבודות השירות מחוז מרכז.",(3). שיקולים לקולה:
31,SH-20-03-54929-280,עותק לממונה על עבודות השירות ולשירות המבחן.,(3). שיקולים לקולה:
32,SH-20-03-54929-280,"6 חודשי מאסר שאותם לא ירצה הנאשם, אלא אם כן יעבור בתוך 3 שנים מהיום עבירה בניגוד לפקודת הסמים המסוכנים מסוג פשע.",(3). שיקולים לקולה:
33,SH-20-03-54929-280,"קנס בן  5,000 ₪ או 60 ימי מאסר תמורתו והקנס ישולם בעשרה תשלומים חודשיים שווים, הראשון בתאריך 1.8.21 והנותרים בכל ראשון לחודש שלאחר מכן.",(3). שיקולים לקולה:
34,SH-20-03-54929-280,"אם לזכות הנאשם על שמו פיקדון במסגרת הליכי המעצר, ניתן לקזז את הפיקדון כנגד תשלום הקנס.",(3). שיקולים לקולה:
35,SH-20-03-54929-280,"צו מבחן למשך 12 חודשים, והנאשם מוזהר בזאת כי אם יפר את צו המבחן ניתן יהיה לגזור את עונשו כבתחילה.",(3). שיקולים לקולה:
36,SH-20-03-54929-280,זכות ערעור לבית-המשפט המחוזי מרכז/לוד בתוך 45 ימים.,(3). שיקולים לקולה:
37,SH-20-03-54929-280,"54678313ניתן היום,  כ""ז אייר תשפ""א, 09 מאי 2021, במעמד הצדדים.",(3). שיקולים לקולה:
