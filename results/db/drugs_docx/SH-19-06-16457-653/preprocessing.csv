,verdict,text,part
0,SH-19-06-16457-653,"ב""כ המאשימה: עו""ד עופרי מלצר",נגד
1,SH-19-06-16457-653,"ב""כ הנאשם: עו""ד מאהר חנא",נגד
2,SH-19-06-16457-653,"פקודת הסמים המסוכנים [נוסח חדש], תשל""ג-1973",נגד
3,SH-19-06-16457-653,"הנאשם הורשע, על פי הודאתו בעובדות כתב האישום, בעבירה של החזקת סמים שלא לצריכה עצמית.",כללי
4,SH-19-06-16457-653,ביום 27.5.19 פנה אל הנאשם אדם שזהותו לא ידועה וביקש ממנו שייסע אל העיר לוד על מנת להביא משם סמים תמורת 800 ₪.,כללי
5,SH-19-06-16457-653,הנאשם הסכים.,כללי
6,SH-19-06-16457-653,אותו אדם מסר לנאשם את מספר הטלפון של אוסם סעדי כדי שהנאשם יצור עמו קשר.,כללי
7,SH-19-06-16457-653,"באותו היום נסע הנאשם מירושלים לעיר לוד, בהתאם לסיכום, כדי להביא את הסמים, זאת לאחר שתיאם זאת טלפונית עם סעדי.",כללי
8,SH-19-06-16457-653,"כשהגיע הנאשם לביתו של סעדי קיבל ממנו 600 כדורי MDMA שהוסלקו בתוך שקית M's&M, הניח את השקית ברכבו והחל בנסיעה לכיוון ירושלים.",כללי
9,SH-19-06-16457-653,"בשעה 20:00 נעצר הנאשם ברכבו כשהיה בדרכו חזרה מלוד, והשקית עם הסמים בתוך הרכב.",כללי
10,SH-19-06-16457-653,"הצדדים הציגו הסדר דיוני לפיו הנאשם הודה במיוחס לו בכתב האישום, והוצגה עובדה מוסכמת נוספת, שלפיה הנאשם שיתף פעולה עם רשויות החקירה, לרבות מסירת שמו של מי שסיפק את הסמים.",כללי
11,SH-19-06-16457-653,"הוסכם כי בעניינו של הנאשם ייערך תסקיר שירות המבחן, אך לא נערכה הסכמה לעניין העונש.",כללי
12,SH-19-06-16457-653,"תסקיר שירות המבחן מיום 16.2.20 מלמד כי הנאשם בן 55, נשוי ואב לשבעה, מצוי בתנאים מגבילים הכוללים מעצר בית מלא.",כללי
13,SH-19-06-16457-653,הנאשם סובל מבעיות בריאות שונות.,כללי
14,SH-19-06-16457-653,טרם מעצרו עבד הנאשם כמאבטח במפעל לתרופות והתגורר עם משפחתו.,כללי
15,SH-19-06-16457-653,"התסקיר מפרט את נסיבות ילדותו הקשות של הנאשם, אשר נאלץ לעזוב את לימודיו בבית הספר היסודי ולצאת לעבודה בגיל צעיר על מנת לפרנס את משפחתו.",כללי
16,SH-19-06-16457-653,נסיבות חיים אלה גרמו לנאשם להתבגר בטרם עת ולתפוס את עצמו כאחראי לביטחון והגנת אמו ואחיותיו.,כללי
17,SH-19-06-16457-653,"גם כיום מצבו הכלכלי של הנאשם ירוד, והוא נעזר בבני משפחה אחרים לשם קיום.",כללי
18,SH-19-06-16457-653,הנאשם נישא בגיל 21.,כללי
19,SH-19-06-16457-653,"אחד מילדי בני הזוג נפטר לפני כשלוש שנים, לאחר מאבק ממושך במחלה קשה.",כללי
20,SH-19-06-16457-653,"בתקופה זו גם הנאשם וגם אשתו לא עבדו, בשל הצורך לטפל בבן ששהה בבית החולים וביתר הילדים שנותרו בבית.",כללי
21,SH-19-06-16457-653,"עד היום מתנדבים בני הזוג בדרך של ביקור חולים במחלקה האונקולוגית, באירוח משפחות חולים, נהיגה ובישול עבורן.",כללי
22,SH-19-06-16457-653,בדיקות לאיתור שרידי סמים שמסר הנאשם נמצאו נקיות ואין לו הרשעות קודמות.,כללי
23,SH-19-06-16457-653,"הנאשם הסביר את ביצוע העבירה על רקע מצוקה כלכלית וטען כי חשב שמדובר בכדורי ויאגרה ולא בסמים, התלבט ביחס למעשיו ,בשלב מסוים חש חרטה, פנה על עקבותיו וביקש לחזור בו מהעבירה, אך בהמשך החליט להשלימה.",כללי
24,SH-19-06-16457-653,"שירות המבחן התרשם כי מעבר לפיתוי הכספי, בבסיס ביצוע העבירה עמדו גם קווי אופי מוחלשים של הנאשם ורצון לפצות את בנו, תחושת אחריות כלפי בני המשפחה וקושי להביע מצוקה  וחולשה.",כללי
25,SH-19-06-16457-653,שירות המבחן הציע לנאשם להשתלב בקבוצה טיפולית והוא הביע את הסכמתו.,כללי
26,SH-19-06-16457-653,"שירות המבחן התרשם כי מדובר באדם המנהל, ככלל, אורח חיים נורמטיבי, אשר זוהי לו העבירה הראשונה והיחידה וכי הוא קיבל אחריות על ביצועה.",כללי
27,SH-19-06-16457-653,"לפיכך, ועל מנת למנוע חשיפתו לחברה עבריינית, הומלץ להימנע מלגזור על הנאשם עונש מאסר בפועל.",כללי
28,SH-19-06-16457-653,"שירות המבחן המליץ לגזור על הנאשם מאסר בעבודות שירות לתקופה קצרה ככל הניתן, ענישה מותנת וצו מבחן למשך שנה, שבמהלכה ישולב בקבוצה טיפולית.",כללי
29,SH-19-06-16457-653,"ב""כ המאשימה ביקשה לקבוע בעניינו של הנאשם מתחם עונש הולם שבין שנים- עשר לשלושים חודשי מאסר בפועל, וביקשה לגזור על הנאשם עונש המצוי בחלקו התחתון של המתחם, לצד מאסר על תנאי וקנס.",כללי
30,SH-19-06-16457-653,כן ביקשה להכריז על הנאשם סוחר סמים ולהורות על חילוט רכבו של הנאשם והכסף שנתפס.,כללי
31,SH-19-06-16457-653,"ב""כ המאשימה הדגישה בטיעוניה את הערכים המוגנים באמצעות העבירה שביצע הנאשם ואת הסכנה שיצרו מעשיו.",כללי
32,SH-19-06-16457-653,"ב""כ המאשימה התייחסה לעונש שנגזר על השותף, אוסם סעדי, וביקשה לגזור מתוכו את עונשו של הנאשם בהתאם לחלקו היחסי.",כללי
33,SH-19-06-16457-653,"כן הדגישה המאשימה את הנסיבות העומדות לזכותו של הנאשם ובכלל זאת הודאתו, עברו הנקי, נסיבות חייו המורכבות ונכונותו להשתתף בהליך טיפולי.",כללי
34,SH-19-06-16457-653,"ב""כ הנאשם ביקש לאמץ את המלצת שירות המבחן וכן להימנע מחילוט הרכב, על מנת לאפשר לנאשם להמשיך ולפרנס את משפחתו לאחר שיסיים לרצות את עונשו.",כללי
35,SH-19-06-16457-653,"ב""כ הנאשם ביקש להבחין בין חלקו הקטן של הנאשם במעשים לעומת חלקו המרכזי של אוסם סעדי, והדגיש עוד, כי לסעדי עבר פלילי רלבנטי בעוד שעברו הפלילי של הנאשם נקי.",כללי
36,SH-19-06-16457-653,"ב""כ הנאשם עמד על שיתוף הפעולה של הנאשם עם חוקריו, שבלעדיו לא ניתן היה להעמיד את סעדי לדין.",כללי
37,SH-19-06-16457-653,"עוד הודגשו נסיבות חייו הקשות של הנאשם ואת המצוקה שחוו הוא ומשפחתו מאז ילדותו ועד היום, על רקע מצבם הכלכלי הקשה ומחלתו הממושכת של בנו של הנאשם.",כללי
38,SH-19-06-16457-653,"ב""כ הנאשם טען כי ביצוע העבירה זר לעולמו של הנאשם וביקש להתחשב גם בפרק הזמן הארוך שבו שהה הנאשם במעצר של ממש ולאחר מכן במעצר בית.",כללי
39,SH-19-06-16457-653,נטען כי ההליך הפלילי עצמו הרתיע את הנאשם ועל רקע זה לא נשקף ממנו סיכון לביצוע עבירות נוספות.,כללי
40,SH-19-06-16457-653,"ב""כ הנאשם תמך עמדתו בפסיקה.",כללי
41,SH-19-06-16457-653,הנאשם בדברו האחרון הביע צער על מעשיו ואמר כי עשה טעות שהשפיעה בצורה קשה עליו ועל משפחתו.,כללי
42,SH-19-06-16457-653,לאחר שמיעת הטיעונים לעונש הוריתי לממונה על עבודות השירות להגיש חוות דעת בעניינו של הנאשם.,כללי
43,SH-19-06-16457-653,ביום 4.6.20 הודיע הממונה על עבודות השירות כי הנאשם נמצא כשיר לרצות עונש זה.,כללי
44,SH-19-06-16457-653,עבירות הסמים נועדו למנוע את הנזקים הישירים והעקיפים הנגרמים כתוצאה משימוש בסמים.,מתחם העונש ההולם
45,SH-19-06-16457-653,"שימוש בסמים פוגע פגיעה פיזית ונפשית במשתמשים עצמם והוא בעל  השלכות פוגעניות גם על בני משפחותיהם של המשתמשים, על סביבתם הקרובה ועל הציבור כולו.",מתחם העונש ההולם
46,SH-19-06-16457-653,"לעיתים קרובות המשתמשים בסמים ממשיכים לנהל שגרת חיים מתפקדת לצד השימוש, ובכלל זאת לבצע פעולות שהן מסוכנות מטבען, כגון נהיגה או הפעלת ציוד מכני כבד, ובכך הם מסכנים את כל סביבתם.",מתחם העונש ההולם
47,SH-19-06-16457-653,"יתרה מכך, צריכת סמים קבועה מחייבת משאבים כספיים לא מבוטלים וגוררת בעקבותיה, לעיתים קרובות, עבירות נוספות שנועדו לממן את צריכת הסם.",מתחם העונש ההולם
48,SH-19-06-16457-653,"הנאשם לא יזם את עסקת הסמים, לא הוכח ואף לא נטען כי הייתה לו נגישות לסמים או יכולת להשיג את הסמים, אך יחד עם זאת הוא שיתף פעולה והיווה נדבך חשוב בדרך להשלמת עסקה בהיקף גדול מאד של  600 כדורי סם מסוג MDMA.",מתחם העונש ההולם
49,SH-19-06-16457-653,"דבר ביצוע העבירה תוכנן על ידי הנאשם מראש, והתלבטותו ביחס להשלמתה מלמדת דווקא על המודעות המלאה והכוונה שהייתה במעשיו לבצע את העבירה, תוך מתן הדעת להשלכותיה האפשריות.",מתחם העונש ההולם
50,SH-19-06-16457-653,"הסכנה הגלומה במעשיו של הנאשם לבריאות הציבור וליתר הערכים המוגנים היא גבוהה- הפצת 600 מנות של סם לציבור, ואולם למרבה המזל, במקרה דנן, סכנה זו נבלמה, הסמים נתפסו על ידי המשטרה ובכך נמנעה הפצתם.",מתחם העונש ההולם
51,SH-19-06-16457-653,"הנאשם ביצע את העבירה מתוך מניע כלכלי, אך לא יזם את העבירה בעצמו, ונענה להצעה שהוצעה לו על ידי אחד משני המעורבים המרכזיים באירוע.",מתחם העונש ההולם
52,SH-19-06-16457-653,"הנאשם אמנם לא מכר או קנה את הסם בעצמו, אך סייע לסוחר סמים להוביל חלק גדול מאד ממרכולתו למי שקנה אותה ממנו.",מתחם העונש ההולם
53,SH-19-06-16457-653,"עם זאת, חלקו, אף אם לא היה שולי, היה פחות משמעותי מזה של שני המעורבים האחרים.",מתחם העונש ההולם
54,SH-19-06-16457-653,"לנוכח האמור לעיל מתחם העונש ההולם את מעשיו של הנאשם הוא בין תשעה חודשי מאסר בעבודות שירות לשמונה- עשר חודשי מאסר בפועל, לצד מאסר מותנה וקנס, ובמקרים המתאימים גם פסילה בפועל ועל תנאי מלקבל או להחזיק רישיון נהיגה.",מתחם העונש ההולם
55,SH-19-06-16457-653,"משעה שמדובר בעבירה שבוצעה מתוך מניע כלכלי יש חשיבות להכללת רכיב ענישה בעל היבטים כספיים במסגרת העונש, על מנת להבהיר כי ביצוע העבירה אינו כדאי גם בהיבט הכלכלי.",מתחם העונש ההולם
56,SH-19-06-16457-653,"עם זאת, בקביעת גובה הקנס אתחשב, כמצוות המחוקק, גם במצבו הכלכלי הרעוע של הנאשם.",מתחם העונש ההולם
57,SH-19-06-16457-653,"שקלתי לזכות הנאשם העדרן של הרשעות קודמות כמו גם את הודאתו במיוחס לו, המגלמת מידה משמעותית של קבלת אחריות.",העונש המתאים לנאשם
58,SH-19-06-16457-653,"עם זאת, לא נעלמה מעיני העובדה כי הנאשם טען לפני שירות המבחן שלא ידע כי מדובר בסמים וסבר כי מדובר בתרופה, עובדה המלמדת על כך שהנאשם מטשטש, במידה מסוימת, מחומרת מעשיו.",העונש המתאים לנאשם
59,SH-19-06-16457-653,לצד זאת שקלתי את הסכמתו של הנאשם להשתלב בטיפול במסגרת שירות המבחן.,העונש המתאים לנאשם
60,SH-19-06-16457-653,"הסכמה זו, שעוד לא מומשה, אף אם אין היא מקימה הצדקה לחריגה לקולא ממתחם העונש ההולם משיקולי שיקום שכן לא ניתן להעריך את תוצאותיו של טיפול זה, מצדיקה הקלה עם הנאשם.",העונש המתאים לנאשם
61,SH-19-06-16457-653,"עוד שקלתי לזכות הנאשם העדרן של הרשעות קודמות ואת התרשמות שירות המבחן כי התנהלותו ותפקודו הם, ככלל, נורמטיביים.",העונש המתאים לנאשם
62,SH-19-06-16457-653,"שקלתי לזכות הנאשם את מאמציו לתקן ולמנוע את הנזקים שעלולה הייתה לגרום העבירה שביצע, ובכלל זאת את שיתוף הפעולה שלו עם רשויות החקירה, לרבות מסירת שמו של מי שהנאשם קיבל ממנו את הסמים.",העונש המתאים לנאשם
63,SH-19-06-16457-653,"שקלתי לקולא את נסיבות חייו הקשות של הנאשם ובהן הנסיבות שהובילו אותו לנשור מלימודים כבר בבית הספר היסודי, לעבוד לאורך שנים, מגיל ילדות, לפרנסת משפחתו, ואת הטרגדיה שחוו הוא ומשפחתו בעקבות מחלתו ופטירתו של בנו.",העונש המתאים לנאשם
64,SH-19-06-16457-653,"שקלתי את העובדה כי הנאשם שהה במעצר של ממש במשך חודש ימים, מיום 27.5.19 עד יום 27.6.19 ולאחר מכן שהה במשך כתשעה חודשים בתנאי מעצר בית מלא.",העונש המתאים לנאשם
65,SH-19-06-16457-653,"באלה כשלעצמם היה משום עונש לנאשם ולבני משפחתו, שכן באותה תקופה נמנע מן הנאשם מלפרנסם.",העונש המתאים לנאשם
66,SH-19-06-16457-653,"מאחר והנאשם עצמו אינו עושה שימוש בסמים, ולנוכח העובדה כי רישיון הנהיגה שלו עשוי לסייע בפרנסתו ובפרנסת משפחתו, אמנע מלגזור על הנאשם עונשי פסילה מלקבל או להחזיק רישיון נהיגה.",העונש המתאים לנאשם
67,SH-19-06-16457-653,מכלול הנסיבות שאינן קשורות לביצוע העבירה מחייבות גזירת עונש המצוי בתחתית מתחם העונש ההולם.,העונש המתאים לנאשם
68,SH-19-06-16457-653,אני גוזרת על הנאשם את העונשים הבאים:,העונש המתאים לנאשם
69,SH-19-06-16457-653,תשעה חודשי מאסר שירוצו בעבודות שירות.,העונש המתאים לנאשם
70,SH-19-06-16457-653,הנאשם יתייצב לריצוי עונשו ביום 27.9.20 בשעה 8:00 ביחידת עבודות השירות במפקדת מחוז דרום של שירות בתי הסוהר.,העונש המתאים לנאשם
71,SH-19-06-16457-653,"שישה חודשי מאסר על תנאי למשך שלוש שנים מהיום, שלא יעבור עבירה מסוג פשע לפי פקודת הסמים המסוכנים [נוסח חדש] התשל""ג- 1973.",העונש המתאים לנאשם
72,SH-19-06-16457-653,"קנס בסך 2,500 ש""ח או 25 ימי מאסר תמורתו.",העונש המתאים לנאשם
73,SH-19-06-16457-653,"הקנס ישולם בעשרה תשלומים חודשיים שווים ורצופים, הראשון עד ליום 2.8.20 והבאים עד ל-1 בכל חודש עוקב.",העונש המתאים לנאשם
74,SH-19-06-16457-653,"לא ישולם איזה מהתשלומים במועדו, תעמוד מלוא יתרת הקנס לפירעון מיידי.",העונש המתאים לנאשם
75,SH-19-06-16457-653,צו מבחן למשך שנה מהיום.,העונש המתאים לנאשם
76,SH-19-06-16457-653,הוסברו לנאשם חובתו לשתף פעולה בקיום צו המבחן והאפשרויות העומדות לפני בית המשפט אם לא ייעשה כן.,העונש המתאים לנאשם
77,SH-19-06-16457-653,"אשר לבקשת החילוט, בשים לב לעובדה כי העונש בעל ההיבטים הכלכליים שהוטל על הנאשם המרכזי בפרשה, אוסם סעדי, כלל אך ורק קנס בסך 3,000 ₪, ובשים לב לחלקו של הנאשם באירוע, ולעובדה כי רווחיו בעסקה נקבעו מראש ולא הותנו בהיקף רווחי מכירת הסמים, לא מצאתי להורות על חילוט הרכב.",העונש המתאים לנאשם
78,SH-19-06-16457-653,העובדה כי הנאשם השתמש ברכב לביצוע העבירה קיבלה ביטוי בקביעת גובה הקנס.,העונש המתאים לנאשם
79,SH-19-06-16457-653,"מנגד, ב""כ הנאשם לא התנגד לחילוט הכסף שנתפס על הנאשם, ועל כן אני מכריזה על הנאשם כסוחר סמים ומורה על חילוט סך של 390 ₪ שנתפסו על גופו בעת מעצרו.",העונש המתאים לנאשם
80,SH-19-06-16457-653,המזכירות תעביר העתק גזר הדין לשירות המבחן.,העונש המתאים לנאשם
81,SH-19-06-16457-653,זכות ערעור לבית המשפט המחוזי בירושלים בתוך 45 ימים מהיום.,העונש המתאים לנאשם
82,SH-19-06-16457-653,"54678313ניתן היום,  י""ח סיוון תש""פ, 10 יוני 2020, בנוכחות הצדדים.",העונש המתאים לנאשם
83,SH-19-06-16457-653,ג'ויה סקפה שפירא 54678313,העונש המתאים לנאשם
