,verdict,text,part
0,SH-22-02-8061-414,"פקודת הסמים המסוכנים [נוסח חדש], תשל""ג-1973: סע'  13, 19א","יוסף שלמה ע""י ב""כ עוה""ד שרון בן שפר"
1,SH-22-02-8061-414,"חוק העונשין, תשל""ז-1977: סע'  31, 32, 40ד(א), 275","יוסף שלמה ע""י ב""כ עוה""ד שרון בן שפר"
2,SH-22-02-8061-414,"הנאשם, בן 46, הורשע, על פי הודאתו, במסגרת הסדר טיעון, בעבירות של סיוע ליצוא, יבוא, מסחר אספקה של סמים מסוכנים, לפי סעיף 13 + 19א לפקודת הסמים המסוכנים [נוסח חדש] , תשל""ג 1973, ביחד עם סעיף 31 לחוק העונשין התשל""ז- 1997 (להלן: חוק העונשין) ובעבירה של הפרעה לשוטר במילוי תפקידו, לפי סעיף 275 לחוק העונשין.",גזר דין
3,SH-22-02-8061-414,"על פי עובדות כתב האישום המתוקן, במועדים הרלוונטיים לכתב האישום, החזיק הנאשם במונית מסוג מרצדס  (להלן: המונית).",גזר דין
4,SH-22-02-8061-414,"ביום 18.2.21, בסמוך לשעה 18:00, נהג הנאשם במונית כשאחד, מנחם לוגסי ישב במושב האחורי (להלן: לוגסי).",גזר דין
5,SH-22-02-8061-414,"בנסיבות אלה, לאחר תיאום טלפוני בין לוגסי לאחד, אורן בקרמן (להלן: בקרמן), נפגשו הנאשם ולוגסי עם בקרמן בעיר אשדוד.",גזר דין
6,SH-22-02-8061-414,"במהלך הפגישה, נטל בקרמן 3 שקיות מתא הכפפות במונית ובהן סם מסוכן מסוג קנבוס במשקל של כ-14 גרם וזאת תמורת 450 ש""ח.",גזר דין
7,SH-22-02-8061-414,"לאחר הדברים האלה, ובשעה שהמונית עמדה ברמזור בעיר בחולון, ניגש השוטר לידור בן שושן אל הדלת האחורית ימנית במונית וניסה לפתוח אותה, תוך כדי שצעק ""משטרה"" מספר פעמים.",גזר דין
8,SH-22-02-8061-414,בתגובה לכך החל הנאשם בנסיעה מהירה.,גזר דין
9,SH-22-02-8061-414,"במעשיו אלה, סייע הנאשם ללוגסי לסחור בסם מסוג מסוכן וזאת ללא היתר כדין או רישיון, ועשה מעשה בכוונה להפריע לשוטר כשהוא ממלא תפקידו כחוק.",גזר דין
10,SH-22-02-8061-414,"בהתאם להסדר טיעון בין הצדדים, הודה הנאשם ביום 4.1.2023 בכתב האישום המתוקן ובאותו מועד הרשעתיו בעבירות שיוחסו לו, כמפורט בסעיף 1.",גזר דין
11,SH-22-02-8061-414,ההסדר לא כלל הסכמות לגבי העונש.,גזר דין
12,SH-22-02-8061-414,ביום 3.9.2023 ערך שירות המבחן תסקיר בעניינו של הנאשם.,תסקירי שירות המבחן
13,SH-22-02-8061-414,"עורכי התסקיר התרשמו כי הנאשם גדל במשפחה נורמטיבית, שבה הפנים מודלים וערכים תקינים, וכי מדובר באדם בעל יכולות וכישורים, אשר עשה מאמצים לאורך השנים לתפקוד תקין במסגרות המקובלות.",תסקירי שירות המבחן
14,SH-22-02-8061-414,"עוד ציינו עורכי התסקיר כי הנאשם התמודד עם מצוקה כלכלית עקב משבר הקורונה, וכי התקשה להיעזר בגורמי תמיכה בסביבתו.",תסקירי שירות המבחן
15,SH-22-02-8061-414,"לדבריהם, העבירות נושא ההליך דנן בוצעו על רקע קשיים אלה, תוך שהוא מונע ממצב כלכלי מורכב ובוחר בפתרונות מהירים ופורצי גבולות.",תסקירי שירות המבחן
16,SH-22-02-8061-414,"בין גורמי הסיכון, עמדו עורכי התסקיר על חומרת העבירות נושא הדיון וקשייו של הנאשם לקבל אחריות על מעשיו ולהציב גבולות פנימיים, כשהוא ממוקד בצרכיו ובעל כלים חלקיים להתמודדות אדפטיבית בעת מצבי דחק ומשבר.",תסקירי שירות המבחן
17,SH-22-02-8061-414,"בין גורמי הסיכוי לשיקום, הצביעו עורכי התסקיר על היעדרו של עבר פלילי, על העובדה שהנאשם מנהל אורח חיים יציב ומתפקד, משתף פעולה עם שירות המבחן, ובעל מוטיבציה להשתלב בטיפול.",תסקירי שירות המבחן
18,SH-22-02-8061-414,"נוכח נכונותו של הנאשם ליטול חלק בטיפול תואם צרכיו בשירות המבחן כדי לרכוש כלים להתמודדות במצבי דחק ומשבר, וכדי להפחית את הסיכון להישנות עבירות בעתיד, נעתרתי לבקשת שירות המבחן לדחייה בת שלושה חודשים לשם הגשת תסקיר משלים.",תסקירי שירות המבחן
19,SH-22-02-8061-414,במהלך שלושה חודשים עקב שירות המבחן אחר התגייסות הנאשם להליך הטיפולי ובסיומם הוגש תסקיר משלים.,תסקירי שירות המבחן
20,SH-22-02-8061-414,"מתסקיר אחרון זה עלה כי במהלך התקופה הנ""ל, בחודש פברואר 2024, נפתח נגד הנאשם תיק פלילי נוסף בגין עבירות רכוש.",תסקירי שירות המבחן
21,SH-22-02-8061-414,"עוד נכתב כי בפגישות עמו ציין הנאשם כי לא הבין שהליך הטיפול כרוך בהתחייבות ארוכה, שלל נזקקות טיפולית, ציין כי הביע רצון להצטרף לקבוצה בשל חשש מגזר הדין והוסיף כי יתקשה להתחייב לכך מפאת פגיעה כלכלית.",תסקירי שירות המבחן
22,SH-22-02-8061-414,במסגרת התסקיר המשלים התרשם שירות המבחן כי התנהלות הנאשם משקפת היעדר תובנה למצבו ונטייה לטשטש בעיות בתפקודו על רקע הלחץ הכלכלי והחשש מענישה קונקרטית.,תסקירי שירות המבחן
23,SH-22-02-8061-414,"לדבריהם, הנאשם אינו בשל להשתלב בהליך טיפולי מעמיק שבו יידרש לבחון באופן ביקורתי את התנהלותו.",תסקירי שירות המבחן
24,SH-22-02-8061-414,"נוכח דברים אלה, נמנע שירות המבחן לבוא בהמלצה טיפולית, ואף סבר כי אין בידו להמליץ על סיום ההליך ללא הרשעה.",תסקירי שירות המבחן
25,SH-22-02-8061-414,"לטענת המאשימה, נוכח חומרת מעשיו של הנאשם, שסייע לסחור בסם במשקל 14 גרם, מחד גיסא; והיותו אך מסייע לדבר עבירה, מאידך גיסא; ובשים לב למדיניות הענישה הנוהגת, יש לקבוע מתחם ענישה הנע בין שלושה חודשי מאסר בעבודות שירות ועד לשנת מאסר, לצד ענישה נלווית.",תמצית טענות הצדדים
26,SH-22-02-8061-414,"אשר לעונש בתוך המתחם, מצביעה המאשימה על כך שהנאשם הודה, נטל אחריות וחסך בזמן שיפוטי וכן לכך שהנאשם נעדר עבר פלילי.",תמצית טענות הצדדים
27,SH-22-02-8061-414,"על רקע כל זאת, סברה המאשימה כי יש למקם את עונשו של הנאשם בתחתית המתחם.",תמצית טענות הצדדים
28,SH-22-02-8061-414,"בצד זה, סבורה המאשימה כי בהיעדר פגיעה קונקרטית בעיסוקו, אין מקום להורות על ביטול הרשעתו של הנאשם, תוך שהיא מצביעה על התסקיר שערך שירות המבחן בעניינו, שממנו עולה כי הנאשם אינו מפנים את חומרת מעשיו ואינו נכון לשתף פעולה עם ההליך הטיפולי.",תמצית טענות הצדדים
29,SH-22-02-8061-414,הנאשם טוען מנגד כי מעשיו התמצו בכך שנהג במוניתו ולכל היותר עצם את עיניו אל מול העובדה שאחר מבצע עסקת סמים.,תמצית טענות הצדדים
30,SH-22-02-8061-414,"לדבריו, הוא לא קיבל כל תמורה בגין מעשיו, ותכליתה לא הייתה הפקת רווחים.",תמצית טענות הצדדים
31,SH-22-02-8061-414,"בצד זה מצביע הנאשם על הודאתו, על כך שנטל אחריות ועל כך שהוא נעדר על עבר פלילי.",תמצית טענות הצדדים
32,SH-22-02-8061-414,"לדבריו, נוכח הנזק הכבד שעשוי להיגרם לעיסוקו כנהג מונית יש מקום לבטל את הרשעתו, כשבהקשר זה הוא סבור כי יצאה שגגה תחת ידו של שירות המבחן בקביעת תכנית טיפול כה ממושכת שהנאשם אינו יכול לעמוד בה בשל קשייו הכלכליים.",תמצית טענות הצדדים
33,SH-22-02-8061-414,"בדבריו במסגרת זו, אמר הנאשם כי הוא מצטער על מעשיו, וכי לא ישוב לבצע עבירות.",תמצית טענות הצדדים
34,SH-22-02-8061-414,לאחר הטיעונים לעונש הוריתי לממונה על עבודות שירות להכין חוות דעת בנוגע למידת התאמתו של הנאשם לעונש של עבודות שירות.,תמצית טענות הצדדים
35,SH-22-02-8061-414,"בחוות דעתו שהוגשה ביום 26.11.24 נכתב כי אין מניעה שהנאשם יבצע עונש של עבודות שירות, ואולם בשל מצבו הבריאותי יש להגביל את שעות העבודה ל-6.5 מדי יום, ללא עבודה בשמש וללא הרמת משאות כבדים.",תמצית טענות הצדדים
36,SH-22-02-8061-414,"זאת ועוד, הנאשם אמנם הציג מסמך מטעם חברת ""מוניות דקל ישיר ראשל""צ בע""מ, שלפיו ""תקנון החברה של מוניות דקל אומר שכאשר אדם יש לו רישום פלילי לא יעבוד בתחנות המוניות ויפותר לאלתר ולא יעסוק כנהג מונית"" (הטעות במקור), ואולם מדובר במסמך תלוש, שאין אף אדם מזוהה החתום עליו, שאינו מאומת כתצהיר ושאין מצורף לו התקנון המדובר.",דיון והכרעה
37,SH-22-02-8061-414,"ממילא, אין לתת משקל ממשי למסמך כאמור, בהיעדר עד שיעיד לגביו, תוך מתן אפשרות למאשימה לערוך חקירה נגדית.",דיון והכרעה
38,SH-22-02-8061-414,"לכך יש להוסיף כי בהתאם לתסקיר שירות המבחן בצד עבודתו בחברת המוניות, עובד הנאשם גם כנהג מונית עצמאי, וכן מטפל בסבתה של אשתו דרך חברת סיעוד.",דיון והכרעה
39,SH-22-02-8061-414,"אם-כן, אפילו הנחנו כי צפויה פגיעה מסוימת בעיסוקו של הנאשם עקב הרשעתו, אין מדובר בשבירת מטה לחמו.",דיון והכרעה
40,SH-22-02-8061-414,"לא הוצגה, אפוא, אינדיקציה ממשית שלפיה הרשעה תסב לנאשם נזק קונקרטי בעיסוקו כנהג מונית.",דיון והכרעה
41,SH-22-02-8061-414,"בנסיבות אלה, אין לומר כי מדובר במי שהרשעה תפגע בשיקומו.",דיון והכרעה
42,SH-22-02-8061-414,"על יסוד האמור, דין הבקשה לביטול הרשעה להידחות.",דיון והכרעה
43,SH-22-02-8061-414,גזירת דינו של הנאשם,דיון והכרעה
44,SH-22-02-8061-414,קביעת מתחם העונש ההולם,דיון והכרעה
45,SH-22-02-8061-414,נגע הסמים מכלה בישראל כל חלקה טובה.,דיון והכרעה
46,SH-22-02-8061-414,כמות המילים שהושמעו באשר לצורך להילחם בנגע זה היא אין סופית.,דיון והכרעה
47,SH-22-02-8061-414,"אין לך בית משפט בכל ערכאה שהיא, שלא חוזר על האמירות שעניינן המלחמה שהוקדשה לביעור התופעה, ענישה מחמירה ככלי מרכזי במלחמה זו, והצורך להכות בכל אחת מחוליות הפצת הסם בין אם מדובר בבלדר, ובין אם מדובר במי שמעמדו בהיררכיה באותה פעולה ספציפית שעליה נסוב הדיון, גבוה יותר.",דיון והכרעה
48,SH-22-02-8061-414,ההלכה בעניין עבירות סמים קובעת כי נוכח חומרתן הרבה של אותן העבירות יש להתמודד מולן באמצעות ענישה משמעותית ומרתיעה...,דיון והכרעה
49,SH-22-02-8061-414,כי יש לבכר את שיקולי ההרתעה על השיקולים האישיים בעבירות מסוג זה...,דיון והכרעה
50,SH-22-02-8061-414,וכי יש חשיבות בענישה כלכלית בעבירות סמים שעיקרן הוא בצע כסף.,דיון והכרעה
51,SH-22-02-8061-414,"לכך יש להוסיף כי הגם שקנאביס אינו מן הסמים הקשים ביותר, פקודת הסמים והפסיקה שיישמה אותה, אינן עורכות הבחנות בין סוג סם אחד למשנהו, והכלל הוא כי ""סחר בסמים הוא סחר בסמים"" –",דיון והכרעה
52,SH-22-02-8061-414,"אשר לעבירה של הפרעה לשוטר בעת מילוי תפקידו, הערכים המוגנים בעבירה זו הם שמירה על הסדר הציבורי ועל יכולת גורמי אכיפת החוק לבצע את תפקידם.",דיון והכרעה
53,SH-22-02-8061-414,בצד האמור יש לתת את הדעת למספר נסיבות הקשורות בביצוע העבירה.,דיון והכרעה
54,SH-22-02-8061-414,"בתוך כך, יש לציין שעבירת סחר בסמים כרוכה מעצם טיבה בתיאום ובתכנון, והדבר משתקף בפועל בעובדות המתוארות במקרה דנן.",דיון והכרעה
55,SH-22-02-8061-414,"עוד יש לתת את הדעת לתכלית הכלכלית העומדת לרוב ביסוד עבירה זו, הגם שבנסיבות העניין משקלה מוגבל יחסית, באין אינדיקציה לכך שהתמורה הגיעה לידי הנאשם עצמו.",דיון והכרעה
56,SH-22-02-8061-414,"מנגד, כאמור, יש לתת משקל לחלקו היחסי הנמוך של הנאשם בביצוע העבירה.",דיון והכרעה
57,SH-22-02-8061-414,"אשר לעבירת ההפרעה לשוטר במילוי תפקידו, אף שאין להקל ראש בעובדה שהנאשם נסע במהירות בתגובה לקריאות ""משטרה"" מתוך העובדות המתוארות נראה כי אין מדובר במהלך מתוכנן, אלא בתגובה ספונטנית לנסיבות מידיות, דבר המפחית במידת מה מחומרת המעשים.",דיון והכרעה
58,SH-22-02-8061-414,"על יסוד מכלול השיקולים שבנדון, מצאתי כי מתחם העונש ההולם נע בין מאסר קצר שניתן לרצות בעבודות שירות לבין שישה חודשי מאסר בפועל.",דיון והכרעה
59,SH-22-02-8061-414,קביעת העונש בתוך המתחם,דיון והכרעה
60,SH-22-02-8061-414,"בעת קביעת העונש בתוך מתחם הענישה יש לתת את הדעת, להודיית הנאשם בעבירות, לנטילת האחריות מצדו ולחרטה שהביע.",דיון והכרעה
61,SH-22-02-8061-414,"אכן, להודיית הנאשם חשיבות, הן במישור היעילות, החיסכון בזמן שיפוטי והשגת תוצאה מהירה; הן במובן זה שיש בהודייתו משום הפנמת חומרת המעשה, הבנת הפסול שבו ונכונות לשלם את המחיר.",דיון והכרעה
62,SH-22-02-8061-414,שיקול נוסף שיש להביא בחשבון הוא העובדה שהנאשם נעדר עבר פלילי.,דיון והכרעה
63,SH-22-02-8061-414,"בנתון זה יש כדי לשמש שיקול מקל, הן בשל הסבירות כי בנסיבות אלה הוא לא ישוב ויבצע עבירות בעתיד, הן בשל ההנחה כי באין עבר פלילי, העבירה שבוצעה אינה משקפת דפוס התנהגות רווח.",דיון והכרעה
64,SH-22-02-8061-414,"אכן, נגע הסמים הפוגע קשות בחברתנו מחייב מלחמת חורמה והעונשים שייגזרו על ידי בתי המשפט בשל עבירות סמים צריכים להשתלב במאבק הכולל להדברת הנגע.",דיון והכרעה
65,SH-22-02-8061-414,"על כן, יש ליתן משקל ממשי לשיקול ההרתעתי אל מול השיקולים האישיים, אשר משקלם יהיה נמוך יותר במקרים כגון אלה (שם, פסקה 24).",דיון והכרעה
66,SH-22-02-8061-414,"כאמור, בענייננו נערכו בנוגע לנאשם שני תסקירים מטעם שירות המבחן.",דיון והכרעה
67,SH-22-02-8061-414,"התסקיר האחרון  הצביע על כך שהנאשם אינו נוטל אחריות על מעשיו, ומשכך נמנע שירות המבחן מהמלצה שיקומית.",דיון והכרעה
68,SH-22-02-8061-414,"לא הובא כל טעם שלא לקבל המלצה זו, הנעשית על-ידי אנשי מקצוע מיומנים בתחומם.",דיון והכרעה
69,SH-22-02-8061-414,"על יסוד הדברים האלה מצאתי כי יש להעמיד את עונשו של הנאשם בחלקו התחתון של המתחם, ולגזור עליו שני חודשי מאסר בפועל בדרך של עבודות שירות.",דיון והכרעה
70,SH-22-02-8061-414,"בצד עתירת המאשימה לעונש בעבודות שירות, עותרת היא בנוסף לעונש קנס.",עונש הקנס
71,SH-22-02-8061-414,"אמנם, לא הובאה אינדיקציה בדבר תמורה שנתקבלה בגין מכירת הסמים, ואולם, כאמור, עבירות סמים מתבצעות ברגיל מתוך מניע כלכלי של בצע כסף, ומשכך קיימת חשיבות להטלת עונש קנס שיקים משקל נגד למוטיבציה שביסוד בעבירה, וישקף גם את חומרתה.",עונש הקנס
72,SH-22-02-8061-414,"אני מטיל, אפוא, על הנאשם קנס על סך 2,000 ₪.",עונש הקנס
73,SH-22-02-8061-414,"על יסוד כל האמור, אני מטיל על הנאשם את העונשים הבאים:",סוף דבר
74,SH-22-02-8061-414,2 חודשי מאסר בפועל שירוצו בדרך של עבודות שירות.,סוף דבר
75,SH-22-02-8061-414,"עבודות השירות יבוצעו בהתאם להמלצת הממונה על עבודות שירות, במכללת אברוצקי, שדרות יעקב 41 ראשון לציון, במשך חמישה ימים בשבוע, 6.5 שעות מדי יום, ללא עבודה בשמש וללא הרמת משאות כבדים.",סוף דבר
76,SH-22-02-8061-414,ריצוי העונש יחל ביום 30.12.24.,סוף דבר
77,SH-22-02-8061-414,"במועד זה יתייצב הנאשם, לא יאוחר מהשעה 08:00, במשרדי הממונה על עבודות שירות, שלוחת מרכז, רח' סלמה 53, בניין משרד הפנים.",סוף דבר
78,SH-22-02-8061-414,"הנאשם מוזהר כי אי ביצוע עבודות השירות כסדרן או אי שיתוף פעולה עם הממונה על עבודות שירות, עלולים להביא להפקעתן, וריצוי יתרת עונש המאסר מאחורי סורג ובריח.",סוף דבר
79,SH-22-02-8061-414,שלושה חודשי מאסר על תנאי למשך 3 שנים לבל יעבור עבירת סמים או עבירה של הפרעה לשוטר במילוי תפקידו.,סוף דבר
80,SH-22-02-8061-414,"קנס בסכום של 2,000 ₪ או שבוע מאסר תמורתו.",סוף דבר
81,SH-22-02-8061-414,הקנס ישולם בתוך 30 ימים ממועד גזר דין זה.,סוף דבר
82,SH-22-02-8061-414,הקנס ישולם מתוך הסכום שהופקד בקופת בית המשפט.,סוף דבר
83,SH-22-02-8061-414,כל סכום נוסף שהופקד מעבר לסכום הקנס יוחזר לנאשם.,סוף דבר
84,SH-22-02-8061-414,"ניתן היום,  ט' כסלו תשפ""ה, 10 דצמבר 2024, בהעדר הצדדים.",סוף דבר
