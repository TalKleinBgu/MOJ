,verdict,text,part
0,ME-23-01-53640-602,"יולי אפשטיין (עציר), ת""ז xxxxxxxxx",הנאשם:
1,ME-23-01-53640-602,"פקודת הסמים המסוכנים [נוסח חדש], תשל""ג-1973: סע'  1, 7(א), ג, 13, 19א, 31 (6), 31(6)(ב), 36א(ב)",הנאשם:
2,ME-23-01-53640-602,"חוק העונשין, תשל""ז-1977: סע'  29, 31, 40.א., 40.טו, א' 1",הנאשם:
3,ME-23-01-53640-602,"* בית המשפט גזר את דינו של נאשם שהורשע שעבירות סיוע לסחר בסם מסוכן, סחר בסם מסוכן והחזקת סם מסוכן שלא לצריכה עצמית, והטיל עליו 55 חודשי מאסר בפועל, שני מאסרים על תנאי, קנס וחילוט הכסף והרכוש שנתפסו בביתו של הנאשם.",הנאשם:
4,ME-23-01-53640-602,* עונשין – ענישה – מדיניות ענישה – עבירות סמים,הנאשם:
5,ME-23-01-53640-602,"הנאשם הורשע במסגרת הסדר טיעון בכתב אישום מתוקן בעבירה של סיוע לסחר בסם מסוכן, סחר בסם מסוכן והחזקת סם מסוכן שלא לצריכה עצמית.",הנאשם:
6,ME-23-01-53640-602,במסגרת הסדר הטעון סוכם על טווח ענישה שבין 4 ל-6.5 שנות מאסר בפועל.,הנאשם:
7,ME-23-01-53640-602,בית המשפט המחוזי גזר את הדין כדלהלן:,הנאשם:
8,ME-23-01-53640-602,"עבירות הסמים ובפרט עבירות הסחר, הייבוא והייצור, פוגעות בערכים החברתיים של הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש באותם סמים.",הנאשם:
9,ME-23-01-53640-602,בנוסף יש צורך לפעול למניעת אותם נזקים כלכליים וחברתיים עקיפים הנגרמים עקב השימוש באותם סמים.,הנאשם:
10,ME-23-01-53640-602,"ההלכה הפסוקה עמדה על ההכרח להיאבק בנגע הסמים ועל הצורך להעביר מסר מרתיע מפני ביצוע עבירות אלה, בין היתר על-ידי הטלת עונשים מחמירים על מי שנותן ידו להפיכת הסמים לזמינים ונגישים.",הנאשם:
11,ME-23-01-53640-602,"לאור חומרת העבירות, נסיבות ביצוען, הפגיעה המשמעותית בערכים המוגנים והפסיקה הנהוגה, טווח הענישה עליו הוסכם הינו ראוי ויש לאמצו.",הנאשם:
12,ME-23-01-53640-602,"בהתחשב במכלול השיקולים והנסיבות הוטלו על הנאשם מאסר בפועל למשך 55 חודשים, שני מאסרים על תנאי וקנס בסך 10,000 ₪ או  50  ימי מאסר תמורתו.",הנאשם:
13,ME-23-01-53640-602,"המאשימה רשאית לעתור להכריז על הנאשם כסוחר סמים ובמכלול הנסיבות, יש מקום לחילוט הכסף והרכוש שנתפסו בביתו של הנאשם.",הנאשם:
14,ME-23-01-53640-602,הנאשם הודה והורשע במסגרת הסדר טיעון בכתב אישום מתוקן בארבעה אישומים.,גזר דין
15,ME-23-01-53640-602,"האישום הראשון בעבירה של סיוע לסחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 31 לחוק העונשין, האישום השני בעבירה של סחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 29 לחוק העונשין, האישום השלישי בעבירה של סיוע לסחר בסם מסוכן – עבירה לפי סעיפים 13 + 19א לפקודת הסמים המסוכנים + סעיף 31 לחוק העונשין,  ובאישום הרביעי בעבירה של החזקת סם מסוכן  שלא לצריכה עצמית – עבירה לפי סעיף 7(א) ו-(ג) רישא לפקודת הסמים.",גזר דין
17,ME-23-01-53640-602,עובדות כתב האישום המתוקן,גזר דין
18,ME-23-01-53640-602,"במהלך חודשים ינואר 2022 ועד ינואר 2023 הפעילה משטרת ישראל סוכן משטרתי סמוי (להלן: ""הסוכן""), כנגד פעילות עבריינית בתחום הסמים והנשק.",גזר דין
19,ME-23-01-53640-602,"בין הנאשם וילי טרנופולסקי (להלן: ""וילי"") ולבין הסוכן הייתה היכרות מוקדמת עובר לאירועים שיתוארו להלן.",גזר דין
20,ME-23-01-53640-602,"בהמשך למתואר לעיל ובמסגרת פעילותו של הסוכן, הנאשם ביחד עם וילי מכרו לסוכן בשלוש הזדמנויות סמים מסוכנים מסוג קוקאין, והכל כמפורט להלן.",גזר דין
21,ME-23-01-53640-602,"עובר לתאריך 2.5.22, במועדים שונים וביניהם: 2.1.22, 16.1.22, 17.1.22, 28.1.22, 10.2.22, 16.2.22 , יצר וילי קשר עם הסוכן והציע למכור לו סמים מסוכנים מסוג קוקאין.",גזר דין
22,ME-23-01-53640-602,"בתאריך 2.5.22 בשעה 14:21, יצר הסוכן קשר טלפוני עם וילי וביקש לרכוש ממנו סמים מסוכנים מסוג קוקאין (להלן: ""הסם"" או ""הקוקאין"") וילי נענה בחיוב והשניים סיכמו כי וילי ימכור לסוכן ""קוקאין"" במשקל 100 גרם במחיר של 220 ₪ לגרם (להלן: ""העסקה"").",גזר דין
23,ME-23-01-53640-602,עוד סוכם כי הנאשם ימסור את הסמים לסוכן מטעמו של וילי ויקבל את התמורה לצורך העברתה לוילי.,גזר דין
24,ME-23-01-53640-602,"עובר ליום 2.5.22, סיכמו וילי והנאשם כי האחרון יעביר את הסמים לסוכן מטעמו ועל דעתו של וילי.",גזר דין
25,ME-23-01-53640-602,"בהמשך למתואר לעיל ולצורך הוצאת העסקה אל הפועל, בתאריך 2.5.22 בשעה 16:21, חייג הנאשם לסוכן באמצעות ""הטלגרם"", וסיכם עמו להיפגש בתחנת הדלק ""דלק"" בקריית חיים (להלן: ""מקום ביצוע העסקה או המקום"").",גזר דין
26,ME-23-01-53640-602,"בשעה 17:04, הגיע הסוכן למקום והמתין לנאשם.",גזר דין
27,ME-23-01-53640-602,"כעבור מספר דקות, הגיע גם הנאשם למקום על אופניו, ניגש לעבר חלון רכבו של הסוכן ומסר לו גוש עטוף בנייר ובו 99.53 גרם נטו של סם מסוכן מסוג קוקאין.",גזר דין
28,ME-23-01-53640-602,"מיד לאחר מכן, העביר הסוכן לנאשם  סכום של 22,000 ₪  בתמורה לסם, והאחרון עזב את המקום.",גזר דין
29,ME-23-01-53640-602,"בתאריך 19.6.22 בשעה 15:06, נוצר קשר טלפוני בין וילי לבין הסוכן והשניים סיכמו כי וילי ימכור לסוכן 100 גרם של סם מסוכן מסוג קוקאין (להלן: ""הסם"" או ""העסקה"", בהתאמה).",גזר דין
30,ME-23-01-53640-602,"במסגרת זו, ובמועד הנ""ל, וילי שלח לסוכן באמצעות יישומון לתקשורת אינטרנטית ""Telegram"" (טלגרם), סרטונים בהם נראים סמים מסוג קוקאין בתצורות שונות על מנת שהסוכן יוכל לבחור מביניהם.",גזר דין
31,ME-23-01-53640-602,"מיד לאחר מכן שוחחו וילי והסוכן שוב וסיכמו כי הסוכן ישלם לוילי בעבור 100 גרם קוקאין סכום של 22,000 ₪.",גזר דין
32,ME-23-01-53640-602,עוד סיכם וילי עם הסוכן כי הסם יימסר לו על ידי הנאשם והסוכן ימסור לנאשם את התמורה.,גזר דין
33,ME-23-01-53640-602,"עובר ליום 19.6.22, קשרו וילי והנאשם ביניהם קשר לפיו הנאשם יספק את הסמים לסוכן מטעמו ועל דעתו של וילי.",גזר דין
34,ME-23-01-53640-602,"בתאריך 19.6.22 בשעה 15:21, נוצר קשר טלפוני בין הנאשם לבין הסוכן והאחרון ביקש מהנאשם שהסמים יספקו לו בלבנה אחת שלמה.",גזר דין
35,ME-23-01-53640-602,"בהמשך, הנאשם שלח לסוכן באמצעות יישומן""WhatsApp""  (ווטסאפ), את הכתובת להוצאת העסקה אל הפועל - רחוב ""ברק"" 64 קריית מוצקין (להלן: ""מקום המפגש"").",גזר דין
36,ME-23-01-53640-602,בשעה 16:06 הגיע הסוכן ברכבו אל מקום המפגש והנאשם הגיע למקום על אופניו.,גזר דין
37,ME-23-01-53640-602,הנאשם ניגש לחלון הרכב ומסר לסוכן שקית שהכילה בתוכה סם מסוג קוקאין במשקל 99.70 גרם נטו.,גזר דין
38,ME-23-01-53640-602,"מיד לאחר מכן, הסוכן העביר לנאשם  סך 22,000 ₪ בתמורה לסם והאחרון נטל את הכסף ועזב את המקום.",גזר דין
39,ME-23-01-53640-602,"במספר הזדמנויות במהלך חודשים יולי, אוגוסט 2022, פנה וילי לסוכן והציע למכור לו סם מסוכן מסוג קוקאין (להלן: ""הסם"").",גזר דין
40,ME-23-01-53640-602,"בתאריך 13.8.22 ולאור הפניות הנ""ל, נוצר קשר בין וילי לסוכן וסוכם בין השניים שוילי ימכור לסוכן 120 גרם סם (להלן: ""העסקה"").",גזר דין
41,ME-23-01-53640-602,בתאריך 14.8.22 בסמוך לשעה 13:30 חייג הסוכן לוילי אך האחרון ניתק את השיחה ושלח לסוכן מסרון SMS בו ביקש לשוחח עם הנאשם  לצורך תיאום השלמת העסקה.,גזר דין
42,ME-23-01-53640-602,וילי שלח לסוכן מסרון נוסף ועדכן אותו כי המחיר בעבור גרם סם הוא 240 ₪.,גזר דין
43,ME-23-01-53640-602,"לבקשת וילי, שוחחו הסוכן והנאשם, ובמהלך השיחה הנאשם עדכן את הסוכן כי העלות ל- 120 גרם סם הינה 28,800 ₪ (להלן: ""הסכום"").",גזר דין
44,ME-23-01-53640-602,"כמו כן ולצורך השלמת העסקה, ביקש הנאשם מהסוכן להגיע לרחוב ברק 64 בקריית מוצקין (להלן: ""המקום"").",גזר דין
45,ME-23-01-53640-602,"בתאריך 14.8.22 בשעה 14:02, הגיע הסוכן למקום ושם פגש את הנאשם שהעביר לו עטיפת נייר ובה שקית המכילה גוש של סם מסוכן מסוג קוקאין במשקל 119.89 גרם נטו.",גזר דין
46,ME-23-01-53640-602,הסוכן נטל לידו את הסמים ומסר לנאשם את הסכום והשניים עזבו את המקום.,גזר דין
47,ME-23-01-53640-602,בתאריך 10.1.23 בשעה 04:30 הגיעו  שוטרים לביתו של הנאשם הנמצא ברחוב החבצלת 4 קריית ים כדי לבצע נגדו צו מעצר.,גזר דין
48,ME-23-01-53640-602,"במהלך המעצר, בוצע חיפוש בביתו של הנאשם  ובמסגרתו נתפסו בארון הנמצא במטבח 703.62 גרם סם מסוכן מסוג קוקאין (להלן: ""הסם"").",גזר דין
49,ME-23-01-53640-602,הוגש רישום פלילי של הנאשם  (תע/1 ).,גזר דין
50,ME-23-01-53640-602,ראיות ההגנה לעונש,גזר דין
51,ME-23-01-53640-602,הוגשו מסמכים רפואיים של הנאשם (נע/1).,גזר דין
52,ME-23-01-53640-602,עיקר טיעוני המאשימה לעונש,גזר דין
53,ME-23-01-53640-602,"המאשימה הדגישה את חומרת העבירות בהן הורשע הנאשם, ובכלל זה את ריבוי האישומים.",גזר דין
54,ME-23-01-53640-602,"באשר לנסיבות ביצוע העבירות, ציינה כי מעורבותו של הנאשם בביצוען היא גבוה מאוד וחלקו מרכזי,  משמעותי ודומיננטי גם ביחס לעבירות הסיוע לסחר בסמים.",גזר דין
55,ME-23-01-53640-602,"בכל הקשור לנסיבות שאינן קשורות בביצוע העבירות, הפנתה לעברו הפלילי המכביד של הנאשם.",גזר דין
56,ME-23-01-53640-602,"בהתאם, ביקשה  למקם את עונשו של הנאשם ברף העליון של הטווח המוסכם, קרי 6 וחצי שנות מאסר בפועל.",גזר דין
57,ME-23-01-53640-602,"בנוסף ביקשה להכריז עליו כסוחר סמים, לחלט את הרכוש כמפורט בבקשת החילוט שבכתב האישום המתוקן.",גזר דין
58,ME-23-01-53640-602,עוד ביקשה להטיל על הנאשם מאסר על תנאי וקנס משמעותי.,גזר דין
59,ME-23-01-53640-602,עיקר טיעוני ההגנה לעונש,גזר דין
60,ME-23-01-53640-602,"הפנה ללקיחת האחריות, לחיסכון בשמיעת עדותו של הסוכן ובזמן שיפוטי יקר.",גזר דין
61,ME-23-01-53640-602,"עוד הפנה לנסיבותיו האישיות של הנאשם, בין היתר למצבו הבריאותי הקשה המחייב טיפול רפואי רצוף.",גזר דין
62,ME-23-01-53640-602,"ביקש להתחשב בתקופה הארוכה בה הנאשם נתון במעצר עד תום ההליכים והדגיש את העובדה שתנאי מעצר קשים מתנאי מאסר, מה בפרט שמדובר בנאשם הסובל מבעיות רפואיות משמעותיות כך שתנאי מעצרו קשים עוד יותר.",גזר דין
63,ME-23-01-53640-602,"באשר לנסיבות ביצוע העבירות, טען כי הן בוצעו מתוך תחושת פחד וכורח, והסם שהוחזק (אישום רביעי) היה עבור אדם אחר.",גזר דין
64,ME-23-01-53640-602,"באשר למדיניות הענישה, הפנה לפסיקה רלוונטית, ולפסקי דין הנוגעים לאותה פרשה.",גזר דין
65,ME-23-01-53640-602,"לאור כל האמור לעיל, ביקש להטיל על הנאשם עונש ברף הנמוך של הטווח המוסכם, קרי 4 שנות מאסר, והתנגד לעתירת המאשימה להכריז על  הנאשם כסוחר סמים, מאחר ואפשרות זו לא צוינה מפורשות במסגרת הסדר הטעון הכתוב.",גזר דין
66,ME-23-01-53640-602,"הנאשם עצמו ציין כי העבירות בוצעו עקב נסיבות מיוחדות וקשות, וכי מעולם לא היה מעורב בעולם הסמים.",גזר דין
67,ME-23-01-53640-602,"הפנה לנסיבותיו האישיות, בין היתר להיותו גרוש, אב לשתי בנות, ולמצבו הבריאותי הקשה המצריך השגחה, טיפול וקבלת זריקות.",גזר דין
68,ME-23-01-53640-602,עוד הפנה לתקופה הארוכה בה הוא נתון  במעצר עד תום ההליכים והקשיים עמם הוא  נאלץ להתמודד עקב מצבו הבריאותי.,גזר דין
69,ME-23-01-53640-602,ביקש להתחשב בו ולהטיל עליו עונש מאסר ברף הנמוך של הטווח המוסכם.,גזר דין
70,ME-23-01-53640-602,הצדדים הגיעו להסכמה בעניין טווח הענישה כך שאינני נדרש לקביעת מתחם עונש הולם בהתאם פרק ו' סימן א' 1   לחוק העונשין הדן בהבניית שיפוט הדעת השיפוטי בענישה (סעיפים 40א-טו).,גזר דין
71,ME-23-01-53640-602,"עם זאת לצורך בחינת ההסדר שהושג על בית המשפט יש לבחון קיומו של יחס הולם בין חומרת מעשה העבירה בנסיבותיו ומידת האשמה של הנאשם ובין סוג ומידת העונש המוטלים עליו תוך התחשבות בערכים המוגנים שנפגעו ומידת הפגיעה בהם, הצורך בהרתעת הרבים והיחיד ומדיניות הענישה הנהוגה ביחס לאותה עבירה.",גזר דין
72,ME-23-01-53640-602,הערכים החברתיים עליהם יש להגן,גזר דין
73,ME-23-01-53640-602,נסיבות ביצוע העבירות פורטו בהרחבה במסגרת תיאור עובדות כתב האישום המתוקן.,גזר דין
74,ME-23-01-53640-602,"באשר לאישומי הסיוע לסחר (אישומים 1 ו-3), הנאשם היה שותף בחלק מהתכנון ובהוצאה לפועל של העסקה, ומעורבותו הייתה ממשית.",גזר דין
75,ME-23-01-53640-602,"היה זה הנאשם שבשלב מסוים יצר קשר עם הסוכן וסיכם  עמו על מקום ביצוע העסקה, הגיע למקום המפגש, העביר לסוכן את הסם וקיבל לידיו את סכום התמורה עבור הסמים לצורך העברתו לוילי.",גזר דין
76,ME-23-01-53640-602,מדובר בפעולות סיוע משמעותיות ביותר המצויות במעגל הקרוב למבצע העיקרי.,גזר דין
77,ME-23-01-53640-602,סיוע בלעדיו העסקאות לא היו מתקיימות.,גזר דין
78,ME-23-01-53640-602,"ביחס לאישום הסחר (אישום שני), הנאשם היה מעורב באופן פעיל בהוצאות העסקה אל הפועל, בשלב מסוים  נוצר קשר בינו לבין הסוכן, הנאשם סיכם עמו על מקום ושעת המפגש, מסר לו את הסם וקיבל לידיו את התמורה.",גזר דין
79,ME-23-01-53640-602,"אשר לאישום הרביעי, מדובר בהחזקת של סם מסוכן מסוג קוקאין בכמות גדולה (700 ג'), וגם בהנחה והנאשם החזיק את הסם עבור אחר, הרי שלא מדובר בהחזקה ""תמימה"", והנאשם בוודאי ידע שמדובר בסם שמטרתו אינה שימוש עצמי, וסופו שהיה מופץ.",גזר דין
80,ME-23-01-53640-602,"הנאשם  אדם בגיר אשר הבין את הפסול במעשיו ואת השלכותיהם, יכול היה לחדול ממעשיו אך הוא לא עשה כן.",גזר דין
81,ME-23-01-53640-602,"בכל ההזדמנויות, מדובר בסם מסוכן מסוג קוקאין שפגיעתו קשה, בכמויות גדולות יחסית (סחר ב- 100 גרם, סיוע לסחר ב- 99  ו- 119 גרם והחזקה של 700 גרם) כאשר העבירות בוצעו ממניע כלכלי.",גזר דין
82,ME-23-01-53640-602,"אמנם הסם לא הופץ והנזק שיכול היה להיגרם נמנע, אך אין לזקוף זאת לזכותו של הנאשם אלא לעובדה שבסופו של יום הסם הגיע לידי המשטרה.",גזר דין
83,ME-23-01-53640-602,"אשר לטענת הנאשם לפיה הוא פעל על סמך הוראותיו של וילי מתוך פחד וחשש לשלום משפחתו אני סבור, שהנאשם אינו יכול להסתתר מאחורי טענתו זו.",גזר דין
84,ME-23-01-53640-602,"כאמור הנאשם אדם בגיר, והיה מדוע לפוטנציאל הנזק החמור שעלול היה להיגרם לציבור כתוצאה ממעשיו.",גזר דין
85,ME-23-01-53640-602,"לא מדובר בקרבה לסייג כלשהו, והנאשם אף לא טען זאת.",גזר דין
86,ME-23-01-53640-602,"עם זאת, יינתן לטענה זו משקל מסוים לקולה, אך לא מדובר בנסיבה כבדת משקל.",גזר דין
87,ME-23-01-53640-602,משקל נוסף לקולה יינתן לעובדה שהיה זה וילי שעמד מאחורי כלל העסקאות והנאשם פעל מטעמו.,גזר דין
88,ME-23-01-53640-602,"במכלול הנסיבות אני סבור כי הפגיעה בערכים המוגנים במקרה זה הייתה משמעותית, והעבירות שבוצעו מצויות כולן (כל אחת בפני עצמה) ברף חומרה בינוני/גבוה.",גזר דין
89,ME-23-01-53640-602,מדיניות הענישה והפסיקה הנהוגה,גזר דין
90,ME-23-01-53640-602,טווח הענישה שהוסכם עליו מצוי בתוך מתחמי הענישה הנהוגים,גזר דין
91,ME-23-01-53640-602,"לאחר ששקלתי את חומרת העבירות, נסיבות ביצוען כמפורט לעיל, הפגיעה המשמעותית  בערכים המוגנים והפסיקה הנהוגה, אני סבור, כי  טווח הענישה עליו הוסכם הינו ראוי ובדעתי לאמצו.",גזר דין
92,ME-23-01-53640-602,נסיבות שאינן קשורות בביצוע העבירות,גזר דין
93,ME-23-01-53640-602,"לקולה אני מביא בחשבון את קבלת האחריות, ההודאה בכתב האישום המתוקן, החיסכון בהעדת הסוכן המשטרתי ובזמן שיפוטי (הגם שנשמעה עדותו של המפעיל), נסיבותיו האישיות והמשפחתיות של הנאשם כמפורט בטיעוני ההגנה ובדברי הנאשם, ובפרט מצבו הרפואי המורכב כעולה מהמסמכים הרפואיים שהוגשו (נע/1 והמסמכים שצורפו בהמשך).",גזר דין
94,ME-23-01-53640-602,אציין כי במהלך שמיעת הראיות  נחשפתי לסבלו של הנאשם שהגיע לדיונים עם כרית על מנת להקל על ישיבתו.,גזר דין
95,ME-23-01-53640-602,"כך גם תובא בחשבון תקופת המעצר הארוכה בה הנאשם נתון עד היום (כידוע תנאי המעצר קשים מתנאי מאסר בפרט ביחס למי שסובל מבעיות רפואיות משמעותיות), והשלכות המעצר/מאסר על הנאשם ובריאותו, וכן על משפחתו ובפרט על בתו הצעירה.",גזר דין
96,ME-23-01-53640-602,"לחומרה אני מביא בחשבון את עברו הפלילי של הנאשם הכולל 21 הרשעות קודמות, ביניהן עבירות בתחום הרכוש, האלימות, לרבות עבירות של קבלת דבר במרמה בנסיבות מחמירות, שימוש במסמך מזויף, זיוף, שוד מזוין, גניבה, תקיפה בכדי לגנוב, איומים, תקיפה הגורמת חבלה ממשית ועוד, כאשר הרשעתו האחרונה הינה משנת 2017 בגינה נדון ל- 18 חודשי מאסר בפועל.",גזר דין
97,ME-23-01-53640-602,"ניכר כי חרף העונשים שהוטלו על הנאשם, הוא לא נרתע ושב וביצע עבירות פליליות חמורות.",גזר דין
98,ME-23-01-53640-602,"במכלול הנסיבות כמפורט לעיל, אני סבור שנכון לגזור על הנאשם עונש מאסר בפועל לתקופה המצויה בין הרף התחתון למרכז הטווח המוסכם.",גזר דין
99,ME-23-01-53640-602,"הכרזה על הנאשם כ""סוחר סמים"" וחילוט התפוסים",גזר דין
100,ME-23-01-53640-602,"המאשימה עתרה להכריז על הנאשם ""סוחר סמים"" ולחלט את סכום הכסף בסך 25,110 ₪ ואת האופניים החשמליים מדגם ""קורטז"" שנתפסו בביתו של הנאשם כמפורט בכתב האישום המתוקן, תוך שהיא מדגישה את חומרת העבירות, והעובדה שהנאשם לא הצביע על מקור כספי חוקי לכסף ולרכוש שנתפס.",גזר דין
101,ME-23-01-53640-602,"ההגנה התנגדה להכריז על הנאשם כסוחר סמים בעיקר בשל כך שאפשרות זו לא עלתה בשום שלב במהלך המשא והמתן שהתקיים בין הצדדים, ולא בהסדר הטעון הכתוב.",גזר דין
102,ME-23-01-53640-602,"אשר לטענה לפיה כתב האישום המתוקן מציין  את כוונת המאשימה לחילוט רכושו של הנאשם, הפנה לעניינו של גרבואיס (הנ""ל) שם הסדר הטעון הכתוב לא כלל את אפשרות הכרזתו כסוחר סמים בעוד שאפשרות זו צוינה בכתב האישום, וחרף זאת המאשימה לא בקשה להכריז על הנאשם שם כסוחר סמים.",גזר דין
103,ME-23-01-53640-602,בנוסף הפנה לסעיף 7 להסדר הטעון אשר לטענתו אינו יכול להתיישב עם אפשרות הכרזתו כסוחר סמים.,גזר דין
104,ME-23-01-53640-602,לאחר ששקלתי את טענות הצדדים ועיינתי בהסדר הטעון ובכתב האישום המתוקן אני סבור כי המאשימה רשאית לעתור להכריז על הנאשם כסוחר סמים.,גזר דין
105,ME-23-01-53640-602,"ראשית, הסדר הטעון שהוגש מפנה לכתב האישום המתוקן אשר מהווה חלק בלתי נפרד מההסדר.",גזר דין
106,ME-23-01-53640-602,בכתב האישום המתוקן צוין מפורשות כי המאשימה תבקש להכריז על הנאשם כסוחר סמים.,גזר דין
107,ME-23-01-53640-602,"ככל שהנאשם סבר שסוגיית הכרזתו כסוחר סמים אינה חלק מהסדר הטעון, היה עליו לעמוד על מחיקת פסקה זו מכתב האישום המתוקן, ומשלא עשה כן יש להניח שהסכים לתוכנו.",גזר דין
108,ME-23-01-53640-602,"שנית, הסדר הטעון כולל את זכותה של המאשימה לעתור לחילוט הרכוש (חלק שני ס' 6 להסדר),  עתירה המתכתבת עם האמור בכתב האישום המתוקן בכל הנוגע להכרזה על הנאשם כסוחר סמים.",גזר דין
109,ME-23-01-53640-602,"שלישית, אין כל נפקות לעובדה שהמאשימה בעניין גרבואיס  לא ביקשה להכריז על הנאשם שם כסוחר סמים למרות שציינה זאת בכתב האישום המתוקן.",גזר דין
110,ME-23-01-53640-602,"בעניין גרבואיס, להבדיל מעניינו של הנאשם, הסדר הטעון לא כלל עתירה לחילוט להבדיל מעניינו של הנאשם, וגם אם המאשימה שם הייתה עותרת לחילוט מבלי שהדבר הוזכר בהסדר הטעון, היא הייתה רשאית לעשות כן נוכח העובדה שאפשרות זו מצוינת בכתב האישום המתוקן המהווה כאמור חלק מהסדר הטעון.",גזר דין
111,ME-23-01-53640-602,"המאשימה מטעמיה לא עמדה על חילוט הרכב בעניין גרבואיס, וזו זכותה.",גזר דין
112,ME-23-01-53640-602,"רביעית,  סעיף 7 לחלק השני של הסדר הטעון  אינו עומד בסתירה לאפשרות להכריז על הנאשם כסוחר סמים (הכרזה שבצידה חזקה לפיה הרכוש שנתפס מקורו בעסקת סמים).",גזר דין
113,ME-23-01-53640-602,כל שסעיף 7 מבהיר הוא כי אין בחילוט הרכוש כדי להשליך על הליכים אחרים למקרה ותעלה טענה מצד אדם כלשהו לבעלות על הרכוש וכד'.,גזר דין
114,ME-23-01-53640-602,"קרי הסעיף מותיר אפשרות עתידית לטענות הקשורות ברכוש, מבלי שתהיה לכך השפעה על ההליך הנוכחי, ותו לא.",גזר דין
115,ME-23-01-53640-602,"בהתאם לסעיף 31 (6) לפקודה ""קבע בית המשפט לפי סעיף 36א(ב) שנידון הוא סוחר סמים.",גזר דין
116,ME-23-01-53640-602,"כל רכוש של אדם כאמור, ורכוש של בן זוגו ושל ילדיו אשר טרם מלאו להם עשרים ואחת שנים...",גזר דין
117,ME-23-01-53640-602,"ייראה כרכוש של הנדון שהושג בעבירה של עסקת סמים, אלא אם כן הוכיח הנדון אחד מאלה:",גזר דין
118,ME-23-01-53640-602,(ב) (ב) הרכוש הגיע לידיו או לידי בעליו לא יאוחר משמונה שנים שקדמו ליום הגשת כתב האישום בשל העבירה שעליה נדון.,(א)(א) האמצעים להשגת הרכוש היו חוקיים.
119,ME-23-01-53640-602,"מכאן, שלקביעה לפיה אדם הוא ""סוחר סמים"" מצטרפת חזקה לפיה כל רכושו ורכוש בני  משפחתו הקרובים הוא רכוש שהושג בעבירה של עסקת סמים, זולת רכוש שלגביו הוכח אחרת.",(א)(א) האמצעים להשגת הרכוש היו חוקיים.
120,ME-23-01-53640-602,בנוסף כתב האישום מייחס לנאשם הפקת רווח.,(א)(א) האמצעים להשגת הרכוש היו חוקיים.
121,ME-23-01-53640-602,"הנאשם מצדו לא הביא כל ראיה לסתירת החזקה או המסקנה הנ""ל.",(א)(א) האמצעים להשגת הרכוש היו חוקיים.
122,ME-23-01-53640-602,"כאמור, סעיף 31(6)(ב) לפקודת הסמים המסוכנים קובע כי רכוש המצוי בחזקתו של הנידון ייראה כרכושו אלא אם הוכיח שהרכוש הוא של זולתו.",(א)(א) האמצעים להשגת הרכוש היו חוקיים.
123,ME-23-01-53640-602,"בהתאם יש לראות בכסף ובאופניים החשמליים שנתפסו בביתו של הנאשם  כרכושו של הנאשם, מה בפרט שהנאשם לא טען אחרת.",(א)(א) האמצעים להשגת הרכוש היו חוקיים.
124,ME-23-01-53640-602,"במכלול הנסיבות, אני מקבל את עתירת המאשימה לחילוט הכסף והרכוש שנתפס בביתו של הנאשם.",(א)(א) האמצעים להשגת הרכוש היו חוקיים.
125,ME-23-01-53640-602,"לאור כל האמור לעיל, אני גוזר על הנאשם  את העונשים הבאים:",(א)(א) האמצעים להשגת הרכוש היו חוקיים.
126,ME-23-01-53640-602,אני גוזר על הנאשם מאסר בפועל לתקופה של  55 חודשים  בניכוי ימי מעצרו מיום 10.01.23 ועד היום.,(א)(א) האמצעים להשגת הרכוש היו חוקיים.
127,ME-23-01-53640-602,אני גוזר על הנאשם מאסר על תנאי לתקופה של 12 חודשים והתנאי הוא  שלא יעבור בתוך 3 שנים מיום שחרורו ממאסרו עבירת סמים מסוג פשע ויורשע בגינה.,(א)(א) האמצעים להשגת הרכוש היו חוקיים.
128,ME-23-01-53640-602,אני גוזר על הנאשם מאסר על תנאי לתקופה של 6 חודשים והתנאי הוא  שלא יעבור בתוך 3 שנים מיום שחרורו ממאסרו עבירת סמים מסוג עוון ויורשע בגינה.,(א)(א) האמצעים להשגת הרכוש היו חוקיים.
129,ME-23-01-53640-602,"אני מטיל על הנאשם קנס כספי בסך 10,000 ₪ או  50  ימי מאסר תמורתו.",(א)(א) האמצעים להשגת הרכוש היו חוקיים.
130,ME-23-01-53640-602,הקנס שהוטל על הנאשם  ישולם עד ליום 10.02.25.,(א)(א) האמצעים להשגת הרכוש היו חוקיים.
131,ME-23-01-53640-602,"תשומת לב הנאשם שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מיום מתן גזר הדין וזאת באחת מהדרכים הבאות:בכרטיס אשראי – באתר המקוון של רשות האכיפה והגבייה, www.eca.gov.il  או חפש בגוגל "" תשלום גביית קנסות"";",(א)(א) האמצעים להשגת הרכוש היו חוקיים.
132,ME-23-01-53640-602,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו); במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,(א)(א) האמצעים להשגת הרכוש היו חוקיים.
133,ME-23-01-53640-602,"אני מורה על חילוט הכסף בסך של 25,110 ₪ והאופניים החשמליים מדגם ""קורטז"" שנתפסו, לטובת המדינה.",(א)(א) האמצעים להשגת הרכוש היו חוקיים.
134,ME-23-01-53640-602,5129371זכות ערעור לבית המשפט העליון בתוך 45 יום מהיום.,(א)(א) האמצעים להשגת הרכוש היו חוקיים.
135,ME-23-01-53640-602,"ניתן היום,  ד' תשרי תשפ""ה, 06 אוקטובר 2024, בהעדר הצדדים.",(א)(א) האמצעים להשגת הרכוש היו חוקיים.
