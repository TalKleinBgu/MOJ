,verdict,text,part
0,ME-20-03-37454-552,"על-ידי ב""כ עו""ד רוזי כבאז",מדינת ישראל
1,ME-20-03-37454-552,באמצעות פרקליטות מחוז תל-אביב (פלילי),מדינת ישראל
2,ME-20-03-37454-552,"על-ידי ב""כ עו""ד ציון אמיר","יצחק רחימי ת""ז xxxxxxxxx"
3,ME-20-03-37454-552,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א","יצחק רחימי ת""ז xxxxxxxxx"
4,ME-20-03-37454-552,"הנאשם הורשע על יסוד הודאתו בעובדות כתב האישום המתוקן בעבירות של החזקת סם מסוכן שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש], תשל""ג-1973 (להלן - פקודת הסמים), וייבוא סם מסוכן, לפי סעיפים 13 ו- 19א רישא לפקודת הסמים.",כללי
5,ME-20-03-37454-552,"על פי הסדר הטיעון שגובש, הגבילה התביעה טיעוניה לעונש מאסר בפועל של 4 שנים לצד עונשים נלווים, וסוכם כי הסניגור יהיה  חופשי בטיעוניו.",כללי
6,ME-20-03-37454-552,"כפי שיפורט בהמשך, העבירות בהן הורשע הנאשם בוצעו יחד עם שניים נוספים: אדם בשם מנוצ'הר יעקובי (להלן – מנוצ'הר) ומכרה בשם סוזן עזיזיאן (להלן  - סוזן).",כללי
7,ME-20-03-37454-552,"מנוצ'הר, שותפו של הנאשם ברשת הסמים, הורשע בעבירות של קשירת קשר לפשע, החזקת סם מסוכן שלא לצריכה עצמית, ייבוא סם מסוכן, עשיית עסקה בסם מסוכן וניסיון לייבוא סם מסוכן, וביום 25.5.2011 נדון ל- 12 שנות מאסר בפועל.",כללי
8,ME-20-03-37454-552,"סוזן, ששימשה כבלדרית ברשת הסמים, נעצרה בנמל התעופה בניו יורק כשברשותה שתי מזוודות ובהן כ- 14 ק""ג סם מסוכן מסוג קודאין, מורפין ותבאין, נשפטה והורשעה בניו יורק, וביום 30.10.2009 נדונה ל- 10 שנות מאסר בפועל.",כללי
9,ME-20-03-37454-552,"פער הזמנים המשמעותי בין מועד ביצוע העבירות (11.3.2007) לבין המועד בו הוגש כתב האישום (6.3.2020) נבע מעונש מאסר ממושך שהושת על המערער ביום 7.12.2010 על ידי בית משפט בתורכיה בגין עבירות של ייבוא וייצוא 12.5 ק""ג סם מסוכן מסוג אופיום, אשר בוצעו במועד מאוחר לעבירות המיוחסות לנאשם בהליך שבפניי.",כללי
10,ME-20-03-37454-552,"על פי עובדות כתב האישום המתוקן, בשנת 2007 קשר הנאשם קשר עם מנוצ'הר יעקובי, לייבא סם מסוכן מתורכיה לארצות הברית, מוסלק במזוודות.",עובדות כתב האישום  
11,ME-20-03-37454-552,"במסגרת הקשר העבירו הנאשם ומנוצ'הר לאדם ממוצא אירני בשם עלי סך של 40,000 דולר על מנת שזה יספק להם מזוודות ובהן סם מסוכן.",עובדות כתב האישום  
12,ME-20-03-37454-552,"ביום 8.3.2007 טסו הנאשם, מנוצ'הר וסוזן עזיזיאן, מכרה של הנאשם, לאיסטנבול.",עובדות כתב האישום  
13,ME-20-03-37454-552,הנאשם רכש כרטיסי טיסה עבור השלושה במשרד נסיעות השוכן בתל-אביב.,עובדות כתב האישום  
14,ME-20-03-37454-552,"בהגיעם לשדה התעופה בישראל, מסר הנאשם למנוצ'הר חבילות שהכילו שטרות בדולרים וביקש ממנו להסתיר אותן בין בגדיו.",עובדות כתב האישום  
15,ME-20-03-37454-552,"ביום 9.3.2007, במסגרת פגישה שנערכה בין הנאשם, מנוצ'הר ועלי באיסטנבול, העבירו השניים לעלי סך של 20,000 דולר על מנת לזרז את קבלת המזוודות.",עובדות כתב האישום  
16,ME-20-03-37454-552,"למחרת, רכש הנאשם עבור סוזן כרטיס טיסה מתורכיה לאמסטרדם ומשם לניו יורק.",עובדות כתב האישום  
17,ME-20-03-37454-552,"הנאשם ומנוצ'הר סיכמו, כי לאחר שסוזן תעזוב את תורכיה עם מזוודות הסמים, יישאר מנוצ'הר באיסטנבול וימתין עד להגעתן של שתי מזוודות נוספות המכילות אף הן סמים מסוכנים.",עובדות כתב האישום  
18,ME-20-03-37454-552,"בחצות יום 10.3.2007, הביא עלי לחדר המלון בו שהו הנאשם, מנוצ'הר וסוזן שתי מזוודות אשר כל אחת מהן הכילה שתי חבילות מוסלקות ובהן סמים מסוכנים מסוג קודאין, מורפין ותבאין במשקל כולל של כ- 14 ק""ג.",עובדות כתב האישום  
19,ME-20-03-37454-552,"הנאשם, מנוצ'הר וסוזן ידעו על קיומם של הסמים במזוודות.",עובדות כתב האישום  
20,ME-20-03-37454-552,"ביום 11.3.2017, ליוו הנאשם ומנוצ'הר את סוזן לשדה התעופה באיסטנבול.",עובדות כתב האישום  
21,ME-20-03-37454-552,"בהגיעם לשדה התעופה, הנאשם מסר לסוזן כתובת בניו יורק אליה עליה להגיע עם המזוודות, והודיע כי יצטרף אליה יומיים לאחר מכן, ואילו מנוצ'הר יחבור אליהם לאחר שיקבל את שתי המזוודות הנוספות באיסטנבול.",עובדות כתב האישום  
22,ME-20-03-37454-552,"בהמשך לאמור, טסה סוזן לאמסטרדם ומשם לניו יורק.",עובדות כתב האישום  
23,ME-20-03-37454-552,בשדה התעופה בניו יורק נתפסו על ידי הרשויות האמריקאיות הסמים המוסלקים במזוודות.,עובדות כתב האישום  
24,ME-20-03-37454-552,מטעם התביעה הוגשה אסופת מסמכים בעניינו של הנאשם: מסמכים משפטיים מהליך החילוט האזרחי של הנאשם (תע/1); רישומו הפלילי של הנאשם (תע/2); כתב האישום וגזר הדין בגין העבירות שביצע בתורכיה (תע/3); וכתבי האישום וגזרי הדין בעניינם של מנוצ'הר (תע/4) וסוזן (תע/5).,ראיות לעונש
25,ME-20-03-37454-552,"מטעם ההגנה הוגשו מסמכים המתעדים את חילופי הדברים בין הצדדים בקשר להליך ההסגרה של הנאשם מתורכיה (נע/1); דו""ח אמנסטי המפרט את תנאי הכליאה בתורכיה (נע/2); מכתב שכתב הנאשם המגולל את נסיבות חייו (נע/3); וגיליון רפואי בעניינו של הנאשם (נע/4).",ראיות לעונש
26,ME-20-03-37454-552,"כאמור, הצדדים הגיעו להסדר טיעון בעל טווח ענישה מוסכם (4-0 שנים), כשהם ערים לכך שהרף העליון עליו הסכימו, נמוך מהרף התחתון של מתחם העונש ההולם בעבירות מהסוג בו עסקינן נוכח קיומה של מסכת עובדתית ייחודית ומורכבת, ועל כן סברו כי ניתן לגזור את דינו של הנאשם בגדרו של הסדר הטיעון, גם מבלי להידרש למתחם הענישה.",טענות הצדדים לעונש
27,ME-20-03-37454-552,"התובעת, עו""ד רוזי כבאז, עתרה לאימוץ הרף העליון של טווח הענישה המוסכם, תוך שהבהירה בטיעוניה כי מורכבות המקרה הצריכה התחשבות משמעותית לעניין העונש, שבאה לידי ביטוי בהסדר שגובש.",טענות הצדדים לעונש
28,ME-20-03-37454-552,"התובעת עמדה בטיעוניה על חומרת מעשיו של הנאשם, לרבות כמות וסוג הסמים שייבא; הפגיעה בערכים המוגנים; חלקו המשמעותי של הנאשם בביצוע העבירות בבחינת שותף פעיל ברשת סמים בינלאומית; התכנון המוקדם שכלל קשירת קשר עם אחרים ורכישה מוקדמת של כרטיסי טיסה; הנזקים שהיו צפויים להיגרם כתוצאה מביצוע העבירות, ועברו הפלילי המכביד של הנאשם.",טענות הצדדים לעונש
29,ME-20-03-37454-552,"לצד הנסיבות לחומרה, התייחסה התובעת גם לשיקולים שהם בעלי פוטנציאל ממתן בענישה אשר נשקלו במסגרת הסדר הטיעון: הודאתו של הנאשם; הזמן הרב שחלף מאז בוצעו העבירות ועד מועד הגשת כתב האישום; קיומם של קשיים ראייתיים בתיק, לרבות מורכבות בהעדת עדים ממדינות זרות; נסיבות חייו האישיות של הנאשם ונתוניו הרפואיים.",טענות הצדדים לעונש
30,ME-20-03-37454-552,"עוד עמדה התובעת על המורכבות הכרוכה בחקירות בינלאומיות מסוג זה; הקשיים שעמדו בפני מדינת ישראל לזכות בשיתוף פעולה מצד שלטונות תורכיה לאחר אירועי משט 'המרמרה' שעה שהנאשם מרצה עונש מאסר ארוך וממושך בכלא בתורכיה; הפעולות שביצעו גורמי האכיפה במרוצת השנים במספר מישורים, שיש בהן כדי לעצור את מרוץ ההתיישנות; והעובדה שהנאשם השתחרר מהכלא בשנת 2016 וחרף זאת בחר שלא להגיע לישראל, דבר שהעמיד אותו בסטטוס 'נמלט'.",טענות הצדדים לעונש
31,ME-20-03-37454-552,"הסנגור, עו""ד ציון אמיר, התייחס להתנהלות הרשות לאורך השנים, לחוסר הצלחתה לפעול להסגרתו של הנאשם מתורכיה לישראל, לשיהוי הניכר בהגשת כתב האישום, ולנסיבותיו האישיות והמורכבות של הנאשם.",טענות הצדדים לעונש
32,ME-20-03-37454-552,"נטען, כי חרף מורכבות הנסיבות ועל אף הקשיים שהיו כרוכים ביחסים שבין ישראל לתורכיה, היה על המדינה לעשות כל שבידה בכדי לפעול להסגרתו של הנאשם לישראל.",טענות הצדדים לעונש
33,ME-20-03-37454-552,בהקשר זה ציין הסניגור כי לאורך השנים התקיימו שיתופי פעולה בין המדינות וזאת על אף המתיחות שנוצרה בעקבות אירועי משט 'המרמרה'.,טענות הצדדים לעונש
34,ME-20-03-37454-552,"הסנגור סבר כי יש לזקוף לזכותו של הנאשם את הודאתו וקבלת האחריות, וביקש ליתן לנתונים אלה משקל מוגבר נוכח חלוף הזמן (13 שנים ממועד ביצוע העבירות) וקיומם של קשיים ראייתיים משמעותיים שהיה בהם, לשיטתו, פוטנציאל מזכה במידה והתיק היה מנוהל.",טענות הצדדים לעונש
35,ME-20-03-37454-552,"עוד עמד הסנגור על נתוניו האישיים של הנאשם, לרבות גילו המתקדם (75), מצבו הרפואי המורכב, ריחוקו הממושך ממשפחתו, ותנאי הכליאה הקשים בהם היה נתון במהלך ריצוי מאסרו בתורכיה.",טענות הצדדים לעונש
36,ME-20-03-37454-552,"על יסוד כלל טיעוניו, סבר הסניגור כי אין מקום להשית על הנאשם עונש מאסר, או לחילופין – ניתן להסתפק בהשתת תקופת מאסר התואמת את ימי מעצרו.",טענות הצדדים לעונש
37,ME-20-03-37454-552,"הנאשם בדברו האחרון, הביע חרטה על מעשיו ולקח אחריות, עמד על נסיבות חייו המורכבות, הגעגועים למשפחתו, והקשיים בהם היה נתון במהלך ריצוי מאסרו בתורכיה.",טענות הצדדים לעונש
38,ME-20-03-37454-552,"אקדים מסקנה להנמקה ואציין כי לאחר שבחנתי את טענות הצדדים, ובעיקר בהינתן המורכבות העובדתית והייחודית של המקרה, סבורני כי הסדר הטווח אליו הגיעו הצדדים הוא סביר בנסיבות העניין הגם שהרף העליון אליו הגיעו הצדדים נמוך מהרף התחתון של מתחם העונש ההולם הנהוג בעבירות מן הסוג בו הורשע הנאשם.",דיון והכרעה
39,ME-20-03-37454-552,עמדתי זו מביאה בחשבון גם את אינטרס ההסתמכות של הנאשם עת נכרת הסדר הטיעון בין הצדדים.,דיון והכרעה
40,ME-20-03-37454-552,"בתי המשפט עמדו פעמים רבות על החומרה הטמונה בעבירות מן הסוג שביצע הנאשם, במיוחד כאשר מדובר בסמים קשים ובכמות כה גדולה.",דיון והכרעה
41,ME-20-03-37454-552,"בענייננו, מידת הפגיעה בערכים אלו היא בינונית-גבוהה.",דיון והכרעה
42,ME-20-03-37454-552,"הנאשם אמנם ייבא סמים מסוכנים מסוג קודאין, מורפין ותבאין במשקל כולל של כ- 14 ק""ג, אלא שהסמים נתפסו בשדה התעופה בניו יורק, ומשכך נמנעה הפצתם למשתמשי הקצה.",דיון והכרעה
43,ME-20-03-37454-552,"כאמור, העבירות שביצע הנאשם בוצעו בצוותא ותוכננו היטב.",דיון והכרעה
44,ME-20-03-37454-552,"התכנון שקדם לביצוע העבירות כלל את קשירת הקשר עם מנוצ'הר, סוזן ועלי לייבוא הסמים; העברת סכומי כסף לטובת קבלת המזוודות עם הסמים; תכנון מסלול טיסות, הזמנת בתי מלון, ורכישת כרטיסי טיסה מבעוד מועד.",דיון והכרעה
45,ME-20-03-37454-552,"חלקו של הנאשם בביצוע העבירות הוא משמעותי ודומיננטי: הוא היה שותף מלא בהגיית התכנית העבריינית, התווה את דרך הפעולה, רכש את כרטיסי הטיסה, ושילם יחד עם מנוצ'הר עבור הסמים.",דיון והכרעה
46,ME-20-03-37454-552,"מכאן, שהנאשם היווה חוליה חיונית, מרכזית ובלתי נפרדת בשרשרת הפצת הסם.",דיון והכרעה
47,ME-20-03-37454-552,"כאמור, הנזק הקונקרטי במקרה דנא נמנע מאחר שהסמים נתפסו בשדה התעופה בניו יורק, טרם הפצתם.",דיון והכרעה
48,ME-20-03-37454-552,"עם זאת, הנזק הפוטנציאלי שהיה עלול להיגרם מהפצת הסם הוא גדול ומשמעותי בשל הכמות הגדולה וסוג הסמים הקשים שיובאו לארצות הברית, שעלולים היו לשמש להכנת מנות סם רבות.",דיון והכרעה
49,ME-20-03-37454-552,"מעבר לשיקולים הכלליים ואלה הרלוונטיים לרמת הענישה הנהוגה, ניתן להצביע על שתי קבוצות שיקולים שיש בהם כדי להשפיע על קביעת העונש במסגרת טווח הענישה המוסכם:",דיון והכרעה
50,ME-20-03-37454-552,"בקבוצת השיקולים הפועלים לחובת הנאשם ניתן להצביע, בעיקר, על עברו הפלילי המכביד.",דיון והכרעה
51,ME-20-03-37454-552,"עיון בגיליון הרשעותיו (תע/2) מלמד, כי לנאשם 6 הרשעות קודמות, בגינן ריצה 5 עונשי מאסר, כש-3 מאסרים מתוכם היו בגין ביצוע עבירות של ייבוא סם מסוכן.",דיון והכרעה
52,ME-20-03-37454-552,"הלכה למעשה, מדובר במי שריצה במצטבר כ-22 שנות מאסר בגין עבירות סמים.",דיון והכרעה
53,ME-20-03-37454-552,"אף שאין עסקינן בעבר פלילי ""טרי"", ומאז שחרורו מהכלא בתורכיה בשנת 2016 לא ביצע עבירות נוספות, עדיין יש לראות בהרשעותיו הקודמות של הנאשם כנתון בעל משקל בקביעת העונש המתאים.",דיון והכרעה
54,ME-20-03-37454-552,"מנגד, בקבוצת השיקולים בעלי הפוטנציאל הממתן, ניתן למנות את אלה הקשורים לקבלת האחריות ולנסיבותיו האישיות.",דיון והכרעה
55,ME-20-03-37454-552,הנאשם הודה במיוחס לו ולקח אחריות על מעשיו.,דיון והכרעה
56,ME-20-03-37454-552,"לצד ההיבט הכרוך בחסכון הזמן ציבורי, קיים היבט חשוב לא פחות הקשור להפנמת הפסול במעשים, במיוחד שעה שקיימים בתיק קשיים ראייתיים שהצדדים ערים להם.",דיון והכרעה
57,ME-20-03-37454-552,"על כן מצאתי ליתן משקל מוגבר לנתונים אלה, אף שברור כי אלה נשקלו גם על ידי התביעה עת הסכימה להגביל טיעונה ל-4 שנות מאסר.",דיון והכרעה
58,ME-20-03-37454-552,נתתי דעתי לגילו המתקדם של הנאשם; למצבו הבריאותי המפורט בגיליון הרפואי שהוגש בעניינו; ולנסיבותיו האישיות המורכבות כפי שבאו לידי ביטוי בטיעוני ההגנה.,דיון והכרעה
59,ME-20-03-37454-552,"לא נעלם מעיני גם הקושי הרב הכרוך בריצוי תקופת מאסר ממושכת במדינה זרה, והתנאים הקשים בהם היה נתון, כפי שעולה מדו""ח אמנסטי שהוגש על ידי ההגנה.",דיון והכרעה
60,ME-20-03-37454-552,"הלכה למעשה, ראיתי בנתון זה כנתון המצדיק התחשבות מיוחדת המאפשרת הטלת עונש שאינו משקף את הרף העליון של טווח הענישה.",דיון והכרעה
61,ME-20-03-37454-552,"הסניגור טען כי התנהגות רשויות האכיפה בתיק דנא מצדיקה, כשלעצמה, הקלה בעונש, אלא שאינני סבור כי ניתן לראות בכך כנימוק בעל משקל משמעותי להקלה בעונש.",דיון והכרעה
62,ME-20-03-37454-552,"הסגרה לישראל אינה זכות מוקנית של נאשם, כאשר במקרה דנן, הנאשם לא הביע רצון לרצות בישראל את העונש שהושת עליו בתורכיה, ואף לא פנה לגורמים הרלוונטיים בבקשה לקדם הליך של הסגרה.",דיון והכרעה
63,ME-20-03-37454-552,"יתרה מכך, גם לאחר סיום תקופת מאסרו בכלא התורכי, חלפו מספר שנים עד ששב לישראל.",דיון והכרעה
64,ME-20-03-37454-552,"בנסיבות אלה, ושעה שהוכח כי רשויות המדינה ביצעו פעולות מסוימות לטובת קידום הסגרתו (גם אם לא באינטנסיביות המצופה על ידו נוכח הנסיבות) אין עסקינן בטיעון בעל משקל משמעותי.",דיון והכרעה
65,ME-20-03-37454-552,"עוד נטען, כי פער הזמנים בין מועד ביצוע העבירות למועד הגשת כתב האישום מצדיק אף הוא הקלה משמעותית בעונשו של הנאשם.",דיון והכרעה
66,ME-20-03-37454-552,"סבורני, כי לא ניתן להתעלם מנסיבות השיהוי הנעוצות בנאשם ונובעות מתקופת הריצוי הממושכת שהושתה עליו בתורכיה, כמו גם מבחירתו להישאר בתורכיה לאחר שחרורו מתוך החשש שמא יאלץ לתת את הדין אם ישוב לישראל.",דיון והכרעה
67,ME-20-03-37454-552,"אשר על כן, לא מצאתי מקום להתחשבות גם בנתון זה לעניין העונש.",דיון והכרעה
68,ME-20-03-37454-552,"לאחר שקילת כלל הנתונים הרלוונטיים, ובשים לב לנסיבות הייחודיות אשר מתקיימות במקרה דנא, כמו גם לעובדה כי סכום החילוט בהליך האזרחי הוא משמעותי ועומד על כ- 480,000 ₪, ראיתי לכבד את הסדר הטיעון ולגזור על הנאשם את העונשים הבאים:",דיון והכרעה
69,ME-20-03-37454-552,40 חודשי מאסר לריצוי בפועל החל מיום מעצרו -  6.3.2020.,דיון והכרעה
70,ME-20-03-37454-552,"8 חודשי מאסר, אולם הנאשם לא יישא עונש זה, אלא אם יעבור תוך 3 שנים מיום שחרורו עבירה על פקודת הסמים מסוג פשע.",דיון והכרעה
71,ME-20-03-37454-552,"ניתן והודע היום י""ז אלול תש""פ, 06/09/2020 במעמד הנוכחים.",דיון והכרעה
