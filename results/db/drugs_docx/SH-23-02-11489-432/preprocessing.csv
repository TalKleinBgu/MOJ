,verdict,text,part
0,SH-23-02-11489-432,בית משפט השלום ברמלה,nothing
1,SH-23-02-11489-432,תיק חיצוני:,"תפ""ק 11489-02-23 מדינת ישראל נ' לנקרי "
2,SH-23-02-11489-432,"שמואל מלמד, ""השופט הקהילתי"", מעשי משפט, יד (2023) 221","אביחי לנקרי
ע""י ב""כ עו""ד ניר רהט"
3,SH-23-02-11489-432,"פקודת הסמים המסוכנים [נוסח חדש], תשל""ג-1973: סע'  6, 7א","אביחי לנקרי
ע""י ב""כ עו""ד ניר רהט"
4,SH-23-02-11489-432,"חוק העונשין, תשל""ז-1977: סע'  31","אביחי לנקרי
ע""י ב""כ עו""ד ניר רהט"
5,SH-23-02-11489-432,"חוק סדר הדין הפלילי [נוסח משולב], תשמ""ב-1982","אביחי לנקרי
ע""י ב""כ עו""ד ניר רהט"
6,SH-23-02-11489-432,"הנאשם, כבן 29 שנים, נותן את הדין בגין עבירות של הכנה והפקת סם מסוכן לפי סעיף 6 לפקודת הסמים המסוכנים [נוסח חדש] התשל""ג-1973 (להלן: הפקודה), שתי עבירות של סיוע להכנה והפקת סם לפי סעיף 6 לפקודה, בצירוף סעיף 31 לחוק העונשין, התשל""ז-1977, והחזקת סמים שלא לצריכה עצמית לפי סעיף 7א (רישא) לפקודה.",מבוא
7,SH-23-02-11489-432,"ייחודו של המקרה הוא בכך שגזר הדין ניתן לאחר תהליך שיקומי עמוק ומרשים, שעבר הנאשם בבית המשפט הקהילתי, והגיע לסיומו בהצלחה.",מבוא
8,SH-23-02-11489-432,"המחלוקת העומדת בין הצדדים מתייחסת לשאלה האם יש מקום לסיים את ההליך ללא הרשעה כעתירת הנאשם, או שמא יש לאמץ את עמדת התביעה, להותיר את ההרשעה על כנה, ולהטיל עונש של מאסר על תנאי, בנוסף על הענישה המוסכמת בדמות צו מבחן ושל""צ.",מבוא
9,SH-23-02-11489-432,לנאשם אין כל עבר פלילי.,מבוא
10,SH-23-02-11489-432,"בכתב האישום הואשמו יחד עם הנאשם שני אחרים, אשר אף הם נטלו אחריות לעבירות, ועניינם עודנו מתנהל בבית המשפט הקהילתי.",העבירות
11,SH-23-02-11489-432,כתב האישום המתוקן מחזיק שלושה אישומים.,העבירות
12,SH-23-02-11489-432,"על פי עובדות החלק הכללי, במועד שאינו ידוע במדויק, עובר ליום 30.11.21, הקים הנאשם  מעבדה לגידול סם מסוכן מסוג קנבוס, בדירה ששכר לשם כך, בעיר גני תקוה, כששני הנאשמים האחרים מסייעים לו בהקמה ובתפעול.",העבירות
13,SH-23-02-11489-432,"באותם מועדים, הקים אחד הנאשמים האחרים שתי מעבדות גידול סמים, בדירות ששכר לשם כך בבאר יעקב ובראשל""צ, כשהנאשם דנן מסייע לו יחד עם הנאשם השלישי, בהקמה ובתפעול.",העבירות
14,SH-23-02-11489-432,הנאשמים ציידו את הדירות בציוד מתאים ולכל אחד מהם היתה גישה לדירות.,העבירות
15,SH-23-02-11489-432,"על פי עובדות האישום הראשון, החל מיום 27.5.21 שכר הנאשם דירה בת 5 חדרים, בה אחסנו הנאשמים בצוותא ציוד לצורך הקמת והפעלת המעבדה, כדלהלן: 12 שקי חומר דישון, 4 מנורות, 5 שנאים, מפוח, מאוורר, 6 שנאים, 6 מנורות ובתי נורה, מפוח, משקל אלקטרוני, מערכת השקייה, 2 מזגנים, 99 אדניות ובהן שתילי סמים.",העבירות
16,SH-23-02-11489-432,"במהלך תקופה ועד למעצרו ביום 30.11.21, גידל הנאשם בדירה 102 שתילים במשקל כולל של 32.62 ק""ג נטו, בסיוע הנאשמים האחרים.",העבירות
17,SH-23-02-11489-432,"בנוסף, החזיק בדירה בשקיות ניילון נפרדות: שקית קנבוס במשקל נטו 290.28 גרם, קנבוס במשקל נטו 158.22 גרם, קנבוס במשקל נטו 224.96 גרם.",העבירות
18,SH-23-02-11489-432,"בגין מעשים אלה, הורשע בעבירות של ייצור הכנה ואספקה, והחזקה שלא לצריכה עצמית.",העבירות
19,SH-23-02-11489-432,"על פי עובדות האישום השני, בחודש ינואר 2019, שכר הנאשם השני דירה בת 5 חדרים.",העבירות
20,SH-23-02-11489-432,"במועדים שאינם ידועים לאחר מכן, ציידו הנאשמים בצוותא את הדירה לצורך הקמת מעבדה, בציוד שלהלן: 9 שנאי חום, 2 מנורות, 2 מאיידי מזגן, 4 מפוחים, 1 מטהר אוויר, מזגן נייד, 4 מנועי מזגן, 112 אדניות, מדי חום ולחות, חומרי דישון.",העבירות
21,SH-23-02-11489-432,"מהמחצית השנייה של שנת 2021 ועד 1.12.21, גידל הנאשם השני בדירה 112 שתילי קנבוס במשקל 4.6 ק""ג נטו, כאשר הנאשם והנאשם השלישי סייעו לו בגידול ובתפעול המעבדה.",העבירות
22,SH-23-02-11489-432,בגין מעשים אלה הורשע הנאשם בעבירה של סיוע לייצור הכנה והפקת סם מסוכן.,העבירות
23,SH-23-02-11489-432,"על פי עובדות האישום השלישי, החל מיום 1.10.18 שכר הנאשם השני דירה בת 3 חדרים.",העבירות
24,SH-23-02-11489-432,"במחצית השנייה של 2021 ועד יום 4.12.21 ציידו הנאשמים את הדירה באוהלי גידול המאובזרים במערכות תאורה, חימום, וויסות טמפרטורה, רשתות לייבוש הסמים, 5 שנאים, 5 בתי מנורות, 3 מפוחים, 3 פילטרים, 2 תאורת לד, 2 מכשירי אל פסק, מפוח, פילטרים, מזגן ו-50 אדניות.",העבירות
25,SH-23-02-11489-432,בחדר השירותים התקינו מערכת השקייה מאובזרת בחומרי דישון.,העבירות
26,SH-23-02-11489-432,"בהמשך, גידל הנאשם השני 32 שתילי קנבוס במשקל כולל של 8.8 ק""ג נטו, בעוד הנאשם סייע בכך.",העבירות
28,SH-23-02-11489-432,"ב""כ התביעה פתחה טיעוניה בציון התהליך החיובי שעבר הנאשם בבית המשפט הקהילתי, אך טענה כי הסוגיה שבמחלוקת אינה נוגעת לשאלת הצלחת ההליך הקהילתי שאינה שנויה במחלוקת, כי אם לסוגיית ההרשעה שכלליה שונים.",טיעוני הצדדים
29,SH-23-02-11489-432,"התביעה מכירה בכך שהנאשם הראה לאורך ההליך רצינות ומחויבות רבה, והשיג את מטרות השיקום.",טיעוני הצדדים
30,SH-23-02-11489-432,"לכן, בכל הנוגע לענישה המומלצת על ידי שרות מבחן, קיימת הסכמה.",טיעוני הצדדים
31,SH-23-02-11489-432,"עם זאת, נטען כי חומרת העבירות, של הקמת 3 מעבדות סמים, וכמויות הסמים שנתפסו, אינן מאפשרות סיום ללא הרשעה.",טיעוני הצדדים
32,SH-23-02-11489-432,"עוד נטען כי מדובר בעבירות שבוצעו בתחכום ולפי תכנון מראש, והעבירה שבאישום הראשון, בה מילא הנאשם תפקיד מוביל, הניבה כמות סם גדולה במיוחד.",טיעוני הצדדים
33,SH-23-02-11489-432,"התביעה טוענת כי לא מצאה תקדים שבו הסתיים ההליך בגין גידול סמים ללא הרשעה, וודאי לא ביחס לכמויות סמים כה גדולות, וכי הפסיקה אליה מפנה ההגנה מתייחסת למקרים מינוריים יותר.",טיעוני הצדדים
34,SH-23-02-11489-432,"אשר לנסיבותיו האישיות של הנאשם, נטען כי לא הראה נזק קונקרטי שייגרם לו מן ההרשעה, שכן הוא פוטר בזמן המעצר, והשכלתו כוללת 600 שעות לימודים בלבד.",טיעוני הצדדים
35,SH-23-02-11489-432,"נטען כי הנאשם אינו חסום באופן מלא מלמצוא עבודה בתחומו, ובכל מקרה חומרת העבירה אינה מאפשרת להימנע מהרשעה.",טיעוני הצדדים
36,SH-23-02-11489-432,בסיום טיעוניה הודיעה התביעה כי היא מוותרת על עתירתה לחילוט סכום הכסף שנתפס.,טיעוני הצדדים
37,SH-23-02-11489-432,"ב""כ הנאשם טען כי לא זו בלבד שהנאשם סיים בהצלחה את ההליך הקהילתי, אלא שמדובר במשתתף חריג ומרשים.",טיעוני הצדדים
38,SH-23-02-11489-432,"העבירות בוצעו בעת שהיה כבן 26 שנים בלבד, אב לילד קטן, שנקלע לקשיים כלכליים שהובילו אותו לחבירה עם גורמים שוליים.",טיעוני הצדדים
39,SH-23-02-11489-432,"לעניין נסיבות העבירות, נטען כי הנאשם היה המבצע העיקרי באישום הראשון בלבד, בעוד שבאישומים האחרים היה מסייע.",טיעוני הצדדים
40,SH-23-02-11489-432,"כמו כן, לא נטען כי בוצע סחר בסמים או שהושג רווח כלשהו.",טיעוני הצדדים
41,SH-23-02-11489-432,"כמות הסמים הגדולה, נובעת מן העובדה שמדובר בשתילים חיים, שעמדו לפני הקטיף.",טיעוני הצדדים
42,SH-23-02-11489-432,"אשר לנסיבות האישיות, הפנה ב""כ הנאשם לתהליך השיקומי המוצלח, במהלכו גילה הנאשם רצינות ועקביות, ללא מעידות כפי שקורה במקרים אחרים במסגרת ההליך הקהילתי.",טיעוני הצדדים
43,SH-23-02-11489-432,"נטען כי ההליך הקהילתי מחייב התייחסות שונה מזו הנוהגת בהליך ה""רגיל"" על פי הלכת כתב.",טיעוני הצדדים
44,SH-23-02-11489-432,"היות שמטרת ההליך הקהילתי היא השיקום, וזוהי גם מטרת המוסד של אי הרשעה,  נטען כי אך מתבקש לאפשר שימוש בכלי זה לשם שיקומו של הנאשם, שפרנסתו היא חלק משיקומו.",טיעוני הצדדים
45,SH-23-02-11489-432,"למול טענות התביעה, אמר ב""כ הנאשם כי לא קיים חשש לפגיעה במדיניות הענישה באם יסתיים ההליך ללא הרשעה, שכן רק מיעוט ממשתתפי ההליך הקהילתי מסיימים ללא הרשעה, ולו מן הטעם שהם בעלי עבר פלילי, ותנאי להשתתפותם הוא היותם נתונים בסיכון להטלת מאסר בפועל ולא בעבודות שירות, כאמור בחסד""פ.",טיעוני הצדדים
46,SH-23-02-11489-432,"עוד הביע פליאתו על סירוב המדינה, שאינו מתיישב עם נכונותה להגמיש עמדתה לטובת הנאשם בסוגיית המאסר, שהיא משמעותית יותר.",טיעוני הצדדים
47,SH-23-02-11489-432,"אשר לנזק הקונקרטי שנדרש הנאשם להראות, אין מחלוקת על כך שהוא בעל תעודת יועץ אבטחת מידע (סייבר), וכי פוטר מעבודתו בעקבות ההרשעה.",טיעוני הצדדים
48,SH-23-02-11489-432,"נטען כי הנאשם פנה למקומות עבודה רבים בתחום אבטחת המידע, אך כולם סירבו לקבלו בעקבות הגילוי אודות הרשעתו, לכן אין המדובר בנזק ערטילאי, אלא נזק מוכח בפועל.",טיעוני הצדדים
49,SH-23-02-11489-432,"מבחינה עקרונית נטען כי פסיקת בתי המשפט מאפשרת הגמשת הכללים במסגרת ההליך הקהילתי, וסיום ללא הרשעה גם בעבירות חמורות.",טיעוני הצדדים
50,SH-23-02-11489-432,"לפיכך, עתר ב""כ הנאשם לסיים ללא הרשעה.",טיעוני הצדדים
51,SH-23-02-11489-432,הנאשם בדברו האחרון הודה על קבלת ההזדמנות לשקם עצמו בהליך הקהילתי.,טיעוני הצדדים
52,SH-23-02-11489-432,"לדבריו, ההרשעה פוגעת בו בפועל כבר עתה, מאחר שבעטיה אינו מצליח למצוא מקום עבודה, למרות חיפושים רבים.",טיעוני הצדדים
53,SH-23-02-11489-432,"בנסיבות, הוא נאלץ להסתפק בעבודות מזדמנות, ולא במקצועו.",טיעוני הצדדים
54,SH-23-02-11489-432,"עוד אמר כי ההרשעה תפגע גם בסיכוייו בהליך המשפטי המתנהל מול מי שהיתה בעבר בת זוגו, לגבי משמורת בנו הקטן.",טיעוני הצדדים
55,SH-23-02-11489-432,"בסיום דבריו אמר כי הוא מבין את גודל הטעות שעשה, וביקש התחשבות בית המשפט.",טיעוני הצדדים
56,SH-23-02-11489-432,"באותו עניין, הפנה בית המשפט העליון לסוג השיקולים, שיש בהם כדי ללמד על מידת החומרה שנלוותה לעבירת הגידול:",מתחם העונש ההולם
57,SH-23-02-11489-432,"ניתן לקבוע, אפוא, כי עונשו של המבקש נגזר, בסופו של יום, על בסיס כלל נסיבות המקרה, ובכללן, אופן הקמת המעבדה; אבזורה של המעבדה; שטחה ...; היקף הייצור; כמות השתילים ומשקל הסם.",מתחם העונש ההולם
58,SH-23-02-11489-432,"נסיבות אלו נשקלו לצורך קביעת עונשו של המבקש, ובדין נעשה כן על-ידי הערכאות הקודמות.",מתחם העונש ההולם
59,SH-23-02-11489-432,"הנה כי כן, ענישה ללא רכיב מאסר מאחורי סורג ובריח, מקובלת ומוכרת בהתקיים נסיבות שיקום מתאימות, ואף הימנעות מכל רכיב של מאסר, אינה בלתי אפשרית.",מתחם העונש ההולם
60,SH-23-02-11489-432,"בענייננו, הנאשם חבר לשני הנאשמים האחרים לצורך העבירות.",מתחם העונש ההולם
61,SH-23-02-11489-432,"במקרה אחד, הוביל הקמה ותפעול של מעבדת סמים, ולצורך כך שכר דירה ורכש ציוד מתאים.",מתחם העונש ההולם
62,SH-23-02-11489-432,"בסופו של דבר נתפסו בדירה מעל 32 ק""ג סמים, וציוד רב.",מתחם העונש ההולם
63,SH-23-02-11489-432,"בנוסף, החזיק שלא לצריכה עצמית כ-674 גרם קנבוס.",מתחם העונש ההולם
64,SH-23-02-11489-432,"בשני המקרים האחרים, סייע לנאשם השני בהקמת מעבדות דומות בשתי דירות נוספות שנשכרו לשם כך.",מתחם העונש ההולם
65,SH-23-02-11489-432,"בדירות אלה נתפסו בסופו של יום סמים מסוג קנבוס במשקל 4.6 ו-8.8 ק""ג וציוד רב.",מתחם העונש ההולם
66,SH-23-02-11489-432,"ניתן להתרשם כי הנאשמים פעלו במשותף, באופן מאורגן לרכישת הציוד, ותפעלו את המעבדות על פני מספר חודשים.",מתחם העונש ההולם
67,SH-23-02-11489-432,"מצד שני, יש לזכור כי בשניים מבין המקרים, הנאשם שימש כמסייע בלבד.",מתחם העונש ההולם
68,SH-23-02-11489-432,"בנוסף, יש משקל לכך שהנאשם והאחרים לא צברו שום רווח מפועלם, ולא נטען כי בוצעה מכירה כלשהי של היבול.",מתחם העונש ההולם
69,SH-23-02-11489-432,"נוכח פרק הזמן שפעלו המעבדות על פי כתב האישום, ניתן להבין כי השתילים עלו ופרחו וזה הטעם למשקל הסמים שנתפסו.",מתחם העונש ההולם
70,SH-23-02-11489-432,"בשים לב לנסיבות האופפות את מעשי הנאשם, ולאור מדיניות הענישה גם בנוגע לכמויות חומר צמחי גדולות יותר כפי שהובא לעיל, אני קובעת כי המתחם ההולם למכלול כתב האישום נע בין 6 חודשי עבודות שירות ועד 24 חודשי מאסר.",מתחם העונש ההולם
71,SH-23-02-11489-432,"כאמור בפתח הדברים, אין לנאשם כל עבר פלילי, ופרשה זו היא הסתבכותו היחידה מעולם.",חריגה משיקולי שיקום – הליך קהילתי
72,SH-23-02-11489-432,"הנאשם סיים בהצלחה תהליך שיקומי אינטנסיבי, במסגרת בית המשפט הקהילתי.",חריגה משיקולי שיקום – הליך קהילתי
73,SH-23-02-11489-432,"על מהותו הייחודית ויוצאת הדופן של ההליך הקהילתי, ניתן ללמוד מעיון בתיקון 92 לחסד""פ (פרק ו'1 ""בתי משפט קהילתיים – הוראת שעה""), שם נקבעה המסגרת להתנהלות ההליך,  עם סיומו המוצלח של פיילוט ההפעלה בחסות ארגון הג'וינט.",מהות ההליך הקהילתי
74,SH-23-02-11489-432,"בשנים האחרונות פועלים בתי משפט קהילתיים, אשר עיקר תכליתם שיקום נאשמים במסגרת הקהילה, על מנת למנוע פשיעה עתידית ולהפחית מוּעָדוּת (בלועזית רֵצִידִיבִיזְם) מטעם הנאשמים.",מהות ההליך הקהילתי
75,SH-23-02-11489-432,"בתי המשפט הקהילתיים פועלים תוך מטרה להשיב נאשמים אל דרך הישר, לשקמם ולשלבם כאנשים יצרניים אל תוך הקהילה – ומטרה זו מועדפת בהליכים אלו, על פני המטרה המסורתית של דיני העונשין שהיא ענישה בהתאם לעקרון ההלימה.",מהות ההליך הקהילתי
76,SH-23-02-11489-432,"זאת, מפני שנמצא כי הענישה, במקרים המגיעים אל בתי המשפט הקהילתיים, אינה מובילה להפחתת הסיכון להישנות העבירות, במה שמכונה תופעה של ""דלת מסתובבת"", בגדרה הנאשם מבלה חלק מזמנו בביצוע עבירות וחלק מזמנו בריצוי מאסר בגין כך – וחוזר חלילה.",מהות ההליך הקהילתי
77,SH-23-02-11489-432,"מטרת בתי המשפט לספק חלופה ל""דלת מסתובבת"" זו, באמצעות גישה לא-יריבה, בה התביעה וההגנה מקדמות יחד את האינטרס הציבורי-קהילתי שהוא מניעת עבריינות, הפוגעת באיכות חיי הקהילה (להרחבה, ראו: שמואל מלמד ""השופט הקהילתי"" מעשי משפט יד, 22((2023)",מהות ההליך הקהילתי
78,SH-23-02-11489-432,"תהליך השיקום במסגרת בית המשפט הקהילתי, איננו סוג של ""מסלול עוקף"" או ""קיצור דרך"" בהליך הפלילי, כי אם להיפך.",מהות ההליך הקהילתי
79,SH-23-02-11489-432,"המדובר בהליך ממושך ועמוק, על פני תקופה הנעה בין שנה לשנתיים, ובמקרים מסוימים אף מעבר לכך.",מהות ההליך הקהילתי
80,SH-23-02-11489-432,"במהלך התקופה, נערכות פגישות שבועיות של הנאשם (המשתתף) עם קצין המבחן, ובמקביל לכך הוא משולב בתכנית טיפולית על פי צרכיו, באמצעות גורמי טיפול ייעודיים, בחסות משרד העבודה והרווחה, או משרד הבריאות, או באמצעות יחידות הטיפול העירוניות במקום מגוריו.",מהות ההליך הקהילתי
81,SH-23-02-11489-432,"תכניות הטיפול הללו כוללות מפגשים שבועיים, סדנאות טיפוליות, טיפול רגשי פרטני, טיפול קבוצתי, וכן חובת מסירת בדיקות שתן, או מעקב רפואי נפשי, על פי תפירה אישית.",מהות ההליך הקהילתי
82,SH-23-02-11489-432,"בנוסף, במסגרת התהליך, ניתנת לנאשם תמיכה אישית לשם מיצוי זכויות סוציאליות, לרבות בדיקה וקידום זכאות לסל שיקום, וכן תמיכה וסיוע לשם הסדרת חובותיו, לרבות ליווי בהליכי חדל""פ במקרים המתאימים.",מהות ההליך הקהילתי
83,SH-23-02-11489-432,"זאת, על ידי צוות בית המשפט הקהילתי הכולל עובדים סוציאליים, או באמצעות יחידת הסיוע המשפטי של משרד המשפטים.",מהות ההליך הקהילתי
84,SH-23-02-11489-432,"מעטפת רחבה ורב תחומית זו, נועדה לסייע בפתרון בעיות שליוו את הנאשם במהלך חייו, אשר במקרים רבים היוו גורם מרכזי להתדרדרותו, והכל על מנת לאפשר לו להתמקד בשיקום, ולהעלותו על דרך חדשה.",מהות ההליך הקהילתי
85,SH-23-02-11489-432,"מעבר לתכנית הטיפולית האישית, בית המשפט הקהילתי – כשמו כן הוא – מהווה מוקד לפעילות קהילתית וחיזוק תחושת השייכות בקרב הנאשמים המשתתפים, אם בעריכת מפגשים חברתיים, אם בקיום פעולות התנדבות בקהילה, ואם בהעמדת מוקד פתוח להתייעצות.",מהות ההליך הקהילתי
86,SH-23-02-11489-432,"בשנת 2023 פורסם מחקר ההערכה הראשון לתכנית בתי המשפט הקהילתיים בישראל, וניתן ללמוד ממנו על ערכה של התכנית, האפקטיביות והיעילות, בתום מספר שנות הפעלתה בישראל.",מהות ההליך הקהילתי
87,SH-23-02-11489-432,"על פי המחקר, עולה כי נאשמים רואים בתכנית נקודת תפנית משנת חיים, וכי חל שינוי חיובי בתפיסתם העצמית, בתחושת המסוגלות, ואף בתפיסת העולם ובגישה כלפי הממסד.",מהות ההליך הקהילתי
88,SH-23-02-11489-432,"נאשמים מדווחים כי באמצעות התכנית רכשו כלים להימנעות ממצבי סיכון ופגיעה באחרים, שיפור היחסים עם בני המשפחה והסמכות ההורית, שיפור בתקשורת הבינאישית, הפחתת חשדנות והסתגרות, ושיפור התפקוד האישי.",מהות ההליך הקהילתי
89,SH-23-02-11489-432,"במבחן התוצאה, עולה מן המחקר, כי התכנית מביאה לירידה משמעותית בשיעורי הרצידיביזם, ובעקבות כך היא עשויה להביא להקלה על העומס המוטל על רשויות האכיפה ובתי המשפט, ואף להביא להפחתה בשימוש בכליאה.",מהות ההליך הקהילתי
90,SH-23-02-11489-432,"נקל להבין כי עסקינן בתכנית מקיפה ומעמיקה, הכרוכה בהשקעת משאבים רבים, לצורך שיקומו של המשתתף, הן למענו והן למען האינטרס הציבורי.",מהות ההליך הקהילתי
91,SH-23-02-11489-432,"את דרכו בבית המשפט הקהילתי החל הנאשם בחודש פברואר 2023, ותהליך האבחון הראשוני הסתיים בחודש יוני 2023.",תהליך שיקומו של הנאשם
92,SH-23-02-11489-432,"על פי תסקיר העומק שהוגש, אותרו קשיים בהתמודדותו במצבי דחק, קשיים רגשיים, קושי הורי ביחס לבנו המצוי במשמורת משותפת עם פרודתו, וקושי בתחום התעסוקה בשל פיטוריו בעקבות העבירות, הדורשים הליך שיקומי עמוק, בכל מישורי חייו.",תהליך שיקומו של הנאשם
93,SH-23-02-11489-432,"לאחר איתור הצרכים, הוא שולב בתכנית טיפולית אינטנסיבית, הנמשכת עד היום.",תהליך שיקומו של הנאשם
94,SH-23-02-11489-432,"הנאשם עמד בקשר רציף ועקבי עם שרות המבחן, רכש כלים להתייעץ ולהיעזר במצבי קושי, למד לזהות גורמי סיכון עבור עצמו, ומסר בדקות שתן מעקביות.",תהליך שיקומו של הנאשם
95,SH-23-02-11489-432,"הנאשם השתתף בקבוצה למניעת עבריינות, והעמיק בנסיבות חייו שהובילוהו לעבירות, למד לעבד רגשות באופן מקדם, ולדעת שירות המבחן חלה הפחתה של הסיכון במצבו.",תהליך שיקומו של הנאשם
96,SH-23-02-11489-432,"במקביל, לקח חלק בסדנת מיומנות תקשורת וגישור, וערך עבודה משמעותית במישור התקשורת במסגרת מערכות יחסים.",תהליך שיקומו של הנאשם
97,SH-23-02-11489-432,"עוד השתתף במפגשי הדרכה הורית, ואף השתלב בטיפול משפחתי עם פרודתו ובנם, לצורך ביסוס דפוסי תקשורת מיטיבים עם הבן, ומפגשים אלה נמשכים גם כיום.",תהליך שיקומו של הנאשם
98,SH-23-02-11489-432,"במהלך התקופה, הנאשם נטל חלק בארועים הקהילתיים, וחוזקה תחושת שייכותו.",תהליך שיקומו של הנאשם
99,SH-23-02-11489-432,"בכל שלבי התכנית, שמר הנאשם בעקביות על התייחסות רצינית, השקעת מאמץ, והתמדה.",תהליך שיקומו של הנאשם
100,SH-23-02-11489-432,לאחרונה הוגש תסקיר המסכם את התהליך הטיפולי.,תהליך שיקומו של הנאשם
101,SH-23-02-11489-432,"קצין המבחן כתב כי עדיין קיים מקור סיכון מסוים בשל העדר יציבות כלכלית תעסוקתית, שכן הנאשם אינו מצליח למצוא עבודה בתחום עיסוקו, והדבר עלול לייצר מצבי דחק.",תהליך שיקומו של הנאשם
102,SH-23-02-11489-432,"צוין קיומו של פער משמעותי בין אורח חייו התקין טרם ביצוע העבירות, ובין ביצוען.",תהליך שיקומו של הנאשם
103,SH-23-02-11489-432,"לצד זה, נשקלו רצינותו, עומק התהליך הטיפולי שעבר, התייצבות ההימנעות מצריכת סמים, והאחריות ההורית.",תהליך שיקומו של הנאשם
104,SH-23-02-11489-432,"עוד נכתב כי הנאשם מגלה יכולות בולטות לניהול אורח חיים נורמטיבי, עצמאי ויצרני, תוך שאיפות גבוהות ברמה האישית והמקצועית.",תהליך שיקומו של הנאשם
105,SH-23-02-11489-432,"מכלול הנסיבות מצביעה על הפחתת הסיכון העתידי, ועל כן הומלץ לסיים את ההליך הקהילתי בהצלחה.",תהליך שיקומו של הנאשם
106,SH-23-02-11489-432,"אשר לסוגיית ההרשעה, בתחילה התקשה הנאשם להציג מסמכים לתמיכה בטענותיו בעניין הנזק הקונקרטי שייגרם לו באם יורשע.",תהליך שיקומו של הנאשם
107,SH-23-02-11489-432,"ואולם, לקראת הדיון האחרון, הוגש תסקיר משלים ממנו עולה, כי הציג מסמכים המעידים על הכשרתו בתחום אבטחת מידע ועל פיטוריו בעקבות הפתיחה בהליך הפלילי.",תהליך שיקומו של הנאשם
108,SH-23-02-11489-432,"לאור אלה, מעריך קצין המבחן כי הרשעה תחסום בפניו אפשרויות תעסוקה בתחום, וייגרם לו נזק קונקרטי במצבו ובתהליך השיקום שעבר.",תהליך שיקומו של הנאשם
109,SH-23-02-11489-432,"לפיכך, על מנת לאפשר לו להשתלב במעגל התעסוקה, הומלץ לבטל את ההרשעה.",תהליך שיקומו של הנאשם
110,SH-23-02-11489-432,"בסיכומו של דבר, נכתב כי כיום, הנאשם אינו זקוק לפיקוח ארוך טווח ודי בצו מבחן למשך 6 חודשים, בצירוף של""צ בהיקף 200 שעות.",תהליך שיקומו של הנאשם
111,SH-23-02-11489-432,"למקרא הדברים, לא יכולה להתקיים מחלוקת על כך שבעניינו של הנאשם קיימים שיקולי שיקום כבדי משקל וחריגים, מעצם השתתפותו בהליך הקהילתי שייחודו תואר קודם.",תהליך שיקומו של הנאשם
112,SH-23-02-11489-432,האם יש בכך כדי להביא לסיום ללא הרשעה?,תהליך שיקומו של הנאשם
113,SH-23-02-11489-432,לשאלה זו אגש כעת.,תהליך שיקומו של הנאשם
114,SH-23-02-11489-432,"בענייננו, עולה מטיעוני התביעה כי היא חולקת על טיעוני הנאשם, בשני המישורים, היינו: לשיטתה לא הוכח שייגרם נזק קונקרטי כתוצאה מן ההרשעה, ובכל מקרה סוג העבירה אינו מאפשר סיום ללא הרשעה.",הימנעות מהרשעה
115,SH-23-02-11489-432,להלן אתייחס לכל אחת מן הטענות.,הימנעות מהרשעה
116,SH-23-02-11489-432,"במישור הנזק הקונקרטי הצפוי לנאשם, אינני מסכימה עם טענות התביעה.",הימנעות מהרשעה
117,SH-23-02-11489-432,נדמה כי הטיעונים מתעלמים מן העובדה שהנאשם טרח ועמל לרכישת מקצוע בתחום אבטחת המידע.,הימנעות מהרשעה
118,SH-23-02-11489-432,"על פי דבריו שלא נסתרו, נדרשו לו 600 שעות לימוד לצורך השלמת תכנית הלימודים, ולפי הערכה גסה שלי, מדובר בהיקף שעות לימוד המשתווה לתכנית ממוצעת של לימודים אקדמיים, למשך שנה ואולי אף שנתיים, ולא ניתן להתייחס לכך בביטול.",הימנעות מהרשעה
119,SH-23-02-11489-432,"העובדה היא כי מדובר במי שפוטר בעקבות הליכי החקירה בתיק דנן, כעולה מהליך השימוע שקוים בעניינו.",הימנעות מהרשעה
120,SH-23-02-11489-432,"די ברור כי מציאת מקום עבודה מסודר בתחום אבטחת המידע כשרישום פלילי מכתים שמו הטוב של המועמד, תהיה משימה קשה ביותר, שכן פעמים רבות העבודה כרוכה בפעילות מול גורמי ביטחון ומוסדות ציבוריים, המעמידים דרישת סף של העדר כל עבר פלילי.",הימנעות מהרשעה
121,SH-23-02-11489-432,"ואמנם, מאז פוטר הנאשם, הוא  אינו מוצא מקום עבודה בתחום עיסוקו, בו השקיע את כספו, זמנו ומרצו.",הימנעות מהרשעה
122,SH-23-02-11489-432,"הנאשם שיתף את בית המשפט ואף הציג ראיות לפיהן פנה מאז פתיחת החקירה למקומות עבודה רבים, אך פניו הושבו ריקם.",הימנעות מהרשעה
123,SH-23-02-11489-432,"בנסותו לברר את הנימוק לכך, נתקל בקושי לקבל אינפורמציה, ובהתחמקות מקומות עבודה מפניו (תוך הפרת הוראות הדין האוסרות על שימוש במידע סודי מתוך המרשם הפלילי), ובעניין זה הוצגו תכתובות שונות.",הימנעות מהרשעה
124,SH-23-02-11489-432,"הטענה לפיה עיתוי הפיטורין עם הפתיחה בחקירה נעדר קשר סיבתי לסוגיית ההרשעה, לדעתי מיתממת, שהרי ברור כי  ההרשעה היא שתקבע את הכתם הפלילי, ותקשה על מציאת עבודה גם בעתיד.",הימנעות מהרשעה
125,SH-23-02-11489-432,"נוכח נימוקים אלה, ובהמשך להערכת שירות המבחן, אני קובעת כי הוכח קיומו של נזק קונקרטי, שכבר נגרם לנאשם בפועל.",הימנעות מהרשעה
126,SH-23-02-11489-432,"על נכונותו של בית המשפט הקהילתי להקל משיקולי שיקום עד כדי הימנעות מהרשעה, ניתן ללמוד ממגוון גזרי דין שניתנו בשנים האחרונות, בעבירות שונות.",הימנעות מהרשעה
127,SH-23-02-11489-432,"בתפ""ק 21392-04-21 מד""י נ' מרחבי (27.5.24) התייחס כב' הנשיא חן לייחודו של ההליך הקהילתי, בהיבט זה:",הימנעות מהרשעה
128,SH-23-02-11489-432,יתכן שאת העיקרון הנובע מ'הלכת כתב' יש ליישם עם מעט גמישות כאשר מדובר בנאשם בבית המשפט הקהילתי.,הימנעות מהרשעה
129,SH-23-02-11489-432,"הנאשם מוכר לבית המשפט ושירות המבחן לאורך תקופה ארוכה מאוד ובאופן מעמיק, כך שההמלצות בעניינו הינן מתואמות ומדויקות, מעבר לאלו המתקבלות בהליך פלילי רגיל.",הימנעות מהרשעה
130,SH-23-02-11489-432,"ועם זאת, לטעמי יש להשתמש בכלי המאפשר ביטול הרשעה בזהירות רבה, במינון ראוי ובמקרים מתאימים בלבד.",הימנעות מהרשעה
131,SH-23-02-11489-432,איזון השיקולים במקרה שבפני אינו קל.,הימנעות מהרשעה
132,SH-23-02-11489-432,"מחד, ניצבות חומרת העבירות והצטברותן, ומאידך, קיים האינטרס השיקומי בהיבטו הציבורי והפרטי.",הימנעות מהרשעה
133,SH-23-02-11489-432,"לאחר ששקלתי את מכלול האמור, מצאתי להורות על ביטול ההרשעה בעבירות הפליליות, ולהותירה בכל הנוגע לעבירות התעבורה.",הימנעות מהרשעה
134,SH-23-02-11489-432,מכל האמור עולה כי המשיב עבר תהליך טיפולי משמעותי וממושך בבית המשפט הקהילתי.,הימנעות מהרשעה
135,SH-23-02-11489-432,"הן בית המשפט קמא והן שירות המבחן ראו בהמשך העסקתו במקום עבודתו חלק מהותי מהליך השיקום, וביקשו למנוע פגיעה תעסוקתית.",הימנעות מהרשעה
136,SH-23-02-11489-432,"העובדה שמדובר בבית משפט קהילתי, שזהו תחום מומחיותו, עשויה להשפיע גם על נקודת האיזון ביישומה של הלכת כתב.",הימנעות מהרשעה
137,SH-23-02-11489-432,"פסיקת בתי המשפט הקהילתיים מלמדת כי במקרים המתאימים, בהם דובר בנאשמים משתתפים שזוהי הסתבכותם היחידה, הושם הדגש על שיקולי שיקומם, באופן שהוביל לסיום ללא הרשעה, גם בעבירות חמורות שאינן מאפשרות הימנעות מהרשעה בהליך ""הרגיל"", וגם אם לא הוכח נזק קונקרטי כדת וכדין.",הימנעות מהרשעה
138,SH-23-02-11489-432,להלן מספר דוגמאות:,הימנעות מהרשעה
139,SH-23-02-11489-432,"בתפ""ק 60074-03-21 מד""י נ' עמרם (31.5.23) הורשעה המשתתפת ב-4 אישומים של סחר בסמים והחזקת קנביס שלא לצריכה עצמית, במשקל נטו של כ-350 גרם מחולקים ל-32 שקיות.",הימנעות מהרשעה
140,SH-23-02-11489-432,בית המשפט מצא לנכון לבטל את ההרשעה על מנת שלא לפגוע בסיכויי שיקומה.,הימנעות מהרשעה
141,SH-23-02-11489-432,"בתפ""ק 11850-04-19 מד""י נ' דווידוב (11.8.21) הורשעה המשתתפת בעובדות כתב אישום מתוקן ומרוכך, ב-13 אישומי סחר בסמים במסגרת פלטפורמת טלגרם, כשבחלק מן המקרים מכרה לאותו קונה במספר הזדמנויות.",הימנעות מהרשעה
142,SH-23-02-11489-432,הנאשמת עבדה לעתים כמוכרת בחנות.,הימנעות מהרשעה
143,SH-23-02-11489-432,"בין הצדדים גובש הסדר במסגרתו התחייבה לא לעתור להימנעות מהרשעה, אך בסופו של יום ביקשה לחרוג מן ההסדר.",הימנעות מהרשעה
144,SH-23-02-11489-432,"למרות ריבוי העבירות וחומרתן, החליט בית המשפט הקהילתי לסיים את ההליך ללא הרשעה, בין היתר לאור העובדה שהחלה לימודי משפטים.",הימנעות מהרשעה
145,SH-23-02-11489-432,"ההליך הסתיים בצו מבחן, פסילה והתחייבות.",הימנעות מהרשעה
146,SH-23-02-11489-432,"בתפ""ק 53845-12-17 מד""י נ' פלונית (27.5.20), הורשעה המשתתפת, מורה במקצועה,  בשתי עבירות של תקיפת קטין בידי האחראי עליו, ושתי עבירות של תקיפת בן זוגה.",הימנעות מהרשעה
147,SH-23-02-11489-432,בית המשפט הקהילתי החליט לסיים ללא הרשעה משיקולי שיקום.,הימנעות מהרשעה
148,SH-23-02-11489-432,"בתפ""ק 39908-11-20 מד""י נ' דדשאייב (22.9.22) הורשע משתתף ב-3 עבירות מתוחכמות של הונאה בכרטיס חיוב בסכומים של אלפי שקלים, וכן נהיגה בשכרות.",הימנעות מהרשעה
149,SH-23-02-11489-432,"לאור הצלחת ההליך הקהילתי, החליט בית המשפט לבטל הרשעתו, למרות שציין כי לא הוכח נזק קונקרטי, וכי על פי פסיקת בית המשפט העליון, ככלל אין מקום להימנע מהרשעה בעבירות הונאה.",הימנעות מהרשעה
150,SH-23-02-11489-432,"בתפ""ק 41814-05-17 מד""י נ' כץ (5.9.18) הורשע המשתתף בסחר בסמים מסוג MDMA במשקל נטו 9.6 גרם, תמורת 3,500 ₪.",הימנעות מהרשעה
151,SH-23-02-11489-432,"בית המשפט הקהילתי החליט להימנע מהרשעתו לאור הליך שיקום עמוק, והיותו סטודנט לתואר שני בחינוך.",הימנעות מהרשעה
152,SH-23-02-11489-432,"בתפ""ק 54025-11-17 מד""י נ' קובלסקי (19.7.21) הורשעה משתתפת ב-7 עבירות סחר בסמים, 3 עבירות הדחת קטין לסמים, והחזקה שלא לצריכה עצמית.",הימנעות מהרשעה
153,SH-23-02-11489-432,"התביעה הסכימה לביטול ההרשעה, למרות שלא הוצג נזק קונקרטי כלשהו, אלא בשל גילה הצעיר והצורך למנוע פגיעה עתידית.",הימנעות מהרשעה
154,SH-23-02-11489-432,"בתפ""ק 16730-11-19 מד""י נ' רייזל (24.1.22) הורשע משתתף בהחזקת קוקאין במשקל 2.7 גרם וכן 20 יחידות MDMA וקנביס במשקל של 0.52 גרם.",הימנעות מהרשעה
155,SH-23-02-11489-432,"בנוסף, הפר תנאי מעצר בית, נהג ללא רישיון וביטוח, וגרם לתאונה.",הימנעות מהרשעה
156,SH-23-02-11489-432,"הנאשם צעיר, ועבד בתחום התכנות, ללא לימודים.",הימנעות מהרשעה
157,SH-23-02-11489-432,"בית המשפט הקהילתי החליט להימנע מהרשעתו, למרות העדר נזק קונקרטי, וזאת בשל תהליך השיקום וגילו הצעיר.",הימנעות מהרשעה
158,SH-23-02-11489-432,"בתפ""ק 14724-04-16 מד""י נ' דבח (25.9.19) הורשע משתתף במכירת 8 פלטות חשיש במחיר של 21,600 ₪.",הימנעות מהרשעה
159,SH-23-02-11489-432,"הנאשם עבד כגנן מאז שחרורו מצה""ל, אך מעוניין ללמוד חשמלאות.",הימנעות מהרשעה
160,SH-23-02-11489-432,בית המשפט הקהילתי החליט להימנע מהרשעתו כדי למנוע פגיעה עתידית כלשהי.,הימנעות מהרשעה
161,SH-23-02-11489-432,"בתפ""ק 11745-06-20 מד""י נ' אזרזר (11.5.22) הורשע משתתף ב-13 אישומי סחר בקנבוס, בסכומים של מאות שקלים בכל פעם.",הימנעות מהרשעה
162,SH-23-02-11489-432,"במהלך ההליך הקהילתי, החל לעבוד כאיש מכירות בחברת תקשורת, ואף החל לימודי משפטים.",הימנעות מהרשעה
163,SH-23-02-11489-432,בית המשפט הקהילתי החליט לבטל את ההרשעה על מנת לא לפגוע בסיכויי תעסוקה בעתיד.,הימנעות מהרשעה
164,SH-23-02-11489-432,"בתפ""ק 22139-05-22 מד""י נ' ממן (11.8.24) הסכימה התביעה לסיומו של ההליך ללא הרשעה, הגם שדובר ב-3 אישומים בעבירות חמורות של סחר בקוקאין.",הימנעות מהרשעה
165,SH-23-02-11489-432,"בענייננו, הנאשם אמנם היה מעורב בהקמת 3 מעבדות גידול סמים, שבאחת מהן נתפסה כמות סם גדולה, אך יש לזכור כי מדובר היה בשתילים חיים, שמטבע הדברים משקלם גדול פי כמה ממשקל הצמח המיובש.",הימנעות מהרשעה
166,SH-23-02-11489-432,"בנוסף, כפי שנכתב למעלה, לא נטען כי בוצעה מכירה כלשהי של הסם, ואין ראיה להפקת רווח כלשהו.",הימנעות מהרשעה
167,SH-23-02-11489-432,"בנסיבות אלה, לצד חומרתן הרבה של העבירות, אינני מוצאת כי הן חמורות באופן משמעותי לעומת עבירות הסחר והפצת הסם שנסקרו קודם, ואשר בעניינן הסתיים ההליך הקהילתי ללא הרשעה.",הימנעות מהרשעה
168,SH-23-02-11489-432,"עוד אציין, כי גם אילו סברתי אחרת, עדיין דעתי היא כי יש להכריע ברוח דברי בית המשפט המחוזי בעניין בן הרוש: שעה שלפנינו נאשם שצלח את ההליך הקהילתי התובעני, ואף הוכח כי הרשעה תגרום לו נזק קונקרטי בתחום התעסוקתי, נעה נקודת האיזון לגביי יישום הלכת כתב, אל עבר הצד המקל.",הימנעות מהרשעה
169,SH-23-02-11489-432,"ועוד, כפי שראינו קודם, מדיניות הענישה בעבירות דומות בהליך ""הרגיל"", מאפשרת סיום ללא רכיב מאסר מאחורי סורג ובריח, בהתקיים שיקולי שיקום.",הימנעות מהרשעה
170,SH-23-02-11489-432,"משכך, ניתן להניח כי גם אלמלא ההליך הקהילתי, היה עניינו של הנאשם מסתיים בעבודות שירות לכל היותר, בשל העדר כל עבר פלילי, ולאור נכונותו לשתף פעולה עם שירות המבחן.",הימנעות מהרשעה
171,SH-23-02-11489-432,"במצב זה, נדמה כי הפער בין העונש שהיה מוטל עליו בהליך ""הרגיל"" (עבודות שירות) ובין העונש המבוקש על ידי התביעה כעת (מאסר על תנאי), אינו מבטא באופן מספק את ההערכה לה ראוי מי שסיים בהצלחה את ההליך הארוך והעמוק בבית המשפט הקהילתי, ובייחוד הנאשם דנן, שצבר הישגים יוצאי דופן.",הימנעות מהרשעה
172,SH-23-02-11489-432,"נשוב ונזכיר, הנאשם צעיר ללא כל עבר פלילי, שהסתבך בפרשה זו לראשונה בחייו, סיים בהצלחה רבה את ההליך הקהילתי המורכב והעמוק.",הימנעות מהרשעה
173,SH-23-02-11489-432,"הוא עשה כן באופן מרשים, ללא כל מעידות בדרך, וכיום הוא שואף לנהל אורח חיים יצרני ומיטיב.",הימנעות מהרשעה
174,SH-23-02-11489-432,"בתוך כך, הוא מצוי במאבק משפטי לשמירה על זכויותיו ההוריות, וגם בחזית זו ישנה חשיבות לאי הרשעתו.",הימנעות מהרשעה
175,SH-23-02-11489-432,"הנאשם הוכיח כי ההליך הפלילי גרם לו נזק ממשי בתחום עיסוקו באבטחת מידע, בכך שפוטר מעבודתו ואינו מצליח להתקבל לעבודה בתחום.",הימנעות מהרשעה
176,SH-23-02-11489-432,"הדעת נותנת כי הרשעה תזיק לו במישור זה עוד יותר, ובכך ייפגע שיקומו.",הימנעות מהרשעה
177,SH-23-02-11489-432,"יש להדגיש, על פי הערכת קצין המבחן, הסיכון המשמעותי במצבו הנוכחי של הנאשם, נעוץ אך ורק בחוסר היציבות הכלכלית שלו, כתוצאה מאי מציאת עבודה בתחום עיסוקו.",הימנעות מהרשעה
178,SH-23-02-11489-432,"משמעות הדבר היא כי תועלתו של ההליך כולו תלויה כיום על בלימה, ופתרונו של העניין נעוץ בתחום התעסוקתי.",הימנעות מהרשעה
179,SH-23-02-11489-432,"בנסיבות אלה, ושעה שהנאשם מראה כי ההליך הפלילי עצמו הוא מקור הקושי, שומה על בית המשפט הקהילתי למנוע סיומו של ההליך בדרך שתוביל להורדת ההליך השיקומי לטמיון.",הימנעות מהרשעה
180,SH-23-02-11489-432,"סיכומו של דבר, מסקנתי היא כי בשל הנזק הקונקרטי שכבר נגרם לנאשם, ולאור שיקולי השיקום החריגים הקיימים במסגרת ההליך הקהילתי, ראוי לבטל את ההרשעה.",הימנעות מהרשעה
181,SH-23-02-11489-432,"על סף סיום, אציין כי משמעות סמלית רבה יש בכך שהנאשם מסיים את ההליך הקהילתי, שאינו אלא מהלך של חזרה בתשובה, בפתחו של חודש אלול, חודש הרחמים והסליחות.",הימנעות מהרשעה
182,SH-23-02-11489-432,"רוח הימים הללו, על סף השנה החדשה שבפתח, אף בה יש כדי לתמוך בסיומו של ההליך על פי מידת הרחמים.",הימנעות מהרשעה
183,SH-23-02-11489-432,אני תקווה כי הנאשם ישכיל לנצור ולשמור את כל הטוב שרכש במסגרת ההליך הקהילתי.,הימנעות מהרשעה
184,SH-23-02-11489-432,"לאחר כל שנאמר, אני מבטלת את ההרשעה ומורה כי ההליך יסתיים ללא הרשעה.", גזירת הדין
185,SH-23-02-11489-432,אני מטילה על הנאשם את העונשים הבאים:, גזירת הדין
186,SH-23-02-11489-432,צו מבחן למשך 6 חודשים., גזירת הדין
187,SH-23-02-11489-432,"של""צ בהיקף 200 שעות, במסגרת מחלקת התיירות ברמלה.", גזירת הדין
188,SH-23-02-11489-432,בהסכמת התביעה אני מורה כי סכומי כסף שנתפסו יוחזרו לידי הנאשם., גזירת הדין
189,SH-23-02-11489-432,"ניתן היום, א' אלול תשפ""ד, 04 ספטמבר 2024, במעמד הצדדים.", גזירת הדין
