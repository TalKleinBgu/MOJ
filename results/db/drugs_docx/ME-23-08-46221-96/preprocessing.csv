,verdict,text,part
0,ME-23-08-46221-96,"ע""י ב""כ עו""ד סלי נצר (פמ""י)",מדינת ישראל 
3,ME-23-08-46221-96,"פקודת הסמים המסוכנים [נוסח חדש], תשל""ג-1973: סע'  7(א), ג, 13, 36א(ב), 37א","ע""י ב""כ עו""ד עמיר קמחי"
4,ME-23-08-46221-96,"חוק העונשין, תשל""ז-1977: סע'  40ג(א), 244, 40יא, 40יג(א)","ע""י ב""כ עו""ד עמיר קמחי"
5,ME-23-08-46221-96,"הנאשם הורשע לפי הודאתו במסגרת הסדר טיעון בארבע עבירות כדלקמן: עבירה אחת של סחר בסמים לפי סעיף 13 לפקודת הסמים המסוכנים [נוסח חדש], התשל""ג-1973 (להלן: פקודת הסמים או: הפקודה); שתי עבירות של החזקת סמים שלא לצריכה עצמית לפי סעיף 7(א) ו-(ג) לפקודה; ועבירה אחת של שיבוש מהלכי משפט לפי סעיף 244 לחוק העונשין, התשל""ז-1977 (להלן: חוק העונשין).",רקע
6,ME-23-08-46221-96,"כתב האישום המתוקן שבעובדותיו הודה הנאשם, מחזיק חלק כללי ושני אישומים:",רקע
7,ME-23-08-46221-96,"בהתאם לחלק הכללי, במועדים הרלוונטיים פעל הסוכן נ.פ 886/22 בשליחות משטרת ישראל כחלק ממאבקה בהפצת סמים מסוכנים (להלן: הסוכן המשטרתי או: הסוכן).",רקע
8,ME-23-08-46221-96,הסוכן הכיר אחר בשם מוחמד מנאצרה (להלן: מוחמד) ביודעו כי יש לו גישה לסמים.,רקע
9,ME-23-08-46221-96,"במסגרת פעילותו, הסוכן רכש סמים מסוכנים בתמורה לסכומי כסף, וזאת במסגרת עסקאות שתואמו מראש ובוצעו עם הנאשם כמפורט להלן.",רקע
10,ME-23-08-46221-96,"בהתאם לאישום הראשון, ביום 4.4.2023 מוחמד שלח לסוכן את תמונתו עם כיתוב של חג שמח.",רקע
11,ME-23-08-46221-96,"באותו היום בשעה 17:21, הסוכן התקשר למוחמד וביקש לרכוש כמות דומה לזו שרכש.",רקע
12,ME-23-08-46221-96,מוחמד הציע לסוכן לעשות עסקה גדולה ולרכוש כמות של 200-300 גרם סם מסוג קוקאין.,רקע
13,ME-23-08-46221-96,"במהלך השיחה, סוכם שהסוכן ירכוש 100 גרם קוקאין בתמורה ל-230 ₪ לגרם.",רקע
14,ME-23-08-46221-96,"במועד שלא ידוע למאשימה, עובר ליום 9.4.2023 בשעה 09:55, מוחמד קיבל מהנאשם שני גושים של קוקאין, כשכל אחד מהם במשקל של 50 גרם (סה""כ 100 גרם; להלן: הסמים).",רקע
15,ME-23-08-46221-96,"בהמשך לכך, ביום 9.4.2023 בשעה 09:55 הסוכן הגיע לתחנת דלק וחנה בסמוך לרכבו של מוחמד שהמתין במקום.",רקע
16,ME-23-08-46221-96,"מוחמד העביר לידי הסוכן 50 גרם מהסמים בשקית נייר, ובתמורה הסוכן העביר למוחמד 23,500 ₪ עבור הסמים (להלן: התמורה) וכן העביר לו 1,500 ₪ עבור התיווך.",רקע
17,ME-23-08-46221-96,"לאחר העסקה, מוחמד הציע לסוכן כי בפעם הבאה ירכוש כמות גדולה יותר.",רקע
18,ME-23-08-46221-96,"משם מוחמד נסע לעיר רמלה, והעביר את התמורה לידי הנאשם.",רקע
19,ME-23-08-46221-96,"בגין אישום זה, הורשע הנאשם לפי הודאתו בעבירה של סחר בסם מסוכן (לגבי 50 גרם קוקאין), ובעבירה של החזקת סם שלא לצריכה עצמית (לגבי 50 גרם הקוקאין הנותרים).",רקע
20,ME-23-08-46221-96,"בהתאם לאישום השני, במהלך תקופה שאורכה לא ידוע למאשימה, לפני יום 8.8.2023 בשעה 09:00, הנאשם החזיק בדירתו בעיר רמלה שתי שקיות ובהן סמים מסוג קוקאין: שקית אחת הכילה 19.58 גרם קוקאין, ושקית שנייה הכילה 19.03 גרם קוקאין (להלן: שקיות הקוקאין).",רקע
21,ME-23-08-46221-96,"בנוסף, הנאשם החזיק אריזה המכילה חומר צמחי בתפזורת של סם מסוג קנבוס במשקל 165.98 גרם.",רקע
22,ME-23-08-46221-96,"ביום 8.8.2023 בשעה 09:00, הגיעו שוטרים לדירתו האמורה של הנאשם, כשהשוטר בר עמד בזמן זה בחניית הבניין.",רקע
23,ME-23-08-46221-96,"לאחר זמן מה, הנאשם השליך מחלון הדירה בקומה ה-20 את שקיות הקוקאין שפגעו ברצפה במרחק של כ-4 מטרים מהשוטר בר.",רקע
24,ME-23-08-46221-96,"בגין אישום זה, הורשע הנאשם לפי הודאתו בעבירה של החזקת סמים שלא לצריכה עצמית ובעבירה של שיבוש מהלכי משפט.",רקע
25,ME-23-08-46221-96,הצדדים הסכימו כי הנאשם יוכרז כסוחר סמים וכן הסכימו על פרטי רכוש שיחולטו עליהם יפורט בהמשך הדברים.,רקע
26,ME-23-08-46221-96,"מעבר לכך, הצדדים לא באו להסכמות עונשיות, וכל צד נותר חופשי בטיעוניו לעונש.",רקע
27,ME-23-08-46221-96,"יוער כי הנאשם לא עתר להגשת תסקיר בעניינו על אף הזדמנות שניתנה לו לכך (פרוטוקול מיום 23.5.2024, סוף עמ' 17).",רקע
28,ME-23-08-46221-96,המאשימה טענה למתחם עונש הולם שנע מ-36 עד 60 חודשי מאסר בפועל.,טיעוני הצדדים לעונש
29,ME-23-08-46221-96,"בנסיבות עניינו של הנאשם, המאשימה עתרה להשית עליו עונש של 42 חודשי מאסר בפועל, מאסר על תנאי, קנס כספי ופסילת רישיון נהיגה.",טיעוני הצדדים לעונש
30,ME-23-08-46221-96,"מנגד, הסנגור טען למתחם עונש הולם שנע מ-15 עד 28 חודשי מאסר בפועל.",טיעוני הצדדים לעונש
31,ME-23-08-46221-96,"בנסיבות העניין, הסנגור עתר לעונש של 20 חודשי מאסר בפועל.",טיעוני הצדדים לעונש
32,ME-23-08-46221-96,"הסנגור הוסיף ועתר להסתפק בקנס כספי ששיעורו מופחת נוכח קשיים כלכליים של משפחת הנאשם, ונוכח חילוט פרטי רכוש כמוסכם בין הצדדים.",טיעוני הצדדים לעונש
33,ME-23-08-46221-96,"בנוסף, הסנגור ביקש להימנע מפסילת רישיון נהיגה.",טיעוני הצדדים לעונש
34,ME-23-08-46221-96,יוער כי שני הצדדים תמכו את טיעוניהם לעונש באסמכתאות מן הפסיקה אליהן אתייחס בהמשך דבריי.,טיעוני הצדדים לעונש
35,ME-23-08-46221-96,"כמו באי כוח הצדדים, אף אני סבורה כי נוכח הזיקה ההדוקה בין ארבע העבירות בהן הורשע הנאשם, יש לראות בהן בגדר אירוע אחד לצורך קביעת מתחם עונש הולם לפי סעיף 40יג(א) לחוק העונשין.",ריבוי עבירות
36,ME-23-08-46221-96,"בד בבד אציין כי במסגרת קביעתו של מתחם העונש ההולם לאירוע בכללותו, יהיה מקום ליתן משקל לעובדה שהנאשם הורשע בריבוי עבירות כמפורט בכתב האישום המתוקן.",ריבוי עבירות
37,ME-23-08-46221-96,"בהתאם לסעיף 40ג(א) לחוק העונשין, יש לקבוע את מתחם העונש ההולם בהתאם לעקרון ההלימה, תוך התחשבות בערכים המוגנים שנפגעו ובמידת הפגיעה בהם, בנסיבות הקשורות בביצוע העבירות ובמדיניות הענישה הנהוגה.",מתחם העונש ההולם
38,ME-23-08-46221-96,"הערכים החברתיים המונחים בבסיס העבירות של סחר בסמים והחזקת סמים שלא לצריכה עצמית, עניינם בהגנה על חוסנה של החברה מפני פגיעות הנגרמות משימוש בסמים, הן לאוכלוסיית המשתמשים עצמם והן לציבור בכללותו.",מתחם העונש ההולם
39,ME-23-08-46221-96,"בתי המשפט עמדו בפסיקותיהם על ההכרח לעצור את התפשטות נגע הסמים בחברה, בין היתר על-ידי השתת ענישה מחמירה על הנוטלים חלק במערך הפצת הסמים למען רווח כספי.",מתחם העונש ההולם
40,ME-23-08-46221-96,"אשר לעבירה של שיבוש מהלכי משפט, הערכים המוגנים במסגרתה הם שמירה על תקינותם של הליכי חקירה ומשפט לצורך חקר האמת ואכיפת שלטון החוק.",מתחם העונש ההולם
41,ME-23-08-46221-96,נסיבות ביצוע העבירות בהן הורשע הנאשם שלפניי פורטו בפס' 2 לעיל.,מתחם העונש ההולם
42,ME-23-08-46221-96,"לקולא, ניתן להצביע על נסיבות הביצוע כדלקמן: (א) במסגרת האישום הראשון, מוחמד (ולא הנאשם) הוא שעמד בקשר ישיר עם הסוכן המשטרתי לצורך ביצוע עסקת הסחר בסם.",מתחם העונש ההולם
43,ME-23-08-46221-96,"(ב) ההצעה לסוכן המשטרתי לרכוש בפעם הבאה כמות סם גדולה יותר, באה מפיו של מוחמד ולא של הנאשם.",מתחם העונש ההולם
44,ME-23-08-46221-96,(ג) הסמים נתפסו על-ידי המשטרה כך שהנזק הפוטנציאלי לא התממש לכדי נזק אקטואלי (הגם שתוצאה זו הושגה בזכות משטרת ישראל ולא בזכות הנאשם).,מתחם העונש ההולם
45,ME-23-08-46221-96,"לחומרא, ניתן להצביע על נסיבות הביצוע הבאות: (א) הנאשם סחר ב-50 גרם קוקאין באישום הראשון; הוא החזיק שלא לצריכה עצמית בכמות כוללת נוספת של כ-90 גרם קוקאין בשני האישומים יחדיו; וכן החזיק שלא לצריכה עצמית כ-166 גרם קנבוס באישום השני.",מתחם העונש ההולם
46,ME-23-08-46221-96,"בין שני האישומים בהם הורשע הנאשם, ישנו פער זמנים של כ-4 חודשים.",מתחם העונש ההולם
47,ME-23-08-46221-96,מכאן שאין מדובר במעידה חד פעמית של הנאשם בביצוע עבירות סמים.,מתחם העונש ההולם
48,ME-23-08-46221-96,(ב) קוקאין נחשב מן הסמים הקשים.,מתחם העונש ההולם
49,ME-23-08-46221-96,"כמות הקוקאין בה הנאשם סחר והחזיק שלא לצריכה עצמית, אינה מבוטלת.",מתחם העונש ההולם
50,ME-23-08-46221-96,"נתון זה ביחד עם העובדה שהנאשם הוסיף והחזיק שלא לצריכה עצמית בסם מסוג נוסף (קנבוס), עשויים להצביע על עומק מעורבותו של הנאשם בעולם הסמים.",מתחם העונש ההולם
51,ME-23-08-46221-96,(ג) מבחינת החלק היחסי של הנאשם בביצוע עבירת הסחר בסמים באישום הראשון – אמנם מוחמד היה בקשר ישיר עם הסוכן וביצע את עסקת מכר הקוקאין מולו.,מתחם העונש ההולם
52,ME-23-08-46221-96,"עם זאת, מי שסיפק את הקוקאין למוחמד כדי למוכרו לסוכן, ומי שקיבל את מלוא התמורה לכיסו בעקבות מכירת הסם (23,500 ₪), היה הנאשם שלפניי.",מתחם העונש ההולם
53,ME-23-08-46221-96,"העובדה שמוחמד שלשל לכיסו 1,500 ₪ דמי התיווך, תומכת בכך שעסקת מכר הקוקאין בוצעה על-ידי מוחמד עבור הנאשם.",מתחם העונש ההולם
54,ME-23-08-46221-96,"כל אלה עשויים ללמד על מעמדו של הנאשם בשרשרת הפצת הסם, כמי שסיפק את הסם שנסחר באמצעות אחר (מוחמד), וכמי שקיבל את התמורה הכספית בעד הסם.",מתחם העונש ההולם
55,ME-23-08-46221-96,"משכך, אני סבורה כי הגם שמוחמד היה המבצע הישיר של עסקת הסחר בסם מול הסוכן המשטרתי, הרי גם הנאשם שלפניי תרם באופן משמעותי לביצוע עבירת הסחר הנדונה.",מתחם העונש ההולם
56,ME-23-08-46221-96,"(ד) במסגרת האישום השני – כשהנאשם הבחין בשוטרים שהגיעו לדירתו, הוא השליך את שתי שקיות הקוקאין מחלון הדירה בכוונה לשבש הליכי משפט בדרך של העלמת ראיות, באופן שעשוי להצביע על העדר מורא מפני גורמי אכיפת החוק.",מתחם העונש ההולם
57,ME-23-08-46221-96,אשר לענישה הנוהגת – העונש המרבי הקבוע בחוק בגין עבירה של סחר בסמים ובגין עבירה של החזקת סמים שלא לצריכה עצמית הוא מאסר 20 שנים.,מתחם העונש ההולם
58,ME-23-08-46221-96,העונש המרבי הקבוע בחוק בגין עבירה של שיבוש מהלכי משפט הוא מאסר 3 שנים.,מתחם העונש ההולם
59,ME-23-08-46221-96,"ההלכה הפסוקה עמדה פעם אחר פעם על כך שיש לנקוט במדיניות ענישה מרתיעה ומשמעותית בגין עבירות סמים, וזאת כמשקל-נגד לפיתוי הטמון בעשיית רווח כלכלי גבוה בעטין.",מתחם העונש ההולם
60,ME-23-08-46221-96,"על רקע זה נפסק כי ככלל, בעבירות סמים יש להעדיף את האינטרס הציבורי בענישה מרתיעה ומשמעותית, על פני שיקולים אישיים של העבריין.",מתחם העונש ההולם
61,ME-23-08-46221-96,"בהמשך לכך, שני הצדדים הפנו בטיעוניהם לעונש לאסמכתאות מן הפסיקה ביחס לענישה הנוהגת בגין עבירת סחר בסם מסוג קוקאין.",מתחם העונש ההולם
62,ME-23-08-46221-96,להלן אתייחס להפניות העיקריות בטיעוני הצדדים:,מתחם העונש ההולם
63,ME-23-08-46221-96,"בהתחשב בעקרון ההלימה, בערכים המוגנים ובעוצמת הפגיעה בהם, בנסיבות ביצוע העבירות ובמדיניות הענישה הנוהגת, אני סבורה כי מתחם העונש ההולם בגין כלל העבירות בהן הורשע הנאשם שלפניי, נע מ-34 עד 60 חודשי מאסר בפועל.",מתחם העונש ההולם
64,ME-23-08-46221-96,"זאת לצד מתחם קנס הולם שמתחיל מסך של 10,000 ₪ ומעלה.",מתחם העונש ההולם
65,ME-23-08-46221-96,"לא התבקשתי ואף לא מצאתי הצדקה לחרוג מהמתחם האמור לקולא משיקולי שיקום, או לחומרא משיקולי הגנה על שלום הציבור.",מתחם העונש ההולם
66,ME-23-08-46221-96,"בהתאם לסעיף 40יא לחוק העונשין, יש לבחון את הנסיבות שאינן קשורות לביצוע העבירות:",גזירת העונש המתאים
67,ME-23-08-46221-96,"לטובת הנאשם, שקלתי את הנתונים הבאים: (א) הנאשם הודה במעשים נושא כתב האישום המתוקן ונטל אחריות על מעשיו.",גזירת העונש המתאים
68,ME-23-08-46221-96,בכך חסך הנאשם את ניהול המשפט.,גזירת העונש המתאים
69,ME-23-08-46221-96,"נתון זה הוא בעל משמעות בנסיבות המקרה דנן, שכן התיק התאפיין בקשיים ראייתיים שהובילו לתיקונים משמעותיים ביחס לכתב האישום המקורי.",גזירת העונש המתאים
70,ME-23-08-46221-96,"(ב) הנאשם, יליד 1991 (כיום בן 33), הוא נשוי ואב ל-4 ילדים קטינים, אחת מהן עם 100% נכות (הוצג תיעוד).",גזירת העונש המתאים
71,ME-23-08-46221-96,על רקע זה ניתן להניח כי מאסרו של הנאשם מאחורי סורג ובריח לא יהיה קל עבור בני משפחתו.,גזירת העונש המתאים
72,ME-23-08-46221-96,"(ג) הגם שלנאשם עבר פלילי ממין העניין (אליו אתייחס מיד), ראוי לציין כי משנת 2013 ועד התיק הנוכחי, הנאשם לא הורשע בפלילים.",גזירת העונש המתאים
73,ME-23-08-46221-96,"לדברי הסנגור, בשנים אלה מרשו התחתן, הביא לעולם ילדים והצליח לנהל אורח חיים נורמטיבי, עד להסתבכותו הנוכחית.",גזירת העונש המתאים
74,ME-23-08-46221-96,"(ד) הנאשם עצור בתיק דנן החל מיום 8.8.2023 ואילך, וכידוע תנאי מעצר קשים מתנאי מאסר.",גזירת העונש המתאים
75,ME-23-08-46221-96,"באיזון בין השיקולים, אני רואה להעמיד את עונשו של הנאשם מעל הרף התחתון של המתחם אותו קבעתי לעיל, כך שייגזרו עליו 40 חודשי מאסר בפועל.",גזירת העונש המתאים
76,ME-23-08-46221-96,זאת לצד מאסרים מותנים שצופים פני עתיד.,גזירת העונש המתאים
77,ME-23-08-46221-96,"בכל הנוגע לבקשת המאשימה להטיל על הנאשם קנס כספי – באישום הראשון הנאשם קיבל לידיו באמצעות מוחמד את מלוא התמורה הכספית בסך 23,500 ₪ שהסוכן שילם עבור סם הקוקאין שנמכר לו.",גזירת העונש המתאים
78,ME-23-08-46221-96,"בנסיבות אלה, יש מקום לחייב את הנאשם בקנס כספי בשיעור ממשי כדי להעביר מסר ברור כי עיסוק בעבירות סמים אינו משתלם.",גזירת העונש המתאים
79,ME-23-08-46221-96,"בד בבד, בקביעת שיעור הקנס לקחתי בחשבון גם את שווי הרכוש שהוסכם שיחולט לטובת אוצר המדינה, וכן את טענת הסנגור למצב כלכלי מורכב של משפחת הנאשם (הגם שראוי לציין כי הטענה האחרונה לא גובתה באסמכתאות).",גזירת העונש המתאים
80,ME-23-08-46221-96,"במכלול הנסיבות, אני רואה לחייב את הנאשם בקנס כספי בסך של 15,000 ₪ שישולם לשיעורין.",גזירת העונש המתאים
81,ME-23-08-46221-96,המאשימה עתרה במסגרת כתב האישום המתוקן להכריז על הנאשם כסוחר סמים לפי סעיף 36א(ב) לפקודת הסמים.,הכרזת הנאשם כסוחר סמים וחילוט הרכוש שנתפס
82,ME-23-08-46221-96,עוד עתרה המאשימה להורות על חילוט פרטי רכוש מס' 1-8 שצוינו בעמ' 3 לכתב האישום המתוקן.,הכרזת הנאשם כסוחר סמים וחילוט הרכוש שנתפס
83,ME-23-08-46221-96,בדיון הטיעונים לעונש הצדדים הודיעו על הסכמה ביניהם בסוגיות אלה.,הכרזת הנאשם כסוחר סמים וחילוט הרכוש שנתפס
84,ME-23-08-46221-96,"בהתאם להסכמת הצדדים, אני מכריזה על הנאשם כסוחר סמים, ומורה על חילוט פרטי רכוש מס' 1, 3, 4, 5, 6 ו-8 כפי שצוינו בעמ' 3 לכתב האישום המתוקן.",הכרזת הנאשם כסוחר סמים וחילוט הרכוש שנתפס
85,ME-23-08-46221-96,פרטי רכוש מס' 2 ו-7 יושבו לנאשם כמבוקש וכמוסכם.,הכרזת הנאשם כסוחר סמים וחילוט הרכוש שנתפס
86,ME-23-08-46221-96,"נוכח מכלול הטעמים שפורטו, אני גוזרת על הנאשם כדלקמן:",סוף דבר
87,ME-23-08-46221-96,"40 חודשי מאסר בפועל, החל מיום מעצרו.",סוף דבר
88,ME-23-08-46221-96,מאסר על תנאי של חודשיים למשך שלוש שנים מיום השחרור ממאסר.,סוף דבר
89,ME-23-08-46221-96,"התנאי הוא שהנאשם לא יבצע עבירת סמים מסוג עוון (לרבות החזקת סם לצריכה עצמית), או עבירה של שיבוש מהלכי משפט.",סוף דבר
90,ME-23-08-46221-96,מאסר על תנאי של 12 חודשים למשך שלוש שנים מיום השחרור ממאסר.,סוף דבר
91,ME-23-08-46221-96,התנאי הוא שהנאשם לא יבצע עבירת סמים מסוג פשע.,סוף דבר
92,ME-23-08-46221-96,"קנס כספי בסך 15,000 ₪.",סוף דבר
93,ME-23-08-46221-96,הקנס ישולם ב-15 תשלומים חודשיים שווים ורצופים החל מיום 5.1.2025 ובכל 5 לחודש שלאחר מכן.,סוף דבר
94,ME-23-08-46221-96,"לא ישולם אחד התשלומים במועדו, תעמוד יתרת הקנס לפירעון מידי.",סוף דבר
95,ME-23-08-46221-96,פסילת רישיון נהיגה על תנאי של 6 חודשים למשך שלוש שנים מיום השחרור ממאסר.,סוף דבר
96,ME-23-08-46221-96,התנאי הוא שהנאשם לא יבצע עבירה לפי פקודת הסמים המסוכנים.,סוף דבר
97,ME-23-08-46221-96,חילוט לטובת אוצר המדינה של הרכוש כדלקמן:,סוף דבר
98,ME-23-08-46221-96,(-) רכב מסוג סקודה אוקטביה ל.ז 4494238 שבבעלות הנאשם.,סוף דבר
99,ME-23-08-46221-96,"(-) 19,350 ₪ שנתפסו מהנאשם.",סוף דבר
100,ME-23-08-46221-96,(-) 600 דולר שנתפסו מהנאשם.,סוף דבר
101,ME-23-08-46221-96,(-) 50 פאונד שנתפסו מהנאשם.,סוף דבר
102,ME-23-08-46221-96,(-) 140 יורו שנתפסו מהנאשם.,סוף דבר
103,ME-23-08-46221-96,(-) מכשיר טלפון נייד מסוג אייפון בצבע כהה ששייך לנאשם.,סוף דבר
104,ME-23-08-46221-96,"כמוסכם בין הצדדים, יש להשיב לנאשם את רכב המרצדס GIE ל.ז 6850555, וכן מכשיר טלפון נייד מסוג אייפון בצבע לבן.",סוף דבר
105,ME-23-08-46221-96,ככל שנתפסו סמים יש לחלטם ו/או להשמידם.,סוף דבר
106,ME-23-08-46221-96,54678313	זכות ערעור לבית המשפט העליון תוך 45 ימים מהיום.,סוף דבר
107,ME-23-08-46221-96,"ניתן היום,  כ""ט תשרי תשפ""ה, 31 אוקטובר 2024, בנוכחות הצדדים.",סוף דבר
108,ME-23-08-46221-96,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
