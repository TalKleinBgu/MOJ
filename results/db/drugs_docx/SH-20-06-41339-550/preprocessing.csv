,verdict,text,part
0,SH-20-06-41339-550,"פקודת הסמים המסוכנים [נוסח חדש], תשל""ג-1973: סע'  7(א), ג, 10","ע""י ב""כ עו""ד אלגאלי"
1,SH-20-06-41339-550,"הנאשם, יליד שנת 1976, הורשע על פי הודאתו בעובדות כתב האישום המתוקן, בעבירות של החזקת סמים שלא לצריכה עצמית לפי סעיף 7(א) ו-(ג) סיפא לפקודת הסמים המסוכנים [נוסח חדש] תשל""ג-1973 (להלן: הפקודה) וכן החזקת כלים להכנת סם לפי סעיף 10 לפקודה.",העבירות
2,SH-20-06-41339-550,"תיאור העובדות הוא כי ביום 8.6.20, החזיק הנאשם בביתו סמים מסוכנים מסוג קנביס במשקל כולל של 15 ק""ג נטו.",העבירות
3,SH-20-06-41339-550,"כתב האישום מפרט את המיקומים בהם הוחזק הסם, ובין היתר בצנצנת על המקרר, בקופסא בכניסה לביתו, ובתוך צנצנות בארון.",העבירות
4,SH-20-06-41339-550,"כמו כן, במחסן על גבי ניילון פרוש על הרצפה נתפסו 10,220 גרם (מעל 10 ק""ג) נטו, וכן כמויות נוספות בארגז.",העבירות
5,SH-20-06-41339-550,הנאשם גם החזיק במספריים ומשקל אלקטרוני.,העבירות
6,SH-20-06-41339-550,"מועד ההרשעה היה ביום 11.4.21, אז הודיעו ב""כ הצדדים כי לא גובש הסדר עונשי, והנאשם נשלח לקבלת תסקיר אצל שירות המבחן.",העבירות
7,SH-20-06-41339-550,"מאז התארך שלב הטיעונים לעונש עד עתה, בשל ניסיונות טיפול שיקומי בנאשם.",העבירות
8,SH-20-06-41339-550,"בעניינו של הנאשם הוגשו 6 תסקירים, שהאחרון בהם הוגש ביום 4.7.23.",העבירות
9,SH-20-06-41339-550,"גם לאחר מכן לא נשמעו הטיעונים לעונש, היות שבית המשפט הורה כי תינתן חוות דעת מטעם הממונה על עבודות השירות, אך הנאשם בושש וגרם לעיכובים על פני חודשים רבים.",העבירות
10,SH-20-06-41339-550,"בסופו של דבר, רק ביום 28.5.24 ניתנה חוות הדעת לפיה הוא נמצא מתאים לעבודות שירות, ואזי נשמעו סוף כל סוף הטיעונים לעונש.",העבירות
11,SH-20-06-41339-550,התסקיר הראשון הוגש ביום 28.6.22.,התסקירים והשתלשלות העניינים
12,SH-20-06-41339-550,"נכתב כי הנאשם נולד וגדל ברוסיה, בעל תעודת בגרות מלאה, ולימודי מקצוע כהנדסאי בתחום המזון.",התסקירים והשתלשלות העניינים
13,SH-20-06-41339-550,"הנאשם עלה ארצה לאחר נישואיו, ועבד בתחומים שונים, אך נקלע למשבר כספי והחל בהליך פש""ר בשל חובות.",התסקירים והשתלשלות העניינים
14,SH-20-06-41339-550,באותה תקופה נפטרה אמו והמשבר הכפול גרם לו לדבריו לצריכת קנביס אינטנסיבית.,התסקירים והשתלשלות העניינים
15,SH-20-06-41339-550,"בהמשך עבד כשכיר, וכיום אין לו חובות.",התסקירים והשתלשלות העניינים
16,SH-20-06-41339-550,"לצד העדר עבר פלילי, הנאשם צבר הרשעות תעבורה רבות, לרבות בעבירה של נהיגה בשכרות, ואף ריצה מאסר בעבודות שירות.",התסקירים והשתלשלות העניינים
17,SH-20-06-41339-550,"בעניין העבירות דנן, מסר כי לרקע הקושי הכלכלי וצריכת הקנביס כאמור, החליט לגדל סם בביתו לצריכתו העצמית בלבד, כדי לחסוך עלויות.",התסקירים והשתלשלות העניינים
18,SH-20-06-41339-550,"הנאשם הביע עמדות מקלות כלפי השימוש בסם, ושלל נזקקות טיפולית.",התסקירים והשתלשלות העניינים
19,SH-20-06-41339-550,"נכתב כי ההתרשמות היא מאישיות נוקשה, התייחסות מטשטשת לעבירה, קושי בהצבת גבולות, והודאה פורמלית בלבד.",התסקירים והשתלשלות העניינים
20,SH-20-06-41339-550,"כמו כן, עולה כי העבירות היו מתוכננות על ידו ביודעין שההתנהגות פלילית, והוא נותן לגיטימציה לכך.",התסקירים והשתלשלות העניינים
21,SH-20-06-41339-550,"היות שהנאשם התקשר לקצין המבחן והביע נכונות לטיפול, הומלץ על דחיית הדיון לצורך הערכת יכולותיו.",התסקירים והשתלשלות העניינים
22,SH-20-06-41339-550,תסקיר שני הוגש ביום 31.8.22.,התסקירים והשתלשלות העניינים
23,SH-20-06-41339-550,נכתב כי במהלך תקופת הדחייה הנאשם שולב בקבוצה טיפולית והשתתף בשני מפגשים.,התסקירים והשתלשלות העניינים
24,SH-20-06-41339-550,"כמו כן, השתלב בסדנת ""פעמונים"" להתנהלות כלכלית נכונה.",התסקירים והשתלשלות העניינים
25,SH-20-06-41339-550,"הנאשם המשיך בעבודתו בנגרייה, ולצד זה הביע הבנה לצורך הטיפולי שלו.",התסקירים והשתלשלות העניינים
26,SH-20-06-41339-550,"לאור שיתוף הפעולה והנכונות, הומלץ לסיים את ההליך בהטלת צו מבחן ושל""צ.",התסקירים והשתלשלות העניינים
27,SH-20-06-41339-550,"לאור בקשת הנאשם להמשיך בטיפול, ניתנה דחייה נוספת, והוגש תסקיר שלישי ביום 17.11.22.",התסקירים והשתלשלות העניינים
28,SH-20-06-41339-550,"על פי העדכון שהוגש, הנאשם המשיך השתתפותו בקבוצה הטיפולית, אך עדיין התקשה להעמיק בדפוסיו הבעייתיים.",התסקירים והשתלשלות העניינים
29,SH-20-06-41339-550,"כמו כן, הגעתו לקבוצה ולבדיקות השתן לא היתה רציפה, ובאחת הבדיקות נמצא קוקאין, אשר לדבריו צרך בנסיבות חברתיות באופן חד פעמי כשהתקשה לשלוט בכך.",התסקירים והשתלשלות העניינים
30,SH-20-06-41339-550,"נכתב כי ההתרשמות היא מחוסר כנות בעניין צריכת הסמים, אימפולסיביות וקשיי וויסות.",התסקירים והשתלשלות העניינים
31,SH-20-06-41339-550,עם זאת הנאשם מסר כי הוא מעוניין להמשיך בטיפול.,התסקירים והשתלשלות העניינים
32,SH-20-06-41339-550,"נוכח עמדתו, הומלץ שוב על דחייה למשך 3 חודשים.",התסקירים והשתלשלות העניינים
33,SH-20-06-41339-550,תסקיר רביעי הוגש ביום 15.2.23.,התסקירים והשתלשלות העניינים
34,SH-20-06-41339-550,"נכתב כי הנאשם ממשיך השתתפותו בקבוצה, וההתרשמות היא כי הוא מגויס יותר להליך הטיפולי, לוקח חלק פעיל, עורך מאמצים, ואף שיתף במעידה שעבר.",התסקירים והשתלשלות העניינים
35,SH-20-06-41339-550,"עם זאת, הוא מצוי בראשיתו של התהליך.",התסקירים והשתלשלות העניינים
36,SH-20-06-41339-550,"הומלץ לסיים בהטלת צו מבחן ושל""צ.",התסקירים והשתלשלות העניינים
37,SH-20-06-41339-550,"לאחר הגשת התסקיר, הורה בית המשפט על מתן תסקיר משלים, וחוות דעת מטעם הממונה.",התסקירים והשתלשלות העניינים
38,SH-20-06-41339-550,"בתסקיר מיום 4.7.23 נכתב כי מאז אוקטובר חלה נסיגה בשיתוף הפעולה של הנאשם, הוא נעדר מפגישות הקבוצה, מתקשה בשיתוף אותנטי במצבו, בבדיקותיו נמצא קנביס אך הוא שולל שימוש, ולטענתו חווה מצב נפשי ירוד עקב עזיבת עבודתו ובעיות רפואיות.",התסקירים והשתלשלות העניינים
39,SH-20-06-41339-550,"נערכה עם הנאשם שיחה, אך הוא הפסיק להגיע למפגשי הקבוצה, על כן במאי 2023 הוחלט להפסיק השתתפותו בה.",התסקירים והשתלשלות העניינים
40,SH-20-06-41339-550,"נכתב כי קיימים דפוסי הסתרה וטשטוש, וכי לנוכח הנסיגה במצבו חוזר בו השירות מהמלצתו הקודמת וממליץ להטיל ענישה קונקרטית שתציב לו גבולות.",התסקירים והשתלשלות העניינים
41,SH-20-06-41339-550,"לאחר האמור, המתין בית המשפט לקבל את חוות דעת הממונה, אך הנאשם לא התייצב לראיון, ולאחר מכן חלו עיכובים שונים בשל פרוץ מלחמת ""חרבות ברזל"", מחלה בה לקה הנאשם, ושאר עניינים.",התסקירים והשתלשלות העניינים
42,SH-20-06-41339-550,"כאמור, ניתנה חוות דעת הממונה ביום 28.5.24, וגם לאחר מכן נדחו הדיונים שוב ושוב, כך עד הלום.",התסקירים והשתלשלות העניינים
43,SH-20-06-41339-550,"ב""כ התביעה טענה לחומרת העבירה נוכח משקל הסם הגבוה.",טיעוני הצדדים
44,SH-20-06-41339-550,"עוד הפנתה לעברו הפלילי של הנאשם, הן בעבירות אלימות ורכוש והן בעבירות תעבורה, לרבות נהיגה בשכרות וגרימת תאונה עם נפגעים.",טיעוני הצדדים
45,SH-20-06-41339-550,"נטען כי אופן החזקת הסמים בכמות כה גדולה, כשהם מפוזרים ברחבי הבית והמחסן, וכן החזקת הכלים, מלמדים על כוונה קונקרטית שלא לשימוש עצמי.",טיעוני הצדדים
46,SH-20-06-41339-550,"נוכח חומרת העבירה, סבורה התביעה כי המתחם ההולם נע בין 18 ל-36 חודשי מאסר, והפנתה לפסיקה מטעמה.",טיעוני הצדדים
47,SH-20-06-41339-550,"אשר לנסיבות האישיות, נטען כי ניתנו לנאשם אינסוף הזדמנויות, אך הוא בחר בדרך עבריינית.",טיעוני הצדדים
48,SH-20-06-41339-550,"שירות המבחן מיהר להמליץ על ענישה שיקומית, אך חלה נסיגה במצב הנאשם והוא לא צלח את הטיפול, באופן שהביא לשינוי ההמלצה לחומרה.",טיעוני הצדדים
49,SH-20-06-41339-550,עוד נטען כי את חלוף הזמן יש לזקוף לחובת הנאשם בלבד.,טיעוני הצדדים
50,SH-20-06-41339-550,"בסופו של יום, עתרה התביעה להטיל 24 חודשי מאסר, מאסר על תנאי, קנס משמעותי, פסילה בפועל, ופסילה על תנאי.",טיעוני הצדדים
51,SH-20-06-41339-550,"בנוסף, נתבקשה הכרזת הנאשם כסוחר סמים.",טיעוני הצדדים
52,SH-20-06-41339-550,"ב""כ הנאשם טען כי הוא הפסיק לצרוך סמים, כיום נמצא בהליך שיקום עצמי, ועתיד להגיש בקשה לחדל""פ.",טיעוני הצדדים
53,SH-20-06-41339-550,"נטען כי המתחם ההולם צריך לנוע בין של""צ לשנת מאסר, ובעניינו של הנאשם יש להטיל 9 חודשי עבודות שירות.",טיעוני הצדדים
54,SH-20-06-41339-550,"בעניין הנסיבות האישיות, טען ב""כ הנאשם כי הוא מכה על חטא ונטל אחריות לעבירה, אף כי היו לו מעידות.",טיעוני הצדדים
55,SH-20-06-41339-550,עוד נטען כי הנאשם שהה תקופה ארוכה ביותר בתנאים מגבילים והדבר צריך להישקל לטובתו.,טיעוני הצדדים
56,SH-20-06-41339-550,"מטעם ב""כ הנאשם הוגשה פסיקה לתמיכה בעמדתו לפיה יש להטיל עבודות שירות.",טיעוני הצדדים
57,SH-20-06-41339-550,"בענייננו, הנאשם החזיק בביתו קנביס בכמות גדולה של 15 ק""ג, בתפזורת.",מתחם העונש ההולם
58,SH-20-06-41339-550,"על פי התמונות שהוגשו, המדובר בתערובת צמחית בשלבי ייבוש, ולא בשתילים חיים, אשר בעניינם ניתן היה אולי להעלות טענה לריכוז נמוך יחסית של החומר הפעיל (בשל אחוז גבוה של נוזלים בצמח).",מתחם העונש ההולם
59,SH-20-06-41339-550,"הסם נתפס ברחבי ביתו של הנאשם, וכן במחסן שם הוחזק בארגז ועל גבי משטח ניילון, ככל הנראה לצורך הייבוש.",מתחם העונש ההולם
60,SH-20-06-41339-550,"בהתאם למדיניות הענישה הנוהגת, שהיא בעלת מנעד רחב כפי שהובא זה עתה, ובשים לב לכמות הסם שנתפסה, אני סבורה כי המתחם ההולם צריך לכלול את האפשרות המקלה של הטלת מאסר בעבודות שירות מחד, ואת האפשרות המחמירה להטלת מאסר מאחורי סורג ובריח,  מאידך.",מתחם העונש ההולם
61,SH-20-06-41339-550,"בהתאם למדיניות הנוהגת ונסיבות המקרה, אני קובעת כי המתחם ההולם נע בין 9 חודשי מאסר שיכול שירוצו בעבודות שירות, ועד 12 חודשי מאסר בפועל.",מתחם העונש ההולם
62,SH-20-06-41339-550,הנאשם נושא שתי הרשעות קודמות.,העונש המתאים לנאשם
63,SH-20-06-41339-550,בשנת 2006 נדון בגין עבירה של התפרצות למקום מגורים והוטל עליו מאסר על תנאי.,העונש המתאים לנאשם
64,SH-20-06-41339-550,בשנת 2015 נדון בגין עבירת אלימות ושוב הוטל עליו מאסר על תנאי.,העונש המתאים לנאשם
65,SH-20-06-41339-550,"בנוסף, הנאשם נושא עבר פלילי מכביד בעבירות תנועה, לרבות נהיגה בפסילה בגינה ריצה מאסר בן 6 חודשים, ונהיגה בשכרות בגינה הוטל עליו מאסר על תנאי.",העונש המתאים לנאשם
66,SH-20-06-41339-550,"קודם לכן, הובא בפירוט תיאור הניסיונות שנעשו על פני תקופה ארוכה, במטרה לגייס את הנאשם לתהליך שיקומי.",העונש המתאים לנאשם
67,SH-20-06-41339-550,"המדובר במי שהתקשה להכיר בדפוסיו העברייניים, וגם כשרכש תובנה, לא השכיל ליטול את היד שהושטה לו.",העונש המתאים לנאשם
68,SH-20-06-41339-550,"הנאשם לא עמד בחובה לביצוע בדיקות שתן סדירות, נהג בחוסר כנות ועל פי דפוסי הסתרה, נעדר מפגישות הקבוצה הטיפולית, המשיך לצרוך סמים, לרבות קוקאין, עד שלבסוף הטיפול בו הופסק.",העונש המתאים לנאשם
69,SH-20-06-41339-550,"אמנם, בפרקי הזמן בהם שיתף פעולה לפחות באופן חלקי, נקט שירות המבחן עמדה שיקומית מתחשבת והמליץ על סיום ההליך בענישה מקלה, אך משהוברר כי הנאשם אינו מתגייס ואף חלה נסיגה במצבו, הודיע שירות המבחן כי לשיטתו יש להטיל ענישה קונקרטית שתציב לו גבולות.",העונש המתאים לנאשם
70,SH-20-06-41339-550,"מטבע הדברים, לבית המשפט הסמכות הבלעדית לשקול את שיקולי הענישה ולאזן בין שיקולי הגמול וההרתעה לבין שיקולי השיקום בעניינו של נאשם אינדיבידואלי.",העונש המתאים לנאשם
71,SH-20-06-41339-550,"משגוזר בית המשפט על נאשם עונש מאסר בעבודות שירות, הוא נותן בכך משקל מיוחד להיבט השיקום בענישה על פני תכלית הגמול וההרתעה.",העונש המתאים לנאשם
72,SH-20-06-41339-550,"אך ברור כי בענייננו לא ניתן להסתפק בעונש זה, שכן למרבה הצער מדובר בנאשם שבעט בדרך השיקום שהוצעה לו.",העונש המתאים לנאשם
73,SH-20-06-41339-550,"ב""כ הנאשם טען כי הנאשם הפסיק לצרוך סמים, ושיקם עצמו לבדו, אך לא ניתן לקבל טענה זו, לנוכח תסקירי שירות המבחן, הקובעים אחרת.",העונש המתאים לנאשם
74,SH-20-06-41339-550,"אכן, מאז ביצוע העבירה חלפו למעלה מ-4 שנים, אך את חלוף הזמן יש לזקוף בעיקר לחובת הנאשם, שנטע תקווה בלב בית המשפט כי יש סיכוי טוב לשיקומו (חלק מצומצם מן הדחיות היה נעוץ בתקופת המלחמה בה אנו שרויים עד היום).",העונש המתאים לנאשם
75,SH-20-06-41339-550,"לקולא אקח בחשבון את העובדה שהנאשם המשיך לנהל אורח חיים מסודר, ועובד לפרנסתו בקביעות.",העונש המתאים לנאשם
76,SH-20-06-41339-550,"כמו כן, אתחשב בכך שהיה נתון בתנאים מגבילים למשך תקופה ממושכת, כל שנות ניהול המשפט, ולא הפר את התנאים.",העונש המתאים לנאשם
77,SH-20-06-41339-550,"לא מצאתי צורך להכריז על הנאשם כסוחר סמים, שכן לא נתבקש מצד התביעה חילוט כלשהו.",העונש המתאים לנאשם
78,SH-20-06-41339-550,"סופו של דבר, יש לגזור את העונש על פי עקרון ההלימה.",העונש המתאים לנאשם
79,SH-20-06-41339-550,אני גוזרת את העונשים הבאים:,העונש המתאים לנאשם
80,SH-20-06-41339-550,"10 חודשי מאסר בפועל, בניכוי ימי מעצרו על פי חישובי שב""ס.",העונש המתאים לנאשם
81,SH-20-06-41339-550,10 חודשי מאסר על תנאי למשך 3 שנים משחרורו והתנאי הוא שלא יבצע עבירות סמים מסוג פשע.,העונש המתאים לנאשם
82,SH-20-06-41339-550,3 חודשי מאסר על תנאי למשך שנתיים משחרורו והתנאי הוא שלא יבצע עבירות סמים מסוג עוון.,העונש המתאים לנאשם
83,SH-20-06-41339-550,"קנס כספי בסך 5,000 ₪, או 45 ימי מאסר תמורתם.",העונש המתאים לנאשם
84,SH-20-06-41339-550,הקנס ישולם ב-10 תשלומים חודשיים החל מיום 1.1.25 ובכל 1 לחודש עוקב.,העונש המתאים לנאשם
85,SH-20-06-41339-550,12 חודשי פסילה על תנאי למשך שנתיים משחרורו והתנאי הוא שלא יבצע עבירות סמים מסוג פשע.,העונש המתאים לנאשם
86,SH-20-06-41339-550,ניתן בזה צו כללי למוצגים.,העונש המתאים לנאשם
87,SH-20-06-41339-550,זכות ערעור בתוך 45 יום.,העונש המתאים לנאשם
88,SH-20-06-41339-550,"ניתן היום,  ד' תשרי תשפ""ה, 06 אוקטובר 2024, במעמד הצדדים.",העונש המתאים לנאשם
