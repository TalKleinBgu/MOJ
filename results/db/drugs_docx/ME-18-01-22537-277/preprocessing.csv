,verdict,text,part
0,ME-18-01-22537-277,"ב""כ המאשימה: עוה""ד אביטל פינק ושחר לדובסקי",נגד
1,ME-18-01-22537-277,"ב""כ הנאשם 2: עו""ד אשר חן",נגד
2,ME-18-01-22537-277,"פקודת הסמים המסוכנים [נוסח חדש], תשל""ג-1973: סע'  13, 19א",נגד
3,ME-18-01-22537-277,"חוק העונשין, תשל""ז-1977: סע'  40ד(א), 40 יג', 499(א)(1)",נגד
4,ME-18-01-22537-277,"הנאשם 2 (להלן: ""הנאשם"") הורשע בהתאם להודאתו בעובדות כתב האישום המתוקן בעבירות כדלקמן:",בעניינו של הנאשם 2
5,ME-18-01-22537-277,"ייבוא סם מסוכן, לפי סעיף  13 ביחד עם סעיף 19א לפקודת הסמים המסוכנים [נוסח חדש], תשל""ג-1973.",בעניינו של הנאשם 2
6,ME-18-01-22537-277,"קשר לפשע, לפי סעיף 499(א)(1) בחוק העונשין, תשל""ז- 1977 (להלן: ""החוק"").",בעניינו של הנאשם 2
7,ME-18-01-22537-277,"על-פי המתואר בעובדות כתב האישום המתוקן, הנאשם והנאשמת 1 (להלן: ""הנאשמת"") הם בני זוג המתגוררים יחדיו בדירה בנתניה.",בעניינו של הנאשם 2
8,ME-18-01-22537-277,"הנאשמים קשרו קשר לייבא לארץ סם מסוכן, והנאשם עמד בעניין זה בקשר עם אנשים נוספים.",בעניינו של הנאשם 2
9,ME-18-01-22537-277,"במסגרת הקשר ולנוכח חששו של הנאשם שהוא יעורר חשד בביקורת הגבולות, הציע לנאשמת לשמש בלדרית ולייבא לארץ את הסם, בתמורה לכך שיקבלו סך של 100,000 ₪.",בעניינו של הנאשם 2
10,ME-18-01-22537-277,"במטרה לשוות לנסיעה לחו""ל אופי כשר, פנתה הנאשמת לחברתה והציעה לה לטוס איתה לחו""ל תוך שהציגה לה מצג שווא שמדובר בנסיעת מתנה שקיבלה ממעסיקה.",בעניינו של הנאשם 2
11,ME-18-01-22537-277,"בימים הסמוכים ליום 13.12.17 פנה הנאשם לסוכן נסיעות ורכש שלושה כרטיסי טיסה – לנאשמת ולחברתה כרטיס הלוך ושוב לבודפשט, ולעצמו כרטיס טיסה לכיוון אחד לאמסטרדם.",בעניינו של הנאשם 2
12,ME-18-01-22537-277,הנאשם והנאשמת קבעו שהתקשורת ביניהם תהייה באמצעות יישומוןSignal  המקשה על איתור המתקשרים ומגן על תוכן השיחות שמתבצעות באמצעותו.,בעניינו של הנאשם 2
13,ME-18-01-22537-277,ביום 13.12.17 הנאשמת וחברתה טסו לבודפשט שם התגוררו בדירה שפרטיה נמסרו להן על ידי הנאשם.,בעניינו של הנאשם 2
14,ME-18-01-22537-277,"במקביל הנאשם טס באותו היום לאמסטרדם, שם קיבל פרטיה של דירת מגורים ובה המתינה עבורו מזוודה בעלת תחתית כפולה ובה 4.893 ק""ג סם מסוג קוקאין.",בעניינו של הנאשם 2
15,ME-18-01-22537-277,ביום 15.12.17 נסע הנאשם ברכבת לבלגיה ומשם טס לבודפשט.,בעניינו של הנאשם 2
16,ME-18-01-22537-277,"עם נחיתתו בבודפשט יצר קשר עם הנאשמת באמצעות היישומון והשניים נפגשו, שם מסר הנאשם לנאשמת את המזוודה והיא מסרה לידו את מזוודת הנוסעים שלה.",בעניינו של הנאשם 2
17,ME-18-01-22537-277,"ביום 16.12.17 הגיעה הנאשמת לשדה התעופה בבודפשט, שם נדרשה לשלם על המשקל העודף של המזוודה.",בעניינו של הנאשם 2
18,ME-18-01-22537-277,הנאשמת פנתה לנאשם באמצעות היישומון והוא התייצב בשדה התעופה ומסר לה 100 אירו לשם תשלום עבור המשקל העודף של המזוודה.,בעניינו של הנאשם 2
19,ME-18-01-22537-277,"עם הנחיתה בישראל, הנאשמת שגתה ואספה מזוודה אחרת שאינה המזוודה בה הוטמן הסם.",בעניינו של הנאשם 2
20,ME-18-01-22537-277,המזוודה ובה הסם נאספה על-ידי משפחה אחרת שהגיעה לישראל.,בעניינו של הנאשם 2
21,ME-18-01-22537-277,"מיד לאחר שנתגלתה הטעות, שבה הנאשמת לשדה התעופה, החזירה את המזוודה השגויה ומסרה את פרטיה למחלקת אבדות ומציאות וביקשה לקבל לידיה את מזוודתה.",בעניינו של הנאשם 2
22,ME-18-01-22537-277,הנאשמת עדכנה את הנאשם בדבר הטעות והוא לחץ עליה לפעול לאיתור המזוודה ולקבלה לידיה.,בעניינו של הנאשם 2
23,ME-18-01-22537-277,הנאשם התקשר לסוכן הנסיעות ורכש כרטיס טיסה לישראל.,בעניינו של הנאשם 2
24,ME-18-01-22537-277,"משהנאשמת לא ענתה לשיחותיו, הנאשם יצר קשר עם חברתה וביקש ממנה לנסוע לביתם כדי לברר את מצבה של הנאשמת.",בעניינו של הנאשם 2
25,ME-18-01-22537-277,"ביום 17.12.17 המשפחה האחרת החזירה את המזוודה שבה הסם לשדה התעופה, שם עברה המזוודה שיקוף והתגלה שהמזוודה מכילה סם מסוג קוקאין.",בעניינו של הנאשם 2
26,ME-18-01-22537-277,"ביום 18.12.17 המשטרה מסרה את המזוודה לידי הנאשמת, והנאשמת עדכנה את הנאשם שהמזוודה בידיה והוא הורה לה לשקול את המזוודה ולקחת אותה לביתם.",בעניינו של הנאשם 2
27,ME-18-01-22537-277,באותו ערב ערכה המשטרה חיפוש בביתם של הנאשמים ונמצאו שם המזוודה ובה הסם.,בעניינו של הנאשם 2
28,ME-18-01-22537-277,הנאשם עצם את עיניו לגבי סוג הסם וכמותו.,בעניינו של הנאשם 2
29,ME-18-01-22537-277,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן, ללא הסכמה לעונש.",בעניינו של הנאשם 2
30,ME-18-01-22537-277,"לשם השלמת התמונה יובהר כי נערך אף הסדר טיעון בנוגע לנאשמת, ולאחר קבלת תסקיר שירות המבחן בעניינה, הודיעו הצדדים כי יעתרו במשותף לעונש של 6 חודשי מאסר שיכול וירוצו בעבודות שירות, לצד עונשים נלווים.",בעניינו של הנאשם 2
31,ME-18-01-22537-277,"על פי תסקירי שירות המבחן, הנאשם כבן 35, רווק ואב לילד בן 5 ממערכת יחסים קודמת.",תסקירי שירות המבחן
32,ME-18-01-22537-277,מנהל מערכת יחסים זוגית עם הנאשמת.,תסקירי שירות המבחן
33,ME-18-01-22537-277,"הנאשם נשר ממערכת החינוך לאחר 10 שנות לימוד, עבר בין מסגרות חינוכיות רבות בשל קשיי הסתגלות, בעיות משמעת וקושי בקבלת סמכות.",תסקירי שירות המבחן
34,ME-18-01-22537-277,כנער היה מעורב בפלילים והתקשה להיעזר בגורמי הטיפול לשם עריכת שינוי ולא גויס לשירות צבאי בגין מעורבותו בפלילים.,תסקירי שירות המבחן
35,ME-18-01-22537-277,בגיל 12 החל בשימוש בחומרים מסוגים שונים כולל סם מסוג קנאביס וסמי הזייה לצד שימוש אינטנסיבי באלכוהול.,תסקירי שירות המבחן
36,ME-18-01-22537-277,לאורך השנים מצבו הדרדר עד לשימוש תדיר ויומיומי.,תסקירי שירות המבחן
37,ME-18-01-22537-277,הנאשם חבר לחברה שולית כנער ומעורבותו השולית העמיקה.,תסקירי שירות המבחן
38,ME-18-01-22537-277,לאורך השנים עבד באופן מזדמן.,תסקירי שירות המבחן
39,ME-18-01-22537-277,כיום אינו מקיים קשר עם בני משפחתו.,תסקירי שירות המבחן
40,ME-18-01-22537-277,הקשר של הנאשם עם בנו מרוחק וטלפוני בעיקרו.,תסקירי שירות המבחן
41,ME-18-01-22537-277,לנאשם עבר פלילי הכולל שלוש הרשעות בין השנים 2004-2010 בגין עבירות סמים.,תסקירי שירות המבחן
42,ME-18-01-22537-277,"בשנת 2009 הופנה לשירות המבחן ואז עלתה התרשמות מאדם צעיר המגלה חוסר יציבות ומתנהל באופן אימפולסיבי, לצד בעיית שימוש בסמים וקיום קשרים שוליים.",תסקירי שירות המבחן
43,ME-18-01-22537-277,"ביחסו לעבירה, הנאשם הסביר את הרקע לביצוע העבירות בהתמכרותו לסמים, מצב כלכלי דחוק ורצון להשגת רווח כספי קל.",תסקירי שירות המבחן
44,ME-18-01-22537-277,תאר שיצר קשר עם גורמים עברייניים והונחה על ידם כיצד להתנהל בביצוע העבירות.,תסקירי שירות המבחן
45,ME-18-01-22537-277,הנאשם הביע חרטה על ביצוע העבירות ומסר שכיום מבין את חומרתן.,תסקירי שירות המבחן
46,ME-18-01-22537-277,שירות המבחן התרשם שהנאשם התקשה לבחון את השלכות התנהגותו בעבירות ופגיעתו באחרים.,תסקירי שירות המבחן
47,ME-18-01-22537-277,"בהליך המעצר בגין התיק דנן בחודש פברואר 19' התרשם שירות המבחן מתלותו בסמים ומבחירות שוליות שעושה, אימפולסיביות וקושי בוויסות עצמי הבאים לידי ביטוי בצריכת חומרים, תועלתנות וחיפוש אחר רווחים מהירים.",תסקירי שירות המבחן
48,ME-18-01-22537-277,"עוד התרשם שירות המבחן מניהול אורח חיים שולי מגיל צעיר, קושי בקבלת גבולות, היעדר הרתעה של סנקציות קודמות ובאותו השלב הנאשם הצליח להתייחס לבעיית התמכרותו והביע מוטיבציה לעריכת שינוי ולהשתלבות בטיפול במסגרת קהילה טיפולית.",תסקירי שירות המבחן
49,ME-18-01-22537-277,"לאחר 9 חודשים, שבועיים טרם מועד סיום הטיפול בקהילה ומעבר להוסטל, הוחלט על הפסקת הטיפול בנאשם באופן מיידי ללא אפשרות לחזרתו לטיפול וזאת על רקע התנהלות הנאשם בקהילה לאורך התקופה האחרונה בקהילה, שכללה דפוסי הסתרה, מניפולציה, חוסר כנות, תועלתנות וההתרשמות שהוא משקיע משאבים בטיפול בעיקר לשם שיפור מצבו המשפטי ולא לשם קידום שינוי בחייו ובמצבו ההתמכרותי.",תסקירי שירות המבחן
50,ME-18-01-22537-277,"נערכו מספר ניסיונות במסגרת הקהילה לשקף לנאשם את בחירותיו והתנהגותו, אולם הנאשם נקט בגישה מתגוננת והתקשה לקחת אחריות על דפוסיו הבעייתיים, היה מנותק רגשית והתנהל באופן נוקשה באופן שהקשה על התבוננות פנימית יעילה.",תסקירי שירות המבחן
51,ME-18-01-22537-277,גורמי הטיפול התרשמו שהנאשם אינו מצליח ליישם את המיומנויות שהוצעו לו בטיפול.,תסקירי שירות המבחן
52,ME-18-01-22537-277,"לאחר סיום הטיפול בקהילה, הנאשם לא המשיך את הטיפול במסגרת טיפולית אחרת ולדבריו נמנע מחזרה לצריכת סמים בכוחות עצמו.",תסקירי שירות המבחן
53,ME-18-01-22537-277,"שירות המבחן התרשם מהנאשם אשר לאורך חייו התמודד עם קשיים ומשברים במישור הרגשי, המשפחתי והכלכלי והוא נעדר דמויות הוריות מכוונות ותומכות.",תסקירי שירות המבחן
54,ME-18-01-22537-277,"מגיל צעיר התקשה להתנהל באופן תקין ולהתמיד במסגרות, חבר לחברה שולית וצרך סמים שהוו עבורו אמצעי רגיעה ושייכות חברתית.",תסקירי שירות המבחן
55,ME-18-01-22537-277,לאורך השנים ביצע עבירות על רקע צריכתו סמים.,תסקירי שירות המבחן
56,ME-18-01-22537-277,"שירות המבחן התרשם מעמדות בעייתיות ושוליות, כשהוא מתקשה בבחינת השלכות התנהגותו בעת ביצוע העבירות כמו גם את חומרתן, זאת לאחר שעבר תהליך טיפולי ממושך ואינטנסיבי בקהילה טיפולית, שם התקשה לשתף פעולה בטיפול ולהתנהל בהתאם לכללי המסגרת.",תסקירי שירות המבחן
57,ME-18-01-22537-277,"כגורמי סיכון מנה שירות המבחן חומרת העבירות, מעורבות שולית מגיל צעיר, קשרים שוליים והתמכרות לחומרים פסיכו-אקטיביים, קשייו להשתלב בטיפול בעבר ומוטיבציה חיצונית להמשך טיפול.",תסקירי שירות המבחן
58,ME-18-01-22537-277,"כגורמי סיכוי לשיקום מנה שירות המבחן את היותו של הנאשם בעל כוחות, שעל אף קשייו לאורך שנים השתלב במסגרות שונות, הימנעות ממעורבות נוספת עם החוק והמוטיבציה שמבטא לשיקום חייו.",תסקירי שירות המבחן
59,ME-18-01-22537-277,"שירות המבחן שיקף לנאשם את הערכתו כי זקוק להמשך טיפול, והנאשם הביע מוטיבציה מילולית ראשונית ופנה לטיפול ביחידה לטיפול בהתמכרויות באריאל.",תסקירי שירות המבחן
60,ME-18-01-22537-277,שירות המבחן ראה חשיבות בשילובו של הנאשם בטיפול והדיון בעניינו נדחה.,תסקירי שירות המבחן
61,ME-18-01-22537-277,"בתקופת הדחייה, הנאשם מסר שעובד באופן מזדמן, משקיע כוחות בחיזוק יחסיו עם בנו ונמצא בטיפול ביחידה לטיפול בהתמכרויות.",תסקירי שירות המבחן
62,ME-18-01-22537-277,"תאר שמצליח לשתף בקשייו בפתיחות ובכנות, רוכש מיומנויות להתמודדות מקדמת במצבי קושי וסיכון עבורו.",תסקירי שירות המבחן
63,ME-18-01-22537-277,"במהלך החודשים האחרונים הקשר עם גורמי הטיפול ביחידה מתקיים באמצעות שיחות וידאו בשל הקורונה, הוא משתתף בקבוצה לעזרה עצמית וצפוי להשתלב בקבוצה טיפולית.",תסקירי שירות המבחן
64,ME-18-01-22537-277,"גורמי הטיפול ביחידה דיווחו שהנאשם משתף פעולה בטיפול באופן מלא, עד למגבלות הקורונה הגיע באופן סדיר למפגשים עמו, מוסר בדיקות שתן המעידות על הימנעותו מצריכת סמים, משקיע כוחות בתפקוד תקין ובשיקום חייו ולהערכת גורמי הטיפול ביחידה, עונש מאסר יפגע בהתנהלותו ועלול לגרום לרגרסיה במצבו ולחזרה לשימוש בסמים.",תסקירי שירות המבחן
65,ME-18-01-22537-277,בחודש מרץ 20' הנאשם שולב בקבוצה טיפולית בשירות המבחן המיועדת לעוברי חוק.,תסקירי שירות המבחן
66,ME-18-01-22537-277,על רקע מגבלות הקורונה הנאשם השתתף במפגש קבוצתי יחיד והביע רצון להשתלב בקבוצה עם פתיחתה המחודשת.,תסקירי שירות המבחן
67,ME-18-01-22537-277,"שירות המבחן התרשם שהנאשם עורך מאמצים לשינוי ושיקום חייו, מגלה אחריות ויציבות בתפקידיו השונים ומקפיד לשמר את השינוי החיובי בחייו.",תסקירי שירות המבחן
68,ME-18-01-22537-277,"לאור שיתוף הפעולה עם גורמי הטיפול, הימנעותו מחזרה לשימוש בסמים ומביצוע עבירות והנכונות שמבטא להמשך הטיפול, שירות המבחן המליץ על צו מבחן והעריך שהטלת עונש מאסר בעיתוי הנוכחי, אף לריצוי בעבודות שירות, עלולה לפגוע במאמציו לתפקוד תקין ולהביא לנסיגה במצבו.",תסקירי שירות המבחן
69,ME-18-01-22537-277,"לפיכך המליץ שירות המבחן להטיל על הנאשם צו של""צ בהיקף של 500 שעות ועונש של מאסר מותנה.",תסקירי שירות המבחן
70,ME-18-01-22537-277,"עו""ס קובי בן נון – עו""ס בתחום ההתמכרויות בעירית אריאל.",ראיות לעונש
71,ME-18-01-22537-277,העיד הוא שמכיר את הנאשם מתחילת חודש נובמבר 19'.,ראיות לעונש
72,ME-18-01-22537-277,הנאשם הגיע ביוזמתו וביקש טיפול.,ראיות לעונש
73,ME-18-01-22537-277,"הוא עבר ילדות לא פשוטה, חווה אלימות, ולא קיבל שום תמיכה.",ראיות לעונש
74,ME-18-01-22537-277,"הוא הגיע לטיפול לאחר שהיה בקהילת ""הדרך"" במשך תקופה ממושכת.",ראיות לעונש
75,ME-18-01-22537-277,"מאז שהחל את הטיפול אצלו הוא עוסק בעולמו הפנימי, משתף בצורה כנה ואותנטית, נמצא בתהליך שיקום מאוד יפה.",ראיות לעונש
76,ME-18-01-22537-277,"הנאשם מכור תקופה ממושכת, היום הוא נקי מעל לשנתיים, עושה בדיקות שתן כל שבוע והתוצאות נקיות.",ראיות לעונש
77,ME-18-01-22537-277,"הוא הולך לקבוצה טיפולית בברקן, בסך הכל 10 מפגשים.",ראיות לעונש
78,ME-18-01-22537-277,הנאשם רוצה לפתוח דף חדש ולא לחזור למקום בו היה.,ראיות לעונש
79,ME-18-01-22537-277,"הטיפול בו בקהילת ""הדרך"" הופסק משום שאמו, עמה הקשר מאוד בעייתי, נתנה לו קפה ירוק ולא קלוי, והוא הכניס את זה לקהילה, בצורה של הסתרה והם אמרו שזה דפוס של נרקומנים והרחיקו אותו מהקהילה.",ראיות לעונש
80,ME-18-01-22537-277,הוא מאוד התקדם ועובד על דפוסים אלה.,ראיות לעונש
81,ME-18-01-22537-277,"היו לו ניסיונות טיפוליים בשירות המבחן שלא הצליחו, היום הוא נותן אמון בממסד, במטפל ובבית המשפט ומאוד רוצה להשתקם.",ראיות לעונש
82,ME-18-01-22537-277,בטיפול הוא מאוד כן ואמיתי.,ראיות לעונש
83,ME-18-01-22537-277,הנאשם נותן בו אמון וזה הבסיס להצלחה.,ראיות לעונש
84,ME-18-01-22537-277,הנאשם הגיע לטיפול עם מוטיבציה פנימית ומרצונו החופשי.,ראיות לעונש
85,ME-18-01-22537-277,בחודשים האחרונים השתתף בקבוצה בת 10 מפגשים ועשה בדיקת שתן פעם בשבוע.,ראיות לעונש
86,ME-18-01-22537-277,"לטענת ב""כ המאשימה, עוה""ד אביטל פינק ושחר לדובסקי, הנאשם קשר קשר לביצוע ייבוא סמים, הוא היה זה שגייס את הנאשמת והציע לה לשמש בלדרית, דאג לכרטיסי הטיסה, הנחה את הנאשמת כיצד לפעול, סייע לה בתשלום בשדה התעופה ולחץ עליה לאיתור המזוודה.",ראיות לעונש
87,ME-18-01-22537-277,"הערך החברתי שנפגע בעבירה הוא הגנה על הציבור מפני הנזקים הישירים והנלווים לשימוש בסמים, ומידת הפגיעה בערך המוגן היא ברף גבוה נוכח סוג הסם וכמותו.",ראיות לעונש
88,ME-18-01-22537-277,הנסיבות הקשורות בביצוע העבירה כוללות תכנון מוקדם ותחכום.,ראיות לעונש
89,ME-18-01-22537-277,"אמנם הנאשם היה בלדר ולא המשלח או מי שהיה צפוי לקבל את הסמים ולהפיצם, אך חלקו הוא משמעותי וחיוני לביצוע העבירה.",ראיות לעונש
90,ME-18-01-22537-277,הנזק הפוטנציאלי הוא רב נוכח סוג הסם.,ראיות לעונש
91,ME-18-01-22537-277,"אלמלא הסם נתפס, הוא היה מופץ בישראל.",ראיות לעונש
92,ME-18-01-22537-277,המאשימה עתרה למתחם עונש הנע בין 4 ל-7.5 שנות מאסר בפועל.,ראיות לעונש
93,ME-18-01-22537-277,בעניינו של הנאשם התקבלו שני תסקירים.,ראיות לעונש
94,ME-18-01-22537-277,"הראשון מלמד שהנאשם החל לצרוך סמים מגיל 12, ובמהלך השנים חלה הדרדרות במצבו.",ראיות לעונש
95,ME-18-01-22537-277,הקשר הטיפולי עם שירות המבחן החל עם מעצרו בחודש פברואר 18'.,ראיות לעונש
96,ME-18-01-22537-277,"שבועיים לפני תום הטיפול בקהילה, הוחלט על הפסקת הטיפול בו באופן מיידי, ללא אפשרות חזרתו לטיפול.",ראיות לעונש
97,ME-18-01-22537-277,"העו""ס שטיפלה בו בקהילה תארה התנהגות של הסתרה, מניפולציה, חוסר כנות, תועלתנות והשקעת משאבים בטיפול בעיקר כדרך לשפר את מצבו המשפטי.",ראיות לעונש
98,ME-18-01-22537-277,לאחר מכן פנה לטיפול ביחידה להתמכרויות באריאל.,ראיות לעונש
99,ME-18-01-22537-277,"שירות המבחן התרשם מעמדות בעייתיות ושוליות כשהנאשם מתקשה לבחון את השלכות התנהגותו בביצוע העבירה ואת חומרתן, כל זאת לאחר טיפול ארוך ואינטנסיבי.",ראיות לעונש
100,ME-18-01-22537-277,כן התרשמו מקשייו לשתף פעולה בהליך הטיפולי וכי הוא מונע בעיקר בשל חששו מגזר הדין.,ראיות לעונש
101,ME-18-01-22537-277,לאור התחייבות הנאשם להמשך טיפול התבקשה דחייה.,ראיות לעונש
102,ME-18-01-22537-277,"בתסקיר המסכם צוין שהנאשם המשיך בקשר עם גורמי הטיפול ביחידה להתמכרויות באריאל ומשתתף בקבוצת תמיכה למכורים נקיים, מוסר בדיקות שתן שמעידות על הימנעות משימוש בסמים והעריך שענישה של מאסר תפגע בהתנהלותו ותביא לרגרסיה ואף לחזרתו לצרוך סמים.",ראיות לעונש
103,ME-18-01-22537-277,"שירות המבחן ציין את החשיבות שמוצא בשילוב הנאשם בטיפול בשירות המבחן, הוא שולב בקבוצה טיפולית למבוגרים עוברי חוק, ובשל משבר הקורונה השתתף במפגש אחד בלבד והוא מביע נכונות להמשיך בטיפול.",ראיות לעונש
104,ME-18-01-22537-277,"שירות המבחן התרשם שהנאשם משקיע מאמצים בשיקום חייו והמליץ על צו מבחן, צו של""צ ומאסר על תנאי.",ראיות לעונש
105,ME-18-01-22537-277,למעשה במשך שנתיים וחצי הנאשם מקיים קשר עם שירות המבחן ורק כעת החל בצעד טיפולי – מאז חודש מרץ 20'.,ראיות לעונש
106,ME-18-01-22537-277,המאשימה אינה סבורה שקיימים שיקולים המצדיקים חריגה ממתחם העונש משיקולי שיקום.,ראיות לעונש
107,ME-18-01-22537-277,"למרות שראשית הקשר עם שירות המבחן היה בחודש פברואר 18', הרי שעד היום ההליך הטיפולי אותו עובר הנאשם הוא ראשוני בלבד וזאת למרות הזדמנויות שניתנו לו.",ראיות לעונש
108,ME-18-01-22537-277,במשך תקופה ארוכה העריך שירות המבחן שרצונו של הנאשם בטיפול נובע מרצונו ברווח משני בגזר הדין ולא מרצון אמיתי לשינוי.,ראיות לעונש
109,ME-18-01-22537-277,"העובדה שהנאשם נפלט מהטיפול בקהילה שבועיים לפני סופה, מעידה על העדר רצינות הנאשם.",ראיות לעונש
110,ME-18-01-22537-277,עברו הפלילי של הנאשם כולל 3 הרשעות בין השנים 2004-2010 בעבירות סמים.,ראיות לעונש
111,ME-18-01-22537-277,ריצה בעבר עונש מאסר בעבודות שירות בגין עבירות סמים.,ראיות לעונש
112,ME-18-01-22537-277,"לאור זאת, עתרה המאשימה להטיל על הנאשם עונש מאסר בתחתית מתחם העונש לצד מאסר על תנאי וקנס.",ראיות לעונש
113,ME-18-01-22537-277,"לטענת ב""כ הנאשם, עו""ד אשר חן, חייו של הנאשם היו שבורים, הוא בא ממערכת יחסים קשה מאוד בביתו והגיע למקומות קשים ובעייתיים.",ראיות לעונש
114,ME-18-01-22537-277,בעקבות התיק הנוכחי לנאשם היה מאוד קשה ולא עשו לו הנחות בתסקיר הראשון.,ראיות לעונש
115,ME-18-01-22537-277,"אולם בתסקיר השני עולה ששירות המבחן ראה שמהרגע שהנאשם התחבר ליחידה להתמכרויות באריאל, זו הפעם הראשונה שהנאשם עובר תהליך משמעותי, משקיע בחיזוק הקשר עם בנו ומקיים מערכת יחסים עם הנאשמת.",ראיות לעונש
116,ME-18-01-22537-277,כמו כן הוא מוסר בדיקות שתן נקיות וכבר שנתיים שהוא נקי מסמים.,ראיות לעונש
117,ME-18-01-22537-277,"שירות המבחן התרשם שבאופן הדרגתי הנאשם משתף פעולה באופן מלא, מחודש נובמבר 19' יש שינוי והקשר הטיפולי הוא אמיתי.",ראיות לעונש
118,ME-18-01-22537-277,פעם ראשונה שהוא נכנס למערכת בה הוא נותן אמון והמערכת תומכת בו.,ראיות לעונש
119,ME-18-01-22537-277,"הוא עובד, מקיים קשר עם העו""ס ושולב בקבוצה טיפולית ויתכן שישולב בקבוצה נוספת והוא הביע רצון לכך.",ראיות לעונש
120,ME-18-01-22537-277,מדובר באדם שגדל ללא משענת ומאוד קשה לו.,ראיות לעונש
121,ME-18-01-22537-277,לראשונה בחייו יש לו משענת.,ראיות לעונש
122,ME-18-01-22537-277,"העו""ס העיד על ההליך שהנאשם עובר, שיקום שיועיל לחברה והוא לעולם לא יחזור לאותו מקום.",ראיות לעונש
123,ME-18-01-22537-277,"הנאשם עצם את עיניו לגבי סוג הסם וכמותו, ומכאן שמדובר במי שהשתמשו בו.",ראיות לעונש
124,ME-18-01-22537-277,"העונש לו עותרת המאשימה יחזיר אותו לאחור, אחרי שהוא עבר תהליך.",ראיות לעונש
125,ME-18-01-22537-277,"הנאשם היה במעצר כמעט חצי שנה, בהמשך היה 8 חודשים וחצי בקהילה הטיפולית בתנאים סגורים, ומחודש יולי 19' הוא בתנאי מעצר בית לילי ומעצר אדם במהלך היום.",ראיות לעונש
126,ME-18-01-22537-277,מדובר בתקופה ארוכה מאוד בה הנאשם משלם מחיר ממשי על העבירה שביצע.,ראיות לעונש
127,ME-18-01-22537-277,דוח ועדת דורנר עסק במשמעות של שליחה למאסר.,ראיות לעונש
128,ME-18-01-22537-277,"ענישה אינה מרפאת את אותם אנשים חלשים, אלא ההליכים השיקומיים.",ראיות לעונש
129,ME-18-01-22537-277,הליך השיקום ותקופת היותו עצור בתנאים מגבילים צריכים לקבל ביטוי משמעותי.,ראיות לעונש
130,ME-18-01-22537-277,הנאשם ראוי לריפוי ולשיקום בתוך הקהילה.,ראיות לעונש
131,ME-18-01-22537-277,הנאשם טען שמגיל צעיר מאוד הוא משתמש בחומרים.,ראיות לעונש
132,ME-18-01-22537-277,לאחר שיצא מהקהילה ביקש מקצינת המבחן להתחיל בטיפול.,ראיות לעונש
133,ME-18-01-22537-277,הוא רצה טיפול.,ראיות לעונש
134,ME-18-01-22537-277,כעת עלה על דרך חדשה.,ראיות לעונש
135,ME-18-01-22537-277,"בעברו, לא ידע מה זה להיות נקי אף לא ליום אחד.",ראיות לעונש
136,ME-18-01-22537-277,"היה משתמש אינטנסיבי, הרואין היה נוף ילדותו, ראה סמים קשים מאז היה ילד עוד בטרם צרך סמים.",ראיות לעונש
137,ME-18-01-22537-277,לא יודע מה היה קורה אם היה ממשיך בדרך החיים הקודמת שלו.,ראיות לעונש
138,ME-18-01-22537-277,דיון - קביעת מתחם העונש ההולם,ראיות לעונש
139,ME-18-01-22537-277,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
140,ME-18-01-22537-277,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
141,ME-18-01-22537-277,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-4 ל-7 שנות מאסר בפועל.",ראיות לעונש
142,ME-18-01-22537-277,"הנאשם שולב במסגרת הקהילה טיפולית ""הדרך"" ביום 4.6.18 וכשבועיים טרם סיום הטיפול בקהילה והמעבר לטיפול המשך בהוסטל הוחלט על הפסקת הטיפול בנאשם באופן מיידי וללא אפשרות להחזרתו לטיפול.",ראיות לעונש
143,ME-18-01-22537-277,"זאת לאור התרשמות גורמי הטיפול בקהילה שהנאשם נוהג על פי דפוסים של הסתרה, מניפולטיביות, חוסר כנות ותועלתנות וכי השקעת המשאבים מצדו בטיפול היא בעיקרה לשם שיפור מצבו המשפטי ולא לשם עריכת שינוי ממשי בחייו.",ראיות לעונש
144,ME-18-01-22537-277,"ניסיונות שנערכו בקהילה לשקף לנאשם את בחירותיו והתנהגותו נתקלו בעמדה מתגוננת וקושי בנטילת אחריות לדפוסיו הבעייתיים, כשהוא היה מנותק רגשית ונוקשה באופן שלא אפשר לו לערוך התבוננות פנימית יעילה על קשייו.",ראיות לעונש
145,ME-18-01-22537-277,"מאז עזיבת הטיפול בחודש פברואר 19' ועד לחודש נובמבר 19' הנאשם לא פנה לקבלת טיפול במסגרת אחרת ושירות המבחן התרשם במפגש עמו שהוא מגלה מוטיבציה ראשונית להמשך טיפול המונעת מההליך המשפטי והחשש מגזר הדין ומתקשה לבחון השלכות התנהגות בעבירה וחומרתה, אף שהיה בשלב שלאחר טיפול ממושך.",ראיות לעונש
146,ME-18-01-22537-277,"בחודש נובמבר 19' הנאשם פנה לטיפול ביחידה לטיפול בהתמכרויות באריאל ושירות המבחן מסר שהנאשם שולב בטיפול במסגרת היחידה, דווח על השתלבות בעבודות זמניות והשקעת כוחות בחיזוק הקשר עם בנו.",ראיות לעונש
147,ME-18-01-22537-277,הנאשם תאר שמצליח במסגרת הטיפול לשתף בקשייו באופן כן ובפתיחות וחש שרוכש מיומנויות להתמודדות במצבי סיכון.,ראיות לעונש
148,ME-18-01-22537-277,"במהלך החודשים האחרונים על רקע מגבלות הקורונה, הקשר עם העו""ס המטפל ביחידה התקיים בהתאם למגבלות.",ראיות לעונש
149,ME-18-01-22537-277,טרם מגבלות הקורונה הגיע לכל המפגשים אליהם זומן ולאורך התקופה מסר בדיקות שתן נקיות מסמים.,ראיות לעונש
150,ME-18-01-22537-277,כמו כן הנאשם מסר שמשתתף בקבוצה לעזרה עצמית.,ראיות לעונש
151,ME-18-01-22537-277,"בעדותו בבית המשפט העיד העו""ס המטפל ביחידה לטיפול בהתמכרויות, מר קובי בן נון, שהנאשם הגיע לטיפול ביוזמתו, עוסק בטיפול בתכנים מעולמו הפנימי, עובד על דפוסיו ובשונה מהעבר מצליח במתן אמון לגורמי הטיפול.",ראיות לעונש
152,ME-18-01-22537-277,כן צוין שהנאשם שולב בקבוצה בת 10 מפגשים.,ראיות לעונש
153,ME-18-01-22537-277,"העו""ס העיד שהוא אינו מזהה מניפולטיביות בקשר הטיפולי, אלא כנות ואמון.",ראיות לעונש
154,ME-18-01-22537-277,"שירות המבחן התרשם שהנאשם משקיע כוחות בשיקום חייו ומקפיד לשמר את השינוי שערך, והמליץ על הטלת צו מבחן למשך שנה.",ראיות לעונש
155,ME-18-01-22537-277,"כן מסר שירות המבחן התרשמותו שריצוי עונש מאסר, אף בעבודות שירות, עלול להביא לנסיגה במצבו ולפיכך המליץ על הטלת צו של""צ ומאסר מותנה.",ראיות לעונש
156,ME-18-01-22537-277,"מכל האמור עולה שמגיל צעיר הנאשם אשר נעדר מערכת משפחתית תומכת ומכוונת, החל לצרוך סמים, חבר לחברה שולית והיה מעורב בפלילים.",ראיות לעונש
157,ME-18-01-22537-277,לאורך השנים מצבו ההתמכרותי הדרדר אך הוא לא פנה לקבלת טיפול לשם שינוי במצבו.,ראיות לעונש
158,ME-18-01-22537-277,"בעת הליך המעצר, הנאשם שולב בטיפול במסגרת הקהילה הטיפולית ""הדרך"", ואולם למרות שטופל במסגרת זו עד כמעט לסוף הטיפול בקהילה ולקראת המעבר להמשך טיפול בהוסטל, התרשמו גורמי הטיפול שהנאשם לא מצליח לעשות שימוש במיומנויות שהוקנו לו במסגרת הטיפול והוא מתנהל על פי דפוסים של הסתרה, מניפולטיביות וחוסר כנות, כשהמוטיבציה והכוחות שמשקיע בטיפול נובעים מרצונו להטיב את מצבו המשפטי.",ראיות לעונש
159,ME-18-01-22537-277,לפיכך הוחלט על סיום מיידי של הטיפול בו ללא אפשרות לשוב לטיפול.,ראיות לעונש
160,ME-18-01-22537-277,לא ניתן לקבל את הטענה שהטיפול בו הופסק בשל אירוע נקודתי של הבאת קפה לקהילה בניגוד לנהלים.,ראיות לעונש
161,ME-18-01-22537-277,בחודש נובמבר 19' הנאשם פנה לראשונה לטיפול לאחר עזיבת הקהילה הטיפולית.,ראיות לעונש
162,ME-18-01-22537-277,"הגיע לכל המפגשים אליהם זומן עד להפסקת המפגשים בשל מגבלות הקורונה ומאז מתקיים קשר בין הנאשם לעו""ס באמצעים אלקטרונים.",ראיות לעונש
163,ME-18-01-22537-277,"תואר שהנאשם מגלה אמון במטפל, משתף בכנות בעולמו הפנימי ומסר בדיקות שתן נקיות משרידי סם.",ראיות לעונש
164,ME-18-01-22537-277,"שירות המבחן התרשם שהנאשם משקיע מאמצים בהליך שינוי ושיקום חייו, מגלה אחריות ויציבות בתפקידיו השונים ולשמר את השינוי החיובי שעורך בחייו, כשהוא נמנע מצריכת סמים ומביצוע עבירות נוספות.",ראיות לעונש
165,ME-18-01-22537-277,גזירת העונש המתאים לנאשם,ראיות לעונש
166,ME-18-01-22537-277,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",ראיות לעונש
167,ME-18-01-22537-277,"במסגרת זו מן הראוי לתת את הדעת לכך שהנאשם כבן 35, רווק ואב לילד בן 5 אשר לאחרונה הנאשם משקיע מאמצים לחיזוק הקשר עמו.",ראיות לעונש
168,ME-18-01-22537-277,"מובן שעונש מאסר ממושך יקשה על הנאשם בהיותו במאסר ראשון מאחורי סורג ובריח, כמו גם על בנו הקטן בשל הריחוק הממושך מאביו עמו הקשר התחזק לאחרונה.",ראיות לעונש
169,ME-18-01-22537-277,"הנאשם גדל במסגרת משפחתית בה היה חשוף לאלימות ולחוסר מענה לצרכיו הרגשיים, לתמיכה ולהכוונה, ומגיל צעיר החל לצרוך סמים ואלכוהול, חבר לחברה שולית והיה מעורב בפלילים.",ראיות לעונש
170,ME-18-01-22537-277,לאורך השנים התקשה לגלות יציבות בחייו והמשיך לצרוך חומרים פסיכו-אקטיביים ולקיים קשרים שוליים.,ראיות לעונש
171,ME-18-01-22537-277,"נראה שלנסיבות חייו אלה ולדפוסי חשיבה והתנהגות שאימץ במהלך חייו, השפעה על ביצוע העבירה.",ראיות לעונש
172,ME-18-01-22537-277,"הנאשם הודה בביצוע העבירה ושולב בטיפול לגמילה מסמים בקהילה טיפולית ואולם זמן קצר טרם סיום שלב הטיפול בקהילה, גורמי הטיפול החליטו להפסיק את הטיפול נוכח התרשמותם שהנאשם אינו מפיק תועלת מהטיפול וכי המוטיבציה שלו לטיפול מונעת מרצונו להטיב את מצבו המשפטי.",ראיות לעונש
173,ME-18-01-22537-277,"בהמשך הנאשם שולב בטיפול במסגרת היחידה לטיפול בהתמכרויות באריאל, שיתף פעולה בטיפול, גילה פתיחות וכנות והשקיע כוחותיו בשיקום חייו ובעריכת שינוי.",ראיות לעונש
174,ME-18-01-22537-277,לנאשם עבר פלילי הכולל שלוש הרשעות בין השנים 2004-2010 בגין ביצוע עבירות סמים.,ראיות לעונש
175,ME-18-01-22537-277,ההרשעות התיישנו אולם לא נמחקו.,ראיות לעונש
176,ME-18-01-22537-277,בגין הרשעתו האחרונה נדון לעונש מאסר בעבודות שירות.,ראיות לעונש
177,ME-18-01-22537-277,"בנוסף נתתי דעתי לחלוף הזמן מאז ביצוע העבירה שבוצעה בחודש דצמבר 17', וכן לתקופה הקרובה לחצי שנה שבה שהה הנאשם במעצר ולתקופה הממושכת בה שהה בתנאים מגבילים.",ראיות לעונש
178,ME-18-01-22537-277,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לכך שהנאשם נמצא בראשיתו של הליך טיפולי במצבו ההתמכרותי ולהתרשמות שירות המבחן מעמדותיו השוליות, קשייו לבחון את השלכות וחומרת מעשיו בעבירה, החשיפה לעבריינות מגיל צעיר והתמכרותו לחומרים.",ראיות לעונש
179,ME-18-01-22537-277,"כמו כן היעדר השפעה ממתנת ומרתיעה של סנקציות משפטיות קודמות שהוטלו עליו ובכללן עונש מאסר בעבודות שירות, אשר לא מנעו ממנו לבצע את העבירות דנן.",ראיות לעונש
180,ME-18-01-22537-277,"באיזון בין השיקולים השונים, סבורני כי יש לגזור על הנאשם עונש תוך חריגה קלה ממתחם העונש, לצד מאסר מותנה.",ראיות לעונש
181,ME-18-01-22537-277,"נתתי דעתי להמלצתו של שירות המבחן להימנע מהטלת עונש מאסר בפועל, ואולם לאור המפורט לעיל, סבורני כי לא ניתן לאמץ המלצה זו.",ראיות לעונש
182,ME-18-01-22537-277,"כמו כן, הואיל ומדובר בעבירה שבוצעה למטרה כלכלית, סבורני כי יש להשית על הנאשם אף קנס כספי מידתי, תוך התחשבות במצבו הכלכלי של הנאשם ובתקופת המאסר שמושתת עליו.",ראיות לעונש
183,ME-18-01-22537-277,40 חודשי מאסר בפועל בניכוי ימי מעצרו מיום 19.12.17 עד 4.6.18.,"אשר על-כן, הנני גוזר על הנאשם את העונשים הבאים:"
184,ME-18-01-22537-277,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
185,ME-18-01-22537-277,"קנס כספי בסך של 10,000 ₪ או 100 ימי מאסר תמורתו.","אשר על-כן, הנני גוזר על הנאשם את העונשים הבאים:"
186,ME-18-01-22537-277,"הקנס ישולם ב-10 תשלומים חודשיים שווים ורצופים, שהראשון שבהם ביום 1.6.21.","אשר על-כן, הנני גוזר על הנאשם את העונשים הבאים:"
187,ME-18-01-22537-277,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
188,ME-18-01-22537-277,"הנאשם יתייצב לריצוי מאסרו בבית הסוהר הדרים ביום 13.12.20 עד השעה 10:00, כשברשותו תעודת זהות או דרכון וגזר הדין.","אשר על-כן, הנני גוזר על הנאשם את העונשים הבאים:"
189,ME-18-01-22537-277,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
190,ME-18-01-22537-277,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
191,ME-18-01-22537-277,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
192,ME-18-01-22537-277,"54678313ניתן היום,  ט""ז חשוון תשפ""א, 03 נובמבר 2020, בנוכחות הצדדים.","אשר על-כן, הנני גוזר על הנאשם את העונשים הבאים:"
