,verdict,text,part
0,SH-13-03-39699-726,"פקודת הסמים המסוכנים [נוסח חדש], תשל""ג-1973: סע'  13, 19א",נגד
1,SH-13-03-39699-726,"חוק העונשין, תשל""ז-1977: סע'  40ד",נגד
2,SH-13-03-39699-726,"הנאשם הורשע על פי הודאתו שניתנה במסגרת הסדר טיעון בחמש עבירות של סחר בסם מסוכן, לפי סעיף 13 + סעיף 19א לפקודת הסמים המסוכנים [נוסח חדש], תשל""ג – 1973 (להלן: ""פקודת הסמים"").",הרקע:
3,SH-13-03-39699-726,"על פי עובדות כתב האישום המתוקן, בין יום 5/3/2013 ליום 14/3/2013, בחמישה מועדים סמוכים, מכר הנאשם לשוטר סם מסוכן, כדלהלן:",הרקע:
4,SH-13-03-39699-726,ביום 5/3/2013 מכר הנאשם קנבוס במשקל 1.0142 גרם נטו בתמורה לסך של 150₪.,הרקע:
5,SH-13-03-39699-726,ביום 7/3/2013 מכר הנאשם קנבוס במשקל 1.41 גרם נטו בתמורה לסך של 200 ₪.,הרקע:
6,SH-13-03-39699-726,בלילה שבין יום 9/3/2013 ליום 10/3/2013 מכר הנאשם קנבוס במשקל של 1.19 גרם נטו בתמורה לסך של 200 ₪.,הרקע:
7,SH-13-03-39699-726,בלילה שבין יום 13/3/2013 ליום 14/3/2013 מכר הנאשם קנבוס במשקל של 1.31 גרם נטו בתמורה לסך של 200 ₪.,הרקע:
8,SH-13-03-39699-726,ביום 14/3/2013 מכר הנאשם מריחואנה במשקל של  2.5 גרם ברוטו בתמורה לסך של 300 ₪.,הרקע:
9,SH-13-03-39699-726,"המאשימה ביקשה להטיל על הנאשם עונש של 6 חודשי מאסר שירוצו בעבודות שירות, מאסר על תנאי וצו מבחן.",תמצית טיעוני הצדדים:
10,SH-13-03-39699-726,"בטיעוניה הזכירה המאשימה את חומרתו של מעשה הסחר בסמים, ואת הצורך להגן על שלום הציבור ולמגר את התופעה של הפצת סמים מסוכנים.",תמצית טיעוני הצדדים:
11,SH-13-03-39699-726,"המאשימה טענה כי העובדה שמדובר בחמש עבירות סחר אשר בוצעו בטווח של תשעה ימים מלמדת כי הנאשם היה זמין ומקושר ללקוחותיו, והיווה חוליה חשובה בשרשרת הסם.",תמצית טיעוני הצדדים:
12,SH-13-03-39699-726,המאשימה טענה כי מתחם הענישה ההולם לכל אחד מהאישומים בהם הורשע הנאשם נע בין 6 חודשי מאסר לבין 12 חודשי מאסר.,תמצית טיעוני הצדדים:
13,SH-13-03-39699-726,"על פי הסדר הטיעון, לנוכח ההליך הטיפולי בו השתתף הנאשם, שיתוף הפעולה שלו עם המסגרת הטיפולית, הודאתו, עברו הנקי ואי מעורבותו בפלילים מאז האירוע האחרון, עתרה המאשימה לעונש כולל ביחס לכל האירועים, כנ""ל.",תמצית טיעוני הצדדים:
14,SH-13-03-39699-726,"ההגנה ביקשה להסתפק בעונש מאסר מותנה, צו מבחן והתחייבות, ולחילופין מאסר לתקופה קצרה בלבד שירוצה בעבודות שירות.",תמצית טיעוני הצדדים:
15,SH-13-03-39699-726,בטיעוניו ציין הסנגור כי במועד האירועים היה הנאשם צעיר כבן 20 בלבד וכי עברו פלילי נקי.,תמצית טיעוני הצדדים:
16,SH-13-03-39699-726,"עוד ציין הסנגור כי הנאשם היה עצור מאחורי סורג ובריח במשך למעלה מחודש ימים, לאחר מכן שוחרר בתנאים שכללו מעצר בית מלא עם איזוק אלקטרוני למשך למעלה מ-9 חודשים.",תמצית טיעוני הצדדים:
17,SH-13-03-39699-726,"ב""כ הנאשם הפנה לכך שעל פי עובדות כתב האישום השוטר הוא זה שיצר קשר עם הנאשם, כי בכל אחד מהמקרים מכר הנאשם כמות של כגרם אחד, וכי האירועים התרחשו בפרק זמן קצר ביותר.",תמצית טיעוני הצדדים:
18,SH-13-03-39699-726,"לטענת הסנגור, הנאשם לא פגע במעשיו בערך המוגן, שכן הסם נמכר לשוטר אשר הפקיד את הסם בכספת.",תמצית טיעוני הצדדים:
19,SH-13-03-39699-726,"לסברת ההגנה, מתחם העונש ההולם למעשי העבירה שביצע הנאשם נע בין מאסר על תנאי לבין מאסר בעבודות שירות בצירוף צו מבחן או התחייבות להימנע מעבירה.",תמצית טיעוני הצדדים:
20,SH-13-03-39699-726,"לאור האמור, לנוכח ההליך הטיפולי הארוך שעבר הנאשם, ובהתחשב בכך שכיום הנאשם עובד ולומד, ביקשה ההגנה לקבל את המלצת שירות המבחן ולהטיל על הנאשם צו מבחן למשך שנה, כעונש כולל בגין כל האישומים.",תמצית טיעוני הצדדים:
21,SH-13-03-39699-726,"הנאשם טען כי לא היה מודע לחומרת המעשים שביצע, וכי לנוכח החוויות הקשות שעבר בעקבות מעצרו אין אפשרות שהוא יחזור על מעשיו.",תמצית טיעוני הצדדים:
22,SH-13-03-39699-726,"עוד ציין הנאשם כי ניתק את קשריו עם החברה השלילית אליה היה קשור בעת ביצוע העבירות, מצא חברים חדשים, הוא עובד ולומד ונמצא במקום אחר לגמרי.",תמצית טיעוני הצדדים:
23,SH-13-03-39699-726,שירות המבחן ליווה את הנאשם במשך למעלה משנה.,תסקירי שירות המבחן:
24,SH-13-03-39699-726,"בתסקיריו פרט שירות המבחן את נסיבותיו האישיות והמשפחתיות של הנאשם, גילו הצעיר, עברו פלילי הנקי, קשייו וקשיי משפחתו, תחושותיו, הפרעה ממנה סבל, הגיל הצעיר בו החל לעשות שימוש בסמים, החברה השולית אלה התחבר וכישלונו של הליך טיפולי קודם בו השתתף קודם למעצרו.",תסקירי שירות המבחן:
25,SH-13-03-39699-726,"שירות המבחן התרשם כי הנאשם סובל מבעיית התמכרות ממושכת לסמים, וזו מצריכה טיפול כוללני ומקיף.",תסקירי שירות המבחן:
26,SH-13-03-39699-726,"בהתאם, החל מיום 23/4/2013 שולב הנאשם בתוכניות טיפוליות במרכז יום, טרום מרכז יום וביחידה לטיפול בהתמכרויות באגף הרווחה.",תסקירי שירות המבחן:
27,SH-13-03-39699-726,"הנאשם השתתף בטיפולים פרטניים וקבוצתיים, ובדיקות סם שנערכו לו נמצאו נקיות.",תסקירי שירות המבחן:
28,SH-13-03-39699-726,"אמנם, במהלך התקופה הנאשם ניתק קשר עם העו""ס המטפלת ולא נענה לפניות שירות המבחן.",תסקירי שירות המבחן:
29,SH-13-03-39699-726,"אך בהמשך הנאשם יצר קשר מיוזמתו, הגיע לפגישות והשתתף במסגרת הטיפולית.",תסקירי שירות המבחן:
30,SH-13-03-39699-726,"מאז הנאשם מגלה מוטיבציה להמשיך בטיפול, מגיע לפגישות ללא איחורים וחיסורים, מוסר בדיקות שתן נקיות מסמים, יכולת הארגון שלו השתפרה ורמת מחויבותו לטיפול גבוהה ביותר.",תסקירי שירות המבחן:
31,SH-13-03-39699-726,"שירות המבחן העריך כי הנאשם מתאמץ ומגייס את כוחותיו על מנת לשפר את תפקודיו במישורים השונים בחייו, וכי השתלבותו בעבודה ובמסגרת הטיפולית מפחיתים את הסיכון להישנות התנהגות בעייתית מצדו.",תסקירי שירות המבחן:
32,SH-13-03-39699-726,בסופו של דבר המליץ שירות המבחן להטיל על הנאשם צו מבחן למשך שנה.,תסקירי שירות המבחן:
33,SH-13-03-39699-726,"עוד המליץ שירות המבחן כי אם בית המשפט יחליט להטיל על הנאשם עונש מאסר בעבודות שירות, שזה יהיה לתקופה קצרה בלבד, כדי לא לפגוע בהליכי הטיפול והשיקום של הנאשם.",תסקירי שירות המבחן:
34,SH-13-03-39699-726,מעשה של סחר בסמים פוגע פגיעה ממשית בבריאותה של החברה ובציבור בכללותו.,דיון ומסקנות:	
35,SH-13-03-39699-726,מעשה זה מפיץ ומגביר את הנזקים הנלווים לשימוש בסמים.,דיון ומסקנות:	
36,SH-13-03-39699-726,"בכלל זאת גורם מעשה הסחר בסמים לפגיעה בערכים חברתיים אחרים, שכן משתמשים בסמים מבצעים עבירות אחרות כדי לממן את צריכת הסמים.",דיון ומסקנות:	
37,SH-13-03-39699-726,"על מנת לעמוד על מידת הפגיעה של מעשה הסחר בסמים בערכים החברתיים המוגנים יש לבחון, בין היתר, את כמות הסם שנסחרה.",דיון ומסקנות:	
38,SH-13-03-39699-726,כפי שקבע בית המשפט העליון:,דיון ומסקנות:	
39,SH-13-03-39699-726,עוד יש לבחון את סוג הסם בו בוצעה העבירה.,דיון ומסקנות:	
40,SH-13-03-39699-726,"אף כי סחר בכל סם מסוכן פוגע פגיעה ממשית בערכים החברתיים המוגנים, הרי שמידת הפגיעה הולכת וגוברת ככל שמדובר בסמים קשים יותר.",דיון ומסקנות:	
41,SH-13-03-39699-726,"בענייננו, כמפורט לעיל, בכל אחד מהמקרים מכר הנאשם לשוטר סם מסוג קנבוס או מריחואנה, במשקל שבין 1.0142 גרם לבין 2.5 גרם, ובתמורה לסכום הנע בין 150 ₪ לבין 300₪.",דיון ומסקנות:	
42,SH-13-03-39699-726,"אשר לנזק שנגרם בפועל ממעשי העבירה שביצע הנאשם יש להביא בחשבון כי הנאשם מכר את הסמים לשוטר, ולכן הנזק שעלול היה להיגרם מביצוע העבירות לא התממש.",דיון ומסקנות:	
43,SH-13-03-39699-726,אולם העובדה ששוטר רכש את הסם מהנאשם ולא אזרח מן השורה הינה אקראית בלבד.,דיון ומסקנות:	
44,SH-13-03-39699-726,"עוד יש להביא בחשבון כי הסיבה שהביאה את הנאשם לבצע את העבירות הינה התמכרותו לסמים, בהם החל לעשות שימוש עוד בגיל 13.",דיון ומסקנות:	
45,SH-13-03-39699-726,"לשם גזירת העונש המתאים לנאשם בתוך מתחם הענישה הנ""ל יש להביא בחשבון, לטובתו של הנאשם, את הודאתו אשר חסכה מזמנם של הצדדים, העדים ומשאבי המערכת, את הנזק אשר יגרם לו, מטבע הדברים, כתוצאה מהרשעתו ומהעונש שיוטל עליו, את מעצרו מאחורי סורג ובריח למשך תקופה העולה על חודש ימים ולאחר מכן שהותו במעצר בית מלא במשך למעלה מ-8 חודשים.",דיון ומסקנות:	
46,SH-13-03-39699-726,"עוד יש להתחשב בכך שכל האירועים התרחשו במשך פרק זמן קצר של כ-10 ימים, וכי בכל המקרים מכר הנאשם את הסם לשוטר.",דיון ומסקנות:	
47,SH-13-03-39699-726,"ולבסוף, יש ליתן את המשקל הראוי להליך הטיפולי שעבר הנאשם.",דיון ומסקנות:	
48,SH-13-03-39699-726,"כאמור, הנאשם החל להשתמש בסמים בגיל 13, והתחבר לחברה שולית.",דיון ומסקנות:	
49,SH-13-03-39699-726,"כיום הנאשם נקי מסמים, השתלב בעבודה, מגלה מוטיבציה לשיקום ולהתקדמות תעסוקתית.",דיון ומסקנות:	
50,SH-13-03-39699-726,אין ספק אפוא כי קיים סיכוי של ממש שהנאשם ישתקם.,דיון ומסקנות:	
51,SH-13-03-39699-726,יוזכר כי על פי הוראת סעיף 40ד לחוק העונשין בית המשפט רשאי לקבוע את עונשו של נאשם לפי שיקולי שיקומו.,דיון ומסקנות:	
52,SH-13-03-39699-726,גם במסגרת זו יש להביא בחשבון את האמור בתסקיר שירות המבחן בדבר פגיעה אפשרית בהליכי השיקום והטיפול אם יוטל על הנאשם מאסר.,דיון ומסקנות:	
53,SH-13-03-39699-726,"לאור כל האמור נראה לי כי יש להטיל על הנאשם עונש כולל לכל האירועים, אשר יחרוג לקולה מהעונש הכולל ההולם למעשיו.",דיון ומסקנות:	
54,SH-13-03-39699-726,"אולם המלצת שירות המבחן חורגת מן העונש הכולל הנ""ל יתר על המידה, ואינה מביאה לידי ביטוי ראוי את עקרון ההלימה.",דיון ומסקנות:	
55,SH-13-03-39699-726,"לכן, לא ניתן להיעתר לבקשת ההגנה ולאמץ את המלצת שירות המבחן.",דיון ומסקנות:	
56,SH-13-03-39699-726,"מאסר למשך 4 חודשים, בקיזוז ימי מעצרו מיום 14/3/2013 ועד ליום 22/4/2013.",אני דן אפוא את הנאשם לעונשים הבאים:
57,SH-13-03-39699-726,המאסר ירוצה בדרך של עבודות שירות.,אני דן אפוא את הנאשם לעונשים הבאים:
58,SH-13-03-39699-726,"הנאשם יתייצב לפני המפקח על עבודות שירות לצורך קליטה והצבה ביום 25/11/2014 בשעה 10:00, במפקדת מחוז מרכז, יחידת עבודות שירות.",אני דן אפוא את הנאשם לעונשים הבאים:
59,SH-13-03-39699-726,על הנאשם לעדכן את משרד הממונה על עבודות שירות בכל שינוי בכתובת מגוריו.,אני דן אפוא את הנאשם לעונשים הבאים:
60,SH-13-03-39699-726,הנאשם יבצע בדיקות לגילוי צריכת סמים ככל שיידרש על ידי הממונה.,אני דן אפוא את הנאשם לעונשים הבאים:
61,SH-13-03-39699-726,מובהר לנאשם כי עליו לעמוד בתנאי הפיקוח ולשמור על ניקיון מסמים.,אני דן אפוא את הנאשם לעונשים הבאים:
62,SH-13-03-39699-726,"עוד מובהר לנאשם תערכנה ביקורות פתע לבדיקת עמידתו בפיקוח וכי הפרה בעבודות השירות, ובכלל זאת גילוי סם או זיוף דגימת שתן, עלולה להביא להפסקה מנהלית של העבודות וריצוי העונש במאסר ממש.",אני דן אפוא את הנאשם לעונשים הבאים:
63,SH-13-03-39699-726,מאסר למשך 6 חודשים וזאת על תנאי  למשך 3 שנים מיום שחרורו ממאסר אם יעבור עבירת סמים מסוג פשע.,אני דן אפוא את הנאשם לעונשים הבאים:
64,SH-13-03-39699-726,מאסר למשך 3 חודשים וזאת על תנאי  למשך 3 שנים מיום שחרורו ממאסר אם יעבור עבירת סמים מסוג עוון.,אני דן אפוא את הנאשם לעונשים הבאים:
65,SH-13-03-39699-726,ניתן בזאת צו מבחן לפיו הנאשם יעמוד בפיקוח שירות המבחן במשך שנה מהיום.,אני דן אפוא את הנאשם לעונשים הבאים:
66,SH-13-03-39699-726,הנאשם ישולב בכל קבוצה טיפולית לפי שיקול דעת שירות המבחן ויבצע בדיקות לגילוי צריכת סמים ככל שיידרש על ידי שירות המבחן.,אני דן אפוא את הנאשם לעונשים הבאים:
67,SH-13-03-39699-726,המזכירות תשלח העתק גזר הדין לשירות המבחן ולממונה על עבודות השירות בשירות בתי הסוהר.,אני דן אפוא את הנאשם לעונשים הבאים:
68,SH-13-03-39699-726,זכות ערעור לבית המשפט המחוזי בירושלים תוך 45 יום מהיום.,אני דן אפוא את הנאשם לעונשים הבאים:
69,SH-13-03-39699-726,"54678313ניתן היום,  י""ט חשוון תשע""ה, 12 נובמבר 2014.",אני דן אפוא את הנאשם לעונשים הבאים:
