,verdict,text,part
0,SH-14-01-16842-326,"פקודת הסמים המסוכנים [נוסח חדש], תשל""ג-1973",הנאשם בעצמו
1,SH-14-01-16842-326,"על פי הודאתו בכתב אישום מתוקן הורשע הנאשם בעבירה של החזקת סמים לצריכה עצמית,  בכך שבתאריך 3/9/13 במהלך חיפוש שנערך בביתו, נמצא כי הנאשם החזיק בסמים במקומות שונים בבית: בסם מסוכן מסוג חשיש במשקל כולל של  ובסם מסוכן מסוג קנביס במשקל כולל של  .",גזר דין
2,SH-14-01-16842-326,"כמו כן החזיק הנאשם בנייר גלגול ובמספריים שרופים, שאלו הם כלים להכנת סם וצריכתו.",גזר דין
3,SH-14-01-16842-326,הצדדים הביאו בפני בית המשפט את הסדר הטיעון שגובש ביניהם ולפיו עתרו להטלת עונש של מאסר מותנה וקנס בסכום של 4000 ₪.,גזר דין
4,SH-14-01-16842-326,"הצדדים נותרו חלוקים באשר לרכיב נוסף של הענישה, כאשר התביעה עתרה לפסול את רישיון הנהיגה של הנאשם בפועל ועל תנאי ואילו ב""כ הנאשם עתר להסתפק בפסילה מותנית בלבד.",גזר דין
5,SH-14-01-16842-326,"הצדדים הבהירו כי השיקולים שהביאו אותם להשגת ההסדר היו כי ב""כ הנאשם הציג בפני המאשימה מסמכים שהצביעו על מקור הכסף שנתפס ועל כן תוקן כתב האישום וכי מדובר בנאשם נעדר עבר פלילי שזו הסתבכותו הראשונה עם החוק ולקח אחריות על ביצוע העבירה וחסך בכך זמן שיפוטי.",גזר דין
6,SH-14-01-16842-326,"ב""כ הנאשם הוסיף בטיעוניו כי הנאשם נשוי ואב לשתי בנות, בעל מספרה ומנהל חיים נורמטיביים, במהלכם הוא אף סועד את אמו הזקנה.",גזר דין
7,SH-14-01-16842-326,"הוא עצמו עבר התקף לב ומצוי בטיפולים רפואיים כעולה ממסמכים שהוצגו לביהמ""ש והמאשימה היתה מודעת לכך שאם ייכלא לא יהיה מטפל וסועד לאמו החולה.",גזר דין
8,SH-14-01-16842-326,ועוד הוסיף כי באם יוטל עליו עונש מאסר בפועל הרי שעסקו יקרוס.,גזר דין
9,SH-14-01-16842-326,בדברו האחרון הביע הנאשם חרטה.,גזר דין
10,SH-14-01-16842-326,לא אחת חזרו בתי המשפט על ערכאותיהם השונות על כך שיש להטיל ענישה מחמירה ומרתיעה בעבירות לפי פקודת הסמים ויש לעשות כן באשר לכל חוליה וחוליה בשרשרת החזקת והפצת הסם.,גזר דין
11,SH-14-01-16842-326,זאת בשל הנזק הכבד שיש בתופעת השימוש בסמים על הפרט ועל החברה כולה.,גזר דין
12,SH-14-01-16842-326,"ברי כי יש להחמיר מאוד בעונשם של אלה הסוחרים בסמים מסוכנים ומפיצים אותם, ביחס לאלה המחזיקים אותם ועושים בהם שימוש, שכן הראשונים הם בבחינת חוטאים ומחטיאים.",גזר דין
13,SH-14-01-16842-326,ועוד ברי כי יש להחמיר בעניינם של אלה אשר הורשעו בעבירה של החזקת סמים שלא לצריכה עצמית אל מול אלה שהעבירה בה הורשעו היא החזקת סם לצריכה עצמית.,גזר דין
14,SH-14-01-16842-326,ואולם כותרת העבירה אינה חזות הכל ובמיוחד אמורים הדברים לאחר תיקון 113 לחוק העונשין ואשר לפיו יש לבחון את הנסיבות האופפות את העבירה.,גזר דין
15,SH-14-01-16842-326,"ואף לולא תיקון זה, ברי כי אף עם עסקינן בעונשו של זה אשר הורשע בעבירה של החזקת סמים לצריכה עצמית, הרי שיש לבחון את סוג הסם ואת כמותו, שאין דומה המחזיק כמות גדולה של סם לזה המחזיק כמות מזערית של הסם ובוודאי שדינם של סמים שונים – שונה.",גזר דין
16,SH-14-01-16842-326,"אשר על כן, ואף במהלך הדיון הבעתי תמיהתי לגבי הסדר הטיעון שהתגבש בין הצדדים בענייננו.",גזר דין
17,SH-14-01-16842-326,"לא אחת, ובמשך השנה האחרונה הובאו בפני מותב זה עשרות תיקים של מי שיוחסה להם  עבירה של החזקת סם לצריכה עצמית, כאשר מדובר היה בסם מסוג חשיש או קנביס וכמות הסם נעה בין  למספר גרמים מועט של הסם.",גזר דין
18,SH-14-01-16842-326,"ככלל, כאשר מדובר בנאשמים שעברם נקי, או אינו מכביד, עותרת התביעה ובדרך כלל במסגרת הסדרי טיעון, להטלת מאסר מותנה, קנס, ועונשי פסילת רישיון נהיגה בפועל ועל תנאי ובמיעוט המקרים משהנאשם מוכיח באמצעות בדיקות מתאימות כי אינו עושה שימוש בסמים, היא מסתפקת בעתירה לפסילה מותנית של רישיון הנהיגה.",גזר דין
19,SH-14-01-16842-326,נדמה כי עניינם של אותם עשרות מקרים אינו דומה לענייננו משמדובר במי שהחזיק בסמים בכמות כוללת של  נטו.,גזר דין
20,SH-14-01-16842-326,"משמעותה של עתירת התביעה שהיא עתירה כעתירתה בכל אותם מקרים אחרים יכולה להיות אחת משתיים, או שבמקרה דנן העתירה מתונה מאוד ואינה מתאימה לנסיבות, או שבכל אותם מקרים אחרים מדובר בעתירה הנוטה לחומרא ויש להקל ממנה.",גזר דין
21,SH-14-01-16842-326,אודה ולא אבוש כי התלבטתי מאוד בענייננו באם לכבד את הסדר הטיעון אם לאו.,גזר דין
22,SH-14-01-16842-326,"גם אם מדובר בהחזקת הסם לצריכה עצמית, הרי שכמות של  אינה כמות מבוטלת כלל ועיקר והמסוכנות הנובעת מהתנהגות כזו בוודאי רבה ובוודאי עולה על זו הנלמדת מתוך כל אותם עשרות מקרים אחרים.",גזר דין
23,SH-14-01-16842-326,שמעתי את טיעוני הצדדים ואת שיקוליהם לענין ההסדר ואולם אין בהם כל נימוק חריג שיש בו  כדי לעשות מקרה זה ליוצא דופן על פני רבים אחרים.,גזר דין
24,SH-14-01-16842-326,"גם נסיבותיו האישיות של הנאשם, לרבות היותו נעדר עבר פלילי וכן נסיבותיו האישיות והמשפחתיות, אינן כה יוצאות דופן וחריגות באשר לנאשמים אחרים שהורשעו בעבירה זו ובנסיבות פחותות בחומרתן עשרת מונים.",גזר דין
25,SH-14-01-16842-326,"סוף דבר ולאחר לא מעט התלבטות כמצויין לעיל, החלטתי לכבד את הסדר הטיעון מהטעם העיקרי שאין ביהמ""ש מחמיר מעבר לעתירתה של התביעה וכי בית המשפט נוטה ככלל לקבל הסדרי טיעון ורק במקרים חריגים מאוד יסטה מהם וההיגיון העומד מאחורי הלכה זו ברור.",גזר דין
26,SH-14-01-16842-326,על כן אני גוזרת על הנאשם שמונה חודשי מאסר על תנאי למשך שלוש שנים לבל יעבור עבירה כלשהי לפי פקודת הסמים המסוכנים שהיא פשע ושישה חודשי מאסר על תנאי למשך שלוש  שנים לבל יעבור עבירה כלשהי לפי פקודת הסמים המסוכנים שהיא עוון.,גזר דין
27,SH-14-01-16842-326,אני מטילה על הנאשם קנס בסכום של 4000 ₪ או 30 ימי מאסר תמורתו.,גזר דין
28,SH-14-01-16842-326,הקנס ישולם ב- 5 תשלומים חודשיים שווים ורצופים כשהראשון בהם ביום 15.04.15 והבאים אחריו בכל 15 לחודש שלאחר מכן.,גזר דין
29,SH-14-01-16842-326,"לא ישולם תשלום במועדו, יעמוד כל הסכום לפרעון מיידי.",גזר דין
30,SH-14-01-16842-326,אני מורה כי הנאשם ייפסל מלקבל ומלהחזיק רישיון נהיגה לתקופה של ארבעה חודשים בפועל  שמניינה מיום 01.05.15.,גזר דין
31,SH-14-01-16842-326,למען הסר ספק יובהר כי תחילת מנין תקופת הפסילה ביום הפקדת רישיון הנהיגה.,גזר דין
32,SH-14-01-16842-326,עוד אני מורה כי הנאשם ייפסל מלקבל ומלהחזיק רישיון נהיגה לתקופה של חמישה חודשים ואלה יהיו על תנאי למשך שלוש שנים לבל יעבור עבירה כלשהי לפי פקודת הסמים המסוכנים.,גזר דין
33,SH-14-01-16842-326,סמים וכלים שנתפסו במהלך החקירה – יושמדו.,גזר דין
34,SH-14-01-16842-326,כסף שנתפס יוחזר לבעליו.,גזר דין
35,SH-14-01-16842-326,זכות ערעור כחוק.,גזר דין
36,SH-14-01-16842-326,"54678313ניתן היום,  י""ח אדר תשע""ה, 09 מרץ 2015, במעמד הצדדים.",גזר דין
