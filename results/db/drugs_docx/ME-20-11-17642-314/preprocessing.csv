,verdict,text,part
0,ME-20-11-17642-314,באמצעות פרקליטות מחוז תל-אביב (פלילי),מדינת ישראל
1,ME-20-11-17642-314,"על-ידי ב""כ עו""ד לילך כץ",מדינת ישראל
4,ME-20-11-17642-314,איתי הראל ת.ז.,הנאשם:
5,ME-20-11-17642-314,xxxxxxxxxx,הנאשם:
6,ME-20-11-17642-314,"על-ידי ב""כ עו""ד טלי חזום",הנאשם:
10,ME-20-11-17642-314,"פקודת הסמים המסוכנים [נוסח חדש], תשל""ג-1973: סע'  7(א), (ג), 10",הנאשם:
11,ME-20-11-17642-314,"הנאשם הורשע על יסוד הודאתו בעבירות של החזקת סם שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש], תשל""ג-1973 (להלן - פקודת הסמים או הפקודה), והחזקת כלים המשמשים להכנת סם מסוכן או לצריכתו, לפי סעיף 10 רישא לפקודת הסמים.",גזר דין
12,ME-20-11-17642-314,"הסדר הטיעון שגובש בין הצדדים כלל את תיקונו של כתב האישום מבלי שגובשה הסכמה לעניין העונש, ובהקשר זה טען כל צד על-פי מיטב שיקול דעתו.",גזר דין
13,ME-20-11-17642-314,"על-פי עובדות כתב האישום המתוקן, החזיק הנאשם, יחד עם אחר שזהותו אינה ידועה, סמים מסוכנים מסוגים שונים שלא לצריכה עצמית בדירה שכורה בה התגורר, כמפורט להלן: סם מסוכן מסוג קוקאין במשקל כולל של 298.79 גרם נטו; סם מסוכן מסוג קטמין במשקל כולל של 79.03 גרם נטו; סם מסוכן מסוג קטמין במשקל 189 מ""ל נטו; סם מסוכן מסוג EYUTYLON (נגזרת מבנית של קאתינון) במשקל כולל של 5.031 גרם נטו; 170 טבליות סם מסוכן מסוג MDMA; סם מסוכן מסוג MDMA במשקל כולל של 0.858 גרם נטו; סם מסוכן מסוג קנבוס במשקל כולל של 302.445 גרם נטו; סם מסוכן מסוג קנבוס במשקל כולל של 3.366 גרם נטו; סם מסוכן מסוג קנבוס במשקל כולל של 4.896 גרם נטו.",גזר דין
14,ME-20-11-17642-314,"עוד החזיק הנאשם בדירה - שלושה משקלים דיגיטליים, שקיות חלוקה בגדלים שונים וכן 8,580 ₪ במזומן.",גזר דין
15,ME-20-11-17642-314,"להשלמת התמונה יצוין, כי ביום 24.1.2021 שוחרר הנאשם לקהילה טיפולית, אולם ההליך הטיפולי לא הושלם וביום 12.5.2021 נעצר הנאשם מחדש.",גזר דין
16,ME-20-11-17642-314,"התביעה הגישה גיליון הרשעותיו הקודמות של הנאשם (תע/1) ממנו עולה כי לחובתו הרשעה אחת מבית משפט השלום בחיפה בעבירות סמים (גידול סמים מסוכנים, החזקת סם שלא לצריכה עצמית, נטילת חשמל במרמה) משנת 2019, בגינה נדון, בשל שיקולי שיקום, למאסר על תנאי לתקופה של 8 חודשים, צו של""צ בהיקף של 160 שעות וצו מבחן.",גזר דין
17,ME-20-11-17642-314,"עוד הגישה התובעת מאסר על תנאי בר הפעלה (תע/2) וגזר דין חדש מבית משפט השלום בחיפה (תע/3) במסגרתו הופקעו צווי המבחן והשל""צ, והושתו על הנאשם 5 חודשי מאסר בפועל ופסילה מהחזקת רישיון נהיגה לתקופה של 4 חודשים, בעקבות אי עמידתו בתנאי צו המבחן והשל""צ.",גזר דין
18,ME-20-11-17642-314,מטעם ההגנה העידו בשלב העונש שלושה מבני משפחתו של הנאשם:,גזר דין
19,ME-20-11-17642-314,"גב' רחל הראל, אמו של הנאשם, סיפרה בבכי כי הנאשם בורך בכישורים רבים, בשכל ובכריזמה אך בחר לנתב את יכולותיו החיוביות למעשים שליליים.",גזר דין
20,ME-20-11-17642-314,"לדבריה, לא ידעה על השימוש בסמים ועל הקשיים הכלכליים אליהם נקלע הנאשם:",גזר דין
21,ME-20-11-17642-314,"גב' מור בנסון, אחותו הבכורה של הנאשם, סיפרה בהתרגשות:",גזר דין
22,ME-20-11-17642-314,"מר עומרי אבן צור, אחיו למחצה של הנאשם, תיאר מערכת יחסים קרובה ואוהבת עם הנאשם, שיתף כי הנאשם יקר לליבו, נטל חלק משמעותי בגידולו, תמיד ליווה ועזר לו בכל דרך ושלב בחיים:",גזר דין
23,ME-20-11-17642-314,"התובעת, עו""ד לילך כץ, עמדה בהרחבה על חומרת העבירות והמעשים שבוצעו.",גזר דין
24,ME-20-11-17642-314,"לטענת התובעת מדובר ב""חנות מכולת של ממש"" שהנאשם החזיק יחד עם אחר, ולא עבור אחר.",גזר דין
25,ME-20-11-17642-314,"לדבריה, הנאשם החזיק סוגים שונים ורבים של סמים קשים, בכמויות גדולות, כאשר כל סוג לבדו בעל פוטנציאל נזק רב, והצטברותם יחד - נוסף למשקלים ולשקיות החלוקה שנמצאו בדירה - מלמדת כי מדובר במחזיק מקצועי שמטרתו הייתה הפצה וגריפת רווחים.",גזר דין
26,ME-20-11-17642-314,"על בסיס הטיעונים האמורים והפסיקה שהוצגה, עתרה התביעה למתחם ענישה שנע בין 4.5 ל- 7 שנות מאסר.",גזר דין
27,ME-20-11-17642-314,"אשר לנסיבות שאינן קשורות בביצוע העבירה נטען, כי הנאשם הודה וחסך זמן שיפוטי יקר, אך עברו הפלילי רלוונטי ומצוי בלב עבירות הסמים.",גזר דין
28,ME-20-11-17642-314,"התובעת הדגישה את החומרה בתיק הקודם, במסגרתו הורשע הנאשם בגידול והחזקת מעבדה שהכילה כמויות גדולות של סמים וזכה להתחשבות משמעותית בגזר הדין בשל הליך טיפולי ארוך שעבר הנאשם, תוך אימוץ המלצת שירות המבחן מחודש ספטמבר 2019 לפיה הסיכוי להישנות מעשים דומים בעתיד פחת באופן ניכר.",גזר דין
29,ME-20-11-17642-314,"והנה, לא חלפה לה שנה והנאשם נתפס בתיק הנוכחי כשהוא מחזיק סמים מסוגים שונים בכמויות ענק.",גזר דין
30,ME-20-11-17642-314,"לאור האמור, עתרה התביעה למקם את עונשו של הנאשם באמצע המתחם; להשית עליו 5.5 שנות מאסר; ולהפעיל את המאסר על תנאי בן 8 חודשי המאסר במצטבר; לצד ענישה נלווית.",גזר דין
31,ME-20-11-17642-314,"הסנגורית, עו""ד טלי חזום, לא חלקה על חומרת העבירות אך ציינה כי אלו בוצעו על רקע שימוש בסמים קשים וחובות כבדים שצבר הנאשם בעקבות השימוש.",גזר דין
32,ME-20-11-17642-314,"עוד הוסיפה כי הנאשם שיתף פעולה במהלך חקירתו במשטרה, הודה בשלב מוקדם של ההליך ונטל אחריות מלאה על מעשיו.",גזר דין
33,ME-20-11-17642-314,"לטענת ההגנה, חלקו של הנאשם בביצוע העבירות פחוּת מזה של ""האחר"" עמו החזיק את הסמים, על אף שזהותו אינה ידועה.",גזר דין
34,ME-20-11-17642-314,"עוד נטען, כי הגם שהנזק הפוטנציאלי רב, הסמים נתפסו ולא נגרם כל נזק ממשי.",גזר דין
35,ME-20-11-17642-314,הסנגורית עתרה לקביעת מתחם ענישה שמתחיל מ- 24 חודשי מאסר והפנתה לשם כך לפסיקה שלשיטתה תומכת במתחם לו עתרה.,גזר דין
36,ME-20-11-17642-314,"אשר לנסיבותיו האישיות של הנאשם, נטען כי מדובר בנאשם בן 35, שלחובתו הרשעה אחת קודמת, על רקע שימוש בסמים קשים, כאשר במהלך אותו הליך שיתף פעולה עם שירות המבחן, השתקם והוטל עליו עונש של צו מבחן.",גזר דין
37,ME-20-11-17642-314,"ואולם, באותו שלב, לא הבינו את עומק הבעיה והסתבר כי הטיפול האמבולטורי לא הספיק, בפרט כאשר החלה מגפת הקורונה והקבוצות הטיפוליות פסקו במהלך תקופת הסגרים.",גזר דין
38,ME-20-11-17642-314,"לטענת הסנגורית, לאחר שהטיפול לא צלח, חזר הנאשם להתגורר בתל אביב ומעד, כאשר באותה עת בני משפחתו לא ידעו דבר על מעורבותו בסמים מאחר שהסתיר זאת מהם.",גזר דין
39,ME-20-11-17642-314,"ההגנה הוסיפה וטענה כי כיום הנאשם עייף ממצבו, בחר לפתוח את ליבו, לשתף את משפחתו ולבקש עזרה.",גזר דין
40,ME-20-11-17642-314,"כעת המשפחה מודעת היטב להתמכרות ממנה הוא סובל ולחובות הכבדים אליהם נקלע, והיא מסייעת ותומכת בו.",גזר דין
41,ME-20-11-17642-314,"לדברי הסנגורית, בכוונת הנאשם להשתלב בהליך טיפולי במסגרת שב""ס ויש ליתן משקל לסיכויי השיקום.",גזר דין
42,ME-20-11-17642-314,"לאור האמור סברה הסנגורית כי יש להשית על הנאשם עונש מאסר ברף התחתון של המתחם לו עתרה, ולהפעיל את המאסר על תנאי בחופף.",גזר דין
43,ME-20-11-17642-314,"עוד ביקשה, שהעונש שיוטל על הנאשם בתיק זה ייגזר בחופף לעונש המאסר שהוא מרצה היום בבגין התיק הקודם.",גזר דין
44,ME-20-11-17642-314,הנאשם תיאר את השתלשלות העניינים שקדמה לביצוע העבירות והביע רצון ונכונות לערוך שינוי בחייו:,גזר דין
45,ME-20-11-17642-314,"על החומרה הטמונה בעבירות הסמים, השפעתן על תחומי עבריינות נוספים והצורך להיאבק בהן באמצעות ענישה משמעותית ומרתיעה, נשפכו כבר נהרות של דיו, בפרט כאשר מדובר בכמות כה גדולה ובמגוון כה רחב שלא לשימוש עצמי:",גזר דין
46,ME-20-11-17642-314,"העבירות אותן ביצע הנאשם פוגעות משמעותית בערכים עליהם ביקש המחוקק להגן, ועיקרם - שמירה על שלום הציבור והגנה עליו מפני הנזקים החברתיים, הישירים והעקיפים, אשר נגרמים כתוצאה משימוש בסמים מסוכנים.",גזר דין
47,ME-20-11-17642-314,"מידת הפגיעה בערכים אלו משמעותית בהתחשב בסוג העבירות - החזקת סם מסוכן שלא לצריכה עצמית; סוג הסמים; והכמויות הבלתי מבוטלות שנתפסו: קוקאין במשקל כולל של 298.79 גרם נטו; קטמין במשקל כולל של 79.03 גרם נטו; קטמין במשקל 189 מ""ל נטו; EYUTYLON במשקל כולל של 5.031 גרם נטו; 170 טבליות של MDMA; MDMA במשקל כולל של 0.858 גרם נטו; קנבוס במשקל כולל של 302.445 גרם נטו; קנבוס במשקל כולל של 3.366 גרם נטו; קנבוס במשקל כולל של 4.896 גרם נטו - אשר מרביתם ידועים כסמים קשים, מסוכנים וממכרים.",גזר דין
48,ME-20-11-17642-314,"יצוין, כי למשקל הסם יש השפעה של ממש בקביעת מתחם העונש ההולם.",גזר דין
49,ME-20-11-17642-314,הנזק הקונקרטי במקרה דנא נמנע מאחר שהנאשם נעצר והסמים נתפסו בטרם הופצו למשתמשי הקצה.,גזר דין
50,ME-20-11-17642-314,"יחד עם זאת, הנזק הפוטנציאלי שעלול היה להיגרם מהפצת הסם הוא משמעותי ביותר בשל הכמות הגדולה ומגוון הסמים המסוכנים שהחזיק הנאשם, שעלולים היו לשמש להכנת מנות סם רבות.",גזר דין
51,ME-20-11-17642-314,"יצוין כי שלושת המשקלים הדיגיטליים, שקיות החלוקה בגדלים השונים והכסף המזומן שנתפסו ברשות הנאשם ""מחזקים את החזקה"", הברורה מאליה, כי מדובר בסם המיועד להפצה לכל דיכפין.",גזר דין
52,ME-20-11-17642-314,"כאמור, זהותו של אותו ""אחר"" אינה ידועה, הוא לא נתפס וממילא לא הועמד לדין ומכל מקום, אין בכך כדי להמעיט או לצמצם מחלקו של הנאשם ביחס להחזקת הסמים, בוודאי כאשר אלו נתפסו בדירתו שלו.",גזר דין
53,ME-20-11-17642-314,"באשר לפסיקה הנוהגת בעבירות של החזקת סמים מסוכנים שלא לצריכה עצמית, מצאתי את פסקי הדין הבאים כרלוונטיים:",גזר דין
54,ME-20-11-17642-314,במקרה זה כמות הקוקאין שנתפסה כפולה מהכמות שהחזיק הנאשם שלפניי.,גזר דין
55,ME-20-11-17642-314,"ואולם, מגוון סוגי הסמים, הכמויות המשמעותיות והכלים שנתפסו אצל הנאשם מצדיקים לשיטתי מתחם עונש הולם גבוה יותר.",גזר דין
56,ME-20-11-17642-314,במקרה זה נתפס סוג סם אחד ובכמות פחוּתה מזו שבענייננו.,גזר דין
57,ME-20-11-17642-314,"ענייננו חמור יותר מעניינו של פיצ'חדזה הן ביחס למגוון סוגי הסמים, לכמויות, לציוד ולכסף המזומן שנתפסו.",גזר דין
58,ME-20-11-17642-314,"גם ביחס למקרה זה, ענייננו חמור יותר מאותם טעמים שפורטו לעיל.",גזר דין
59,ME-20-11-17642-314,"הגם שכמות הקוקאין בשני המקרים זהה; בעניינו של הנאשם שבפניי נתפסו סוגי סמים נוספים בכמויות בלתי מבוטלות וכן כלים, ציוד וכסף מזומן.",גזר דין
60,ME-20-11-17642-314,"גם במקרה זה, כמויות הסמים שנתפסו פחותות מאלו שבענייננו.",גזר דין
61,ME-20-11-17642-314,"הקוקאין שנתפס אצל בהתימי מהווה 1/6 מהכמות שהחזיק הנאשם, וממילא הנאשם החזיק קוקטייל נוסף של סמים מסוגים שונים וכן ציוד וכסף מזומן.",גזר דין
62,ME-20-11-17642-314,גם במקרה זה נתפס סוג סם אחד בלבד (קוקאין) ובכמות המהווה שליש מהכמות שנתפסה אצל הנאשם שבפניי.,גזר דין
63,ME-20-11-17642-314,ההבחנות האמורות לעיל רלוונטיות גם למקרה זה.,גזר דין
64,ME-20-11-17642-314,ענייננו חמור יותר הן ביחס למגוון הסמים והן ביחס לכמויות שנתפסו.,גזר דין
65,ME-20-11-17642-314,מדובר במקרה פחוּת בחומרתו ביחס למקרה שלפניי.,גזר דין
66,ME-20-11-17642-314,"הגם שבשני המקרים מדובר בהחזקת מגוון רחב של סמים קשים, סבורני כי ענייננו חמור יותר הן ביחס לסוג הסמים הקשים והן ביחס לכמויות.",גזר דין
67,ME-20-11-17642-314,"אמנם, כמות הקוקאין בשני המקרים דומה, אך גם במקרה של כהן דובר על קוקאין בלבד.",גזר דין
68,ME-20-11-17642-314,סיכום - מתחם העונש ההולם,גזר דין
69,ME-20-11-17642-314,"כפי שניתן להיווכח, בעבירות סמים, מטבע הדברים, קיים מנעד ענישה רחב הנגזר מסוג הסם, כמותו, נסיבות ההחזקה ועוד.",גזר דין
70,ME-20-11-17642-314,"על יסוד כלל הנתונים אשר פורטו לעיל, ראיתי להעמיד את מתחם העונש ההולם ברף התחתון שלו על 42 חודשי מאסר וברף העליון שלו על 72 חודשי מאסר.",גזר דין
71,ME-20-11-17642-314,נתתי משקל לעובדה כי הנאשם נטל אחריות מלאה על מעשיו בשלב מוקדם של ההליך.,גזר דין
72,ME-20-11-17642-314,"מעבר לחיסכון בזמן הציבורי ושיתוף הפעולה עם רשויות אכיפת החוק, ובשים לב לדבריו כי המעצר בתיק הנוכחי היטיב עמו וקטע את ההתדרדרות מצבו - יש בכך כדי להצביע על הפנמת הפסול במעשיו.",גזר דין
73,ME-20-11-17642-314,נתונים אלו מצדיקים הקלה בעונש.,גזר דין
74,ME-20-11-17642-314,"גם נתוניו האישיים והמשפחתיים של הנאשם, כפי שבאו לידי ביטוי בטיעוני ההגנה ובעדויות שנשמעו בפניי, עומדים לזכותו.",גזר דין
75,ME-20-11-17642-314,"ככל הנראה, להתמכרותו של הנאשם לסמים הייתה השפעה על ביצוע מעשה העבירה.",גזר דין
76,ME-20-11-17642-314,"ואולם, התמכרות לסמים והיקלעות לחובות כספיים אינן יכולות להצדיק ביצוען של עבירות פליליות, ולכן מצאתי כי משקל הנתונים האישיים מצדיק הקלה מסוימת בעונש, אם כי מופחתת.",גזר דין
77,ME-20-11-17642-314,נתתי גם דעתי לפרק הזמן שחלף בין מועד הגשת כתב האישום לבין מועד העברת חומרי החקירה לידי ההגנה - עיכוב שרובץ לפתחה של התביעה.,גזר דין
78,ME-20-11-17642-314,"לצד השיקולים האמורים שהם בבחינת שיקולים ממתנים, יש לשקול לחובת הנאשם את עברו הפלילי הכולל, כאמור, הרשעה אחת משנת 2019 בעבירות רלוונטיות - גידול, יצור והכנת סמים מסוכנים; החזקת סמים שלא לצריכה עצמית; ונטילת חשמל בגניבה - בגינן נדון, בשל שיקולי שיקום לצו של""צ, צו מבחן ומאסר על תנאי.",גזר דין
79,ME-20-11-17642-314,"נתתי משקל לחומרה לעובדה כי העבירות שבענייננו בוצעו תחת צו המבחן שהוטל עליו בבית משפט השלום בחיפה, תוך שהלכה למעשה - הנאשם הפר באופן בוטה את האמון שנתן בו בית המשפט עת הסתפק בענישה שיקומית באותו הליך.",גזר דין
80,ME-20-11-17642-314,"ויודגש, אין עסקינן בסיטואציה בה הנאשם מעד לאחר שנים רבות בהן התמיד בהליך השיקום, אלא בסיטואציה בה העבירות בוצעו פרק זמן קצר לאחר מתן גזר הדין השיקומי בעניינו.",גזר דין
81,ME-20-11-17642-314,"באשר למאסר המותנה, דומני כי חפיפת חודשיים לעונש שיוטל בתיק זה תהא בבחינת צעד מידתי ומאוזן, שייתן ביטוי נוסף להודאת הנאשם וקבלת האחריות.",גזר דין
82,ME-20-11-17642-314,יש לקוות שהנאשם ישכיל להשתלב בהליכים טיפוליים במסגרת ריצוי עונשו בבית הסוהר ויפתח דף חדש בחייו.,גזר דין
83,ME-20-11-17642-314,"לאור האמור, אני גוזר על הנאשם את העונשים כמפורט להלן:",גזר דין
84,ME-20-11-17642-314,48 חודשי מאסר בפועל.,גזר דין
85,ME-20-11-17642-314,"6 חודשי מאסר, אולם הנאשם לא יישא עונש זה אלא אם יעבור תוך 3 שנים מיום שחרורו עבירה על פקודת הסמים מסוג פשע.",גזר דין
86,ME-20-11-17642-314,"חודש (1)  מאסר, אולם הנאשם לא יישא עונש זה אלא אם יעבור תוך 3 שנים מיום שחרורו עבירה על פקודת הסמים מסוג עוון.",גזר דין
87,ME-20-11-17642-314,"קנס בסך 10,000 ₪ אשר ישולם ב- 10 תשלומים חודשיים ושווים, החל מיום 1.1.2022 או חודשיים מאסר תמורתו.",גזר דין
88,ME-20-11-17642-314,"חילוט (בהסכמה) סך של 8,580 ₪ שנתפסו במקום העבירה.",גזר דין
89,ME-20-11-17642-314,ניתן צו למוצגים לשיקול דעת קצין משטרה ו/או התביעה.,גזר דין
90,ME-20-11-17642-314,"ניתן היום,  כ""א חשוון תשפ""ב, 27 אוקטובר 2021, במעמד הצדדים.",גזר דין
