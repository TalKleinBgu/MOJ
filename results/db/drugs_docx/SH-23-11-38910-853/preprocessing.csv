,verdict,text,part
0,SH-23-11-38910-853,"ע""י ב""כ עוה""ד מיכל כהן; מר עידו גניש, מתמחה",מדינת ישראל 
1,SH-23-11-38910-853,"ע""י ב""כ עוה""ד שני מורן",נהוראי יעקב 
2,SH-23-11-38910-853,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 10, 36א",נהוראי יעקב 
3,SH-23-11-38910-853,"חוק העונשין, תשל""ז-1977: סע'  40ד, 400",נהוראי יעקב 
4,SH-23-11-38910-853,"הנאשם הורשע על יסוד הודאתו בעובדות כתב האישום המתוקן, במסגרת הסדר טיעון, בעבירות של גידול סמים, עבירה לפי סעיף 6 לפקודת הסמים המסוכנים (נוסח חדש), תשל""ג – 1973 (להלן: ""הפקודה""), החזקת סם שלא לצריכה עצמית – עבירה לפי סעיף 7(א) ביחד עם סעיף 7(ג) רישא לפקודה, החזקת כלים להכנת סם – עבירה לפי סעיף 10 רישא לפקודה ונטילת חשמל, עבירה לפי סעיף 400 לחוק העונשין, תשל""ז – 1977.",גזר דין
5,SH-23-11-38910-853,"למקרא עובדות כתב האישום המתוקן עולה, כי הנאשם גידל בדירתו ברחוב כובשי החרמון בבת ים, זאת ביום 14.11.2023, 103 שתילי סם מסוג קנאביס במשקל כולל של 12 קילוגרם נטו.",גזר דין
6,SH-23-11-38910-853,"הנאשם החזיק בדירה 5 שקיות ובהן סם מסוג קנאביס המחולק לאריזות, במשקל כולל של כ- 4 קילוגרם נטו.",גזר דין
7,SH-23-11-38910-853,"הנאשם החזיק בציוד רב לגידול סמים, ובין היתר מזגנים, מאווררים, שנאים, מפוחים, נורות עם שנאי, נורות חימום ומדי טמפרטורה לצד חומרי דישון.",גזר דין
8,SH-23-11-38910-853,"עוד נטען בכתב האישום המתוקן, כי הנאשם נטל חשמל שלא כדין באמצעות כבל מעקף בלתי חוקי.",גזר דין
9,SH-23-11-38910-853,בין הצדדים לא נקשר הסדר עונשי והנאשם נשלח לקבלת תסקיר מאת שירות המבחן וחוות דעת  הממונה על עבודות השירות.,גזר דין
10,SH-23-11-38910-853,"התובעת המלומדת עמדה על נסיבות ביצוע העבירות, כמויות הסמים, ציוד המעבדה הרב, הפנתה לתמונות המעבדה (ת/2), העובדה כי הנאשם אף נטל חשמל שלא כדין, אופן החזקת הסמים, ובתוך כך הפנתה לערכים המוגנים והפגיעה בהם, העובדה כי מעבדות ביתיות הפכו לחזון נפרץ במקומותינו, הפנתה לפסיקה ועתרה לקביעת מתחם עונשי הולם למעשיו של הנאשם, הנע בין 15 - 20 חודשי מאסר לריצוי בפועל לצד ענישה נלווית.",גזר דין
11,SH-23-11-38910-853,"התובעת ביקשה למקם את הנאשם בתחתית מתחם העונש ההולם, בהינתן האמור בתסקיר שירות המבחן והעובדה כי לנאשם אין עבר רלוונטי ובתוך כך ביקשה להשית עליו 15 חודשי מאסר לריצוי בפועל לצד ענישה נלווית.",גזר דין
12,SH-23-11-38910-853,"הסנגורית המלומדת עשתה כל שניתן לטובת מרשה, תוך שלימדה עליו סנגוריה רהוטה.",גזר דין
13,SH-23-11-38910-853,"הסנגורית לא ביקשה להקל במעשיו של הנאשם והתרכזה בנסיבותיו האישיות, הרקע המשפחתי המורכב בו גדל הנאשם, בן שביעי מתוך משפחה בת 10 ילדים וילדות, מאופקים, האלימות אותה חווה הנאשם בילדותו, אליבא דטיעוני ההגנה והוצאתו למסגרת חוץ ביתית בגיל 9.",גזר דין
14,SH-23-11-38910-853,"קשיי הנאשם במהלך שירותו הצבאי והעובדה כי 7 מחבריו הקרובים ביותר נרצחו במסיבת הנובה, דבר שהוביל את הנאשם להמשיך ולצרוך סמים ביתר שאת.",גזר דין
15,SH-23-11-38910-853,הסנגורית הפנתה לפסיקה רבה ומגוונת וסבורה כי מתחם העונש ההולם נע בין מספר חודשי מאסר שניתן לרצותם בדרך של עבודות שירות ועד לתקופה של מאסר בפועל.,גזר דין
16,SH-23-11-38910-853,"הסנגורית הפנתה לגילו הצעיר של הנאשם, לעובדה כי שהה במעצר ממש 7 ימים ולאחר מכן תקופה ניכרת בה שהה בתנאים מגבילים, ללא הפרות וללא פתיחת תיקי מב""ד חדשים.",גזר דין
17,SH-23-11-38910-853,"הסנגורית הפנתה לתסקירו של שירות המבחן, הסוקר את נסיבותיו האישיות של הנאשם לרבות המורכבות המשפטית, הפנתה לעדותה של אמו של הנאשם במהלך הטיעונים לעונש היום וביקשה לבכר את הפן השיקומי עליו עמד שירות המבחן, בשים לב לטיפול שעבר ועובר הנאשם.",גזר דין
18,SH-23-11-38910-853,"הסנגורית ביקשה לאמץ את המלצות שירות המבחן ובתוך כך להשית על הנאשם צו של""צ בהיקף של 300 שעות לצד צו מבחן לשנה ובתוך כך לסטות ממתחם העונש ההולם, מטעמי שיקום.",גזר דין
19,SH-23-11-38910-853,"הנאשם בדברו האחרון הביע צער וחרטה על מעשיו, עמד על הטיפול שעבר ועובר, על ניקיונו מסמים ובתוך כך על התמיכה באמו, חזרתו להתגורר בביתה באופקים ויציבותו התעסוקתית בתור טבח במסעדה בעיר.",גזר דין
20,SH-23-11-38910-853,"על פי תיקון 113 לחוק העונשין, העיקרון המנחה בענישה הוא עיקרון ההלימה, אשר מכוון ליצירת יחס הולם בין חומרת מעשי העבירה בנסיבותיה, מידת אשמו של הנאשם ובין סוג ומידת העונש שיוטל עליו.",דיון והכרעה
21,SH-23-11-38910-853,"על בית המשפט, בקביעת מתחם העונש ההולם, להתייחס לנסיבות ביצוע העבירות, הערך המוגן שבבסיסן, מידת הפגיעה בו ובמדיניות הענישה הנוהגת.",דיון והכרעה
22,SH-23-11-38910-853,מעשיו של הנאשם מלמדים על חומרה לא מבוטלת.,דיון והכרעה
23,SH-23-11-38910-853,"הנאשם גידל בדירתו בבת ים סמים מסוכנים בהיקף ניכר, תוך שהפעיל במקום מעבדה לגידול סמים, עם ציוד רב שכלל מזגנים, שנאים, נורות חימום, מפוחים, מאווררים, מדי טמפרטורה, משטחי גידול לצד חומרי דישון, תוך נטילת חשמל לטובת המעבדה שלא כדין, בהתקנת מעקף.",דיון והכרעה
24,SH-23-11-38910-853,"הנאשם גידל סם מסוג קנאביס בדמות 103 שתילים, במשקל כולל של 12 קילוגרם נטו והחזיק בעוד 4 קילוגרם קנאביס ב- 5 שקיות, והכל שלא לצריכה עצמית.",דיון והכרעה
25,SH-23-11-38910-853,"לעניין הערכים המוגנים, כידוע נזקי הסמים ופגיעתם בחברה, משתרעים על מרחבים ניכרים.",דיון והכרעה
26,SH-23-11-38910-853,נראה כי עבירות הסמים מכלות כל חלקה טובה בחברתנו.,דיון והכרעה
27,SH-23-11-38910-853,"פגיעתם של הסמים בחברה רחב היקף, הן באשר למשתמש הבודד, משפחתו והמעגל קרוב והן באשר לחברה כולה, לאור הפעילות הפלילית של הצרכן המבקש לספק את הדחף לסם ומבצע, לעיתים, ""על הדרך"" עבירות נוספות, בעיקר מתחום הרכוש.",דיון והכרעה
28,SH-23-11-38910-853,"בנוסף, מעגלי הייצור והשיווק של הסם מייצרים, כשלעצמם, פעילות עבריינית נרחבת.",דיון והכרעה
29,SH-23-11-38910-853,גידולי סמים במעבדות גידול ביתיות הפכו למכת מדינה ולחזון נפרץ במקומותינו.,דיון והכרעה
30,SH-23-11-38910-853,"לאחר ששמעתי ברוב קשב טיעוני הצדדים, עמדתי על נסיבות ביצוע העבירות, הערכים המוגנים והפגיעה בהם כמו גם מדיניות הפסיקה הנוהגת, כאשר הצדדים הפנו לפסיקה מגוונת, מצאתי לקבוע מתחם עונשי הולם הנע בין 9 – 20 חודשי מאסר לצד ענישה נלווית.",דיון והכרעה
31,SH-23-11-38910-853,"הנאשם צעיר לימים, בן 24, לחובתו עבר שאינו רלוונטי מתקופת שירותו הצבאי, הודה בפתח משפטו במסגרת דיון מקדמי באולם המוקד וחסך בזמן שיפוטי ניכר.",מיקומו של הנאשם בתוך המתחם
32,SH-23-11-38910-853,"הנאשם שהה במעצר ממש 7 ימים ולאחר מכן תקופה ניכרת בתנאים מגבילים, ללא הפרות וללא פתיחת תיקי מב""ד חדשים.",מיקומו של הנאשם בתוך המתחם
33,SH-23-11-38910-853,"נסיבותיו האישיות של הנאשם אינן פשוטות ובעניין זה אפנה לטיעוני ההגנה והאמור בתסקיר שירות המבחן, ומפאת צנעת הפרט לא אחזור על הדברים.",מיקומו של הנאשם בתוך המתחם
34,SH-23-11-38910-853,"הנאשם הוצא מביתו בגיל 9 למסגרת חוץ ביתית, ובתוך כך התגלו קשיים במהלך שירותו הצבאי.",מיקומו של הנאשם בתוך המתחם
35,SH-23-11-38910-853,הנאשם כיום גמול מסמים ומשולב בטיפול במסגרת שירות המבחן.,מיקומו של הנאשם בתוך המתחם
36,SH-23-11-38910-853,"לתיק הוגש תסקיר מאת הגורם המקצועי הוא שירות המבחן, הסוקר את נסיבות חייו של הנאשם, המורכבות המשפחתית בה גדל, גירושי הוריו, האלימות שחווה הנאשם, המעבר בין המסגרות, שירותו הצבאי של הנאשם וצריכת הסמים מאז היה הנאשם בגיל 18.",מיקומו של הנאשם בתוך המתחם
37,SH-23-11-38910-853,"הנאשם שולב בטיפול במסגרת שירות המבחן, לאחר שחרורו מהמעצר ובמסגרת צו פיקוח על מעצרים.",מיקומו של הנאשם בתוך המתחם
38,SH-23-11-38910-853,הנאשם שיתף פעולה עם השירות באופן קבוע ורציף ומסר בדיקות שתן הנקיות משרידי סמים.,מיקומו של הנאשם בתוך המתחם
39,SH-23-11-38910-853,הנאשם שיתף במהלך הטיפול כי איבד חברים קרובים מאז תחילת המלחמה.,מיקומו של הנאשם בתוך המתחם
40,SH-23-11-38910-853,שירות המבחן מתרשם כי הנאשם עורך מאמצים להימנע ממצאי סיכון ומזהה נזקקות טיפולית ביחס לנאשם ובתוך כך ממליץ השירות לבכר את הפן השיקומי ולשלב את הנאשם ביחידה להתמכרויות לצד הוצאת צו מבחן למשך שנה וצו שירות לתועלת הציבור בהיקף של 300 שעות כענישה חינוכית.,מיקומו של הנאשם בתוך המתחם
41,SH-23-11-38910-853,"בהינתן כך, ולאחר ששמעתי טיעוני הצדדים, לא מצאתי כי תיק זה מצדיק סטייה ממתחם העונש ההולם אליבא דסעיף 40ד לחוק העונשין.",מיקומו של הנאשם בתוך המתחם
42,SH-23-11-38910-853,"הנאשם אכן עבר ועובר טיפול במסגרת שירות המבחן, אך אין המדובר, עדיין, בטיפול משמעותי, כל שכן נסיבות ביצוע העבירות מושא תיקנו מלמדות על חומרה שאינה יכולה לדור עם ענישה בדמות צו של""צ.",מיקומו של הנאשם בתוך המתחם
43,SH-23-11-38910-853,"לאחר ששמעתי ברוב קשב טיעוני הצדדים ועמדתי על כלל הטעמים הצריכים לעניין, לרבות הטיפול שעבר ועובר הנאשם, ניקיונו מסמים, יציבותו התעסוקתית כיום עת עובד במסעדה באופקים ומסייע לאמו, חיסכון בזמן שיפוטי ונטילת אחריות מלאה, מצאתי למקם את הנאשם,  בתחתית מתחם העונש ההולם אותו קבעתי בתיק.",מיקומו של הנאשם בתוך המתחם
44,SH-23-11-38910-853,"בין יתר השיקולים שלקחתי בחשבון ניצב השיקול של מצב הכליאה בישראל כיום, בתי הסוהר העמוסים לעייפה והצורך במקומות כליאה לצורכי ביטחון והמאמץ המלחמתי.",מיקומו של הנאשם בתוך המתחם
45,SH-23-11-38910-853,"סבורני, לאחר ששקלתי את כלל הנימוקים, כי ניתן להסתפק בתיקנו בהטלת מאסר לריצוי בדרך של עבודות שירות ברף העליון לצד ענישה נלווית.",מיקומו של הנאשם בתוך המתחם
46,SH-23-11-38910-853,"אשר על כן, אני גוזר על הנאשם את העונשים הבאים:",מיקומו של הנאשם בתוך המתחם
47,SH-23-11-38910-853,"9 חודשי מאסר, ללא ניכוי ימי המעצר, אשר ירוצו בדרך של עבודות שירות, בהתאם לחוות דעת הממונה שהוגשה לתיק.",מיקומו של הנאשם בתוך המתחם
48,SH-23-11-38910-853,"על הנאשם להתייצב לתחילת ריצוי עבודות השירות ביום 22.12.2024 עד השעה 08:30, במפקדת שב""ס, שלוחת הדרום – בסמוך לכלא באר שבע, כשהוא מצויד בתעודת זהות.",מיקומו של הנאשם בתוך המתחם
49,SH-23-11-38910-853,"אני מזהיר את הנאשם, כי אי מילוי עבודות השירות עלול להוביל להפסקתן וריצוי יתרת התקופה מאחורי סורג ובריח.",מיקומו של הנאשם בתוך המתחם
50,SH-23-11-38910-853,"מאסר על תנאי בן 6 חודשים למשך 3 שנים, והתנאי שהנאשם לא יעבור בתקופה זו כל עבירה על פקודת הסמים מסוג פשע.",מיקומו של הנאשם בתוך המתחם
51,SH-23-11-38910-853,"קנס כספי בסך של 5,000 ₪ או 50 ימי מאסר תמורתם.",מיקומו של הנאשם בתוך המתחם
52,SH-23-11-38910-853,הקנס ישולם עד ולא יאוחר מיום 08.01.2025.,מיקומו של הנאשם בתוך המתחם
53,SH-23-11-38910-853,"ניתן לשלם את הקנס כעבור שלושה ימים מיום מתן גזר הדין לחשבון המרכז לגביית קנסות ברשות האכיפה והגבייה, באחת מהדרכים הבאות:",מיקומו של הנאשם בתוך המתחם
54,SH-23-11-38910-853,"בכרטיס אשראי; באתר המקוון www.eca.gov.il; במזומן בכל סניפי בנק הדואר, או באמצעות מוקד השירות הטלפוני בטלפון 073-2055000.",מיקומו של הנאשם בתוך המתחם
55,SH-23-11-38910-853,"אני מכריז על הנאשם סוחר סמים, בהתאם לסמכותי שבסעיף 36א לפקודת הסמים ובתוך כך מורה על חילוט כל ציוד המעבדה לטובת קרן החילוט שלפי פקודת הסמים.",מיקומו של הנאשם בתוך המתחם
56,SH-23-11-38910-853,"צו מבחן למשך שנה מהיום, בהתאם לתסקירו של שירות המבחן.",מיקומו של הנאשם בתוך המתחם
57,SH-23-11-38910-853,"אני מזהיר את הנאשם, כי אי עמידה בצו המבחן עלול להוביל להפקעתו, חזרתו של הנאשם לאולם בית המשפט וגזירת ענישה חלופית ונוספת.",מיקומו של הנאשם בתוך המתחם
58,SH-23-11-38910-853,"צו כללי למוצגים: סמים – יושמדו; המוצגים הנוספים, ככל שישנם בתיק זה – יטופלו בהתאם להחלטת קצין משטרה מוסמך.",מיקומו של הנאשם בתוך המתחם
59,SH-23-11-38910-853,"ככל שקיימת הפקדה בתיק זה או בתיקים קשורים, מ""י/מ""ת, הקנס יקוזז מההפקדה, בהסכמת ההגנה באולם, וככל שתיוותר יתרה – תושב לנאשם או למי מטעמו, בכפוף לכל דין או החלטה אחרת.",מיקומו של הנאשם בתוך המתחם
60,SH-23-11-38910-853,"זכות ערעור לבית המשפט המחוזי בתל אביב – יפו, בתוך 45 ימים מהיום.",מיקומו של הנאשם בתוך המתחם
61,SH-23-11-38910-853,54678313המזכירות תעביר העתק מגזר הדין לשירות המבחן ולממונה על עבודות השירות.,מיקומו של הנאשם בתוך המתחם
62,SH-23-11-38910-853,"ניתן היום,  ט""ז חשוון תשפ""ה, 17 נובמבר 2024, במעמד הצדדים.",מיקומו של הנאשם בתוך המתחם
