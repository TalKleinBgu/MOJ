,verdict,text,part
0,SH-18-12-36786-845,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג",נגד
1,SH-18-12-36786-845,"הנאשם הורשע בתיק זה על פי הודאתו, במסגרת הסדר טיעון מיום 17.7.19, בשני תיקים פליליים שצורפו, ושעניינם עבירות של גידול סם מסוכן לפי סעיף 6 לפקודת הסמים המסוכנים (נוסח חדש), תשל""ג-1973 ושל החזקת סמים לצריכה עצמית, לפי סעיפים 7(א) ו-7(ג) לפקודה.",כתב אישום ורקע 
2,SH-18-12-36786-845,"בהתאם להסדר הטיעון שהוצג ביום 17.7.19, הנאשם הודה והורשע בעבירות המיוחסות לו בכתב האישום המתוקן בתיק העיקרי ובתיק המצורף, והופנה לשירות המבחן לקבלת תסקיר בעניינו.",כתב אישום ורקע 
3,SH-18-12-36786-845,עוד הוסכם כי הצדדים יטענו לעונש באופן פתוח.,כתב אישום ורקע 
4,SH-18-12-36786-845,"יצוין כי הסדר טיעון שתנאיו זהים, הוצג בפני המותב הדן בתיק המצורף ביום , 20.11.18, וכי בסופו של דבר אוחדו התיקים כאמור.",כתב אישום ורקע 
5,SH-18-12-36786-845,שירות המבחן נמנע מלבוא בהמלצה טיפולית בעניינו של הנאשם והסיק קיומה של רמת סיכון גבוהה להישנות ביצוע עבירות.,תסקירי שירות המבחן
6,SH-18-12-36786-845,"בתסקיר מיום 2.4.19, שהוגש בתיק המצורף, צוין כי הנאשם, בן 56, אב לשישה ילדים, המתגורר עם משפחתו.",תסקירי שירות המבחן
7,SH-18-12-36786-845,"בעל עסק זעיר לעבודות עפר, ולומד במכללה לקורס מנהלי עבודה בתחום התשתיות והכבישים.",תסקירי שירות המבחן
8,SH-18-12-36786-845,נשר לאחר 8 שנים ממסגרות הלימוד.,תסקירי שירות המבחן
9,SH-18-12-36786-845,"שירת בצה""ל כגשש, אך היה מעורב בעת שירותו בעבירה של מכירת נשק והוטל עליו עונש של 7 שנות מאסר.",תסקירי שירות המבחן
10,SH-18-12-36786-845,"לחובת הנאשם 8 הרשעות קודמות בעבירות אלימות, רכוש, נשק והוא ריצה בעבר שתי תקופות מאסר בפועל, אך הרשעתו האחרונה משנת 2008.",תסקירי שירות המבחן
11,SH-18-12-36786-845,"הנאשם נטל אחריות על ביצוע העבירה (הכוונה לעבירת הצריכה לשימוש עצמי), אך הפחית מחומרתה, ולדבריו מזה שנים עושה שימוש בגראס כדרך להרגעה עצמית ולהתמודדות עם כאבי גב מהם סובל.",תסקירי שירות המבחן
12,SH-18-12-36786-845,"שירות המבחן התרשם כי לנאשם יכולות טובות, וכי לאורך השנים הוא עשה מאמצים לנהל אורח חיים נורמטיבי ויציב ולפרנס את משפחתו בכבוד.",תסקירי שירות המבחן
13,SH-18-12-36786-845,"בילדותו חווה אלימות מצד אביו והתנכלות מצד סביבתו, וחש ניכור וחוסר שייכות שהובילה לקושי רגשי ונטייה להתנהגות אימפולסיבית ואלימה.",תסקירי שירות המבחן
14,SH-18-12-36786-845,השימוש בקנאביס משמש עבורו דרך להרגעה עצמית והתמודדות עם קשיים ומצוקות שחווה.,תסקירי שירות המבחן
15,SH-18-12-36786-845,הנאשם שלל נזקקות טיפולית ואינו רואה כל בעייתיות בעובדה שמשתמש בסמים.,תסקירי שירות המבחן
16,SH-18-12-36786-845,"בתסקיר מיום 19.11.19, שהוגש בתיק העיקרי, הובאו אותם הנתונים, ובנוסף צוין כי בפגישה בשירות המבחן, הציג הנאשם עמדות חיוביות לגבי השימוש בקנאביס, נמנע מלהתייחס למניעים שהביאו אותו לצרוך קנאביס, ולהשלכות השליליות של השימוש בו על תפקודיו השונים ועל אורח חייו.",תסקירי שירות המבחן
17,SH-18-12-36786-845,הוא אינו רואה עצמו כמי שזקוק לטיפול בגמילה מסמים.,תסקירי שירות המבחן
18,SH-18-12-36786-845,"ניכר, כי השימוש בסמים נותן מענה לצרכיו הרגשיים של הנאשם, ומהווה דרך בריחה מהתמודדות עם מצבים מורכבים בחייו ועם קשיים עמם מתמודד.",תסקירי שירות המבחן
19,SH-18-12-36786-845,"בהתייחסו לעבירה המיוחסת לו בתיק העיקרי (עבירת הגידול) הנאשם נטל אחריות, אך נטה לצמצם מחומרתה.",תסקירי שירות המבחן
20,SH-18-12-36786-845,"הוא מסר בשירות המבחן כי הגידול נעשה לשימוש האישי בלבד, על מנת להימנע מקשר עם גורמים שוליים.",תסקירי שירות המבחן
21,SH-18-12-36786-845,"הנאשם לא התייצב לבדיקה אליה זומן בשירות המבחן, ובבדיקה נוספת אליה הופנה, נמצאו שרידי סם מסוג MDMA.",תסקירי שירות המבחן
22,SH-18-12-36786-845,"שירות המבחן הוסיף להתרשמותו הקודמת, כי הנאשם מתקשה בוויסות דחפים, גבולותיו הפנימיים מטושטשים, והתנהלותו מאופיינת בהעדר גבולות מוסריים.",תסקירי שירות המבחן
23,SH-18-12-36786-845,"הנאשם השתדל להציג תמונה חיובית ומתפקדת, כאשר התנהלותו ותפקודו באים בפער למול ההתנהלות העולה מביצוע העבירות.",תסקירי שירות המבחן
24,SH-18-12-36786-845,"נוכח ההתרשמות ממאפייני אישיותו, וההתייחסות שלו לשימוש בסמים, ההערכה היא כי קיים סיכון גבוה להישנות עבירות דומות בעתיד.",תסקירי שירות המבחן
25,SH-18-12-36786-845,"משלא הביע הנאשם צורך ורצון במעורבות טיפולית, והכחיש דפוסי התנהגות בעייתיים, שירות המבחן נמנע ממתן המלצה טיפולית, שיש ביכולתה להפחית את רמת הסיכון בעניינו.",תסקירי שירות המבחן
26,SH-18-12-36786-845,"ביום 27.11.19, טענו הצדדים לעונש.",טיעוני הצדדים לעונש
27,SH-18-12-36786-845,"ב""כ המאשימה טענה כי מתחם העונש ההולם בעבירות של גידול סמים נע בין 6 ל-14 חודשי מאסר בפועל, וביקשה להטיל על הנאשם עונש מאסר ברף האמצעי של מתחם העונש ההולם, בצירוף מאסר על-תנאי, קנס, ופסילת רישיון בפועל ועל-תנאי.",טיעוני הצדדים לעונש
28,SH-18-12-36786-845,"נטען, כי מעשי הנאשם פוגעים בערכים מוגנים של שלום הציבור ובריאותו.",טיעוני הצדדים לעונש
29,SH-18-12-36786-845,"כן נטען כי אדם המגדל סמים בכמות המיוחסת לו, חזקה עליו כי גידלם לצרכי מסחר והפצה, תמורת בצע כסף.",טיעוני הצדדים לעונש
30,SH-18-12-36786-845,"כן עבירת הגידול בתיק העיקרי נעשה כאשר תלוי ועומד נגד הנאשם כתב האישום בתיק המצורף בעבירה של החזקת סמים לצריכה עצמית, בכמות גדולה, במקומות שונים בבית.",טיעוני הצדדים לעונש
31,SH-18-12-36786-845,מעשי הנאשם מלמדים על העדר מורא מהחוק.,טיעוני הצדדים לעונש
32,SH-18-12-36786-845,"באשר לנסיבות שאינן קשורות בביצוע העבירות טענה ב""כ המאשימה כי לחובת הנאשם עבר פלילי מכביד הכולל 8 הרשעות קודמות בעבירות אלימות, נשק, רכוש ועוד והוא ריצה בעבר מספר תקופות מאסר ממושכות.",טיעוני הצדדים לעונש
33,SH-18-12-36786-845,"מתסקיר שירות המבחן עולה כי הנאשם עושה שימוש בסמים כאמצעי הרגעה, ובדיקת שתן שנעשתה לו נמצאה חיובית לנוכחות אקסטזי.",טיעוני הצדדים לעונש
34,SH-18-12-36786-845,שירות המבחן אף התרשם מקיומה של התנהגות אימפולסיבית ואלימה לצד קושי בוויסות דחפים והעדר גבולות מוסריים.,טיעוני הצדדים לעונש
35,SH-18-12-36786-845,שירות המבחן העריך סיכון גבוה להישנות עבירות דומות.,טיעוני הצדדים לעונש
36,SH-18-12-36786-845,"נטען, כי הנאשם אינו מבין את הפסול במעשים, ממשיך ועושה שימוש בסמים, ואינו מפנים את חומרת מעשיו.",טיעוני הצדדים לעונש
37,SH-18-12-36786-845,"טיעוני ב""כ הנאשם",טיעוני הצדדים לעונש
38,SH-18-12-36786-845,"ב""כ הנאשם טענה כי מתחם העונש ההולם בנסיבות ביצוע העבירות נע בין מאסר על-תנאי למספר חודשי מאסר, שיכול וירוצו בעבודות שירות, וביקשה מבית-המשפט להטיל על הנאשם עונש ברף התחתון של המתחם שלו טענה ולהסתפק בענישה צופה פני עתיד, וככל שיוטל עונש מאסר הרי שזה ירוצה בעבודות שירות.",טיעוני הצדדים לעונש
39,SH-18-12-36786-845,"נטען, כי הנאשם גידל בחצר ביתו שני שתילים של קנאביס, לשימושו העצמי בלבד, ולא לתכלית מסחרית או מתוך בצע כסף.",טיעוני הצדדים לעונש
40,SH-18-12-36786-845,"הגידול של סם, שאינו מסוג הסמים ""הקשים"" נעשה בהיקף מצומצם, ללא אמצעי גידול מתוחכמים, לא במסגרת של ""מעבדת סמים"" וללא עבירות נלוות.",טיעוני הצדדים לעונש
41,SH-18-12-36786-845,הנאשם הונע מתוך הצורך להקל את כאביו הנפשיים והגופניים.,טיעוני הצדדים לעונש
42,SH-18-12-36786-845,פוטנציאל הנזק של מעשיו מצומצם ומתמקד בצריכתו העצמית בלבד.,טיעוני הצדדים לעונש
43,SH-18-12-36786-845,"עוד נטען כי הסיבות שהובילו את הנאשם לשימוש בסמים ומכאן לביצוע העבירות, הן הקשיים שחווה בצעירותו ובחייו, וכאבי גב שמהם סובל.",טיעוני הצדדים לעונש
44,SH-18-12-36786-845,"באשר לנסיבות שאינן קשורות בביצוע העבירות, טענה ב""כ הנאשם כי הנאשם נשוי, אב לששה ילדים, מתוכם שלושה ילדים עדיין סמוכים על שולחנו, ונטען כי ענישה מוחשית תפגע בנאשם ובמשפחתו.",טיעוני הצדדים לעונש
45,SH-18-12-36786-845,"לחובת הנאשם עבר פלילי ישן בלבד, שכן הרשעתו האחרונה משנת 2008, והוא מעולם לא הורשע בעבר בעבירות סמים.",טיעוני הצדדים לעונש
46,SH-18-12-36786-845,"מאז, לא נפתחו נגדו תיקים נוספים.",טיעוני הצדדים לעונש
47,SH-18-12-36786-845,לנאשם נסיבות חיים קשות ומורכבות שפורטו בתסקירי שירות המבחן.,טיעוני הצדדים לעונש
48,SH-18-12-36786-845,הסנגורית הציגה תיעוד רפואי.,טיעוני הצדדים לעונש
49,SH-18-12-36786-845,דברי הנאשם,טיעוני הצדדים לעונש
50,SH-18-12-36786-845,"הנאשם מסר כי הוא סובל מכאבים, אך הוא מסוגל לעבוד.",טיעוני הצדדים לעונש
51,SH-18-12-36786-845,הערכים המוגנים בעבירות סמים הם הגנה על בריאות הציבור ועל שלומו הפיזי והנפשי מפני הנזקים הישירים והעקיפים הנגרמים עקב השימוש בסמים.,דיון והכרעה
52,SH-18-12-36786-845,חקיקת חוקי הסמים נועדה  לעקור את נגע הסמים מהשורש.,דיון והכרעה
53,SH-18-12-36786-845,"ייצור, הפצה, סחר וכן שימוש בסמים טומנים בחובם פוטנציאל לנזק רחב, לא רק למעורבים הישירים בביצוע העבירות אלא לחברה כולה – צרכן הסמים, משפחתו, והנפגעים העקיפים מהפעילות העבריינית שנלווית פעמים רבות לעבירות הסמים.",דיון והכרעה
54,SH-18-12-36786-845,"עבירות הסמים פוגעות גם בערכים מוגנים נוספים, שהנם שמירה על הביטחון הכללי של הציבור ועל רכושו, שכן הקשר בין שימוש בסמים לבין קשת רחבה של עבירות רכוש ואלימות הנו קשר ידוע וברור.",דיון והכרעה
55,SH-18-12-36786-845,הנאשם גידל בביתו מספר שתילי קנאביס.,דיון והכרעה
56,SH-18-12-36786-845,"בהזדמנות אחת, נמצאו בחצר ביתו שני שתילים במשקל של 825 גרם, ובהזדמנות אחרת, נמצאו בחצר הבית שלושה שתילים במשקל של 134 גרם נטו וכן חשיש במשקל 0.38 גרם.",דיון והכרעה
57,SH-18-12-36786-845,"בשני המקרים, שימשו הגידולים והסם לצריכתו העצמית של הנאשם.",דיון והכרעה
58,SH-18-12-36786-845,"אף שנטען על-ידי המאשימה כי חזקה שהנאשם גידל והחזיק בסמים לצרכי מסחר והפצה, הטענה אינה עולה בקנה אחד עם תיקון כתב האישום ביחס לעבירת הגידול, לצידה צוין במפורש כי הנאשם גידל את השתילים לצורך שימושו העצמי.",דיון והכרעה
59,SH-18-12-36786-845,"מדובר בתיקון של כתב האישום, שנעשה במסגרת הסדר הטיעון, שבו הצהירה המאשימה במפורש כי גידול הסמים נעשה לשם צריכה עצמית.",דיון והכרעה
60,SH-18-12-36786-845,"מבחינה זו מנועה המאשימה מלהשמיע בטיעוניה לעונש כי הנאשם גידל את הסמים, על אף משקלם שאיננו זניח כלל, לצורך מסחרי.",דיון והכרעה
61,SH-18-12-36786-845,"עוד יצוין, כי סוג וכמות הסמים, העדר שימוש באמצעים ובציוד, ואי ביצוע עבירות נלוות, מלמדים כי אין מדובר במקרה של הקמת ""מעבדת סמים"" מסחרית, בכוונה להפיק רווח כספי ממכירת הסמים, אלא במעין גידול חובבני, כך שהנסיבות עצמן תומכות במידה מסויימת בכך שהסמים שימשו לצריכה עצמית של הנאשם.",דיון והכרעה
62,SH-18-12-36786-845,"ככלל, גידול סמים אינו מסווג בפקודת הסמים לאופציות ביניים – גידול לצריכה עצמית, מול גידול שאיננו לצריכה עצמית.",דיון והכרעה
63,SH-18-12-36786-845,"מהימנעותו של המחוקק להכיר באפשרות של גידול לצריכה עצמית (בניגוד לקביעה שהתבצעה לגבי החזקת סמים, שם קיימת אבחנה ברורה) עולה חזקה כי מי שמגדל סמים, עלול להפיצם לאחרים, בין שבתמורה ובין שללא תמורה.",דיון והכרעה
64,SH-18-12-36786-845,"ואולם כאן, יש ליתן משקל ממשי בתיקון העובדתי שנעשה לכתב האישום.",דיון והכרעה
65,SH-18-12-36786-845,הנאשם טען כי הסיבות שהביאוהו לביצוע העבירות הן הצורך שלו בשימוש יום יומי בקנאביס לשם הקלה על כאבי גב מהם הוא סובל.,דיון והכרעה
66,SH-18-12-36786-845,"טענה זו היא שהובילה לתיקון כתב האישום ולייחוס עבירות של גידול סמים והחזקת סמים לצריכה עצמית בלבד, כך שהטענה נשקלה והובאה בחשבון במסגרת הסדר הטיעון ותיקון כתב האישום.",דיון והכרעה
67,SH-18-12-36786-845,"התיעוד הרפואי שצורף לטיעוני הנאשם, מלמד כי התלונן וטופל בגין כאבי גב בחודשים אוגוסט – אוקטובר 2019, אך אין בו כדי ללמד על מצבו בשעת ביצוע העבירות.",דיון והכרעה
68,SH-18-12-36786-845,"ניתן לומר כי בעשור האחרון חלה תמורה בהתייחסות לאכיפת עבירות סמים שעניינן סמי קנביס ודומיו, וזאת לקולא.",דיון והכרעה
69,SH-18-12-36786-845,"בין היתר הוכרה בחקיקה תרומתו הרפואית של הקנביס, והוא מסופק כיום כדין כתרופה.",דיון והכרעה
70,SH-18-12-36786-845,"יחד עם זאת, מדובר ברגולציה מוקפדת, שתנאיה דווקניים ביותר.",דיון והכרעה
71,SH-18-12-36786-845,"גידול סמים היה ונותר אסור, ונראה כי נכון יהיה לומר כי גם הדוגלים בליגליזציה של הקנביס, יסכימו כי אין מדובר בהתרת גידול סם זה ללא מגבלות.",דיון והכרעה
72,SH-18-12-36786-845,במדינות בהם הותר  השימוש בקנביס עדיין נהוגים הגבלות ואיסורים על גידול הסם.,דיון והכרעה
73,SH-18-12-36786-845,"לפיכך, עבירה של גידול סמים עודנה נתפסת, במידה דומה לנהוג בעבר, כעבירה חמורה, המכתיבה מתחם עונשי המתחיל במאסר בפועל.",דיון והכרעה
74,SH-18-12-36786-845,"חומרה מיוחדת יש לראות בכך שהנאשם גידל סמים שוב, אחרי שכבר נתפס בכף על ידי המשטרה, ולאחר שבחיפוש בביתו נתגלה עציץ קנביס.",דיון והכרעה
75,SH-18-12-36786-845,הנאשם הוכיח בכך תעוזה והיעדר מורא מהחוק.,דיון והכרעה
76,SH-18-12-36786-845,"בחינת מדיניות הענישה מעלה קשת רחבה של עונשים החל ממאסרים קצרים, וכלה במאסרים מאחורי סורג ובריח לתקופות משמעותיות, תלוי בנסיבות כל מקרה ומקרה, בכמויות הסם, סוג הסם וכדומה.",מדיניות הענישה הנוהגת
77,SH-18-12-36786-845,"המקרים החמורים בהם מדובר על גידול סמים מסחרי, אינם יפים להשוואה כאן, ואולם משקל הסמים הגבוה, וריבוי המקרים, שניים במספר, מכתיבים ככלל מאסר בפועל.",מדיניות הענישה הנוהגת
78,SH-18-12-36786-845,"נסיבות מקרה זה חמורות מאלו במקרה דנן, והגידול שם נעשה בהיקף משמעותי בהרבה, למטרות מסחר והפצה.",ראו את פסקי-הדין אליהם הפנו הצדדים בטיעון לעונש:
79,SH-18-12-36786-845,גם נסיבות מקרה זה חמורות מן המקרה דנן.,ראו את פסקי-הדין אליהם הפנו הצדדים בטיעון לעונש:
80,SH-18-12-36786-845,"פסקי הדין הנ""ל, אליהם הפנתה ב""כ המאשימה, עוסקים במקרים שבוצעו בנסיבות חמורות מאלה שבמקרה דנן, ואין לגזור מהם בהכרח מתחם עונש ההולם את ביצוע העבירות דנן.",ראו את פסקי-הדין אליהם הפנו הצדדים בטיעון לעונש:
81,SH-18-12-36786-845,"בנסיבות העניין דנן, אני קובעת כי מתחם העונש ההולם נע בין מאסר קצר שיכול וירוצה בעבודות שירות ועד ל-12 חודשי מאסר בפועל.",ראו את פסקי-הדין אליהם הפנו הצדדים בטיעון לעונש:
82,SH-18-12-36786-845,"מדובר בנאשם בן 56, נשוי ואב לששה ילדים.",גזירת עונשו של הנאשם
83,SH-18-12-36786-845,"הנאשם הודה במסגרת הסדר טיעון, צירוף תיקים, ונטל אחריות, באופן שתרם לחיסכון בזמן ציבורי.",גזירת עונשו של הנאשם
84,SH-18-12-36786-845,"לחובת הנאשם עבר פלילי בעבירות שונות, והוא ריצה מספר תקופות מאסר בעבר, אך מדובר בעבר פלילי ישן שכן הרשעתו האחרונה משנת 2008.",גזירת עונשו של הנאשם
85,SH-18-12-36786-845,"מתסקיר שירות המבחן עולה כי הנאשם נטל אחריות לגידול הסמים, אך מסר כי עושה שימוש בקנאביס על-מנת להתמודד עם כאבי גב מהם סובל, ומתוך עמדה התומכת בשימוש בסם.",גזירת עונשו של הנאשם
86,SH-18-12-36786-845,"יש להצטער על תפיסתו של הנאשם, שהנו אביהם של ילדים אשר עדיין סמוכים  על שולחנו, ונתונים לחינוך על ידו, לגבי שימוש בקנביס.",גזירת עונשו של הנאשם
87,SH-18-12-36786-845,"תפיסות אלה, כשהן מלוות בעבירה חוזרת של גידול סמים, מהווה סיכון עתידי משמעותי מפני הנאשם.",גזירת עונשו של הנאשם
88,SH-18-12-36786-845,נמסר על-ידי שירות המבחן כי הנאשם עורך מאמצים לקיים בשנים האחרונות אורח חיים נורמטיבי ויצרני.,גזירת עונשו של הנאשם
89,SH-18-12-36786-845,"הנאשם שלל נזקקות טיפולית, ושירות המבחן נמנע ממתן המלצה טיפולית בעניינו כשהוא מסיק כי הסיכון להישנות ביצוע עבירות דומות בעתיד גבוה.",גזירת עונשו של הנאשם
90,SH-18-12-36786-845,"צוין כי בבדיקה שביצע הנאשם נמצאו שרידי סם מסוג MDMA, עובדה שלילית ומגבירת סיכון.",גזירת עונשו של הנאשם
91,SH-18-12-36786-845,"ב""כ הנאשם הציגה תיעוד רפואי לפיו בחודשים האחרונים מקבל הנאשם טיפול לכאבי גב במרפאת כאב, אך אין עולה מהם כי הטלת עונש בתוך מתחם העונש ההולם תפגע בנאשם באופן המצדיק סטייה מן המתחם.",גזירת עונשו של הנאשם
92,SH-18-12-36786-845,חוות-דעת הממונה על עבודות שירות לגבי הנאשם נמצאה חיובית.,גזירת עונשו של הנאשם
93,SH-18-12-36786-845,"בנסיבות שפורטו, כאשר מדובר בעבירה של גידול קנאביס לצריכה עצמית בלבד, ובהעדר קיומם של שיקולי שיקום, כי הטלת עונש של מאסר לריצוי בעבודות שירות מצויה בתוככי מתחם העונש ההולם, בצירוף ענישה כספית - הולמת את נסיבות ביצוע העבירות, ואת נתוניו של הנאשם.",גזירת עונשו של הנאשם
94,SH-18-12-36786-845,"נוכח כל האמור לעיל, אני גוזרת את עונשו של הנאשם כדלקמן:",סוף דבר
95,SH-18-12-36786-845,"ארבעה חודשי מאסר לריצוי בעבודת שירות, בעמותת שלהב""ת, הלבנה 2 קרית טבעון.",סוף דבר
96,SH-18-12-36786-845,"הנאשם יועסק חמישה ימים בשבוע, על פי טווח השעות המתאפשר בחוק העונשין, החל מיום 19.2.20.",סוף דבר
97,SH-18-12-36786-845,"הנאשם מוזהר בדבר חובתו לקיים את הוראות הממונה על עבודות השרות והאחראי על מקום העבודה ומובהר לו כי מסגרת עבודות השרות היא מאסר בפועל ולפיכך, הפרה של תנאים אי הגעה לעבודה, הגעה בגילופין או שימוש בסמים וכיוצ""ב הפרעות משמעת עלולה להביא על פי חוק להעברת הריצוי למאסר בפועל בבית הסוהר.",סוף דבר
98,SH-18-12-36786-845,"שלושה חודשי מאסר על תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מהיום על כל עבירה לפי פקודת הסמים המסוכנים מסוג פשע.",סוף דבר
99,SH-18-12-36786-845,"קנס על סך 1,500 ₪ או 7 ימי מאסר תמורתו.",סוף דבר
100,SH-18-12-36786-845,הקנס ישולם תוך 90 יום מהיום.,סוף דבר
101,SH-18-12-36786-845,זכות ערעור לבית-המשפט המחוזי בנצרת תוך 45 יום.,סוף דבר
102,SH-18-12-36786-845,"54678313ניתן היום,  ט""ז טבת תש""פ, 13 ינואר 2020, בנוכחות הצדדים.",<#4#>
103,SH-18-12-36786-845,רות שפילברג כהן 54678313,<#4#>
