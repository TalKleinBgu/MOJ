,verdict,text,part
0,SH-14-11-53725-293,"ע""י ב""כ עוה""ד ורד ליכטר-סול ועידן שניר",מדינת ישראל
1,SH-14-11-53725-293,"ע""י ב""כ עוה""ד אורי בן-נתן, יעקב חודורוב וניר זנו",שמעון אלון 
2,SH-14-11-53725-293,"פקודת הסמים המסוכנים [נוסח חדש], תשל""ג-1973: סע'  + (ג), 7(א)",יעקב קדמי   על סדר הדין בפלילים 
3,SH-14-11-53725-293,"פקודת התעבורה [נוסח חדש]: סע'  38(1), 62(2)",יעקב קדמי   על סדר הדין בפלילים 
4,SH-14-11-53725-293,"תקנות התעבורה, תשכ""א-1961 - לא מרובדות: סע'  26(2)",יעקב קדמי   על סדר הדין בפלילים 
5,SH-14-11-53725-293,"חוק העונשין, תשל""ז-1977: סע'  40ג, 40ט, 40ט(א)(5), 56, 58, 71(א), 76, 85, 40יא, 40יג",יעקב קדמי   על סדר הדין בפלילים 
6,SH-14-11-53725-293,"חוק סדר הדין הפלילי [נוסח משולב], תשמ""ב-1982: סע'  128(1), 128(2), 129, 186",יעקב קדמי   על סדר הדין בפלילים 
7,SH-14-11-53725-293,"הנאשם הורשע, כאמור בהכרעת הדין, במסגרת הסדר טיעון אליו הגיעו הצדדים בתום הליך של גישור, שהתקיים לאחר שהחלה שמיעת הראיות לפניי.",גזר דין
8,SH-14-11-53725-293,הסדר הטיעון כלל היבט דיוני (הגשת כתב אישום מתוקן) והיבט מהותי (הסכמות חלקיות לעניין העונש).,גזר דין
9,SH-14-11-53725-293,הנאשם הודה בעובדות כתב האישום המתוקן והורשע על יסוד הודאתו זו.,גזר דין
10,SH-14-11-53725-293,הטיעונים לעונש נשמעו אף הם לפניי.,גזר דין
11,SH-14-11-53725-293,"על פי עובדות כתב האישום המתוקן, ביום 22.11.14 בשעה 01:42 או בסמוך לכך, נהג הנאשם בקלות ראש ברכב, ברחובות העיר תל אביב, כלהלן:",גזר דין
12,SH-14-11-53725-293,הנאשם נהג ברכב לאורך רחוב אבן גבירול מדרום לצפון.,גזר דין
13,SH-14-11-53725-293,"בהגיעו לצומת עם רחוב פנחס סטה הנאשם מהנתיב האמצעי בו נסע לנתיב השמאלי ביותר, בניגוד להוראות התמרור (חץ ברמזור).",גזר דין
14,SH-14-11-53725-293,"הנאשם פנה שמאלה במהירות שאינה תואמת את תנאי הדרך לרחוב הבשן, תוך שהוא סוטה וחוסם תנועה בנתיב הנגדי כאשר לכלי הרכב המגיעים מהנתיב הנגדי יש אור ירוק ברמזור.",גזר דין
15,SH-14-11-53725-293,"בהמשך נהג הנאשם ברכב, תוך שהוא מזגזג עם הרכב מספר פעמים, והגיע לצומת הרחובות הבשן ויהושע בן נון.",גזר דין
16,SH-14-11-53725-293,"במקום זה בלם הנאשם עם הרכב בלימת פתע עם חריקת גלגלי הרכב, שכן רכב אחר הגיע מרח' יהושע בן נון מצפון לדרום והפריע לו.",גזר דין
17,SH-14-11-53725-293,בסמוך לרח' סוקולוב 59 עצר הנאשם עם הרכב ויצא ממנו.,גזר דין
18,SH-14-11-53725-293,"עוד צוין, בעובדות כתב האישום המתוקן, כי הנאשם נהג כאמור לעיל בהיותו תחת השפעת משקאות משכרים.",גזר דין
19,SH-14-11-53725-293,"בנוסף, בחיפוש שנערך ברכב נמצא הנאשם מחזיק, בתא המטען של הרכב, סמים מסוכנים מסוג חשיש במשקל של 95.38 גרם נטו, שלא לצריכתו העצמית, ללא היתר כדין או רישיון מן המנהל, כאשר הסמים מחולקים ל-22 יחידות (""אצבעות חשיש"").",גזר דין
20,SH-14-11-53725-293,"הנאשם הואשם אפוא, בכתב האישום המתוקן, בעבירות הבאות:",גזר דין
21,SH-14-11-53725-293,"החזקת סמים מסוכנים שלא לצריכה עצמית – לפי הוראות סעיף 7(א) + (ג) רישא לפקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים).",גזר דין
22,SH-14-11-53725-293,נהיגה ברכב בקלות ראש – לפי הוראות סעיף 62(2) לפקודת התעבורה [נוסח חדש] (להלן – פקודת התעבורה).,גזר דין
23,SH-14-11-53725-293,"נהיגה תחת השפעת אלכוהול – לפי הוראות תקנה 26(2) לתקנות התעבורה, תשכ""א-1961, יחד עם סעיף 38(1) לפקודת התעבורה.",גזר דין
24,SH-14-11-53725-293,"על יסוד הודאתו האמורה של הנאשם הוא הורשע, במסגרת הכרעת הדין, בעבירות הנ""ל.",גזר דין
25,SH-14-11-53725-293,"בהיבט המהותי, הסכמות הצדדים לעניין העונש בהסדר הטיעון נוסחו כלהלן:",גזר דין
26,SH-14-11-53725-293,מוסכם על הצדדים כי קיימים שני מאסרים מותנים למשך עשרה חודשים ולמשך תשעה חודשים שהם בני הפעלה בתיק זה.,גזר דין
27,SH-14-11-53725-293,"התביעה תגביל טיעוניה כך ששני המאסרים המותנים יופעלו בחופף ובמצטבר אחד לשני ולתקופה של 15 חודשים סה""כ, ואילו ההגנה חופשית בטיעוניה לגבי כל הרכיבים (ר' בפרוטוקול, עמ' 41 שורה 8 ואילך).",גזר דין
28,SH-14-11-53725-293,"הראיות לקביעת העונש ועיקר טיעוני ב""כ הצדדים:",גזר דין
29,SH-14-11-53725-293,"ב""כ המאשימה הגישו, כראיות לקביעת העונש, את גיליונות הרשעותיו הקודמות של הנאשם הן בתחום הפלילי והן בתחום התעבורה, כלהלן:",גזר דין
30,SH-14-11-53725-293,"גיליון הרשעותיו הפליליות הקודמות של הנאשם (ע/1) – שכעולה ממנו לנאשם חמש הרשעות קודמות, בעיקר בעבירות סמים ורכוש, שבגינן הנאשם אף ריצה עונשי מאסר בפועל משמעותיים.",גזר דין
31,SH-14-11-53725-293,הרשעתו הקודמת האחרונה של הנאשם היא מיום 8.10.13 בת.פ.,גזר דין
32,SH-14-11-53725-293,23980-07-13 של בית משפט השלום בראשון לציון (ר' ת/3; להלן – התיק מראשון לציון).,גזר דין
33,SH-14-11-53725-293,"באותו מקרה הורשע הנאשם בעבירה של החזקת סמים מסוכנים שלא לצריכה עצמית, והושתו עליו עונשים שונים הכוללים מאסר מותנה בן 9 חודשים, ופסילה מותנית בת שנתיים ימים; עונשים שהינם בני הפעלה בענייננו.",גזר דין
34,SH-14-11-53725-293,גיליון הרשעות התעבורה הקודמות של הנאשם (ע/2) – שכעולה ממנו לנאשם 36 הרשעות תעבורה קודמות במגוון של עבירות תעבורה שונות.,גזר דין
35,SH-14-11-53725-293,אחת מהרשעותיו הקודמות האמורות – מס' 8 בגיליון ע/2 – היא מיום 14.5.12 בפ.ל.,גזר דין
36,SH-14-11-53725-293,6265-08-10 של בית משפט השלום לתעבורה בתל-אביב יפו (ר' גם ת/3; להלן – תיק התעבורה).,גזר דין
37,SH-14-11-53725-293,"באותו מקרה הורשע הנאשם בעבירה של נהיגה תחת השפעת משקאות משכרים, והוטלו עליו עונשים שונים הכוללים מאסר מותנה בן 10 חודשים, פסילה מותנית בת שנה, וכן התחייבות להימנע מעבירה על סך 15,000 ₪; עונשים שהינם בני הפעלה בענייננו.",גזר דין
38,SH-14-11-53725-293,"ב""כ המאשימה טענו כי הסדר הטיעון אליו הגיעו עם הנאשם הינו מקל למדי, לרבות בהסכמה לחפיפה חלקית של המאסרים המותנים, וזאת ""לאחר שהתביעה לקחה בחשבון את הכשלים בתיק והתנהגות השוטר העוצר שהיה לו שיקול דעת לא ראוי בנסיבות העניין"" (ר' בפרוטוקול, עמ' 43 שורה 22).",גזר דין
39,SH-14-11-53725-293,"לשיטת ב""כ המאשימה, על אף שמעשי הנאשם מגבשים ""אירוע"" עברייני אחד בלבד, כהגדרתו של מונח זה בהוראות חוק העונשין, תשל""ז-1977 (להלן – חוק העונשין), יש לקחת בחשבון את הצטברות העבירות במקרה זה.",גזר דין
40,SH-14-11-53725-293,"מדובר בנהיגה מסוכנת עם פוטנציאל סכנה גבוה, שלה הצטרפה החזקת סמים מסוכנים בכמות נכבדת, שלא לצריכה עצמית.",גזר דין
41,SH-14-11-53725-293,"בנסיבות אלה עתרו ב""כ המאשימה למתחם עונש הולם שבין 12 חודשי מאסר בפועל לבין 40 חודשי מאסר בפועל, אך הסתפקו בגזירת עונשו של הנאשם באמצע המתחם.",גזר דין
42,SH-14-11-53725-293,"בנוסף עתרו ב""כ המאשימה להפעלת המאסרים המותנים – בכפוף להסכמתם בהסדר הטיעון – במצטבר לעונש שייגזר על הנאשם; ובכל מקרה לתקופת מאסר בפועל שלא תפחת משלושים חודשים.",גזר דין
43,SH-14-11-53725-293,"עוד עתרו ב""כ המאשימה להטלת מאסרים מותנים, להטלת פסילות בפועל ומותנות, תוך הפעלת עונשי הפסילה המותנים, וכן לצו בדבר תשלום סכום ההתחייבות להימנע מעבירה ולחילוט הרכב בו בוצעו העבירות.",גזר דין
44,SH-14-11-53725-293,"יחד עם זאת, בעניין בקשת החילוט הסכימה המאשימה להסתפק בתשלום דמי האחסנה והצגת רישיון רכב ותעודת ביטוח בתוקף, חלף חילוט הרכב (ר' בהודעה מטעם המאשימה, בבקשה מס' 7).",גזר דין
45,SH-14-11-53725-293,"עו""ד שניר מטעם המאשימה הוסיף והדגיש את חומרת ההיבט התעבורתי של האירוע.",גזר דין
46,SH-14-11-53725-293,"אמנם כתב האישום תוקן לקולה לעבירה של נהיגה תחת השפעה – להבדיל מנהיגה בשכרות – אך עדיין אופן נהיגתו של הנאשם, כמתואר בעובדות כתב האישום המתוקן, היה מסוכן ביותר ועלול היה להסתיים בתאונה קטלנית.",גזר דין
47,SH-14-11-53725-293,"עוד הדגיש עו""ד שניר את עברו התעבורתי המכביד של הנאשם, הכולל עבירות של נהיגה ללא רישיון נהיגה ושלושה מקרים קודמים של נהיגה תחת השפעה.",גזר דין
48,SH-14-11-53725-293,"בנסיבות אלה, ועל פי מדיניות הענישה הנהוגה, יש לשיטתו מקום להחמיר עם הנאשם.",גזר דין
49,SH-14-11-53725-293,"ב""כ הנאשם עתרו, מצידם, להקלה בעונשו של הנאשם.",גזר דין
50,SH-14-11-53725-293,"לשיטת ב""כ הנאשם, בחינה-מקרוב של עברו הפלילי של הנאשם מגלה כי מדובר בעבר שאינו כה מכביד כטענת ב""כ המאשימה.",גזר דין
51,SH-14-11-53725-293,"הרשעת הנאשם המסומנת מס' 2, דהיינו הרשעתו שלפני הרשעתו הקודמת האחרונה, הינה בגין עבירות משנת 2006 ומאז כבר חלפו שנים ארוכות.",גזר דין
52,SH-14-11-53725-293,"מכאן, שמדובר באדם שבמשך תקופה ארוכה נמנע מלבצע עבירות פליליות.",גזר דין
53,SH-14-11-53725-293,"בנוסף, הנאשם – בן 36 ואב לשלושה ילדים קטנים – לקח אחריות על מעשיו מיד, והודה עוד במהלך חקירותיו במשטרה (ר' למשל בהודעתו ת/11).",גזר דין
54,SH-14-11-53725-293,"ניהול המשפט על ידי הנאשם, עד להודאתו במסגרת הליך הגישור, נעשה בשל טענותיו, שבעקבותיהן אף תוקן כתב האישום לקולה באופן מהותי.",גזר דין
55,SH-14-11-53725-293,"מכאן, שיש לראות בנאשם כמי שהודה ונטל אחריות בהזדמנות הראשונה שניתנה לו.",גזר דין
56,SH-14-11-53725-293,"ב""כ הנאשם הפנו לכך שהנאשם הודה בחקירותיו בהחזקת הסמים לשימוש עצמי בלבד.",גזר דין
57,SH-14-11-53725-293,"לטענתם, הודאת הנאשם בבית המשפט בהחזקת הסמים שלא לשימוש עצמי נעשתה בשל החזקה שבדין, אך בפועל הסכמות הצדדים באשר לדרך הפעלת המאסרים המותנים נעשו נוכח משך התנאי של חמישה חודשים, אשר נקבע לעבירות עוון (בגזר הדין בתיק מראשון לציון).",גזר דין
58,SH-14-11-53725-293,"זאת ועוד: לטענת ההגנה, השימוש העצמי בסמים על ידי הנאשם נעשה על רקע תאונת דרכים קשה, בה נפגע הנאשם בעברו ושבעטייה הוא החל להשתמש בסמים קלים.",גזר דין
59,SH-14-11-53725-293,"התנהגות זו של הנאשם כמובן שאינה מאיינת את העבירה בה הוא הואשם, אך יש לה משמעות לעניין קביעת מתחם העונש ההולם, שכן בעניין זה יש להתחשב בין השאר בגורמים שהביאו את הנאשם לבצע את העבירות (ר' בהוראות סעיף 40ט(א)(5) לחוק העונשין).",גזר דין
60,SH-14-11-53725-293,"מבלי להקל ראש בעבירות בהן הורשע הנאשם הוסיפו ב""כ הנאשם וטענו כי התנהגות הנאשם, הן מבחינת הנהיגה והן מבחינת החזקת הסמים, אינה ברף העליון של חומרה.",גזר דין
61,SH-14-11-53725-293,"הנהיגה לא היתה כה מסוכנת, והחזקת הסמים מתייחסת לסמים קלים, כאשר אין מחלוקת שלא מדובר בנהיגה תחת השפעת סמים.",גזר דין
62,SH-14-11-53725-293,"לא מדובר אפוא בנאשם שביצע עבירות פליליות מובהקות, ובחינת הפסיקה מגלה כי בתי המשפט אינם מחמירים בכגון דא.",גזר דין
63,SH-14-11-53725-293,"יתר על כן, כאשר מדובר בהחזקת סמים מסוג חשיש, גם בכמויות גדולות בהרבה, העונשים המושתים הינם מתונים בהרבה מאלה להם טענו ב""כ המאשימה.",גזר דין
64,SH-14-11-53725-293,"עוד טענה ההגנה להתקיימות נסיבות מקלות בכל המדדים שנקבעו בחוק העונשין לגזירת העונש בתוך מתחם העונש ההולם, החל מהפגיעה במשפחת הנאשם וכלה בהתנהלות רשויות אכיפת החוק, כאשר לעניין זה הדגישו ב""כ הנאשם את האופן האגרסיבי והבלתי ראוי בו נערך החיפוש בגופו של הנאשם.",גזר דין
65,SH-14-11-53725-293,"בנוסף, הנאשם גדל בנסיבות חיים קשות ובהזנחה סביבתית.",גזר דין
66,SH-14-11-53725-293,"בין השאר, הנאשם חווה אלימות בבית והוריו התגרשו.",גזר דין
67,SH-14-11-53725-293,"בגיל צעיר, לאחר שחרורו מהצבא משירות חלקי, נאלץ הנאשם לצאת לעבוד שכן כבן בכור נדרש לסייע בכלכלת הבית.",גזר דין
68,SH-14-11-53725-293,"בנסיבות אלה עתרה ההגנה להקלה המקסימלית האפשרית בעונשו של הנאשם, דהיינו: להסתפקות בתקופת מעצרו ולחילופין בהפעלת תקופות המאסרים המותנים תוך חפיפת העונשים.",גזר דין
69,SH-14-11-53725-293,"עו""ד חודורוב מטעם הנאשם הרחיב עוד בעניין ההיבט התעבורתי.",גזר דין
70,SH-14-11-53725-293,"עו""ד חודורוב הדגיש את התיקון המשמעותי שנערך בכתב האישום, כאשר העבירה בה הורשע הנאשם (לעניין הנהיגה תחת השפעה) הינה עבירה קלה באופן ניכר מהעבירה של נהיגה בשכרות לפי הוראות פקודת התעבורה; הבדל שבא לידי ביטוי, בין השאר, בתקופת פסילת-החובה המינימלית.",גזר דין
71,SH-14-11-53725-293,"הבדל מהותי זה הופך הפעלה מצטברת של המאסר המותנה בן 10 החודשים – שבכל מקרה הינו מאסר מותנה ממושך, בפרט כאשר מדובר בעבירות תעבורה – לבלתי ראויה ובלתי מידתית.",גזר דין
72,SH-14-11-53725-293,"עוד טען עו""ד חודורוב, כי במקרה דנא העבירה ה""עיקרית"" היא החזקת הסמים שלא לצריכה עצמית.",גזר דין
73,SH-14-11-53725-293,"לפיכך, כאשר אין מחלוקת כי העונש בגין עבירה זו לא צריך לעלות על שמונה חודשי מאסר, אין מקום להטיל בגין עבירות התעבורה עונש חמור יותר.",גזר דין
74,SH-14-11-53725-293,"לבסוף חזר והדגיש עו""ד חודורוב את הודאתו של הנאשם ונטילת האחריות על ידיו, על כל משמעויותיהן לעניין העונש; כאשר יש להתחשב בכך שניהול התיק עד שלב ההודאה היה חיוני, כפי שהדברים באו לידי ביטוי בתיקונים המהותיים שנערכו בכתב האישום.",גזר דין
75,SH-14-11-53725-293,"לבסוף הנאשם, בדברו האחרון לעונש, הביע צער וחרטה עמוקה.",גזר דין
76,SH-14-11-53725-293,"הנאשם הרחיב בתיאור נסיבותיו האישיות, וציין כי מעצרו בתיק זה זעזע אותו מאוד.",גזר דין
77,SH-14-11-53725-293,"לדבריו, במהלך המעצר הוא שולב בקבוצות טיפוליות, שהביאו אותו לבחון את הצורך לעשיית שינויים עמוקים בחייו, שינויים שעד היום לא היו לו הכלים לבצעם.",גזר דין
78,SH-14-11-53725-293,"הנאשם סיפר כי הוא מבקש לגדל את ילדיו כראוי, לא כפי שהוא עצמו גדל, וטען כי הוא מפנים את אחריותו למעשיו.",גזר דין
79,SH-14-11-53725-293,"עוד ציין הנאשם, כי במהלך מעצרו הוא שולב כחונך לעצירים, שנזקקו לעזרה עם כניסתם למעצר.",גזר דין
80,SH-14-11-53725-293,"לבסוף טען הנאשם כי הוא מתכוון לשים סוף לשימוש בסמים ולקבל טיפול מתאים לבעיות שיש לו במערכת העצבים כתוצאה מהתאונה שעבר בצעירותו, ושב והביע חרטה על ""המקרה עצמו"" (ר' בפרוטוקול, עמ' 49 שורה 21).",גזר דין
81,SH-14-11-53725-293,קביעת מתחם העונש ההולם:,גזר דין
82,SH-14-11-53725-293,"בעת גזירת עונשו של נאשם על בית המשפט לקבוע, תחילה, את מתחם העונש ההולם לכל אירוע עברייני שבגינו הורשע הנאשם, ולאחר מכן לגזור את עונשו של הנאשם בתוך מתחם העונש ההולם; והכל כאמור בהוראות סעיף 40ג יחד עם סעיף 40יג לחוק העונשין.",גזר דין
83,SH-14-11-53725-293,"קביעת מתחם העונש ההולם לכל אירוע תיעשה בהתאם לעיקרון המנחה בענישה – הוא עקרון ההלימה – תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות, כמפורט בהוראות סעיף 40ט לחוק העונשין.",גזר דין
84,SH-14-11-53725-293,"ב""כ הצדדים הגישו לפניי, בהקשר זה, כמות נכבדה של אסמכתאות, חלקן עוד מלפני תחילתו של תיקון 113 לחוק העונשין.",גזר דין
85,SH-14-11-53725-293,"יחד עם זאת, עסקינן כאן במקרה ייחודי, במובן זה שהוא כולל הצטברות של מעשים שונים ועבירות שונות, כך שהיכולת להסתייע באסמכתאות הנ""ל היא מוגבלת.",גזר דין
86,SH-14-11-53725-293,"מכל מקום, אין ספק כי מדובר באירוע חמור, ואין לקבל את גישת עו""ד חודורוב שלפיה מדובר בתיק של החזקת סמים שעבירות התעבורה הן אך בבחינת נספחות לו.",גזר דין
87,SH-14-11-53725-293,"עניינן של עובדות כתב האישום המתוקן הוא במקרה של נסיעה פראית ברחובות תל-אביב – לרבות רחוב ראשי, הוא רחוב אבן גבירול – תוך ביצוע עבירות תנועה חמורות; והכל אגב כך שהנהג-הנאשם מצוי תחת השפעת משקאות משכרים.",גזר דין
88,SH-14-11-53725-293,"אכן, עובדות כתב האישום המקורי תוקנו לקולה באופן מהותי, ופשיטא כי יש ליתן לכך משמעות מהותית, אך עדיין עסקינן בהתנהגות שסכנתה לציבור המשתמשים בדרך רבה מאוד, ורק בדרך מקרה האירוע לא הסתיים בתוצאות חמורות בהרבה.",גזר דין
89,SH-14-11-53725-293,"אמנם מדובר באירוע שאירע בשעה 01:42 – בה כמות המשתמשים בדרך הינה פחותה – אך בהקשר זה יש לזכור כי עסקינן בין השאר ברחוב ראשי בעיר תל אביב, על כל המשתמע מכך מבחינת נפח התנועה.",גזר דין
90,SH-14-11-53725-293,"ואם לא די בכל אלה, הנאשם החזיק ברכב סמים מסוכנים מסוג חשיש, בכמות לא מבוטלת, העולה כמה וכמה מונים על הכמות הקבועה בחזקת הסחרות שבפקודת הסמים המסוכנים.",גזר דין
91,SH-14-11-53725-293,"בנוסף, הסמים היו מחולקים ל-22 יחידות שונות.",גזר דין
92,SH-14-11-53725-293,ההגנה אמנם טענה כי הנאשם נהג להשתמש בסמים על רקע מצוקה רפואית.,גזר דין
93,SH-14-11-53725-293,"ואולם, מעבר לכך שהטענה נטענה ללא כל ביסוס ראייתי, אין מקום ליתן לה משקל נורמטיבי, שכן מדובר הלכה למעשה לטענה לעשיית-דין עצמית.",גזר דין
94,SH-14-11-53725-293,"מדובר אפוא, בנסיבות אלה, ב""אירוע"" חמור ומורכב, הכולל מספר מעשים נפרדים.",גזר דין
95,SH-14-11-53725-293,לפיכך אני קובע את מתחם העונש ההולם בגינו בין 8 חודשי מאסר בפועל לבין 24 חודשי מאסר בפועל.,גזר דין
96,SH-14-11-53725-293,גזירת עונשו של הנאשם בתוך מתחם העונש ההולם:,גזר דין
97,SH-14-11-53725-293,"לאחר קביעת מתחם העונש ההולם על בית המשפט לגזור את עונשו של הנאשם בתוך המתחם – למעט במקרים יוצאי דופן, בהם הוא רשאי לחרוג מכך, שאין עניינם לכאן – תוך התחשבות בנסיבות שאינן קשורות בביצוע העבירות, כמפורט בהוראות סעיף 40יא לחוק העונשין.",גזר דין
98,SH-14-11-53725-293,"באשר לנאשם שלפניי, השיקולים הרלוואנטיים לגזירת עונשו הם כלהלן:",גזר דין
99,SH-14-11-53725-293,נתוניו האישיים של הנאשם ונסיבות חייו – הנאשם הינו יליד שנת 1979 ולו שלושה ילדים קטנים.,גזר דין
100,SH-14-11-53725-293,"פשיטא, כי עונש מאסר בפועל יפגע בנאשם ובמשפחתו.",גזר דין
101,SH-14-11-53725-293,"יחד עם זאת, לא ניתן לומר כי מדובר בפגיעה יוצאת דופן בהשוואה לנאשמים אחרים, המצויים במצבו של הנאשם.",גזר דין
102,SH-14-11-53725-293,"אף נסיבות חייו של הנאשם לא היו קלות והוריו התגרשו, אך שוב לא מדובר בנסיבות חריגות במיוחד.",גזר דין
103,SH-14-11-53725-293,"עברו הפלילי והתעבורתי של הנאשם – כפי שפורט לעיל, לנאשם עבר מכביד הן בתחום הפלילי והן בתחום התעבורתי.",גזר דין
104,SH-14-11-53725-293,"באשר לעברו הפלילי של הנאשם יש לציין, כי הגם שהרשעתו מס' 2 אמנם מתייחסת – כטענת ההגנה – למעשים ישנים יחסית משנת 2006, הרי שהרשעתו הקודמת לכך, מס' 3, מתייחסת בין השאר לעבירות סמים משנת 2010 (ר' ע/1).",גזר דין
105,SH-14-11-53725-293,"בנסיבות אלה, לא ניתן לומר שהיתה הפוגה של ממש, של שנים ארוכות, בפעילותו הפלילית של הנאשם, ומדובר בעבר פלילי מכביד.",גזר דין
106,SH-14-11-53725-293,עברו התעבורתי של הנאשם מכביד אף הוא וכולל מגוון של עבירות.,גזר דין
107,SH-14-11-53725-293,זאת ועוד: למעשה עסקינן בנאשם שהחל לנהוג ברכב שנים ארוכות בטרם קיבל רישיון נהיגה.,גזר דין
108,SH-14-11-53725-293,"רישיון הנהיגה של הנאשם הוא משנת 2004 ואילו הרשעת התעבורה הראשונה שלו, בגין נהיגה ללא רישיון, הינה משנת 1995.",גזר דין
109,SH-14-11-53725-293,"נוכח עבר זה המסקנה המתבקשת היא שמדובר בנאשם החוזר ומבצע עבירות, הן בתחום הפלילי והן בתחום התעבורתי, והעונשים שהושתו עליו בעבר לא הרתיעו אותו מלשוב לסורו.",גזר דין
110,SH-14-11-53725-293,"אף לא מדובר במקרה בו עומד הנאשם בפעם הראשונה בפני עונש של מאסר בפועל, וכפועל יוצא מכך אין מקום להתחשבות, הננקטת בנסיבות המתאימות, כלפי מי שעומד לראשונה בחייו בפני עונש מאסר.",גזר דין
111,SH-14-11-53725-293,"בנוסף, נגד הנאשם גם תלויים ועומדים כאמור עונשים מותנים, של מאסר ופסילה, שאף בהם לא היה כדי להרתיע אותו מלהמשיך ולבצע עבירות.",גזר דין
112,SH-14-11-53725-293,הודאה ונטילת אחריות – הנאשם הודה בעובדות כתב האישום המתוקן.,גזר דין
113,SH-14-11-53725-293,"אמנם מדובר בהודאה שניתנה בשלב מאוחר יחסית, לאחר שנשמעו ראיות, אך נוכח התיקון המהותי שנערך בעובדות כתב האישום המקורי נכון אני לקבל את טענת ההגנה כי יש לראות את הנאשם כמי שהודה בעובדות כתב האישום המתוקן מלכתחילה.",גזר דין
114,SH-14-11-53725-293,"בנסיבות אלה, מדובר בנסיבה מהותית לקולה והנאשם זכאי להקלה המלאה, הניתנת למי שמודה באשמה ונוטל אחריות על מעשיו.",גזר דין
115,SH-14-11-53725-293,"בנוסף, כפי שהדברים באו לידי ביטוי בדברו האחרון של הנאשם לעונש, הנאשם נטל אחריות על מעשיו, ואף זאת יש לזקוף לזכותו.",גזר דין
116,SH-14-11-53725-293,"התנהגות רשויות אכיפת החוק – כפי שציינה ב""כ המאשימה בהגינותה, במקרה דנא נפלו כשלים חמורים בהתנהלות השוטר העוצר, וברי כי יש להתחשב בכך לכף קולה.",גזר דין
117,SH-14-11-53725-293,"בסך הכל, העולה מכל המקובץ הוא כי עסקינן במקרה בו נסיבות החומרה עולות לכאורה במשקלן על נסיבות הקולה.",גזר דין
118,SH-14-11-53725-293,נסיבת הקולה המהותית העיקרית היא הודאתו של הנאשם ונטילת האחריות על ידיו.,גזר דין
119,SH-14-11-53725-293,"לעומת זאת, לנאשם עבר מכביד ביותר, שמציב סימני שאלה באשר לעתיד ולרצינות טענות הנאשם כי החליט לשנות את דרכיו.",גזר דין
120,SH-14-11-53725-293,"תקוות בית המשפט היא כי הפעם יעמוד הנאשם בהצהרות שהצהיר, יפנים את אחריותו למעשיו ויימנע מלשוב ולבצע עבירות דומות בעתיד.",גזר דין
121,SH-14-11-53725-293,"לפיכך, ולו לפנים משורת הדין, אני קובע את עונשו של הנאשם בגין האירוע דנא באמצע מתחם העונש ההולם, דהיינו: לתקופת מאסר בפועל של 16 חודשים.",גזר דין
122,SH-14-11-53725-293,"על אף הסכמות הצדדים החלקיות בעניין הפעלת המאסרים המותנים, עו""ד חודורוב הוסיף וטען, כאמור, כי עונש המאסר המותנה שהוטל בתיק התעבורה הינו בטל מעיקרו, משום שניתן בהיעדר הנאשם בניגוד להוראות סעיף 129 לחסד""פ.",גזר דין
123,SH-14-11-53725-293,"יאמר מיד, כי על פני הדברים הטענה היא טענה מוקשה: גזר הדין בתיק התעבורה ניתן במסגרת הסדר טיעון דיוני בין ב""כ הנאשם, עו""ד חודורוב, לבין ב""כ המאשימה דשם.",גזר דין
124,SH-14-11-53725-293,"פשיטא, כי מדובר בהסדר שנעשה על דעת הנאשם ומטעמו, ואף לא נטען לפניי אחרת.",גזר דין
125,SH-14-11-53725-293,"לפיכך, בעצם העובדה שהנאשם לא טרח להתייצב לאותו דיון, והעדיף להיות מיוצג על ידי בא-כוחו בלבד, אין כדי לפטור אותו מתוצאות גזר הדין, שניתן כאמור במסגרת הסדר שהוא עצמו היה צד לו.",גזר דין
126,SH-14-11-53725-293,"המסקנה המתבקשת הינה, אם כן, שהמאסר המותנה בתיק התעבורה הוטל כדין, והוא בר הפעלה בעניינו.",גזר דין
127,SH-14-11-53725-293,"כאמור, נגד הנאשם גם תלוי ועומד מאסר מותנה בר הפעלה נוסף, שנגזר עליו בתיק מראשון לציון, והשאלה הטעונה הכרעה היא כיצד יש להפעיל עונשים מותנים אלה.",גזר דין
128,SH-14-11-53725-293,הכלל שבדין הוא – כפי שנקבע בהוראות סעיף 58 לחוק העונשין – שכל מאסר מותנה יופעל במצטבר לעונש מאסר בפועל הנגזר על הנאשם.,גזר דין
129,SH-14-11-53725-293,"רק בנסיבות מיוחדות רשאי בית המשפט לסטות מכלל זה, שהגיונו בצידו, ומכאן שנקודת המוצא היא שיש להפעיל את עונשי המאסר המותנים במצטבר.",גזר דין
130,SH-14-11-53725-293,"יחד עם זאת, במקרה דנא הצדדים הסכימו על חפיפה חלקית של עונשי המאסר המותנים, בנסיבות שאותן פירטו בטיעוניהם כאמור לעיל.",גזר דין
131,SH-14-11-53725-293,"הסברים אלה מקובלים עליי, ומקובלת עליי אף טענת ההגנה כי בנסיבות מקרה זה יש משמעות לכך שעונש המאסר המותנה שהוטל בתיק התעבורה הוא חריג בחומרתו.",גזר דין
132,SH-14-11-53725-293,"לפיכך אני קובע כי במקרה דנא יופעלו שני עונשי המאסר המותנים בחפיפה מלאה ביניהם ובחפיפה חלקית לעונש בגין האירוע דנא, כך שלעונש זה יצטברו 8 חודשי מאסר בפועל.",גזר דין
133,SH-14-11-53725-293,"הנאשם ירצה אפוא תקופת מאסר בפועל בת 24 חודשים, בסך הכל.",גזר דין
134,SH-14-11-53725-293,באשר לפסילות המותנות לא מצאתי כל מקום לסטות מהכלל שלפיו יש להפעילן במצטבר.,גזר דין
135,SH-14-11-53725-293,תקופת הפסילה המותנות יופעלו אפוא במצטבר האחת לשנייה ובמצטבר לעונש הפסילה שיוטל בגין האירוע דנא.,גזר דין
136,SH-14-11-53725-293,עתירת המאשימה לצוות על תשלום סכום ההתחייבות:,גזר דין
137,SH-14-11-53725-293,"כאמור, בתיק התעבורה נגזר על הנאשם גם עונש של התחייבות, על סך 15,000 ₪, שבמשך שלוש לא יעבור הנאשם ""עבירה של נהיגה בזמן פסילה או נהיגה בשכרות, או נהיגה תחת השפעת משקאות משכרים"" (ר' גם העתק כתב ההתחייבות, שצורף לע/3).",גזר דין
138,SH-14-11-53725-293,"יש לציין, כי בית המשפט לתעבורה לא קבע בגזר דינו חלופה של מאסר למקרה שההתחייבות הנ""ל לא תשולם, ואף לא קבע מאסר למקרה שההתחייבות לא תיחתם.",גזר דין
139,SH-14-11-53725-293,"עונש של התחייבות להימנע מעבירה הינו במהותו עונש מותנה (""לאמיתו של דבר, מדובר בקנס על-תנאי"" – ר' ש""ז פלר, יסודות בדיני עונשין, כרך ג' (תשנ""ב-1992), בעמ' 338).",גזר דין
140,SH-14-11-53725-293,"דהיינו: מדובר בעונש הנגזר על ידי ערכאה מסוימת (להלן – הערכאה הגוזרת),  ועשוי להיות מופעל על ידי ערכאה אחרת (להלן – הערכאה המפעילה).",גזר דין
141,SH-14-11-53725-293,"יוער, כי לעניין עונש מותנה אין משמעות לדירוג הערכאות: עונש מותנה שנגזר בבית משפט מחוזי עשוי להיות מופעל בבית משפט שלום, ולהיפך.",גזר דין
142,SH-14-11-53725-293,"לפני מספר שנים תוקנו – ולמעשה הוחלפו – הוראות חוק העונשין בעניין עונש ההתחייבות (ר' חוק העונשין (תיקון מס' 104), תש""ע-2010; להלן – החוק המתקן).",גזר דין
143,SH-14-11-53725-293,"בדברי ההסבר להצעת החוק המתקן הובהר העיקרון הנ""ל במפורש, אגב הפנייה לדבריו האמורים של פרופ' פלר אודות מהותה של ההתחייבות כעונש של קנס מותנה, כלהלן:",גזר דין
144,SH-14-11-53725-293,הסכום המלווה את ההתחייבות של הנאשם הוא למעשה קנס מותלה...,גזר דין
145,SH-14-11-53725-293,התיקון המוצע מבהיר כי בית המשפט שמרשיע נאשם בעבירה שהתחייב להימנע ממנה.,גזר דין
146,SH-14-11-53725-293,..,גזר דין
147,SH-14-11-53725-293,"מחויב לצוות על תשלום סכום ההתחייבות ואינו יכול להתערב בתנאיה או להאריך את תקופת ההתחייבות (ר' דברי ההסבר להצעת חוק העונשין (תיקון מס' 107) (התחייבות להימנע מעבירה), תש""ע-2009, הצ""ח הממשלה 463 תש""ע, בעמ' 97.",גזר דין
148,SH-14-11-53725-293,ההדגשה הוספה).,גזר דין
149,SH-14-11-53725-293,"הנה כי כן, זוהי חובתו השיפוטית של בית משפט זה לצוות על תשלום ההתחייבות עליה חתם הנאשם, וכך אני מורה.",גזר דין
150,SH-14-11-53725-293,"נשאלת אפוא השאלה, אם אגב הוראה זו מוסמך בית משפט זה להורות על עונש של מאסר, למקרה שההתחייבות לא תשולם, הגם שחלופה כזו לא נקבעה בגזר דינו של בית המשפט לתעבורה.",גזר דין
151,SH-14-11-53725-293,"בעבר נאמר, כי טרם הוכרעה השאלה איזו ערכאה היא המוסמכת לקבוע מאסר למקרה שההתחייבות לא תשולם: הערכאה הגוזרת או הערכאה המפעילה (ר' י' קדמי, על סדר הדין בפלילים, חלק שני ב' (מהדורה מעודכנת, תשס""ט-2009), בעמ' 1755).",גזר דין
152,SH-14-11-53725-293,"יחד עם זאת נראה, לאור כל האמור לעיל, כי התשובה המתבקשת היא שהסמכות לכך נתונה לערכאה הגוזרת.",גזר דין
153,SH-14-11-53725-293,"החלופה של מאסר למקרה של אי תשלום ענוש כספי מהווה חלק מהותי מהעונש, ועל כן הסמכות לקביעתה מצויה באופן בלעדי בידיה של הערכאה המפעילה.",גזר דין
154,SH-14-11-53725-293,"כאמור, הערכאה המפעילה אינה ערכאת ערעור על הערכאה הגוזרת, וכפי שהובהר בדברי ההסבר להצעת החוק המתקן היא אינה מוסמכת להתערב בתנאי ההתחייבות.",גזר דין
155,SH-14-11-53725-293,"סמכותה של הערכאה המפעילה מוגבלת אפוא להיבטים הטכניים של ההפעלה בלבד, דהיינו: לקביעה אם ההתחייבות הופרה ולקביעת המועד לתשלום ההתחייבות או לחלוקתו לתשלומים.",גזר דין
156,SH-14-11-53725-293,"יש להעיר, כי במסגרת הצעת החוק המתקן הוצע לבטל כליל את האפשרות לקבוע מאסר חלף התחייבות, הצעה שבסופו של דבר לא התקבלה במסגרת הוראות החוק המתקן.",גזר דין
157,SH-14-11-53725-293,"יחד עם זאת, אין בכך כדי לשנות מהאמור לעיל: הקביעה של מאסר חלף אי תשלום מהווה כאמור חלק מהותי מהעונש, ועל כן הסמכות להטילו נתונה לערכאה הגוזרת בלבד.",גזר דין
158,SH-14-11-53725-293,"יש לזכור, כי לא מוטלת על הערכאה הגוזרת חובה לקבוע עונש של מאסר חלף אי תשלום (קנס או התחייבות), והיא רשאית לעשות כן לפי שיקול דעתה (ר' בהוראות סעיפים 71(א) ו-76 סיפא לחוק העונשין).",גזר דין
159,SH-14-11-53725-293,"לפיכך, משנמנעה הערכאה הגוזרת להטיל מאסר חלף אי תשלום אין הערכאה המפעילה יכולה להתערב בקביעתה זו ולשנותה.",גזר דין
160,SH-14-11-53725-293,"אשר על כן, לאור כל המקובץ – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",גזר דין
161,SH-14-11-53725-293,"(א)	16 חודשי מאסר לריצוי בפועל, החל מיום מעצרו (22.11.14).",גזר דין
162,SH-14-11-53725-293,"(ב)	המאסר המותנה, בן 9 חודשים, אשר נגזר על הנאשם בת.פ.",גזר דין
163,SH-14-11-53725-293,"23980-07-13 בבית משפט השלום בראשון לציון, והמאסר המותנה, בן  10 חודשים, אשר נגזר על הנאשם בפ.ל.",גזר דין
164,SH-14-11-53725-293,"6265-08-10 בבית משפט השלום לתעבורה בתל אביב, מופעלים בזה בחופף זה לזה ובמצטבר, באופן ששמונה חודשי מאסר יצטרפו לעונש המאסר אשר הוטל בסעיף 1 דלעיל.",גזר דין
165,SH-14-11-53725-293,"בסך הכל ירצה אפוא הנאשם 24 חודשי מאסר, החל מיום מעצרו (22.11.14).",גזר דין
166,SH-14-11-53725-293,"(ג)	מאסר על תנאי למשך 6 חודשים, אותו לא יישא הנאשם אלא אם כן יעבור, תוך שלוש שנים מיום שחרורו מן המאסר, עבירה על פקודת הסמים מסוג פשע, או עבירה של נהיגה בזמן פסילה, או עבירה של נהיגה בשכרות, או עבירה של נהיגה תחת השפעת משקאות משכרים או סמים.",גזר דין
167,SH-14-11-53725-293,(ד)	פסילה מלקבל או מלהחזיק רישיון נהיגה לתקופה של 12 חודשים מיום שחרורו של הנאשם מן המאסר.,גזר דין
168,SH-14-11-53725-293,"אני מורה בזה על הפעלה הפסילה המותנית בת שנתיים ימים, אשר נגזרה על הנאשם בת.פ.",גזר דין
169,SH-14-11-53725-293,"23980-07-13 בבית משפט השלום בראשון לציון, והפסילה המותנית בת שנה, אשר נגזר על הנאשם בפ.ל.",גזר דין
170,SH-14-11-53725-293,"6265-08-10 בבית משפט השלום לתעבורה בתל אביב, במצטבר.",גזר דין
171,SH-14-11-53725-293,"בסך הכל פסילת הנאשם בפועל תהא אפוא לתקופה של ארבע שנים, החל מיום שחרורו מן המאסר.",גזר דין
172,SH-14-11-53725-293,"(ה)	פסילה מלקבל או להחזיק רישיון נהיגה למשך 12 חודשים על תנאי, והתנאי הוא שבמשך שנתיים מיום שחרורו מן המאסר לא יעבור הנאשם עבירה מהעבירות שבהן הורשע.",גזר דין
173,SH-14-11-53725-293,"(ו)	אני מצווה בזה על תשלום ההתחייבות, על סך 15,000 ₪, שעליה חתם הנאשם במסגרת תיק פ.ל.",גזר דין
174,SH-14-11-53725-293,"6265-08-10 הנ""ל.",גזר דין
175,SH-14-11-53725-293,"הנאשם ישלם את סכום ההתחייבות, בסך 15,000 ₪, עד ליום 1.7.16.",גזר דין
176,SH-14-11-53725-293,"ניתן בזה צו כללי, לעניין מוצגים, לשיקול דעתו של קצין משטרה.",גזר דין
177,SH-14-11-53725-293,אני מורה בזה למשטרה להחזיר לנאשם את הרכב שנתפס ממנו (מ.ר.,גזר דין
178,SH-14-11-53725-293,"76-319-18), בכפוף לקיום כל התנאים הבאים: (1) תשלום מלוא דמי אחסנת הרכב; (2) הצגת רישיון רכב ותעודת ביטוח בתוקף.",גזר דין
179,SH-14-11-53725-293,זכות ערעור בתוך 45 יום מהיום.,גזר דין
180,SH-14-11-53725-293,"5129371ניתן היום, כ""ה אלול תשע""ה, 09 ספטמבר 2015, במעמד הצדדים.",גזר דין
