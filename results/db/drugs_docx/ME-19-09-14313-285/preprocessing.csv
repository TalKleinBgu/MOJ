,verdict,text,part
0,ME-19-09-14313-285,"ב""כ המאשימה: עו""ד נתנאל בוג'ו",נגד
1,ME-19-09-14313-285,"ב""כ הנאשם: עו""ד יקי קהן",נגד
2,ME-19-09-14313-285,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 7(ג1)",נגד
3,ME-19-09-14313-285,"חוק העונשין, תשל""ז-1977: סע'  40 ד', 40ד(א), 400, 40 יג'",נגד
4,ME-19-09-14313-285,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
5,ME-19-09-14313-285,"ייצור, הכנה והפקת סם מסוכן, לפי סעיף 6 לפקודת הסמים המסוכנים [נוסח חדש], תשל""ג-1973 (להלן: הפקודה"").",גזר דין
6,ME-19-09-14313-285,"החזקת סם מסוכן שלא לצריכת עצמית, לפי סעיף 7(א) ביחד עם סעיף 7(ג) רישא בפקודה.",גזר דין
7,ME-19-09-14313-285,"נטילת חשמל, לפי סעיף 400 בחוק העונשין, תשל""ז-1977.",גזר דין
8,ME-19-09-14313-285,"על פי המתואר בעובדות כתב האישום המתוקן, הנאשם שכר ביחד עם אחר שזהותו ידועה למאשימה, בית בן 4 קומות בפתח תקווה בדמי שכירות של 8,500 ₪ לחודש, החל מיום 1.10.18 ועד ליום מעצרו 26.8.19.",גזר דין
9,ME-19-09-14313-285,"במהלך תקופה זו, הקים הנאשם בבית מעבדה לגידול סם מסוכן מסוג קנאביס.",גזר דין
10,ME-19-09-14313-285,"לצורך כך, הנאשם צייד את המעבדה בשנאים, מנורות גידול, מזגנים, מפוחים, אדניות, מזגנים ניידים, פילטרים, מאווררים ומסננים.",גזר דין
11,ME-19-09-14313-285,"לצורך הפעלת המעבדה הנאשם חיבר את חוטי הובלת החשמל של הבית לחוטי חשמל ציבוריים, כך שצריכת החשמל הכבדה שנגרמה כתוצאה מהפעלת המעבדה, לא נכללה בספירת מונה החשמל ובדרך זו הנאשם נטל חשמל ללא רשות בשווי של 86,562 ₪.",גזר דין
12,ME-19-09-14313-285,"ביום מעצרו נתפסו במעבדה ב-3 קומות שונות בבית 499 שתילי קנאביס במשקל כולל של 236.32 ק""ג נטו.",גזר דין
13,ME-19-09-14313-285,"השווי המוערך של הסמים הוא של כ-10,364,000 ₪.",גזר דין
14,ME-19-09-14313-285,במסגרת חיפוש נוסף שנערך בבית ביום 28.8.19 נתפס סם מסוכן מסוג קנאביס במשל של 447 גרם נטו.,גזר דין
15,ME-19-09-14313-285,"במהלך התקופה הרלוונטית במועד שאינו ידוע למאשימה סמוך ליום 26.8.19 בשל הטיית החשמל, נוצר עומס חשמל גבוה בארון החשמל הציבורי הסמוך לבית אשר גרם לשריפה בארון החשמל.",גזר דין
16,ME-19-09-14313-285,"הצדדים הגיעו להסדר טיעון, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",גזר דין
17,ME-19-09-14313-285,הוסכם שהמאשימה תגביל את טיעוניה לעונש של 34 חודשי מאסר בפועל וההגנה תהא חופשיה בטיעוניה.,גזר דין
18,ME-19-09-14313-285,"בנוסף הוסכם בין הצדדים שהנאשם ישלם קנס בסך 20,000 ₪ ב-20 תשלומים, כי הנאשם יוכרז סוחר סמים וציוד המעבדה יחולט.",גזר דין
19,ME-19-09-14313-285,"על פי תסקירי שירות המבחן, הנאשם בן 52, גרוש ללא ילדים.",תסקירי שירות המבחן
20,ME-19-09-14313-285,עלה בגיל 9 לישראל עם בני משפחתו.,תסקירי שירות המבחן
21,ME-19-09-14313-285,"הנאשם סיים את לימודיו התיכוניים בהישגים גבוהים, שירת שירות צבאי מלא ובהמשך שירת במילואים.",תסקירי שירות המבחן
22,ME-19-09-14313-285,"למד רפואת שיניים ברומניה, שב לישראל בתום לימודיו ועובד כרופא שיניים מזה 22 שנים, תחילה בקופות חולים שונות והחל משנת 2014 עבד באופן פרטי במרפאה שהקים.",תסקירי שירות המבחן
23,ME-19-09-14313-285,נישא בגיל 35 ולאחר 5 שנים התגרש.,תסקירי שירות המבחן
24,ME-19-09-14313-285,"מאז נעצר במסגרת תיק זה, הנאשם ניתמך כלכלית ורגשית על ידי אחיו.",תסקירי שירות המבחן
25,ME-19-09-14313-285,לפני כשנה עבר התקף לב בעקבותיו עבר צנתור ונאלץ להפסיק את עבודתו.,תסקירי שירות המבחן
26,ME-19-09-14313-285,"הנאשם נעדר עבר פלילי, תיאר תפקוד יציב ונורמטיבי לאורך השנים במסגרות חייו השונות.",תסקירי שירות המבחן
27,ME-19-09-14313-285,"בשנים האחרונות ולאחר הקמת המרפאה הפרטית, נקלע לקשיים כלכליים, בשל חוסר ידע בניהול ובהיעדר לווי פיננסי.",תסקירי שירות המבחן
28,ME-19-09-14313-285,"לדבריו צבר חובות בסך של כחצי מיליון ₪ וניסיונותיו להשיג הלוואות בבנק, כדרך להתמודד עם חובותיו, לא צלחו והוא פנה לקבלת הלוואה בסך של 60,000 ש""ח בשוק האפור.",תסקירי שירות המבחן
29,ME-19-09-14313-285,"הנאשם לא הצליח לעמוד בהחזר התשלומים ונוכח הריבית הגבוהה, חובותיו לשוק האפור גדלו עד ל- 300,000 ₪.",תסקירי שירות המבחן
30,ME-19-09-14313-285,"בעקבות קשייו בהחזרת חובו, הופעלו עליו לחצים ואיומים על חייו ועל חיי אמו, ולדבריו בשל הלחצים שהופעלו עליו ותחושות של פחד וחוסר אונים, נאלץ להסכים לתוכנית של אותם גורמים לאכלס ולחתום על חוזה שכירות של הבית בו הקימו מעבדה לגידול סמים ונטלו חשמל.",תסקירי שירות המבחן
31,ME-19-09-14313-285,"לדבריו לא הייתה לו יד בהקמת המעבדה, בתפעולה ובגידול הסמים לאורך כל התקופה בה התגורר בבית.",תסקירי שירות המבחן
32,ME-19-09-14313-285,במסגרת הליך המעצר שירות המבחן התרשם מאדם שתפקד לאורך השנים באופן יציב שהצליח לבחון את עמדותיו שאפשרו לו פנייה לאפיקים שוליים והביע רצון להשתלב בטיפול.,תסקירי שירות המבחן
33,ME-19-09-14313-285,"במסגרת צו פיקוח המעצר שולב בקבוצת עצורי בית, הגיע למפגשים בקביעות, הכיר בחלקיו המכשילים וביטא מוטיבציה להמשך טיפול.",תסקירי שירות המבחן
34,ME-19-09-14313-285,"במפגש הפרטני עמו שיתף שלפני כ-3 שנים החל לצרוך אלכוהול בצורה לא מבוקרת, שהלכה והחריפה עם קשייו הכלכליים המתוארים.",תסקירי שירות המבחן
35,ME-19-09-14313-285,לדבריו הפסיק לשתות אלכוהול לאחר מעצר והצהיר על רצונו בטיפול גם במישור ההתמכרותי.,תסקירי שירות המבחן
36,ME-19-09-14313-285,בדיקת שתן שביצע נמצאה ללא שרידי סם.,תסקירי שירות המבחן
37,ME-19-09-14313-285,"שירות המבחן התרשם מהנאשם כמי שלאורך השנים תפקד באופן תקין תוך הסתגלות למסגרות בעלות דרישות וגבולות ברורים וביסס תפקוד יציב לאורך שנים רבות, לצד קשים סביב יצירת קשרים קרובים.",תסקירי שירות המבחן
38,ME-19-09-14313-285,"הנאשם שיתף באופן פתוח בקשייו אף שלעיתים נטה להבליט באופן מגמתי צדדים באישיותו שלתפיסתו עשויים לקדם את מצבו המשפטי, וזאת מתוך חרדה וחשש מתוצאות ההליך.",תסקירי שירות המבחן
39,ME-19-09-14313-285,"כגורמי סיכון להישנות ביצוע עבירות מנה שירות המבחן את אופי העבירות ומשכן, קווי אישיות נוקשים המקשים עליו ביצירת קשרים משמעותיים והתמודדות במצבי משבר, תפיסה עצמית נמוכה המובילה אותו לעסוק בנראות ולהימנע מבקשת עזרה במצבי דחק, מצבו ההתמכרותי הלא ברור וההתרשמות שבחלוף הזמן רמת החרדה פחתה כך שהוא מתקשה בהתארגנות מספקת בקשר עם שירות המבחן.",תסקירי שירות המבחן
40,ME-19-09-14313-285,"כגורמי סיכוי לשיקום מנה שירות המבחן את אורח חייו הנורמטיבי לאורך השנים, היעדר עבר פלילי, יכולות אישיות גבוהות, קשרים משפחתיים קרובים ותומכים, הבנה לחומרת מעשיו והכרה בחלקי אישיותו שהובילו אותו להסתבכות ונכונותו להשתלב בטיפול.",תסקירי שירות המבחן
41,ME-19-09-14313-285,"נוכח התרשמות שירות המבחן מהסתרה שהקשתה על הבנת היקף ועומק קשריו העברייניים ומידת מעורבותו ואחריותו לעבירות, לאחר שהציג בשונה מכתב האישום תמונה עמומה בה הוא שימש כאיש קש למערכת עבריינית, התבקשה דחייה.",תסקירי שירות המבחן
42,ME-19-09-14313-285,"בתסקיר המשלים עלה שבעקבות מגבלות הקורונה הסתיימה קבוצת עצורי הבית בה השתתף, כאשר לקראת סופה הנאשם החל לבחון באופן ראשוני את דפוסי התנהגותו, גילה יכולת להתייחס באופן מותאם יותר להליך הידרדרותו, להסתבכותו ולמעורבותו בחברה שולית והוא הכיר באחריותו לבחירותיו.",תסקירי שירות המבחן
43,ME-19-09-14313-285,"במפגש עמו שיתף בחשש קיומי סביב התפרצות נגיף הקורונה בהיותו בקבוצת סיכון, תיאר בדידות קשה בחודשיים האחרונים כאשר הוא נמנע ממגע עם אנשים אחרים והפסקת הקבוצה הגבירה את תחושת הבדידות.",תסקירי שירות המבחן
44,ME-19-09-14313-285,"בהתייחסותו לדפוסיו שהובילו להסתבכותו התייחס לקשייו להראות חולשה ולבקש עזרה, ניסיונותיו התמידיים לרצות את סביבתו ולהציג פסאדה מתפקדת, קשייו בהתמודדות במצבי דחק וגבולות פנימיים לא מגובשים מספיק.",תסקירי שירות המבחן
45,ME-19-09-14313-285,הנאשם שב ותיאר את דפוסי צריכת האלכוהול באופן שמעלה חשש להתמכרות והתמודדותו כיום עם הפסקת צריכת האלכוהול הדורשת וויסות דחפיו באופן שמקשה עליו.,תסקירי שירות המבחן
46,ME-19-09-14313-285,"הנאשם הופנה לטיפול ביחידה לטיפול בהתמכרויות בעיר מגוריו,  הגיע לפגישת הכרות וצפוי להשתלב בשיחות פרטניות ובהמשך במפגשים קבוצתיים.",תסקירי שירות המבחן
47,ME-19-09-14313-285,"לאור שיתף הפעולה החיובי עם שירות המבחן, הצהרתו על רצון ונזקקות טיפולית, שיתוף בקשייו ובצרכיו באופן כן, הבנת חומרת מעשיו ודפוסיו שהובילו אותו לביצוע העבירה, העריך שירות המבחן שתוכנית הטיפול המוצעת ביחידה לטיפול בהתמכרויות וליווי ומעקב של שירות המבחן לצד ענישה קונקרטית יביאו להפחתת הסיכון להישנות ביצוע עבירות.",תסקירי שירות המבחן
48,ME-19-09-14313-285,"לאור גילו ומצבו הבריאותי, תפקודו הנורמטיבי לאורך השנים, ההתרשמות שאינו מאופיין בדפוסים עברייניים מושרשים וביצוע העבירה על רקע משבר רגשי כלכלי עמו לא ידע להתמודד, כאשר כיום מצליח לבקש עזרה ומשתף פעולה עם גורמי הטיפול, המליץ שירות המבחן תחילה על ענישה של צו של""צ וצו מבחן.",תסקירי שירות המבחן
49,ME-19-09-14313-285,"בתסקיר המסכם דווח הנאשם מגיע למפגשים הטיפוליים ביחידה לטיפול בהתמכרויות, משתף פעולה, מביא עצמו באופן מלא ושומר על ניקיון מוחלט מאלכוהול.",תסקירי שירות המבחן
50,ME-19-09-14313-285,הנאשם לוקח אחריות על חלקיו המכשילים ומבקש לבחון אותם לעומק.,תסקירי שירות המבחן
51,ME-19-09-14313-285,"גורמי הטיפול ביחידה התרשמו שהנאשם חש חוסר אונים בתקופה זו של חייו, חושש מתוצאות ההליך המשפטי, עתידו התעסוקתי ומצבו הכלכלי, הוא חווה תחושות אשם ובושה ותכנים אלו מעובדים בטיפול.",תסקירי שירות המבחן
52,ME-19-09-14313-285,הנאשם מעריך את ההזדמנות הטיפולית שניתנה לו ועושה ככל יכולתו להפיק ממנה תועלת מרבית.,תסקירי שירות המבחן
53,ME-19-09-14313-285,"שירות המבחן מעריך כי העבירה בוצעה על רקע מצוקה רגשית וכלכלית, דפוסי חשיבה מרצים ונגררים לצד פיתוח תלות באלכוהול אשר היוותה ביטוי למצוקה הרגשית, דבר שהעמיק את תחושת הבדידות והביא להידרדרות במצבו ולקבלת החלטות בלתי שקולות.",תסקירי שירות המבחן
54,ME-19-09-14313-285,להערכתם הנאשם מחויב לטיפול בו השתלב והמשך ההליך הטיפולי יכול להפחית את הסיכון במצבו.,תסקירי שירות המבחן
55,ME-19-09-14313-285,לאחר ששקלו את מצבו וחומרת העבירה המליץ שירות המבחן על עונש מאסר לריצוי בעבודות שירות לצד צו מבחן.,תסקירי שירות המבחן
56,ME-19-09-14313-285,"בתסקיר עדכון שהוגש לאחר הטיעונים לעונש דווח שירות המבחן שבתקופת הדחייה הנאשם עמד בקשר עם שירות המבחן ושיתף שהמטפלת הפרטנית ביחידה לטיפול בהתמכרויות סיימה את עבודתה ובשל מחסור בכוח אדם נאלץ להמתין למינוי עו""ס חדשה.",תסקירי שירות המבחן
57,ME-19-09-14313-285,"בסיכום מהיחידה לטיפול בהתמכרויות עלה שהנאשם הגיע לטיפול בעמדה מוחלשת ונזקקת, שיתף בכנות אודות מצבו וקיבל אחריות מלאה על מצבו, בחירותיו והמחירים שמשלם כיום.",תסקירי שירות המבחן
58,ME-19-09-14313-285,"תואר תהליך משמעותי, במסגרתו התחזק, פועל אקטיבית לשינוי במצבו ונמנע מצריכת אלכוהול.",תסקירי שירות המבחן
59,ME-19-09-14313-285,"מדווח שהתקבל מהמטפלת הפרטנית החדשה נמסר שנוכח הסגר, מתקיימות עם הנאשם שיחות שבועיות מרחוק, ולהתרשמותה הנאשם מתמודד עם מצוקה ממשית ומביע חרטה עמוקה על מעשיו בעבירה.",תסקירי שירות המבחן
60,ME-19-09-14313-285,"הנאשם והמטפלת תיארו מצב דחק קיצוני, כאשר הוא נעדר מסגרת מגורים יציבה, מתמודד עם חובות וחושש מהאפשרות שיוטל עליו עונש מאסר וכן חושש לעתידו המקצועי.",תסקירי שירות המבחן
61,ME-19-09-14313-285,למרות קשייו הוא מצליח להימנע משתיית אלכוהול ומבין את החשיבות לנצל את המשבר כדי לקדם שינוי ולייצב את אורח חייו.,תסקירי שירות המבחן
62,ME-19-09-14313-285,"במקביל לשיחות עם המטפלת, הנאשם משתתף ביוזמתו בקבוצה לעזרה עצמית A.A המתקיימת בזום ומיועדת לדוברי רוסית מרחבי העולם.",תסקירי שירות המבחן
63,ME-19-09-14313-285,תיאר שהקבוצה מסייעת לו לשמור על ניקיון ומחזקת אותו.,תסקירי שירות המבחן
64,ME-19-09-14313-285,הנאשם מסר שהוא חסר מקורות תמיכה כיום וישן לרוב במרפאתו.,תסקירי שירות המבחן
65,ME-19-09-14313-285,"לאור התרשמות שירות המבחן שהנאשם משתף פעולה, אינו בעל דפוסים עברייניים, כי העבירה חריגה באורחות חייו ושיקפה התמודדות לקויה עם קשייו באותה עת, יש מקום לתמוך בהליך השיקום אותו החל ולכן שירות המבחן שב על המלצתו להטיל על הנאשם צו מבחן למשך שנה וחצי ועונש מאסר לריצוי בעבודות שירות.",תסקירי שירות המבחן
66,ME-19-09-14313-285,צילום רישיון מטעם משרד הבריאות לנאשם לעסוק בריפוי שיניים משנת 2002.,ראיות לעונש
67,ME-19-09-14313-285,"הודעה מטעם כלל ביטוח על עזיבת הנאשם את מקום עבודתו בש.ל.ה – שירותי רפואה בע""מ, החל ביום 8.8.19.",ראיות לעונש
68,ME-19-09-14313-285,"אחיו של הנאשם העיד כי לקוחותיו לשעבר של הנאשם מביאים לו אוכל, בשל מצוקתו הכלכלית.",ראיות לעונש
69,ME-19-09-14313-285,"אמם התמוטטה, כל בני המשפחה בוכים, כולם בהלם.",ראיות לעונש
70,ME-19-09-14313-285,"האח נכנס בעצמו לחובות כדי לשלם את הערבות, כך גם בת דודתם.",ראיות לעונש
71,ME-19-09-14313-285,"לטענת ב""כ המאשימה, עו""ד נתנאל בוג'ו, במסגרת הנסיבות הקשורות בביצוע העבירה יש לקחת בחשבון את התכנון שקדם לביצוע העבירה, כאשר מובן שהקמת מעבדת סם בבניין בן 4 קומות שנשכר על ידי הנאשם לצורך זה, בה הותקן ציוד יקר וספציפי תוך השקעה כספית ניכרת, כרוכה בתכנון מוקדם.",ראיות לעונש
72,ME-19-09-14313-285,"הנזק שיכול היה להיגרם מביצוע העבירה הוא ""הצפת"" הרחובות בסמים.",ראיות לעונש
73,ME-19-09-14313-285,כבר נפסק שאין לקבל את הטענה שמדובר בסם קל כאשר מדובר במעבדה ובכמויות כאלה של סם.,ראיות לעונש
74,ME-19-09-14313-285,"מדובר בכמות גדולה של סמים מסוג קנאביס ששווים מוערך ביותר מעשרה מיליון ש""ח.",ראיות לעונש
75,ME-19-09-14313-285,הסיבות שהביאו את הנאשם לבצע את העבירה הן כלכליות.,ראיות לעונש
76,ME-19-09-14313-285,המאשימה עתרה למתחם עונש הנע בין 34 ל-60 חודשי מאסר בפועל.,ראיות לעונש
77,ME-19-09-14313-285,הנאשם נעדר עבר פלילי.,ראיות לעונש
78,ME-19-09-14313-285,"משלושת תסקירי שירות המבחן עולה שחרף העובדה שניתנה תקופה ארוכה למימוש ההליך הטיפולי, הנאשם לא עבר כל טיפול משמעותי.",ראיות לעונש
79,ME-19-09-14313-285,הטיפול בו שולב הוא טיפול בהתמכרות לאלכוהול שגם לשיטת שירות המבחן הוא רק חלק מינורי מהסיבות שהובילו את הנאשם לביצוע העבירות.,ראיות לעונש
80,ME-19-09-14313-285,"מובן שהחלק העיקרי הוא הציפייה לרווח כספי וברור שזו עבירה שדורשת תכנון, השקעה וטיפוח מתמיד.",ראיות לעונש
81,ME-19-09-14313-285,עניין ההתמכרות אינו רלוונטי ולא ניתן לקבוע שיש פה הליך טיפולי משמעותי המצדיק חריגה ממתחם העונש ובפרט אם לוקחים בחשבון את פרק הזמן הממושך שהוקצה לטיפול.,ראיות לעונש
82,ME-19-09-14313-285,"שירות המבחן הקשיח את עמדתו בין התסקיר השני לשלישי, כפי הנראה מפני שהבין שהמלצתו לא הייתה הולמת.",ראיות לעונש
83,ME-19-09-14313-285,גם ההמלצה לעונש בעבודות שירות אינה הולמת.,ראיות לעונש
84,ME-19-09-14313-285,"מדובר בעונש שאינו מוכר בעבירות של מעבדות סמים בהיקף כזה, אלא רק במקרים חריגים ומובהקים ובכמויות קטנות יותר של סם.",ראיות לעונש
85,ME-19-09-14313-285,"המאשימה עתרה להשית על הנאשם עונש של 34 חודשי מאסר בפועל, מאסר על תנאי וקנס מוסכם של 20,000 ₪, בנוסף לחילוט החפצים כפי שהוסכם.",ראיות לעונש
86,ME-19-09-14313-285,"לטענת ב""כ הנאשם, עו""ד יקי קהן, משקל הסם אינו מהווה את השיקול היחיד בקביעת מתחם העונש.",ראיות לעונש
87,ME-19-09-14313-285,כתב האישום מציין שהנאשם שכר את הבית יחד עם אדם אחר שזהותו ידועה למאשימה.,ראיות לעונש
88,ME-19-09-14313-285,זאת כיוון שמי שנתן את הצ'קים עבור השכירות אינו הנאשם.,ראיות לעונש
89,ME-19-09-14313-285,הנאשם אינו מפחית מאחריותו.,ראיות לעונש
90,ME-19-09-14313-285,ניתן לראות אדם שבור מהבושה להופיע בבית המשפט.,ראיות לעונש
91,ME-19-09-14313-285,"בתיק זה יש מקום לחרוג ממתחם העונש, לענישה שניתן לרצות בעבודות שירות.",ראיות לעונש
92,ME-19-09-14313-285,"הנאשם הודה לפני כשנה, היה עצור למשך חודשיים, ובטרם חלפו חודשיים מיום שחרורו ממעצר הוא הודה.",ראיות לעונש
93,ME-19-09-14313-285,"הנאשם עלה מברית המועצות לשעבר, הוא ישראלי לכל דבר, שירת בצבא, עשה מילואים, היה קרבי.",ראיות לעונש
94,ME-19-09-14313-285,"למד בחו""ל רפואת שיניים, כל חייו עברו בצורה טובה.",ראיות לעונש
95,ME-19-09-14313-285,"בסביבות גיל 50, חלה הידרדרות אישית, בריאותית, הוא עבר אירוע לבבי בשנת 2018, שבעקבותיו הוא עבד פחות ונקלע לקשיים כלכליים.",ראיות לעונש
96,ME-19-09-14313-285,הנאשם פנה לשוק האפור וההידרדרות משם ידועה.,ראיות לעונש
97,ME-19-09-14313-285,מדובר באדם נורמטיבי שעשה בחירה לא נורמטיבית.,ראיות לעונש
98,ME-19-09-14313-285,תסקיר שירות המבחן קובע שהבחירה השגויה של הנאשם נבעה מהתלות שהנאשם פיתח באלכוהול.,ראיות לעונש
99,ME-19-09-14313-285,"אדם שמפתח תלות באלכוהול, מגיע למצב שמוביל אותו הרבה פעמים להחלטה שגויה בצומת מרכזי בחייו וכך קרה במקרה זה.",ראיות לעונש
100,ME-19-09-14313-285,"אם הוא היה פונה לאחיו לעזרה, הוא לא היה מגיע למצב הזה.",ראיות לעונש
101,ME-19-09-14313-285,הנאשם רופא שיניים מכובד בקהילה.,ראיות לעונש
102,ME-19-09-14313-285,"הוא התמודד לבד והצליח בחיים, אנשים פנו אליו לקבל יעוץ במשך 30 שנים.",ראיות לעונש
103,ME-19-09-14313-285,"פתאום הוא הידרדר, התחיל לשתות אלכוהול, קיבל התקף לב, וכל מה שבנה במשך כל חייו התפרק.",ראיות לעונש
104,ME-19-09-14313-285,"בשל אופיו, הוא לא פנה למשפחה הקרובה לעזרה, ועשה את שעשה.",ראיות לעונש
105,ME-19-09-14313-285,"שירות המבחן הראה את הקשר הברור שבין התלות באלכוהול והמצב הרפואי, לבין ההחלטה הנוראית שהביאה אותו להליך הנוכחי.",ראיות לעונש
106,ME-19-09-14313-285,"השנה האחרונה הייתה שנה מורכבת שלא ניתן היה להתחיל בשום הליך טיפולי משמעותי, ואין ספק שהוא יצליח בטיפול שהוא החל לפני כחצי שנה במרכז לטיפול בהתמכרויות בבת ים.",ראיות לעונש
107,ME-19-09-14313-285,"הנאשם עומד בקשר גם עם שירות המבחן, ואין לגורמים בקהילה מה להציע יותר מכך.",ראיות לעונש
108,ME-19-09-14313-285,"יש להבין שהחודשיים בהם שהה במעצר, וההליך שעבר, מהווים בושה וכלימה עבורו.",ראיות לעונש
109,ME-19-09-14313-285,"הנאשם טען שהוא מודע לחומרת המעשים שעשה, מודה באשמה ואינו משליך את האחריות על אף אחד.",ראיות לעונש
110,ME-19-09-14313-285,מבין שהוא אשם ומודה לאל שהסם לא הופץ ולא נגרם נזק.,ראיות לעונש
111,ME-19-09-14313-285,"בשנה האחרונה הוא נמצא בבידוד כמו בתא מעצר, חי ממה שאנשים מביאים לו ולובש את מה שאנשים מביאים לו.",ראיות לעונש
112,ME-19-09-14313-285,"קיבל עובדת סוציאלית שעזרה לו מאוד והפנתה אותו לטיפול, גרמה לו להיפתח.",ראיות לעונש
113,ME-19-09-14313-285,הוא הופנה לקבוצה למכורים שמתקיימת בזום בשל מגבלות הקורונה.,ראיות לעונש
114,ME-19-09-14313-285,זקוק לזה.,ראיות לעונש
115,ME-19-09-14313-285,"הוא הגיע לגיל שצריך שיהיה לו משהו בטוח בחיים, ואין לו את זה.",ראיות לעונש
116,ME-19-09-14313-285,"הוא חייב סך של 800,000 ₪, מבקש לקבל הזדמנות להשתקם.",ראיות לעונש
117,ME-19-09-14313-285,הוא מוגבל ולא יכול ליפול על אנשים שהם בעלי משפחות ולהתחנן בפניהם.,ראיות לעונש
118,ME-19-09-14313-285,"הדרדר ומבקש כיום הזדמנות, מעולם לא ביקש דבר מהמדינה, תמיד עבד, שילם הכל וכיום מבקש עזרה.",ראיות לעונש
119,ME-19-09-14313-285,דיון – קביעת מתחם העונש ההולם,ראיות לעונש
120,ME-19-09-14313-285,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
121,ME-19-09-14313-285,"במקרה דנן, הערכים החברתיים שנפגעו מביצוע העבירה הם הגנה על הציבור מפני הנזקים הישירים והעקיפים הנגרמים עקב השימוש בסמים.",ראיות לעונש
122,ME-19-09-14313-285,"לעבירות הסמים פוטנציאל נזק רב, שכן השימוש בסמים גורר במקרים רבים אף ביצוע עבירות נלוות, אם כי במקרה הנוכחי מדובר בסם מסוג קנבוס, אשר חומרתו פחותה בהשוואה לסמים אחרים.",ראיות לעונש
123,ME-19-09-14313-285,"לא בכדי קבע המחוקק לצד העבירה של גידול, הפקת והכנת סמים, עונש מרבי של עד עשרים שנות מאסר.",ראיות לעונש
124,ME-19-09-14313-285,"תופעת המעבדות או המשתלות לגידול סמים הפכה בשנים האחרונות לתופעה נפוצה, אשר טמון בחובה פוטנציאל נזק רב, בשל החשש שהסם אשר מגודל במקום יתגלגל לשוק הסמים, לגורמים עבריינים ומשם לציבור.",ראיות לעונש
125,ME-19-09-14313-285,"עם זאת, קיים שוני משמעותי בין תיקים שונים של מעבדות, בהתאם למספרן, לגודלן, לכמות הסמים שנתפסה בהם ולפרמטרים נוספים.",ראיות לעונש
126,ME-19-09-14313-285,"בחינת מידת הפגיעה בערך המוגן מובילה למסקנה כי הפגיעה היא ברף גבוה וזאת בשים לב לכך שמדובר בגידול שתילי קנאביס בהיקף משמעותי של 236 ק""ג, לצד ציוד רב וגניבת חשמל בסך של כ-86,000 ₪.",ראיות לעונש
127,ME-19-09-14313-285,"במסגרת הנסיבות הקשורות בביצוע העבירה, יש לתת את הדעת לכך שלעבירה קדם תכנון אשר כלל שכירת בית גדול, הקמת מעבדה לגידול סם וציודה בציוד רב וכן יצירת מעקף חשמלי לשם נטילת חשמל.",ראיות לעונש
128,ME-19-09-14313-285,"חלקו של הנאשם על פי כתב האישום המתוקן הוא מרכזי, הוא היה זה ששכר ביחד עם אחר את הבית, והיה זה שבנה את המעבדה, צייד אותה, גידל את הסמים ונטל חשמל.",ראיות לעונש
129,ME-19-09-14313-285,"עם זאת, יש לציין כי הנאשם שכר את המבנה יחד עם אחר שזהותו ידועה למאשימה.",ראיות לעונש
130,ME-19-09-14313-285,"הנאשם גידל סם מסוג קנאביס במשקל של 236 ק""ג והחזיק בבית כמות נוספת של סם מסוג קנאביס במשקל של 447 ג'.",ראיות לעונש
131,ME-19-09-14313-285,"נטילת החשמל היא בסך של כ- 86,000 ₪.",ראיות לעונש
132,ME-19-09-14313-285,"מדובר בתקופה משמעותית של שכירת המבנה לצרכי המעבדה, החל מתחילת אוקטובר 2018 ועד תפיסת המעבדה בסוף חודש אוגוסט 2019.",ראיות לעונש
133,ME-19-09-14313-285,הנזקים שצפויים היו להיגרם מביצוע העבירה נוגעים לחשש שהסמים יופצו בציבור על-ידי גורמים עבריינים.,ראיות לעונש
134,ME-19-09-14313-285,עבירות הסמים מסוג זה הן בגדר מחולל פשיעה.,ראיות לעונש
135,ME-19-09-14313-285,"הנזק שנגרם מנטילת החשמל הוא ממוני בשווי של מעל ל-86,000 ₪ וחמור מכך הוא שעומס החשמל הגבוה על ארון החשמל הציבורי גרם לשריפה בארון החשמל שעלולה הייתה לגרום לנזק חמור.",ראיות לעונש
136,ME-19-09-14313-285,"הסיבות שהביאו את הנאשם לביצוע העבירה קשורות במצבו הכלכלי הקשה וחובותיו הכבדים שאליהם נקלע, קשייו בהתמודדות עם מצבי דחק ובפנייה לקבלת עזרה, נטייה לריצוי וגבולות פנימיים לא מגובשים מספיק.",ראיות לעונש
137,ME-19-09-14313-285,מדבריו לשירות המבחן עלה שהסיבה לביצוע העבירות קשורה בקושי לעמוד מול לחצים קשים שהופעלו עליו מצד גורמים בשוק האפור להם התקשה להשיב את חובותיו.,ראיות לעונש
138,ME-19-09-14313-285,"במאמר מוסגר יצוין, כי תופעה זו שבה אנשים נקלעים לחובות בשוק האפור, ועקב כך נאלצים לשתף פעולה עם גורמים עבריינים, ולעתים לעמוד בחזית עסקי מעבדות הסמים – היא תופעה מוכרת בתיקים מסוג זה.",ראיות לעונש
139,ME-19-09-14313-285,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
140,ME-19-09-14313-285,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-30 ועד ל-60 חודשי מאסר בפועל.",ראיות לעונש
141,ME-19-09-14313-285,יישום המבחנים האמורים לנסיבות המקרה דנן מעלה כי אכן קיים סיכוי של ממש שהנאשם ישתקם ורמת הסיכון להישנות ביצוע עבירות פחתה באופן ניכר בעקבות כך.,חריגה ממתחם העונש משיקולי שיקום
142,ME-19-09-14313-285,"כידוע, סעיף 40 ד' בחוק העונשין, אינו דורש בהכרח קביעה שהנאשם ""השתקם"", אלא די בכך ש""יש סיכוי של ממש שישתקם"", כדי לחרוג ממתחם העונש ההולם.",חריגה ממתחם העונש משיקולי שיקום
143,ME-19-09-14313-285,"במקרה הנוכחי, כפי שעולה מתסקיר שירות המבחן, מדובר בנאשם, אשר לאורך השנים תפקד באופן יציב ונורמטיבי בתחומי חייו השונים, עבד במקצועו כרופא שיניים ונמנע מכל מעורבות שולית.",חריגה ממתחם העונש משיקולי שיקום
144,ME-19-09-14313-285,"בשנים האחרונות החלה הידרדרות במצבו כאשר הוא החל בשתיית אלכוהול בלתי מבוקרת, מצבו הבריאותי נפגע לאחר שעבר התקף לב שבגינו יכולתו לתפקוד יציב בעבודה נפגעה והוא נקלע לחובות כבדים.",חריגה ממתחם העונש משיקולי שיקום
145,ME-19-09-14313-285,"בהיעדר כלים להתמודדות מקדמת במצבי דחק וקושי בהצבת גבולות פנימיים יציבים, הנאשם פנה לגורמים שוליים וביצע את העבירה.",חריגה ממתחם העונש משיקולי שיקום
146,ME-19-09-14313-285,"הנאשם שולב בקבוצת עצורי בית, הגיע למפגשים בקביעות, שיתף בקשייו ולקראת סוף השתתפותו בקבוצה החל לבחון את דפוסי התנהגותו וגילה יכולת להתייחס באופן מותאם יותר לתהליך ההידרדרות במצבו, למעורבותו בחברה שולית ולהסתבכותו.",חריגה ממתחם העונש משיקולי שיקום
147,ME-19-09-14313-285,"הנאשם הודה ונטל אחריות לבחירותיו ולמעשיו, הביע מוטיבציה להשתלב בטיפול והתייחס לדפוסיו שהובילו להסתבכותו ובכללם קשייו להראות חולשה ולבקש עזרה, נטייתו להצגת פסדה מתפקדת וריצוי סביבתו, קשייו להתמודד במצבי דחק וגבולות פנימיים רעועים.",חריגה ממתחם העונש משיקולי שיקום
148,ME-19-09-14313-285,כן דווח על שתיית אלכוהול בלתי מבוקרת בשנים שקדמו לעבירה ולפיכך הופנה לטיפול ביחידה לטיפול בהתמכרויות בעיר מגוריו.,חריגה ממתחם העונש משיקולי שיקום
149,ME-19-09-14313-285,"החל מחודש יוני 20' הנאשם מטופל ביחידה, משתף פעולה, לוקח אחריות על חלקיו המכשילים ומעוניין לבחון אותם לעומק.",חריגה ממתחם העונש משיקולי שיקום
150,ME-19-09-14313-285,"בטיפול ניתן מענה גם לקשייו סביב ההליך ומצבו כיום, כאשר ישנה מגמת התקדמות ושיפור.",חריגה ממתחם העונש משיקולי שיקום
151,ME-19-09-14313-285,"בשלב מסוים המטפלת הפרטנית עזבה את מרכז והנאשם פעל לקידום מינוי מטפלת אחרת מתוך הבנתו את צרכיו הטיפוליים וכיום הטיפול הפרטני מתקיים באופן יציב פעם בשבוע, במפגשים מרחוק בשל הסגר.",חריגה ממתחם העונש משיקולי שיקום
152,ME-19-09-14313-285,בנוסף לכך פנה הנאשם באופן עצמאי לקבוצה לעזרה עצמית (קבוצת A.A) המתקיימת בזום ומיועדת למכורים לאלכוהול דוברי רוסית מרחבי העולם.,חריגה ממתחם העונש משיקולי שיקום
153,ME-19-09-14313-285,"שירות המבחן התרשם שהנאשם אינו מאופיין בקווי חשיבה עברייניים, וכי מעורבותו בעבירה נבעה ממצוקה כלכלית ורגשית והתמודדות לקויה עם קשייו לצד התמכרות לשתיית אלכוהול שהייתה ביטוי למצוקה הרגשית.",חריגה ממתחם העונש משיקולי שיקום
154,ME-19-09-14313-285,בנוסף התרשם שירות המבחן שהנאשם מחויב לטיפול שבו השתלב וכי יש בהמשך תהליך שיקומו כדי להפחית את הסיכון להישנות ביצוע עבירות.,חריגה ממתחם העונש משיקולי שיקום
155,ME-19-09-14313-285,לפיכך המליץ שירות המבחן על העמדתו בצו מבחן לצד עונש מאסר לריצוי בעבודות שירות.,חריגה ממתחם העונש משיקולי שיקום
156,ME-19-09-14313-285,"בנסיבות אלה, על פי הוראות סעיף 40 ד' בחוק, המסקנה היא שיש סיכוי של ממש שהנאשם ישתקם, באופן אשר מצדיק חריגה ממתחם העונש ההולם.",חריגה ממתחם העונש משיקולי שיקום
157,ME-19-09-14313-285,"לאור האמור לעיל, יש לקבוע את מידת החריגה מהרף התחתון של מתחם העונש אשר במקרה זה נקבע על 30 חודשי מאסר בפועל.",חריגה ממתחם העונש משיקולי שיקום
158,ME-19-09-14313-285,"בשקלול הנסיבות במקרה דנן, תוך מתן משקל לשיקולי ההלימה וההרתעה מחד גיסא, ולאינטרס השיקומי מאידך גיסא, סבורני כי יש לחרוג ממתחם העונש ההולם לקולה באופן ממשי, אך לא עד כדי הימנעות מהטלת עונש מאסר בפועל.",חריגה ממתחם העונש משיקולי שיקום
159,ME-19-09-14313-285,"ההליך השיקומי שעבר הנאשם הוא אכן ממשי, אך אין המדובר במקרה שבו התהליך השיקומי הוא כה משמעותי אשר יצדיק את הטלת העונש על פי שקולי שיקומו של הנאשם בלבד, תוך נסיגה מוחלטת של שיקולי הענישה האחרים.",חריגה ממתחם העונש משיקולי שיקום
160,ME-19-09-14313-285,הנאשם שולב בטיפול ביחידה לטיפול בהתמכרויות והוא משתף פעולה.,חריגה ממתחם העונש משיקולי שיקום
161,ME-19-09-14313-285,"עם זאת, אין המדובר במי שעבר הליכי גמילה במסגרת טיפולית סגורה, וההליך שעבר ביחידה לטיפול בהתמכרויות אינו מעלה שינוי כה עמוק ומשמעותי בדפוסי החשיבה והתנהגות של הנאשם סביב גורמי הסיכון אשר יצדיק הימנעות מהטלת מאסר בפועל.",חריגה ממתחם העונש משיקולי שיקום
162,ME-19-09-14313-285,"בנסיבות אלה, יש מקום לחרוג מהמתחם באופן מידתי ובשים לב לעקרונות הענישה הנוספים, לרבות ההלימה והרתעת הרבים.",חריגה ממתחם העונש משיקולי שיקום
163,ME-19-09-14313-285,"סבורני כי עונש של עבודות שירות, כהמלצת שירות המבחן, ואף עונש של מאסר קצר בפועל, בנסיבות המקרה הנוכחי, יוביל לפגיעה בלתי מידתית בעקרונות אלה.",חריגה ממתחם העונש משיקולי שיקום
164,ME-19-09-14313-285,גזירת העונש המתאים לנאשם,חריגה ממתחם העונש משיקולי שיקום
165,ME-19-09-14313-285,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה.",חריגה ממתחם העונש משיקולי שיקום
166,ME-19-09-14313-285,"במסגרת זו מן הראוי לתת את הדעת לכך שהנאשם בן 52, גרוש ללא ילדים, אשר לאורך השנים תפקד באופן נורמטיבי ויציב במישורי חייו והוא נעדר עבר פלילי.",חריגה ממתחם העונש משיקולי שיקום
167,ME-19-09-14313-285,"הוא עבד במשך שנים רבות (כ-22 שנים) במקצועו כרופא שיניים, תחילה בקופות חולים שונות, והחל משנת 2014 עבד באופן פרטי במרפאה שהקים.",חריגה ממתחם העונש משיקולי שיקום
168,ME-19-09-14313-285,"בשנים האחרונות חלה הידרדרות במצבו בתחום הרפואי לאחר שעבר אירוע לבבי, וכן הידרדרות במצבו הכלכלי, לצד צריכת אלכוהול בלתי מבוקרת.",חריגה ממתחם העונש משיקולי שיקום
169,ME-19-09-14313-285,"כפי שעולה מתסקיר שירות המבחן, במקרה זה קיימות נסיבות חיים קשות שהייתה להן השפעה על ביצוע מעשה העבירה.",חריגה ממתחם העונש משיקולי שיקום
170,ME-19-09-14313-285,"הנאשם נקלע לחובות כבדים, וכדרך להתמודדות עם חובותיו פנה לקבלת הלוואה בשוק האפור, ולא הצליח לעמוד בהחזרי התשלומים לנוכח הריבית הגבוהה בשוק האפור.",חריגה ממתחם העונש משיקולי שיקום
171,ME-19-09-14313-285,"בעקבות קשייו אלה, הופעלו עליו לחצים, ועקב כך הוא הסכים לבצע את העבירה.",חריגה ממתחם העונש משיקולי שיקום
172,ME-19-09-14313-285,מאז מעצרו הוא אינו עובד ובמשך תקופה נתמך על ידי אחיו כלכלית ורגשית.,חריגה ממתחם העונש משיקולי שיקום
173,ME-19-09-14313-285,"כיום הוא נעדר כתובת מגורים יציבה, נעדר מקורות תמיכה והוא לן במרפאתו.",חריגה ממתחם העונש משיקולי שיקום
174,ME-19-09-14313-285,מובן שעונש מאסר ממושך יקשה על הנאשם בהיותו מאסר ראשון וכן לנוכח גילו ומצבו הרפואי.,חריגה ממתחם העונש משיקולי שיקום
175,ME-19-09-14313-285,ניתן להניח שעצם הרשעתו וריצוי עונש מאסר יקשו בעתיד על הנאשם בתחום התעסוקתי והאישי.,חריגה ממתחם העונש משיקולי שיקום
176,ME-19-09-14313-285,"הנאשם הודה ונטל אחריות על בחירותיו, הביע מוטיבציה להשתלב בטיפול והחל מחודש יוני 20' הוא מטופל ביחידה לטיפול בהתמכרויות בעיר מגוריו.",חריגה ממתחם העונש משיקולי שיקום
177,ME-19-09-14313-285,"הנאשם משתף פעולה בטיפול לאורך זמן, וההתרשמות היא שהמשך הטיפול יפחית עוד יותר את הסיכון במצבו ויסייע בשיקומו.",חריגה ממתחם העונש משיקולי שיקום
178,ME-19-09-14313-285,כמו כן נתתי דעתי לחלוף הזמן מעת ביצוע העבירה של כשנה וחצי ולתקופה בת החודשיים בה שהה הנאשם במעצר.,חריגה ממתחם העונש משיקולי שיקום
179,ME-19-09-14313-285,"באיזון בין השיקולים השונים, סבורני כי יש לגזור על הנאשם עונש מאסר בפועל, תוך חריגה ממשית לקולה מהרף התחתון של המתחם, אך לא עד כדי עבודות שירות.",חריגה ממתחם העונש משיקולי שיקום
180,ME-19-09-14313-285,זאת לצד עונש מאסר מותנה.,חריגה ממתחם העונש משיקולי שיקום
181,ME-19-09-14313-285,"כמו כן, יש להטיל על הנאשם קנס כספי, בהתאם להסכמת הצדדים.",חריגה ממתחם העונש משיקולי שיקום
182,ME-19-09-14313-285,"20 חודשי מאסר בפועל, בניכוי ימי מעצרו החל מיום 26.8.19 ועד 24.10.19.","אשר על-כן, הנני גוזר על הנאשם את העונשים הבאים:"
183,ME-19-09-14313-285,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
184,ME-19-09-14313-285,"קנס כספי בסך של 20,000 ₪ או 100 ימי מאסר תמורתו.","אשר על-כן, הנני גוזר על הנאשם את העונשים הבאים:"
185,ME-19-09-14313-285,"הקנס ישולם ב-20 תשלומים חודשיים שווים ורצופים, שהראשון שבהם ביום 1.1.22.","אשר על-כן, הנני גוזר על הנאשם את העונשים הבאים:"
186,ME-19-09-14313-285,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
187,ME-19-09-14313-285,חילוט הציוד שנתפס במעבדה והשמדת הסם שנתפס.,"אשר על-כן, הנני גוזר על הנאשם את העונשים הבאים:"
188,ME-19-09-14313-285,"הנאשם יתייצב לריצוי מאסרו בבית הסוהר הדרים ביום 2.5.21 עד השעה 10:00, כשברשותו תעודת זהות או דרכון וגזר הדין.","אשר על-כן, הנני גוזר על הנאשם את העונשים הבאים:"
189,ME-19-09-14313-285,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
190,ME-19-09-14313-285,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
191,ME-19-09-14313-285,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
192,ME-19-09-14313-285,"54678313ניתן היום,  כ""ה אדר תשפ""א, 09 מרץ 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
