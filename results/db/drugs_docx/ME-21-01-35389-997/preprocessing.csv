,verdict,text,part
0,ME-21-01-35389-997,באמצעות פרקליטות מחוז תל-אביב (פלילי),מדינת ישראל
1,ME-21-01-35389-997,"על-ידי ב""כ עו""ד ענת בן זאב ועו""ד שלי קוטין",מדינת ישראל
4,ME-21-01-35389-997,מאיר שדה ת.ז.,הנאשם:
5,ME-21-01-35389-997,xxxxxxxxx,הנאשם:
6,ME-21-01-35389-997,"על-ידי ב""כ עו""ד יצחק איצקוביץ",הנאשם:
10,ME-21-01-35389-997,"פקודת הסמים המסוכנים [נוסח חדש], תשל""ג-1973: סע'  6",הנאשם:
11,ME-21-01-35389-997,"חוק העונשין, תשל""ז-1977: סע'  400",הנאשם:
12,ME-21-01-35389-997,"הנאשם הורשע על יסוד הודאתו בעבירות של ייצור, הכנה והפקת סמים מסוכנים, לפי סעיף 6 לפקודת הסמים המסוכנים [נוסח חדש], תשל""ג-1973 (להלן - פקודת הסמים או הפקודה) ונטילת חשמל שלא כדין, לפי סעיף 400 לחוק העונשין, תשל""ז-1977 (להלן - חוק העונשין).",גזר דין
13,ME-21-01-35389-997,"הסדר הטיעון שגובש בין הצדדים כלל את תיקונו של כתב האישום מבלי שגובשה הסכמה לעניין העונש, ובהקשר זה טען כל צד על-פי מיטב שיקול דעתו.",גזר דין
14,ME-21-01-35389-997,הנאשם הופנה לשירות המבחן נוכח קיומה של חובת תסקיר (יליד 2002).,גזר דין
15,ME-21-01-35389-997,"על-פי עובדות כתב האישום המתוקן, במהלך חודש נובמבר 2020, או בסמוך לכך, תכנן הנאשם יחד עם אחרים שזהותם אינה ידועה למאשימה, להקים בית גידול לסם מסוכן מסוג קנבוס.",גזר דין
16,ME-21-01-35389-997,"לשם מימוש התוכנית, ביום 26.11.20 שכר הנאשם דירה בעיר בני ברק והקים, יחד עם אחרים שזהותם אינה ידועה, מעבדה לגידול והפקת סם מסוכן מסוג קנבוס, בה גידל והפיק 292 שתילים במשקל כולל של 115 ק""ג נטו.",גזר דין
17,ME-21-01-35389-997,"המעבדה כללה כ- 630 אדניות, מאווררים, נורות, מזגנים, משאבות מים, מפוחים, פילטרים, שנאים ומד טמפרטורה.",גזר דין
18,ME-21-01-35389-997,לשם תפעול המעבדה התקינו הנאשם והאחרים חיבור מאולתר לארון אספקת חשמל של חברת החשמל והשתמשו בחשמל שלא כדין.,גזר דין
19,ME-21-01-35389-997,המעבדה אותרה על ידי המשטרה ביום 12.1.21.,גזר דין
20,ME-21-01-35389-997,"מתסקיר שירות המבחן עולה כי מדובר בנאשם בן 18, רווק, נעדר הרשעות קודמות, אשר טרם מעצרו התגורר בבית הוריו ועבד בעבודות מזדמנות.",גזר דין
21,ME-21-01-35389-997,"הנאשם גדל במשפחה חרדית המנהלת אורח חיים נורמטיבי ותקין, התחנך במסגרות לימוד חרדיות והשלים 10 שנות לימוד ללא תעודת בגרות.",גזר דין
22,ME-21-01-35389-997,"בגיל צעיר אובחן כסובל מבעיות קשב וריכוז ונטל טיפול תרופתי במשך מספר שנים, התקשה להסתגל ולהתמיד במסגרות החינוך.",גזר דין
23,ME-21-01-35389-997,בגיל 16 נשר מהמסגרת החינוכית והשתלב בעבודות שונות.,גזר דין
24,ME-21-01-35389-997,על רקע קשייו פנה לפתרונות מהירים ושוליים על מנת לבסס מעמדו הכלכלי והחברתי.,גזר דין
25,ME-21-01-35389-997,"לדבריו, קיבל פטור משירות צבאי על רקע מעורבותו בפלילים.",גזר דין
26,ME-21-01-35389-997,"הנאשם תיאר קשר קרוב ותומך עם בני משפחתו, ומסר כי הוריו באים לבקרו במעצר ומהווים גורם תמיכה משמעותי עבורו.",גזר דין
27,ME-21-01-35389-997,"להתרשמות שירות המבחן, הנאשם אינו מאופיין בנורמות עברייניות מושרשות אך הוא מתקשה לבחון השלכות מעשיו ומחזיק בדפוסים התמכרותיים.",גזר דין
28,ME-21-01-35389-997,במהלך תקופת הפיקוח נעצר כשנסע להר מירון והשתמש בקנאביס.,גזר דין
29,ME-21-01-35389-997,הנאשם שיתף כי בגיל 15 החל להשתמש בקנאביס כאשר בגיל 17 כבר החל לצרוך אותו באופן יומיומי.,גזר דין
30,ME-21-01-35389-997,"לדבריו, מאז מעצרו הראשון בינואר 2021 הפסיק השימוש בקנאביס ואולם במהלך שהותו במעצר בית החל לצרוך אלכוהול בכמות מוגברת על רקע קשיי התמודדות עם התנאים המגבילים ומתוך שעמום וחוסר מעש.",גזר דין
31,ME-21-01-35389-997,הנאשם הביע חרטה על מעשיו וסיפר כי ברקע לביצוע העבירות חובות כספיים לגורמים שוליים על רקע השתתפות במשחקי הימורים.,גזר דין
32,ME-21-01-35389-997,"לדבריו, קיבל הצעה מאותם גורמים כי בתמורה לסגירת החוב ישכור עבורם דירה על שמו בה יגדל סמים, כאשר תפקידו היה להגיע לדירה פעמיים בשבוע ולטפל בשתילים ובכוונתו הייתה להחזיר את חובותיו ולהפסיק את הקשר עם אותם גורמים שוליים.",גזר דין
33,ME-21-01-35389-997,הנאשם מסר כי ביום שנעצר סיים להחזיר חובו.,גזר דין
34,ME-21-01-35389-997,"שירות המבחן התרשם כי אף בחלוף הזמן הנאשם מתקשה להתבונן באופן ביקורתי על בחירותיו והתנהלותו, ונוטה להשליך האחריות באותה תקופה על קשרים חברתיים והיותו נתון תחת השפעת סמים.",גזר דין
35,ME-21-01-35389-997,"חרף הצהרותיו כי מעוניין להשתלב בטיפול בתחום ההתמכרויות, להערכת שירות המבחן מדובר במוטיבציה חיצונית בלבד שכן הנאשם מתקשה לבחון, אף ברמה הראשונית, את התנהגותו ומציב תנאים להשתלבותו בהליך הטיפולי.",גזר דין
36,ME-21-01-35389-997,"כגורמי סיכוי נשקלו גילו הצעיר, הסתבכותו הראשונה עם החוק ומשפחתו התומכת של הנאשם, בהתאם לדיווחיו.",גזר דין
37,ME-21-01-35389-997,"כגורמי סיכון נשקלו חומרת העבירות שביצע, היותו ממוקד בקידום צרכיו ובשיקולים תועלתניים, התייחסותו הקונקרטית והמצמצמת לביצוע העבירות, היעדר תובנה (אף בדיעבד) באשר למצבו, וקשייו לעמוד במסגרת תנאים מגבילים.",גזר דין
38,ME-21-01-35389-997,"לאור האמור, שירות המבחן המליץ על ענישה מוחשית לצד בחינת התאמתו לטיפול בהתמכרויות במסגרת שב""ס.",גזר דין
39,ME-21-01-35389-997,"ב""כ התביעה עמדה בטיעוניה על הערכים המוגנים השונים שנפגעו כתוצאה ממעשי הנאשם, על ריבוי תיקי המעבדות שהפכו ל""מכת מדינה"" של ממש, ועל הצורך במתן מענה עונשי הולם לתופעה מתגברת זו.",גזר דין
40,ME-21-01-35389-997,התביעה התייחסה בטיעוניה לתכנון ולתחכום שקדמו לביצוע העבירות; לכמות הסמים הבלתי מבוטלת שנתפסה במקום; לעובדה שבוצעה גם עבירה של נטילת חשמל; לחלקו המשמעותי של הנאשם בביצוע העבירות; לגילו הצעיר; לעברו הפלילי הנקי; לעובדה כי מדובר במאסרו הראשון; להודאה ולנטילת האחריות המלאה.,גזר דין
41,ME-21-01-35389-997,"ב""כ הנאשם טען כי על אף שזהות האחרים אינה ידועה והגם שהנאשם מהווה חוליה בשרשרת הפקת הסם; הרי שאין לראות בו כעבריין המרכזי או המרוויח העיקרי מהעבירות.",גזר דין
42,ME-21-01-35389-997,"לדבריו, לא מדובר במתכנן, מקים ומפיק המערך הלוגיסטי של המעבדה, אלא במי ששימש כ""קוף"", שכל תפקידו התמצה בהשקיית הגידולים ובדיקת הקיים פעמיים בשבוע.",גזר דין
43,ME-21-01-35389-997,"הסניגור עמד על נתוניו האישיים של הנאשם: בן 18, ללא הרשעות קודמות, מעורבות ראשונה עם החוק, בעל משפחה נורמטיבית ותומכת, נטל אחריות מלאה על מעשיו והביע חרטה.",גזר דין
44,ME-21-01-35389-997,"לדבריו, מדובר בנאשם שאינו מאופיין בנורמות עברייניות מושרשות, וברקע לביצוע העבירות עומדים חובות שצבר בעקבות התמכרות להימורים ושימוש בחומרים.",גזר דין
45,ME-21-01-35389-997,"עוד נטען, כי מדובר בנאשם צעיר אשר יושב לראשונה בכלא רימונים ומקבל עצות מכל עבר, כך שכל יום שהוא בחברת עבריינים עלול לסכן אותו ולפגוע באינטרס הציבורי.",גזר דין
46,ME-21-01-35389-997,"על יסוד כל הנתונים שפורטו לעיל, סבר הסנגור כי יש מקום לקבוע מתחם ענישה הנע בין 18 ל- 40 חודשי מאסר, ולמקם את הנאשם בתחתית המתחם.",גזר דין
47,ME-21-01-35389-997,"במילותיו האחרונות לעונש, הנאשם הביע חרטה וביקש את התחשבות בית המשפט: ""נקלעתי למצב המביש בו אני נמצא, אני מצטער על כך מאוד ומביע חרטה על מעשי...",גזר דין
48,ME-21-01-35389-997,"ולאחר שהותי בכלא, אני מבין ומפנים את חומרת המעשה.",גזר דין
49,ME-21-01-35389-997,..,גזר דין
50,ME-21-01-35389-997,"דומה כי אין צורך להכביר מילים על החומרה הטמונה במעשים כגון אלו שביצע הנאשם, אשר פוגעים במגוון ערכים חברתיים, ובכלל אלה הגנה על שלום הציבור ובריאותו מפני הנזקים הישירים שנגרמים לגופם של הצרכנים הפוטנציאליים, והנזקים העקיפים שנגרמים כתוצאה מביצוע עבירות רכוש ואלימות, הנלוות לצריכת הסם.",גזר דין
51,ME-21-01-35389-997,"בית המשפט העליון התייחס לא אחת לריבוי המעבדות לגידול סמים אשר מוקמות בעת האחרונה והפכו לתופעה נפוצה ומסוכנת המחייבת ענישה הולמת, גם מקום בו מדובר בסמים ""קלים"" כגון קנבוס.",גזר דין
52,ME-21-01-35389-997,בהקשר זה מצאתי להפנות לעניין זנזורי הנזכר לעיל:,גזר דין
53,ME-21-01-35389-997,דברים אלה יפים למקרה שבפניי.,גזר דין
54,ME-21-01-35389-997,מידת הפגיעה בערכים המוגנים נלמדת מאופייה של המעבדה; מכמות השתילים; ומכמות הסם.,גזר דין
55,ME-21-01-35389-997,"אשר לאופייה של המעבדה - מדובר אמנם במעבדה ""רגילה"", שהכילה ציוד ""סטנדרטי"" המחוזק דרך קבע במעבדות.",גזר דין
56,ME-21-01-35389-997,"יחד עם זאת, כמות הציוד שהוחזק - 630 אדניות, מאווררים, נורות, מזגנים, משאבות מים, מפוחים, פילטרים, שנאים ומד טמפרטורה - מלמדת על היקף הגידול הפוטנציאלי, וכפועל יוצא מכך על כמות הסם המשמעותית שהייתה מופקת במעבדה ככל שגילויה היה מתעכב.",גזר דין
57,ME-21-01-35389-997,"אשר לכמות השתילים - מדובר בכמות לא מבוטלת (292), בעיקר בהתחשב בכך שהפשיטה על המעבדה בוצעה כחודשיים בלבד לאחר הקמתה.",גזר דין
58,ME-21-01-35389-997,הדברים שנאמרו לעיל בקשר להיקף הגידול הפוטנציאלי יפים גם לעניין זה ולא מצאתי לחזור עליהם שנית.,גזר דין
59,ME-21-01-35389-997,"אשר לכמות הסם - הרי שמדובר בכמות משמעותית (115 ק""ג).",גזר דין
60,ME-21-01-35389-997,הנזק הפוטנציאלי שהיה עלול להיגרם מהפצת הסם והמשך הפקתו עשוי היה להיות משמעותי ביותר וכך גם הפגיעה בערכים המוגנים.,גזר דין
61,ME-21-01-35389-997,"יחד עם זאת, הנזק הקונקרטי נמנע מאחר שהנאשם נתפס טרם הפצת הסמים.",גזר דין
62,ME-21-01-35389-997,"בהינתן האמור, ובשים לב לרכיב ""נטילת החשמל"", ניתן לומר כי הפגיעה בערכים המוגנים היא בעוצמה משמעותית.",גזר דין
63,ME-21-01-35389-997,"ראיתי לציין לחומרה גם את התכנון שקדם לביצוע העבירה, אשר בא לידי ביטוי בשכירת דירה והתקנת הציוד הרלוונטי, וכן את האירוע העברייני הנוסף שהתרחש שעניינו גניבת חשמל שרלוונטי אף הוא לקביעת המתחם.",גזר דין
64,ME-21-01-35389-997,"בהקשר לקביעת המתחם שקלתי גם את הסיבות הכלכליות שהביאו את הנאשם לבצע את העבירות לצורך כיסוי חובות כספיים שצבר מול גורמים שוליים, ואני מוכן לצאת מנקודת הנחה, נוכח גילו הצעיר, כי שותפיו (שנותרו אלמונים) מבוגרים ממנו.",גזר דין
65,ME-21-01-35389-997,"ברור כי ככל שהנאשם היה משתף את המשטרה בזהותם של המעורבים האחרים, ניתן היה להתחשב בנתון זה ולתת לו משקל משמעותי.",גזר דין
66,ME-21-01-35389-997,"לצערי, מהלך זה לא התרחש.",גזר דין
67,ME-21-01-35389-997,"בבחינת מדיניות הענישה הנוהגת, מצאתי את פסקי הדין הבאים כרלוונטיים:",גזר דין
68,ME-21-01-35389-997,"עניין חן - המערער הורשע על יסוד הודאתו בעבירות של ייצור, הכנה והפקת סם מסוכן, החזקת סם שלא לצריכה עצמית, החזקת חצרים לשם הכנת סם מסוכן, החזקת כלים המשמשים להכנת סם מסוכן או לצריכתו ונטילת חשמל שלא כדין בכך שהקים מעבדה לגידול סם מסוכן מסוג קנבוס בדירה ששכר בתל-אביב, בה גידל והפיק 660 שתילים במשקל כולל של 90 ק""ג.",גזר דין
69,ME-21-01-35389-997,"לשם תפעול המעבדה, נטל הנאשם והשתמש בחשמל שלא כדין.",גזר דין
70,ME-21-01-35389-997,"באותו מקרה קבעתי מתחם ענישה הנע בין 29 ל- 54 חודשי מאסר, והשתתי על הנאשם 29 חודשי מאסר לצד עונשים נלווים.",גזר דין
71,ME-21-01-35389-997,"בהמלצת בית המשפט העליון, חזר בו המערער מערעורו על חומרת העונש, תוך שצוין:",גזר דין
72,ME-21-01-35389-997,הגם שכמות השתילים בעניינו של חן גבוהה משמעותית מכמות השתילים בעניינו של הנאשם שבפניי; הרי שכמות הסם שנתפס אצל הנאשם גבוהה מהכמות שנתפסה אצל חן.,גזר דין
73,ME-21-01-35389-997,לפיכך קיימת זהות מסוימת בין שני המקרים המצדיקה קביעת מתחם דומה.,גזר דין
74,ME-21-01-35389-997,"עניין זנזורי - המערער הורשע בעבירות של ייצור, הכנה והפקה של סם מסוכן מסוג קנבוס, קשירת קשר לפשע ושיבוש מהלכי משפט לאחר שהקים מעבדה לגידול קנבוס בה נתפסו 137.6 ק""ג של סם.",גזר דין
75,ME-21-01-35389-997,בית המשפט המחוזי קבע מתחם ענישה הנע בין 36 ל- 56 חודשי מאסר.,גזר דין
76,ME-21-01-35389-997,על המערער הושתו 26 חודשי מאסר בשל סיכוי ממשי לשיקום.,גזר דין
77,ME-21-01-35389-997,בית המשפט העליון דחה את הערעור על חומרת העונש.,גזר דין
78,ME-21-01-35389-997,"ענייננו חמור יותר מעניינו של הנאשם לירן סבן, הן נוכח רכיב ""נטילת החשמל"" והן נוכח כמות הסם הגדולה יותר (115 ק""ג לעומת 92 ק""ג, הגם שכמות השתילים שנתפסה כמעט זהה (292 לעומת 283).",גזר דין
79,ME-21-01-35389-997,"גם ביחס למקרה זה, ענייננו חמור יותר מאותם טעמים שפורטו לעיל.",גזר דין
80,ME-21-01-35389-997,"גם במקרה זה, כמות הסם והשתילים שנתפסו פחותות מאלו שבענייננו.",גזר דין
81,ME-21-01-35389-997,כמות הסם שנתפסה אצל ארז לב כפולה מזו שנתפסה בענייננו.,גזר דין
82,ME-21-01-35389-997,ענייננו חמור יותר מעניינו של אדרי הן מבחינת כמות השתילים והן מבחינת כמות הסם.,גזר דין
83,ME-21-01-35389-997,"על פניו, נראה כי נסיבות ביצוע העבירה בעניינו של אוחיון חמורות יותר מאלו של הנאשם שבפניי.",גזר דין
84,ME-21-01-35389-997,"כמות השתילים אמנם גבוהה באופן משמעותי מזו שבענייננו, אולם כמות הסמים שנתפסה בפועל, נמוכה יותר.",גזר דין
85,ME-21-01-35389-997,נסיבות ביצוע העבירה דומות לאלו שבענייננו.,גזר דין
86,ME-21-01-35389-997,"בהשוואה לעניין אוחנה, ענייננו חמור יותר מהטעמים שפורטו לעיל.",גזר דין
87,ME-21-01-35389-997,סיכום - מתחם העונש ההולם,גזר דין
88,ME-21-01-35389-997,"כפי שניתן להיווכח, בעבירות סמים, מטבע הדברים, קיים מנעד ענישה רחב ואכן, כפי שהגיש כל אחד מהצדדים, ניתן למצוא פסיקה מחמירה ופסיקה מקלה.",גזר דין
89,ME-21-01-35389-997,"ואולם, המקרים אותם סקרתי לעיל משקפים את הקו המרכזי הנוהג בפסיקה ואת עמדתו העדכנית של בית המשפט העליון בעבירות שעניינן הקמת מעבדות לגידול סמים בהיקפים ובכמויות בהם עסקינן.",גזר דין
90,ME-21-01-35389-997,"לאור האמור, ועל יסוד כלל הנתונים אשר פורטו לעיל, ראיתי להעמיד את מתחם העונש ההולם ברף התחתון שלו על 30 חודשי מאסר וברף העליון שלו על 54 חודשי מאסר.",גזר דין
91,ME-21-01-35389-997,"בפתח הדיון בעונש המתאים לנאשם יצוין, כי אין מחלוקת בין הצדדים כי יש להטיל על הנאשם עונש המשקף את הרף התחתון של המתחם.",גזר דין
92,ME-21-01-35389-997,"בהינתן העובדה שמסקנה זו מקובלת עליי, אסקור להלן בצורה תמציתית את השיקולים התומכים במסקנה זו:",גזר דין
93,ME-21-01-35389-997,הנאשם נטל אחריות על מעשיו בשלב מוקדם של ההליך.,גזר דין
94,ME-21-01-35389-997,"מעבר לחיסכון בזמן הציבורי, יש בכך כדי ללמד על הפנמת הפסול במעשיו אשר מצדיקה הקלה משמעותית בעונש.",גזר דין
95,ME-21-01-35389-997,"נתתי דעתי גם לסיבותיו האישיות של הנאשם, כפי שבאו לידי ביטוי בתסקיר שירות המבחן ובטיעוני הסנגור.",גזר דין
96,ME-21-01-35389-997,ככל הנראה להתמכרותו של הנאשם להימורים וחומרים ממכרים הייתה השפעה כלשהי על ביצוע העבירה.,גזר דין
97,ME-21-01-35389-997,"עם זאת, התמכרות אינה יכולה להצדיק ביצוען של עבירות ממין זה, או בכלל, ולכן מצאתי כי משקלם של הנתונים האישיים מצדיק הקלה מסוימת בעונש, אם כי מופחתת.",גזר דין
98,ME-21-01-35389-997,אין לחובת הנאשם הרשעות קודמות וזוהי הרשעתו היחידה בפלילים.,גזר דין
99,ME-21-01-35389-997,לנתון זה יש משמעות בקביעת העונש המתאים.,גזר דין
100,ME-21-01-35389-997,"יתרה מכך, מדובר במאסרו הראשון של הנאשם, וכידוע, הפסיקה הכירה בתקופת המאסר הראשונה כקשה במיוחד ונתון זה מצדיק התחשבות נוספת בענישה.",גזר דין
101,ME-21-01-35389-997,"גם גילו הצעיר של הנאשם (בן 19) מהווה נימוק המצדיק התחשבות בתוך גבולות המתחם, ונימוק משמעותי ביחס לקנס שיוטל, שיהיה נמוך באופן משמעותי מהקנס המקובל בנסיבות דומות.",גזר דין
102,ME-21-01-35389-997,לאור האמור ראיתי להטיל על הנאשם את העונשים הבאים:,גזר דין
103,ME-21-01-35389-997,30 חודשי מאסר לריצוי בפועל החל מיום מעצרו - 9.5.2021 ובניכוי תקופת מעצר נוספת שבין יום 12.1.2021 ליום 4.2.2021.,גזר דין
104,ME-21-01-35389-997,"6 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג פשע.",גזר דין
105,ME-21-01-35389-997,"חודש (1) מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון.",גזר דין
106,ME-21-01-35389-997,"קנס בסך 2,000 ₪ אשר יקוזז מההפקדה בתיק המ""ת.",גזר דין
107,ME-21-01-35389-997,ניתן צו כללי למוצגים לשיקול דעת קצין משטרה ו/או התביעה.,גזר דין
108,ME-21-01-35389-997,הציוד שנתפס במעבדה יחולט או יושמד.,גזר דין
109,ME-21-01-35389-997,הסמים יושמדו.,גזר דין
110,ME-21-01-35389-997,זכות ערעור כחוק.,גזר דין
111,ME-21-01-35389-997,"ניתן היום,  ג' כסלו תשפ""ב, 07 נובמבר 2021, במעמד הצדדים.",גזר דין
