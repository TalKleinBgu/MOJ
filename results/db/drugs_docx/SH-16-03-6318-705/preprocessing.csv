,verdict,text,part
0,SH-16-03-6318-705,הנאשם הורשע על פי הודאתו בכתב אישום מתוקן המייחס לו עבירה של החזקת סם שלא לצריכה עצמית.,גזר דין
1,SH-16-03-6318-705,"כעולה מכתב האישום המתוקן, בינואר 2016 הנאשם החזיק בביתו כ-100 גרם סם מסוג קנבוס שלא לצריכתו העצמית בלבד ושלא למטרת סחר.",גזר דין
2,SH-16-03-6318-705,לחובת הנאשם 5 הרשעות קודמות ורישום אחד ללא הרשעה.,גזר דין
3,SH-16-03-6318-705,"מגליון ההרשעות הקודמות עולה כי בנעוריו נדון בגין עבירות רכוש, ומשנת 2005 ואילך הורשע ארבע פעמים בעבירות של החזקת סם לצריכה עצמית ושלא לצריכה עצמית, ונדון למע""ת, של""צ ומבחן.",גזר דין
4,SH-16-03-6318-705,הרשעתו האחרונה היא בגין עבירה משנת 2013.,גזר דין
5,SH-16-03-6318-705,"במסגרת הסכמה דיונית, הנאשם הופנה לקבלת תסקיר שירות המבחן.",גזר דין
6,SH-16-03-6318-705,"מהתסקיר הראשון מנובמבר 2016 עלה כי הנאשם, בן 37, נשוי ואב לשניים, עובד בשטיפת מכוניות.",גזר דין
7,SH-16-03-6318-705,בעל השכלה תיכונית חלקית וריצה מאסר צבאי ממושך בגין עריקות.,גזר דין
8,SH-16-03-6318-705,תאר את קשריו המשפחתיים כתקינים.,גזר דין
9,SH-16-03-6318-705,"הנאשם תאר כי הוא מכור לשימוש יומיומי בקנבוס מגיל 18, כדרך להתמודד עם דכאון וכאבים מהם סבל עקב תאונה.",גזר דין
10,SH-16-03-6318-705,לאורך השנים השימוש הפך לאינטנסיבי.,גזר דין
11,SH-16-03-6318-705,"מתוך 3 בדיקות שתן אליהן הופנה, נמצאו שרידי סם בשתי בדיקות.",גזר דין
12,SH-16-03-6318-705,הנאשם טען כי עבר התנקות מהסם בתקופה האחרונה בכוחות עצמו.,גזר דין
13,SH-16-03-6318-705,"שירות המבחן ציין כי במפגשיו הקודמים עם הנאשם, בתיקי הסמים בעברו, הנאשם לא גילה מוטיבציה להשתלב בהליך טיפולי, ואולם בעיתוי הנוכחי, לנוכח ההתרשמות כי חלה אצלו בשלות בהבנת הצורך בטיפול והבעת מוטיבציה ראשונית להשתלב בטיפול, הומלץ לבחון השתלבותו בהליך גמילה וטיפול.",גזר דין
14,SH-16-03-6318-705,"הוא הופנה ליחידה לטיפול בהתמכרויות בפ""ת.",גזר דין
15,SH-16-03-6318-705,לצורך כך נתבקשה דחיה של מספר חודשים למעקב.,גזר דין
16,SH-16-03-6318-705,"מהתסקיר עלה כי בגין הרשעתו האחרונה בה נדון לצו של""צ בן 80 שעות, הנאשם לא ביצע את הצו במלואו אלא 52 שעות בלבד, על רקע ההידרדרות בהתמכרותו, ובסופו של יום הופקע הצו בספטמבר 2016.",גזר דין
17,SH-16-03-6318-705,"מתסקיר ההמשך בפברואר 2017 עלה כי הקשר של הנאשם עם היחידה לטיפול בהתמכרויות התאפיין בחוסר יציבות ובניתוקים מצידו, כאשר בדיקות שתן שמסר לא היו נקיות והוא התקשה לוותר על שימוש יומיומי בסם.",גזר דין
18,SH-16-03-6318-705,התרשמות שירות המבחן היתה כי הנאשם זקוק למסגרת חוץ ביתית באשפוזית.,גזר דין
19,SH-16-03-6318-705,"מהתסקיר השלישי שהתקבל באפריל 2017 עלה כי שוב מסר הנאשם בדיקות שתן עם שרידי סמים, לרבות קוקאין, אך הנאשם טען כי שומר על תפקוד תעסוקתי יציב ומאמין כי יוכל להיגמל מהתלות בסמים בכוחות עצמו.",גזר דין
20,SH-16-03-6318-705,שירות המבחן התרשם כי הוא אינו מכיר בעומק התמכרותו ונמנע מהמלצה.,גזר דין
21,SH-16-03-6318-705,"גם בדיקת שתן שבוצעה לנאשם ע""י הממונה על עבודות שירות במרץ 2017 גילתה שרידי סמים.",גזר דין
22,SH-16-03-6318-705,"בדיון שהתקיים לאחר מתן תסקיר, הביע הנאשם רצון למסור בדיקות שתן נקיות ולבצע של""צ וניתנה לו הזדמנות אחרונה לכך, כאשר שירות המבחן התבקש לגבש תכנית של""צ.",גזר דין
23,SH-16-03-6318-705,"ברם, גם בתסקיר מספטמבר 2017 עולה כי מתוך עשר בדיקות שתן אליהן הוזמן הנאשם, מסר רק חמש, ומתוכן ארבע היו נקיות אך בבדיקה מאוגוסט 2017 נמצאו שרידי סם קנביס.",גזר דין
24,SH-16-03-6318-705,"כן עלה, כי הנאשם היה מעורב באירוע תאונתי בו הרכיב את בנו בן החמש על אופניים כשהוא שיכור והשניים נפצעו.",גזר דין
25,SH-16-03-6318-705,"נמסר לשירות המבחן כי הנאשם חידש לאחרונה קשר עם היחידה לטיפול בהתמכרויות אך ההתרשמות היתה כי הוא פועל ממניעים חיצוניים בלבד וכי ללא שילוב במסגרת סגורה, אין סיכוי כי יוכל להתמיד בנקיון מסמים, ואינו מתאים לשל""צ.",גזר דין
26,SH-16-03-6318-705,"מעיון במכתב העו""ס מהיחידה לטיפול בהתמכרויות מינואר 2018, עולה כי לאחר חידוש הקשר בספטמבר 2017 עם היחידה, חל שיפור מה בהגעתו של הנאשם למפגשים, והוא מסר בדיקות שתן נקיות, אך צויין כי הוא עדיין הוא מחסיר הגעה לשיחות ולמתן בדיקות שתן.",גזר דין
27,SH-16-03-6318-705,לא התרשמתי כי מדובר בשינוי משמעותי במוטיבציה של הנאשם להיגמל לאורך זמן מהתלות בסמים.,גזר דין
28,SH-16-03-6318-705,"ב""כ המאשימה טענה כי הערכים הנפגעים המוגנים הם המלחמה בנגע הסמים ובריאות הציבור, וכי מתחם העונש נע בין מס' חודשי מאסר בעבודות שירות ועד 12 חודשי מאסר בפועל.",גזר דין
29,SH-16-03-6318-705,"לטענתה, כאשר מחד גיסא הנאשם הודה וחסך מזמן ציבורי, ועל אף התסקירים השליליים שהתקבלו בעניינו, הוגשה היום חוות דעת שעולה ממנה תמונה של שיפור מסויים, ואידך גיסא לחובתו עבר מכביד ורלוונטי, כשלא הפיק לקחים מההזדמנויות לשיקום שניתנו לו, יש להשית על הנאשם עונש של מאסר בפועל ברף הבינוני של המתחם שהוצג לצד מאסר על תנאי, קנס, פסילת רשיון נהיגה בפועל ועל תנאי.",גזר דין
30,SH-16-03-6318-705,"ב""כ הנאשם טען כי המתחם מתחיל במאסר מותנה וכי הנאשם עשה ועושה צעדים בכיוון החיובי, גם אם לא הצליח להתמיד במאמציו באופן עקבי.",גזר דין
31,SH-16-03-6318-705,נטען כי ענישה במאסר רק תחמיר את מצבו ולא תשרת בכל דרך את האינטרס הציבורי.,גזר דין
32,SH-16-03-6318-705,"נטען כי הנאשם עובר תהליך התבגרות בו הוא מכיר במחירים שמשלמת משפחתו בגלל התמכרותו, ולאחרונה נולדה לו בת שלישית, שגם לידתה תרמה לשינוי בגישתו.",גזר דין
33,SH-16-03-6318-705,"נטען כי יש לאפשר לנאשם להמשיך להשתלב במרכז היום, מאחר שמחודש ספטמבר 2017 הוא נקי מסמים, וישתתף במסגרת זו 4 פעמים בשבוע משעת בוקר מוקדמת ועד לשעה 15.00, באופן שלא יוכל לעבוד אך הוא מעוניין בתהליך.",גזר דין
34,SH-16-03-6318-705,הסניגור עתר להשית על הנאשם מאסר על תנאי שיהיה חרב מעל ראשו והתחייבות בשל מצבו הכלכלי.,גזר דין
35,SH-16-03-6318-705,הנאשם אמר כי הוא משקיע מאמצים רבים וביקש הזדמנות להמשיך במרכז היום.,גזר דין
36,SH-16-03-6318-705,"הוא אמר כי היתה לו נפילה במצבו לאחר שאביו נפטר, ועקב כך יצא ממסגרת הטיפול, אך כעת חזר אליה.",גזר דין
37,SH-16-03-6318-705,"מאחר שבעיתוי הנוכחי, חרף ההזדמנויות הרבות שניתנו לנאשם במסגרת הדחיות בתיק, לעלות על דרך הנקיון מסמים, הנאשם לא נמצא כשיר לביצוע של""צ או עבודות שירות, ההכרעה היא בין שליחתו למאסר בפועל כעתירת המאשימה, לבין הטלת מאסר מותנה וצו מבחן.",דיון
38,SH-16-03-6318-705,"אכן, הנאשם לא הצליח לעלות לאורך זמן על דרך הטיפול בהתמכרותו, אך יחד עם זאת, נראה כי באחרונה חל שיפור בהתנהלותו, והוא משתף פעולה עם גורמי הטיפול ומעוניין להשתלב במרכז יום למכורים נקיים, כאשר מדובר בשיתוף פעולה בין עו""ס המשפחה לבין היחידה לטיפול בהתמכרויות.",דיון
39,SH-16-03-6318-705,"בהתחשב בכך שאין מדובר בעבירות סחר, ואף התיקון בכתב האישום מבהיר כי החזקת הקנבוס לא היתה למטרת סחר, הרי שאני מקבלת את עמדת הסניגור לעניין המתחם.",דיון
40,SH-16-03-6318-705,"בנסיבות אלה, ולנוכח הנזקקות הטיפולית הברורה העולה מהתסקירים, האינטרס הציבורי מתמקד בהחזרתו של הנאשם לחיים נורמטיביים והרחקתו מהסמים.",דיון
41,SH-16-03-6318-705,"נראה ברור למדי כי שליחת הנאשם לכלא בעיתוי הנוכחי, ולו לתקופה קצרה, עלולה להחזירו לחברת משתמשים בסמים מסוגים שונים, ובכך לא יצא הציבור נשכר, והפגיעה במשפחת הנאשם, שגם כך מתמודדת עם קשיים רבים עקב מצבו, תגדל.",דיון
42,SH-16-03-6318-705,"לפיכך אני מעדיפה לאמץ את האפיק השיקומי, וגוזרת על הנאשם את העונשים הבאים:",דיון
43,SH-16-03-6318-705,"צו מבחן למשך שנה, בתנאי של המשך הטיפול במסגרת מרכז היום וביחידה לטיפול בהתמכרויות, וכן מסירת בדיקות שתן לשירות המבחן בהתאם לדרישה.",דיון
44,SH-16-03-6318-705,"הנאשם מוזהר כי אם יפסיק את הטיפול או יפר את תנאי צו המבחן, יופקע הצו וייגזר דינו מחדש.",דיון
45,SH-16-03-6318-705,"6 חודשי מע""ת למשך שלוש שנים, שלא יעבור עבירה על פקודת הסמים.",דיון
46,SH-16-03-6318-705,"6 חודשי שלילה על תנאי למשך שלוש שנים, שלא יעבור עבירה על פקודת הסמים.",דיון
47,SH-16-03-6318-705,הודעה זכות הערעור תוך 45 יום.,דיון
48,SH-16-03-6318-705,"54678313ניתן היום,  ג' אדר תשע""ח, 18 פברואר 2018, במעמד הצדדים.",דיון
49,SH-16-03-6318-705,ניצה מימון שעשוע 54678313,דיון
