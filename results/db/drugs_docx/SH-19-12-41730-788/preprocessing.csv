,verdict,text,part
0,SH-19-12-41730-788,"ע""י ב""כ עו""ד ספיר יגר-שחף",מדינת ישראל
1,SH-19-12-41730-788,"ע""י ב""כ עו""ד עדן פוליטקין",רמי מונחוב
2,SH-19-12-41730-788,"חוק העונשין, תשל""ז-1977: סע'  40ג(א), 40ד, 40ח, 40ט, 384, 40יג",רמי מונחוב
3,SH-19-12-41730-788,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",רמי מונחוב
4,SH-19-12-41730-788,"הנאשם הורשע – על יסוד הודאתו, שניתנה במסגרת הסדר טיעון – בביצוע ארבע עבירות גניבה ועבירת סמים אחת נוספת.",רקע כללי:
5,SH-19-12-41730-788,"במסגרת הסדר הטיעון שנערך בין הצדדים צירף הנאשם, לתיק שבכותרת (להלן – התיק העיקרי), ארבעה תיקים נוספים.",רקע כללי:
6,SH-19-12-41730-788,"בכתבי האישום נטען, בתמצית הדברים, כלהלן:",רקע כללי:
7,SH-19-12-41730-788,"בתיק העיקרי – ביום 01.05.2019 בשעה שאינה ידועה במדויק למאשימה נכנס הנאשם, יחד עם אחר, לחנות ברחוב ביאליק ברמת גן.",רקע כללי:
8,SH-19-12-41730-788,"הנאשם נטל את הטלפון הנייד של המתלוננת, שעבדה בחנות, אשר היה מונח על הדלפק, ויצא מהחנות.",רקע כללי:
9,SH-19-12-41730-788,הטלפון לא הושב למתלוננת.,רקע כללי:
10,SH-19-12-41730-788,"הנאשם הואשם, בתיק זה, בביצוע עבירה של גניבה, לפי הוראות סעיף 384 לחוק העונשין, תשל""ז-1977 (להלן – חוק העונשין).",רקע כללי:
11,SH-19-12-41730-788,"יש לציין כי האחר המאוזכר בכתבי האישום הנ""ל – למעט זה המצוין בתיק המצורף הרביעי – הוא מר אנטולי אודסקי, שעניינו נדון לפניי בנפרד.",רקע כללי:
12,SH-19-12-41730-788,"אודסקי הורשע לפניי בביצוע שלוש עבירות של גניבה, תוך צירוף תיקים; ודינו נגזר, במסגרת הסדר טיעון ""סגור"", למאסר מותנה ולהתחייבות (ר' גזר הדין שניתן בעניינו של אודסקי, בתיק המצורף הראשון, ביום 15.06.2022; להלן – גזר הדין בעניינו של האחר).",רקע כללי:
13,SH-19-12-41730-788,"הדיונים המקדמיים בתיק העיקרי החלו לפני מותב קודם והתמשכו, בין השאר על רקע אי התייצבות הנאשם אשר הביאה להתליית ההליכים המשפטיים בתיק זה (בפרוטוקול, עמ' 2).",רקע כללי:
14,SH-19-12-41730-788,"משחודשו ההליכים לפניי, לאחר איתור הנאשם, עתרה ב""כ הנאשם לבחינת התאמתו של מרשה לשילוב בבית המשפט הקהילתי.",רקע כללי:
15,SH-19-12-41730-788,"ואולם, בבדיקת שירות המבחן שנערכה נמצא כי הנאשם אינו מתאים למסגרת זו שכן הנאשם – הסובל מהתמכרות לשימוש בסמים מסוכנים – כבר משולב בטיפול במסגרת מרפאת ""צור אביב""; טיפול אשר להערכת שירות המבחן יש בו משום מתן מענה מספק לצרכיו של הנאשם (ר' בסיכום בדיקת ההתאמה, מיום 24.04.2022).",רקע כללי:
16,SH-19-12-41730-788,"על רקע כל אלה הגיעו הצדדים, בהמשך הדרך, להסדר טיעון שבמסגרתו הודה הנאשם בעובדות כתב האישום בתיק העיקרי וביקש לצרף את ארבעת התיקים הנ""ל (בחלקם עם כתבי אישום מתוקנים), שגם בעובדותיהם הודה (בפרוטוקול, עמ' 10).",רקע כללי:
17,SH-19-12-41730-788,"לאחר הרשעת הנאשם ובטרם הטיעונים לעונש עתרו ב""כ הצדדים במשותף לקבלת תסקיר שירות המבחן; הגם שהמאשימה הודיעה כי עמדתה היא לענישה שתכלול מאסר בפועל, כאשר הצדדים ישובו לשוחח לאחר קבלת התסקיר.",רקע כללי:
18,SH-19-12-41730-788,"בית המשפט נעתר לבקשה והורה על הכנת תסקיר שירות המבחן (בפרוטוקול, עמ' 11).",רקע כללי:
19,SH-19-12-41730-788,"תסקיר שירות המבחן (מיום 23.05.2023) מפרט את נסיבותיו האישיות של הנאשם, יליד שנת 1972 (כבן 51 שנים כיום).",עיקר תסקיר שירות המבחן:
20,SH-19-12-41730-788,"הנאשם יליד אוזבקיסטן, שעלה ארצה בשנת 2000 יחד עם משפחתו (אשתו ושני ילדיו).",עיקר תסקיר שירות המבחן:
21,SH-19-12-41730-788,"ואולם, כחצי שנה לאחר העלייה ארצה התגרש הנאשם מאשתו, וכיום אינו מקיים קשר עם גרושתו או עם ילדיו, המתגוררים בקנדה.",עיקר תסקיר שירות המבחן:
22,SH-19-12-41730-788,הנאשם מתגורר כיום בדירה שכורה ומתקיים מקצבת הבטחת הכנסה.,עיקר תסקיר שירות המבחן:
23,SH-19-12-41730-788,"הנאשם תיאר את הליך התערותו בארץ כקשה ורווי מכשולים, החל מקשיי הסתגלות ומגבלות שפה וכלה בקשיים כלכליים-תעסוקתיים.",עיקר תסקיר שירות המבחן:
24,SH-19-12-41730-788,"הנאשם התקשה להשתלב בתעסוקה, התדרדר לשימוש בסמים מסוכנים והפך לדר רחוב.",עיקר תסקיר שירות המבחן:
25,SH-19-12-41730-788,"בנסיבות אלה סיגל הנאשם לעצמו אורח חיים שולי והתמכרותי, התקשה לשמור על תפקוד תקין, ביצע עבירות (בעיקר של גניבה) ואף נדון למאסרים בפועל.",עיקר תסקיר שירות המבחן:
26,SH-19-12-41730-788,בהתייחסותו לעבירות דנא ציין הנאשם כי הן בוצעו על רקע התמכרותו הממושכת לסמים והצורך לממן את השימוש בסמים.,עיקר תסקיר שירות המבחן:
27,SH-19-12-41730-788,"הנאשם הכיר בפני שירות המבחן בבעייתיות העולה מהתנהגותו ומסר כי מאז השתלבותו בטיפול (במרפאת ""צור אביב"") הוא נמנע מביצוע עבירות, הגם שעושה שימוש בסמים באופן מזדמן.",עיקר תסקיר שירות המבחן:
28,SH-19-12-41730-788,"הנאשם הכיר בבעייתיות הנובעת משימוש מזדמן זה, אך שלל צורך בטיפול במסגרת קהילה טיפולית שכן הוא מתמיד בטיפול במרפאה ונמנע מביצוע עבירות נוספות.",עיקר תסקיר שירות המבחן:
29,SH-19-12-41730-788,"שירות המבחן ציין כי גורמי הטיפול במרפאת ""צור אביב"" מסרו שהנאשם מטופל שם מזה כשנתיים ומתמיד בהגעתו לקבלת הטיפול התרופתי בתדירות של ארבע פעמים בשבוע.",עיקר תסקיר שירות המבחן:
30,SH-19-12-41730-788,"עם זאת ניכר קושי של הנאשם להימנע משימוש בסמים כאשר בדיקות שתן, שאותן הוא נדרש לבצע פעמיים בשבוע, מעידות על הימצאות שרידי סם מסוג קוקאין או הרואין.",עיקר תסקיר שירות המבחן:
31,SH-19-12-41730-788,"לפי התרשמות המטפלת של הנאשם שם, הנאשם מצליח להתמיד בטיפול, תוך הפחתת השימוש בסמי רחוב והסדרת מקום מגורים קבוע (בסיוע היחידה לדרי רחוב).",עיקר תסקיר שירות המבחן:
32,SH-19-12-41730-788,שירות המבחן בחן את גורמי הסיכון והסיכוי בעניינו של הנאשם.,עיקר תסקיר שירות המבחן:
33,SH-19-12-41730-788,בין גורמי הסיכון נמצאו: חומרת העבירות שעבר הנאשם; התמכרות ממושכת לסמים והקושי להיגמל מצריכתם; היעדרותם של גורמי תמיכה; והעובדה כי במרוצת השנים ניהל אורח חיים שולי וסיגל לעצמו דפוסי התנהלות בעייתיים.,עיקר תסקיר שירות המבחן:
34,SH-19-12-41730-788,אשר לגורמי הסיכוי צוינה בתסקיר העובדה שהנאשם נוטל אחריות על מעשיו ומכיר בהתנהלותו הבעייתית.,עיקר תסקיר שירות המבחן:
35,SH-19-12-41730-788,עוד צוינה העובדה שמזה כשנתיים מתמיד הנאשם בהליך הטיפולי בתחום ההתמכרויות ואף ערך שינוי ממשי בחייו בכך ששכר דירה ונמנע מביצוע עבירות נוספות.,עיקר תסקיר שירות המבחן:
36,SH-19-12-41730-788,"בסיכומו של דבר העריך שירות המבחן כי מדובר בנאשם אשר מביע רצון להמשיך בהליך הטיפולי בו הוא משולב, על אף שהוא מתקשה להימנע לחלוטין משימוש בסמים, ובנסיבות אלה התלבט השירות בעניין ההמלצה.",עיקר תסקיר שירות המבחן:
37,SH-19-12-41730-788,"מחד שירות המבחן ער לשינוי שהנאשם מנסה לערוך בחייו, כאשר כידוע תהליך הגמילה של מכורים לסמים הוא ממושך ומתאפיין באי יציבות, אך מאידך לא מצא השירות מקום לבוא בהמלצה טיפולית בעניינו של הנאשם.",עיקר תסקיר שירות המבחן:
38,SH-19-12-41730-788,"ב""כ המאשימה הגישה, כראיה לקביעת העונש, את תדפיס המידע הפלילי של הנאשם (סומן ע/1).",עיקר הראיות והטיעונים לקביעת העונש:
39,SH-19-12-41730-788,"כעולה מתדפיס זה לנאשם עבר פלילי מכביד, הכולל חמש הרשעות קודמות, רובן ככולן בגין עבירות גניבה.",עיקר הראיות והטיעונים לקביעת העונש:
40,SH-19-12-41730-788,הנאשם אף נשא בעברו עונשי מאסר בפועל.,עיקר הראיות והטיעונים לקביעת העונש:
41,SH-19-12-41730-788,"עם זאת, מדובר בהרשעות ישנות: ההרשעה הקודמת האחרונה היא משנת 2014, בגין עבירה משנת 2012 (דהיינו מלפני למעלה מעשור), שהתיישנה.",עיקר הראיות והטיעונים לקביעת העונש:
42,SH-19-12-41730-788,"ב""כ המאשימה עמדה בטיעוניה על עובדות כתבי האישום – בתיק העיקרי ובארבעת התיקים המצורפים – תוך הדגשת היבטי החומרה שבהם, לרבות הביצוע יחד עם אדם נוסף.",עיקר הראיות והטיעונים לקביעת העונש:
43,SH-19-12-41730-788,"ב""כ המאשימה ערה לכך כי כל כתב אישום, כשלעצמו, עשוי להיראות כמינורי וברף חומרה נמוך.",עיקר הראיות והטיעונים לקביעת העונש:
44,SH-19-12-41730-788,"ואולם, לשיטתה התמונה המלאה מלמדת על נאשם, שהוא רצידיוויסט בעבירות רכוש, וגונב רכוש בערך כולל של אלפי ₪.",עיקר הראיות והטיעונים לקביעת העונש:
45,SH-19-12-41730-788,"לשיטת ב""כ המאשימה חלקו של הנאשם גדול מחלקו של האחר; ומכל מקום לא מדובר ב""גניבות עוני"" אלא בגניבות של מוצרי יוקרה, אשר נעשו מתוך בצע כסף.",עיקר הראיות והטיעונים לקביעת העונש:
46,SH-19-12-41730-788,"עוד הפנתה ב""כ המאשימה, בהקשר זה, לכך שמדובר במעשים מתוכננים, שבוצעו לאורך זמן וכנגד מתלוננים שונים.",עיקר הראיות והטיעונים לקביעת העונש:
47,SH-19-12-41730-788,"ב""כ המאשימה הטעימה במיוחד את החומרה הנוספת שבתיק העיקרי, בו מדובר בגניבת טלפון נייד, שמעבר לחומרת הגניבה כשלעצמה יש בו חומרה מיוחדת בשל הפגיעה בפרטיות המתלוננת.",עיקר הראיות והטיעונים לקביעת העונש:
48,SH-19-12-41730-788,"כן הדגישה התובעת את החומרה בתיק המצורף הרביעי, שבו מדובר בהחזקת סמים קשים מסוג הרואין.",עיקר הראיות והטיעונים לקביעת העונש:
49,SH-19-12-41730-788,"אשר לגזירת עונשו של הנאשם דנא בתוך מתחמי העונש ההולמים עמדה ב""כ המאשימה על כך שמדובר בנאשם בעל עבר פלילי מכביד, שבגינו אף נשא כאמור עונשי מאסר בפועל.",עיקר הראיות והטיעונים לקביעת העונש:
50,SH-19-12-41730-788,"עוד עמדה ב""כ המאשימה על ההיבטים השליליים העולים מתסקיר שירות המבחן, לרבות אי ההתאמה לבית משפט קהילתי ואי ההמלצה על שילוב בהליך טיפולי במסגרת שירות המבחן.",עיקר הראיות והטיעונים לקביעת העונש:
51,SH-19-12-41730-788,"בנסיבות אלה עתרה המאשימה למקם את הנאשם בשליש העליון של כל מתחם עונש לו טענה, ולהשית עליו 12 חודשי מאסר בפועל, לצד מאסר מותנה וענישה כלכלית.",עיקר הראיות והטיעונים לקביעת העונש:
52,SH-19-12-41730-788,"ב""כ הנאשם, מצידה, הגישה התייחסות עדכנית (מיום 04.06.2023) שכתבה הקרימינולוגית הקלינית המטפלת בנאשם במסגרת מרפאת ""צור אביב"" (סומנה ס/1).",עיקר הראיות והטיעונים לקביעת העונש:
53,SH-19-12-41730-788,"בהתייחסות זו מצוין כי הנאשם מטופל במרפאה, ברציפות, מאז חודש דצמבר 2020.",עיקר הראיות והטיעונים לקביעת העונש:
54,SH-19-12-41730-788,"ההתייחסות מציינת שיפור משמעותי במצבו של הנאשם מאז תחילת הטיפול, תוך שמודגשת התמדת הנאשם בהגעה לכל הפגישות שנקבעות לו ושיתוף הפעולה עם הצוות ועם כללי המסגרת.",עיקר הראיות והטיעונים לקביעת העונש:
55,SH-19-12-41730-788,"בהתייחסות מפורטים הן מצבו הרפואי המורכב של הנאשם וכן התמכרותו הקשה לסמים מסוכנים, כאשר הליך השיקום בנסיבות כאלה הוא ""תהליך מורכב, הדרגתי וארוך, רצוף עליות ומורדות שהנן חלק בלתי נפרד מהתהליך"" (ס/1, עמ' 2).",עיקר הראיות והטיעונים לקביעת העונש:
56,SH-19-12-41730-788,עוד מומלץ לאפשר לנאשם להמשיך את תהליך השיקום במסגרת הקהילה ולהימנע ככל האפשר מקטיעתו.,עיקר הראיות והטיעונים לקביעת העונש:
57,SH-19-12-41730-788,"בטיעוניה עמדה ב""כ הנאשם בהרחבה על נסיבותיו האישיות המורכבות של הנאשם, שכאמור כיום הוא כבן 51 שנים.",עיקר הראיות והטיעונים לקביעת העונש:
58,SH-19-12-41730-788,"במשך שנים רבות מאוד התנהל הנאשם כדר רחוב, צרך סמים קשים וניהל אורח חיים שולי.",עיקר הראיות והטיעונים לקביעת העונש:
59,SH-19-12-41730-788,"ואולם, לפני למעלה משנתיים, ומיוזמתו, פנה הנאשם למרפאת ""צור אביב"" מתוך מטרה לצאת ממעגל אכזרי זה, לטפל במכלול בעיותיו (גם הבריאותיות) ולנהל חיים נורמטיביים.",עיקר הראיות והטיעונים לקביעת העונש:
60,SH-19-12-41730-788,"הנאשם אף השתלב בטיפול סוציאלי שבאמצעותו שכר דירה, כך שאינו גר יותר ברחוב.",עיקר הראיות והטיעונים לקביעת העונש:
61,SH-19-12-41730-788,"יתר על כן, מרגע שהנאשם השתלב בטיפול במרפאה הוא לא ביצע עוד עבירות ואף אין לו צורך בכך.",עיקר הראיות והטיעונים לקביעת העונש:
62,SH-19-12-41730-788,"עוד טענה הסניגורית כי לא ניתן, כלל ועיקר, לומר שמדובר בפרשה זו בגניבות שנעשו מתוך בצע כסף.",עיקר הראיות והטיעונים לקביעת העונש:
63,SH-19-12-41730-788,"השווי הכולל של המוצרים, אותם גנב הנאשם, הוא בסך של 1,126 ₪ בלבד.",עיקר הראיות והטיעונים לקביעת העונש:
64,SH-19-12-41730-788,"ברור אם כן – כך לטענת הסניגורית – כי מדובר בגניבות שבוצעו מתוך עוני, שנעשו על ידי דר רחוב נרקומן לצורך מימון צריכת הסמים.",עיקר הראיות והטיעונים לקביעת העונש:
65,SH-19-12-41730-788,"ואולם, כיום הנאשם מטופל היטב ולא נדרש לו כלל מימון לסמי רחוב, ומדובר אפוא בהליך שיקום אמיתי.",עיקר הראיות והטיעונים לקביעת העונש:
66,SH-19-12-41730-788,עוד הדגישה הסניגורית את חלוף הזמן מאז ביצוע העבירות – בשנים 2019-2018 – כאשר מאז חלפו מספר שנים בהן כאמור לא ביצע הנאשם כל עבירה נוספת.,עיקר הראיות והטיעונים לקביעת העונש:
67,SH-19-12-41730-788,"לעניין מדיניות הענישה הנהוגה טענה ב""כ הנאשם כי הפסיקה אליה הפנתה ב""כ המאשימה נפסקה במקרים חמורים יותר, כאשר הפסיקה הרלוואנטית לעניינו של הנאשם קובעת מתחמי עונש הולמים שתחילתם בענישה צופה פני עתיד; ובהקשר זה הפנתה בין השאר לגזר הדין שניתן בעניינו של האחר.",עיקר הראיות והטיעונים לקביעת העונש:
68,SH-19-12-41730-788,"הסניגורית ערה לכך שבתיק העיקרי מדובר בגניבת טלפון נייד, אך הדגישה כי לא מדובר בטלפון חכם (וגם שוויו לא צוין), כך שלא ניתן לדבר על פגיעה ממשית בפרטיות המתלוננת.",עיקר הראיות והטיעונים לקביעת העונש:
69,SH-19-12-41730-788,"לעניין גזירת עונשו של הנאשם בתוך מתחם העונש ההולם התייחסה ב""כ הנאשם לבדיקת ההתאמה ולתסקיר שירות המבחן.",עיקר הראיות והטיעונים לקביעת העונש:
70,SH-19-12-41730-788,"ב""כ הנאשם טענה כי בדיקת התאמה לא מצאה שהנאשם אינו מתאים למסגרת של בית משפט קהילתי אלא שהוא כבר מטופל היטב במסגרת הנותנת מענה מספק לצרכיו.",עיקר הראיות והטיעונים לקביעת העונש:
71,SH-19-12-41730-788,"עוד הפנתה הסניגורית להיבטים החיוביים העולים מתסקיר שירות המבחן, לרבות לעניין נטילת האחריות המידית והשינוי שהנאשם כבר ערך בחייו, וכן להתייחסות המטפלת ממרפאת ""צור אביב"" ולהמלצותיה; תוך שעתרה לאימוצן.",עיקר הראיות והטיעונים לקביעת העונש:
72,SH-19-12-41730-788,"לבסוף הנאשם, בדברו האחרון לעונש, אמר: ""אני רוצה לומר שאני הפרתי את הוראות החוק, אני מבין את זה, מבין את הכל, אבל כעת אורח חיי הוא שונה לחלוטין, מה שקרה מאז זה פלא אמיתי, הפסקתי עם סמים קשים ונוטל מתדון ושכרתי דירה.",עיקר הראיות והטיעונים לקביעת העונש:
73,SH-19-12-41730-788,"אני נפגש עם עובדים סוציאליים ואנחנו כל הזמן בקשר הדוק ומשתדל"" (בפרוטוקול, עמ' 17 שורה 4 ואילך).",עיקר הראיות והטיעונים לקביעת העונש:
74,SH-19-12-41730-788,"בעת גזירת עונשו של נאשם על בית המשפט לקבוע, תחילה, את מתחם העונש ההולם לכל ""אירוע"" עברייני שבגינו הורשע הנאשם, וזאת בהתאם לעיקרון ההלימה וכאמור בהוראות סעיף 40ג(א) וסעיף 40יג לחוק העונשין.",קביעת מתחם העונש ההולם:
75,SH-19-12-41730-788,"בפרשתנו מדובר בחמישה כתבי אישום, שעניינם בעבירות שנעברו במועדים שונים ובמקומות שונים, ולכן לכאורה מדובר באירועים שונים.",קביעת מתחם העונש ההולם:
76,SH-19-12-41730-788,"ואולם, בארבעה תיקים מדובר באותה העבירה (גניבה) ובנסיבות ביצוע דומות למדי, כאשר גם פער הזמנים בין העבירות אינו משמעותי במיוחד.",קביעת מתחם העונש ההולם:
77,SH-19-12-41730-788,בתיק המצורף הרביעי מדובר אמנם בעבירה שונה – החזקת סמים לצריכה עצמית – אך אין חולק כי כל העבירות בוצעו על רקע צריכת סמים; ובנסיבות אלה בהחלט ניתן לראות במכלול העבירות דנא משום מסכת עבריינית אחת.,קביעת מתחם העונש ההולם:
78,SH-19-12-41730-788,"אשר למתחם עונש הולם אחד זה, קביעתו תיעשה כאמור בהתאם לעיקרון ההלימה; כאשר בהקשר זה יתחשב בית המשפט בערכים החברתיים שנפגעו מביצוע העבירות ובמידת הפגיעה בהם, במדיניות הענישה הנהוגה ובנסיבות הקשורות בביצוע העבירות, לרבות אלה המנויות בהוראות סעיף 40ט לחוק העונשין.",קביעת מתחם העונש ההולם:
79,SH-19-12-41730-788,"לעניין הערכים החברתיים שנפגעו כתולדה מביצוע עבירות הגניבה מקובל עליי טיעון ב""כ המאשימה, הגם שבעניין זה אכן יש להבחין בין גניבת טלפון נייד ""חכם"" – העשוי להכליל אינפורמציה פרטית רבה – לבין טלפון נייד אחר.",קביעת מתחם העונש ההולם:
80,SH-19-12-41730-788,"כטיעון הסניגורית, כאשר מדובר בגניבה פעוטה יחסית אחת – כאמור בכל ארבעת התיקים שעניינם גניבה – מדיניות הענישה הנהוגה אמנם קובעת את הרף התחתון של מתחם העונש ההולם על ענישה הצופה פני עתיד (והשווה גם לגזר הדין בעניינו של האחר).",קביעת מתחם העונש ההולם:
81,SH-19-12-41730-788,"ואולם, לגבי הנאשם דנא לא ניתן להתעלם מריבוי העבירות, מהתמשכותן על פני תקופת זמן וכן מריבוי המתלוננים.",קביעת מתחם העונש ההולם:
82,SH-19-12-41730-788,"בנוסף, אין להתעלם מכך שנעברה גם עבירת סמים – שביצועה פוגע בערכים חברתיים נוספים – כאשר מדובר בסמים קשים מסוג הרואין, הגם שבכמות קטנה יחסית.",קביעת מתחם העונש ההולם:
83,SH-19-12-41730-788,"אני קובע אפוא את מתחם העונש ההולם הכולל, בפרשה זו, בין  חודשיים מאסר בפועל (לנשיאה אפשרית בדרך של עבודות שירות), לבין 10 חודשי מאסר בפועל.",קביעת מתחם העונש ההולם:
84,SH-19-12-41730-788,גזירת עונשו של הנאשם בתוך מתחם העונש ההולם והאפשרות לחריגה הימנו:,קביעת מתחם העונש ההולם:
85,SH-19-12-41730-788,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה, תוך התחשבות בנסיבות שאינן קשורות בביצוע העבירות.",קביעת מתחם העונש ההולם:
86,SH-19-12-41730-788,"ואולם, לבית המשפט סמכות לחרוג לכף קולה ממתחם העונש ההולם, משיקולי שיקום, בהתאם להוראות סעיף 40ד לחוק העונשין.",קביעת מתחם העונש ההולם:
87,SH-19-12-41730-788,"לפי הוראות סעיף זה, אם מצא בית המשפט כי הנאשם השתקם או כי יש סיכוי של ממש שישתקם, רשאי הוא לחרוג לכף קולה ממתחם העונש ההולם ולקבוע את עונשו של הנאשם לפי שיקולי שיקומו.",קביעת מתחם העונש ההולם:
88,SH-19-12-41730-788,בענייננו מדובר בנאשם שסיפורו האישי מורכב ויש בו פנים לכאן ולכאן.,קביעת מתחם העונש ההולם:
89,SH-19-12-41730-788,"הנאשם איננו צעיר, יליד שנת 1972 (כבן 51 שנים כיום), ועברו הפלילי, הגם שישן, מכביד ורלוואנטי.",קביעת מתחם העונש ההולם:
90,SH-19-12-41730-788,"כמסתבר, מדובר בנאשם שכעשרים שנה ויותר חי ברחוב, תוך התמכרות לשימוש בסמים מסוכנים קשים.",קביעת מתחם העונש ההולם:
91,SH-19-12-41730-788,"תנאי חייו של הנאשם בתקופה זו היו קשים – הוא איבד הלכה למעשה את משפחתו, לרבות את הקשר עם ילדיו, ואף לקה בבריאותו.",קביעת מתחם העונש ההולם:
92,SH-19-12-41730-788,"על רקע כל אלה חזר הנאשם וביצע עבירות גניבה רבות, שבגינן אף נשא עונשי מאסר בפועל.",קביעת מתחם העונש ההולם:
93,SH-19-12-41730-788,"גם בפרשתנו מדובר בעבירות של גניבות פעוטות יחסית, מחנויות שונות, על פני הדברים לצורך מימון צריכת סמים.",קביעת מתחם העונש ההולם:
94,SH-19-12-41730-788,"למרות כל אלה, בחודש דצמבר 2020 חל מפנה בחייו של הנאשם.",קביעת מתחם העונש ההולם:
95,SH-19-12-41730-788,"הנאשם שולב בטיפול במרפאת ""צור אביב"", הכולל טיפול בתחליפי סם אך גם טיפול סוציאלי.",קביעת מתחם העונש ההולם:
96,SH-19-12-41730-788,הליך הטיפול אינו קל לנאשם ואינו פשוט – בין השאר על רקע התמכרותו ארוכת השנים של הנאשם ובעיותיו הבריאותיות השונות.,קביעת מתחם העונש ההולם:
97,SH-19-12-41730-788,"עם זאת, הנאשם מתמיד בטיפול, שכולל מפגשים רבים על בסיס קבוע, ועל פי הדיווח מגיע לכל המפגשים שנקבעים לו ומשתף פעולה הן עם צוות המרפאה והן עם הקרימינולוגית המטפלת בו.",קביעת מתחם העונש ההולם:
98,SH-19-12-41730-788,"הליך הטיפול כולל גם מעידות, אך הנאשם מודע להן ומתקדם בטיפול, כאשר הוא אף השתלב בדיור מסודר בכך ששכר דירה בסיוע היחידה לדרי רחוב.",קביעת מתחם העונש ההולם:
99,SH-19-12-41730-788,"הליך השיקום בו משולב הנאשם גם מניב תוצאות מעשיות, במובן זה שבזמן הניכר שחלף כבר מאז ביצוע העבירות – העבירה האחרונה, מושא התיק העיקרי, נעברה בחודש מאי 2019, כלומר לפני למעלה מארבע שנים – לא שב הנאשם לדרך העבירה.",קביעת מתחם העונש ההולם:
100,SH-19-12-41730-788,"אף בדברו האחרון לעונש הצהיר לפניי הנאשם על כוונתו להמשיך ולהתמיד בהליך השיקום, בו הוא משולב, ולהשקיע את המאמצים הנדרשים לשם כך.",קביעת מתחם העונש ההולם:
101,SH-19-12-41730-788,"אמת, הליך שיקומו של הנאשם אינו מתבצע במסגרת או בפיקוח שירות המבחן.",קביעת מתחם העונש ההולם:
102,SH-19-12-41730-788,"פשיטא, כי תפקידו של שירות המבחן הוא חשוב, וככלל הליכי שיקום ראוי שייעשו במסגרתו או לפחות בפיקוחו.",קביעת מתחם העונש ההולם:
103,SH-19-12-41730-788,"ואולם, הליך של שיקום יכול גם יכול להיעשות במסגרות אחרות ונוספות.",קביעת מתחם העונש ההולם:
104,SH-19-12-41730-788,בהקשר זה לא למותר לאזכר את התרשמות שירות המבחן עצמו – במסגרת בדיקת ההתאמה לבית המשפט הקהילתי – שלפיה הנאשם משולב במסגרת טיפולית אשר נותנת מענה הולם לצרכיו.,קביעת מתחם העונש ההולם:
105,SH-19-12-41730-788,אין תמה אפוא בכך שבסופו של דבר לא מצא שירות המבחן להמליץ על שילוב הנאשם גם בטיפול נוסף בפיקוחו.,קביעת מתחם העונש ההולם:
106,SH-19-12-41730-788,"הנה כי כן, על פני הדברים מדובר במקרה זה בנאשם שהצליח לחולל שינוי של ממש במהלך חייו.",קביעת מתחם העונש ההולם:
107,SH-19-12-41730-788,"התהליך אמנם עדיין בעיצומו – ועל הנאשם לאזור כוחות על מנת להימנע ממעידות, בעיקר בכל הקשור לצריכת סמים מסוכנים למיניהם – אך במכלול הנסיבות שיקולי שיקום מצדיקים, במקרה זה, חריגה לכף קולה ממתחם העונש ההולם וקביעת עונשו של הנאשם בהתאם לשיקולי שיקומו.",קביעת מתחם העונש ההולם:
108,SH-19-12-41730-788,"נותר אפוא לדון בעתירה ב""כ המאשימה להשתת ענישה כלכלית, עתירה שעל פני הדברים היא ראויה נוכח האופי הכלכלי של העבירות.",קביעת מתחם העונש ההולם:
109,SH-19-12-41730-788,"ואולם, עסקינן בנאשם המתקיים מקצבה ומסיוע, ועל כן איני מוצא מקום להשתת קנס כספי (ור' גם בהוראות סעיף 40ח לחוק העונשין).",קביעת מתחם העונש ההולם:
110,SH-19-12-41730-788,בהקשר זה יש גם לתת את הדעת לא רק לחלוף הזמן אלא אף לעובדה שמדובר בעבירות גניבה של רכוש בשווי כולל נמוך יחסית.,קביעת מתחם העונש ההולם:
111,SH-19-12-41730-788,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",סוף דבר:
112,SH-19-12-41730-788,"מאסר על תנאי למשך 3 חודשים, אותו לא יישא הנאשם אלא אם כן יעבור, תוך שלוש שנים מהיום, עבירה של גניבה.",סוף דבר:
113,SH-19-12-41730-788,"מאסר על תנאי למשך חודש, אותו לא יישא הנאשם אלא אם כן יעבור, תוך שלוש שנים מהיום, עבירה לפי הוראות פקודת הסמים המסוכנים מסוג עוון.",סוף דבר:
114,SH-19-12-41730-788,"התחייבות להימנע במשך שנתיים מהיום מהעבירות בהן הורשע הנאשם, על סך של 2,000 ₪.",סוף דבר:
115,SH-19-12-41730-788,"הנאשם מסר התחייבות כאמור לפניי, זה עתה.",סוף דבר:
116,SH-19-12-41730-788,"ניתן בזה צו כללי, לעניין מוצגים, לשיקול דעתו של קצין משטרה.",סוף דבר:
117,SH-19-12-41730-788,זכות ערעור בתוך 45 יום מהיום.,סוף דבר:
118,SH-19-12-41730-788,5129371המזכירות תמציא גזר דין זה לשירות המבחן.,סוף דבר:
119,SH-19-12-41730-788,"54678313ניתן היום, א' אב תשפ""ג, 19 יולי 2023, במעמד הצדדים.",סוף דבר:
