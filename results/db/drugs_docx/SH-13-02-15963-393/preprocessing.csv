,verdict,text,part
0,SH-13-02-15963-393,"מדינת ישראל – פמ""ד","כב' השופט ד""ר יובל ליבדרו"
1,SH-13-02-15963-393,אהרון ברקוביץ - בעצמו,נגד
2,SH-13-02-15963-393,"פקודת הסמים המסוכנים [נוסח חדש], תשל""ג-1973: סע'  1, 7(א), 7(ג), 36א","ע""י ב""כ עו""ד מאיר בן אדמון"
3,SH-13-02-15963-393,"פקודת התעבורה [נוסח חדש]: סע'  10(א), 62(1)","ע""י ב""כ עו""ד מאיר בן אדמון"
4,SH-13-02-15963-393,"חוק העונשין, תשל""ז-1977: סע'  40ח, 55(א), 40יג(א)","ע""י ב""כ עו""ד מאיר בן אדמון"
5,SH-13-02-15963-393,"הנאשם הורשע, במסגרת הסדר טיעון, בכתב אישום מתוקן, בעבירות של החזקת סם מסוכן שלא לצריכה עצמית ונהיגה ללא רישיון נהיגה תקף, עבירות לפי סעיף 7(א) + 7(ג) לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים"") ולפי סעיף 10(א) + 62(1) לפקודת התעבורה (נוסח חדש), התשכ""א – 1961.",גזר דין
6,SH-13-02-15963-393,"בהתאם לעובדות כתב האישום המתוקן, ביום 3.2.2013, נהג הנאשם ברכבו בבאר שבע כאשר רישיון הנהיגה שלו אינו בתוקף מיום 20.6.2009.",גזר דין
7,SH-13-02-15963-393,שוטרים שהבחינו ברכב נסעו אחריו וכאשר נכנס הנאשם לתחנת דלק עוכב הוא על ידי השוטרים כשהוא יושב ברכבו.,גזר דין
8,SH-13-02-15963-393,"במעמד הנ""ל הבחינו השוטרים בנייר טואלט מגולגל על רצפת הרכב במקום מושבו של הנהג כשבתוכו סם מסוכן מסוג קוקאין במשקל של 20.23 גרם.",גזר דין
9,SH-13-02-15963-393,"בהמשך, בחיפוש שנערך בדירת הנאשם בבאר שבע, נתפס סם מסוכן מסוג קוקאין במשקל 0.4633 גרם וכן משקל דיגיטאלי.",גזר דין
10,SH-13-02-15963-393,"בין הצדדים לא היה הסדר לעניין העונש, אך הוסכם לקבל בעניינו של הנאשם תסקיר של שרות המבחן.",גזר דין
11,SH-13-02-15963-393,יוער כי הצדדים הגיעו להסדר לאחר תחילת שמיעת ההוכחות.,גזר דין
12,SH-13-02-15963-393,"המאשימה הגישה טיעוניה לעונש בכתב, בהסכמת ב""כ הנאשם.",גזר דין
13,SH-13-02-15963-393,"המאשימה טענה כי מתחם העונש ההולם נע בין 18 חודשי מאסר בפועל לבין 36 חודשי מאסר בפועל וטענה כי נוכח עברו הפלילי של הנאשם, נסיבות ביצוע העבירות, מדיניות הענישה הנהוגה, הערכים המוגנים ומידת הפגיעה בהם במקרה דנן, נכון יהיה להטיל על הנאשם עונש שקרוב לרף העליון של המתחם אותו הציעה.",גזר דין
14,SH-13-02-15963-393,"המאשימה טענה כי יש להפעיל עונש של מאסר מותנה שתלוי ועומד כנגד הנאשם במצטבר לעונש המאסר אותו הציעה, וכן להטיל על הנאשם עונשים של קנס ופסילת רישיון נהיגה, לרבות הפעלת פסילת רישיון נהיגה מותנית התלויה ועומדת כנגד הנאשם.",גזר דין
15,SH-13-02-15963-393,המאשימה עתרה עוד להורות על חילוט הרכב של הנאשם.,גזר דין
16,SH-13-02-15963-393,"ב""כ הנאשם טען כי מתחם העונש ההולם צריך לנוע בין מאסר מותנה לבין עונש מאסר של 18 חודשים, כאשר עתר הוא לעונש מאסר שיפחת משנת מאסר.",גזר דין
17,SH-13-02-15963-393,"ב""כ הנאשם טען כי המתחם אותו הציע הולם את פסיקת בית המשפט העליון.",גזר דין
18,SH-13-02-15963-393,"ב""כ הנאשם טען כי מדובר בנאשם לא צעיר, שעברו הפלילי אינו מכביד.",גזר דין
19,SH-13-02-15963-393,"עוד הוסיף ב""כ הנאשם כי הנאשם הודה בהזדמנות הראשונה וחסך בזמן שיפוטי.",גזר דין
20,SH-13-02-15963-393,"ביחס למאסר המותנה, טען ב""כ הנאשם כי יש מקום לחפוף אותו לעונש המאסר שיוטל על הנאשם במסגרת תיק זה, וזאת נוכח לקיחת האחריות על ידי הנאשם והחיסכון בזמן שיפוטי, כמו גם נוכח אורכו של המאסר המותנה (שנה).",גזר דין
21,SH-13-02-15963-393,"ב""כ הנאשם טען כי נוכח הכמות הלא גדולה של הסם, אין מקום להטיל על הנאשם גם עונש של קנס וגם להורות על חילוט הרכב ששוויו הוא כ-13,000 ₪.",גזר דין
22,SH-13-02-15963-393,"ב""כ הנאשם הדגיש כי מצבו הכלכלי של הנאשם הוא לא משופר.",גזר דין
23,SH-13-02-15963-393,גם הנאשם אמר את דבריו לבית המשפט.,גזר דין
24,SH-13-02-15963-393,הנאשם אמר כי מסר הכל לקצינת המבחן וכי ביקש טיפול מקצינת המבחן והוא לא מבין מדוע דבר זה לא נרשם בתסקיר.,גזר דין
25,SH-13-02-15963-393,מהתסקיר שהוגש בעניינו של הנאשם עולה כי הנאשם כבן 43 ואב לילד כבן 5 מבת זוגו לשעבר.,גזר דין
26,SH-13-02-15963-393,"הנאשם מתגורר בגפו, בבאר שבע, טרם מעצרו ומסר כי עבד במכירת רכבים ועבודות מזדמנות שונות.",גזר דין
27,SH-13-02-15963-393,"הנאשם סיים 11 שנות לימוד, שירת שנה וחצי כלוחם בגולני שלאחריהם שוחרר בגין אי התאמה, אם כי לטענתו בהמשך שירת בהתנדבות ביחידות שונות.",גזר דין
28,SH-13-02-15963-393,"בתסקיר מפורטת התדרדרות של הנאשם, לרבות התדרדרותו לשימוש בסמים.",גזר דין
29,SH-13-02-15963-393,שרות המבחן התרשם מהנאשם כבעל יכולות גבוהות אך ציין כי במשך חייו הבוגרים ניהל הנאשם אורח חיים עברייני והתמכרותי לסמים.,גזר דין
30,SH-13-02-15963-393,שרות מבחן ציין כי הוא מעריך שקיימת אצל הנאשם בעייתיות בהפנמה של מערכת ערכים נורמטיבית וגישה מחייבת כלפי החוק ומשמעויותיו.,גזר דין
31,SH-13-02-15963-393,"שרות המבחן סבור כי הנאשם מסר אינפורמציה מטשטשת, לא אוטנטית וחלקית, לרבות בהקשר של ביטויו לתחושת עייפות מאורח חייו ההתמכרותי והעברייני.",גזר דין
32,SH-13-02-15963-393,שרות המבחן ציין כי הנאשם הודה במיוחס לו בכתב האישום המתוקן ולקח אחריות חלקית על מעשיו.,גזר דין
33,SH-13-02-15963-393,"שרות המבחן ציין כי הנאשם התקשה לערוך בדיקה פנימית , ביקורתית בנוגע לעמדותיו, תפיסותיו והאלמנטים הרגשיים אשר עמדו בבסיס מעורבותו בעבירה הנדונה.",גזר דין
34,SH-13-02-15963-393,שרות המבחן אומנם ציין כי הנאשם מסר באופן מילולי רצון לערוך שינוי ואולם הוא התקשה להסביר מדוע לא השתלב לטיפול כלשהו טרם מעצרו ולהתרשמות שרות המבחן ההצהרות אודות הרצון בטיפול ובשינוי מונעות ממוטיבציה חיצונית שמטרתה להשפיע על תוצאות ההליך המשפטי הנוכחי.,גזר דין
35,SH-13-02-15963-393,"נוכח כל האמור, סבור שרות המבחן כי יש מקום להטיל על הנאשם עונש מוחשי אשר יחדד לנאשם את אחריותו למעשיו ויבהיר לו את משמעות התנהגותו וזאת לצד עונש מותנה אשר יהווה מסר מרתיע מפני ביצוע עבירות דומות בעתיד.",גזר דין
36,SH-13-02-15963-393,"נוכח העובדה שהנאשם ביצע העבירות השונות במקביל, ובאותו הקשר, סבור אני כי נכון לראות בכל העבירות ככאלו המגבשות אירוע אחד, ולפיכך יש לקבוע מתחם ענישה אחד באשר לעבירות אותן ביצע, ולגזור עונש כולל, והכל בהתאם לסעיף 40יג(א) לחוק העונשין.",דיון
37,SH-13-02-15963-393,בענייננו הנאשם הודה והורשע בעבירות של החזקת סמים שלא לצריכה עצמית ונהיגה ללא רישיון נהיגה תקף.,דיון
38,SH-13-02-15963-393,סבור אני כי מתחם העונש ההולם צריך לנוע בין 6 חודשי מאסר בפועל לבין 24 חודשי מאסר בפועל.,דיון
39,SH-13-02-15963-393,"בקביעת מתחם זה התחשבתי בערכים המוגנים של העבירות, במידת הפגיעה בערכים המוגנים, בנסיבות ביצוע העבירות ובפסיקה הנוהגת, והכל כמפורט להלן.",דיון
40,SH-13-02-15963-393,בית המשפט העליון הוסיף כי:,דיון
41,SH-13-02-15963-393,הקוקאין הוא אחד הסמים הגורמים להתמכרות החזקה ביותר.,דיון
42,SH-13-02-15963-393,"בעקבות הפסקת השימוש בקוקאין חלים שינויים ברורים בהתנהגות המשתמש כגון תחושת נמנמת, חוסר שקט, חרדה, דיכאון וירידה בפעילות הגופנית.",דיון
43,SH-13-02-15963-393,"צרכני קוקאין בשלבי גמילה מעידים על כך שההתמכרות לסם השפיעה על התנהגותם במשך מספר שבועות, ואפילו חודשים, לאחר הפסקת השימוש בו.",דיון
44,SH-13-02-15963-393,"במקרים רבים דווחו על התפרצויות של התנהגויות היסטריות ופסיכוטיות או התקפי חרדה, דיכאון ופאניקה.",דיון
45,SH-13-02-15963-393,"לקוקאין ולקראק השפעות מהירות על פעילות המוח והתנהגות המשתמש: ערעור מערכת העצבים המרכזית, ערנות יתר עד לכדי עצבנות וחוסר שקט נפשי, לתחושה של יכולת פיסית מוגברת.",דיון
46,SH-13-02-15963-393,משתמשים בקוקאין נוטים להגדיל את המנה שהם צורכים.,דיון
47,SH-13-02-15963-393,"תופעות כמו כאבי ראש, רעד, עוויתות, תוקפנות, חרדה ופחד הולכות ומתגברות עקב הגדלה תדירה של מנות הסם.",דיון
48,SH-13-02-15963-393,עוצמת התופעות מחמירה ככל שגדלה המנה הנצרכת.,דיון
49,SH-13-02-15963-393,"במקרים קיצוניים יכול הקוקאין לגרום להתכווצויות, להתקפי לב ואף למוות.",דיון
50,SH-13-02-15963-393,"נוצרות הפרעות נפשיות המתאפיינות בתחושות של חרדה, בפחדים בלתי מובנים המתפתחים לחרדת רדיפה ומלווים בהתקפים של פאניקה.",דיון
51,SH-13-02-15963-393,"נדמה כי הערך של שמירה על שלום הציבור נכון, במידה מסוימת, גם לעבירה הנוספת בה הורשע הנאשם, זו של נהיגה ללא רישיון נהיגה תקף.",דיון
52,SH-13-02-15963-393,"מידת הפגיעה בערכים המוגנים נגזרת, בין היתר, מנסיבות ביצוע העבירות.",דיון
53,SH-13-02-15963-393,"בענייננו, מדובר בהחזקת סם קשה מסוג קוקאין במשקל משמעותי, ומכאן שהפגיעה בערכים היא לא מבוטלת.",דיון
54,SH-13-02-15963-393,"לא זו אף זו, נוכח המצוטט לעיל, שומה על בית המשפט ליצור את האבחנה הדיכוטומית בין החזקת סם מסוג קוקאין להחזקת סם מסוג חשיש או קנאביס.",דיון
55,SH-13-02-15963-393,"באשר לנסיבות ביצוע העבירות, סבור אני כי יש לתת משקל לכך שהסם הוחזק הן ברכב והן בביתו של הנאשם; לנזק שהיה צפוי להיגרם מביצוע עבירת הסם, בשים לב לכמות ול""טיבו"" של הסם; לתכנון שקדם לביצוע העבירות, בשים לב לכך שהסם היה מוטמן בתוך נייר טואלט והסם שנתפס בבית נתפס יחד עם משקל דיגיטאלי.",דיון
56,SH-13-02-15963-393,"יש לבחון את סוג הסם, את הכמות, את המקום בו הוחזק הסם וכיוצא באלה נתונים שמייחדים את האירוע.",דיון
57,SH-13-02-15963-393,"מבחינת ה""עושה"" יש לבחון את גילו של הנאשם, נסיבותיו האישיות ואת עברו הפלילי.",דיון
58,SH-13-02-15963-393,נדמה כי ניתן לומר שהפסיקה נעה בין מאסר בפועל של 10 חודשים למאסר בפועל של 36 חודשים.,דיון
59,SH-13-02-15963-393,"לא מצאתי בעניינו של הנאשם מקום לחרוג ממתחם הענישה, ובתוך מתחם הענישה מצאתי להתחשב בפגיעה של העונש בנאשם ובמשפחתו; בהודאת הנאשם במיוחס לו ובנטילת האחריות על ידו, הגם שהגיעה לאחר תחילת שמיעת הליך ההוכחות.",דיון
60,SH-13-02-15963-393,"מאידך גיסא, נתתי משקל לעברו הפלילי של הנאשם הכולל 3 הרשעות קודמות כשהאחרונה מביניהן היא מלפני כשלוש שנים בגין עבירות דומות במסגרתה נדון לתקופת מאסר של 16 חודשים.",דיון
61,SH-13-02-15963-393,עוד מצאתי לתת משקל לאמור בתסקיר שרות המבחן.,דיון
62,SH-13-02-15963-393,"באשר לשאלת המאסר המותנה, סבור אני כי יש מקום להורות על הפעלתו וזאת בהתאם לכלל בנדון (סעיף 55(א) לחוק העונשין) ואולם נוכח לקיחת האחריות על ידי הנאשם, סבור אני כי יש מקום לחפוף חלק מתקופת המאסר המותנה לתקופת המאסר שבכוונתי להטיל על הנאשם.",דיון
63,SH-13-02-15963-393,"עיינתי בפסיקה שהוגשה על ידי הצדדים וביחס לפסיקה שהוגשה על ידי ב""כ הנאשם אציין שדובר בנסיבות שונות, לרבות לעניין משקל הסם שהוחזק.",דיון
64,SH-13-02-15963-393,סבור אני כי שאלת משקל הסם מהווה רכיב אחד מבין רכיבים שונים שמרכיבים את תמונת הנסיבות של האירוע ומכאן שאין לערוך חישובים ארתמטיים ולהקיש מענישה של מי אשר החזיק 40 גרם את הענישה באופן יחסי של מי אשר החזיק 20 גרם.,דיון
65,SH-13-02-15963-393,"לא למותר לצי כי יש לבחון את שאלת העבר הפלילי, לרבות בעבירות דומות, קיומו של מאסר מותנה וכיוצא באלה נתונים הקשורים גם בנאשם.",דיון
66,SH-13-02-15963-393,"נתתי דעתי לטענות הסניגור לעניין מצבו הכלכלי של הנאשם ומצאתי, בהתאם לסעיף 40ח לחוק העונשין, להתחשב גם לנתון זה.",דיון
67,SH-13-02-15963-393,"לאחר ששקלתי את כל השיקולים לחומרא ולקולא, ולאחר שעיינתי בפסיקה שהוגשה ובתסקיר שרות המבחן, אני גוזר על הנאשם את העונשים הבאים:",דיון
68,SH-13-02-15963-393,א.	18 חודשי מאסר בפועל.,דיון
69,SH-13-02-15963-393,"אני מפעיל את המאסר המותנה בן 12 חודשים שהוטל על הנאשם במסגרת ת.פ 24891-01-10, באופן שמחציתו תרוצה במצטבר לעונש המאסר שהוטל על הנאשם ומחציתו תרוצה בחופף.",דיון
70,SH-13-02-15963-393,סך הכל ירצה הנאשם 24 חודשי מאסר החל מיום המעצר – 3.2.2013.,דיון
71,SH-13-02-15963-393,"12 חודשי מאסר על תנאי, למשך 3 שנים מיום שחרור הנאשם ממאסרו, שהנאשם לא יעבור עבירת סמים מסוג פשע.",דיון
72,SH-13-02-15963-393,"6 חודשי מאסר על תנאי, למשך 3 שנים מיום שחרור הנאשם ממאסרו, שהנאשם לא יעבור עבירת סמים מסוג עוון.",דיון
73,SH-13-02-15963-393,"קנס בסך של 2,000 ₪ או 20 ימי מאסר תמורתו.",דיון
74,SH-13-02-15963-393,"הקנס ישולם ב-5 שיעורים חודשיים, שווים ורצופים החל מיום 5.12.2013.",דיון
75,SH-13-02-15963-393,"מזכירות בית המשפט מתבקשת לשלוח שוברי קנס לב""כ הנאשם, עו""ד בונדר וכן לנאשם בכתובת כיכר הגנים 19, נווה נוי, בבאר שבע  (משפחת ברקוביץ').",דיון
76,SH-13-02-15963-393,אני פוסל את הנאשם מלקבל או מלהחזיק רישיון נהיגה למשך 3 חודשים מיום שחרורו מן המאסר.,דיון
77,SH-13-02-15963-393,"אני מפעיל את הפסילה המותנית בת 6 חודשים מת.פ 24891-01-10, באופן שמחציתה תהיה במצטבר לתקופת הפסילה שנקבעה בגזר דין ומחציתה תהיה בחופף.",דיון
78,SH-13-02-15963-393,סך הכל הנאשם יהיה פסול מלהחזיק או מלקבל רישיון נהיגה למשך 6 חודשים מיום שחרורו מן המאסר.,דיון
79,SH-13-02-15963-393,"על הנאשם להפקיד את רישיון הנהיגה, ככל שקיים, במזכירות בית המשפט.",דיון
80,SH-13-02-15963-393,"12 חודשי פסילת רישיון נהיגה על תנאי מלקבל או מלהחזיק רישיון נהיגה היה והנאשם יורשע בעבירה בניגוד לפקודת הסמים המסוכנים או בעבירה של נהיגה ללא רישיון נהיגה תקף, בתוך 3 שנים מיום שחרורו מן המאסר.",דיון
81,SH-13-02-15963-393,"בהתאם לסעיפים 1 ו-36א לפקודת הסמים, אני מורה על חילוט הרכב של הנאשם שנתפס בעת ביצוע העבירה, ""דייהו"" צבע לבן מ.ר 96-110-23 באשר זה שימש את הנאשם כאמצעי לביצוע עבירה או נועד לאפשר את ביצועה.",דיון
82,SH-13-02-15963-393,"ניתן בזאת צו להשמדת המוצגים – סמים ומשקל, בכפוף לחלוף תקופת הערעור.",דיון
83,SH-13-02-15963-393,זכות ערעור לבית המשפט המחוזי בתוך 45 יום מהיום.,דיון
84,SH-13-02-15963-393,"ניתן היום, כ""ח תשרי תשע""ד, 02 אוקטובר 2013, במעמד הצדדים.",דיון
85,SH-13-02-15963-393,"ד""ר יובל ליבדרו 54678313",דיון
