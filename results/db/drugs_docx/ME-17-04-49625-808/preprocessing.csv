,verdict,text,part
0,ME-17-04-49625-808,"סלימאן אלאטרש ת.ז. xxxxxxxxxx(עציר)
על ידי ב""כ עו""ד רמי שלבי",נגד
1,ME-17-04-49625-808,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 36א(ב), 36א(ה)",הנאשם
2,ME-17-04-49625-808,"בטרם שמיעת הראיות הגיעו הצדדים להסדר טיעון במסגרתו הנאשם הודה בעובדות כתב האישום המקורי שהוגש נגדו, שאלה עיקריהן:",גזר דין
3,ME-17-04-49625-808,"הנאשם מתגורר בפזורת שבט אלאטרש, במתחם ששטחו כ-  200 מ""ר, המגודר כולו בגדר גבוהה ואטומה, בו נמצא בית הנאשם וחצר מרוצפת.",גזר דין
4,ME-17-04-49625-808,"בחצר, במקום מוסתר, ישנה חממה גדולה, המגודרת כולה בחומר קשיח ואטום (להלן: ""החממה"").",גזר דין
5,ME-17-04-49625-808,"עובר לתאריך 24.04.17, הנאשם גידל בחממה 888 שתילי סם מסוכן מסוג קנבוס, במשקל כולל של 253.9 ק""ג.",גזר דין
6,ME-17-04-49625-808,"הנאשם החזיק בחממה ומחוצה לה ציוד שנועד לסייע בגידול הסם, ובין היתר, מערכת השקיה נפרדת וייעודית וחומרי דישון.",גזר דין
7,ME-17-04-49625-808,"על יסוד הודאת הנאשם בעובדות כתב האישום כאמור, הוא הורשע בעבירה של ייצור, הכנה והפקה של סם מסוכן, לפי סעיף 6 לפקודת הסמים המסוכנים [נוסח חדש] התשל""ג-1973, ובעבירה של החזקת סמים מסוכנים שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש] התשל""ג-1973.",גזר דין
8,ME-17-04-49625-808,3.,גזר דין
9,ME-17-04-49625-808,"במסגרת הסדר הטיעון הוסכם, כי התביעה תעתור להטיל על הנאשם ארבע וחצי שנות מאסר בפועל וההגנה תטען בעניין זה כהבנתה; התביעה תוותר על בקשתה לחילוט רכבו של הנאשם, והצדדים ימליצו לבית המשפט להטיל על הנאשם קנס בסך 30,000 ₪; ויוטל על הנאשם מאסר על תנאי.",גזר דין
10,ME-17-04-49625-808,"לבקשת הנאשם ובהסכמת התביעה, שירות המבחן התבקש להכין תסקיר על הנאשם.",גזר דין
11,ME-17-04-49625-808,בתסקיר שירות המבחן על הנאשם צוינו בין היתר הדברים הבאים –,תסקיר שירות המבחן
12,ME-17-04-49625-808,"הנאשם בן 42, נשוי ואב ל- 9 ילדים בגילאי 1.5 – 14, משתי נשים.",תסקיר שירות המבחן
13,ME-17-04-49625-808,נעדר עבר פלילי.,תסקיר שירות המבחן
14,ME-17-04-49625-808,סיים 9 שנות לימוד.,תסקיר שירות המבחן
15,ME-17-04-49625-808,סובל מבעיות רפואיות בגבו בעקבות תאונת עבודה שעבר.,תסקיר שירות המבחן
16,ME-17-04-49625-808,משנת 2011 עובד כנהג הסעות ולאחרונה החל במקביל לעבוד באולם אירועים.,תסקיר שירות המבחן
17,ME-17-04-49625-808,שיתף כי לאורך חייו השתדל להקפיד על תעסוקה רציפה ויציבה מתוך אחריותו ודאגתו למשפחתו.,תסקיר שירות המבחן
18,ME-17-04-49625-808,"שיתף כי הוא היחיד בעל עבר פלילי במשפחתו, ורוב בני משפחתו מנהלים אורח חיים דתי.",תסקיר שירות המבחן
19,ME-17-04-49625-808,וכי על רקע זה בני משפחתו הגיבו בכעס על מעורבותו בעבירות אשר פגעה לתפיסתם בכבודם.,תסקיר שירות המבחן
20,ME-17-04-49625-808,"בתו, כבת 6, נכה מלידה בשיעור של 100%.",תסקיר שירות המבחן
21,ME-17-04-49625-808,"שיתף בקשייו לעמוד בהוצאות סביב הטיפול במשפחתו בהיותו מפרנס יחיד לשתי משפחות, ואב לילדה עם צרכים מיוחדים.",תסקיר שירות המבחן
22,ME-17-04-49625-808,לדבריו לא צרך מעולם סמים או אלכוהול.,תסקיר שירות המבחן
23,ME-17-04-49625-808,"בהתייחס לעבירות, הנאשם מודה בביצוען.",תסקיר שירות המבחן
24,ME-17-04-49625-808,"סיפר כי שני אנשים המוכרים לו וידעו על מצבו הכלכלי הקשה פנו אליו בהצעה לגדל עבורם סמים בחצרו בתמורה לסך של 25,000  ₪.",תסקיר שירות המבחן
25,ME-17-04-49625-808,"בתחילה הוא חשש, אך הם הסבירו לו כי מדובר בסמים קלים, וגם אם ייתפס העונש יהיה עבודות שירות.",תסקיר שירות המבחן
26,ME-17-04-49625-808,"הוסיף כי השניים האחרים דאגו לכל הקשור להקמת החממה ולגידול הסמים ותפקידו היה רק להפעיל את מערכת ההשקיה, וכך הוא עשה עד שנתפס.",תסקיר שירות המבחן
27,ME-17-04-49625-808,"הנאשם אמר שהעבירה הינה טעות שביצע ממניעים כלכליים, והביע צער רב על מעשיו לאור המחירים הכבדים שהוא ומשפחתו נאלצים לשלם כעת.",תסקיר שירות המבחן
28,ME-17-04-49625-808,"שירות המבחן התרשם כי אמנם הנאשם מודה בביצוע העבירה אך משליך את עיקר האחריות לביצועה על גורמים חיצוניים ועל מצבו הכלכלי, והדבר מקשה עליו לערוך תהליך של התבוננות פנימית באשר לדפוסי התנהגותו הבעייתיים.",תסקיר שירות המבחן
29,ME-17-04-49625-808,"עם זאת ניכר שההליך המשפטי נחווה על ידי הנאשם כאירוע משמעותי בחייו, בעל השלכות רבות, המחיש לו בדיעבד את חומרת מעשיו ובכך מפחית במידה מסוימת את הסיכון להישנות התנהגות דומה בעתיד.",תסקיר שירות המבחן
30,ME-17-04-49625-808,שירות המבחן התרשם כי לנאשם יכולות קוגניטיביות וורבליות תקינות.,תסקיר שירות המבחן
31,ME-17-04-49625-808,גילה לאורך חייו יכולת יציבות ותפקוד טובים וניהל אורח חיים נורמטיבי בתחומי חייו השונים.,תסקיר שירות המבחן
32,ME-17-04-49625-808,וציין כי משפחתו של הנאשם מהווה עוגן משמעותי בחייו.,תסקיר שירות המבחן
33,ME-17-04-49625-808,"שירות המבחן שקל את גורמי הסיכוי והסיכון של הנאשם, נמנע מלתת המלצה טיפולית על הנאשם וסבר כי יש להטיל על הנאשם ענישה מוחשית, תוך התחשבות בהיותו מפרנס יחיד לשתי משפחות ובמצבה של בתו.",תסקיר שירות המבחן
34,ME-17-04-49625-808,"ב""כ התביעה עמדה על הערכים החברתיים המוגנים בעבירות הסמים.",טענות הצדדים
35,ME-17-04-49625-808,טענה לחומרת עבירות הסמים ולמדיניות הענישה והפנתה לפסיקה.,טענות הצדדים
36,ME-17-04-49625-808,עמדה על נסיבות ביצוע העבירה- התכנון המוקדם; חלקו של הנאשם בביצוע העבירה; הנזק שהיה צפוי להיגרם מביצוע העבירה- הנאשם בהתנהגותו יצר פוטנציאל הפצת סם תוך סיכון שלומו ובריאותו של הציבור; כמות הסם הגדולה שנתפסה; וציינה שהסיבה שהביאה את הנאשם לבצע את העבירה היא בצע כסף.,טענות הצדדים
37,ME-17-04-49625-808,טענה כי מתחם העונש ההולם את העבירות בנסיבותיהן נע בין 4.5 ל- 6 שנות מאסר בפועל.,טענות הצדדים
38,ME-17-04-49625-808,"הוסיפה, שהשיקולים לקולא בעניינו של הנאשם- הודאתו המהירה, לקיחת האחריות החלקית על מעשיו, גילו המבוגר, עברו הפלילי הנקי, נסיבותיו האישיות והחרטה שהביע - הובאו בחשבון בשיקולי התביעה לעונש, וציינה את הצורך בהרתעת היחיד והרבים בעבירות סמים.",טענות הצדדים
39,ME-17-04-49625-808,"באשר לתסקיר שירות המבחן, הפנתה לכך שהנאשם ביצע את העבירה מתוך רצון להפיק כסף קל, ולהמלצת שירות המבחן להטיל עליו ענישה מוחשית.",טענות הצדדים
40,ME-17-04-49625-808,"עתרה להכריז על הנאשם סוחר סמים ולהטיל עליו 4.5 שנות מאסר בפועל, מאסר על תנאי וקנס בסך 30,000 ₪",טענות הצדדים
41,ME-17-04-49625-808,"ב""כ הנאשם ציין כי הנאשם בן 40, אב ל- 9 ילדים, כולם קטינים.",טענות הצדדים
42,ME-17-04-49625-808,אחת מבנותיו סובלת מנכות של 100 אחוז.,טענות הצדדים
43,ME-17-04-49625-808,"הנאשם הודה במעשיו כבר בחקירתו במשטרה, וחסך זמן שיפוטי.",טענות הצדדים
44,ME-17-04-49625-808,טען כי הרקע לביצוע העבירות הוא קושי כלכלי.,טענות הצדדים
45,ME-17-04-49625-808,"הפנה לנסיבותיו המיוחדות של הנאשם המובאות בתסקיר שירות המבחן, ולמחיר האישי והמשפחתי שהנאשם משלם בגין ביצוע העבירות, והדגיש את התרשמות שירות המבחן כי הנאשם מביע חרטה על מעשיו וחווה את ההליך הפלילי בצורה קשה ומטלטלת ושיש בכך כדי לצמצם את הסיכון להתנהגות עוברת חוק בעתיד.",טענות הצדדים
46,ME-17-04-49625-808,ציין כי הצדדים הגיעו להסדר טיעון במסגרתו הסכימה התביעה להגביל את עצמה לעונש מסוים וטען כי מתחם העונש הראוי שייקבע צריך לשקף זאת.,טענות הצדדים
47,ME-17-04-49625-808,עוד ציין כי הנאשם נעדר עבר פלילי והוא ניהל אורח חיים יציב.,טענות הצדדים
48,ME-17-04-49625-808,"עתר לקבוע מתחם עונש הולם הנע בין 18 ל- 42 חודשי מאסר, ולהתחשב בנסיבותיו האישיות של הנאשם.",טענות הצדדים
49,ME-17-04-49625-808,"הוסיף כי כמות הסם המצויינת בכתב האישום מתייחסת למשקל השתילים, ולמעשה כמות הסם עצמו קטנה יותר, והדגיש כי השתילים נתפסו לפני ששווקו.",טענות הצדדים
50,ME-17-04-49625-808,הנאשם הביע צער על מעשיו.,טענות הצדדים
51,ME-17-04-49625-808,"הנאשם הורשע בשתי עבירות – ייצור, הכנה והפקת סם מסוכן, והחזקת סם שלא לצריכה עצמית.",דיון והכרעה
52,ME-17-04-49625-808,"שתי העבירות קשורות זו לזו, בוצעו באותו הקשר, לשם קידום אותה מטרה ובאותם מקום וזמן.",דיון והכרעה
53,ME-17-04-49625-808,"בנסיבות אלה יש לראות בהן כמהוות אירוע אחד, לקבוע מתחם עונש הולם אחד ולגזור עונש כולל לשתיהן.",דיון והכרעה
54,ME-17-04-49625-808,"הנאשם החזיק בחצרו, בית גידול לסם מסוג קנאביס, וגידל בו 888 שתילי סם במשקל כולל של 253.9 ק""ג.",דיון והכרעה
55,ME-17-04-49625-808,"הערכים החברתיים שנפגעו ממעשי הנאשם הם בין היתר, שלום הציבור ובטחונו, ובריאות הציבור.",דיון והכרעה
56,ME-17-04-49625-808,שימוש בסם הוא רעה חולה.,דיון והכרעה
57,ME-17-04-49625-808,נזקיו לפרט ולחברה מובהקים.,דיון והכרעה
58,ME-17-04-49625-808,רוב מדינות העולם משקיעות משאבים למלחמה בו.,דיון והכרעה
59,ME-17-04-49625-808,"השימוש בסמים, כולל באלה המוגדרים קלים, עלול לגרום לתלות, שבתורה עלולה לפגוע בתפקוד, להשפיע על התנהלות המשתמש במעגלי חייו השונים, ולהביא לכך שהוא יפול כנטל על משפחתו ועל החברה.",דיון והכרעה
60,ME-17-04-49625-808,"באופן כללי, צריכת סמים קשורה גם בעבריינות ובחשיפת הציבור לעבירות רכוש ואלימות לצורך השגת כסף מהיר לרכישת הסמים, והיא פוגעת בחברה בכללה ומחלישה אותה.",דיון והכרעה
61,ME-17-04-49625-808,"ממילא, מי שמגדל סמים לצורך הפצתם, תורם ליצירתן ולהתגברותן של הפגיעות האמורות.",דיון והכרעה
62,ME-17-04-49625-808,"בהתחשב בכמות הסם הגדולה מאוד שהנאשם גידל, הרי שמידת הפגיעה בערכים המוגנים הינה משמעותית.",דיון והכרעה
63,ME-17-04-49625-808,"ייצור סם הוא מהחמורים שבעבירות הסמים, שכן הוא גורם להכנסת כמות סם חדשה ל""שוק הסמים"", שקודם לכן לא היתה בו.",דיון והכרעה
64,ME-17-04-49625-808,"זהו הצעד המרכזי והמשמעותי שבתהליך הפצת הסם, הוא הבסיס שבלעדיו לא יכולים להתקיים השלבים הבאים של שרשרת הסם.",דיון והכרעה
65,ME-17-04-49625-808,5.,דיון והכרעה
66,ME-17-04-49625-808,מדיניות הענישה הנוהגת בעבירות הסמים החמורות הינה מאז ומתמיד של החמרה.,דיון והכרעה
67,ME-17-04-49625-808,"בית המשפט העליון ציין כי העונש שהושת על המערערים אינו חורג מרף הענישה הנוהג, אך ראה מקום  להפחית 6 חודשים מתקופות המאסר שנגזרו על המערערים, מנימוקים שונים שהעיקרי בהם הוא תסקירי שירות המבחן החיוביים.",דיון והכרעה
68,ME-17-04-49625-808,בית המשפט העליון דחה את הערעור וקבע כי-,דיון והכרעה
69,ME-17-04-49625-808,בית המשפט העליון קיבל את ערעור המדינה וקבע-,דיון והכרעה
70,ME-17-04-49625-808,"בית המשפט המחוזי קבע כי מתחם העונש הראוי נע בין 18 ל – 30 חודשי מאסר בפועל וקנס כספי, וגזר על המערער 23 חודשי מאסר בפועל.",דיון והכרעה
71,ME-17-04-49625-808,"בית המשפט העליון קיבל את הערעור וקיצר את עונש המאסר של המערער בשלושה חודשים, בשל שיקולי שיקום משמעותיים.",דיון והכרעה
72,ME-17-04-49625-808,"בית המשפט המחוזי ציין כי קיימת אפשרות שבסופו של דבר כמות הסם, לאחר הפקת הסם בפועל מברוטו לנטו, היתה משמשת לפחות בעיקרה לצריכה עצמית של הנאשם, וכי המאשימה לא הביאה נתונים מהי כמות הסם שניתן להפיק בפועל מהשתילים בכמות המפורטת.",דיון והכרעה
73,ME-17-04-49625-808,סבר כי מתחם העונש הראוי בנסיבות המקרה הינו בין שנה אחת ל – 6 שנים.,דיון והכרעה
74,ME-17-04-49625-808,וגזר על הנאשם 30 חודשי מאסר בפועל.,דיון והכרעה
75,ME-17-04-49625-808,נסיבות הקשורות בביצוע העבירות –,דיון והכרעה
76,ME-17-04-49625-808,"גידול הסם על ידי הנאשם חִייב הקמת מערכת מתאימה, התקנת ציוד ייעודי, וביצוע פעולות רבות, בתהליך שנמשך על פני פרק זמן משמעותי.",דיון והכרעה
77,ME-17-04-49625-808,ברור מאליו שהמעשים היו מתוכננים מראש.,דיון והכרעה
78,ME-17-04-49625-808,"כתב האישום שבעובדותיו הודה הנאשם, מייחס לנאשם לבדו את גידול הסם והחזקתו.",דיון והכרעה
79,ME-17-04-49625-808,"חממת גידול הסמים של הנאשם ובה שתילי הסם, התגלתה תוך כדי תהליך גידול הסם וטרם הפצתו.",דיון והכרעה
80,ME-17-04-49625-808,"כך שהנזק העיקרי, המתבטא בצריכת הסם, לא התממש.",דיון והכרעה
81,ME-17-04-49625-808,"אולם בשים לב לכמות הסם העצומה שנתפסה – למעלה מ- 250 ק""ג - הנזק שיכל להיגרם ממעשי הנאשם אם הסם היה מופץ כצפוי, הוא משמעותי ביותר.",דיון והכרעה
82,ME-17-04-49625-808,"כמובן שהמשקל האמור הוא משקל שתילי הסם ברוטו ושהפער בינו לבין משקל הסם עצמו רב, אולם בכל פעם שנתפסים שתילי סם בנסיבות דומות, המשקל המיוחס הוא המשקל ברוטו, ובהתאם ניתן למקם את האירוע המסוים על פני סולם החומרה היחסי.",דיון והכרעה
83,ME-17-04-49625-808,המניע למעשי הנאשם הוא בצע כסף.,דיון והכרעה
84,ME-17-04-49625-808,"בהתאם לצורך לקיים יחס הולם בין חומרת מעשי העבירה בנסיבותיהם ומידת אשמו של הנאשם ובין העונש שיוטל; ובהתחשב בערכים החברתיים שנפגעו מביצוע העבירות; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירות; אני קובע כי מתחם העונש ההולם לעבירות שביצע הנאשם, הוא בין 2.5 ל- 5 שנות מאסר בפועל.",דיון והכרעה
85,ME-17-04-49625-808,הנאשם טען בפני שירות המבחן כי ביצע את העבירות על מנת להרוויח כסף קל ולשפר את מצבו הכלכלי.,דיון והכרעה
86,ME-17-04-49625-808,"מי שאינו בוחל בביצוע עבירות סמים להשגת כסף קל, עלול לשוב ולבצע עבירות כאלה מאותו מניע.",דיון והכרעה
87,ME-17-04-49625-808,"משכך, יש להרתיע את הנאשם מפני ביצוע עבירות נוספות.",דיון והכרעה
88,ME-17-04-49625-808,"נראה לי שיש סיכוי ממשי שהטלת מאסר לתקופה משמעותית על הנאשם, תביא להרתעתו.",דיון והכרעה
89,ME-17-04-49625-808,הטלת עונשים משמעותיים בעבירות סמים תורמת גם לאינטרס הרתעת הרבים.,דיון והכרעה
90,ME-17-04-49625-808,"בגזירת עונשו של הנאשם אני מביא בחשבון בין היתר את גילו של הנאשם – 42; את נסיבות חייו, כמתואר בתסקיר שירות המבחן; את העובדה שבמשך שנים הוא עבד באופן רצוף; את עברו הנקי; את העובדה שזהו מאסרו הראשון; את הפגיעה הצפויה לו ממאסרו; את הפגיעה הצפויה למשפחתו מהמאסר, בהיות הנאשם מפרנסה היחידי ובהתחשב בכך שלנאשם 10 ילדים ושבתו בת ה-6 נכה בדרגה של 100 אחוזים; את הודאת הנאשם, על משמעויותיה; את הסדר הטיעון שבין הצדדים; את החרטה שהנאשם הביע ואת שאיפתו לניהול אורח חיים נורמטיבי; ואת סיכויי שיקומו של הנאשם.",דיון והכרעה
91,ME-17-04-49625-808,"נוכח כל האמור, אני דן את הנאשם לעונשים הבאים:",דיון והכרעה
92,ME-17-04-49625-808,"45 חודשי מאסר בפועל, מיום מעצרו.",דיון והכרעה
93,ME-17-04-49625-808,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת סמים שהיא פשע.",דיון והכרעה
94,ME-17-04-49625-808,"קנס בסך 30,000 ₪ או 3 חודשי מאסר תחתיו.",דיון והכרעה
95,ME-17-04-49625-808,"בשלב הטיעונים לעונש, התביעה ביקשה להכריז שהנאשם הוא סוחר סמים, לפי סעיף 36א(ב) לפקודת הסמים המסוכנים [נוסח חדש] התשל""ג-1973.",דיון והכרעה
96,ME-17-04-49625-808,"הכרזה שנאשם הוא סוחר סמים, קשורה בבקשת התביעה לחלט רכוש הקשור לביצוע העבירה או שהושג בעבירה של עסקת סמים.",דיון והכרעה
97,ME-17-04-49625-808,"בקשת התביעה לחילוט רכוש כאמור ופירוט הרכוש שחילוטו מבוקש, צריכים להופיע בכתב האישום.",דיון והכרעה
98,ME-17-04-49625-808,"קביעת בית המשפט שהנאשם סוחר סמים, צריכה להיות בהכרעת הדין, על פי בקשת תובע.",דיון והכרעה
99,ME-17-04-49625-808,"כאן, התביעה ציינה בכתב האישום כי תבקש מבית המשפט לקבוע בהכרעת הדין שהנאשם הוא סוחר סמים ותבקש שרכבו יחולט לאוצר המדינה, אולם, לאחר הודאת הנאשם ועובר להכרעת הדין היא לא הציגה את בקשתה וגם לאחר הכרעת הדין היא לא ביקשה לתקן את הכרעת הדין ולכלול בה את הכרזת הנאשם כאמור, ובנוסף, היא הודיעה כי הגיעה להסכמה עם הנאשם לפיה הוא יסכים שיוטל עליו קנס בסך 30 אלף ₪ והיא תוותר על בקשתה לחילוט רכבו.",דיון והכרעה
100,ME-17-04-49625-808,"במצב דברים זה, כאשר לא עומד על הפרק רכוש כלשהו שהתביעה מבקשת לחלט, ואין בפי התביעה טענה על קיומו של רכוש כזה, ומשאנו נמצאים כבר בשלב של גזר הדין שלאחריו התביעה אינה יכולה עוד לתקן את בקשתה בנוגע לחילוט רכוש (ראה סעיף 36א(ה) לפקודת הסמים), אינני רואה מקום לתקן בשלב זה את הכרעת הדין לשם הכרזה על הנאשם כסוחר סמים.",דיון והכרעה
101,ME-17-04-49625-808,זכות ערעור בתוך 45 יום.,דיון והכרעה
102,ME-17-04-49625-808,"5129371ניתן היום,  ב' ניסן תשע""ח, 18 מרץ 2018, במעמד הצדדים וב""כ.",דיון והכרעה
