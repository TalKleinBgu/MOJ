,verdict,text,part
0,SH-20-06-20513-421,"ע""י ב""כ עו""ד יצחק מורדוך",בעניין:	מדינת ישראל – פרקליטות מחוז מרכז		המאשימה
1,SH-20-06-20513-421,"ע""י ב""כ עו""ד שאדי נאטור",נ ג ד
2,SH-20-06-20513-421,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נ ג ד
3,SH-20-06-20513-421,"חוק העונשין, תשל""ז-1977: סע'  40(ו), 40ג(א)",נ ג ד
4,SH-20-06-20513-421,"הנאשם הורשע על פי הודאתו, ובמסגרת הסדר טיעון, בעבירה של החזקת סם שלא לצריכה עצמית, בניגוד לסעיף 7(א)+7(ג) רישא לפקודת הסמים המסוכנים [נוסח חדש], תשל""ג-1973.",גזר דין
5,SH-20-06-20513-421,"על פי עובדות כתב האישום המתוקן, ביום 2.6.20, בשעה 22:30, נסע הנאשם ברכב והחזיק 98.97 גרם סם מסוכן מסוג הרואין.",גזר דין
6,SH-20-06-20513-421,על פי הסדר הטיעון הוסכם שיתקבל בעניינו של הנאשם תסקיר של שירות המבחן.,גזר דין
7,SH-20-06-20513-421,לא היתה הסכמה לעונש וכל צד טען כראות עיניו.,גזר דין
8,SH-20-06-20513-421,"מתסקיר שירות המבחן מיום 28.1.21 עולה כי הנאשם רווק כבן 26, וטרם מעצרו התגורר בבית אמו בלוד ועבד בניקיון.",תסקיר שירות המבחן
9,SH-20-06-20513-421,"הנאשם גדל במשפחה קשת יום, מרובת ילדים, כשאביו נישא למספר נשים ולא התגורר בבית, ונפטר לפני כ-7 שנים מטעמים בריאותיים.",תסקיר שירות המבחן
10,SH-20-06-20513-421,"אמו, עקרת בית, עמה תאר הנאשם קשר רגשי קרוב אך נמנע מלשתף אותה במצבו על מנת לא להדאיגה.",תסקיר שירות המבחן
11,SH-20-06-20513-421,הנאשם הפסיק לימודיו לאחר 4 שנים בלבד על רקע קשיים כלכליים במשפחתו.,תסקיר שירות המבחן
12,SH-20-06-20513-421,הוא אינו יודע קרוא וכתוב בערבית ובעברית.,תסקיר שירות המבחן
13,SH-20-06-20513-421,הוא גדל בהיעדר דמויות מציבות גבול ובהיעדר מסגרת חינוך ועל כן שהה ללא פיקוח והשגחה במשך מרבית שעות היממה ונהג לאסוף בקבוקים כמקור פרנסה לצד עבודות מזדמנות.,תסקיר שירות המבחן
14,SH-20-06-20513-421,"סובל מאסטמה ומקבל טיפול תרופתי לאורך השנים, ובכלל זה בתקופת מעצרו.",תסקיר שירות המבחן
15,SH-20-06-20513-421,משפחת הנאשם מעורבת בסכסוכים על רקע מעורבותם של מספר בני משפחה בפעילות עבריינית שהסלימו לכדי רצח שלושה מבני המשפחה המורחבת.,תסקיר שירות המבחן
16,SH-20-06-20513-421,על רקע זה גדל הנאשם בתחושת פחד ללא דמות תומכת וללא הצבת גבולות ברורים.,תסקיר שירות המבחן
17,SH-20-06-20513-421,"לנאשם שתי הרשעות קודמות בעבירות סמים, אחת משנת 2013 בגינה נדון למאסר מותנה, השניה משנת 2019 בגינה נדון ל-8 חודשי מאסר בפועל.",תסקיר שירות המבחן
18,SH-20-06-20513-421,"הנאשם הופנה לשירות המבחן לנוער בשנת 2013 בגין עבירה מתחום הסמים כאמור, כשבמסגרת האבחון השתתף בקבוצה לנערים בתנאים מגבילים, הגיע ושיתף פעולה כנדרש וההתרשמות היתה כי השקיע כוחות להימנע ממעורבות נוספת עם גורמי החוק.",תסקיר שירות המבחן
19,SH-20-06-20513-421,"הנאשם הופנה, כאמור, לשירות בשנית, בגין עבירה נוספת מתחום הסמים, ושולב בטיפול במסגרת הליך המעצר במשך 7 חודשים שהסתיים עקב חוסר שיתוף פעולה מצדו לאור קשייו להגיע לפגישות ולמסור בדיקות שתן כנדרש.",תסקיר שירות המבחן
20,SH-20-06-20513-421,"הוא שלל אז שימוש בסמים ואלכוהול, שלל נזקקות טיפולית צמצם מאחריותו בביצוע בעבירה ונפתח בעניינו תיק מב""ד במהלך האבחון ועל כן השירות לא בא בהמלצה שיקומית בעניינו.",תסקיר שירות המבחן
21,SH-20-06-20513-421,"במסגרת התיק דנן, התייחס הנאשם לכך כי כבר בילדותו החל שימוש בקנאביס ובהיותו כבן 24, סמוך לאחר פטירת אחיו ושחרורו ממאסר האחרון, העמיקה התמכרותו והוא החל שימוש בקוקאין והרואין בתדירות יום יומית.",תסקיר שירות המבחן
22,SH-20-06-20513-421,"הנאשם לקח אחריות על ביצוע העבירה והביע חרטה בגינה, ומסר שבוצעה על רקע התמכרותו  האינטנסיבית לסמים.",תסקיר שירות המבחן
23,SH-20-06-20513-421,הנאשם טען שלאחר שקיבל משכורתו נסע לרכוש את הסם בכמות נרחבת לשימושו העצמי בלבד לפרק זמן ממושך.,תסקיר שירות המבחן
24,SH-20-06-20513-421,"לטענתו מאז מעצרו נגמל מסמים באופן עצמאי, בתמיכת חברו לתא המעצר, ומאז אינו משתמש בכל סם שהוא.",תסקיר שירות המבחן
25,SH-20-06-20513-421,"הנאשם ביקש להשתלב במסגרת קהילת גמילה למכורים, וביטא הבנה מילולית לתנאי המסגרת.",תסקיר שירות המבחן
26,SH-20-06-20513-421,"שירות המבחן התרשם שהנאשם בחור צעיר, נעדר כוחות, שגדל התנאי הנחה רגשית ופיזית, ואשר בשנים האחרונות התמכרותו החריפה וניכר כי מתקשה להכיר בדפוסיו ההתמכרותיים, הגם שכיום מודע יותר לחומרת בעייתו ונזקקותו הטיפולית.",תסקיר שירות המבחן
27,SH-20-06-20513-421,"על גורמי הסיכון בעניינו מנה השירות את חומרת העבירה, שימוש בסמים מגיל צעיר, החרפת ההתמכרות, עבר פלילי בתחום הסמים ועמדות מקלות מצדו כלפי שמירת החוק, כמו גם היעדר הרתעה מפני סנקציות קודמות וקשייו להירתם לטיפול בעבר.",תסקיר שירות המבחן
28,SH-20-06-20513-421,"על גורמי הסיכוי לשיקום מנה השירות את העובדה כי לראשונה מכיר בבעיית ההתמכרות שלו, הרתמות בני משפחה לסייע לו בהליך ופנייתו לשלבו במסגרת קהילה טיפולית.",תסקיר שירות המבחן
29,SH-20-06-20513-421,"בנסיבות אלה, לאחר התלבטות, והבעת ספק באשר לכוחותיו ויכולתו להתמיד במסגרת אינטנסיבית של קהילה טיפולית, לצד פגישה עם בני משפחתו שהוצעו כערבים לצורך בחינת התאמתו לקהילה, הפנה אותו השירות לראיון קבלה לקהילת ""אילנות"" ביום 7.2.21.",תסקיר שירות המבחן
30,SH-20-06-20513-421,"לאחר קבלת עמדות ב""כ הצדדים להמלצת שירות המבחן, החלטתי לשמוע את הטיעונים לעונש וליתן גזר דין.",תסקיר שירות המבחן
31,SH-20-06-20513-421,"ב""כ המאשימה טען שנסיבות ביצוע העבירה מלמדות על חומרת המעשים, מכיוון שמדובר בסם מסוכן, בפוטנציאל נזק עצום ובכמות רבה מאוד ביחס לכמות שהוגדרה בפקודת הסמים לצריכה עצמית (0.3 גרם), דהיינו שכמות הסם שהחזיק הנאשם מקבילה ל-329 מנות ומעידה על אופי מסחרי ועל מעורבות עמוקה בעולם הפשע.","טיעוני ב""כ הצדדים"
32,SH-20-06-20513-421,מבחינת הערכים החברתיים המוגנים נטען שבתי המשפט קבעו שמדובר בנגע שהתפשט בחברה ויש צורך למגרו על מנת לשמור על בריאות הציבור ועל הסדר הציבורי.,"טיעוני ב""כ הצדדים"
33,SH-20-06-20513-421,מידת הפגיעה היא גבוהה נוכח הסוג וכמות הסם.,"טיעוני ב""כ הצדדים"
34,SH-20-06-20513-421,"מתחם העונש הראוי, בהתאם לפסיקה, נע בין 3 ל-5 שנות מאסר, לצד ענישה נלווית.","טיעוני ב""כ הצדדים"
35,SH-20-06-20513-421,"באשר לנסיבות שאינן קשורות לביצוע העבירה נטען שכנגד הנאשם תלוי ועומד עונש מאסר על תנאי בן 6 חודשים אותו יש להפעיל במצטבר לעונש המאסר שייגזר עליו בתיק זה, הואיל ואת העבירה דנן ביצע כשמאסר על תנאי מרחף מעל ראשו, לאחר שהורשע בעבירה של סחר בסם.","טיעוני ב""כ הצדדים"
36,SH-20-06-20513-421,"התובע טען שבעבר ניתנו לנאשם הזדמנויות להיגמל, אך הוא כשל.","טיעוני ב""כ הצדדים"
37,SH-20-06-20513-421,"עוד טען שהנאשם, למעשה, אינו נוטל אחריות מלאה על מעשיו כשהוא טוען שהחזיק את הסמים לצריכתו העצמית, וזאת בניגוד לכתב האישום המתוקן, בו הודה, המייחס לו החזקת סם שלא לצריכה עצמית.","טיעוני ב""כ הצדדים"
38,SH-20-06-20513-421,"לבסוף נטען שיש לשקול לעשות שימוש בסעיף 40(ו) לחוק העונשין, לצורך הרתעת היחיד והרבים, זאת נוכח סמיכות הזמנים מאז ביצוע העבירה הקודמת, כשהפעם מדובר בעבירה חמורה יותר נוכח כמות הסם, ולאחר שהנאשם ריצה עונש מאסר בפועל.","טיעוני ב""כ הצדדים"
39,SH-20-06-20513-421,"לאור כל האמור התבקש בית המשפט למקם את עונשו של הנאשם בחלקו האמצעי של המתחם, להפעיל את עונש המאסר על תנאי במצטבר, לצד מאסר על תנאי וקנס משמעותי.","טיעוני ב""כ הצדדים"
40,SH-20-06-20513-421,"ב""כ המאשימה הגיש פסיקה.","טיעוני ב""כ הצדדים"
41,SH-20-06-20513-421,"ב""כ הנאשם טען שמדובר בהחזקת סם שלא לצריכה עצמית ללא עבירות נילוות.","טיעוני ב""כ הצדדים"
42,SH-20-06-20513-421,"הנאשם הודה בהזדמנות הראשונה, וטרם ייעוץ משפטי, סיפר מה גרם לו להגיע מלוד לטייבה, הסביר לאיזה צורך קנה את הסמים והסביר את הבושה מפני משפחתו, בכנות ותוך הבעת חרטה.","טיעוני ב""כ הצדדים"
43,SH-20-06-20513-421,"הנאשם לא נחקר בחשד לסחר בסם, לא נעצרו איתו מעורבים נוספים והסם לא מחולק למנות.","טיעוני ב""כ הצדדים"
44,SH-20-06-20513-421,למעט הכמות אין אינדיקציה לסחר או לכוונה כזו.,"טיעוני ב""כ הצדדים"
45,SH-20-06-20513-421,"באשר לנסיבותיו האישיות של הנאשם, הנאשם לא בחר בהליך שיקומי רק על מנת לבקש את רחמיו של בית המשפט, ולא בכדי שירות המבחן התלבט בעניינו.","טיעוני ב""כ הצדדים"
46,SH-20-06-20513-421,"מחד, מדובר בנאשם בעל שתי הרשעות קודמות מתחום הסמים, משנת 2013 ו-2017, כששירות המבחן אומר שבשנת 2017 הנאשם נרתע ולא שיתף פעולה עם הליך טיפולי.","טיעוני ב""כ הצדדים"
47,SH-20-06-20513-421,אז הנאשם לא הפנים את מידת מעורבותו בתחום הסמים ולא הביע נכונות להשתתף בקבוצה ייעודית.,"טיעוני ב""כ הצדדים"
48,SH-20-06-20513-421,"מאידך, לנאשם נסיבות אישיות קשות.","טיעוני ב""כ הצדדים"
49,SH-20-06-20513-421,"הוא גדל בעזובה משפחתית, אחיו נרצח ואח נוסף מת כתוצאה מהתמכרות לסמים, כך שלא היה לנאשם מצע ראשוני של הפנמה והבנת בעייתו, אך כיום קיימים ניצני הבנה ראשוניים למצבו.","טיעוני ב""כ הצדדים"
50,SH-20-06-20513-421,"שירות המבחן לא בא בהמלצה סופית, אלא בחן את המשוכה הראשונית של קבלה למסגרת טיפולית סגורה, כשבהליך המעצר בית המשפט דחה את בקשת השירות, אולם ציין כי קיימת אפשרות לבחון אפיק שיקומי בהליך העיקרי.","טיעוני ב""כ הצדדים"
51,SH-20-06-20513-421,"נטען שבתיק דנן האינטרס שבשיקום הנאשם גובר על האינטרס הציבורי, שכן מדובר בנאשם צעיר אשר לא ריצה מאסרים רצופים וממושכים, אלא זהו תיקו השלישי והוא טרם החל, למעשה, את חייו.","טיעוני ב""כ הצדדים"
52,SH-20-06-20513-421,"בנסיבות אלה, ביקש הסניגור ליתן הזדמנות להתנעת הליך שיקומי בעניינו, ואולם גם בהיעדר הליך שיקומי סבור הסניגור שמקרהו של הנאשם נכנס בגדר אותם מקרים המצדיקים חריגה ממתחם העונש ההולם, נוכח נסיבותיו האישיות.","טיעוני ב""כ הצדדים"
53,SH-20-06-20513-421,"ב""כ הנאשם עתר לקביעת מתחם הנע בין 18 ל-36 חודשי מאסר ובית המשפט התבקש למקם את עונשו של הנאשם בתחתית המתחם ולהפעיל את המאסר המותנה בחופף ובמצטבר לעונש שייגזר.","טיעוני ב""כ הצדדים"
54,SH-20-06-20513-421,"לחילופין, בית המשפט התבקש לאפשר לנאשם לערוך ראיון קבלה לקהילה הטיפולית.","טיעוני ב""כ הצדדים"
55,SH-20-06-20513-421,"ב""כ הנאשם הגיש פסיקה.","טיעוני ב""כ הצדדים"
56,SH-20-06-20513-421,"הנאשם הוסיף בדברו האחרון כי נפגע מהתמכרותו לסמים, לאחר שגדל בסביבה שהיו בה סמים, בשכונה ובמסגרת המשפחה, כשאחיו נפטר מסמים, וכעת מבקש להשתלב בהליך טיפולי, גם במסגרת שירות בתי הסוהר.","טיעוני ב""כ הצדדים"
57,SH-20-06-20513-421,"בבוא בית המשפט לגזור את הדין, עליו לקבוע תחילה מתחם עונש הולם בהתאם לעקרון ההלימה שבסעיף 40ג(א) לחוק העונשין ובהתאם לערכים החברתיים המוגנים שנפגעו, מידת הפגיעה בהם, נסיבות הקשורות בביצוע העבירה, מידת אשמו של הנאשם ובהתחשב במדיניות הענישה הנוהגת.",דיון והכרעה
58,SH-20-06-20513-421,"עבירת החזקת סמים מסוכנים שלא לצריכה עצמית, פוגעת בערכים החברתיים שעניינם הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש בסמים, זאת לצד כל אותם נזקים כלכליים וחברתיים עקיפים הנגרמים עקב השימוש בסמים, לרבות פוטנציאל לביצוע עבירות רכוש, כתוצאה מהצורך לממן את רכישת הסמים.",דיון והכרעה
59,SH-20-06-20513-421,"בענין אזולאי התייחס בית המשפט העליון לעבירה בה הורשע הנאשם כאן, וכך נאמר –",דיון והכרעה
60,SH-20-06-20513-421,"מידת הפגיעה בערכים החברתיים המוגנים במקרה שלפניי הינה ברף בינוני, בשים לב לסוג הסם, הנמנה על הסמים הקשים מבין הסמים המסוכנים, הן בשל השפעותיו על הגוף והן בשל פוטנציאל ההתמכרות הגבוה שבו, וזאת בכמות גדולה העולה עשרות מונים על זו המוגדרת בפקודה לצריכה עצמית.",דיון והכרעה
61,SH-20-06-20513-421,"בבחינת נסיבות הקשורות בביצוע העבירה יש להתחשב בכך שסם מסוג קשה הוחזק בכמות גדולה ברכבו של הנאשם, כשהנזק שהיה צפוי להיגרם מכמות וסוג סם זה הינה רבה, הן בפן האישי והן בפן הציבורי.",דיון והכרעה
62,SH-20-06-20513-421,"יחד עם זאת, מדובר בהחזקה של הסם, ללא אינדיקציות לסחר, מלבד הכמות, כאשר הסם לא מחולק למנות, כדרכם של סוחרי סמים.",דיון והכרעה
63,SH-20-06-20513-421,"מתחמים דומים עולים אף בסקירת פסיקה נוספת של בית המשפט העליון ובתי משפט מחוזיים, בשים לב לנסיבות הספציפיות של כל מקרה ומקרה.",מתחם העונש ההולם
64,SH-20-06-20513-421,כך למשל:,מתחם העונש ההולם
65,SH-20-06-20513-421,"נוכח נסיבות ביצוע העבירה, כמפורט לעיל, מידת הפגיעה בערכים החברתיים המוגנים ומדיניות הפסיקה הנוהגת, אני קובע כי מתחם העונש ההולם נע בין 25 ל-45 חודשי מאסר, לצד ענישה נלווית.",מתחם העונש ההולם
66,SH-20-06-20513-421,"[יש לציין כי קביעת המתחם האמור עולה בקנה אחד אף עם הפסיקה שהגישו ב""כ הצדדים, ובכלל זה הפסיקה שהגיש ב""כ הנאשם לאחר הטיעונים לעונש].",מתחם העונש ההולם
67,SH-20-06-20513-421,"מהנסיבות שאינן קשורות בביצוע העבירה עולה שהגם שמדובר בנאשם צעיר, הרי שלחובתו שתי הרשעות קודמות בעבירות סמים (תע/1), האחת משנת 2013 והשניה משנת 2019, בגינה ריצה עונש מאסר בן 8 חודשים בגין סחר בסם מסוכן מסוג קנאביס, בצוותא חדא.",נסיבות שאינן קשורות בביצוע העבירה
68,SH-20-06-20513-421,עוד עולה שאת העבירה בתיקנו ביצע כשתלוי ועומד נגדו עונש מאסר על תנאי בן 6 חודשים מהתיק הקודם (תע/2).,נסיבות שאינן קשורות בביצוע העבירה
69,SH-20-06-20513-421,"מתסקיר שירות המבחן שהוגש בעניינו עולה שבעבר ניתנו לו הזדמנויות להשתלב בהליך טיפולי, ואולם אף ששולב בהליך כזה, הוא הפסיק לשתף פעולה ושלל נזקקות טיפולית.",נסיבות שאינן קשורות בביצוע העבירה
70,SH-20-06-20513-421,"למעשה, חרף דפוסי התמכרות לסמים קשים, אשר העמיקו והחריפו בשנים האחרונות, הסתבכותו החוזרת בעבירות מסוג זה והליכי טיפול שכשלו, רק עתה מכיר הנאשם, לראשונה, בבעיית ההתמכרות ומביע נכונות ראשונית להשתלב בקהילה טיפולית.",נסיבות שאינן קשורות בביצוע העבירה
71,SH-20-06-20513-421,"גם בתסקיר הנוכחי, הפרוגנוזה להצלחת הטיפול אינה חיובית, ושירות המבחן מביע ספק רב באשר לכוחותיו ויכולותיו של הנאשם להתמיד במסגרת אינטנסיבית של קהילה טיפולית, כאשר הוא מתרשם מנאשם נעדר כוחות וכישורים לתפקוד נורמטיבי, והגם שכיום מודע לחומרת בעייתו ונזקקותו לסיוע גורמים חיצוניים לטיפול בהתמכרותו, הרי שהוא אינו מקבל אחריות מלאה למעשיו הואיל ועומד על כך שרכש את הסם לשימושו העצמי בלבד לפרק זמן ארוך.",נסיבות שאינן קשורות בביצוע העבירה
72,SH-20-06-20513-421,"בנסיבות אלה, כאשר הנאשם לא התמיד בהליכי טיפול קודמים, כאשר הנאשם לא היה משולב בהליך טיפולי עובר למעצרו, כאשר הנאשם מביע נכונות ראשונית להירתם להליך טיפולי, וכאשר הפרוגנוזה להצלחת הליך טיפולי שכזה היא נמוכה – לא מצאתי להורות על הפנייתו של הנאשם לראיון קבלה לקהילה טיפולית ולא מצאתי הצדקה לחריגה ממתחם העונש ההולם מטעמי שיקום.",נסיבות שאינן קשורות בביצוע העבירה
73,SH-20-06-20513-421,"אני סבור כי התנהלות זו של הנאשם לאורך השנים, כאשר חלה הסלמה במעורבותו בעבירות סמים, אינה מצדיקה העדפת האינטרס השיקומי בעניינו על פני האינטרס הציבורי, ואין מנוס מהטלת מאסר ממושך, כשנתיב הגמילה פתוח בפניו במסגרת שב""ס.",נסיבות שאינן קשורות בביצוע העבירה
74,SH-20-06-20513-421,"לזכותו של הנאשם יעמדו הודאתו בכתב האישום המתוקן, נטילת האחריות והחסכון בזמן שיפוטי יקר.",נסיבות שאינן קשורות בביצוע העבירה
75,SH-20-06-20513-421,"כמו כן, תילקחנה בחשבון נסיבותיו האישיות המורכבות כמפורט בתסקיר שירות המבחן.",נסיבות שאינן קשורות בביצוע העבירה
76,SH-20-06-20513-421,"מצאתי כי איזון ראוי והולם ייעשה מקום בו עונשו של הנאשם יקבע קרוב לרף התחתון של מתחם הענישה, והמאסר על תנאי בן ה-6 חודשים התלוי ועומד נגדו יופעל רובו במצטבר לעונש שיוטל עליו.",נסיבות שאינן קשורות בביצוע העבירה
77,SH-20-06-20513-421,"לאור האמור לעיל, אני גוזר על הנאשם את העונשים הבאים:",נסיבות שאינן קשורות בביצוע העבירה
78,SH-20-06-20513-421,"סך הכול ירצה הנאשם 32 חודשי מאסר בפועל, מיום מעצרו 2.6.20.",נסיבות שאינן קשורות בביצוע העבירה
79,SH-20-06-20513-421,"12 חודשי מאסר על תנאי למשך שלוש שנים מיום שחרורו, שלא יעבור עבירת סמים מסוג פשע.",נסיבות שאינן קשורות בביצוע העבירה
80,SH-20-06-20513-421,"3 חודשי מאסר על תנאי למשך שלוש שנים מיום שחרורו, שלא יעבור עבירת סמים מסוג עוון.",נסיבות שאינן קשורות בביצוע העבירה
81,SH-20-06-20513-421,"קנס כספי בסך 3,500 ₪ או 30 ימי מאסר תמורתו.",נסיבות שאינן קשורות בביצוע העבירה
82,SH-20-06-20513-421,"הקנס ישולם ב-10 תשלומים חודשיים, שווים ורצופים החל ביום 1.5.21.",נסיבות שאינן קשורות בביצוע העבירה
83,SH-20-06-20513-421,לא ישולם תשלום במועד יעמוד מלוא הסכום לתשלום מיידי.,נסיבות שאינן קשורות בביצוע העבירה
84,SH-20-06-20513-421,ניתן צו כללי למוצגים לשיקול דעת קצין ממונה; הסמים – יושמדו.,נסיבות שאינן קשורות בביצוע העבירה
85,SH-20-06-20513-421,5129371זכות ערעור לבית המשפט המחוזי מרכז בתוך 45 ימים.,נסיבות שאינן קשורות בביצוע העבירה
86,SH-20-06-20513-421,"ניתן היום,  י' אדר תשפ""א, 22 פברואר 2021, בנוכחות ב""כ המאשימה, עו""ד ראזי באטחיש, הנאשם ובא-כוחו.",נסיבות שאינן קשורות בביצוע העבירה
