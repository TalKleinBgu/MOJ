,verdict,text,part
0,SH-19-03-1611-955,"מדינת ישראל
משטרת ישראל
תביעות שלוחת רמלה
באמצעות ב""כ עוה""ד חן זערור","כבוד השופט, סגן הנשיאה  מנחם מזרחי"
1,SH-19-03-1611-955,"גיל יהודה 
באמצעות ב""כ עוה""ד רן תגר",נגד
2,SH-19-03-1611-955,"פקודת הסמים המסוכנים [נוסח חדש], תשל""ג-1973: סע'  13, 19.א",נגד
3,SH-19-03-1611-955,"הנאשם הורשע בעקבות הודאתו בכתב-אישום מתוקן בריבוי עבירות של סחר בסם מסוכן בניגוד לסעיפים 13 + 19א לפקודת הסמים המסוכנים (נוסח חדש) התשל""ג – 1973.",גזר - דין
4,SH-19-03-1611-955,"לנוחיות הקורא, אתמצת את פועלו העברייני של הנאשם בכל האישומים כמתואר בעובדות כדלקמן:",גזר - דין
5,SH-19-03-1611-955,"במשך כשנה, מתחילת שנת 2018 ועד פברואר 2019, מכר הנאשם בכ – 86 מקרים שונים, סם מסוכן מסוג קנביס, במשקלים שבדרך כלל נעו בין גרם בודד לשלושה גרם, אך גם 5 גרם, 10 גרם  ו – 15 גרם (אישום 7, אישום 12, אישום 15) בכל פעם,  לכ – 14 קונים שונים (כולם בגירים) וזאת לאחר שיצר עימם קשר באמצעות יישומון ""טלגראס"", וכן החזיק בביתו 405 גרם נטו קנביס (האישום הראשון).",גזר - דין
6,SH-19-03-1611-955,"התכליות העומדות אחר העבירות בהן פשע הנאשם הן המלחמה בנגע הסמים, מניעת הפגיעה הבריאותית הנובעת מן הסם לבני אדם ומניעת הנזקים הישירים והעקיפים הנגרמים לחברה מפעילות עבריינית של סחר בסמים.",גזר - דין
7,SH-19-03-1611-955,"לאור עקרון ההלימה ופסיקה הנוהגת בתחום, אני קובע כי מתחם הענישה ביחס לכל אירוע עברייני של סחר בקנביס תמורת תשלום, בנסיבות תיק, זה נע בין מספר חודשי מאסר בפועל עד 12 חודשי מאסר בפועל, כך גם ביחס לאישום הראשון  של כתב-האישום הדן בהחזקת  405 גרם קנביס.",גזר - דין
8,SH-19-03-1611-955,"אפנה אל פסק-הדין הבאים, כאשר כל מקרה יאובחן לנסיבותיו, לחומרה או לקולא:",גזר - דין
9,SH-19-03-1611-955,"אין צורך להכביר מילים אודות החומרה הרבה הכללית הנודעת לעבריינות הסחר בסמים, הפוגעת בבריאותו של הציבור והמתדלקת את העבריינות הכללית במדינה.",(1). חומרת העבירות:
10,SH-19-03-1611-955,הנאשם עסק בתחום הסמים משך תקופה ארוכה – כשנה תמימה - ביצע עשרות עסקאות – 86 מקרים שונים - עת מכר קנביס לקונים שונים כדי לגרוף רווח כספי.,(1). חומרת העבירות:
11,SH-19-03-1611-955,"בחישוב גס, אם במשך שנה ביצע הנאשם כ – 86 עסקאות שונות, הרי שבערך בכל ארבעה ימים הוא ביצע עסקת סחר בסם, והרי זהו אדם אשר הפך את שגרת יומו לפעילות שכזו,  למקצוע וללחם חוקו.",(1). חומרת העבירות:
12,SH-19-03-1611-955,"השימוש בתוכנת ה""טלגראס"" מוסיף אלמנט של חומרה למעשים, נוכח התחכום, התכנון, הקושי הניצב בפני רשויות האכיפה לחשוף עבריינות בדרך פעילות שכזו, והצורך המיוחד להרתיע את היחיד ואת הרבים מסחר בסמים באמצעות יישומון זה.",(1). חומרת העבירות:
13,SH-19-03-1611-955,כמות הסם שאותה החזיק בביתו נכבדה ביותר (קנביס במשקל 405 גרם).,(1). חומרת העבירות:
14,SH-19-03-1611-955,"מנגד, הנאשם צעיר, יליד 1993, נעדר כל עבר פלילי.",(2). שיקולים לקולה:
15,SH-19-03-1611-955,"הנאשם הודה, לא ניהל משפט וחסך זמן ציבורי ניכר (30 עדים).",(2). שיקולים לקולה:
16,SH-19-03-1611-955,"הנאשם היה עצור כחודש ימים מיום 20.2.19 עד 19.3.19, ולאחר מכן מצוי בתנאים מגבילים שונים.",(2). שיקולים לקולה:
17,SH-19-03-1611-955,"התקבל תסקיר ראשון מאת שירות המבחן וממנו ניתן ללמוד, בין השאר את אלו:",(3). התסקירים:
18,SH-19-03-1611-955,"התסקיר תיאר את תולדות חייו: הוא גדל בסביבה נורמטיבית, שירת בצבא.",(3). התסקירים:
19,SH-19-03-1611-955,"נמסר כי הוא אינו מאופיין בדפוסי התנהגות עבריינית, חווה תקופה משברית אשר הובילה אותו לצריכת סמים, חיפש מקור הכנסה שהוביל אות למכירת הסם, המעצר קטע הליך של הדרדרות.",(3). התסקירים:
20,SH-19-03-1611-955,"הנאשם מקיים קשר עם שירות המבחן, מוסר דגימות שתן נקיות מסם, שולב בהליך שיקומי, הביע חרטה על מעשיו, מצוי בתהליך של הפקת לקחים, והוא בעל מוטיבציה לשיקום.",(3). התסקירים:
21,SH-19-03-1611-955,"ההערכה היא שאם הנאשם ימשיך את הטיפול ואת ההליך השיקומי, יפחת הסיכון להישנות עבריינות בתחום הסמים.",(3). התסקירים:
22,SH-19-03-1611-955,ההמלצה היא לנקוט בענישה שיקומית -לא בדרך של מאסר בפועל אשר תוביל לרגרסיה במצבו - כלומר להעמידו במבחן יחד עם מאסר בדרך של עבודות שירות.,(3). התסקירים:
23,SH-19-03-1611-955,"נוכח דחיית מועד הדיון, התקבל עדכון מאת שירות המבחן, שלפיו הנאשם ממשיך להיות בקשר טיפולי עם שירות המבחן.",(3). התסקירים:
24,SH-19-03-1611-955,"נמסר מידע אודות תחלואה קשה של אמו, נמסר כי איבד את מקום עבודתו, הוא מסר כי עקב כך היו לו שתי מעידות של שימוש בסמים על רקע המצוקה האישית, אשר הובילה לבדיקת שתן חיובית לשימוש בסמים.",(3). התסקירים:
25,SH-19-03-1611-955,ההערכה היא עדיין שהוא בעל מוטיבציה לשיקום ולשינוי דרכים.,(3). התסקירים:
26,SH-19-03-1611-955,מנגד הרושם הוא שעדיין במצבי דחק קיימת לנאשם נטייה לבריחה למציאת פתרונות קלים.,(3). התסקירים:
27,SH-19-03-1611-955,למרות המורכבות במצבו ההמלצה היא עדיין הטיל עליו צו מבחן ולמצות את הענישה בדרך של עבודות שירות.,(3). התסקירים:
28,SH-19-03-1611-955,"מכלל התסקירים, התמונה המתקבלת היא של נאשם אשר מנהל קשר חיובי עם שירות המבחן, שהוא בעל מוטיבציה כללית לשיקום, אך למרות שמלאה כשנה לקשר שלו עם שירות המבחן, אין למצוא כאן תמונה חיובית מזהירה עד כי ניתן לומר בוודאות מוחלטת, כי מדובר בנאשם אשר במבחן הזמן הציג תמונה שיקומית מוכחת, מוחלטת, המאפשרת סטייה דרמטית לקולה ממתחם הענישה.",(3). התסקירים:
29,SH-19-03-1611-955,"למרות הדרך השיקומית שבאופן עקרוני בהחלט מאפשרת לסטות במידה מסוימת באורח מקל ממתחם הענישה, הרי שנוכח הפסיקה הרווחת ובעיקר פסק-דינו של בית המשפט המחוזי הנכבד מעניין אלבז הנ""ל, שנסיבותיו דומות (הגם שניתן לאבחן לחומרה – אותו נאשם היה בעל הרשעה קודמת לא רלוונטית, ריצה מאסר בפועל ומכר גם לקטינים – אך מנגד מיעוט עסקאות ביחס למקרנו) המנחה את בית-משפט זה, איני סבור כי ניתן להסתפק בענישה בדרך של עבודות שירות.",(3). התסקירים:
30,SH-19-03-1611-955,"אכן, יש להתחשב בדרך השיקומית שאותה עבר הנאשם, אך נוכח חומרת המעשים יש לעשות כן במסגרת רף הענישה, אך על דרך מאסר בפועל.",(3). התסקירים:
31,SH-19-03-1611-955,"יש לזכור כי עומד בפני נאשם אשר פעל בתחום הסמים משך שנה באופן תדיר – הוא ביצע 86 עסקאות שונות ל – 14 קונים שונים, החזיק 406 גרם קנביס ועבריינות שכזו מחייבת ענישה בעלת משקל אשר תרתיע את הרבים מלעסוק בתחום עברייני שכזה.",(3). התסקירים:
32,SH-19-03-1611-955,"לבקשת ב""כ הנאשם נשלח הנאשם לקבלת חוות דעת מאת הממונה על עבודות השירות והתקבלה חוות דעת חיובית, אך כפי שציינתי לעיל, מכלול הנימוקים אינו מאפשר להסתפק בענישה בדרך של עבודות שירות ואינו מאפשר לקבל את המלצת שירות המבחן.",(3). התסקירים:
33,SH-19-03-1611-955,"לאור כל האמור לעיל, אני גוזר על הנאשם את העונשים הבאים:",(3). התסקירים:
34,SH-19-03-1611-955,13 חודשי מאסר בפועל מהם תנוכה תקופת מעצרו: 20.2.19 עד 19.3.19.,(3). התסקירים:
35,SH-19-03-1611-955,"לשם ריצוי עונשו, יתייצב הנאשם בתאריך 6.12.20 בשעה 09:00 בבית-הסוהר ""הדרים"" כשהוא מצויד בעותק מגזר-דין זה ובתעודת זהות.",(3). התסקירים:
36,SH-19-03-1611-955,"6 חודשי מאסר שאותם לא ירצה הנאשם, אלא אם כן יעבור בתוך 3 שנים מיום שחרורו עבירה מסוג פשע בניגוד לפקודת הסמים המסוכנים.",(3). התסקירים:
37,SH-19-03-1611-955,"5,000 ₪ קנס או 60 ימי מאסר תמורתו, והקנס ישולם בעשרה תשלומים חודשיים שווים, הראשון בתאריך 1.11.20 והנותרים בכל ראשון לחודש שלאחר מכן.",(3). התסקירים:
38,SH-19-03-1611-955,"כפי המוסכם, הכספים שבהודעת החילוט שבכתב-האישום והטלפון הסלולארי יחולטו לטובת קרן החילוט סמים.",(3). התסקירים:
39,SH-19-03-1611-955,פסילת רישיון נהיגה למשך 6 חודשים מיום שחרורו מבית-הסוהר והנאשם יפקיד את רישיון הנהיגה שלו במזכירות בית המשפט.,(3). התסקירים:
40,SH-19-03-1611-955,"6 חודשי פסילת רישיון נהיגה על תנאי, שלא יעבור בתוך 3 שנים מיום שחרורו עבירה מסוג פשע בניגוד לפקודת הסמים המסוכנים.",(3). התסקירים:
41,SH-19-03-1611-955,זכות ערעור לבית-המשפט המחוזי/מרכז בתוך 45 ימים.,(3). התסקירים:
42,SH-19-03-1611-955,הסמים יושמדו - צו כללי למוצגים.,(3). התסקירים:
43,SH-19-03-1611-955,"54678313ניתן היום, י""ז באלול תש""פ, 06 ספטמבר 2020, במעמד הצדדים.",(3). התסקירים:
