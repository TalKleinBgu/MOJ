,verdict,text,part
0,SH-21-12-51352-725,"ויאצ'סלב בן אולג ארישב (עציר)
ע""י ב""כ עו""ד עמית ויצמן",הנאשם
3,SH-21-12-51352-725,"פקודת הסמים המסוכנים [נוסח חדש], תשל""ג-1973: סע'  6, 9.א., 9.ד",הנאשם
4,SH-21-12-51352-725,"חוק העונשין, תשל""ז-1977: סע'  31",הנאשם
5,SH-21-12-51352-725,הנאשם שלפני נותן את הדין בגין העבירות כדלקמן:,כתב האישום והסדר הטיעון
6,SH-21-12-51352-725,"גידול, ייצור והכנת סם מסוכן, בניגוד לסעיף 6 לפקודת הסמים המסוכנים [נוסח חדש], תשל""ג – 1973;",כתב האישום והסדר הטיעון
7,SH-21-12-51352-725,"סיוע להחזקת חצרים להכנת סמים או מכירתם, בניגוד לסעיף 9(א) ו-(ד) לאותה פקודה, ביחד עם סעיף 31 לחוק העונשין, תשל""ז – 1977.",כתב האישום והסדר הטיעון
8,SH-21-12-51352-725,"בהתאם לעובדות כתב האישום המתוקן בשנית (ת/1), בתאריך 13.12.21, ובמהלך כחודשיים עובר לתאריך זה, ברח' אלי כהן 30/5 באופקים (להלן: ""הדירה""), בשני חדרי שינה של הדירה, גידל הנאשם 40 שתילים של סם מסוכן מסוג קנבוס, במשקל כולל של 10.3 ק""ג, ללא היתר.",כתב האישום והסדר הטיעון
9,SH-21-12-51352-725,"במועד המתואר לעיל, סייע הנאשם להקים בדירה מעבדה, שכללה בין היתר: 20 תאורות לד, 5 מאווררים, 13 שנאים, 5 מזגנים ניידים, 4 משאבות מים, 3 מצלמות, כבל מאריך מסוגים שונים, שקעי טיימר מסוגים שונים, וזאת, לצורך גידול הסמים.",כתב האישום והסדר הטיעון
10,SH-21-12-51352-725,"בין הצדדים נערך הסדר טיעון, במסגרתו תוקן כתב האישום, והנאשם הורשע על פי הודאתו בעבירות שבכתב האישום המתוקן.",כתב האישום והסדר הטיעון
11,SH-21-12-51352-725,ההסדר לא כלל הסכמה לענין העונש.,כתב האישום והסדר הטיעון
12,SH-21-12-51352-725,מכאן – גזר דין זה.,כתב האישום והסדר הטיעון
13,SH-21-12-51352-725,"התביעה הגישה, לענין העונש, ראיות כדלקמן:",ראיות לעונש
14,SH-21-12-51352-725,גיליון רישום פלילי (ת/2) – לחובת הנאשם הרשעה בעבירות סמים מבית הדין הצבאי (שתי עבירות של שימוש עצמי בסם מסוכן ועבירה נוספת של נסיון לסחר בסם מסוכן) ועוד הרשעה בעבירה של היעדרות משירות צבאי ללא רשות.,ראיות לעונש
15,SH-21-12-51352-725,תמונה של מעבדת הסמים – ת/3.,ראיות לעונש
16,SH-21-12-51352-725,"ההגנה הגישה, לענין העונש, ראיות כדלקמן:",ראיות לעונש
17,SH-21-12-51352-725,"מזכר מאת החוקר רס""מ אופיר גולן מיום 19.12.21 (נ/1);",ראיות לעונש
18,SH-21-12-51352-725,"חוזה שכירות לדירה, על שם דרור שמש (נ/2).",ראיות לעונש
19,SH-21-12-51352-725,"בנוסף, השמיעה ההגנה עדות הגנה לענין העונש.",ראיות לעונש
20,SH-21-12-51352-725,"ה.1 (בפרו' מיום 22.06.22 נרשמה בשגגה ע.ת.1) הגב' נעמי קדוש, אם אומנה של הנאשם:",ראיות לעונש
21,SH-21-12-51352-725,"העדה מסרה, כי הנאשם הגיע לביתה בגיל 7 כילד אומנה.",ראיות לעונש
22,SH-21-12-51352-725,הוריו הביולוגיים של הנאשם היו מכורים לסמים.,ראיות לעונש
23,SH-21-12-51352-725,"לדבריה, תחילה היו לנאשם קשיי הסתגלות והוא היה עצבני רוב הזמן.",ראיות לעונש
24,SH-21-12-51352-725,"העדה שיתפה, כי הנאשם כמעט ולא שמר על קשר עם הוריו הביולוגיים ורוב הזמן היה אצלה.",ראיות לעונש
25,SH-21-12-51352-725,"לדבריה, הנאשם סיים לימודיו והתגייס לצבא והתנהגותו היתה טובה.",ראיות לעונש
26,SH-21-12-51352-725,"לדבריה, מדובר במעידה והיא מבקשת שישחררו את הנאשם ויחזירו אותו אליה.",ראיות לעונש
27,SH-21-12-51352-725,ה.,ראיות לעונש
28,SH-21-12-51352-725,2 – הגב' יפעת שבבו:,ראיות לעונש
29,SH-21-12-51352-725,העדה הינה אחייניתה של ע.ה.,ראיות לעונש
30,SH-21-12-51352-725,"1, ולדבריה, הנאשם מועסק אצלה בעסק לצילום ופיקוח על תשתיות מים באתרי בניה.",ראיות לעונש
31,SH-21-12-51352-725,"לדבריה, אביה נכה והנאשם היה מפעיל את הניידת שלו, ועבד שם מזה כ-4 שנים.",ראיות לעונש
32,SH-21-12-51352-725,"העדה מסרה, כי אינה יודעת כיצד נקלע הנאשם לעבור העבירות.",ראיות לעונש
33,SH-21-12-51352-725,"העדה ביקשה, שהנאשם יחזור לעבוד אצלה.",ראיות לעונש
34,SH-21-12-51352-725,"התביעה הדגישה את כמות השתילים ואת משקלם וכן את האופרציה שנוהלה על מנת להקים מעבדת סמים כזו, והפנתה למוצג ת/3 – תמונה של המעבדה, בה ניתן לראות מספר רב של שתילים.",טענות הצדדים
35,SH-21-12-51352-725,התביעה עתרה למתחם עונש הנע בין 15 עד 30 חודשי מאסר בפועל.,טענות הצדדים
36,SH-21-12-51352-725,"התביעה הפנתה להרשעה קודמת של הנאשם בעבירות סמים ועתרה למקם את עונשו בחלק התחתון של מתחם הענישה, אך לא בתחתית המתחם.",טענות הצדדים
37,SH-21-12-51352-725,התביעה עתרה להשית על הנאשם קנס כספי משמעותי ומרתיע בשל המניע הכלכלי הנעוץ בעבירות הסמים; מאסר מותנה; פסילת רישיון בפועל ועל תנאי.,טענות הצדדים
38,SH-21-12-51352-725,"ההגנה הפנתה לנסיבות החיים של הנאשם, אשר גדל להורים מכורים לסמים, והוא עצמו סבל מהתמכרות לסמים; לטענת ההגנה, סבל הנאשם מהתקפי חרדה, עד שהגיע לבית האומנה ושם השתקם.",טענות הצדדים
39,SH-21-12-51352-725,"ההגנה הפנתה למסמך של משטרת ישראל, חטיבת התביעות – ""הכוונת שיקול הדעת התביעתי"" – וטענה, כי כאשר מדובר בהקמת מעבדה לגידול סם מסוג קנביס, בהיעדר נסיבות מחמירות, יש לעתור למאסר שירוצה בדרך של עבודות שירות.",טענות הצדדים
40,SH-21-12-51352-725,"ההגנה טענה, כי בכמות של 40 שתילים, לא היה לצמחים פוטנציאל להמשיך לגדול, וממילא, הרווח הכספי לא היה מגיע לכיסו של הנאשם.",טענות הצדדים
41,SH-21-12-51352-725,ההגנה ביקשה להסתפק בימי מעצרו של הנאשם.,טענות הצדדים
42,SH-21-12-51352-725,"בדברו האחרון של הנאשם מסר, כי הוא מצטער על מעשיו והבין שעשה טעות.",טענות הצדדים
43,SH-21-12-51352-725,"לדבריו, הוא רוצה להתרחק מעולם הפשע ולא רוצה לשוב לבית הסוהר.",טענות הצדדים
44,SH-21-12-51352-725,"עוד שיתף הנאשם, כי בשל נסיבותיו, קיבל אישור לשימוש בקנאביס רפואי.",טענות הצדדים
45,SH-21-12-51352-725,העבירות שעבר הנאשם חמורות.,דיון והכרעה – קביעת מתחם ענישה
46,SH-21-12-51352-725,"הנאשם סייע להסבת דירת מגורים למעבדה לגידול סמים מסוכנים, תוך התקנת ציוד מתאים לכך, ולאחר מכן גידל בדירה 40 שתילים של סם מסוכן מסוג קנבוס, במשקל כולל של 10.3 ק""ג, בעת בה נתפסו.",דיון והכרעה – קביעת מתחם ענישה
47,SH-21-12-51352-725,"התופעה של גידול סם מסוכן הפכה, לאחרונה, להיות בגדר ""מכת מדינה"" של ממש.",דיון והכרעה – קביעת מתחם ענישה
48,SH-21-12-51352-725,"על בית המשפט לפעול להרתעת היחיד והרבים, אשר סבורים, כי מדובר בעשיית כסף קל, ומתוך בצע כסף, פוגעים פגיעה של ממש בציבור – שלומו; בריאותו; בטחונו; ורכושו.",דיון והכרעה – קביעת מתחם ענישה
49,SH-21-12-51352-725,"ייצור סם מגדיל את מצאי הסם ואת זמינותו וממילא מגדיל את השימוש בסם, על כל המשתמע מכך.",דיון והכרעה – קביעת מתחם ענישה
50,SH-21-12-51352-725,ומבחינה זו הוא המחולל הראשי של כל שרשרת הסם העבריינית הנקשרת אליו.,דיון והכרעה – קביעת מתחם ענישה
51,SH-21-12-51352-725,"סם הוא מוצר צריכה יקר מאוד, שהסחר הקמעונאי בו הוא בכמויות של גרמים.",דיון והכרעה – קביעת מתחם ענישה
52,SH-21-12-51352-725,"ושוק הסמים מגלגל סכומי עתק, בלתי מדווחים, שבתורם מניעים ומשפיעים גם על פעילויות עברייניות אחרות.",דיון והכרעה – קביעת מתחם ענישה
53,SH-21-12-51352-725,"האמצעים הדרושים לגידול קנאביס פשוטים יחסית, הידע הנחוץ לכך זמין, והסיכוי להיתפס ולשלם מחיר איננו גדול.",דיון והכרעה – קביעת מתחם ענישה
54,SH-21-12-51352-725,ומצב דברים זה מעמיד פיתוי להשגת רווח כספי ניכר תוך נטילת סיכון מסוים.,דיון והכרעה – קביעת מתחם ענישה
55,SH-21-12-51352-725,"וכך, התופעה של גידול סמים ""קלים"" בחממות ביתיות ובמבנים שונים עולה כפורחת ובגדרה ניתן לראות לא אחת מעורבות של אנשים שאורח חייהם הכללי רגיל ונורמטיבי והם אינם בעלי דפוסים עברייניים מובהקים.",דיון והכרעה – קביעת מתחם ענישה
56,SH-21-12-51352-725,"להלן, יובאו פסקי דין המשקפים את מדיניות הענישה הנוהגת בעבירות דומות:",דיון והכרעה – קביעת מתחם ענישה
57,SH-21-12-51352-725,"בית המשפט עיין בפסיקה שהוגשה מטעם ב""כ הצדדים.",דיון והכרעה – קביעת מתחם ענישה
58,SH-21-12-51352-725,"אכן, קיים מנעד ענישה בעבירות מסוג זה בבתי המשפט השונים.",דיון והכרעה – קביעת מתחם ענישה
59,SH-21-12-51352-725,"אולם, מדיניות הענישה הנוהגת הינה רק שיקול אחד מבין מכלול השיקולים ששוקל בית המשפט בבואו לקבוע מתחם ענישה הולם.",דיון והכרעה – קביעת מתחם ענישה
60,SH-21-12-51352-725,"בית המשפט אף עיין בנוהל שהוגש מטעם ההגנה, ואולם, לא סבור, כי המקרה דנן, נכנס לקטגוריה של גידול סמים שלא בנסיבות מחמירות (אין המדובר בהגדרה בחוק אלא הגדרה פנימית בנוהל התביעה).",דיון והכרעה – קביעת מתחם ענישה
61,SH-21-12-51352-725,ההיפך  הוא הנכון:,דיון והכרעה – קביעת מתחם ענישה
62,SH-21-12-51352-725,"במקרה דנן, הוקמה אופרציה של ממש, במסגרתה הושכר בית מגורים, בלב שכונת מגורים; הנאשם סייע להסב את הדירה למעבדה לגידול סמים, תוך התקנת ציוד ייעודי; במעבדה נשתלו 40 שתילים במשקל 10.3 ק""ג.",דיון והכרעה – קביעת מתחם ענישה
63,SH-21-12-51352-725,מדובר בכמות לא מבוטלת של סמים מסוכנים.,דיון והכרעה – קביעת מתחם ענישה
64,SH-21-12-51352-725,"מכאן, שמידת הפגיעה בערכים המוגנים הינה גבוהה.",דיון והכרעה – קביעת מתחם ענישה
65,SH-21-12-51352-725,כל הטענות הללו לא הוכחו בראיות.,דיון והכרעה – קביעת מתחם ענישה
66,SH-21-12-51352-725,המזכר נ/1 הוא טענה מפי הנאשם בלבד.,דיון והכרעה – קביעת מתחם ענישה
67,SH-21-12-51352-725,"לא הוצג לבית המשפט, מה נעשה כדי לאתר את המעורב הנוסף, והאם היו די ראיות כדי לבסס חשד, או אישום, כלפיו.",דיון והכרעה – קביעת מתחם ענישה
68,SH-21-12-51352-725,"בית המשפט אינו נכנס בנעלי התביעה ואינו מחליף את שיקול דעתו בשיקול דעתה של התביעה, בוודאי לא בשלב של טיעונים לעונש.",דיון והכרעה – קביעת מתחם ענישה
69,SH-21-12-51352-725,"אשר למידע מודיעיני כזה או אחר, שוב, המדובר בהנחה חסרת בסיס ראייתי, וגם אם היה כזה בנמצא, אין הוא רלוונטי לשלב זה.",דיון והכרעה – קביעת מתחם ענישה
70,SH-21-12-51352-725,"אשר לטענה, כי מהכמות שנתפסה אין ""פוטנציאל גדילה"", גם זו טענה, שלא הוכחה בראיות.",דיון והכרעה – קביעת מתחם ענישה
71,SH-21-12-51352-725,"אכן, ניתן לקצור את השתילים גם בשלב בו נתפסו, אולם, אין פירוש הדבר, כי השתילים לא יכולים להמשיך לגדול, או כי לא ניתן היה לשתול אחרים, בסיום מחזור הגידול.",דיון והכרעה – קביעת מתחם ענישה
72,SH-21-12-51352-725,"ההגנה לא סיפקה ראיה כלשהי, לפיה הופעל לחץ פסול על הנאשם, על מנת שיקים את המעבדה עבור אדם אחר.",דיון והכרעה – קביעת מתחם ענישה
73,SH-21-12-51352-725,"ההגנה גם לא סיפקה ראיה כלשהי לכך, שאחר עתיד ""לקצור את הרווחים"" הצפויים מעסקאות הסמים.",דיון והכרעה – קביעת מתחם ענישה
74,SH-21-12-51352-725,"הנאשם יתן את הדין, אם כן, בהתאם למסכת העובדות הנקובה בכתב האישום – ותו לאו.",דיון והכרעה – קביעת מתחם ענישה
75,SH-21-12-51352-725,"בהינתן מסכת זו, מוצא בית המשפט להעמיד את מתחם הענישה, כך שינוע בין 12 עד 24 חודשי מאסר בפועל.",דיון והכרעה – קביעת מתחם ענישה
76,SH-21-12-51352-725,"בקביעת הענישה הספציפית בתוך המתחם, על בית המשפט לשקול, בין היתר, את עברו של הנאשם, נסיבותיו האישיות, לצד שיקולים נוספים.",קביעת הענישה הספציפית בתוך המתחם
77,SH-21-12-51352-725,"לחובת הנאשם הרשעה קודמת בעבירות סמים, לרבות נסיון לסחר בסמים מסוכנים, בעת שירותו הצבאי וכן, הרשעה שענינה היעדרות משירות צבאי ללא רשות.",קביעת הענישה הספציפית בתוך המתחם
78,SH-21-12-51352-725,"על אף שהדבר לא הוכח בכתובים, הרי בהתאם לעדותה של עדת ההגנה ע.ה.",קביעת הענישה הספציפית בתוך המתחם
79,SH-21-12-51352-725,"1 יניח בית המשפט, לזכות הנאשם, כי נסיבותיו האישיות והמשפחתיות היו קשות.",קביעת הענישה הספציפית בתוך המתחם
80,SH-21-12-51352-725,"עם זאת, גם לדברי עדות ההגנה, לאחר העברת הנאשם לאומנה, השתקם, סיים את לימודיו, התגייס לשירות צבאי ואף השתלב בעבודה אצל ע.ה.",קביעת הענישה הספציפית בתוך המתחם
81,SH-21-12-51352-725,"2, לאחר שחרורו.",קביעת הענישה הספציפית בתוך המתחם
82,SH-21-12-51352-725,"כיום, מחזיק הנאשם ברישיון לשימוש בקנאביס רפואי.",קביעת הענישה הספציפית בתוך המתחם
83,SH-21-12-51352-725,"יש לקחת לזכות הנאשם, את הודאתו באשמה ואת נטילת אחריות מצדו.",קביעת הענישה הספציפית בתוך המתחם
84,SH-21-12-51352-725,"מדברו האחרון של הנאשם עולה, כי הוא הפיק את לקחיו ומעונין לשנות דרכיו ולהתרחק מחברה שולית.",קביעת הענישה הספציפית בתוך המתחם
85,SH-21-12-51352-725,"במכלול הנסיבות, מוצא בית המשפט למקם את עונשו של הנאשם בחלקו התחתון של מתחם הענישה, אך לאור עברו הפלילי, הכולל הסתבכות משמעותית קודמת בתחום הסמים המסוכנים – לא ברף התחתון ממש.",קביעת הענישה הספציפית בתוך המתחם
86,SH-21-12-51352-725,"כמובן, מוצא בית המשפט להטיל מאסר מותנה, לבל ישוב הנאשם לעסוק בתחום הסמים.",קביעת הענישה הספציפית בתוך המתחם
87,SH-21-12-51352-725,"לאור המניע הכלכלי שנעוץ בעבירות הסמים, מוצא בית המשפט להטיל עיצום כספי בדמות קנס.",קביעת הענישה הספציפית בתוך המתחם
88,SH-21-12-51352-725,"כן, לאור הנסיבות, ובין היתר הטענות בדבר התמכרות הנאשם לסם מסוכן - מוצא בית המשפט לעשות שימוש בסמכותו ולהורות על פסילת רישיון נהיגה בפועל ועל תנאי.",קביעת הענישה הספציפית בתוך המתחם
89,SH-21-12-51352-725,לאחר שבית המשפט שמע טענות הצדדים על פה; עיין בראיות לענין העונש; עיין בפסיקה שהוגשה; ולאחר ששמע את דברו האחרון של הנאשם; גוזר על הנאשם את העונשים כדלקמן:,סיכום
90,SH-21-12-51352-725,"14 חודשים מאסר בפועל, בניכוי ימי מעצרו על פי רישומי שב""ס;",סיכום
91,SH-21-12-51352-725,"12 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
92,SH-21-12-51352-725,"3 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
93,SH-21-12-51352-725,"קנס בסך  10,000 ₪ או 90 ימי מאסר תמורתו, הקנס ישולם ב-10 תשלומים שווים, החל מיום 15.12.22 ובכל 15 לחודש שלאחר מכן.",סיכום
94,SH-21-12-51352-725,לא יועבר אחד התשלומים במועד – תעמוד היתרה לפירעון מידי.,סיכום
95,SH-21-12-51352-725,הקנס יועבר לקרן החילוט לסמים;,סיכום
96,SH-21-12-51352-725,פסילה בפועל מקבל או מהחזיק רשיון נהיגה לרכב מנועי למשך שנה אחת החל מיום שחרורו ממאסר.,סיכום
97,SH-21-12-51352-725,על הנאשם להפקיד רשיונו במזכירות בית המשפט ביום העבודה הבא שלאחר שחרורו ממאסר.,סיכום
98,SH-21-12-51352-725,"הובהר לנאשם, כי כל עוד לא הופקד הרישיון – יהיה פסול מלנהוג, אך הפסילה לא תימנה;",סיכום
99,SH-21-12-51352-725,פסילה מקבל ומהחזיק רשיון נהיגה לרכב מנועי בת  6 חודשים על תנאי.,סיכום
100,SH-21-12-51352-725,תקופת התנאי – למשך 3 שנים מסיום הפסילה בפועל;,סיכום
101,SH-21-12-51352-725,סמים מסוכנים - יושמדו בחלוף תקופת הערעור;,סיכום
102,SH-21-12-51352-725,בהתאם להסכמת הצדדים – יחולט הציוד שנתפס בדירה.,סיכום
103,SH-21-12-51352-725,"ניתנה היום, ט""ז אלול תשפ""ב, 12 ספטמבר 2022, במעמד הצדדים.",סיכום
