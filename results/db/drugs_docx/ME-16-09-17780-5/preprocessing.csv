,verdict,text,part
0,ME-16-09-17780-5,נגד,מדינת ישראל
2,ME-16-09-17780-5,"ב""כ המאשימה: עו""ד שמי לוי (שימוע גזר הדין בוצע בפני עו""ד מירב פליישר-לוי)",יובל זאודי
3,ME-16-09-17780-5,"פקודת הסמים המסוכנים [נוסח חדש], תשל""ג-1973: סע'  13, 19א","הנאשם הובא באמצעות שב""ס"
4,ME-16-09-17780-5,"חוק העונשין, תשל""ז-1977: סע'  58, 40יא(6)","הנאשם הובא באמצעות שב""ס"
5,ME-16-09-17780-5,"הנאשם הורשע, לאחר ניהול הוכחות, בביצוע עבירה של יבוא סם מסוכן, לפי סעיף 13 יחד עם סעיף 19א לפקודת הסמים המסוכנים [נוסח חדש], התשל""ג-1973 [הפקודה].",ההרשעה ורקע נוסף
6,ME-16-09-17780-5,הוכח שביום 21.8.16 טס הנאשם מישראל לפראג.,ההרשעה ורקע נוסף
7,ME-16-09-17780-5,"כחמישה ימים לאחר מכן, ביום 25.8.16, בסמוך לשעה 17:30, שב הנאשם ארצה דרך נמל התעופה בן גוריון [נתב""ג] והביא עמו במזוודה, ובה - בבטנה נסתרת - 8 חבילות ובהן סם מסוכן מסוג קוקאין, במשקל 7 קילוגרם נטו.",ההרשעה ורקע נוסף
8,ME-16-09-17780-5,"הנאשם ממשיך לטעון לחפותו וטען, כפי שיפורט להלן, גם בדבריו האחרונים לעונש, כי לא ידע שבמזוודה שנשא היו סמים.",ההרשעה ורקע נוסף
9,ME-16-09-17780-5,"להבנת הטיעונים לעונש חשוב להוסיף את הדברים הבאים: אין מחלוקת כי הנאשם יצא מהארץ עם אדם בשם יצחק קוגמן, שעימו אף שהה בחו""ל ועימו חזר ארצה.",ההרשעה ורקע נוסף
10,ME-16-09-17780-5,"עם זאת, המזוודה שבה הוסלקו הסמים הייתה של הנאשם.",ההרשעה ורקע נוסף
11,ME-16-09-17780-5,"בדיקה של טביעות אצבע שנמצאו על חבילות הסמים העלתה שהן אינן תואמות לנאשם, לקוגמן או לחשודים אחרים שטביעות האצבע שלהם נמצאות במאגר המשטרתי.",ההרשעה ורקע נוסף
12,ME-16-09-17780-5,"תזת ההגנה היא שקוגמן הוא שהטמין את הסמים במזוודתו של הנאשם, ללא ידיעת הנאשם, ומעבר לעתירה לזכות, בשל כך, את הנאשם, נטענה גם טענה לאכיפה בררנית, נוכח אי העמדת קוגמן לדין.",ההרשעה ורקע נוסף
13,ME-16-09-17780-5,בהכרעת הדין דחיתי את טענות ההגנה וציינתי כי אין כל ראיה פוזיטיבית המצביעה על אפשרות שקוגמן הוא שהטמין את הסמים במזוודת הנאשם ללא ידיעת הנאשם.,ההרשעה ורקע נוסף
14,ME-16-09-17780-5,הנאשם עצמו לא טען דבר כלפי קוגמן.,ההרשעה ורקע נוסף
15,ME-16-09-17780-5,"ההיפך הוא הנכון: כל אימת שנשאל באופן ישיר האם הוא חושד בקוגמן שהכניס את הסמים למזוודה, הוא הבהיר כי אינו יודע מי עשה זאת ולכן אינו רוצה להטיח בקוגמן דבר שאינו יודע.",ההרשעה ורקע נוסף
16,ME-16-09-17780-5,"לא הובאו ראיות לכך שקוגמן קשור בסמים, או יצר קשר עם גורם נוסף לצורך רכישתם או העברתם ארצה.",ההרשעה ורקע נוסף
17,ME-16-09-17780-5,"ציינתי בהכרעת הדין שאכן, מתוך הנסיבות, ניתן לשער שלקוגמן הייתה לכל הפחות ידיעה על הסמים, שכן הוא שרכש את כרטיסי הטיסה, הוא שהה עם הנאשם באותו חדר בבית המלון, הוא הכיר אנשים בפראג שעימם נפגש גם ללא הנאשם, הוא מסר גרסה מתוחכמת שתוכל להסביר מציאת ט""א שלו במזוודה אם כאלה תמצאנה, ובתחילה הכחיש היכרות עם הנאשם.",ההרשעה ורקע נוסף
18,ME-16-09-17780-5,"ואולם, מהראיות שהובאו במסגרת תיק זה לא נמצאה תמיכה להשערת ההגנה, ובוודאי שאין אפשרות לבסס הרשעה על הדברים האמורים.",ההרשעה ורקע נוסף
19,ME-16-09-17780-5,"יש להוסיף כי קוגמן עזב את הארץ בתחילת ינואר 2017, כארבעה חודשים לאחר חזרתו ארצה עם הנאשם ותפיסתם בנתב""ג, ועד לכתיבת שורות אלו לא שב.",ההרשעה ורקע נוסף
20,ME-16-09-17780-5,"ב""כ המאשימה ביקש לקבוע כי בנסיבותיו של תיק זה, בהתחשב בכמות הסם וסוגו, מתחם העונש הראוי נע בין 6.5 שנות מאסר ל-9.5 שנות מאסר.",טיעוני הצדדים לעונש
21,ME-16-09-17780-5,"בהעדר נסיבות אישיות יוצאות דופן של הנאשם, ביקש למקמו באמצע המתחם ולהטיל עליו 8 שנות מאסר בפועל בגין תיק זה.",טיעוני הצדדים לעונש
22,ME-16-09-17780-5,"עוד ביקש להפעיל, במצטבר, את המאסר המותנה, באופן שהנאשם יישא 8.5 שנות מאסר בפועל, בניכוי ימי מעצרו.",טיעוני הצדדים לעונש
23,ME-16-09-17780-5,כן עתר להטיל על הנאשם מאסר על תנאי וקנס.,טיעוני הצדדים לעונש
24,ME-16-09-17780-5,"התובע פרש טיעוניו בהתאם לתיקון 113 לחוק העונשין, התשל""ז-1977 [תיקון 113 וחוק העונשין, בהתאמה], אך מאחר שהדברים יחזרו גם בשלב ההכרעה, אתייחס רק לעיקרי הדברים.",טיעוני הצדדים לעונש
25,ME-16-09-17780-5,"לדבריו, מידת הפגיעה בערך המוגן היא גבוהה, נוכח סוג הסם וכמותו.",טיעוני הצדדים לעונש
26,ME-16-09-17780-5,"התובע הפנה לפסיקה, שאליה אתייחס בהמשך.",טיעוני הצדדים לעונש
27,ME-16-09-17780-5,"אשר לנסיבות הקשורות בביצוע העבירה: מאחר שהנאשם שתק במרבית חקירתו, לא ניתן לדעת מה הייתה מידת התכנון שקדם לעבירה, אך ניתן להסיק שאין מדובר בעבירה שבוצעה באופן ספונטני ולו בשל כך שהסם הוסלק במזוודה בעלת דופן כפולה.",טיעוני הצדדים לעונש
28,ME-16-09-17780-5,"הנאשם הוא זה שהביא ארצה את המזוודה, אך אין מידע לגבי המעורבים האחרים ולכן קשה לקבוע מה חלקו היחסי של הנאשם באֵרוע כולו.",טיעוני הצדדים לעונש
29,ME-16-09-17780-5,"הנזק שהיה צפוי להגרם הוא עצום, בשל כמות הסם וסוגו.",טיעוני הצדדים לעונש
30,ME-16-09-17780-5,"למרבה המזל, לא נגרם נזק קונקרטי, מאחר שהמזוודה נתפסה בנתב""ג.",טיעוני הצדדים לעונש
31,ME-16-09-17780-5,"אשר לסיבות שהביאו את הנאשם לבצע את העבירה, ניתן רק לשער שמדובר במניע כלכלי, ולא אידיאולוגיה התומכת בהפצת סמים, אף כי לא נתפס כל כסף אצל הנאשם.",טיעוני הצדדים לעונש
32,ME-16-09-17780-5,"אשר לנסיבות שאינן קשורות בביצוע העבירה: הנאשם לא הודה ולא לקח אחריות, הוא לא שיתף פעולה בחקירתו, יש לו עבר פלילי והוא ביצע את מעשיו כאשר מאסר על תנאי מרחף מעל ראשו, וזאת - מספר חודשים בלבד לאחר סיום ההליך הקודם, שבו בית המשפט הלך לקראתו והטיל עליו לבצע של""צ בלבד.",טיעוני הצדדים לעונש
33,ME-16-09-17780-5,"נוכח כל האמור, ביקש התובע, כאמור, להטיל על הנאשם 8 שנות מאסר בגין תיק זה ולהפעיל במצטבר את המאסר על תנאי מהתיק הקודם.",טיעוני הצדדים לעונש
34,ME-16-09-17780-5,"ב""כ הנאשם פתח דבריו בכך שהנאשם מקבל בהכנעה את הכרעת הדין, אך ממשיך לעמוד על חפותו וממשיך להמתין לשובו של קוגמן לישראל, שכן למקום הימצאו (או לשובו ארצה) עשוי להיות השפעה על ערעור בתיק, או על בקשה למשפט חוזר.",טיעוני הצדדים לעונש
35,ME-16-09-17780-5,"הסניגור שם דגש ניכר על טענה של הגנה מן הצדק, לעניין גזר הדין.",טיעוני הצדדים לעונש
36,ME-16-09-17780-5,"לדבריו, כל הנושא של קוגמן הופך את התיק דנן לחריג.",טיעוני הצדדים לעונש
37,ME-16-09-17780-5,"גם בית המשפט בהכרעת הדין קבע שניתן לשער שלקוגמן הייתה לכל הפחות ידיעה על הסמים, נוכל כל מיני מאפיינים שצויינו.",טיעוני הצדדים לעונש
38,ME-16-09-17780-5,"חוקר המשטרה בתיק זה הסכים שאין כל ראיה שהנאשם נכח בעת הסלקת הסמים במזוודתו, ולכן לא ניתן לומר שהנאשם ידע מהו סוג הסם שהושם במזוודה ומה כמותו.",טיעוני הצדדים לעונש
39,ME-16-09-17780-5,"החזקה שעליה הסתמך בית המשפט בהכרעת הדין מקומה בשלב ההרשעה, אך בבוא בית המשפט לגזור את הדין, לא ניתן עוד להתבסס על החזקה ולהסיק שהנאשם ידע מה סוג הסם ומה כמותו, ולכן כל טיעוני התובע המבקשים להחמיר עם הנאשם בשל סוג הסם וכמותו - אין להם מקום.",טיעוני הצדדים לעונש
40,ME-16-09-17780-5,"במקרה הזה, כאשר הנאשם לא קיבל כל תמורה בגין הבלדרות שבה הורשע, כאשר ברור שהוא לא יכול היה להזמין את הסמים ולשלם עבורם, נוכח מאפייניו האישיים ומצבו הכלכלי, העובדה שהוא היחיד שעומד לדין זועקת לשמים ומבססת טענה של הגנה מן הצדק.",טיעוני הצדדים לעונש
41,ME-16-09-17780-5,"לטענת הסניגור, לא ניתן, בשל כך, להתבסס על הפסיקה שהביא בא כֹח המאשימה, שכן באף פסק דין אין התייחסות למעורבות של אדם כמו קוגמן, שאינו עומד לדין.",טיעוני הצדדים לעונש
42,ME-16-09-17780-5,"ברור שחלקו היחסי של הנאשם בעבירה קטן, והוא לא סוחר סמים ואף לא העבריין העיקרי.",טיעוני הצדדים לעונש
43,ME-16-09-17780-5,"לכן, טוען הסניגור, יש להסתפק בתקופת המעצר של הנאשם, שגם היא עונש כבד מדי עבורו בנסיבות תיק זה.",טיעוני הצדדים לעונש
44,ME-16-09-17780-5,"ההגנה איבחנה את המקרה שלפנינו מפסקי הדין שהביאה התביעה, גם מטעמים נוספים, ואיזכרה פסיקה נוספת, ואתייחס לכך בהמשך.",טיעוני הצדדים לעונש
45,ME-16-09-17780-5,"הסניגור ביקש להתייחס בגדר גזר הדין לעדותו של אחיו של הנאשם, עוזי, שהעיד בפרשת ההגנה.",טיעוני הצדדים לעונש
46,ME-16-09-17780-5,"הוא ציין שמהעדות עלה שבשלוש השנים שקדמו למעצרו עלה הנאשם על דרך המלך, עבד ופירנס עצמו בזיעת אפיו.",טיעוני הצדדים לעונש
47,ME-16-09-17780-5,הוא הפנה גם לתלוש המשכורת של הנאשם שהוגש בפרשת ההגנה וממנו עולה שהנאשם עובד.,טיעוני הצדדים לעונש
48,ME-16-09-17780-5,"כמו כן הזכיר שהייתה לו בת זוג, שנפרדה ממנו עקב המעצר הממושך.",טיעוני הצדדים לעונש
49,ME-16-09-17780-5,"ב""כ הנאשם המשיך והזכיר שבמקרה זה הסמים נתפסו ועל כן לא נגרם כל נזק.",טיעוני הצדדים לעונש
50,ME-16-09-17780-5,"לענין השפעה של אחר על הנאשם הזכיר את ""כל הראיות שאנו יודעים בעניין קוגמן"" (פ/107, שורה 3).",טיעוני הצדדים לעונש
51,ME-16-09-17780-5,"לעניין מיקום הנאשם בתוך המתחם ציין הסניגור שהנאשם ריצה בעברו מאסר קצר בן 5 חודשים, לפני 4 שנים, ומאז זהו מעצרו הראשון.",טיעוני הצדדים לעונש
52,ME-16-09-17780-5,מדובר במעצר קשה וממושך.,טיעוני הצדדים לעונש
53,ME-16-09-17780-5,"הוא הזכיר שהנאשם הוא בן 21, קרי: בגיר צעיר, והפסיקה ציינה לא אחת שראוי לתת משקל לעובדה זו.",טיעוני הצדדים לעונש
54,ME-16-09-17780-5,"הפגיעה בנאשם בשל מעצרו היא קשה, גם בשל גילו, אך גם בשל הפסקת עבודתו, שהייתה סדירה עובר למעצר.",טיעוני הצדדים לעונש
55,ME-16-09-17780-5,"ההרשעה הקודמת הייתה בגין עבירת סמים קלה, שנעברה ב-2014 ובשלוש השנים שקדמו למעצרו לא הסתבך.",טיעוני הצדדים לעונש
56,ME-16-09-17780-5,"גם בעת מיקום הנאשם בתוך המתחם יש להתחשב בשיקולי ההגנה מן הצדק שהוזכרו, ובכך שהנאשם הוא היחיד שעומד לדין.",טיעוני הצדדים לעונש
57,ME-16-09-17780-5,"הסניגור הזכיר גם את נסיבות חייו הלא פשוטות של הנאשם, שהוריו התגרשו כשהיה צעיר, ולאחר מכן נפטרה אימו ממחלה.",טיעוני הצדדים לעונש
58,ME-16-09-17780-5,"מובן, מזכיר הסניגור, כי אין לזקוף לחובת הנאשם את ניהול ההליך, והדברים ברורים מאליהם (סעיף 40יא(6) לחוק העונשין).",טיעוני הצדדים לעונש
59,ME-16-09-17780-5,טענת ההגנה מן הצדק,דיון והכרעה
60,ME-16-09-17780-5,"בטרם אתייחס לגזירת הדין בהתאם למתווה של תיקון 113, ראוי לבחון את טענת ההגנה מן הצדק שהעלה הסניגור, שכן זו טענה שיש בה כדי ""לצבוע"" את השיקולים האחרים, אם תתקבל.",דיון והכרעה
61,ME-16-09-17780-5,"אכן, אין מחלוקת שהנאשם יצא מהארץ עם קוגמן, שהה עם קוגמן בחו""ל וחזר ארצה עם קוגמן.",דיון והכרעה
62,ME-16-09-17780-5,"המשטרה חשדה בקוגמן, עצרה אותו במשך 10 ימים וחקרה אותו.",דיון והכרעה
63,ME-16-09-17780-5,"גם בהכרעת הדין ציינתי, כפי שנכתב בפתיח, כי ניתן לשער שלקוגמן הייתה לכל הפחות ידיעה על הסמים, אלא שמהראיות לא נמצאה תמיכה להשערת ההגנה, שקוגמן הוא ששתל לנאשם את הסמים במזוודה.",דיון והכרעה
64,ME-16-09-17780-5,"אם מישהו יכול היה לשפוך אור בכיוון התזה של הסניגור (שכאמור בהכרעת הדין - הנאשם לא הדהד אותה בעדותו בשום שלב), היה זה הנאשם.",דיון והכרעה
65,ME-16-09-17780-5,"אם התזה של הסניגור נכונה, מן הסתם ניתן היה לשמוע מהנאשם פרטים שיכלו להוביל בכיוון זה, אך הנאשם לא מסר דבר שיכול היה להפליל את קוגמן.",דיון והכרעה
66,ME-16-09-17780-5,"ההיפך הוא הנכון: גם כיוונים שיכלו לרמוז לכיוון מעורבותו של קוגמן או אחרים הורדו מהפרק על ידי הנאשם (ר' למשל פסקה 18 להכרעת הדין, שם צוין כי למרות הטענה הנרמזת באמירה שהמזוודה נשארה זמן רב לבדה, בעדותו בבית המשפט הנאשם עמד על כך שאף אדם לא יכול היה להיכנס לחדרו במלון, מלבד מי שקשור במלון, קרי: עובדיו, אך לא טען שמישהו ספציפי הכניס את הסמים למזוודה, שכן לא ראה אף אדם עושה כן; או פסקה 9 להכרעת הדין, בהתייחס לגרסתו בנוגע למימון הנסיעה [קוגמן אמנם שילם עבור הכרטיסים, אך הנאשם ציין בעדותו שהיה עליו להחזיר לקוגמן את הכסף עבורם (פ/43 - 17.5.17, 2 - 3)]).",דיון והכרעה
67,ME-16-09-17780-5,"גם כשנשאל באופן ישיר בעדותו בבית המשפט מדוע לא אמר שקוגמן שם את הסמים במזוודתו, לא ידע להסביר מדוע מילא פיו מים ולא טען כי הסמים שייכים לקוגמן.",דיון והכרעה
68,ME-16-09-17780-5,"הסניגור רמז בטיעוניו שהסיבה לכך שהנאשם לא הפליל את קוגמן היה חששו מפניו, אבל דברים אלה סותרים את עדותו המפורשת של הנאשם, שהבהיר שלא פחד מקוגמן, אלא שלא רצה להגיד עליו משהו שלא ראה בעצמו ושיכול לפגוע בו (ר' פסקה 18 להכרעת הדין).",דיון והכרעה
69,ME-16-09-17780-5,"עולה מכל האמור, כי אם קוגמן לא עמד לדין, חרף מאמצי המשטרה, לנאשם חלק לא מבוטל בכך (ובעניין זה איני מקבלת את טענת הסניגור, שחזרה גם בטיעונים לעונש, בדבר מחדלי המשטרה.",דיון והכרעה
70,ME-16-09-17780-5,ר' פסקאות 27 - 30 להכרעת הדין).,דיון והכרעה
71,ME-16-09-17780-5,לכן טענת ההגנה שלפיה יש להקל עם הנאשם בשל אי העמדת קוגמן לדין אינה במקומה.,דיון והכרעה
72,ME-16-09-17780-5,"כך, מהבחינה העובדתית, כך גם מהבחינה המשפטית.",דיון והכרעה
73,ME-16-09-17780-5,"עיינתי היטב בפסקי הדין שאליהם הפנה הסניגור, כבסיס לטענתו שלפיה יש להקל עם הנאשם בשל אי העמדת קוגמן לדין.",דיון והכרעה
74,ME-16-09-17780-5,"ניתן לומר, שאלה דווקא הבהירו היטב מדוע אין כל מקום לשעות לטענתו זו במקרה דנן.",דיון והכרעה
75,ME-16-09-17780-5,"כך, למשל, בעניין בן יצחק מדובר היה בקטטה שבמסגרתה נדקר אדם.",דיון והכרעה
76,ME-16-09-17780-5,"המערער ואחר השתתפו שניהם בקטטה, וכל אחד משניהם טען שהשני הוא שדקר את המנוח.",דיון והכרעה
77,ME-16-09-17780-5,שניהם הועמדו לדין ובית המשפט המחוזי הגיע למסקנה שהמערער הוא שדקר את המנוח וזיכה את האחר כליל.,דיון והכרעה
78,ME-16-09-17780-5,הושתו על המערער 13 שנות מאסר.,דיון והכרעה
79,ME-16-09-17780-5,על זיכוי האחר לא הוגש ערעור.,דיון והכרעה
80,ME-16-09-17780-5,"בית המשפט העליון הגיע למסקנה שקיים ספק בשאלה מי דקר את המנוח, אך הותיר על כנה את הרשעת המערער, כמבצע בצוותא.",דיון והכרעה
81,ME-16-09-17780-5,"בנסיבות אלה מצא בית המשפט העליון, בשל שיקולים של שוויון וצדק בין נאשמים, לתת ביטוי בענישה לעובדה שהנאשם האחר, שזוכה, יצא פטור בלא כלום, תוך מתיחת ביקורת מסויימת על הפרקליטות, שהעמידה את שניהם לדין, אך בחרה שלא לערער על זיכוי האחר.",דיון והכרעה
82,ME-16-09-17780-5,לפיכך הופחת עונשו של המערער ל-10 שנות מאסר.,דיון והכרעה
83,ME-16-09-17780-5,"אין כל דמיון בין אותו מצב, שבו קבע בית המשפט העליון שקיים ספק סביר אם המערער דקר את המנוח, בניגוד לעמדת בית המשפט המחוזי שם, לבין ענייננו.",דיון והכרעה
84,ME-16-09-17780-5,"אין כל דמיון בין אותו מצב, שבו מצא בית המשפט קושי בהחלטת הפרקליטות שלא לערער על זיכוי האחר, למקרה שלנו, שבו לא היו מלכתחילה ראיות מספיקות להעמדת קוגמן לדין, ואם מישהו יכול היה לספק ראיות כאלה, היה זה, אולי, הנאשם.",דיון והכרעה
85,ME-16-09-17780-5,"בעניין אגבריה דובר בתיק של רצח ללא גופה, כאשר עם אחד משלושת המעורבים נכרת הסכם עד מדינה, בין היתר בנסיון לאתר את הגופה, ומטעם זה הוא לא עמד כלל לדין.",דיון והכרעה
86,ME-16-09-17780-5,"צוין שלא היו במקרה זה שיקולים זרים של התביעה, אך בפועל - הסכם עד המדינה לא הניב תוצאות והגופה לא נמצאה.",דיון והכרעה
87,ME-16-09-17780-5,"הסניגור המלומד הגיש לבית המשפט מספר פסקאות מתוך פסק הדין, ואף ציטט מהן.",דיון והכרעה
88,ME-16-09-17780-5,"מהקטע שהגיש, ניתן ללמוד שבית המשפט סבר שיש להמיר את סעיף העבירה שבו הורשע המערער (רצח) לסעיף בעל חומרה פחותה (הריגה), וזאת בשל שיקולים של הגנה מן הצדק.",דיון והכרעה
89,ME-16-09-17780-5,"באותן פסקאות התייחס בית המשפט העליון לכך שאמנם באותו מקרה (כבעניננו), לא עלתה טענה שהמדינה פעלה מתוך שיקולים זרים, אך""עבור הנאשם הבודד שניצב אל מול תוצאת ההפליה תחושת חוסר הצדק שבהחלטה תהיה במקרים רבים דומה, גם מקום שלא נשקלו שיקולים זרים.",דיון והכרעה
90,ME-16-09-17780-5,"זוהי תוצאה מפלה אשר חוסר הצדק 'זועק ממנה', ושיש בה פגיעה משמעותית בתחושת ההגינות"" (פסקה 20 לפסק דינה של כבוד השופטת ברק-ארז).",דיון והכרעה
91,ME-16-09-17780-5,"דא עקא, שעיון בפסק הדין המלא (שלא הוגש), מלמד כי כבוד השופטת ברק-ארז הייתה בדעת מיעוט באותו מקרה, ואילו דעת הרוב, של כבוד השופטים עמית וברון, הייתה שאין מקום להחיל את דוקטרינת ההגנה מן הצדק.",דיון והכרעה
92,ME-16-09-17780-5,וכך כתב כבוד השופט עמית (בפסקה 64 לחוות דעתו):,דיון והכרעה
93,ME-16-09-17780-5,(ההדגשה הוספה - מ.ב.נ),דיון והכרעה
94,ME-16-09-17780-5,ואידך זיל גמור.,דיון והכרעה
95,ME-16-09-17780-5,"די בכל האמור, כדי לקבוע שאין מקום לקבל את טענת ההגנה שלפיה מתקיימים כאן שיקולי הגנה מן הצדק, המחייבים הקלה עם הנאשם.",דיון והכרעה
96,ME-16-09-17780-5,גזירת הדין בהתאם לתיקון 113,דיון והכרעה
97,ME-16-09-17780-5,"לפנינו אֵרוע אחד, וייקבע מתחם עונש אחד.",דיון והכרעה
98,ME-16-09-17780-5,קביעת מתחם העונש ההולם,דיון והכרעה
99,ME-16-09-17780-5,"מידת הפגיעה בערך המוגן במקרה זה היא בינונית: מצד אחד, הסם שיובא הוא סם קשה, מסוג קוקאין, וכמותו רבה מאד (7 ק""ג).",דיון והכרעה
100,ME-16-09-17780-5,"מצד שני, הסם נתפס בנתב""ג ולא הספיק לעשות דרכו אל הציבור.",דיון והכרעה
101,ME-16-09-17780-5,"נסיבות הקשורות בביצוע העבירה: משדחיתי את טענת הנאשם כי לא ידע על הסלקת הסמים במזוודתו, ברי שמדובר בעבירה שקדמה לה מידה מסויימת של תכנון.",דיון והכרעה
102,ME-16-09-17780-5,מידת התכנון אינה ידועה.,דיון והכרעה
103,ME-16-09-17780-5,"לכל הפחות ידע הנאשם שהוכנה עבורו מזוודה עם דופן כפולה, שבה הוסלקו הסמים.",דיון והכרעה
104,ME-16-09-17780-5,"האם היה שותף לתכנון מעבר לכך - אין לדעת, ולכן הנאשם רשאי להנות מההנחה שידע רק זאת, אך גם בכך יש תכנון.",דיון והכרעה
105,ME-16-09-17780-5,מהראיות בתיק הוכח שחלקו של הנאשם היה לשמש בלדר.,דיון והכרעה
106,ME-16-09-17780-5,"לא ידוע מי היו אלה שקנו את הסם, העבירו אותו לנאשם, הסליקו אותו במזוודה ומי היו אמורים לקבלו.",דיון והכרעה
107,ME-16-09-17780-5,"הנאשם לא טען שהושפע על ידי אחר, ולכן, חרף עתירת סניגורו לקבוע כך, אין לכך בסיס.",דיון והכרעה
108,ME-16-09-17780-5,"הנזק הפוטנציאלי מביצוע העבירה, כפי שכבר נאמר, הוא עצום.",דיון והכרעה
109,ME-16-09-17780-5,"מדובר בכמות גדולה מאד של סם קשה, שאילו מצא דרכו אל השוק, היה גורם פגיעה קשה.",דיון והכרעה
110,ME-16-09-17780-5,"למרבה המזל, בשל תפיסת הסמים עם הגעתם לישראל, לא נגרם נזק קונקרטי.",דיון והכרעה
111,ME-16-09-17780-5,איננו יודעים מה היו הסיבות שהביאו את הנאשם לביצוע העבירה.,דיון והכרעה
112,ME-16-09-17780-5,לא נמצאו אצלו כספים ולא נודע כי היו אמורים להגיע אליו כספים.,דיון והכרעה
113,ME-16-09-17780-5,"התיאוריה של הסניגור על היותו נתון ללחצים, הוכחשה על ידי הנאשם.",דיון והכרעה
114,ME-16-09-17780-5,"כפי שציינתי, כל צד הפנה לפסיקה.",דיון והכרעה
115,ME-16-09-17780-5,"מתוך פסקי הדין שאליהם הפנו הצדדים, ומתוך פסיקה נוספת שבה עיינתי, אני מוצאת להתייחס לפסקי הדין הבאים:",דיון והכרעה
116,ME-16-09-17780-5,"לאחר עיון בפסיקה ובהתאמה לנסיבות המקרה שלפניי, כאשר מדובר בבלדר, שלא ידוע על תמורה כספית שקיבל, שייבא קוקאין, בכמות של 7 ק""ג נטו, אני קובעת שמתחם העונש ההולם נע בין 5.5 שנים ל-8.5 שנות מאסר בפועל.",דיון והכרעה
117,ME-16-09-17780-5,"למותר לציין, כי אלמלא דובר ""רק"" בבלדר, המתחם היה גבוה בצורה ניכרת.",דיון והכרעה
118,ME-16-09-17780-5,מיקום הנאשם בתוך המתחם,דיון והכרעה
119,ME-16-09-17780-5,"ראשית ייאמר, שאיש לא טען - ובצדק - שיש הצדקה כלשהיא לחרוג ממתחם העונש ההולם במקרה זה, לא לקולא (בשל שיקולי שיקום) ולא לחומרה (בשל הצורך להגן על שלום הציבור).",דיון והכרעה
120,ME-16-09-17780-5,"עתירת הסניגור להקל עם הנאשם ולהתעלם ממתחמי הענישה ""הרגילים"" משיקולי צדק - נדחתה, כאמור.",דיון והכרעה
121,ME-16-09-17780-5,"לזכות הנאשם יש לזקוף את גילו הצעיר (בן 21 ועוד מספר ימים בעת ביצוע העבירה) ואת נסיבותיו האישיות כפי שנטענו על ידי הסניגור, בנוגע למות אימו בגיל צעיר.",דיון והכרעה
122,ME-16-09-17780-5,"יש להתחשב בכך שלא קיבל שכר בגין ביצוע העבירה, עד לרגע מעצרו.",דיון והכרעה
123,ME-16-09-17780-5,לחובת הנאשם יש לזקוף את אי לקיחת האחריות.,דיון והכרעה
124,ME-16-09-17780-5,הנאשם ממשיך וטוען שלא ידע כלל על קיומם של הסמים במזוודתו.,דיון והכרעה
125,ME-16-09-17780-5,"מובן, שאין לדבר, בנסיבות אלה, על חרטה.",דיון והכרעה
126,ME-16-09-17780-5,"הנאשם לא שיתף פעולה עם רשויות אכיפת החוק, כפי שתואר באריכות בהכרעת הדין.",דיון והכרעה
127,ME-16-09-17780-5,"חרף עובדה זו, בטיעונים לעונש העלה טענת הגנה מן הצדק, שנוגעת לכך שמי שהגיע עימו מחו""ל, אותו קוגמן, לא הואשם כלל בביצוע העבירה.",דיון והכרעה
128,ME-16-09-17780-5,"ציינתי כבר, כי דומה שה""מפתח"" בעניין זה היה נתון בידי הנאשם, אלא שלא רק שהוא לא פתח דלתות באמצעותו, אלא אף סגר כמה דלתות שיתכן שניתן היה לפתחן (כאמור בפסקה 8 לעיל).",דיון והכרעה
129,ME-16-09-17780-5,"לחובת הנאשם יש לזקוף גם את עברו הפלילי, לרבות בעבירות סמים.",דיון והכרעה
130,ME-16-09-17780-5,"אומנם מדובר בעבירה קלה יחסית (אחזקת סמים לשימוש עצמי), שנעברה ב-2014, אך היא הניבה מאסר מותנה, שהיה תלוי מעל ראש הנאשם בעת ביצוע העבירה דנן, דבר שלא הרתיעו מלבצעה.",דיון והכרעה
131,ME-16-09-17780-5,"באותו תיק, שגזר הדין בו ניתן רק חצי שנה לפני ביצוע העבירה כאן, התחשב בית המשפט בנאשם והסתפק בצו של""צ ומאסר מותנה, אך הנאשם לא לקח את ההזדמנות שניתנה לו וביצע את העבירה שבה עסקינן בתיק זה.",דיון והכרעה
132,ME-16-09-17780-5,מכאן שיש לדאוג להרתיעו בעונש מתאים.,דיון והכרעה
133,ME-16-09-17780-5,"מובן, כי בעבירות כגון אלה, יש חשיבות גם להרתעת הרבים (וידועה לי עמדת ""ועדת דורנר"" בעניין זה, ואתחשב בה).",דיון והכרעה
134,ME-16-09-17780-5,"לאור השיקולים הללו, ותוך מתן משקל ממשי לגילו הצעיר של הנאשם, אני מוצאת כי נכון למקם את הנאשם בקצה השליש התחתון של המתחם.",דיון והכרעה
135,ME-16-09-17780-5,"לעניין הקנס אתחשב באופן מירבי בכך שלא הוכח שהנאשם הפיק רווח מהעבירה, במצבו הכלכלי (כעולה מתלוש המשכורת שהוצג) ובתקופת המאסר הממושכת המוטלת עליו.",דיון והכרעה
136,ME-16-09-17780-5,"לאור האמור, אני גוזרת על הנאשם את העונשים הבאים:",סיכום
137,ME-16-09-17780-5,מאסר בן 6.5 שנים בגין העבירה מושא תיק זה;,סיכום
138,ME-16-09-17780-5,"סך הכל יישא הנאשם מאסר בן 7 שנים, בניכוי ימי מעצרו (מיום 25.8.16 ועד היום);",סיכום
139,ME-16-09-17780-5,"מאסר בן 9 חודשים, אך הנאשם לא יישא עונש זה, אלא אם בתוך 3 שנים מיום שחרורו מהמאסר יבצע עבירת סמים מסוג פשע;",סיכום
140,ME-16-09-17780-5,"מאסר בן 5 חודשים, אך הנאשם לא יישא עונש זה, אלא אם בתוך 3 שנים מיום שחרורו מהמאסר יבצע עבירת סמים מסוג עוון;",סיכום
141,ME-16-09-17780-5,"קנס בסך 2,000 ₪ או 20 ימי מאסר תמורתו.",סיכום
142,ME-16-09-17780-5,"הקנס ישולם ב-10 תשלומים, שווים ורצופים, החל ביום 1.4.18 ובכל 1 בחודש בחודשים שלאחר מכן.",סיכום
143,ME-16-09-17780-5,ניתן צו להשמדת הסמים שנתפסו.,סיכום
144,ME-16-09-17780-5,"מוצגים שיש להם בעלים ידוע - יושבו לבעליהם, ויתר המוצגים יטופלו בהתאם לשיקול דעתו של קצין משטרה.",סיכום
145,ME-16-09-17780-5,הצו יכנס לתוקף בחלוף פרק הזמן להגשת ערעור ואם לא יוגש ערעור.,סיכום
146,ME-16-09-17780-5,"54678313ניתן היום,  כ""ז טבת תשע""ח, 14 ינואר 2018, בנוכחות הצדדים.",סיכום
147,ME-16-09-17780-5,מיכל ברק נבו 54678313,סיכום
