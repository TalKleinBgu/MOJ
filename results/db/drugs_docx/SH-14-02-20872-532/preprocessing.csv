,verdict,text,part
0,SH-14-02-20872-532,"ע""י ב""כ עו""ד שחר עידן, עו""ד זוהר אזרואל",מדינת ישראל 
2,SH-14-02-20872-532,"עופר פרץ, ת.ז.",הנאשם:
3,SH-14-02-20872-532,"xxxxxxxxx
ע""י ב""כ עו""ד צפריר יגור",הנאשם:
6,SH-14-02-20872-532,"חוק המאבק בתופעת השימוש בחומרים מסכנים, תשע""ג-2013: סע'  5(א), 7(א)",הנאשם:
7,SH-14-02-20872-532,"חוק העונשין, תשל""ז-1977: סע'  40ג(א), 40ט, 40יא, 40יב",הנאשם:
8,SH-14-02-20872-532,"פקודת הסמים המסוכנים [נוסח חדש], תשל""ג-1973: סע'  לתוספת הראשונה",הנאשם:
9,SH-14-02-20872-532,"פקודת המבחן [נוסח חדש], תשכ""ט-1969",הנאשם:
10,SH-14-02-20872-532,"הנאשם הורשע על יסוד הודאתו בכתב אישום מתוקן, בעבירה האוסרת על ייצור חומר אסור להפצה לפי סעיף 7(א) לחוק המאבק בתופעת השימוש בחומרים מסכנים, תשע""ג-2013 (להלן: ""החוק"").",האישום וההרשעה
11,SH-14-02-20872-532,"לפי כתב האישום המתוקן, בתאריך 30.1.2014, בשעה 17:45 בקירוב, יצא הנאשם ממונית וצעד לעבר חניון תת קרקעי של בית מלון באילת, שם המתינו לו ברכבם סאני שרמה (להלן: ""סאני"") ורעייתו.",האישום וההרשעה
12,SH-14-02-20872-532,"במעמד זה, הנאשם וסאני נגשו לרכב של הנאשם, שחנה במקום.",האישום וההרשעה
13,SH-14-02-20872-532,"הנאשם הוציא מרכבו שקית ניילון שחורה ובה תפזורת חומר אסור בהפצה מסוג PB-22 במשקל 6.1 ק""ג נטו וקרטון ובו אלפי שקיות אריזה ריקות ומסרם לסאני שהכניסם לרכבו.",האישום וההרשעה
14,SH-14-02-20872-532,"הנאשם הצטרף לרכבם של סאני ורעייתו, והתיישב במושב האחורי סמוך לחומר האסור בהפצה.",האישום וההרשעה
15,SH-14-02-20872-532,השלושה החלו בנסיעה לכיוון היציאה מהחניון שם עוכבו על ידי שוטרים שערכו חיפוש ברכב ותפסו את החומר האסור בהפצה מסוג PB-22.,האישום וההרשעה
16,SH-14-02-20872-532,"ב""כ המאשימה, עו""ד זוהר אזרואל, טענה למתחם ענישה הולם, שבין 8 ל-24 חודשי מאסר בפועל, וביקשה לגזור על הנאשם 12 חודשי מאסר בפועל, לאור הסכמת הצדדים בנוגע לטווח ענישה מוסכם שבין 7 ל-12 חודשים, לצד ענישה צופה פני עתיד, קנס והתחייבות.",טיעוני הצדדים לעונש
17,SH-14-02-20872-532,"ב""כ המאשימה עמדה על הערכים החברתיים המוגנים שנפגעו מביצוע העבירה וטענה לפגיעה בהגנת הציבור ובסדר הציבורי, בשים לב לכך שעבירות הסמים מחוללות פשיעה גם באופן עקיף.",טיעוני הצדדים לעונש
18,SH-14-02-20872-532,"התובעת עמדה על נסיבות ביצוע העבירה, על חלקו המרכזי של הנאשם בביצועה, כמות החומר האסור בהפצה, מעל ל-6 ק""ג, שהנאשם העביר לאחר, ועל כך שהעבירה בוצעה כדי להפיץ את החומר המסכן ברחבי העיר אילת, תוך סיכון הציבור, למען רווח כלכלי גרידא.",טיעוני הצדדים לעונש
19,SH-14-02-20872-532,"התובעת הדגישה את החומרה המיוחסת לחומר המסכן אותו ביקש הנאשם להפיץ, אשר מאז ביצוע העבירה הוכרז כסם מסוכן, שמסוכנותו עולה אף על זו של סמים כגון חשיש ומריחואנה.",טיעוני הצדדים לעונש
20,SH-14-02-20872-532,"ב""כ המאשימה ציינה כי הנאשם, יליד  1972, ריצה בעבר מספר עונשי מאסר בפועל בגין עבירות שונות.",טיעוני הצדדים לעונש
21,SH-14-02-20872-532,"התובעת ציינה כי לחובת הנאשם 8 הרשעות קודמות בעבירות פליליות, כשהאחרונה בהן מחודש יוני 2016, כאשר שתיים מתוכן בעבירות סמים, משנת 1992 ו- 2003 (הוגש מרשם פלילי - ת/1).",טיעוני הצדדים לעונש
22,SH-14-02-20872-532,"התובעת ציינה לזכות הנאשם את הודאתו במיוחס לו, לקיחת האחריות מצדו ושיתוף הפעולה עם שירותי המבחן.",טיעוני הצדדים לעונש
23,SH-14-02-20872-532,"ב""כ המאשימה טענה כי הימשכות ההליכים בתיק זה, נזקפת לחובת הנאשם היות ועתר לדחיות רבות.",טיעוני הצדדים לעונש
24,SH-14-02-20872-532,התובעת הפנתה לפסיקה רלוונטית.,טיעוני הצדדים לעונש
25,SH-14-02-20872-532,"ב""כ הנאשם, עו""ד צפריר יגור, טען להסדר בין הצדדים שכלל מתחם ענישה מוסכם שבין 7 ל-12 חודשי מאסר בפועל.",טיעוני הצדדים לעונש
26,SH-14-02-20872-532,"הסנגור טעם לקשיים ראייתיים מצד המאשימה, עתר לכבד את ההסדר ולהשית על הנאשם עונש ברף התחתון של המתחם, באופן שלאחר ניכוי תקופת מעצרו, ירוצה המאסר בדרך של עבודות שירות.",טיעוני הצדדים לעונש
27,SH-14-02-20872-532,נטען כי אין להחמיר עם הנאשם בשל כך שחקיקה מאוחרת לביצוע העבירה הגדירה את החומר האסור בהפצה כסם מסוכן.,טיעוני הצדדים לעונש
28,SH-14-02-20872-532,"נמסר כי הנאשם שהה במעצר כחודשיים, לאחריהם שוחרר בתנאי פיקוח אלקטרוני.",טיעוני הצדדים לעונש
29,SH-14-02-20872-532,"הסנגור מסר שהנאשם נישא בשנית, מקיים אורח חיים נורמטיבי ועובד לפרנסת משפחתו.",טיעוני הצדדים לעונש
30,SH-14-02-20872-532,נמסר כי הנאשם שיקם אורחות חייו ושיתף פעולה עם שירותי המבחן.,טיעוני הצדדים לעונש
31,SH-14-02-20872-532,"הסנגור הציג תלושי שכר, מכתבי המלצה מהמעסיק ומבית הכנסת אותו פוקד הנאשם והודעה על אישור עקרוני של בקשה להלוואה מהבנק (נ/1-נ/4).",טיעוני הצדדים לעונש
32,SH-14-02-20872-532,נטען כי מאז עריכת התסקיר מצבו הכלכלי של הנאשם הורע.,טיעוני הצדדים לעונש
33,SH-14-02-20872-532,נטען כי אין לזקוף לחובת הנאשם את הימשכות ההליך המשפטי.,טיעוני הצדדים לעונש
34,SH-14-02-20872-532,הסנגור הפנה לפסיקה רלוונטית.,טיעוני הצדדים לעונש
35,SH-14-02-20872-532,"הנאשם הודה במיוחס לו, הביע חרטה, טען שעבר תהליך שיקומי משמעותי, אינו מתקרב עוד לסמים, מקיים אורח חיים נורמטיבי, משמש כאיש משפחה המפרנס את שני ילדיו הקטינים, וביקש מבית המשפט להקל עליו בעת גזירת העונש ולהימנע משליחתו למאסר מאחורי סורג ובריח.",טיעוני הצדדים לעונש
36,SH-14-02-20872-532,"הערכים החברתיים המוגנים הינם שלום הציבור ובריאותו, נוכח התופעות ההתנהגותיות והבריאותיות הקשות הנגרמות ומתעצמות כתוצאה משימוש בחומרים מסכנים, בדומה לערכים החברתיים המוגנים בפקודת הסמים המסוכנים.",מתחם הענישה ההולם
37,SH-14-02-20872-532,"כפי שעבירות סמים גוררות מצדן עבירות רכוש, אלימות ועבירות נוספות המבוצעות על ידי מי שמשתמש, סוחר או מחזיק בסם מסוכן, כך גם פני הדברים ביחס למי שמשתמש או מפיץ או סוחר בחומר מסכן.",מתחם הענישה ההולם
38,SH-14-02-20872-532,"על תכלית החוק והערכים המוגנים על-פיו ניתן ללמוד מדברי ההסבר להצעת החוק (הצעות חוק הממשלה, 783, כ""ה בתמוז התשע""ג, 3.7.2013, עמ' 1020):",מתחם הענישה ההולם
39,SH-14-02-20872-532,"החוק מקנה, אם כן, כלים למניעת הסכנות הכרוכות בהפצת חומרים מסכנים אלו, לרבות העמדה לדין את מי אשר מסכן את בטחונו ואת בריאותו של הציבור, עד אשר חומרים אלו יכללו בפקודת הסמים המסוכנים (סעיף 5(א) לחוק).",מתחם הענישה ההולם
40,SH-14-02-20872-532,"ואכן, באוגוסט 2014 הוסף החומר המסכן בו עסקינן, מסוג PB-22 וחומרים נוספים לתוספת הראשונה לפקודת הסמים המסוכנים כ""סם מסוכן"" לכל דבר ועניין (ראו הודעת הסמים המסוכנים (שינוי התוספת הראשונה לפקודה), התשע""ד-2014; ק""ת 7405 מיום 7.8.2014, עמ' 1587).",מתחם הענישה ההולם
41,SH-14-02-20872-532,מידת הפגיעה בערכים החברתיים המוגנים במקרה דנא הינה משמעותית.,מתחם הענישה ההולם
42,SH-14-02-20872-532,"הנאשם הפיץ חומר אסור בהפצה מסוג PB-22 במשקל 6.1 ק""ג נטו, בנוסף לאלפי שקיות אריזה ריקות שנועדו כך נראה להפצתו.",מתחם הענישה ההולם
43,SH-14-02-20872-532,"אמנם, במועד ביצוע העבירה החומר המדובר טרם הוגדר כסם מסוכן, אך עסקינן בכמות גדולה של חומר שהוכרז כמסכן.",מתחם הענישה ההולם
44,SH-14-02-20872-532,"נקל לשער את הנזק העצום שהיה עלול להיגרם ככל שחומר מסכן זה, בכמות כה גדולה, היה נארז מחדש באותן אלפי שקיות ומופץ בקרב הציבור, בכללו צעירים ובני נוער, תחת שמות מסחריים מפתים.",מתחם הענישה ההולם
45,SH-14-02-20872-532,"כך גם כבוד השופט ב' אזולאי התייחס לדברים בעמ""ת (מח' ב""ש) 57509-11-13 מדינת ישראל נ' פלוני (ניתן ביום 4.12.2013):",מתחם הענישה ההולם
46,SH-14-02-20872-532,"בבחינת הנסיבות הקשורות בביצוע העבירה (בהתאם לסעיף 40ט לחוק העונשין) נתתי דעתי לסוג החומר המסכן שנתפס (PB-22), משקלו ( נטו), ולכך שנילווה לו קרטון ובו אלפי שקיות אריזה ריקות; ללמדך כי שקיות אלו נועדו להפצת החומר המסכן, במנות אישיות בקרב הציבור, על אף הסכנה הממשית לשלומם ולבריאותם של הצרכנים.",מתחם הענישה ההולם
47,SH-14-02-20872-532,"מכאן, גם אם לא ניתן להצביע על גרימת נזק מביצוע העבירה, הרי שהנזק שהיה צפוי להיגרם מביצועה הינו רב ולו פוטנציאל הרה אסון.",מתחם הענישה ההולם
48,SH-14-02-20872-532,"לנאשם חלק מרכזי במהלך הדברים, המלמדים על תכנון והכנה מוקדמים ומידת אשמו גבוהה.",מתחם הענישה ההולם
49,SH-14-02-20872-532,לא נשמעה סיבה של ממש לזכות הנאשם והוא אינו קרוב לסייג לאחריות פלילית.,מתחם הענישה ההולם
50,SH-14-02-20872-532,"בנוסף לכך, ובהתאם לסעיף 40יב לחוק העונשין, הבאתי בכלל חשבון כי הנאשם ביצע את העבירה חודשים ספורים לאחר חקיקת החוק והכרזת החומר מסוג PB-22 כאסור בהפצה (ראו: הכרזה דחופה על חומרים אסורים בהפצה, י.פ. 6658, מיום 12.9.2013, עמ' 42).",מתחם הענישה ההולם
51,SH-14-02-20872-532,"הנה כי כן, היות והיה מדובר בחיקוק חדש יחסית, אשר יתכן ובמועד הרלוונטי, בעת ביצוע העבירה, טרם נטמע דיו בקרב הציבור, הרי שהדבר מהווה גורם ממתן, בקביעת מתחם הענישה למעשה העבירה שביצע הנאשם.",מתחם הענישה ההולם
52,SH-14-02-20872-532,"מבחינת מדיניות הענישה הנוהגת עולה כי בתי המשפט נתנו ביטוי לתכלית המאבק בתופעת הפצת חומרים מסכנים, באמצעות עונשי מאסר בפועל לצד ענישה מרתיעה.",מתחם הענישה ההולם
53,SH-14-02-20872-532,כך למשל:,מתחם הענישה ההולם
54,SH-14-02-20872-532,"הצדדים הסכימו במסגרת הסדר הטיעון על טווח ענישה מוסכם, שבין 7 ל-12 חודשי מאסר בפועל.",מתחם הענישה ההולם
55,SH-14-02-20872-532,"כאמור, מתחם העונש ההולם למעשה העבירה שביצע הנאשם נקבע על בסיס שיקולים נורמטיביים ואובייקטיביים, בהתחשב בערכים החברתיים שנפגעו, מידת הפגיעה, אשמו של הנאשם וענישה הנהוגה בנסיבות הקשורות בביצוע העבירה.",מתחם הענישה ההולם
56,SH-14-02-20872-532,תיקון 113 לחוק העונשין לא הסדיר את היחס בין מתחם העונש שנקבע על ידי בית המשפט לבין טווח ענישה עליו הסכימו הצדדים במסגרת הסדר טיעון.,מתחם הענישה ההולם
57,SH-14-02-20872-532,"נושא זה עתיד להיות מוסדר בחוק שיעסוק בהסדרי טיעון (ראו הצעת חוק סדר הדין הפלילי (תיקון מס' 65) (הסדר טיעון), התש""ע-2010).",מתחם הענישה ההולם
58,SH-14-02-20872-532,"בבואי לבחון את סבירות טווח הענישה המוסכם, עליו הסכימו הצדדים, ולאחר שערכתי איזון בין אותם נתונים עליהם עמדה המאשימה, לבין אלה עליהם עמדה ההגנה, הגעתי למסקנה לפיה הסדר הטיעון שהוצג משקף את נסיבות ביצוע מעשיו של הנאשם.",מתחם הענישה ההולם
59,SH-14-02-20872-532,הגעתי לכלל מסקנה כי מתחם העונש ההולם בעניינו של הנאשם חופף למתחם עליו הסכימו הצדדים במסגרת הסדר הטיעון.,מתחם הענישה ההולם
60,SH-14-02-20872-532,תסקיר שירות המבחן,קביעת העונש המתאים לנאשם
61,SH-14-02-20872-532,"ביום 23.11.2015 נערך תסקיר שירות המבחן, במסגרתו נסקרו קורות חייו ורקעו המשפחתי המורכב של הנאשם, אך בשל צנעת הפרט אמנע מלפרט מעבר לנדרש.",קביעת העונש המתאים לנאשם
62,SH-14-02-20872-532,"הנאשם יליד 1972, נשוי בשנית, אב לשני ילדים ובבעלותו מספר עסקים.",קביעת העונש המתאים לנאשם
63,SH-14-02-20872-532,"הנאשם השלים 12 שנות לימוד ושירות צבאי, במהלכו ריצה עונש מאסר ראשון בגין שימוש בסמים.",קביעת העונש המתאים לנאשם
64,SH-14-02-20872-532,שירות המבחן ליווה את הנאשם מעת מעצרו למשך תקופת פיקוח שנמשכה כשנה.,קביעת העונש המתאים לנאשם
65,SH-14-02-20872-532,"שירות המבחן התרשם בחיוב מהנאשם, מיכולותיו המילוליות והקוגניטיביות גבוהות ומאופן תפקודו מישורי חייו השונים.",קביעת העונש המתאים לנאשם
66,SH-14-02-20872-532,"עם זאת, התגלה פער בין תפיסתו העצמית החיובית לבין חומרת העבירה המיוחסת לו, ונוצר הרושם כי הנאשם מתקשה לערוך התבוננות מעמיקה אודות דפוסי המכשילים ובחירותיו להתנהל באופן שולי.",קביעת העונש המתאים לנאשם
67,SH-14-02-20872-532,"לאחר שקלול מכלול השיקולים התרשם שירות המבחן כי קיים סיכון להישנות התנהגותו פורצת גבולות מצד הנאשם, ועל כן בזמנו לא בא שירות המבחן בהמלצה על שחרורו מהמעצר, ורק מאוחר יותר הומלץ על שחרור למעצר בית בפיקוח אלקטרוני ובפיקוח שירות המבחן.",קביעת העונש המתאים לנאשם
68,SH-14-02-20872-532,"נמסר כי במהלך תקופת הפיקוח שנמשכה כשנה, התמיד הנאשם להשתתף במסגרת טיפולית קבוצתית.",קביעת העונש המתאים לנאשם
69,SH-14-02-20872-532,"נוצר הרושם כי הנאשם מאס מאורח חיים עברייני, והביע מוטיבציה לשנות את אורחות חייו.",קביעת העונש המתאים לנאשם
70,SH-14-02-20872-532,"נוכח דפוסי החשיבה וההתנהגות העבריינית המושרשת אצל הנאשם תהליך השינוי היה איטי וכרוך בוויתורים משמעותיים מצדו, לרבות ניתוק קשרים חברתיים עם גורמים שוליים וויתור על רווחים כספיים מהירים להם הורגל.",קביעת העונש המתאים לנאשם
71,SH-14-02-20872-532,"לנוכח כל זאת, ובדיקות סדירות לאיתור סמים שנמצאו נקיות, התרשם שירות המבחן בתום תקופת פיקוח המעצר כי הסיכון להישנות העבירות פחת באופן משמעותי, אך לא נשללה חזרתיות ללא ליווי של גורם מטפל, מארגן ומציב גבולות.",קביעת העונש המתאים לנאשם
72,SH-14-02-20872-532,הנאשם נפגש עם שירותי המבחן פעם נוספת טרם הטיעונים לעונש ומסר בדיקות נוספות לאיתור סמים שנמצאו נקיות מסם.,קביעת העונש המתאים לנאשם
73,SH-14-02-20872-532,"נמסר כי הנאשם קיבל אחריות על ביצוע העבירה בה הורשע, הפגין מוטיבציה לעריכת שינוי באורחות חייו וההתרשמות לגביו הייתה כי פחת הסיכון להישנות העבירה.",קביעת העונש המתאים לנאשם
74,SH-14-02-20872-532,"שירות המבחן התרשם כי הרקע לביצוע העבירה נעוץ באורח חייו חסר הגבולות וחיפושיו אחר עשית ""כסף קל"", ריגושים והעדר הרתעה.",קביעת העונש המתאים לנאשם
75,SH-14-02-20872-532,"הומלץ על המשך ליווי של גורם מטפל, מארגן ומציב גבולות, כדי לסייע לנאשם לשמור על הישגיו עד כה ולבססם.",קביעת העונש המתאים לנאשם
76,SH-14-02-20872-532,"שירות המבחן המליץ לתן משקל לתהליך השיקומי של הנאשם בעת גזירת עונשו, והמליץ כי במידת האפשר להעמיד את הנאשם במבחן שירות המבחן למשך שנה.",קביעת העונש המתאים לנאשם
77,SH-14-02-20872-532,חוות דעת הממונה על עבודות השירות,קביעת העונש המתאים לנאשם
78,SH-14-02-20872-532,"ביום 11.12.2016 התקבלה חוות דעת הממונה, אשר מצא את הנאשם מתאים לרצות עבודות שירות.",קביעת העונש המתאים לנאשם
79,SH-14-02-20872-532,צוין כי בדיקה לאיתור סם שמסר הנאשם נמצאה נקייה מסם.,קביעת העונש המתאים לנאשם
80,SH-14-02-20872-532,"לחובת הנאשם יש לציין את חומרת העבירה שביצע הנאשם, תוצאותיה הפוטנציאליות ומדיניות הענישה בגין עבירה זו ועבירות דומות, כפי העולה מדברי ההסבר להצעת החוק ומן הפסיקה.",נסיבות שאינן קשורות בביצוע העבירה 
81,SH-14-02-20872-532,"עסקינן בחומר מסוכן שתוצאותיו הרסניות, בעיקר בקרב צעירים ובני נוער.",נסיבות שאינן קשורות בביצוע העבירה 
82,SH-14-02-20872-532,"במניין השיקולים לחומרת עונשו של הנאשם, יש להביא בחשבון את עברו הפלילי; עיון בגיליון הרשעותיו הקודמות מעלה, כי לחובת הנאשם הרשעות בעבירות איומים (מספר מופעים), החזקה ושימוש בסמים לצריכה עצמית (מספר מופעים, הפרעה לשוטר במילוי תפקידו (מספר מופעים), העלבת עובד ציבור, קשירת קשר לעשות פשע, תקיפה בתנאים מחמירים, תקיפה הגורמת חבלה ממש, תקיפה סתם.",נסיבות שאינן קשורות בביצוע העבירה 
83,SH-14-02-20872-532,"בגין אלה הושתו על הנאשם עונשי מאסר בפועל לתקופות של 24 חודשים ו-6 חודשים, וכן מאסרים מותנים וקנסות.",נסיבות שאינן קשורות בביצוע העבירה 
84,SH-14-02-20872-532,"לזכות הנאשם הבאתי בכלל חשבון את הודאתו במיוחס לו בכתב האישום שתוקן לקולא, לקיחת האחריות, שיתוף הפעולה עם שירות המבחן, הבעת החרטה והחיסכון הכרוך בכך בזמן שיפוטי.",נסיבות שאינן קשורות בביצוע העבירה 
85,SH-14-02-20872-532,"נתתי דעתי למצבו המשפחתי של הנאשם, נשוי בשנית ואב לשני ילדים קטינים, היותו שומר על יציבות תעסוקתית והשפעת הענישה על משפחתו הקרובה.",נסיבות שאינן קשורות בביצוע העבירה 
86,SH-14-02-20872-532,משקל יתר נתתי להליך השיקומי שפירותיו ניכרות והעובדה שבבדיקות שביצע לאיתור סם נמצאו נקיות מסמים.,נסיבות שאינן קשורות בביצוע העבירה 
87,SH-14-02-20872-532,"הנאשם הציג תלושי שכר ממקום עבודתו ומכתבי המלצה ממעסיקו ומרב בית הכנסת אותו פוקד, המצביעים על השינוי באורחות חייו.",נסיבות שאינן קשורות בביצוע העבירה 
88,SH-14-02-20872-532,"המקרה דנא הינו דוגמא למתח שבין חומרת העבירות המצדיקה ככלל השתת מאסר בפועל לתקופה ממושכת לבין נסיבותיו האישיות של הנאשם ונסיבות ביצוע העבירות, לצד רצונו להשתקם ולפתוח פרק חדש בחייו.",נסיבות שאינן קשורות בביצוע העבירה 
89,SH-14-02-20872-532,"בסופו של יום, מצאתי להימנע ממתיחת מלוא שורת הדין למול הנאשם ולהשיג את מטרות הענישה באמצעות השתת רכיבי גמול בדרך של ביצוע עבודות שירות לצד עונש הרתעתי בדרך של מאסר מותנה קנס והתחייבות כספית ורכיב שיקוצי בדמות צו מבחן, לצורך חיזוק וביסוס ההליך השיקומי, המהווה כשלעצמו עילה לחרוג ממתחם הענישה לקולא במקרה דנא.",נסיבות שאינן קשורות בביצוע העבירה 
90,SH-14-02-20872-532,"בעת גזירת הדין, בהינתן מתחם הענישה ההולם אשר נקבע, הבאתי גם בחשבון את תקופות מעצרו של הנאשם החל מיום 30.1.2014 ועד ליום 5.2.2014, ומיום 10.2.2014 ועד ליום 8.4.2016, לאחריהן שוחרר למעצר בית מלא בפיקוח אלקטרוני למשך חודשיים נוספים, והחל מיום 6.8.2014 הוקלו תנאי שחרורו למעצר בית לילי.",נסיבות שאינן קשורות בביצוע העבירה 
91,SH-14-02-20872-532,"סבורני כי נסיבותיו של הנאשם ותקופת מעצרו הממושכת, מצדיקות להסתפק עתה בעונש מאסר בפועל לפרק זמן שיאפשר את ריצויו בדרך של עבודות שירות.",נסיבות שאינן קשורות בביצוע העבירה 
92,SH-14-02-20872-532,"בנסיבות אלה, אין הצדקה לנכות את ימי מעצרו מתקופת מאסרו, בשל כך שתרוצה בעבודת שירות.",נסיבות שאינן קשורות בביצוע העבירה 
93,SH-14-02-20872-532,"בעבירות המבוצעות עבור בצע כסף, הענישה צריכה לכלול רכיב כלכלי משמעותי, אשר יהיה בו מענה עונשי הולם למעשה.",נסיבות שאינן קשורות בביצוע העבירה 
94,SH-14-02-20872-532,"במקרה דנא, לנוכח הכמות הגדולה של החומר המסכן שנתפס (6.1 ק""ג ואלפי שקיות אריזה ריקות לצדו), ניכר כי העבירה בוצעה למען בצע כסף ולא לשימוש עצמי.",נסיבות שאינן קשורות בביצוע העבירה 
95,SH-14-02-20872-532,מכאן שעונש הקנס צריך להיות בשיעור שבו תוחלת הרווח של נאשמים מהחזקת החומר תהיה נמוכה מתוחלת הקנס הצפוי להם אם יתפסו ויורשעו.,נסיבות שאינן קשורות בביצוע העבירה 
96,SH-14-02-20872-532,"לצד זאת, הבאתי בחשבון את מצבו הכלכלי של הנאשם, כעולה מהמסמכים שהציגה ההגנה.",נסיבות שאינן קשורות בביצוע העבירה 
97,SH-14-02-20872-532,"מכל הנתונים והשיקולים שפירטתי לעיל, הנני גוזר על הנאשם את העונש הבא:",סוף דבר
98,SH-14-02-20872-532,מאסר בפועל למשך 6 חודשים.,סוף דבר
99,SH-14-02-20872-532,תקופת המאסר תרוצה בדרך של עבודות שירות בהתאם לחוות דעת הממונה מיום 21.12.2016.,סוף דבר
100,SH-14-02-20872-532,הנאשם מוזהר כי כל הפרה בתנאי עבודות השירות יכולה ותביא להפקעתן המנהלית ולריצוי העונש במתקן כליאה.,סוף דבר
101,SH-14-02-20872-532,"מובהר לנאשם, כי עליו לעדכן את משרד הממונה בכל שינוי אם יחול בכתובת מגוריו, וכי עליו לעמוד בתנאי הפיקוח ובכללם ביצוע בדיקות תדירות לאיתור סם.",סוף דבר
102,SH-14-02-20872-532,"הובהר לנאשם כי מקום השמתו לריצוי עבודות השירות הינו ב""יהדות בוכרה"", אשר בקרית שלום הכינור 2 תל אביב, החל מיום 7.3.2017.",סוף דבר
103,SH-14-02-20872-532,מאסר על תנאי לתקופה של 12 חודשים.,סוף דבר
104,SH-14-02-20872-532,הנאשם יישא בעונש זה אם בתקופה של שלוש שנים מהיום יבצע עבירה בה הורשע או כל עבירה מסוג פשע לפי פקודת הסמים המסוכנים.,סוף דבר
105,SH-14-02-20872-532,מאסר על תנאי לתקופה של 6 חודשים.,סוף דבר
106,SH-14-02-20872-532,הנאשם יישא בעונש זה אם בתקופה של שלוש שנים מהיום יבצע כל עבירה מסוג עוון לפי פקודת הסמים המסוכנים.,סוף דבר
107,SH-14-02-20872-532,"קנס כספי בסך של 12,000 ₪ או מאסר למשך 60 ימים תחתיו; הקנס ישולם ב-12 תשלומים שווים ורצופים, כאשר הראשון בהם ישולם ביום 1.2.2017 ויתר התשלומים מידי 01 לכל חודש שלאחריו.",סוף דבר
108,SH-14-02-20872-532,"לא ישולם אחד התשלומים במועד, תעמוד יתרת הקנס לפירעון מידי בתוספת ריבית פיגורים.",סוף דבר
109,SH-14-02-20872-532,"צו מבחן - הנאשם יעמוד לפיקוח של קצין מבחן, כאמור בפקודת המבחן (נוסח חדש), התשכ""ט-1969, למשך תקופה של 12 חודשים, שתחילתה מהיום, בהתאם לתכנית, הנחיות ופיקוח שירות המבחן.",סוף דבר
110,SH-14-02-20872-532,"לא יעמוד הנאשם בצו המבחן, ניתן יהיה לגזור מחדש את עונשו.",סוף דבר
111,SH-14-02-20872-532,"הנאשם יחתום על התחייבות בסך 20,000 ₪, אשר יהיה עליו לשלם באם בתוך שלוש שנים מהיום יעבור על כל עבירת סמים.",סוף דבר
112,SH-14-02-20872-532,"היה והנאשם לא יחתום על התחייבות כאמור בתוך 7 ימים, ייאסר בגין כך למשך 60 ימים.",סוף דבר
113,SH-14-02-20872-532,"החומר האסור בהפצה ושקיות האריזה יושמדו, באחריות המאשימה.",סוף דבר
114,SH-14-02-20872-532,באשר ליתר המוצגים ניתן בזאת צו להשמדה/חילוט/השבה לפי שיקול דעת המאשימה.,סוף דבר
115,SH-14-02-20872-532,העתק יישלח לשירות המבחן ולממונה על עבודות השירות.,סוף דבר
116,SH-14-02-20872-532,זכות ערעור לבית המשפט המחוזי בתוך 45 יום.,סוף דבר
117,SH-14-02-20872-532,"54678313ניתן היום,  כ""א כסלו תשע""ז, 21 דצמבר 2016, במעמד הצדדים.",סוף דבר
