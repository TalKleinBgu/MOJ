,verdict,text,part
0,SH-19-06-63434-484,יהודה הרשקוביץ ת.ז.,נגד
1,SH-19-06-63434-484,"xxxxxxxxx
ע""י ב""כ עוה""ד שלום בן שבת",נגד
2,SH-19-06-63434-484,"פקודת הסמים המסוכנים [נוסח חדש], תשל""ג-1973: סע'  13, 19א",הנאשם
3,SH-19-06-63434-484,"חוק העונשין, תשל""ז-1977: סע'  40ט', 40יא",הנאשם
4,SH-19-06-63434-484,"הנאשם הורשע על פי הודאתו בעבירה של סחר בסמים מסוכנים, עבירה לפי סעיפים 19א + 13 לפקודת הסמים המסוכנים (נוסח חדש), תשל""ג – 1973.",כתב האישום
5,SH-19-06-63434-484,על פי עובדות כתב האישום המתוקן ביום 7.5.2019 מכר הנאשם לסוכן משטרתי 11 גרם של סם מסוג MDMA.,כתב האישום
6,SH-19-06-63434-484,הנאשם היה עצור מיום  25.6.2019 והוגשה נגדו בקשה למעצר עד תום ההליכים.,מהלך הדיון
7,SH-19-06-63434-484,הנאשם נעצר עד תום ההליכים ושוחרר למעצר בית מלא ביום 15.7.2019.,מהלך הדיון
8,SH-19-06-63434-484,מעת לעת הוקלו תנאי מעצר הבית וכיום לא חלים תנאים מגבילים.,מהלך הדיון
9,SH-19-06-63434-484,"ביום 1.12.2019 הצדדים הגיעו להסכמה לפיה הנאשם יודה בכתב אישום מתוקן, כאשר אין הסכמה עונשית בין הצדדים והנאשם ישלח לשירות המבחן.",מהלך הדיון
10,SH-19-06-63434-484,בהמשך שלחתי את הנאשם ביוזמתי לממונה על עבודות השירות.,מהלך הדיון
11,SH-19-06-63434-484,"מהתסקיר הראשון שהוגש בעניינו של הנאשם עולה כי הוא בן 20, רווק ללא עבר פלילי.",תסקירים 
12,SH-19-06-63434-484,במועד הגשת התסקיר התגורר בבית אימו במודיעין עלית בתנאי מעצר בית לילי ועבד בחברה להתקנת מזגנים.,תסקירים 
13,SH-19-06-63434-484,"הנאשם גדל במשפחה חרדית – חסידית, תוך שהוא נולד וגדל במציאות מורכבת הכוללת אלימות פיזית ונפשית, חוסר ביטחון והיעדר דמות אבהית מיטיבה.",תסקירים 
14,SH-19-06-63434-484,"הנאשם למד במסגרות לימוד שונות, אך לא סיים 12 שנות לימוד.",תסקירים 
15,SH-19-06-63434-484,"לאחר שעזב את מסגרת הלימודים האחרונה, החל לעבוד בעבודות מזדמנות, בהן עבד בין חצי שנה לשנה תוך שסייע לפרנסת אמו ואחיו.",תסקירים 
16,SH-19-06-63434-484,הנאשם לא התגייס לשירות צבאי עקב אי התאמה.,תסקירים 
17,SH-19-06-63434-484,"הנאשם מסר, כי החל לצרוך סמים מסוג קנבואידים בגיל 16, כאשר השימוש הלך והחמיר לאחר שעזב את בית אמו ועבר להתגורר לבדו בירושלים.",תסקירים 
18,SH-19-06-63434-484,"לדברי הנאשם, ניסה להפסיק את השימוש בסמים באופן עצמאי ומסר, כי כיום נמנע לחלוטין משימוש, אולם בדיקה לגילוי סם שמסר, נמצאה חיובית לשימוש בקנאביס.",תסקירים 
19,SH-19-06-63434-484,"שירות המבחן מסר, כי הנאשם נמצא בקשר טיפולי ארוך טווח עם היחידה להתמכרויות במודיעין עלית, כאשר מהדו""ח עולה, כי הנאשם פנה ליחידה לפני כארבע שנים ותואר קשר טיפולי אינטנסיבי ומשמעותי עמו.",תסקירים 
20,SH-19-06-63434-484,"במסגרת הליך המעצר הופנה הנאשם למסגרת מרכז יום בירושלים ממנה הורחק, זמן קצר לאחר כניסתו, לאחר שמסר בדיקה שהעידה על שימוש באלכוהול.",תסקירים 
21,SH-19-06-63434-484,"שירות המבחן תיאר, כי הנאשם לוקח אחריות מלאה על מעשיו ומביע חרטה.",תסקירים 
22,SH-19-06-63434-484,"לדברי הנאשם, במהלך השנים נמנע מעבירות סחר, על אף השימוש שלו בסמי רחוב.",תסקירים 
23,SH-19-06-63434-484,"ברקע לעבירה, בקשות חוזרות ונשנות של שותפו לדירה שיעזור לו עם הסחר, כאשר הנאשם תיאר כי לא ידע איך להתמודד עמו והסכים לעזור לו.",תסקירים 
24,SH-19-06-63434-484,"כאמור לנאשם אין עבר פלילי, אך נפתח נגדו תיק בנהיגה ללא רישיון.",תסקירים 
25,SH-19-06-63434-484,שירות המבחן ביקש דחיה על מנת למצות את ההליך הטיפולי.,תסקירים 
26,SH-19-06-63434-484,"מהתסקיר השני, שהוגש בעניינו של הנאשם עולה, כי שירות המבחן הפנה את הנאשם לתכנית ""יתד"" לאור המוטיבציה לשינוי בחייו.",תסקירים 
27,SH-19-06-63434-484,"לאור המגבלות הקיימות, הנאשם טרם הוזמן לפגישה, אך עם החזרה המתוכננת לחזרה לשגרה, הנאשם יוזמן לפגישת היכרות ותיבדק התאמתו.",תסקירים 
28,SH-19-06-63434-484,"במהלך תקופת הדחייה, הנאשם שמר על קשר רציף עם שירות המבחן, תוך שהביע רצון לשינוי ושירות המבחן התרשם כי מדובר במוטיבציה כנה.",תסקירים 
29,SH-19-06-63434-484,"לא נפתחו לנאשם תיקים חדשים, לפיכך המלץ שירות המבחן להטיל על הנאשם צו מבחן למשך שנה ו - 180 שעות של""ץ.",תסקירים 
30,SH-19-06-63434-484,"מהתסקיר השלישי שהוגש בחודש ינואר 2021 עולה, כי בתקופת הדחיה לא נפתחו לנאשם תיקים חדשים.",תסקירים 
31,SH-19-06-63434-484,"הנאשם המשיך להשתלב במסגרת תוכנית ""יתד"" ושמר על רצף תעסוקתי.",תסקירים 
32,SH-19-06-63434-484,המשך שילובו בטיפול אופיין בצורה חיובית מבחינת שיתוף הפעולה שלו ורצינותו.,תסקירים 
33,SH-19-06-63434-484,במהלך תקופת הדחיה מסר הנאשם בדיקות שתן שנמצאו נקיות משרידי סמים.,תסקירים 
34,SH-19-06-63434-484,"לפיכך, שב השירות על המלצתו הקודמת.",תסקירים 
35,SH-19-06-63434-484,הצדדים לא הגיעו להסכמה עונשית.,טיעונים לעונש
36,SH-19-06-63434-484,"מחד, ב""כ המאשימה היפנו לחומרת המעשים ולטיב הסם וסברו שמתחם הענישה צריך לעמוד על 8 ועד 18 חודשי מאסר.",טיעונים לעונש
37,SH-19-06-63434-484,"ב""כ המאשימה עתרו להטיל עונש בתחתית המתחם, בעונש שיכול וירוצה בעבודות שירות וענישה נלווית לרבות חילוט.",טיעונים לעונש
38,SH-19-06-63434-484,"מאידך, הסניגור טען כי ניתן להסתפק בהמלצת שירות המבחן נוכח המהלך הטיפולי שעשה הנאשם.",טיעונים לעונש
39,SH-19-06-63434-484,"הצדדים השלימו טיעוניהם לעונש היום, לאחר קבלת התסקיר השלישי.",טיעונים לעונש
40,SH-19-06-63434-484,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
41,SH-19-06-63434-484,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר בעבירה שבוצעה תוך כדי תכנון, יצירת קשר מוקדם עם אדם שאינו מוכר לנאשם, כאשר הדבר בוצע ככל הנראה תמורת כסף; הנאשם אדם בוגר, וחזקה שידע את הפסול שבמעשיו והוא אחראי להם באופן מוחלט; הנזק מעבירות סמים ידוע ופוטנציאל הנזק הוא רב; מאחר שהסמים נמכרו לשוטר סמוי, לא נגרם נזק בפועל; השוטר, הוא שיזם פניה התחלתית לנאשם, שהוא נעדר עבר פלילי, ואולם, לאחר יוזמה זו של השוטר, הנאשם לא נמנע מלשוב ולספק לו סמים.",טיעונים לעונש
42,SH-19-06-63434-484,"מתחם הענישה – לפיכך, מתחם הענישה צריך לעמוד על חודש ועד 12 חודשי מאסר שיכול וירוצו בעבודות שירות.",טיעונים לעונש
43,SH-19-06-63434-484,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם לקח אחריות מלאה על מעשיו, הביע חרטה כנה ועושה מאמצים לשקם את חייו ולהתחיל דרך חדשה; הנאשם בן 21 עם נסיבות חיים לא פשוטות, אשר שמר על רצף תעסוקתי יציב וגם כיום עובד לפרנסתו ומגלה מוטיבציה ממשית לשינוי חיובי; אין ספק, כי גילו הצעיר של הנאשם ונסיבות חייו השפיעו על שיקול דעתו בביצוע העבירות ויש לשקול זאת לקולא; הנאשם היה עצור ממש מעל לשבועיים ושהה בתנאי מעצר בית מעל לשנה, ללא הפרות; אני סבור כי שליחת הנאשם למאסר מאחורי סורג ובריח תפגע בטיפול ובמוטיבציה של הנאשם לשנות את דרכיו.",טיעונים לעונש
44,SH-19-06-63434-484,"בתקופת הדחיה הוכח, כי הנאשם עלה על מסלול חיובי, התמיד בטיפול ובמתן בדיקות שתן נקיות והתמיד בעבודתו.",טיעונים לעונש
45,SH-19-06-63434-484,"המיקום במתחם – אלמלא שיקולי שיקום, היה מקום להטיל על הנאשם עונש עד לאמצע המתחם שקבעתי.",טיעונים לעונש
46,SH-19-06-63434-484,"אלא שמצאתי כי הנאשם הוכיח במעשיו ולאורך תקופה ארוכה, לא רק פוטנציאל שיקום, אלא שיקום בפועל, והוא נכון להמשיך וללכת במסלול זה גם בעתיד.",טיעונים לעונש
47,SH-19-06-63434-484,אם אטיל עליו מאסר בעבודות שירות הוא עלול לאבד את מקור פרנסתו המהווה עבורו עוגן לתפקוד יצרני וחיובי.,טיעונים לעונש
48,SH-19-06-63434-484,"לפיכך, אני מחליט לגזור על הנאשם את העונשים הבאים:",גזירת הדין
49,SH-19-06-63434-484,"חודש מאסר שלא ירוצה, אלא אם יעבור הנאשם כל עבירת עוון לפי פקודת הסמים המסוכנים בתוך שלוש שנים מהיום;",גזירת הדין
50,SH-19-06-63434-484,"6 חודשי מאסר שלא ירוצו, אלא אם יעבור הנאשם בתוך שלוש שנים מהיום כל עבירת פשע לפי פקודת הסמים;",גזירת הדין
51,SH-19-06-63434-484,"קנס בסך 1,500 ₪ או 8 ימי מאסר תמורתו אם לא ישולם.",גזירת הדין
52,SH-19-06-63434-484,"הקנס יקוזז מכל הפקדה שבתיק או בתיק קשור, על אף כל הודעת עיקול.",גזירת הדין
53,SH-19-06-63434-484,יתרת חובה תשולם עד ליום 1.6.2021.,גזירת הדין
54,SH-19-06-63434-484,"תיוותר יתרת זכות ואין עיקול, יש להשיב לנאשם;",גזירת הדין
55,SH-19-06-63434-484,"400 שעות שירות לתועלת הציבור (של""ץ), אשר ירוצו לא לפני יום 2.5.2021, בהתאם לתוכנית  שיכין שירות המבחן ובפיקוחו.",גזירת הדין
56,SH-19-06-63434-484,השירות יגיש את התוכנית בתוך 30 יום מהיום.,גזירת הדין
57,SH-19-06-63434-484,"הנאשם הוזהר כי אי-קיום צו השל""ץ באופן משביע רצון עלול להביא להפקעת הצו ולדיון מחודש בשאלת גזר הדין הראוי לרבות אפשרות של הטלת מאסר בפועל;",גזירת הדין
58,SH-19-06-63434-484,צו מבחן לתקופה של 18 חודשים מהיום.,גזירת הדין
59,SH-19-06-63434-484,"במהלך תקופה זו הנאשם מחויב בשיתוף פעולה עם שירות המבחן, כאשר מובהר כי הפרת  הצו תוכל להביא לפתיחה מחודשת של המשפט וגזירת עונשו של הנאשם, לרבות עונש מאסר.",גזירת הדין
60,SH-19-06-63434-484,"התחייבות בסך 5,000 ₪ שלא לעבור כל עבירה לפי פקודת הסמים  במשך שנתיים מהיום.",גזירת הדין
61,SH-19-06-63434-484,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
62,SH-19-06-63434-484,מורה על השמדת המוצגים.,גזירת הדין
63,SH-19-06-63434-484,יש לשלוח לשירות המבחן ולממונה.,גזירת הדין
64,SH-19-06-63434-484,54678313זכות ערעור כחוק.,גזירת הדין
65,SH-19-06-63434-484,"ניתן היום,  כ""ד אדר תשפ""א, 08 מרץ 2021, במעמד הצדדים.",גזירת הדין
66,SH-19-06-63434-484,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת הדין
