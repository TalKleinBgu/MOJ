,verdict,text,part
0,SH-23-07-21503-109,"מדינת ישראל 
יחידת תביעות שלוחת נתניה 
ע""י ב""כ עוה""ד דור כהן",המאשימה 
1,SH-23-07-21503-109,נגד,המאשימה 
4,SH-23-07-21503-109,נתנאל דרור (עציר),הנאשם 
5,SH-23-07-21503-109,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19.א, 36 א(ב)","ע""י ב""כ עוה""ד אריאלה גואטה "
6,SH-23-07-21503-109,"חוק העונשין, תשל""ז-1977: סע'  40יא', 40יג'","ע""י ב""כ עוה""ד אריאלה גואטה "
7,SH-23-07-21503-109,"הנאשם הורשע על פי הודאתו בביצוע ריבוי עבירות של סחר בסם מסוכן – לפי סעיפים 13 + 19(א) לפקודת הסמים המסוכנים] נוסח חדש], התשל""ג–1973 (להלן: פקודת הסמים המסוכנים); החזקת סם שלא לצריכה עצמית – לפי סעיף 7(א) + 7(ג) סייפא לפקודת הסמים המסוכנים.",גזר דין
8,SH-23-07-21503-109,בין הצדדים לא גובשה הסכמה לעניין העונש שראוי שיושת על הנאשם וכל צד טען כראות עיניו וכמיטב שיקול דעתו המקצועי.,גזר דין
9,SH-23-07-21503-109,עובדות כתב האישום המתוקן ובתמצית,גזר דין
10,SH-23-07-21503-109,"לפי כתב האישום, ביום 10.6.2023 וביום 11.6.2023, פנו לנאשם 8 קונים באמצעות היישומון הטלגרם, ביקשו לרכוש ממנו סם מסוכן מסוג קנבוס, תיאמו עמו את פרטי עסקת הסמים ובכלל זה, כמות הסם, מחיר הסם וכן כתובת לאספקת המשלוח.",גזר דין
11,SH-23-07-21503-109,"סמוך לאחר ביצוע ההזמנות, הגיע הנאשם ברכבו לכתובות שמסרו לו הקונים באמצעות ומסר להם את הסם בתמורה לתשלום במזומן.",גזר דין
12,SH-23-07-21503-109,"בשיטה זו מכר הנאשם בסה""כ 80-90 גרם נטו סם מסוכן מסוג קנבוס וקיבל בתמורה סך 6,000 ₪.",גזר דין
13,SH-23-07-21503-109,"ביום 11.6.2023 בשעה 23:20 או בסמוך, החזיק הנאשם ברכב סם מסוכן מסוג קנביס במשקל 191.88 גרם מחולק לשקיות במושב הימני הקדמי, מתחת למושב הנהג ומתחת למושב הימני הקדמי ברכב.",גזר דין
14,SH-23-07-21503-109,"כמו כן, בתוך משענת היד הצמודה למושב הנהג החזיק הנאשם כסף מזומן בסך 6,620 ₪.",גזר דין
15,SH-23-07-21503-109,"אביו של הנאשם העיד בשבחו של הנאשם וסיפר על תפקודו התקין עובר למעצרו, והסביר את ביצוע העבירות על רקע התמכרות להימורים.",גזר דין
16,SH-23-07-21503-109,האב ביקש את התחשבות בית המשפט בגזירת הדין.,גזר דין
17,SH-23-07-21503-109,"ב""כ המאשימה עמדה בטיעוניה על הערכים החברתיים המוגנים שנפגעו כתוצאה מביצוע העבירות בהן הורשע הנאשם ובהם הגנה על שלמות גופו ובטחונו ובריאותו של הציבור בפרט נוכח היותו של נגע הסמים כמחולל פשיעה.",גזר דין
18,SH-23-07-21503-109,"חומרה יתרה ביקשה המאשימה לראות במעשיו של הנאשם אשר ממוקם בראש שרשרת הפצת הסם, בעל נגישות לכמויות סמים גדולות, ומכירת הסמים בהזדמנויות שונות, לקונים שונים, תמורת סכומי כסף משתנים, וכל זאת מתאוות בצע.",גזר דין
19,SH-23-07-21503-109,"בנסיבות העניין ובהינתן ריבוי המקרים, סבורה המאשימה כי נכון וראוי לקבוע מתחם ענישה בגין כל אישום בנפרד שיעמוד על 12-6 חודשים ועתרה לגזור עליו עונש מאסר כולל בן 22 חודשים וענישה נלווית.",גזר דין
20,SH-23-07-21503-109,עמדתה זו תמכה בפסקי דין שעוסקים בעבירות סחר בסמים בנסיבות דומות.,גזר דין
21,SH-23-07-21503-109,"ב""כ הנאשם הסתייגה מהמתחם לו עותרת המאשימה בהיותו מחמיר יתר על המידה ואינו הולם את נסיבות ביצוע העבירה ומדיניות הענישה הנהוגה.",גזר דין
22,SH-23-07-21503-109,"בתוך כך נטען כי לנוכח הזיקה בין המעשים וסמיכות הזמנים בין מקרה סחר למשנהו, יש לקבוע מתחם ענישה אחד.",גזר דין
23,SH-23-07-21503-109,"כן ביקשה ב""כ הנאשם לשים דגש על זהות הקונים, סוג הסם והסכומים שהתקבלו בגינם.",גזר דין
24,SH-23-07-21503-109,"בנסיבות אלו, אליבא ההגנה את מתחם הענישה יש לקבוע בין 6 ועד 24 חודשי מאסר וענישה נלווית.",גזר דין
25,SH-23-07-21503-109,"באשר לקביעת העונש בגדרי המתחם, הפנתה ב""כ הנאשם לנסיבות המצדיקות השתת עונש מתון הנמצא בתחתית המתחם, ובין אלו מנתה את ההודאה ולקיחת האחריות, החיסכון בזמן שיפוטי, גילו של הנאשם, העדר הרשעות קודמות, תפקודו התקין בין כותלי הכלא והמאמץ שמשקיע לקדם את מצבו לטובה.",גזר דין
26,SH-23-07-21503-109,"מטעמים אלו, העונש הראוי לנאשם, כך לדברי באת כוחו, מצוי בתחתית המתחם והוא אינו צריך לעלות על תקופת מעצרו, דהיינו כ- 6 חודשים.",גזר דין
27,SH-23-07-21503-109,"במחלוקת בין הצדדים, מצאתי להעדיף את עמדת ההגנה ולקבוע מתחם ענישה אחד לכלל האישומים.",גזר דין
28,SH-23-07-21503-109,"עסקינן במספר עסקאות סמים שבוצעו בסמיכות זמנים, בעלות מאפיינים דומים ובוצעו ובאותה שיטה.",גזר דין
29,SH-23-07-21503-109,"לנוכח הזיקה בין העסקאות השונות יש לראות בהן אירוע עברייני אחד תוך התחשבות לצורך קביעת גבולות המתחם במספר המעשים העברייניים המרכיבים את אותו ""אירוע"" תוך התחשבות במספר העסקאות, סוג הסם, מספר הקונים, זהות הקונים (בגירים או קטינים) ואורך התקופה בה בוצעו העסקאות.",גזר דין
30,SH-23-07-21503-109,"במובן זה, העובדה שהאירוע כולל כמה מעשים משווה לו מידה נוספת של חומרה.",גזר דין
31,SH-23-07-21503-109,"זאת ועוד, כאשר ישנו דמיון רב בין המקרים, קביעת מתחמים נפרדים נראית מלאכותית ועשויה להביא לסרבול גזר הדין, ליצור תחושה של ""התחשבנות"" וקביעת תעריפון לכל עבירה ובאופן שיהיה בו לטעמי להחטיא את עקרון ההלימה.",גזר דין
32,SH-23-07-21503-109,דברים אלו נכונים בפרט שעתירתם המשותפת של הצדדים היא להשתת עונש אחד שיהלום את מעשיו של הנאשם בכללותם.,גזר דין
33,SH-23-07-21503-109,"מתחם העונש ייקבע בהתאם לעקרון ההלימה תוך מתן משקל לערכים החברתיים שנפגעו מביצוע העבירות, למידת הפגיעה בהם ולמדיניות הענישה הנהוגה, והכל בנסיבות הקשורות בביצוע העבירה.",גזר דין
34,SH-23-07-21503-109,"הנאשם במעשיו פגע בערכים עליהם ביקש המחוקק להגן ובכלל אלה, שמירה על שלום ובריאות הציבור וההגנה מפני הנזקים החברתיים, הן הישירים והן העקיפים אשר נגרמים כתוצאה מעבריינות הנלווית לשימוש בסמים לרבות ההגנה על הביטחון האישי ורכוש הציבור.",גזר דין
35,SH-23-07-21503-109,טרם נידרש לפרטי המקרה הקונקרטי נתייחס למדיניות הענישה הנהוגה המהווה פרמטר בקביעת מתחם העונש ההולם.,גזר דין
36,SH-23-07-21503-109,"עיון בפסיקה המקובלת מלמד כי נעשה שימוש בכלי עזר רציונליים כגון התחשבות בסוג הסם וכמותו, ונלקחים בחשבון גם אופי יצירת הקשר עם הקונים, זהותם של האחרונים והקשר לסוחר הסמים.",גזר דין
37,SH-23-07-21503-109,"לפי שיקולים אלו נהוג לקבוע את גבולו התחתון של המתחם בין 10 ועד 12 חודשים, בעוד הגבול העליון משתנה ובין 24 ועד 30 חודשים.",גזר דין
38,SH-23-07-21503-109,"מטבע הדברים, קשת העונשים בעבירות אלו היא רחבה ותלויה גם בנסיבותיו האינדיבידואליות של הנאשם אשר נותן את הדין.",גזר דין
39,SH-23-07-21503-109,להלן פסקי הדין אותם מצאתי כרלבנטיים לקביעת המתחם.,גזר דין
40,SH-23-07-21503-109,"פ 31134-05-18 מדינת ישראל נ' ורזון (20.10.2022) – הנאשם הורשע על פי הודאתו בריבוי עבירות סחר בסמים ותיווך לסחר בסמים מסוג מריחואנה וקאנביס במשקל שבין 5 גרמים לבין כמה עשרות גרמים לעסקה, מרביתן סביב 10 גרם.",גזר דין
41,SH-23-07-21503-109,"הנאשם היה מעורה בתחום הסמים, שיווק את הסמים באמצעות פרסום מבצעי מכירות והטבות באתרים שונים וכן באפליקציות טלגראס ווואטאפ ולצורך הפצת הסמים נעזר במערך שליחים סדור ומאורגן.",גזר דין
42,SH-23-07-21503-109,"סה""כ סחר הנאשם ב-585 גרם סמים כנגד תמורה בסך עשרות אלפי שקלים, וכן החזיק הנאשם בביתו סם מסוג קנאביס במשקל כולל כ-1.8 ק""ג וסם מסוג חשיש במשקל כ-4 גרם, במקומות שונים בבית כשהם מחולקים, חלקם בתוך מעטפות, וכן נתפס משקל דיגיטלי.",גזר דין
43,SH-23-07-21503-109,בית המשפט קבע מתחם ענישה אחד לכלל עסקאות הסמים 60-30 חודשי מאסר ומצא לסטות מהמתחם משיקולי שיקום.,גזר דין
44,SH-23-07-21503-109,להשלמת הפרק העוסק במדיניות הענישה אומר כי לא מצאתי שיש בפסקי דין שהציגו הצדדים להעלות או להוריד מהקו שהוצג מעלה ועל מנת שלא להלאות לא מצאתי לפרטם.,גזר דין
45,SH-23-07-21503-109,"ובעניינינו, הנאשם נמצא בראש שרשרת הפצת הסמים, פעל במשך פרק זמן קצר להפצת סמים מסוכנים מסוג קנבוס, במקומות שונים במרחב השרון, ביישוב צור משה, בערים כפר סבא, הוד השרון, ג'לג'וליה, רעננה והרצליה.",גזר דין
46,SH-23-07-21503-109,"עסקינן בעבירות המצריכות מחשבה, תכנון מוקדם וקשר עם גורמים עברייניים.",גזר דין
47,SH-23-07-21503-109,"כחלק מהפעילות הפלילית עשה הנאשם שימוש באפליקציית ה""טלגרם"" המהווה פלטפורמה מוצפנת להעברת מסרים לצורך תיאום פרטי העסקה ובכלל זה, כמות, מחיר וכתובת אספקת הסמים.",גזר דין
48,SH-23-07-21503-109,הצדדים לא הרחיבו הדיבור על השימוש בכלי טכנולוגי זה לצורך ביצוען של העבירות.,גזר דין
49,SH-23-07-21503-109,"אולי משום שהשימוש ביישומון הפך בשנים האחרונות למציאות נפוצה, ומאפשר הזמנת משלוחי סמים בכמויות גדולות מאוד, באופן אנונימי ובלחיצת כפתור.",גזר דין
50,SH-23-07-21503-109,"השימוש בטכנולוגיה המאפשרת מכירה והפצה קלה ו""סטרילית"" של סמים לצד הסיכון הנמוך להיתפס, מרחיב את מעגל הסמים באופן ניכר הן מבחינת סוחרי הסמים המציעים מרכולתם לכל דורש והן מבחינת צרכני ומשתמשי הסמים.",גזר דין
51,SH-23-07-21503-109,"הפצת הסמים בשיטה זו, באופן שיטתי ומתוחכם שנועד להסוות את הפעילות האסורה, מקימה משנה חומרה למעשים האסורים.",גזר דין
52,SH-23-07-21503-109,"בשיטה זו ובשמונה הזדמנויות שונות, מכר הנאשם סם מסוכן מסוג קנבוס במשקלים שונים, בין 30-5 גרם בכל פעם וזאת תמורת כמה מאות שקלים בכל מכירה.",גזר דין
53,SH-23-07-21503-109,"הסכום המצטבר אותו גרף הנאשם לכיסוי מביצוע עסקאות הסמים נאמד בסך של 5,000 ₪.",גזר דין
54,SH-23-07-21503-109,"כן החזיק הנאשם ברכב בכמות סמים לא מבוטלת, גם כאן, סם מסוכן מסוג קנבוס, מחולק לשקיות אותם הטמין במקומות שונים ברכב.",גזר דין
55,SH-23-07-21503-109,"החזקת הסמים לצד סכומי כסף נכבדים מלמד על כוונה אחת ויחידה, על רצונו להפיץ את הסמים לציבור המשתמשים.",גזר דין
56,SH-23-07-21503-109,ובהקשר זה יש להביא בחשבון הן את הנזק שעלול היה להיגרם כתוצאה מהפצתם של הסמים והן את הרווח שהיה צפוי הנאשם להרוויח כתוצאה ממכירתם לצרכנים.,גזר דין
57,SH-23-07-21503-109,"העובדה כי העסקאות יצאו מהכוח אל הפועל, תוך זמן קצר מרגע ההזמנה באפליקציה ועד לרגע ההספקה לקונה, במקומות שונים במרחב השרון, תוך שימוש ברכב לצורך ""שינוע"" הסמים, לצד החזקת סמים בכמות בלתי מבוטלת מחולקת לשקיות במקומות שונים ברכב וסכום הכסף הנכבד שנתפס בחזקתו, מלמדים על מיומנותו של הנאשם בביצוע העסקאות, נגישותו לסמים ומעורבותו העמוקה בתחום.",גזר דין
58,SH-23-07-21503-109,"הנאשם ביצע את העבירות מתוך בצע כסף, הרצון לגרוף רווח קל ומהיר על חשבון בריאותו ורווחתו של צרכן הסמים, תוך ניצול תופעות ההתמכרות מבלי לתת את הדעת לנזקים האישיים והחברתיים הנגרמים משימוש בסם.",גזר דין
59,SH-23-07-21503-109,העובדה כי ברקע עומדת התמכרותו של הנאשם להימורים אינה מהווה נסיבה לקולה.,גזר דין
60,SH-23-07-21503-109,ההפך הוא הנכון.,גזר דין
61,SH-23-07-21503-109,הפנייה לפתרון שולי לצורך תשלום חובות מלמדת על כך שבבסיס ביצוע העבירות עומדת מערכת ערכית קלוקלת הנותנת לגיטימציה לשימוש בסמים תוך טשטוש גבולות החוק.,גזר דין
62,SH-23-07-21503-109,"לאור כל האמור ובהתחשב בנסיבות ביצוע העבירות, מידת הפגיעה בערכים המוגנים ומדיניות הענישה הנהוגה, מצאתי לקבוע את מתחם העונש בין 24-12 חודשי מאסר לצד רכיבי ענישה נוספים ובהם קנס.",גזר דין
63,SH-23-07-21503-109,רכיב הקנס נועד ללמד כי אין תועלת בביצוע עבירות מעין אלו.,גזר דין
64,SH-23-07-21503-109,"וביחס לשיעור הקנס אביא בחשבון את מצבו הכלכלי של הנאשם, על אף שלא הוצגו מסמכים בהקשר זה.",גזר דין
65,SH-23-07-21503-109,גזירת העונש המתאים לנאשם,גזר דין
66,SH-23-07-21503-109,הצדדים לא טענו ואף לא מצאתי נסיבות לחומרה או לקולה המצדיקות חריגה ממתחם העונש ההולם.,גזר דין
67,SH-23-07-21503-109,"לפיכך, יש לקבוע עונשו של הנאשם בתוך המתחם תוך התחשבות בנסיבות שאינן קשורות בביצוע העבירה (סעיף 40יא' לחוק העונשין) כדלקמן:",גזר דין
68,SH-23-07-21503-109,"הנאשם יליד שנת 1998 רווק, בן למשפחה נורמטיבית.",גזר דין
69,SH-23-07-21503-109,האחרון הודה בכתב האישום המתוקן מבלי שגובש הסדר לעניין העונש ובכך העמיד את עצמו לשבט או לחסד של בית המשפט.,גזר דין
70,SH-23-07-21503-109,"הנאשם לקח אחריות על מעשיו, הביע צער וחרטה.",גזר דין
71,SH-23-07-21503-109,"בהתאם, היה בהודאה זו לחסוך בזמן שיפוטי ובמשאבי ציבורים רבים.",גזר דין
72,SH-23-07-21503-109,"אין לחובת הנאשם הרשעות קודמות, הוא שירת שירות צבאי מלא, עד למעצרו התנהל באופן תקין וניכר כי הוא בעל יכולות תפקודיות טובות.",גזר דין
73,SH-23-07-21503-109,"אביו העיד בשבחו וסיפר על כך שמעורבות בפלילים אינה מאפיינת את הנאשם בדרך כלל, כשברקע התמכרות להימורים וחובות כלכליים, וכן העיד על הצורך בשיקומו והשבתו למסלול חיים נורמטיבי.",גזר דין
74,SH-23-07-21503-109,ההגנה אף הציגה מידע אודות הליך טיפולי בו השתלב הנאשם לפני כשנה (טענ/1).,גזר דין
75,SH-23-07-21503-109,"אולם למרבה הצער, ההליך הטיפולי לא הבשיל לכדי סיום והנאשם עזב את המסגרת הטיפולית כעבור חודשיים ימים, לטענתו, בשל חיסרון כיס.",גזר דין
76,SH-23-07-21503-109,"כעבור מספר חודשים חלה הדרדרות נוספת במצבו, הוא העמיק את פעילותו העבריינית ונעצר בגין מעשיו כאן.",גזר דין
77,SH-23-07-21503-109,לנוכח המקובץ נראה כי ישנה רמת סיכון לא מבוטלת להישנות עבירות בעתיד.,גזר דין
78,SH-23-07-21503-109,"עם זאת, הגם שלא הוצגה אסמכתא מקצינת האסירים המלמדת על התנהלותו של הנאשם בכלא, מצאתי לתת משקל למוטיבציה אותה מביע הנאשם לשינוי, והשתלבותו בתפקיד טבח והתנהגותו התקינה כעולה מדברי באת כוחו.",גזר דין
79,SH-23-07-21503-109,"זאת על מנת לעודד את הנאשם ללכת בדרך השיקומית, בין אם בתקופת המאסר ובין אם לאחר סיום ריצוי מאסרו.",גזר דין
80,SH-23-07-21503-109,"לסיום, מעשיו של הנאשם ראויים לענישה ממשית שיהא בה כדי להלום את חומרתם, להמחיש לנאשם את משמעותם והפסול בהם, ולהרתיעו מפני חזרה על מעשיו.",גזר דין
81,SH-23-07-21503-109,"אולם, לנוכח גילו הצעיר, העדר הרשעות קודמות ובהינתן ההודאה ונטילת האחריות, לא אמצה עמו את הדין.",גזר דין
82,SH-23-07-21503-109,לנוכח האמור אני גוזרת על הנאשם את העונשים הבאים:,גזר דין
83,SH-23-07-21503-109,"12 חודשי מאסר בפועל שימנו מיום מעצרו ובהתאם לרישומי שב""ס.",גזר דין
84,SH-23-07-21503-109,6 חודשי מאסר אותם לא ירצה הנאשם אלא אם יעבור תוך שלוש שנים עבירה על פקודת הסמים מסוג פשע.,גזר דין
85,SH-23-07-21503-109,3 חודשי מאסר אותם לא ירצה הנאשם אלא אם יעבור תוך שלוש שנים עבירה על פקודת הסמים מסוג עוון.,גזר דין
86,SH-23-07-21503-109,"קנס בסך 1,800 ₪ או 20 ימי מאסר תמורתו.",גזר דין
87,SH-23-07-21503-109,הקנס ישולם עד לא יאוחר מיום 1.2.24.,גזר דין
88,SH-23-07-21503-109,"מוסבר לנאשם כי ניתן לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגביה באחת מהדרכים הבאות:",גזר דין
89,SH-23-07-21503-109,כרטיס אשראי באתר המקוון של רשות האכיפה והגביה www.eca.gov.il;,גזר דין
90,SH-23-07-21503-109,מוקד שירות טלפוני בשירות עצמי (מרכז גביה) 35592* או בטלפון 073-2055000;,גזר דין
91,SH-23-07-21503-109,במזומן בכל סניף של בנק דואר בהצגת תעודת זהות בלבד (או צורך בשוברים).,גזר דין
92,SH-23-07-21503-109,אני מכריזה על הנאשם כסוחר סמים – לפי סעיף 36 א(ב) לפקודת הסמים ומורה על חילוט הרכב והכסף שנתפס בחזקתו לאוצר המדינה – קרן החילוט.,גזר דין
93,SH-23-07-21503-109,אני פוסלת את הנאשם מלקבל או להחזיק רישיון נהיגה לתקופה של 6 חודשים.,גזר דין
94,SH-23-07-21503-109,הפסילה תחל לאחר שחרורו של הנאשם ממאסר ובמצטבר לכל עונש פסילה אחר.,גזר דין
95,SH-23-07-21503-109,"הנאשם יפסל מלקבל ומלהחזיק רישיון נהיגה לתקופה של 6 חודשים, ואולם הנאשם לא  יישא בעונש זה אלא אם יעבור תוך 3 שנים עבירה על פקודת הסמים מסוג פשע.",גזר דין
96,SH-23-07-21503-109,54678313צו כללי למוצגים.,גזר דין
97,SH-23-07-21503-109,זכות ערעור לבית המשפט המחוזי כחוק.,גזר דין
98,SH-23-07-21503-109,"ניתן היום,  ה' שבט תשפ""ד, 15 ינואר 2024, בהעדר הצדדים.",גזר דין
99,SH-23-07-21503-109,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
