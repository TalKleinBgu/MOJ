,verdict,text,part
0,SH-15-12-44250-269,"פקודת הסמים המסוכנים [נוסח חדש], תשל""ג-1973: סע'  6, 9(א)",הנאשמים
1,SH-15-12-44250-269,"חוק העונשין, תשל""ז-1977: סע'  40ג(א), 40ג(ב), 275, 40יא(3)",הנאשמים
4,SH-15-12-44250-269,"כפי הנטען בכתב האישום (להלן: ""תיק הגידול""), במשך כחודשיים עובר ליום 14.12.2015 גידל הנאשם בביתו, בעליית הגג, 100 שתילים של סם מסוכן מסוג קנבוס במשקל 10.75 ק""ג, אשר הונחו בדליים.",רקע עובדתי
5,SH-15-12-44250-269,"לשם גידול הסם, הנאשם התקין והחזיק בעליית הגג: 3 שנאים שחוברו לבית מנורה, ובהם 3 מנורות; ארגז ובו 2 מנורות עם 2 מפצלים חשמליים; מזגן נייד; שנאי ומד טמפרטורה; 4 שקים שהכילו דשנים; וכלי עבודה.",רקע עובדתי
6,SH-15-12-44250-269,"הנאשם הודה במיוחס לו לעיל, ועל יסוד הודאתו זו הורשע בעבירות של גידול סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""הפקודה""); והחזקת חצרים לעישון או הכנת סמים, לפי סעיף 9(א) לפקודה.",רקע עובדתי
7,SH-15-12-44250-269,"כמו כן, הנאשם צירף כתב אישום מתוקן (להלן: ""תיק ההפרעה""), בו נטען כי ביום 11.03.2015 בשעה 11:30, הנאשם נהג ברכב ונתבקש על ידי שוטרת לעצור בצד הדרך, וזאת לאחר שעלה חשד שביצע עבירת תנועה.",רקע עובדתי
8,SH-15-12-44250-269,"בנסיבות אלה, הנאשם הזדהה בפני השוטרת בשמו ובפרטיו של אחיו, ואף הציג לה רישיון נהיגה ובו הפרטים האמורים.",רקע עובדתי
9,SH-15-12-44250-269,"הנאשם הודה במיוחס לו לעיל, ועל יסוד הודאתו זו הורשע בעבירה של הפרעת שוטר במילוי תפקידו, לפי סעיף 275 לחוק העונשין, התשל""ז-1977 (להלן: ""חוק העונשין"").",רקע עובדתי
10,SH-15-12-44250-269,"הצדדים לא הגיעו להסכמות עונשיות, אך הוסכם כי עובר לטיעונים לעונש הנאשם יופנה לשירות המבחן על מנת שיתקבל תסקיר בעניינו.",רקע עובדתי
11,SH-15-12-44250-269,"בעניינו של הנאשם התקבלו שישה תסקירים, כאשר בסופו של יום המליץ שירות המבחן להשית על הנאשם עונש הרתעתי שיחדד עבורו את המחירים להתנהגותו הבעייתית ויהווה גורם מציב גבולות.",רקע עובדתי
12,SH-15-12-44250-269,"מטעמים של צנעת הפרט לא אעלה עלי גזר הדין את כל המפורט בתסקיר האמור, וזאת מלבד אותם נתונים הרלוונטיים לשאלת העונש, שאליהם אתייחס בהמשך.",רקע עובדתי
13,SH-15-12-44250-269,"גם התנהלותו של הנאשם אל מול שירות המבחן לאורך כל תקופת הקשר בינם, תזכה להתייחסות בהמשכו של גזר הדין.",רקע עובדתי
14,SH-15-12-44250-269,"מחוות דעת הממונה על עבודות השירות, שהתקבלה ביום 16.10.2017, עולה כי הנאשם מתאים לעבודות שירות במגבלות.",רקע עובדתי
15,SH-15-12-44250-269,טיעוני הצדדים (עיקרי הדברים),רקע עובדתי
16,SH-15-12-44250-269,"באת כוח המאשימה עמדה על חומרת מעשיו של הנאשם בשני התיקים, ובייחוד הפנתה לכמות שתילי הקנבוס שהנאשם גידל, למשקלם ולציוד שנעשה בו שימוש לשם הגידול.",רקע עובדתי
17,SH-15-12-44250-269,"בהמשך, נטען כי מתחם העונש ההולם את מעשיו של הנאשם בתיק הגידול צריך לנוע בין 8 ל- 24 חודשי מאסר, ובתיק ההפרעה בין שבועיים לכמה חודשי מאסר.",רקע עובדתי
18,SH-15-12-44250-269,"בשים לב, בין היתר, לאמור בתסקירי שירות המבחן ובהיעדר שיקולי שיקום, עתרה באת כוח המאשימה להשית על הנאשם מאסר ברף הבינוני-גבוה של המתחמים, מאסר מותנה, פסילה בפועל ופסילה מותנית של רישיון הנהיגה, קנס והתחייבות.",רקע עובדתי
19,SH-15-12-44250-269,"ההגנה עתרה לדחות את מועד השמעת הטיעונים לעונש ולהפנות את הנאשם לקבלת תסקיר משלים, או לחילופין ליתן לו הזדמנות להשתלב בהליך טיפולי באופן פרטי.",רקע עובדתי
20,SH-15-12-44250-269,"משנדחתה בקשה זו, הפנה בא כוח הנאשם להמלצת שירות המבחן בתסקיר מיום 27.04.2017, ותהה על פשר ""המהפך"" שחל בעמדתו של שירות המבחן.",רקע עובדתי
21,SH-15-12-44250-269,"כן נטען, כי מתחם העונש ההולם בתיק הגידול צריך לנוע בין של""צ לכמה חודשי מאסר, שיכול שירוצה בעבודות שירות, ובתיק ההפרעה על המתחם להתחיל במאסר מותנה.",רקע עובדתי
22,SH-15-12-44250-269,"בנוסף, ההגנה עמדה על נסיבות חייו של הנאשם שהייתה להן השפעה על ביצוע העבירות; על העובדה שמאז ביצוע העבירות הוא הצליח לשקם את חייו באופן עצמאי; ועל עברו הפלילי הנקי.",רקע עובדתי
23,SH-15-12-44250-269,הנאשם תיאר את קריסתו הכלכלית שהיוותה גורם לביצוע העבירות.,רקע עובדתי
24,SH-15-12-44250-269,"כמו כן, הלה מסר כי לאחר ביצוע העבירות הוא החל לבשל באופן עצמאי, מה שהביא להצלחתו ברשתות החברתיות (המתבטאת ב""עוקבים"" רבים) ולהשתתפותו באחת מתוכניות הריאליטי.",רקע עובדתי
25,SH-15-12-44250-269,"עוד לדבריו, הוא שיתף פעולה עם שירות המבחן, שיקם את חייו וחדל מלהשתמש בסמים.",רקע עובדתי
26,SH-15-12-44250-269,"כאמור בסעיף 40ג(א) לחוק העונשין, התשל""ז-1977 (להלן: ""חוק העונשין""), קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירות, בערכים החברתיים שנפגעו כתוצאה מביצוען, במידת הפגיעה בהם ובמדיניות הענישה הנוהגת.",קביעת מתחם העונש ההולם
27,SH-15-12-44250-269,"בשים לב לנסיבות שנלוו לביצוע העבירות, כפי שיתואר להלן, ובייחוד בשים לב לכמות השתילים ולמשקל הסם שגידל הנאשם, ולציוד שנעשה בו שימוש לשם כך, ולנוכח אופיו של מעשה ההפרעה לשוטר, סבורתני כי מידת הפגיעה בערכים המוגנים בתיק הגידול מצויה ברף גבוה; ובתיק ההפרעה ברף הבינוני.",קביעת מתחם העונש ההולם
28,SH-15-12-44250-269,"בנוסף, נתתי דעתי לכך שכתוצאה ממעשיו של הנאשם בתיק הגידול לא נגרם נזק ישיר וממשי כלשהו.",קביעת מתחם העונש ההולם
29,SH-15-12-44250-269,"דא עקא, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",קביעת מתחם העונש ההולם
30,SH-15-12-44250-269,"כך, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",קביעת מתחם העונש ההולם
31,SH-15-12-44250-269,"כלל של דברים, בשים לב לעיקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת ולנסיבות הקשורות בביצוע העבירה, ובייחוד לאחר שנתתי דעתי לכמות השתילים ולמשקלו של הסם שהנאשם גידל; לציוד הרב ששימוש אותו לצורך הגידול; ואופייה של עבירת ההפרעה לשוטר, הריני קובעת מתחמי ענישה כדלקמן:",קביעת מתחם העונש ההולם
32,SH-15-12-44250-269,"בתיק הגידול, מצאתי לאמץ את המתחם לו עתרה המאשימה, ועל כן הוא ינוע בין 8 ל- 24 חודשי מאסר בפועל.",קביעת מתחם העונש ההולם
33,SH-15-12-44250-269,"בתיק ההפרעה, ומבלי להתעלם מהעונש המזערי הקבוע בצד עבירה זו, ינוע מתחם העונש ההולם בין מאסר מותנה לבין 8 חודשי מאסר בפועל.",קביעת מתחם העונש ההולם
34,SH-15-12-44250-269,"כאמור בסעיף 40ג(ב) לחוק העונשין, עובר לגזירת העונש המתאים לנאשם, בית המשפט ישקול את הנסיבות שאינן קשורות בביצוע העבירות.",גזירת העונש המתאים לנאשם
35,SH-15-12-44250-269,"בעניין זה, נתתי דעתי לעברו הפלילי הנקי של הנאשם ולעובדה שמאז מעשיו בשני התיקים, הוא לא הסתבך עוד בפלילים.",גזירת העונש המתאים לנאשם
36,SH-15-12-44250-269,"כן נתתי דעתי לפגיעה שעלולה להיגרם לו אם יושת עליו עונש מאסר, וזאת בשים לב לכך שהלה טרם ריצה עונשי מאסר בעברו.",גזירת העונש המתאים לנאשם
37,SH-15-12-44250-269,"כן בית המשפט זוקף לזכותו של הנאשם את העובדה שהוא הודה במיוחס לו, מה שהביא לחיסכון בזמן שיפוטי יקר.",גזירת העונש המתאים לנאשם
38,SH-15-12-44250-269,"אם כי, כאן מצאתי להעיר שבית המשפט אינו מתעלם מהעובדה שהנאשם קיבל אחריות חלקית בלבד על מעשיו בתיק ההפרעה, והדברים באים לידי ביטוי בדבריו בשירות המבחן, שם הודה בכך שמסר את פרטי אחיו בצורה מילולית, אך הכחיש שהציג רישיון נהיגה עם פרטים אלו.",גזירת העונש המתאים לנאשם
39,SH-15-12-44250-269,"מה גם, שלהתרשמותו של בית המשפט באופן בלתי אמצעי מדבריו של הנאשם בשלב הטיעונים לעונש, נדמה כי הלה הביע חרטה שאיננה כנה ושנובעת אך מתוך רצון לזכות בהקלה בעונש.",גזירת העונש המתאים לנאשם
40,SH-15-12-44250-269,"עוד במסגרת זו, בית המשפט נותן דעתו לפרק הזמן שחלף מעת ביצוע העבירות, ואולם גם משקלו של שיקול זה מתקהה במידה רבה.",גזירת העונש המתאים לנאשם
41,SH-15-12-44250-269,שכן לנאשם עצמו – אשר ביקש פעם אחר פעם לדחות את הדיון בעניינו ולהפנותו שוב לשירות המבחן – חלק ניכר בהתמשכותם של ההליכים.,גזירת העונש המתאים לנאשם
42,SH-15-12-44250-269,"עוד יצוין, כי בין העבירות שביצע הנאשם בשני התיקים מפריד פרק זמן של כמה חודשים, כך שעל אף עברו הפלילי הנקי, לא ניתן לומר שהלה מעד באופן חד פעמי בלבד.",גזירת העונש המתאים לנאשם
43,SH-15-12-44250-269,"בנוסף, בית המשפט שוקל את העובדה שהנאשם היה עצור מאחורי סורג ובריח למשך כמה ימים ולאחר מכן, במשך פרק זמן לא מבוטל, שהה תחת תנאים מגבילים.",גזירת העונש המתאים לנאשם
44,SH-15-12-44250-269,"ברי כי המעצר או הליך המעצר איננו ""מקדמה על חשבון העונש"", אולם מצאתי ליתן לכך משקל במסגרת סעיף 40יא(3) לחוק העונשין.",גזירת העונש המתאים לנאשם
45,SH-15-12-44250-269,"כך גם, ועל אף שהדברים לא הוכחו כדבעי, בית המשפט בכל זאת מוצא ליתן משקל לנסיבות חייו של הנאשם, אשר על פי הטענה התדרדר בפן הכלכלי תוך זמן קצר מאיגרא רמא לבירא עמיקתא, וכאשר נראה שהיו לנסיבות אלו השפעה על ביצוע העבירות.",גזירת העונש המתאים לנאשם
46,SH-15-12-44250-269,"על אף שחלק מהנסיבות שנסקרו לעיל צריכות להיזקף לחובתו של הנאשם, ובשים לב בייחוד לעברו הפלילי הנקי והעובדה שמאז ביצוע העבירות שבגינן הוא נותן את הדין היום הוא לא הסתבך עוד בפלילים, נדמה שניתן בזו הפעם ללכת לקראתו ולהשית עליו עונש המצוי ברף התחתון של מתחמי הענישה שנקבעו על ידי לעיל.",גזירת העונש המתאים לנאשם
47,SH-15-12-44250-269,"ויוער, לא מצאתי שבעניינו של הנאשם מתקיימים שיקולי שיקום כבדי משקל שיהיה בהם כדי להצדיק סטייה לקולא ממתחמי הענישה.",גזירת העונש המתאים לנאשם
48,SH-15-12-44250-269,"כך, והגם שכאמור הנאשם לא ביצע עבירות נוספות מאז הסתבכויותיו האחרונות, ולמרות טענותיו לפיהן השתקם באמצעות עיסוקו בבישול, עיסוק שבזכותו הפך לדמות מוכרת ברשתות החברתיות ואף התקבל לתכנית ריאליטי (וראו גזיר העיתון שהוגש לעיוני מטעם ההגנה) – עדיין לא ניתן להתעלם מכך שהוא בחר לדחות את היד שהושטה לו מאת שירות המבחן, ולא נותר לבית המשפט בעניין זה אלא להפנות לתסקיר האחרון (מיום 29.08.2017).",גזירת העונש המתאים לנאשם
49,SH-15-12-44250-269,"שם, שירות המבחן מסר כי משהגיע הנאשם לסדנת הכנה והתאמה לטיפול, הוא התקשה לשמור על גבולות הקבוצה ולעמוד בכלליה; התקשה לשתף באופן פתוח בחייו ולקבל משוב מהאחר; לעיתים הגיב בתוקפנות והתקשה לראות זאת; לעיתים עלתה מצדו תחושת זלזול בהליך זה; והתקשה לשתף במניעיו הפנימיים לביצוע העבירה [ככל הנראה הכוונה היא לעבירת הגידול] וצמצם התייחסותו לגביה.",גזירת העונש המתאים לנאשם
50,SH-15-12-44250-269,"לאור אלה, התרשם שירות המבחן שהנאשם מתנגד לבחון חלקיו המכשילים; מטיל אחריות על מצבו ושיקומו על גורמים חיצוניים; ומתקשה לערוך בחינה פנימית ולהיעזר בהליך טיפולי לצורך שינוי דפוסיו.",גזירת העונש המתאים לנאשם
51,SH-15-12-44250-269,"אם לא די באלה, שירות המבחן אף התרשם שהנאשם עושה שימוש במניפולציות; מסתיר את מניעיו לביצוע העבירות; מפגין כוחניות ברגעים בהם חווה איום; ולמרות הצהרותיו המילוליות, אינו מביע רצון או אמון בכך שהוא זקוק להליך טיפולי.",גזירת העונש המתאים לנאשם
52,SH-15-12-44250-269,"על כן, העריך שירות המבחן שהנאשם אינו מצוי כיום בשלב בו הוא חושב שיש לו צורך או יכולת להיעזר בהליך טיפולי לשם עריכת שינוי בחייו.",גזירת העונש המתאים לנאשם
53,SH-15-12-44250-269,"כאן אף יצוין, כי לאורך כל הקשר עם שירות המבחן הנאשם נדרש למסור בדיקות שתן לגילוי שרידי סם.",גזירת העונש המתאים לנאשם
54,SH-15-12-44250-269,"ואכן, הנאשם הגיע לחלק ניכר מהבדיקות, ואלו נמצאו נקיות משרידי סם.",גזירת העונש המתאים לנאשם
55,SH-15-12-44250-269,"דא עקא, הנאשם לא ערך חלק מהבדיקות, לעיתים ללא סיבה מספקת ולעיתים מטעמים שלטענתו הם מוצדקים.",גזירת העונש המתאים לנאשם
56,SH-15-12-44250-269,"כך למשל, באשר לבדיקה האחרונה, הלה מסר כי בעקבות הליך רפואי שעבר הוא אינו יכול ליתן שתן, ולדבריו הוא ביקש מהשירות שתיערך לו בדיקת דם חלף מכך (לא מיותר לציין, כי טענה בדבר אותו הליך רפואי לא גובתה בכל ראיה שהיא).",גזירת העונש המתאים לנאשם
57,SH-15-12-44250-269,"בכל מקרה, אף אם אצא מנקודת הנחה שהנאשם אכן הפסיק להשתמש בסמים, מי לידינו יתקע שבהיעדר הליך טיפולי משמעותי, הנאשם לא ישוב לבצע עבירות אם חלילה שוב יורע מצבו הכלכלי?",גזירת העונש המתאים לנאשם
58,SH-15-12-44250-269,"כך גם, אף אם הנאשם אכן חדל מלהשתמש בסמים, בכל זאת לא ניתן להתעלם מהתרשמויותיו שלעיל של שירות המבחן ומחוסר היענותו של הנאשם לשתף פעולה עם השירות ולהירתם כנדרש להליך טיפולי.",גזירת העונש המתאים לנאשם
59,SH-15-12-44250-269,"עוד יצוין, כי גם לא אוכל לקבל את טענות ההגנה, לפיהן תסקירי שירות המבחן אינם עולים עם רוח והלך הדברים בפגישות שערך הנאשם פנים אל פנים עם קציני השירות.",גזירת העונש המתאים לנאשם
60,SH-15-12-44250-269,"שכן, נדמה כי תסקירי שירות המבחן, כמו גם התרשמויותיו והערכותיו של השירות, נהירים וחד משמעיים הם.",גזירת העונש המתאים לנאשם
61,SH-15-12-44250-269,"זאת ועוד, בית המשפט אינו מתעלם מכך שחל שינוי מסוים בעמדתו של שירות המבחן, ולא בכדי בא כוח הנאשם הפנה לתסקיר מאפריל 2017, שם הומלץ להשית על הנאשם ענישה בדמות צו של""צ, צו מבחן, קנס ומאסר מותנה.",גזירת העונש המתאים לנאשם
62,SH-15-12-44250-269,"הגם שכך, ברי כי התסקיר האחרון הוא שרלוונטי בענייננו, ושם כזכור, הומלץ להשית על הנאשם ענישה מוחשית ומרתיעה.",גזירת העונש המתאים לנאשם
63,SH-15-12-44250-269,"מה גם, שדווקא תסקיר אחרון זה, הוא שמבטא בצורה מהימנה יותר את התרשמויותיו של שירות המבחן מהנאשם לאורך כל תקופת הקשר בינם, והוא שמייצג בצורה נכונה יותר את התמונה בכללותה.",גזירת העונש המתאים לנאשם
64,SH-15-12-44250-269,"ודוק, בנקודה זו חשוב להדגיש כי בכל אלה לא יהיה כדי להביא להחמרה בעונשו של הנאשם – שכן כאמור, בית המשפט יגזור את עונשו ברף התחתון של מתחמי הענישה – אלא שבהינתן התנהלותו זו אל מול שירות המבחן, לא מצאתי כי מתקיימים בעניינו אותם שיקולי שיקום כבדי משקל שיהיה בהם כדי להביא לידי כך שעונשו ייגזר תוך סטייה לקולא מהמתחמים שקבעתי.",גזירת העונש המתאים לנאשם
65,SH-15-12-44250-269,"כאן אף מצאתי להתייחס לבקשתו הנוספת של הנאשם להפנותו שוב לשירות המבחן, שנדחתה על ידי עובר להשמעת הטיעונים לעונש.",גזירת העונש המתאים לנאשם
66,SH-15-12-44250-269,"בעניין זה אציין, כי בקשה זו נדחתה בשים לב להתנהלותו של הנאשם לאורכו של ההליך, עת פעם אחר פעם בית המשפט נעתר לבקשותיו והורה על קבלת תסקיר משלים, ואילו הוא לא השכיל לנצל את ההזדמנויות שניתנו לו.",גזירת העונש המתאים לנאשם
67,SH-15-12-44250-269,"כך למשל, בתסקיר מספטמבר 2016, צוין כי הנאשם מתקשה להכיר במאפייניו הבעייתיים, נוקט בעמדה מטשטשת ובעל נטייה לגישה קורבנית ביחס לחייו.",גזירת העונש המתאים לנאשם
68,SH-15-12-44250-269,התרשמויות דומות הובאו גם בתסקיר מדצמבר 2016.,גזירת העונש המתאים לנאשם
69,SH-15-12-44250-269,"בשים לב לאלה, ביקשה ההגנה להפנות את הנאשם פעם נוספת לשירות המבחן, ועל אף התנגדות המאשימה, בית המשפט נעתר לבקשה.",גזירת העונש המתאים לנאשם
70,SH-15-12-44250-269,"אולם, גם בתסקיר השלישי, מינואר 2017, צוין בין היתר, כי הנאשם מתקשה להתייחס למאפייניו הבעייתיים והשירות העריך שיקשה לשלבו בהליך טיפולי.",גזירת העונש המתאים לנאשם
71,SH-15-12-44250-269,"בדיון שהתקיים לאחר מכן, ההגנה שבה וביקשה להפנות את הנאשם לשירות המבחן, תוך שטענה כי תוכן התסקיר אינו הולם את הפגישה שנערכה בין הנאשם לבין קצין המבחן.",גזירת העונש המתאים לנאשם
72,SH-15-12-44250-269,"ושוב, בית המשפט נעתר לבקשה.",גזירת העונש המתאים לנאשם
73,SH-15-12-44250-269,"דא עקא, ולמרות המוטיבציה שהביע והגם שהדיון בעניינו נדחה פעם נוספת לצורך קבלת תסקיר נוסף, לבסוף הוגש התסקיר האחרון, השישי במספר, ואשר כאמור נשא אופי שלילי ובסופו הומלץ להשית על הנאשם ענישה מוחשית.",גזירת העונש המתאים לנאשם
74,SH-15-12-44250-269,"בהינתן אלה, ולנוכח הדברים הנוקבים של שירות המבחן בתסקיר האחרון, בית המשפט הגיע בסופו של יום למסקנה לפיה הנאשם אינו מגלה רצון כן ואמתי להירתם להליך טיפולי וכי אין ממש מאחורי בקשותיו להפנותו פעם נוספת לשירות המבחן, באשר אלו לא נועדו אלא לסרבל ולהאריך את ההליכים.",גזירת העונש המתאים לנאשם
75,SH-15-12-44250-269,"בכל הנוגע לבקשה ליתן לנאשם הזדמנות להשתלב בהליך טיפולי באופן פרטי, אציין כי זו הועלתה אך במועד אשר היה קבוע לטיעונים לעונש, ובחלוף כמעט שנתיים מאז ביצוע העבירה האחרונה מבחינת סדר כרונולוגי.",גזירת העונש המתאים לנאשם
76,SH-15-12-44250-269,"לדידי, ככל שכוונותיו של הנאשם להשתלב בהליך טיפולי פרטי כנים הם, היה עליו לפעול בעניין עוד הרבה קודם לכן, ולהתרשמותי, גם בבקשה זו אין ממש, ועל כן מצאתי לדחותה.",גזירת העונש המתאים לנאשם
77,SH-15-12-44250-269,"בסופם של דברים, אציין כי בשים לב לעברו הפלילי הנקי ולנוכח העובדה שבכל בדיקות השתן שהנאשם מסר לא נמצאו שרידי סם, מצאתי לילך לקראתו ולהורות על פסילת רישיון נהיגה מותנית בלבד.",גזירת העונש המתאים לנאשם
78,SH-15-12-44250-269,"אשר לקנס, בית המשפט ישקול לצורך כך, לצד חומרת העבירה, גם את הפגיעה הכלכלית המסוימת שנגרמה לנאשם כתוצאה משהייתו תחת תנאים מגבילים ואת נסיבות חייו.",גזירת העונש המתאים לנאשם
79,SH-15-12-44250-269,"עוד יצוין, כי בשים לב למאפייניו החיוביים של הנאשם, כפי שאלה נסקרו קודם לכן, אף מצאתי להשית עליו עונש כולל אחד בגין שני האירועים שבהם הוא הורשע.",גזירת העונש המתאים לנאשם
80,SH-15-12-44250-269,"מכל המקובץ לעיל, הריני גוזרת על הנאשם את העונשים הבאים:",גזירת העונש המתאים לנאשם
81,SH-15-12-44250-269,"8 חודשי מאסר בפועל, בניכוי ימי מעצרו.",גזירת העונש המתאים לנאשם
82,SH-15-12-44250-269,"מאסר מותנה למשך 8 חודשים, אשר יופעל אם תוך תקופה של 3 שנים מהיום הנאשם יעבור עבירה לפי פקודת הסמים, מסוג פשע.",גזירת העונש המתאים לנאשם
83,SH-15-12-44250-269,"מאסר מותנה למשך 4 חודשים, אשר יופעל אם תוך תקופה של 3 שנים מהיום הנאשם יעבור עבירה לפי פקודת הסמים, מסוג עוון או עבירה של הפרעה לשוטר.",גזירת העונש המתאים לנאשם
84,SH-15-12-44250-269,"קנס בסך 4,000 ₪ או 40 ימי מאסר תמורתו.",גזירת העונש המתאים לנאשם
85,SH-15-12-44250-269,הקנס ישולם תוך 120 יום מהיום.,גזירת העונש המתאים לנאשם
86,SH-15-12-44250-269,"אני פוסלת את הנאשם מלקבל או מלהחזיק רישיון נהיגה למשך 10 חודשים, וזאת על תנאי שלא יעבור כל עבירה בניגוד לפקודת הסמים המסוכנים במשך שנתיים מהיום.",גזירת העונש המתאים לנאשם
87,SH-15-12-44250-269,"הנאשם יחתום על התחייבות כספית על סך 10,000 ₪ שלא לעבור כל עבירת בניגוד לפקודת הסמים, וזאת לתקופה של שלוש שנים מהיום.",גזירת העונש המתאים לנאשם
88,SH-15-12-44250-269,"ככל שלא תיחתם ההתחייבות תוך 7 ימים, ייאסר הנאשם למשך 10 ימים.",גזירת העונש המתאים לנאשם
89,SH-15-12-44250-269,"מורה על השמדת המוצגים – סמים וכלים, בכפוף לחלוף תקופת הערעור.",גזירת העונש המתאים לנאשם
90,SH-15-12-44250-269,"ניתן היום,  כ""ו תשרי תשע""ח, 16 אוקטובר 2017, במעמד הצדדים דלעיל.",גזירת העונש המתאים לנאשם
91,SH-15-12-44250-269,"אבקש עיכוב ביצוע עונש המאסר בפועל למשך 45 ימים, לצורך שקילת הגשת ערעור לביהמ""ש המחוזי.","ב""כ הנאשם:"
92,SH-15-12-44250-269,"ככל שתתקבל החלטה כי לא יוגש ערעור, אודיע לביהמ""ש.","ב""כ הנאשם:"
93,SH-15-12-44250-269,"משאירה לשיקול דעת ביהמ""ש.",באת כח המאשימה:
94,SH-15-12-44250-269,"על מנת לאפשר לב""כ הנאשם להגיש ערעור על רכיב עונש המאסר, ועל מנת שלא להעמיד את ערכאת הערעור בפני עובדה מוגמרת, הנני מורה על עיכוב ביצוע עונש עבודות השירות למשך 45 יום.",החלטה
95,SH-15-12-44250-269,"אם לאחר עיון נוסף, יחליט ב""כ הנאשם שלא לערער על גזר הדין, תודיע על כך מידית לב""כ המאשימה ולביהמ""ש.",החלטה
96,SH-15-12-44250-269,"בהעדר החלטה אחרת, הנאשם יתייצב לתחילת ריצוי עונשו, ביום 29/11/17 עד לשעה: 10:00 בבית הסוהר ""דקל"", או על פי החלטת שב""ס, כשברשותו תעודת זהות.",החלטה
97,SH-15-12-44250-269,"על הנאשם לתאם את הכניסה למאסר, כולל אפשרות למיון מוקדם, עם ענף אבחון ומיון של שב""ס, בטלפון שמספרו: 08-9787336.",החלטה
98,SH-15-12-44250-269,"העתק ההחלטה בדחיפות לשב""ס.",החלטה
99,SH-15-12-44250-269,ניתן בזאת צו עיכוב יציאה מהארץ.,החלטה
100,SH-15-12-44250-269,"5129371ניתנה והודעה היום כ""ו תשרי תשע""ח, 16/10/2017 במעמד הנוכחים.",החלטה
101,SH-15-12-44250-269,54678313,החלטה
102,SH-15-12-44250-269,הה ד''ר נגה שמואלי מאייר 54678313,סגנית נשיאה
