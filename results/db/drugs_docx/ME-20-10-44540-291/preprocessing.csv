,verdict,text,part
0,ME-20-10-44540-291,פרקליטות מחוז תל אביב (פלילי),מדינת ישראל
1,ME-20-10-44540-291,"על-ידי ב""כ עו""ד שלי קוטין ועו""ד לבנת מלמד",מדינת ישראל
4,ME-20-10-44540-291,אליאור חי אלל ת.ז.,הנאשם:
5,ME-20-10-44540-291,xxxxxxxxxx,הנאשם:
6,ME-20-10-44540-291,"על-ידי ב""כ עו""ד עמית שלף",הנאשם:
10,ME-20-10-44540-291,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10",הנאשם:
11,ME-20-10-44540-291,"הנאשם הורשע על יסוד הודאתו בעבירות של החזקת סם מסוכן שלא לצריכה עצמית, לפי סעיף 7(א) ו- (ג) רישא לפקודת הסמים המסוכנים [נוסח חדש], התשל""ג-1973 (להלן - פקודת הסמים או הפקודה), והחזקת כלים המשמשים להכנת סם מסוכן או לצריכתו, לפי סעיף 10 רישא לפקודה.",גזר דין
12,ME-20-10-44540-291,"על פי עובדות כתב האישום, החל מיום 5.8.20 או בסמוך לכך, שכר הנאשם מחסן בבניין ברחוב מרדכי בן-טוב 10 בתל-אביב, וביום 13.10.20 החזיק בו, בצוותא עם אחר שזהותו אינה ידועה, את הפריטים הבאים: 103.5 גרם סם מסוכן מסוג קוקאין, 980.4 גרם סם מסוכן מסוג קנאבוס, משקל דיגיטלי ושקיות חלוקה המשמשים להכנת סם מסוכן או לצריכתו.",גזר דין
13,ME-20-10-44540-291,"באותו מועד נעצר הנאשם ביציאה מחניון הבניין, כשהוא מחזיק על גופו 8 שקיות ניילון שקופות המכילות סם מסוכן מסוג קוקאין במשקל 34.7 גרם.",גזר דין
14,ME-20-10-44540-291,"במסגרת הסדר הטיעון שגובש בין הצדדים תוקן כתב האישום אולם לא גובשה הסכמה לעניין העונש, וכל צד טען על-פי מיטב שיקול דעתו.",גזר דין
15,ME-20-10-44540-291,"התובעות, עו""ד שלי קוטין ועו""ד לבנת מלמד, התייחסו לחומרתן של עבירות הסמים ולערכים המוגנים הנפגעים כתוצאה מביצוע עבירות אלה.",גזר דין
16,ME-20-10-44540-291,"עוד ביקשו התובעות לשקלל במסגרת קביעת המתחם הן את העובדה כי הנאשם החזיק סם מסוכן משני סוגים שונים, הן את משקלם המשמעותי של הסמים ובהתאמה - את פוטנציאל הנזק הטמון בהם.",גזר דין
17,ME-20-10-44540-291,"לשיטת התביעה, אין משמעות של ממש לעובדה כי ביחס לסמים שהוחזקו במחסן, דובר בהחזקה בצוותא עם אחר, שכן ממילא מדובר בהחזקה לכל דבר וענין, מה גם שהנאשם הורשע גם בהחזקת כמות משמעותית של סם מסוכן מסוג קוקאין שלא על דרך ביצוע בצוותא.",גזר דין
18,ME-20-10-44540-291,"התובעות הציגו פסיקה, ועל בסיס כלל הנתונים ומדיניות הענישה הנוהגת, סברו כי יש מקום לקבוע מתחם הנע בין 4 שנות מאסר ל- 6 שנות מאסר, ויש למקם את הנאשם בתחתית המתחם לצד הטלת עונש מאסר מותנה וקנס.",גזר דין
19,ME-20-10-44540-291,"הסנגור, עו""ד עמית שלף, ביקש לבצע הבחנה בין סיטואציה בה מדובר בהחזקת סם באופן ""בלעדי"" לבין הסיטואציה המתוארת בכתב האישום, בו חלק משמעותי מכמות הסם שנתפסה הוחזקה על-ידי הנאשם בצוותא עם אחר שזהותו אינה ידועה.",גזר דין
20,ME-20-10-44540-291,"הסנגור היה ער לעובדה כי הנאשם לא שיתף את חוקריו בזהותו של האחר, אולם  טען כי עשה כן מחשש טבעי ומובן.",גזר דין
21,ME-20-10-44540-291,"הסנגור התייחס אף הוא למדיניות הענישה הנוהגת וסקר מספר רב של פסקי דין, ובשקלול כלל הנתונים, סבר כי מתחם העונש ההולם צריך לנוע בין 14 חודשי מאסר ל- 40 חודשי מאסר.",גזר דין
22,ME-20-10-44540-291,"בהתייחס לעונש המתאים פירט הסנגור את נתוניו של הנאשם - בן 25, בן למשפחה נורמטיבית, כאשר הוריו סובלים מנכות, ואחותו מאושפזת מזה כשנה בבית חולים לאחר שעברה תאונת דרכים קשה (הוגשו מסמכים לאחר שלב הטיעונים לעונש והתקבלו לתיק בית המשפט).",גזר דין
23,ME-20-10-44540-291,"עוד התייחס הסנגור לתקופה הנוכחית על רקע משבר הקורונה, ולקושי בריצוי מאסר המאפיין תקופה זו.",גזר דין
24,ME-20-10-44540-291,"בהינתן כלל הנתונים, סבר הסנגור כי ניתן להסתפק בתקופת מאסר המשקפת את תחתית המתחם המוצע על-ידו.",גזר דין
25,ME-20-10-44540-291,הנאשם בדברו האחרון הביע חרטה וצער על מעשיו.,גזר דין
26,ME-20-10-44540-291,"בשורה ארוכה של פסקי דין עמד בית המשפט העליון על החומרה הטבועה בביצוע עבירות סמים, על השפעתן של עבירות אלה על תחומי עבריינות נוספים, ועל הצורך להיאבק בהן באמצעות ענישה משמעותית ומרתיעה:",גזר דין
27,ME-20-10-44540-291,"העבירות אותן ביצע הנאשם פוגעות משמעותית בערכים עליהם ביקש המחוקק להגן, ובכלל אלה שמירה על שלום הציבור והגנה עליו מפני הנזקים החברתיים - הן הישירים והן העקיפים - אשר נגרמים כתוצאה משימוש בסמים מסוכנים.",גזר דין
28,ME-20-10-44540-291,מידת הפגיעה בערכים אלו משמעותית בהתחשב בסוג העבירות - החזקת סם מסוכן שלא לצריכה עצמית; העובדה כי מדובר בשני סוגי סם (קוקאין וקנאבוס) וכמות הסם המשמעותית.,גזר דין
29,ME-20-10-44540-291,"אף אם ביחס לחלק מהכמות (103.5 גרם קוקאין ו- 980.4 גרם קנאבוס) מדובר בהחזקה בצוותא, אינני סבור כי יש בכך משום נתון בעל פוטנציאל ממתן, בוודאי כאשר הנאשם החזיק בנוסף 34.7 גרם סם מסוכן מסוג קוקאין עת נתפס ביציאתו מהחניון.",גזר דין
30,ME-20-10-44540-291,"אדגיש: אין בידי לקבל את טיעון ההגנה, לפיו יש ליתן משקל בקביעת המתחם לעובדה כי אותו אדם נוסף שהחזיק בחלק מהסמים בצוותא עם הנאשם, לא נתפס וממילא לא הועמד לדין.",גזר דין
31,ME-20-10-44540-291,"מעבר לעובדה ששיקוליו של  הנאשם בסוכרו את פיו ביחס לזהות שותפו נותרו עלומים, הרי גם אם אניח כי מדובר בחשש טבעי אליו התייחס הסנגור, אין בכך כדי להמעיט או לצמצם מחלקו של הנאשם ביחס להחזקת הסמים, בוודאי כאשר אין חולק כי הוא זה ששכר את אותו מחסן, על כל המשתמע מכך.",גזר דין
32,ME-20-10-44540-291,הנזק הקונקרטי במקרה דנא נמנע מאחר שהנאשם נעצר והסמים נתפסו בטרם הופצו למשתמשי הקצה.,גזר דין
33,ME-20-10-44540-291,"לעומת זאת, הנזק הפוטנציאלי שעלול היה להיגרם מהפצת הסם הוא משמעותי בשל הכמות הגדולה וסוג הסם המסוכן שהחזיק, שעלול היה לשמש להכנת מנות סם רבות.",גזר דין
34,ME-20-10-44540-291,"יצוין כי המשקל שנתפס במחסן אף מעצים את ההנחה הברורה מאליה, לפיה מדובר בסם המיועד להפצה.",גזר דין
35,ME-20-10-44540-291,"בהתייחס למדיניות הענישה הנוהגת, ראיתי להפנות לפסקי הדין הבאים:",גזר דין
36,ME-20-10-44540-291,"לאור כלל השיקולים שפורטו, ראיתי לקבוע מתחם הנע בין 30 חודשי מאסר ל- 66 חודשי מאסר.",גזר דין
37,ME-20-10-44540-291,"בפתח הדיון בעונש המתאים לנאשם יצוין, כי בשונה משאלת קביעת המתחם, אין מחלוקת בין הצדדים כי יש להעמיד את עונשו של הנאשם על הרף התחתון של מתחם הענישה, ובהינתן העובדה כי מסקנה זו מקובלת עליי - אסקור באופן תמציתי את השיקולים התומכים בכך:",גזר דין
38,ME-20-10-44540-291,"הודאת הנאשם - מדובר במי שקיבל אחריות על מעשיו בפתח ההליך המשפטי, וברור כי יש לראות בכך כנתון משמעותי לקולא.",גזר דין
39,ME-20-10-44540-291,גילו של הנאשם - מדובר בנאשם צעיר בן 26.,גזר דין
40,ME-20-10-44540-291,עברו הפלילי של הנאשם אינו מכביד וכולל הרשעה אחת ישנה (משנת 2010) מבית המשפט לנוער.,גזר דין
41,ME-20-10-44540-291,"ראיתי ליתן משקל גם לנתוניו האישיים המורכבים של הנאשם, לרבות למצבם הבריאותי של הוריו, ובמיוחד של אחותו שעברה תאונת דרכים קשה, ומאושפזת מזה תקופה ממושכת בבית חולים.",גזר דין
42,ME-20-10-44540-291,"לאור האמור לעיל, ראיתי לגזור על הנאשם את העונשים הבאים:",גזר דין
43,ME-20-10-44540-291,30 חודשי מאסר לריצוי בפועל החל מיום מעצרו - 13.10.20.,גזר דין
44,ME-20-10-44540-291,"6 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג פשע.",גזר דין
45,ME-20-10-44540-291,"מאסר לתקופה של חודשיים, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון.",גזר דין
46,ME-20-10-44540-291,"קנס בסך 5,000 ₪ אשר ישולם ב- 10 תשלומים חודשיים שווים החל מיום 1.5.21 או 25 ימי מאסר תמורתו.",גזר דין
47,ME-20-10-44540-291,ניתן צו למוצגים לשיקול דעת קצין משטרה ו/או התביעה.,גזר דין
48,ME-20-10-44540-291,טלפונים ניידים שנתפסו יושבו לנאשם באמצעות מי מבין משפחתו שפרטיו יימסרו על-ידי הסנגור לתחנת המשטרה.,גזר דין
49,ME-20-10-44540-291,"ניתן והודע היום ג' אדר תשפ""א, 15/02/2021 במעמד הנוכחים.",גזר דין
