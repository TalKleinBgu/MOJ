,verdict,text,part
0,SH-15-05-42176-267,"ע""י ב""כ  מתמחה משה אדרי",כבוד השופטת  נועה חקלאי
1,SH-15-05-42176-267,"ע""י ב""כ עו""ד חסונה בשם מועלם",נגד
2,SH-15-05-42176-267,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",נגד
3,SH-15-05-42176-267,"חוק העונשין, תשל""ז-1977: סע'  56(א), 275",נגד
4,SH-15-05-42176-267,הנאשם הורשע על פי הודאתו בשני כתבי אישום כדלקמן:,רקע
5,SH-15-05-42176-267,על פי עובדות כתב האישום המתוקן בתאריך 4.12.2016 החזיק הנאשם בדירתו בסם מסוכן מסוג חשיש במשקל של 0.12 גר' נטו וזאת לצריכתו העצמית וללא היתר או רישיון מהמנהל.,רקע
6,SH-15-05-42176-267,"על פי עובדות כתב האישום המתוקן, ביום 19.5.2015 לאחר שהבחין בשוטרים שקראו לו לעצור, זרק הנאשם דבר מה שהיה בידו והחל לברוח מהם.",רקע
7,SH-15-05-42176-267,"מיד ובסמוך נתפס הנאשם על ידי אחד מהשוטרים, הנאשם החל לצעוק, לקלל, דחף את השוטר וסרב לעמוד במקום עד שנאזק והובל לניידת המשטרה.",רקע
8,SH-15-05-42176-267,במעשיו אלה הפריע הנאשם לשוטר והכשילו כשהוא ממלא תפקידו כחוק.,רקע
9,SH-15-05-42176-267,"ביום 7.9.17 הציגו הצדדים הסדר טיעון לפיו הנאשם יודה בכתב אישום מתוקן, יורשע וישלח לשירות המבחן על מנת שיתקבל תסקיר בעניינו.",הסדר הטיעון
10,SH-15-05-42176-267,התביעה הגבילה עצמה להפעלת המאסרים המותנים בעבודות שירות .,הסדר הטיעון
11,SH-15-05-42176-267,סוכם כי הצדדים ישובו לשוחח לאחר קבלת התסקיר.,הסדר הטיעון
12,SH-15-05-42176-267,בסופו של יום הצדדים טענו לעונש ללא הסכמה עונשית.,הסדר הטיעון
13,SH-15-05-42176-267,תסקירי שירות המבחן וחוות דעת ממונה,הסדר הטיעון
14,SH-15-05-42176-267,בתסקיר מיום 18.2.18 סקר שירות המבחן את הרקע האישי והמשפחתי של הנאשם.,הסדר הטיעון
15,SH-15-05-42176-267,"הנאשם בן 43, רווק ואב לילדה בת 6.",הסדר הטיעון
16,SH-15-05-42176-267,בוגר  12 שנות לימוד וקורס חשמלאי רכב.,הסדר הטיעון
17,SH-15-05-42176-267,"שוחרר משירותו הצבאי לאחר כשנה וחצי בשל אי התאמה, לאחר שריצה 11 חודשי מאסר.",הסדר הטיעון
18,SH-15-05-42176-267,"לנאשם 14 הרשעות קודמות בגין עבירות סמים, החזקת נשק, אלימות והפרות הוראות חוקיות.",הסדר הטיעון
19,SH-15-05-42176-267,ריצה מאסרים בעברו.,הסדר הטיעון
20,SH-15-05-42176-267,שירות המבחן התרשם כי לנאשם קשיי תפקוד וקשיי הסתגלות במסגרות השונות של חייו.,הסדר הטיעון
21,SH-15-05-42176-267,הנאשם הודה בביצוע העבירות.,הסדר הטיעון
22,SH-15-05-42176-267,טען שהחל לצרוך סמים מגיל 17 כדרך להתמודדות עם קשייו ואובדן בני משפחתו.,הסדר הטיעון
23,SH-15-05-42176-267,"לדבריו מזה שנה אינו צורך סמים, דברים העומדים בסתירה לכך שב- 3 בדיקות שמסר נמצאו שרידי סם.",הסדר הטיעון
24,SH-15-05-42176-267,שרות המבחן התרשם מקיומה של בעיית התמכרות לסמים  וכי קיים סיכון להישנות עבירות וסבר כי ישנה חשיבות לשלב את הנאשם בהליך טיפולי בתחום ההתמכרויות.,הסדר הטיעון
25,SH-15-05-42176-267,הנאשם שלל נזקקות  ודבק בעמדתו כי אינו משתמש בסמים.,הסדר הטיעון
26,SH-15-05-42176-267,לאור האמור ולאור מודעותו הנמוכה למצבו ההתמכרותי נמנע שירות המבחן מהמלצה טיפולית בעניינו.,הסדר הטיעון
27,SH-15-05-42176-267,"בתסקיר מיום 24.4.18 ציין שירות המבחן כי הנאשם הוזמן בשנית למסור שתי בדיקות  לאיתור שרידי סם, אליהן לא הגיע.",הסדר הטיעון
28,SH-15-05-42176-267,חזר על  הצהרתו כי אינו צורך סמים מזה מספר שנים.,הסדר הטיעון
29,SH-15-05-42176-267,בשל עמדותיו נמנע שירות המבחן מלהמליץ על הליך טיפולי.,הסדר הטיעון
30,SH-15-05-42176-267,"לקראת מועד הדיון פנה הנאשם מיוזמתו בבקשה לשלבו בהליך טיפולי, שרות המבחן סבר כי יש מקום לשקול אפשרות של תקופת ניסיון טיפולי.",הסדר הטיעון
31,SH-15-05-42176-267,"לאור האמור, נדחה פעם נוספת הדיון בעניינו.",הסדר הטיעון
32,SH-15-05-42176-267,בתסקיר מיום 8.7.18 ציין שרות המבחן כי הנאשם זומן ל-3 בדיקות לאיתור שרידי סם אשר כולן הצביעו על שימוש בסמים.,הסדר הטיעון
33,SH-15-05-42176-267,הנאשם המשיך להכחיש שימוש בסם וטען כי התוצאות נובעות מעישון פאסיבי למעט בדיקה אחת בה הודה על שימוש אקטיבי אולם ציין כי היה זה ללא ידיעתו.,הסדר הטיעון
34,SH-15-05-42176-267,"שרות המבחן ציין כי הנאשם הביע נכונות להשתלב בהליך טיפולי, אך לא הביע נזקקות טיפולית, שירות המבחן התרשם כי קיים פער משמעותי בין הצהרותיו המילוליות באשר לרצונו להשתלב בטיפול לבין יכולתו לבחון בביקורתיות את התנהלותו ואת בחירותיו.",הסדר הטיעון
35,SH-15-05-42176-267,לפיכך נמנע שירות המבחן מהמלצה טיפולית בעניינו.,הסדר הטיעון
36,SH-15-05-42176-267,בתסקיר מיום 4.10.18 ציין שרות המבחן כי הנאשם הביע שוב נכונות ורצון להשתלב בטיפול.,הסדר הטיעון
37,SH-15-05-42176-267,"הופנה ליחידה להתמכרויות, אך מסר להם כי פתח דף חדש בחייו, הפסיק לצרוך סמים ואינו זקוק לטיפול.",הסדר הטיעון
38,SH-15-05-42176-267,"הנאשם זומן ל-4 בדיקות לאיתור שרידי סם , מתוכן הגיע ל- 3 בדיקות שנמצאו נקיות.",הסדר הטיעון
39,SH-15-05-42176-267,שירות המבחן התרשם כי הנאשם עדיין מתקשה להתגייס באופן רציני לטיפול ולפיכך נמנע מהמלצה טיפולית בעניינו.,הסדר הטיעון
40,SH-15-05-42176-267,"לאור היותו אב משמורן יחיד ולאור הצלחתו להימנע משימוש בסמים ללא עזרה חיצונית המליץ שרות המבחן להאריך המאסר המותנה התלוי ועומד כנגד וכן על ענישה נוספת בדמות צו של""צ.",הסדר הטיעון
41,SH-15-05-42176-267,בחוות דעת מיום 5.3.18 נמצא הנאשם מתאים לעבודות שירות,הסדר הטיעון
42,SH-15-05-42176-267,"ב""כ המאשימה הגישה הרשעותיו הקודמות של הנאשם ואת המאסרים המותנים שתלויים ועומדים נגדו.",הסדר הטיעון
43,SH-15-05-42176-267,"הפנתה לערכים המוגנים בעבירות בהן הורשע הנאשם, טענה כי מתחם העונש ההולם נע ממאסר מותנה ועד 6 חודשי מאסר.",הסדר הטיעון
44,SH-15-05-42176-267,"הפנתה לתסקירי שירות המבחן המלמדים כי הנאשם לא נרתם להליך טיפולי ועתרה להשית על הנאשם מאסר, להפעיל המאסרים המותנים בחופף באופן שהמאסר ירוצה בעבודות שירות ככל שימציא מתאים, וכן עתרה לענישה נלווית.",הסדר הטיעון
45,SH-15-05-42176-267,"ב""כ הנאשם  ביקש לאמץ את המלצת שירות המבחן ולהאריך את שני המאסרים המותנים.",הסדר הטיעון
46,SH-15-05-42176-267,"ציין כי הנאשם משמש כאב משמורן יחיד לבתו, מתפקד מצוין לדברי הרווחה, הפסיק לעבור עבירות, מתמיד בעבודתו, נוהג באחריות ומצליח לייצר מערכת חיים נורמטיבית.",הסדר הטיעון
47,SH-15-05-42176-267,"לדבריו, שליחתו של הנאשם למאסר, ולו בדרך של עבודות שירות עלולה לגרום לספינה לטבוע.",הסדר הטיעון
48,SH-15-05-42176-267,"ב""כ הנאשם הפנה לנסיבות ביצוע העבירה שאינן ברף חומרה גבוה,  הפנה לשינוי מדיניות האכיפה בעבירות הסמים, לכך שהמאסרים המותנים ממושכים ואפיינו את הפסיקה שנהגה באותה עת, הפנה לפסיקה התומכת בטיעוניו.",הסדר הטיעון
49,SH-15-05-42176-267,"ביקש שרכיב הפסילה יהיה קצר בשים לב לחלוף הזמן מביצוע העבירה, בשים לב לכך שהנאשם מסר בדיקות נקיות משרידי סם ובשל רצונו של הנאשם להוציא רישיון נהיגה ולנהל אורח חיים נורמטיבי.",הסדר הטיעון
50,SH-15-05-42176-267,הנאשם ביקש לומר  דברים.,הסדר הטיעון
51,SH-15-05-42176-267,רוצה להוציא רישיון נהיגה.,הסדר הטיעון
52,SH-15-05-42176-267,לא יכול לחדש רישיונו בשל הליך בהוצאה לפועל.,הסדר הטיעון
53,SH-15-05-42176-267,כעת סיים את ההליך ומבקש לחדש את רישיונו.,הסדר הטיעון
54,SH-15-05-42176-267,"בכל אחד מכתבי האישום עסקינן באירוע שונה, ממועד שונה, בהפרש זמנים של כשנה וחצי, אין קשר בין האירועים ולפיכך יקבע לכל אחד מכתבי האישום מתחם עונש הולם בנפרד.",הסדר הטיעון
55,SH-15-05-42176-267,"הערכים החברתיים אשר נפגעו בעבירה של החזקת סם לצריכה עצמית הם הגנה מפני הנזקים הישירים והעקיפים אשר נגרמים  עקב שימוש בסמים (פגיעה בשלומו ובריאותו הפיזי והנפשי של הציבור, התדרדרות לעבירות רכוש ואלימות לצורך השגת הסמים).",הסדר הטיעון
56,SH-15-05-42176-267,"הערכים החברתיים אשר נפגעו בעבירה של הפרעה לשוטר הם חופש הפעולה של עובד ציבור, במסגרת מילוי תפקידו וכנגזרת לכך פגיעה בסדר הציבורי ובסדרי השלטון.",הסדר הטיעון
57,SH-15-05-42176-267,"מידת הפגיעה בערכים המוגנים היא ברף הנמוך, בשים לב לסוג הסם (חשיש) לכמותו (0.12 גר') לכך שנועד לצריכה עצמית ובשים לב שההפרעה לשוטר התבטאה בכך שהנאשם  זרק דבר מה מידיו, והחל לברוח, וכשנתפס צעק, קילל, דחף את השוטר וסרב להישמע להוראותיו עד שנאזק.",הסדר הטיעון
58,SH-15-05-42176-267,"באשר לנסיבות ביצוע העבירות, נתתי דעתי לכך שהסמים הוחזקו בדירת הנאשם, לשימושו העצמי.",הסדר הטיעון
59,SH-15-05-42176-267,"העבירה לא בוצע בתחכום, גם העבירה של ההפרעה לשוטר לא בוצעה בתחכום, לא היה תכנון מוקדם, הנאשם לא נקט אלימות בדרגה גבוהה.",הסדר הטיעון
60,SH-15-05-42176-267,איש לא נחבל.,הסדר הטיעון
61,SH-15-05-42176-267,בחינת מדיניות הענישה הנוהגת מעלה כי במקרים דומים (מבחינת כמות וסוג הסם) ומבחינת טיב ההפרעה לשוטר הוטלו על נאשמים עונשים הנעים ממאסר מותנה ועד לתקופות מאסר קצרות שיכול וירוצו בעבודות שירות.,הסדר הטיעון
62,SH-15-05-42176-267,ישנם מקרים שאף נמנעו מהרשעה.,הסדר הטיעון
63,SH-15-05-42176-267,ראו למשל:,הסדר הטיעון
64,SH-15-05-42176-267,לאור כל המפורט לעיל  אני קובעת כי מתחם העונש ההולם לכל אחד מהאירועים המפורטים בכתבי האישום השונים נע ממאסר מותנה ועד למאסר קצר שיכול וירוצה בעבודות שירות.,הסדר הטיעון
65,SH-15-05-42176-267,גזירת עונשו של הנאשם,הסדר הטיעון
66,SH-15-05-42176-267,בבואי לגזור את עונשו של הנאשם לקחתי בחשבון את השיקולים הבאים:,הסדר הטיעון
67,SH-15-05-42176-267,זקפתי לזכותו את העובדה כי הנאשם בחר לקחת אחריות ולהודות בהזדמנות ראשונה.,הסדר הטיעון
68,SH-15-05-42176-267,זקפתי לחובתו את הרשעותיו הקודמות.,הסדר הטיעון
69,SH-15-05-42176-267,"הנאשם יליד 1974, צבר לחובתו 14 הרשעות קודמות, לרבות בעבירות דומות.",הסדר הטיעון
70,SH-15-05-42176-267,"ריצה בעבר 4 עונשי מאסר, חלקם לתקופות משמעותיות.",הסדר הטיעון
71,SH-15-05-42176-267,"תלויים ועומדים כנגד הנאשם שני מאסרים מותנים בני הפעלה, האחד בן 3 חודשים והשני בן 6 חודשים, שלא היה בהם די כדי להרתיעו.",הסדר הטיעון
72,SH-15-05-42176-267,"לקחתי בחשבון את דברי ב""כ הנאשם כי הנאשם יכול היה לצרף את שתי העבירות בגינן הוטלו התנאים, ולהישפט במאוחד כך שהיה מוטל עליו מאסר מותנה יחיד (שתי העבירות הן משנת 2013, על שתיהן נשפט בשנת 2014).",הסדר הטיעון
73,SH-15-05-42176-267,לקחתי בחשבון שחלפו 2-3 שנים ממועד ביצוע העבירות בתיקים שבפניי ולא נפתחו תיקים נוספים.,הסדר הטיעון
74,SH-15-05-42176-267,"לקחתי בחשבון את נסיבותיו האישיות של הנאשם, כפי שפורטו באריכות בתסקירי שירות המבחן ובטיעוני ההגנה, את פגיעת העונש בנאשם ובמשפחתו.",הסדר הטיעון
75,SH-15-05-42176-267,"הנאשם בעל רקע אישי מורכב, רווק  ומשמורן על ביתו בת ה- 7 אשר מתגוררת עימו.",הסדר הטיעון
76,SH-15-05-42176-267,"לקחתי בחשבון את ניסיונותיו של הנאשם לשתף פעולה עם שירות המבחן, ניסיונות שלא צלחו.",הסדר הטיעון
77,SH-15-05-42176-267,"לקחתי בחשבון את העובדה כי בתחילה מסר דגימות לאיתור שרידי סם אשר העידו על שימוש בסמים, אך בתקופה האחרונה מסר 3 בדיקות שהעידו על ניקיון מסמים.",הסדר הטיעון
78,SH-15-05-42176-267,לקחתי בחשבון את התרשמות שירות המבחן כי הנאשם משקיע מאמץ לנהל אורח חיים תקין ומגלה אחריות ומחויבות בטיפול בבתו.,הסדר הטיעון
79,SH-15-05-42176-267,"לקחתי בחשבון את הערכת שירות המבחן כי הנאשם לא מגלה נזקקות טיפולית, אינו נרתם להליך טיפולי וכי קיים סיכון להישנות עבירות בהעדר הליך טיפולי.",הסדר הטיעון
80,SH-15-05-42176-267,לקחתי בחשבון את המלצת שירות המבחן לשמר את יכולותיו המתפקדות של הנאשם ולשם כך להאריך את המאסר המותנה.,הסדר הטיעון
81,SH-15-05-42176-267,"לאחר שערכתי איזון בין כל השיקולים לעיל, הן שיקולים לקולה והן שיקולים לחומרה, הגעתי לכלל מסקנה כי קיימת בזו הפעם, הצדקה להורות על הארכת המאסרים המותנים.",הסדר הטיעון
82,SH-15-05-42176-267,"על פי מצוות סעיף 56(א) לחוק העונשין, התשל""ז 1977, הארכת תקופת תנאי אפשרית ""מטעמים שיירשמו...",הסדר הטיעון
83,SH-15-05-42176-267,"קיימים פסקי דין רבים בהם בתי משפט האריכו מאסרים מותנים, למי  אשר לא עברו הליך טיפולי, בחלקם אף בניגוד להמלצת שירות המבחן.",הסדר הטיעון
85,SH-15-05-42176-267,תפ (י-ם) 33344-12-12 מדינת ישראל נ' נאסים סלאיימה.,הסדר הטיעון
86,SH-15-05-42176-267,הנאשם הורשע בהחזקת 0.18 גרם חשיש לצריכה עצמית.,הסדר הטיעון
87,SH-15-05-42176-267,"למרות המלצת שירות המבחן להפעיל המאסר המותנה בן חודשיים בעבודות שירות בשים לב שהנאשם אינו מכיר בקיומה של בעיה,  בית המשפט האריך התנאי לאור העובדה כי מאז ביצוע העבירה לא נפתחו תיקים נוספים, לאור העובדה שבדיקות שתן שמסר הנאשם יצאו תקינות ובשים לב שהנאשם נישא ונולד לו ילד.",הסדר הטיעון
88,SH-15-05-42176-267,"בנסיבות תיק זה, ומאחר שהתרשמתי כי הנאשם עושה מאמץ לשמור על ניקיון מסמים, ואף הצליח בכך משך תקופה מסויימת,  עושה מאמץ לנהל אורח חיים נורמטיבי ומגלה אחריות בטיפול בבתו,  התרשמתי כי יש בסיס איתן לציפייה שיחזור לדרך הישר.",הסדר הטיעון
89,SH-15-05-42176-267,"לפיכך, לאור נסיבותיו החריגות ואחריותו המשפחתית כמשמורן על בתו הקטינה,  לא מצאתי כי יהיה זה צודק בנסיבות העניין להורות על הפעלת המאסרים המותנים.",הסדר הטיעון
90,SH-15-05-42176-267,המאסרים המותנים יוארכו ויהפכו חבי הפעלה.,הסדר הטיעון
91,SH-15-05-42176-267,גורלו  של הנאשם יופקד בידיו.,הסדר הטיעון
92,SH-15-05-42176-267,"באשר לרכיב הפסילה, בשים לב שהנאשם לא עבר הליך טיפולי, ולא הוכיח לאורך תקופה ממושכת כי שומר על ניקיון מסמים, לא מצאתי כי מתקיימים החריגים המצדיקים קציבת פסילה קצרה יותר מפסילת המינימום  אשר עליה הורה המחוקק.",הסדר הטיעון
93,SH-15-05-42176-267,"ועם זאת, הפסילה תסווג באופן שיוכל לפעול להסדרת רישיונו, ואף הפסילה המותנית תופעל בחופף.",הסדר הטיעון
94,SH-15-05-42176-267,"אשר על-כן, מצאתי לנכון ולמידתי לגזור על הנאשם  את העונשים הבאים:",סוף דבר
95,SH-15-05-42176-267,אני מורה על חידוש המאסר המותנה בן 3 חודשים כפי שהוטל על הנאשם בתיק 42176-05-15 בבית משפט השלום בקריית גת ביום 6.3.14 וזאת למשך שנתיים מהיום.,בתיק 68119-07-17 
96,SH-15-05-42176-267,אני מורה על חידוש המאסר המותנה בן 6 חודשים כפי שהוטל על הנאשם בתיק 21467-01-14  בבית משפט השלום בקריית גת ביום 8.6.14 וזאת למשך שנתיים מהיום.,בתיק 68119-07-17 
97,SH-15-05-42176-267,פסילה בפועל מקבל או מהחזיק רשיון נהיגה לתקופה של 24 חודשים.,בתיק 68119-07-17 
98,SH-15-05-42176-267,הפסילה בפועל תחל היום.,בתיק 68119-07-17 
99,SH-15-05-42176-267,"הפסילה תסווג באופן שאחרי 12 חודשים אני מתירה לנאשם להערך לקראת חידוש רישיונו, לעבור מבדקים, ככל שידרשו, במכון הרפואי לבטיחות בדרכים, לעבור מבחן נהיגה עיוני, ללמוד נהיגה ולעבור מבחן נהיגה מעשי.",בתיק 68119-07-17 
100,SH-15-05-42176-267,מוסבר לנאשם כי גם אם יעבור בהצלחה את כל המבחנים נאסרת עליו הנהיגה ונאסר עליו להוציא רישיון נהיגה עד לסיום הפסילה אשר הוטלה עליו בתיק זה.,בתיק 68119-07-17 
101,SH-15-05-42176-267,"לאור הצהרת הנאשם כי אין בידו רישיון נהיגה , המזכירות תנפיק אישור הפקדה מהיום ללא צורך בהפקדת רישיון.",בתיק 68119-07-17 
102,SH-15-05-42176-267,מורה על הפעלת פסילה מותנית בת 6 חודשים כפי שהוטלה על הנאשם בתיק 21467-01-14 בבית משפט השלום בקריית גת ביום 8.6.14 וזאת לריצוי באופן חופף לפסילה שהוטל בתיק זה.,בתיק 68119-07-17 
103,SH-15-05-42176-267,למען הסר ספק – על הנאשם  לרצות בסך הכל 24 חודשי פסילה.,בתיק 68119-07-17 
104,SH-15-05-42176-267,פסילה מלהחזיק ומלקבל רישיון נהיגה לתקופה של 6 חודשים וזאת על תנאי למשך 3 שנים שהנאשם לא יעבור עבירה בניגוד לפקודת הסמים המסוכנים.,בתיק 68119-07-17 
105,SH-15-05-42176-267,הנאשם יחתום על התחייבות כספית בסך 3000 ₪ להימנע מביצוע עבירה על פקודת הסמים המסוכנים וזאת למשך שנתיים.,בתיק 68119-07-17 
106,SH-15-05-42176-267,ההתחייבות תחתם במזכירות בית משפט עוד היום.,בתיק 68119-07-17 
107,SH-15-05-42176-267,"לא יחתום הנאשם כאמור, יאסר למשך 15 יום.",בתיק 68119-07-17 
108,SH-15-05-42176-267,הנני מטילה על הנאשם צו לביצוע  180  שעות שירות  לתועלת הציבור וזאת במשך שנה.,בתיק 68119-07-17 
109,SH-15-05-42176-267,"השל""צ יבוצע  במתנ""ס שדרות   בהתאם לתכנית שגובשה על ידי שירות המבחן ובפיקוח שרות המבחן.",בתיק 68119-07-17 
110,SH-15-05-42176-267,"אם יתעורר צורך בשינוי מקום ההשמה, שרות המבחן יעשה כן וידווח לבית המשפט.",בתיק 68119-07-17 
111,SH-15-05-42176-267,"הנאשם מוזהר כי אם לא ימולאו תנאי הצו במלואם, ניתן יהיה לבטלו ולהטיל עליו עונש נוסף, בגין העבירות בהן הורשע, במקום צו השל""צ.",בתיק 68119-07-17 
112,SH-15-05-42176-267,"במסגרת צו השל""צ, ימסור הנאשם בדיקות לאיתור שרידי סם, בכל עת שידרש על ידי שירות המבחן.",בתיק 68119-07-17 
113,SH-15-05-42176-267,"הנאשם מוזהר, כי במידה ולא יעמוד בתנאי השל""צ ניתן יהיה לבטלו, להטיל עליו מאסר בפועל, ולהפעיל את המאסרים המותנים שתוארכו.",בתיק 68119-07-17 
114,SH-15-05-42176-267,אני גוזרת על הנאשם 3 חודשי מאסר וזאת על תנאי למשך 3 שנים מהיום לבל יעבור עבירה של הפרעה לשוטר במילוי תפקידו.,בתיק 42176-05-15
115,SH-15-05-42176-267,הנאשם יחתום על התחייבות כספית בסך 3000 ₪ להימנע מביצוע עבירה של הפרעה לשוטר במילוי תפקידו וזאת למשך שנתיים.,בתיק 42176-05-15
118,SH-15-05-42176-267,"המוצגים  התיקים יושמדו, בכפוף לחלוף תקופת הערעור.",בתיק 42176-05-15
119,SH-15-05-42176-267,"זכות ערעור תוך 45 יום לביהמ""ש המחוזי",בתיק 42176-05-15
120,SH-15-05-42176-267,"54678313ניתן היום, 19.11.18   יא כסלו תשע""ט       במעמד הצדדים.",בתיק 42176-05-15
