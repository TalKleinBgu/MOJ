,verdict,text,part
0,SH-12-03-26039-442,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם בעצמו
1,SH-12-03-26039-442,"חוק העונשין, תשל""ז-1977: סע'  40ג(א)",הנאשם בעצמו
2,SH-12-03-26039-442,"הנאשם הורשע, על פי הודאתו, במסגרת הסדר טיעון, בעבירה של החזקת סמים שלא לצריכה עצמית, לפי סעיף 7(א) + 7(ג) רישא לפקודת הסמים המסוכנים [נוסח חדש], תשל""ג-1973.",פתח דבר
3,SH-12-03-26039-442,"על פי עובדות כתב האישום, ביום 03.08.2011 בשעה 22:30 לערך, החזיק הנאשם בביתו ברמלה, סם מסוכן מסוג הרואין במשקל 2.8863 גרם נטו, אשר היה מחולק לשלוש מנות ומוסלק במגירה בחדר האמבטיה.",פתח דבר
4,SH-12-03-26039-442,"על פי הסדר הטיעון אליו הגיעו באי כח הצדדים, הודה הנאשם בעבירה אשר יוחסה לו בכתב האישום.",הסדר הטיעון
5,SH-12-03-26039-442,הנאשם נשלח לשירות המבחן לצורך קבלת תסקיר.,הסדר הטיעון
6,SH-12-03-26039-442,"הוסכם בין הצדדים כי באם תסקיר שירות המבחן יהא חיובי, תעתור המאשימה למאסר בפועל ואילו, ב""כ הנאשם תעתור להטלת עונש מאסר מותנה.",הסדר הטיעון
7,SH-12-03-26039-442,"באם תסקיר שירות המבחן יהא תסקיר שלילי, הצדדים יהיו חופשיים לטעון כראות עיניהם.",הסדר הטיעון
8,SH-12-03-26039-442,"ב""כ המאשימה הדגישה בטיעוניה לעונש חומרת מעשיו של הנאשם.",טיעוני המאשימה
9,SH-12-03-26039-442,"לדברי המאשימה, סמים הם מחולל הפשיעה העיקרי במדינת ישראל והנזק הנגרם משימוש בסמים ומהפצתם הוא ישיר, עקיף ומתמשך.",טיעוני המאשימה
10,SH-12-03-26039-442,הערך המוגן העומד בבסיס עבירה זו הוא הגנה על ביטחון הציבור ורכושו.,טיעוני המאשימה
11,SH-12-03-26039-442,מידת הפגיעה בערך זה היא בינונית.,טיעוני המאשימה
12,SH-12-03-26039-442,הנאשם החזיק בסם מסוג הרואין בכמות העולה פי 9 מן הכמות אשר לגביה קיימת חזקה בפקודת הסמים המסוכנים כי כל כמות שתעלה עליה תחשב החזקה שלא לצריכה עצמית.,טיעוני המאשימה
13,SH-12-03-26039-442,"ב""כ המאשימה הדגישה הצורך בלחימה בנגע הסמים ובענישה מרתיעה ועל בית המשפט להירתם לכך.",טיעוני המאשימה
14,SH-12-03-26039-442,"לדידה של המאשימה, מתחם העונש ההולם לעבירה זו,  נע בין מספר חודשי מאסר בפועל לבין 18 חודשי מאסר בפועל, מאסר מותנה, קנס, פסילת רישיון נהיגה בפועל וכן, פסילת רישיון נהיגה על תנאי.",טיעוני המאשימה
15,SH-12-03-26039-442,"ב""כ המאשימה ציינה כי שירות המבחן בתסקירו מתייחס לעבירה של החזקת סמים לצריכה עצמית ולא לעבירה של החזקת סמים שלא לצריכה עצמית, בה הודה והורשע הנאשם.",טיעוני המאשימה
16,SH-12-03-26039-442,"בהתחשב בהודאתו של הנאשם בעבירה ובעובדה כי שירות המבחן התרשם כי לנאשם רקע של שימוש מתמשך בסמים והוא שולל כל נזקקות טיפולית, עתרה המאשימה להשית על הנאשם עונש של 4 חודשי מאסר בפועל, מאסר מותנה, קנס משמעותי, פסילת רישיון נהיגה בפועל לתקופה ממושכת ופסילת רישיון נהיגה על תנאי.",טיעוני המאשימה
17,SH-12-03-26039-442,"ב""כ הנאשם הדגישה בטיעוניה לעונש את נסיבותיו האישיות של הנאשם הסובל מהתמכרות לסמים, בעיות נפשיות ומלקות בשמיעה.",טיעוני ההגנה
18,SH-12-03-26039-442,"עוד ציינה ב""כ הנאשם כי הוא נעדר מקורות תמיכה כלשהם מבית.",טיעוני ההגנה
19,SH-12-03-26039-442,"לדבריה של ב""כ הנאשם, להליך הפלילי המתנהל כנגד הנאשם השפעה מרתיעה עליו אשר לאחרונה, הפסיק מיוזמתו להשתמש בסמים.",טיעוני ההגנה
20,SH-12-03-26039-442,"ב""כ הנאשם ציינה כי הנאשם הביע את חששו הרב מתוצאות ההליך המשפטי בעניינו.",טיעוני ההגנה
21,SH-12-03-26039-442,הנאשם ממשיך לשמור על קשר עם קצינת המבחן ועשה כל שלאל ידו על מנת להימנע משימוש בסמים.,טיעוני ההגנה
22,SH-12-03-26039-442,"ב""כ הנאשם ציינה כי אמנם הנאשם הודה בעבירה של החזקת סמים שלא לצריכה עצמית שהיא פועל יוצא מכמות הסם שהייתה בחזקתו של הנאשם, אך בפועל, הנאשם הודה כי הוא החזיק הסם לצריכתו העצמית.",טיעוני ההגנה
23,SH-12-03-26039-442,"הנאשם יליד שנת 1966, בעל הרשעה יחידה מלפני כעשור ועניינה עבירת אלימות.",טיעוני ההגנה
24,SH-12-03-26039-442,הנאשם במצב כלכלי קשה.,טיעוני ההגנה
25,SH-12-03-26039-442,"הוא אינו עובד ונעדר מקורות הכנסה, פרט לקצבת ביטוח לאומי.",טיעוני ההגנה
26,SH-12-03-26039-442,"מתגורר בבית אמו, לאחר שהוצא כנגדו צו הרחקה לבקשת רעייתו.",טיעוני ההגנה
27,SH-12-03-26039-442,"לאור האמור לעיל, עתרה ב""כ הנאשם להשית על הנאשם מאסר מותנה.",טיעוני ההגנה
28,SH-12-03-26039-442,"ב""כ הנאשם הפנתה לפסיקה אשר יצאה תחת ידי בתי המשפט.",טיעוני ההגנה
29,SH-12-03-26039-442,"הנאשם אמר בבית המשפט כי הוא עזר לעצמו ולילדיו וכי עוד זמן מה, הוא  יעלה על דרך המלך.",טיעוני ההגנה
30,SH-12-03-26039-442,תסקיר שירות המבחן מיום 06.05.2013 מגולל קורות חייו של הנאשם.,שירות המבחן
31,SH-12-03-26039-442,"הנאשם בן 47 שנים, נשוי ואב לשלושה ילדים, מתגורר ברמלה ומתקיים מהבטחת הכנסה מן המוסד לביטוח לאומי.",שירות המבחן
32,SH-12-03-26039-442,הנאשם סובל מבעיית שמיעה.,שירות המבחן
33,SH-12-03-26039-442,מכשיר השמיעה אשר היה ברשותו התקלקל והנאשם נעדר אמצעים לתקנו.,שירות המבחן
34,SH-12-03-26039-442,רעייתו מסייעת לו בתקשורת מול אנשים וגורמים שונים.,שירות המבחן
35,SH-12-03-26039-442,"לאורך השנים, עבד הנאשם כגנן בבית הקברות האנגלי, אך לפני כעשור, החל להשתמש בסמים ופוטר מעבודתו.",שירות המבחן
36,SH-12-03-26039-442,שירות המבחן ציין כי הנאשם לא ערך ניסיונות גמילה מסודרים לאורך השנים.,שירות המבחן
37,SH-12-03-26039-442,"הנאשם סירב להשתלב בהליך גמילה במסגרת אשפוזית ולגישתו, הוא מסוגל להפסיק התמכרותו באופן עצמאי וכיום, אף מפחית בהדרגה את כמויות הסם שצורך.",שירות המבחן
38,SH-12-03-26039-442,"הוא הביע הסכמה לפנות לטיפול, אך משהתבקש למסור בדיקות שתן על ידי היחידה לטיפול בנפגעי סמים ברמלה, לא עשה כן.",שירות המבחן
39,SH-12-03-26039-442,"שירות המבחן ציין כי לדברי הנאשם, הוא רכש את הסמים לשימוש עצמי.",שירות המבחן
40,SH-12-03-26039-442,"לגישת שירות המבחן, כל עוד ממשיך הנאשם לצרוך סמים, רמת הסיכון לביצוע עבירות נוספות אינה פוחתת.",שירות המבחן
41,SH-12-03-26039-442,"כך גם, הנאשם מתקשה להתמודד עם התמכרותו ואינו ער מספיק להשלכותיה.",שירות המבחן
42,SH-12-03-26039-442,"תסקיר שירות המבחן מיום 13.01.2014 סוקר את ניסיונות שירות המבחן לשלב את הנאשם בטיפול, אך ללא הצלחה.",שירות המבחן
43,SH-12-03-26039-442,"שירות המבחן חזר על התרשמותו כי מדובר באדם המכור לסמים מזה שנים רבות, חסר כוחות, אינו מכיר לעומק את השלכות התמכרותו ומסרב להשתלב בטיפול סגור.",שירות המבחן
44,SH-12-03-26039-442,"על כן, נמנע שירות המבחן מהמלצה טיפולית בענייננו של הנאשם והמליץ על השתת ענישה מוחשית אשר ייתכן ויהיה בה כדי לסייע לו להבין את חומרת מצבו והתנהגותו.",שירות המבחן
45,SH-12-03-26039-442,"בבוא בית המשפט לגזור את דינו של הנאשם, עליו לקבוע תחילה את מתחם העונש ההולם.",דיון
46,SH-12-03-26039-442,"בהתאם לסעיף 40ג(א) לחוק העונשין, מתחם העונש ההולם יקבע בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירה ובמדיניות הענישה הנהוגה.",דיון
47,SH-12-03-26039-442,"בשלב השני, על בית המשפט לשקול שיקולים ונסיבות אשר אינן חלק מביצוע העבירה בה הורשע הנאשם.",דיון
48,SH-12-03-26039-442,אין להקל ראש בעבירה בה הורשע הנאשם.,דיון
49,SH-12-03-26039-442,הערך המוגן העומד בבסיס עבירה זו הוא הגנה על שלום הציבור.,דיון
50,SH-12-03-26039-442,מידת הפגיעה בערך המוגן הינה ממשית.,דיון
51,SH-12-03-26039-442,על כך מעידים סוג הסם – הרואין – אשר נופל בגדרי הסמים הקשים והעובדה כי היה מחולק למנות ומוסלק.,דיון
52,SH-12-03-26039-442,"משכך, ובהתאם לענישה הנוהגת בעבירות מעין אלה, מצאתי כי מתחם העונש ההולם במקרה דנן נע בין 3 חודשי מאסר בפועל לבין 12 חודשי מאסר בפועל.",דיון
53,SH-12-03-26039-442,"שירות המבחן התרשם כי הנאשם נעדר כוחות להשתלב בהליך טיפולי שיקומי וכל הניסיונות לעשות כן, עלו בתוהו.",דיון
54,SH-12-03-26039-442,"משכך, לא ניתן לומר כי קיימים שיקולים להצדקה לסטייה לקולא ממתחם העונש ההולם.",דיון
55,SH-12-03-26039-442,"הנאשם כבן 47 שנים, בעל הרשעה יחידה לפני כעשור בעבירות שאינן ממין העניין.",דיון
56,SH-12-03-26039-442,"אמנם נסיבות חייו של הנאשם אינן קלות, כעולה מדברי באת כוחו ומתסקירי שירות המבחן בעניינו.",דיון
57,SH-12-03-26039-442,"הנאשם מכור לסמים במשך שנים רבות, סובל מבעיות נפשיות וכן, מלקות בשמיעה.",דיון
58,SH-12-03-26039-442,"אולם, אין בכך כדי להקל מחומרת העבירה וממידת פגיעתה בערך המוגן העומד בבסיסה.",דיון
59,SH-12-03-26039-442,היא מחייבת את העדפת האינטרס הציבורי על פני האינטרס האישי של הנאשם.,דיון
60,SH-12-03-26039-442,"שירות המבחן הדגיש בתסקיריו כי הסיכון להישנות עבירות  מצד הנאשם לא יפחת, להערכתו, כל עוד הוא עושה שימוש בסמים.",דיון
61,SH-12-03-26039-442,"כאמור, לא הנאשם הצליח להביא עצמו להשתלב בהליך טיפולי שיקומי כלשהו ואמירותיו בדבר הפסקת השימוש בסמים, אינן מגובות כלל.",דיון
62,SH-12-03-26039-442,"ב""כ המאשימה עתרה להשית על הנאשם עונש של 4 חודשי מאסר בפועל.",דיון
63,SH-12-03-26039-442,"אודה כי עתירתה של המאשימה מתונה לנוכח נסיבות ביצוע העבירה בה הורשע הנאשם, אך הלכה הנוהגת היא כי בית המשפט לא ישית על נאשם עונש החמור מזה המבוקש על ידי המאשימה.",דיון
64,SH-12-03-26039-442,"משכך, ובהתחשב בחומרת העבירה בה הורשע הנאשם ובמכלול הנסיבות, הריני לגזור על הנאשם",דיון
65,SH-12-03-26039-442,4 חודשי מאסר בפועל.,את העונשים הבאים:
66,SH-12-03-26039-442,"שישה חודשי מאסר על תנאי למשך שלוש שנים לבל יעבור עבירה כלשהי על פקודת הסמים המסוכנים [נוסח חדש], תשל""ג-1973.",את העונשים הבאים:
67,SH-12-03-26039-442,הנאשם ייפסל מלקבל ומלהחזיק רישיון נהיגה למשך שישה חודשים בפועל שמניינם החל מיום שחרורו מן המאסר.,את העונשים הבאים:
68,SH-12-03-26039-442,"כן, יוטלו על הנאשם שישה חודשים מלקבל ומלהחזיק רישיון נהיגה על תנאי למשך שלוש שנים, שתחילתן מיום שחרורו ממאסר, לבל יעבור עבירה כלשהי על פקודת הסמים המסוכנים.",את העונשים הבאים:
69,SH-12-03-26039-442,"למען הסר ספק,  מובהר כי מניין הפסילה בפועל יחל מיום הפקדת רישיון הנהיגה.",את העונשים הבאים:
70,SH-12-03-26039-442,"בשל מצבו הכלכלי של הנאשם, לא מצאתי להטיל עליו קנס בנוסף.",את העונשים הבאים:
71,SH-12-03-26039-442,סמים שנתפסו במהלך החקירה – יושמדו.,את העונשים הבאים:
72,SH-12-03-26039-442,"54678313ניתן היום, כ""ה כסלו תשע""ה, 17 דצמבר 2014, במעמד הצדדים.",את העונשים הבאים:
73,SH-12-03-26039-442,הה עינת רון 54678313,   					
