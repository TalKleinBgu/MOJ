,verdict,text,part
0,ME-20-01-18011-231,"מדינת ישראל – באמצעות פמ""מ וע""י עו""ד שגיא שגב",כבוד השופטת  דנה מרשק מרום
1,ME-20-01-18011-231,"יהונתן פדידה – בעצמו וע""י עוה""ד הימן וכרמלי",נגד
2,ME-20-01-18011-231,"חוק העונשין, תשל""ז-1977: סע'  40ג(א), 40 ט(א), 244, 301ג, 40יא'",נגד
3,ME-20-01-18011-231,"פקודת התעבורה [נוסח חדש]: סע'  62(2), 62(3), 64ב",נגד
4,ME-20-01-18011-231,"תקנות התעבורה, תשכ""א-1961 - לא מרובדות: סע'  380(א)",נגד
5,ME-20-01-18011-231,"פקודת הסמים המסוכנים [נוסח חדש], תשל""ג-1973: סע'  7(א), (ג)",נגד
6,ME-20-01-18011-231,"הנאשם הורשע על-יסוד הודאתו בעובדות כתב אישום מתוקן, שגובש במסגרת הסדר טיעון, בביצוע שתי עבירות של המתה בקלות דעת לפי סעיף 301ג לחוק העונשין, התשל""ז  -1977 (להלן: ""חוק העונשין""), שיבוש מהלכי משפט לפי סעיף 244 לחוק העונשין, נהיגה בשכרות לפי סעיפים 62(3)+ 64ב לפקודת התעבורה [נוסח חדש] (להלן: ""פקודת התעבורה""), נהיגה בקלות ראש ובמהירות שיש בה סכנה לציבור לפי סעיף 62(2) לפקודת התעבורה, שינוי מבנה רכב לפי תקנה 380(א) לתקנות התעבורה, תשכ""א  -1961 [להלן: ""תקנות התעבורה""] והחזקת סם מסוכן לצריכה עצמית לפי סעיפים 7(א) + (ג) סיפא לפקודת הסמים המסוכנים [נוסח חדש], תשל""ג – 1973 [להלן: ""פקודת הסמים""].",גזר דין
7,ME-20-01-18011-231,"מכתב האישום המתוקן עולה, כי הנאשם הוא הבעלים של רכב מסוג פולקסווגן גולף (מיום 20.4.18; להלן: ""הרכב"").",גזר דין
8,ME-20-01-18011-231,"עובר ליום 16.12.19 - שהוא יום התאונה, ביצע הנאשם מספר שינויים ברכב לצורך הגדלת הספק המנוע, שבמצבו המקורי עמד על 220 כ""ס, כמפורט להלן: התקנת מסנן אוויר פתוח; התקנת מערכת הזרמת מתנול למערכת היניקה; התאמת מערכת היניקה להזרמת מתנול; התקנת מצנן אוויר יניקה מוגדל.",גזר דין
9,ME-20-01-18011-231,"בנוסף, הנאשם התקין צמיגים ברכב שאינם מתאימים לרישיון הרכב, וביום 12.6.19, קיבל הנאשם היתר בכתב מאת רשות הרישוי לשינוי צמיגי הרכב בלבד.",גזר דין
10,ME-20-01-18011-231,"בנוגע ליתר השינויים שפורטו לעיל, לא קיבל הנאשם היתר מאת רשות הרישוי.",גזר דין
11,ME-20-01-18011-231,"במשך כשנתיים לפני יום התאונה [להלן: ""התקופה""], עבד הנאשם במסעדה בבני ציון.",גזר דין
12,ME-20-01-18011-231,"במהלך תקופה זו, כמעט מדי יום, נהג הנאשם ברכב מביתו שבאור עקיבא למקום עבודתו ובחזרה, דרך כביש 5511 (להלן: ""הכביש""), כך שהכיר היטב את הכביש.",גזר דין
13,ME-20-01-18011-231,"במהלך התקופה, במספר הזדמנויות ובמועדים שאינם ידועים במדויק, נהג הנאשם ברכב בכביש בשעות הבוקר, במהירות מופרזת שאינה מותאמת לתנאי הדרך, זאת למרות שהיתה בשולי הכביש תנועה ערה של רוכבי אופניים ורצים.",גזר דין
14,ME-20-01-18011-231,"ביום התאונה, בשעה 6:00 לערך, נהג הנאשם ברכב מביתו לכיוון מקום עבודתו.",גזר דין
15,ME-20-01-18011-231,"עובר ובסמוך לכך, צרך הנאשם סם מסוכן מסוג קנבוס ונהג ברכב כשהוא נתון תחת השפעת הסם, ובגופו THC, שהוא החומר הפעיל בקנבוס, בריכוז של לפחות 3.8 נ""ג/מ""ל.",גזר דין
16,ME-20-01-18011-231,"באותה עת, החזיק הנאשם ברכב שקית ובה סם מסוג קנבוס, במשקל של 8.4842 גרם נטו.",גזר דין
17,ME-20-01-18011-231,"בסמוך לשעה 6:30, פנה הנאשם שמאלה מכביש 551 והחל את נסיעתו בכביש, מכיוון צפון לדרום, כאשר באותה עת היו תנאי הדרך בכביש: דרך שאינה עירונית, מהירות נסיעה מרבית 80 קמ""ש; כביש חד מסלולי דו סטרי, נתיב נסיעה לכל כיוון; מתחילת הכביש, שדה הראיה בכיוון נסיעת הנאשם, פתוח לפנים עד לעקומה שמאלה בכביש (להלן: ""העקומה"") למרחק 622.9 מטר; מתוך העקומה, שדה הראייה בכיוון נסיעת הנאשם פתוח לפנים למרחק 447.7 מטר; מתחילת הכביש ועד לעקומה, בכיוון נסיעתו של הנאשם, מוצבים שלושה סוגי תמרורי אזהרה שונים - תמרור 103 אזהרה חדה שמאלה, מספר תמרורי 107 אזהרה והדרכה בעקומה חדה ותמרור 112 מעבר צר או מכשול בדרך; מזג אויר תקין עם ראות טובה, וכביש אספלט תקין ויבש.",גזר דין
18,ME-20-01-18011-231,"באותה עת, רכבו על אופניים בשול הכביש מצד ימין, מכיוון דרום לצפון, כלומר בשול הנתיב הנגדי לכיוון נסיעת הנאשם, יניב לוגסי ז""ל ותומר ויינשטיין ז""ל (להלן: ""יניב ותומר""), כאשר מימינם מעקה בטיחות.",גזר דין
19,ME-20-01-18011-231,"באותה עת רץ ערן דנון בשול הכביש שבנתיב נסיעת הנאשם, מכיוון דרום לצפון.",גזר דין
20,ME-20-01-18011-231,"בנתיב שבכיוון נסיעתו של הנאשם, נהגה לפניו ברכבה רחל מאיר ולפניה נסע רכב נוסף.",גזר דין
21,ME-20-01-18011-231,"בשלב מסוים, כאשר בכביש קו מקווקו, עקפה רחל את הרכב שנסע לפניה במהירות שנעה בין 70 -80 קמ""ש, ועם השלמת העקיפה חזרה עם רכבה לנתיב הימני.",גזר דין
22,ME-20-01-18011-231,"בסמוך לאחר מכן, עבר הנאשם עם רכבו לנתיב הנגדי, האיץ ועקף במהירות רבה את כלי הרכב שהיה לפניו והמשיך ועקף את רכבה של רחל, ותוך כדי ביצוע העקיפה הגיע לעקומה.",גזר דין
23,ME-20-01-18011-231,"בהיותו בעקומה וכשהוא עדיין בנתיב הנגדי, הבחין הנאשם ממרחק קצר ברכב שהגיע מולו.",גזר דין
24,ME-20-01-18011-231,"בתגובה לכך, הנאשם שנהג במהירות של 158.6 קמ""ש לפחות (מהירות כפולה מהמותר), סטה ימינה בחדות בחזרה לנתיב שבכיוון נסיעתו, איבד שליטה על רכבו, סטה שמאלה לנתיב הנגדי, פגע עם חזית הרכב במעקה הבטיחות, וכתוצאה מכך הסתחרר עם רכבו ופגע ביניב ובתומר, והמשיך את הסחרור ימינה עד לעצירת הרכב בנתיב שבכיוון נסיעתו (להלן: ""התאונה"").",גזר דין
25,ME-20-01-18011-231,כתוצאה מהתאונה יניב ותומר נהרגו במקום.,גזר דין
26,ME-20-01-18011-231,"נזקים נגרמו למעקה הבטיחות, לרכב ולאופניים.",גזר דין
27,ME-20-01-18011-231,"בסמוך לאחר התאונה, השליך הנאשם מרכבו את שקית הסם.",גזר דין
28,ME-20-01-18011-231,"במסגרת ההסדר הדיוני, הוצהר כי המאשימה תעתור לעונש ראוי של 12 שנות מאסר, ואילו ההגנה תטען לעונש באופן פתוח.",גזר דין
29,ME-20-01-18011-231,"עוד הוסכם, כי הנאשם יישלח לשירות המבחן להכנת תסקיר.",גזר דין
30,ME-20-01-18011-231,"מהתסקיר למדתי, כי הנאשם כבן 30, רווק ללא ילדים, מתגורר עם הוריו באשקלון.",תסקיר שירות המבחן
31,ME-20-01-18011-231,טרם מעצרו התגורר עם הוריו באור עקיבא.,תסקיר שירות המבחן
32,ME-20-01-18011-231,אביו של הנאשם מתמודד עם מחלה קשה.,תסקיר שירות המבחן
33,ME-20-01-18011-231,"הנאשם תיאר קשר קרוב ותומך עם הוריו, שמהווים עבורו עוגן יציב בחייו, וכי הוא מוטרד באשר לבריאותם וחרד לשלומם של הוריו בשל השלכות האירוע התאונה וההליך המשפטי.",תסקיר שירות המבחן
34,ME-20-01-18011-231,"הנאשם התמודד מגיל צעיר עם הפרעת קשב וריכוז, אך לא טופל תרופתית, וסיים 12 שנות לימוד ללא תעודת בגרות.",תסקיר שירות המבחן
35,ME-20-01-18011-231,"בהיותו בן 16 משפחתו עברה לגור במרוקו למספר שנים, בעקבות משרה בכירה שהוצעה לאביו.",תסקיר שירות המבחן
36,ME-20-01-18011-231,"הנאשם תיאר את המגורים במרוקו ככאלה שסיפקו איכות חיים גבוהה, נהג לבלות שעות רבות עם חברים במועדוני לילה, עם נסיעות ברכבי יוקרה וצריכת קנאביס, ועבר שם קורס טבחות.",תסקיר שירות המבחן
37,ME-20-01-18011-231,"לאחר סיום בית-הספר חזר לישראל על מנת להתגייס לצבא, התגורר בבית סבתו, ושלושה חודשים לאחר חזרתו, סבתו נפטרה, כשלתחושתו נותר ללא מערכות תמיכה בארץ ולבסוף לא גויס לצבא.",תסקיר שירות המבחן
38,ME-20-01-18011-231,"הנאשם עבר להתגורר בתל-אביב, בהמשך חזר להתגורר עם ההורים, והשתלב בעבודה במסעדה במושב בני ציון, בה עבד במשך שנה.",תסקיר שירות המבחן
39,ME-20-01-18011-231,הנאשם נעדר עבר פלילי.,תסקיר שירות המבחן
40,ME-20-01-18011-231,"עברו התעבורתי כולל שש הרשעות, כאשר הוא הוסמך לנהיגה בשנת 2011.",תסקיר שירות המבחן
41,ME-20-01-18011-231,"הנאשם תאר שימוש בסמים ואלכוהול טרם האירוע, באופן אותו תופס כנורמטיבי.",תסקיר שירות המבחן
42,ME-20-01-18011-231,התנסה לראשונה בקנאביס בגיל 15.,תסקיר שירות המבחן
43,ME-20-01-18011-231,"לאחר המעבר למרוקו, השימוש הפך לאינטנסיבי ויומי, ונוצרה לתחושתו תלות בסם זה.",תסקיר שירות המבחן
44,ME-20-01-18011-231,"תיאר כי השימוש בקנאביס מלווה את חייו במשך שנים רבות, ולדבריו, בסביבתו החברתית הדבר לא נתפס כחריג.",תסקיר שירות המבחן
45,ME-20-01-18011-231,"לא נהג לצרוך סמים בשעות העבודה, אך לאחר מכן נטה לצריכה מופרזת,  כהגדרתו, של כמויות גדולות של קנאביס, וכשבזמנו השימוש בסם היווה עבורו מקור להשתייכות חברתית ורגיעה עד למעצרו.",תסקיר שירות המבחן
46,ME-20-01-18011-231,"מאז ובעקבות השלכות האירוע, הפסיק לחלוטין את השימוש בסם ומבין כיום את התלות שפיתח.",תסקיר שירות המבחן
47,ME-20-01-18011-231,הנאשם מסר בדיקת שתן נקיה.,תסקיר שירות המבחן
48,ME-20-01-18011-231,"אשר לביצוע העבירות, מסר הנאשם כי מכיר באחריותו לתוצאות הטרגיות של העבירות אותן ביצע, ומתקשה להתמודד רגשית עם התוצאות הקשות של האירוע על משפחות המנוחים, משפחתו ועצמו.",תסקיר שירות המבחן
49,ME-20-01-18011-231,"הנאשם תיאר, כי נהג למקום עבודתו במהירות מופרזת, מתוך היכרותו את הכביש והעובדה כי מדובר היה בשעת בוקר מוקדמת, בה תנועת הרכבים מצומצמת באופן יחסי, וכן מסר כי נהג לנסוע במהירות ובאופן שאינו זהיר כדרך קבע, מאחר ואוהב את תחושת הריגוש הנוצרת בנהיגה במהירות גבוהה, כשתפס עצמו כצעיר בעל אופי פרוע, שונה מאחרים ומיוחד.",תסקיר שירות המבחן
50,ME-20-01-18011-231,"הוסיף, שניסה לפעול על מנת להזעיק כוחות הצלה, ותאר תחושת חוסר אונים ושבר פנימי עמוק החל מרגעי הפגיעה ועד לעת הנוכחית.",תסקיר שירות המבחן
51,ME-20-01-18011-231,"אשר לעבירה של שינוי מבנה הרכב, תאר את אהבתו הרבה לרכבים.",תסקיר שירות המבחן
52,ME-20-01-18011-231,"כשנה לפני ביצוע העבירות רכש רכב שעבר ""שיפורים"" בגלגלים ובמנוע להם היה מודע, כמו גם לעובדה שמדובר בעבירה על החוק.",תסקיר שירות המבחן
53,ME-20-01-18011-231,לפני התאונה לא עלה בדעתו כי שינויים ברכב עלולים לגרום לתאונה או מסכנים אותו או אחרים.,תסקיר שירות המבחן
54,ME-20-01-18011-231,"באשר לעבירות הסמים ושיבוש מהלכי משפט, מסר כי ערב קודם לתאונה עשה שימוש בקנאביס בכמות גדולה ועל כן ניכרה השפעתו גם לאחר מספר שעות.",תסקיר שירות המבחן
55,ME-20-01-18011-231,"מסר, כי תחילה ניסה להשליך את הסם בו החזיק כתגובת פחד ובהלה.",תסקיר שירות המבחן
56,ME-20-01-18011-231,הנאשם ביטא חרטה ורגשות אשם עמוקים נוכח תוצאות האירוע בו קופחו חיי אדם.,תסקיר שירות המבחן
57,ME-20-01-18011-231,"תיאר, כי לא עובר יום מאז ביצוע העבירות שאינו חושב על המנוחים ובני משפחתם אשר חווים, להגדרתו, אובדן בלתי נתפס לכל חייהם בשל התנהלותו, מרבה לחשוב במיוחד על ילדי המנוחים ומתקשה להכיל את גודל האשמה בהקשר זה.",תסקיר שירות המבחן
58,ME-20-01-18011-231,"מאז האירוע, חווה תחושות דיכאון, חרדה וקשיי שינה, נוטה לסגירות ועצבנות, אינו מרבה לדבר ואינו מוצא עניין או תכלית בפעילות כלשהי.",תסקיר שירות המבחן
59,ME-20-01-18011-231,"שירות המבחן התרשם, כי הנאשם מבטא צער וכאב עמוקים בעקבות ביצוע העבירות.",תסקיר שירות המבחן
60,ME-20-01-18011-231,"עוד התרשם כי מדובר בתקופה ארוכה בה הנאשם התקשה לקחת אחריות על תחומים שונים בחייו, נטה להתנהגות ילדותית המאופיינת בחוסר גבולות, לקיחת סיכונים, היעדר שיקול  דעת וניסיון להשיג תחושת שליטה וכוח שבאו לידי ביטוי גם בדרכים שאינן חוקיות בתחום התעבורה.",תסקיר שירות המבחן
61,ME-20-01-18011-231,"להערכת שירות המבחן, כיום הנאשם נתון בתחושת שבר עמוק, דיכאון, חרטה והאשמה עצמית, מסוגל לראות את הפגיעה באחר ומבטא צורך לשאת את עונשו במאסר מתוך תחושת הקושי, הכאב ולקיחת האחריות על מעשיו.",תסקיר שירות המבחן
62,ME-20-01-18011-231,"עו""ס האיזוק האלקטרוני אשר ליוותה את הנאשם מסרה טלפונית, כי המדובר באדם בעל כוחות ומשאבים פנימיים, עם התדרדרות במצבו לאורך השנה, התכנסות עצמית, אשר חווה תחושות קשות של אשמה, כעס עצמי, בושה, חרדה ודיכאון, שבאו לידי ביטוי במצב רוח ירוד וחוסר יכולת בתקופות מסוימות לבצע פעולות בסיסיות.",תסקיר שירות המבחן
63,ME-20-01-18011-231,בסיוע משפחתו הופנה לאבחון פסיכיאטרי וטופל אצל פסיכולוג.,תסקיר שירות המבחן
64,ME-20-01-18011-231,לרוב הסתגר בביתו ולא ניצל את שעות ההתאווררות שאושרו לו.,תסקיר שירות המבחן
65,ME-20-01-18011-231,"מאבחון פסיכיאטרי שנערך לנאשם באוקטובר 2020, עולה כי אובחן כמתמודד עם הפרעת הסתגלות ועם מצב רוח דיכאוני, הומלץ על טיפול בתרופות נוגדות דיכאון וחרדה לצד טיפול רגשי.",תסקיר שירות המבחן
66,ME-20-01-18011-231,"הנאשם מסר כי עד לאחרונה נטל את הטיפול התרופתי, אך חש כי זה לא סייע לו.",תסקיר שירות המבחן
67,ME-20-01-18011-231,"אשר לטיפול הרגשי, מסר כי פנה לפסיכולוג דרך קופת החולים, השתתף עד כה במספר פגישות ופנה להמשך קבלת טיפול.",תסקיר שירות המבחן
68,ME-20-01-18011-231,"נראה, כי הנאשם יזדקק להמשך טיפול רגשי ותרופתי שיסייע לו לערוך אינטגרציה בתפיסתו העצמית ולעבור תהליך של עיבוד האירוע על כל השלכותיו.",תסקיר שירות המבחן
69,ME-20-01-18011-231,"לאחר שקילת כל גורמי הסיכוי והסיכון ציין שירות המבחן, כי אירוע העבירות לא תוכנן ואף לא שוער על ידי הנאשם, וניכר כי הוא מזועזע ממנו, כשהחרטה שהביע ולקיחת האחריות היא מלאה.",תסקיר שירות המבחן
70,ME-20-01-18011-231,"האירוע ותוצאותיו הם תוצר ישיר של התנהגותו שבאה לידי ביטוי בשינויים הטכניים שביצע ברכבו שמטרתם הייתה לשפר את ביצועי הרכב באופן שאינו חוקי, בהרגלי הנהיגה שלו המאופיינים בנהיגה במהירות מופרזת והתנהלות בלתי זהירה ומסכנת חיים, והבחירה לנהוג כשהוא תחת השפעת סם.",תסקיר שירות המבחן
71,ME-20-01-18011-231,הנתונים האלה מהווים את הרקע והנסיבות לתוצאות והמחיר הכבד בחיי המנוחים ולהשלכות על חיי בני משפחתם.,תסקיר שירות המבחן
72,ME-20-01-18011-231,"המלצתו של שירות המבחן היא להשתת ענישה של מאסר בפועל, כשבמסגרת מאסרו יוכל הנאשם לקבל את הטיפול לו זקוק על מנת שניתן יהיה לשמר את סיכויי שיקומו לתקופה שלאחר מאסרו.",תסקיר שירות המבחן
73,ME-20-01-18011-231,"הוגש גליון רישום תעבורתי (ת/1), ממנו עולה כי לנאשם שש הרשעות בעבירות של נסיעה במהירות, אי ציות לתמרור, ורכב לא תקין ללא מתן הודעת אי שימוש, כשכל ההליכים הסתיימו בהשתת קנסות.",ראיות לעונש
74,ME-20-01-18011-231,"אותו בוקר של פעילות ספורטיבית בין ידידים הסתיים במותם המיותר של יניב ותומר, ומהדהד עד היום בדבריהם קורעי לב של הורים, ילדים, אחרים וחברים שתיארו את כאבם בשל מותם של יקיריהם.",ראיות לעונש
75,ME-20-01-18011-231,"עזריאל ויינשטיין, אביו של תומר, הקריא ממכתב שכתב (נ/1), בו תאר את פועלו של בנו בכורו, על כושר תפיסה, הבנה וניתוח בולטים בהם ניחן, ועל כך שבילדותו הציל את אחותו מנפילה מהחלון.",ראיות לעונש
76,ME-20-01-18011-231,"סיפר, שטרם האירוע העתיקו כל בני המשפחה את מקום מגוריהם אל קרבתו של תומר ומשפחתו ותיאר את הריקנות והקושי אותם חווה לאחר מות בנו.",ראיות לעונש
77,ME-20-01-18011-231,"רחל ויינשטיין, אמו של תומר, הקריאה ממכתב שכתבה (נ/2) ותיארה את יום מותו של תומר כיום השחור בחייה.",ראיות לעונש
78,ME-20-01-18011-231,"הדגישה, שבנה שמר על כל כללי הבטיחות והיה בעל ניסיון של שנים על הכביש, אבל כאשר ""רוצח הכביש"" נוהג ברכב משופר, במהירות גבוהה וכאשר הוא מסומם, שום סלע איתן לא עומד בכך, ויש להטיל על הנאשם את העונש המקסימלי.",ראיות לעונש
79,ME-20-01-18011-231,"עידו ויינשטיין, אחיו של תומר, הקריא ממכתב שכתב (נ/3) ותיאר, כי חייהם מתחלקים לשתי תקופות – לפני ואחרי מותם של תומר ויניב.",ראיות לעונש
80,ME-20-01-18011-231,"כיום, בני המשפחה אינם מצליחים לחוות ולו רגע אחד של אושר ושמחה אמיתית וחשים תחושות אימה עמוקות וחזקות של געגוע, עצב וכעס גדול.",ראיות לעונש
81,ME-20-01-18011-231,"סיפר, שבבוקר יום ההלוויה התקיים טקס ברית מילה לבנו התינוק, ובצהריים של אותו היום תומר הובא למנוחות, אחיו שהיה מודל עבורו.",ראיות לעונש
82,ME-20-01-18011-231,ביקש שלא לחוס על הנאשם וליצור הרתעה על-מנת שאירועים מעין אלו לא יישנו.,ראיות לעונש
83,ME-20-01-18011-231,"מיכל אהרוני, אחותו של תומר, קראה ממכתבה שכתבה (נ/4) בו תיארה את תומר אחיה הבכור, מודל לחיים ואח שומר.",ראיות לעונש
84,ME-20-01-18011-231,"מרגע הבשורה הפכה לאדם אחר, מנותקת מרגש וצועקת מבפנים, כאשר מותו של תומר ריסק גם את בני משפחתה.",ראיות לעונש
85,ME-20-01-18011-231,"התייחסה גם לבני המשפחה המורחבת והוסיפה, שממשפחה בעלת שמחה קולנית, הפכו למשפחה שבורה, מרוסקת וכואבת.",ראיות לעונש
86,ME-20-01-18011-231,"רויטל קנינג, אחותו של תומר, הקריאה ממכתב שכתבה (נ/5) ותיארה, את הזכרונות הרבים שמציפים אותה, וכן את אביה  שהפך את חדר העבודה שלו למקדש לזכרו של תומר, ואת אמה שאינה מפסיקה לבכות.",ראיות לעונש
87,ME-20-01-18011-231,"היא ביקשה לראות אותם, את הקורבנות, את האלמנות, את היתומים, את האחים, הגיסים והאחיינים, וגם את החברים שזועקים בקול את האובדן הקשה מנשוא.",ראיות לעונש
88,ME-20-01-18011-231,"עדי ויינשטיין, אלמנתו של תומר, סיפרה שאת תומר הכירה כשהיתה בת 14, עת התייתמה מאימה, ו – 20 שנה היו יחד, הקימו משפחה והביאו לעולם שלושה ילדים.",ראיות לעונש
89,ME-20-01-18011-231,"תומר היה אדם שמח, טורף חיים, ספורטאי מצטיין, שירת שירות צבאי ביחידה מובחרת, מלומד ומשכיל עם קריירה מצליחה בתחום ההיי-טק.",ראיות לעונש
90,ME-20-01-18011-231,"תיארה את קשייהם של הילדים, שפיתחו חרדות נטישה, בוכים בלילות, ומצויים בטיפול רגשי, כשמסלול זה מוכר לה כילדה שהתייתמה מאימה בגיל צעיר.",ראיות לעונש
91,ME-20-01-18011-231,"בנוסף, הקריאה מכתב שכתבה בתה ליה, ביום השנה על מותו של תומר (נ/6).",ראיות לעונש
92,ME-20-01-18011-231,"אהרון לוגסי, אביו של יניב, הקריא מתוך מכתב שכתב (נ/7) וסיפר, שיצא לפנסיה כדי לבלות זמן איכות בחברת בנו ובתו ועם ששת נכדיו.",ראיות לעונש
93,ME-20-01-18011-231,"תיאר את ילדותו של יניב כמאושרת, כמי שהביא שמחה ואור לבית.",ראיות לעונש
94,ME-20-01-18011-231,"חייו של יניב נקטעו והתהפכו חיי כולם, כשעבור ההורים הזמן רק מחדד ומעמיק את החלל שנוצר, וחסרונו של יניב מורגש בכל זמן ובכל מקום.",ראיות לעונש
95,ME-20-01-18011-231,"מני שפירא, גיסו של יניב דיבר בשם אשתו – אחותו של יניב ותיאר, שאשתו לא יוצאת מהבית מאז מות אחיה.",ראיות לעונש
96,ME-20-01-18011-231,ביקש שתהיה הרתעה נוקשה על-מנת שמקרים מעין אלו לא יישנו.,ראיות לעונש
97,ME-20-01-18011-231,"מירה לוגסי, אלמנתו של יניב, הקריאה ממכתב שכתבה (נ/9) ותיארה, שרגעי התאונה חוזרים אליה בימים ובלילות ומענים את נשמתה.",ראיות לעונש
98,ME-20-01-18011-231,"אהבת חייה ואב ילדיה, איש של אהבה, משפחה, ביטחון ושקט – איננו, איש שהחיוך ואהבת החיים הפשוטים והטובים היו סימן ההיכר שלו.",ראיות לעונש
99,ME-20-01-18011-231,"בצבא שירת ביחידת עילית, היה בעל חוש הומור מיוחד, נפש של משורר, אבא נדיר ואוהב.",ראיות לעונש
100,ME-20-01-18011-231,תיארה את הכאב והעצב של הילדים שילווה אותה ואותם עד סוף ימיהם.,ראיות לעונש
101,ME-20-01-18011-231,"ביקשה שמותם של יניב ותומר יותיר חותם ויהווה ""תיק דגל"" במלחמה בתאונות הדרכים.",ראיות לעונש
102,ME-20-01-18011-231,"לבסוף, הקריאה מכתב שכתב הבן לכבוד אביו לפני מספר שנים (נ/10).",ראיות לעונש
103,ME-20-01-18011-231,"אחרונת הדוברים היתה ליאה לוגסי, בת 14, בתו של יניב, אשר תיארה באופן קורע לב  את החיים בלי אביה.",ראיות לעונש
104,ME-20-01-18011-231,"הוסיפה, שבמקום להעיר את אביה עם בלונים ליום הולדתו, הניחה בלונים על קברו.",ראיות לעונש
105,ME-20-01-18011-231,"ביקשה להדגיש, שהנאשם הרג שני אנשים חפים מפשע והרס משפחות שלמות, וביקשה שלא לתת לאנשים כמו הנאשם להרוג חפים מפשע כמו תומר וכמו אביה.",ראיות לעונש
106,ME-20-01-18011-231,"ב""כ המאשימה הדגיש, כי הנאשם סטה עם רכבו לנתיב הנגדי כשהוא נוסע במהירות מופרזת ובפראות, כאשר תומר ויניב נסעו בשול בנתיב הנגדי.",טיעוני הצדדים
107,ME-20-01-18011-231,"כל זאת, בעודו תחת השפעת סמים מסוג קנאביס, תוך התעלמות מוחלטת מהתוצאות ההרסניות אשר עלולות להיגרם כתוצאה מהתנהגות זו, תוצאות אשר למרבה הצער התממשו באופן קשה ביותר.",טיעוני הצדדים
108,ME-20-01-18011-231,"ב""כ המאשימה טען, כי  הסיכון שהתממש וגרם לטרגדיה ולהרס שתי משפחות, לא התחיל ביום התאונה, אלא כשהנאשם נסע במספר הזדמנויות באותו הכביש במהירות מופרזת.",טיעוני הצדדים
109,ME-20-01-18011-231,"הנאשם נסע בכביש באופן יומי, הכיר אותו היטב, בין היתר את העקומות שבו, ומכאן היה מודע לסיכון שהוא לוקח בכל פעם שנסע שם במהירות מופרזת.",טיעוני הצדדים
110,ME-20-01-18011-231,"הנסיעות במהירות מופרזת במקרים קודמים וביום התאונה, לא הייתה בחלל ריק, אלא נעשתה לאחר שהנאשם ביצע שיפורים לא חוקיים ברכבו לצורך הגדלת הספק המנוע, כדי לנסוע מהר יותר.",טיעוני הצדדים
111,ME-20-01-18011-231,"לאור האמור, הסיכון שהתחיל לפני התאונה הועצם עשרות מונים נוכח השינויים שבוצעו ברכב בניגוד לחוק, ואשר מטרתם ברורה.",טיעוני הצדדים
112,ME-20-01-18011-231,"לאחר התאונה השליך הנאשם את שקית סמים מסוג קנאבוס מהרכב בניסיון לא מוצלח לטשטש את עקבות הסמים שהיו ברכבו, התנהלות המהווה המשך ישיר להתנהגות בלתי נורמטיבית שבאה לידי ביטוי באופן נהיגתו.",טיעוני הצדדים
113,ME-20-01-18011-231,"צבר נסיבות מחמירות אלו, המבסס עבריינות של ממש בכביש, יש בו כדי להביא לתוצאה אחת ויחידה של מאסר בפועל ארוך שנים.",טיעוני הצדדים
114,ME-20-01-18011-231,"בהתאם להסדר שגובש, עתר ב""כ המאשימה להשית על הנאשם עונש ראוי של 12 שנות מאסר בפועל, על רקע פגיעה קשה בערך קדושת החיים, פוטנציאל הסיכון שהעמיד את כל המשתמשים בדרך ביום התאונה ובימים קודמים לה ומדיניות הענישה ממנה עולה מגמה של החמרה בענישה ביחס לתאונות דרכים קטלניות, במיוחד במקרים של תאונות קטלניות המתרחשות תחת השפעת סמים או נהיגה בשכרות.",טיעוני הצדדים
115,ME-20-01-18011-231,"ב""כ המאשימה סקר את נסיבותיו האישיות של הנאשם, שאינו בעל רישום פלילי אך לחובתו שש הרשעות קודמות בתעבורה עם ותק נהיגה משנת 2011, הוא הודה במיוחס לו וחסך בזמן שיפוטי.",טיעוני הצדדים
116,ME-20-01-18011-231,"עוד היפנה לאמור בתסקיר, בעיקר באשר לדפוס השימוש של הנאשם בסמים והתנהגותו פורצת הגבולות לפני התאונה, כאשר האירוע ותוצאותיו הקשות הן תוצר ישיר של בחירותיו המוטעות של הנאשם.",טיעוני הצדדים
117,ME-20-01-18011-231,"ב""כ המאשימה חזר על עתירתו העונשית להטלת 12 שנות מאסר בפועל כעונש ראוי, לצד מאסר על תנאי, פסילה ממושכת למספר דו-ספרתי של שנים, פסילה על תנאי ופיצוי משמעותי למשפחות.",טיעוני הצדדים
118,ME-20-01-18011-231,"באי-כוח הנאשם ביקשו למסור, בתחילה, את תנחומיהם למשפחות.",טיעוני הצדדים
119,ME-20-01-18011-231,"לגישת ההגנה, מתחם העונש ההולם צריך לנוע בין 5 עד 8 שנות מאסר בפועל, כאשר עתירת המאשימה מגלמת רף ענישה חריג מאוד וחדש בעבירות בהן עסקינן.",טיעוני הצדדים
120,ME-20-01-18011-231,"הסניגור טען, כי מדובר בנאשם שהיה אדם נורמטיבי עד לתאונה, ללא עבר פלילי ועברו התעבורתי אינו מכביד.",טיעוני הצדדים
121,ME-20-01-18011-231,"הנאשם נטל אחריות מלאה על התאונה ולא ניהל את התיק, וזאת משום שרצה לחסוך עוגמת נפש למשפחות.",טיעוני הצדדים
122,ME-20-01-18011-231,"הנאשם היה עצור 3 חודשים מיום 16.12.19 עד 19.3.20, ו- 9 חודשים עם איזוק אלקטרוני ללא הפרות עד ליום 12.2.21, ומאז קיבל היתר לפתיחת ""חלונות"" באיזוק.",טיעוני הצדדים
123,ME-20-01-18011-231,רישיונו של הנאשם נשלל מיום האירוע.,טיעוני הצדדים
124,ME-20-01-18011-231,"מצבו הנפשי של הנאשם רעוע מאז התאונה, והוא מקבל טיפול תרופתי.",טיעוני הצדדים
125,ME-20-01-18011-231,מאז התאונה לא השתמש בקנביס.,טיעוני הצדדים
126,ME-20-01-18011-231,"הסניגור ביקש להדגיש, כי בניגוד לדברי התובע, כמות הסמים בדמו של הנאשם היתה כמות אפסית, ובוודאי לא כמות מסכנת חיים.",טיעוני הצדדים
127,ME-20-01-18011-231,רכבו של הנאשם עבר טסט.,טיעוני הצדדים
128,ME-20-01-18011-231,"לנאשם לא יוחסה כל התנהגות מפקירה, והוא נותר ברכב עד שחילצו אותו.",טיעוני הצדדים
129,ME-20-01-18011-231,"הסניגור חזר והדגיש, כי הנאשם לוקח אחריות מלאה לתאונה, מתמודד עם רגשות אשם והתקפי חרדה, ואינו ישן בלילות.",טיעוני הצדדים
130,ME-20-01-18011-231,"בתסקיר עלתה האופציה לשיקום במהלך המאסר ובתומו, וכיום הנאשם מבין שהוא אכן ישא את עונשו מאחורי סורג ובריח, כמובן חושש מכך מאוד, אך מכיר בשגיאות שביצע ומצר עליהן.",טיעוני הצדדים
131,ME-20-01-18011-231,"בדברו לבית-המשפט אמר הנאשם: ""אני עומד כאן היום בפני בית המשפט ומרכין את ראשי בפני האלמנות והמשפחות של תומר ויניב.",טיעוני הצדדים
132,ME-20-01-18011-231,"אני לוקח אחריות מלאה על מה שעשיתי, על החיים שלקחתי, ועל הסבל שגרמתי למשפחות של תומר ויניב.",טיעוני הצדדים
133,ME-20-01-18011-231,הלוואי ויכולתי להחזיר את הגלגל לאחור.,טיעוני הצדדים
134,ME-20-01-18011-231,בכל יום ובכל רגע מאז המקרה אני מצטער שזה הם ולא אני.,טיעוני הצדדים
135,ME-20-01-18011-231,"הודיתי בכתב האישום בלי הרבה תיקונים, ובלי לסגור עם הפרקליטות את העונש מראש.",טיעוני הצדדים
136,ME-20-01-18011-231,קראתי אפילו שהפרקליטות אמרה לעיתונות ש-12 שנה זה עונש מחמיר לעומת מקרים דומים.,טיעוני הצדדים
137,ME-20-01-18011-231,לא עשיתי את זה כדי לקבל הקלה בעונש אלא כדי להקל עד כמה שאפשר על המשפחות של תומר ויניב.,טיעוני הצדדים
138,ME-20-01-18011-231,אני לא מצפה שהמשפחות יסלחו לי כי אני לא אסלח לעצמי.,טיעוני הצדדים
139,ME-20-01-18011-231,"אני יודע שאני הולך להיכנס לכמה שנים בכלא ואני יודע שלא אוכל לישון בלילה, אבל אני לא הקורבן כאן ולא המשפחה שלי.",טיעוני הצדדים
140,ME-20-01-18011-231,הקורבנות האמיתיים הם עדי ומירה שיושבות כאן בבית המשפט והילדים שלהם וההורים שלהם.,טיעוני הצדדים
141,ME-20-01-18011-231,"אני  נותן אמון מלא בבית המשפט לגזור את העונש המגיע לי לפי החוק והנסיבות"" (עמ' 20 לפרוטוקול).",טיעוני הצדדים
142,ME-20-01-18011-231,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירות.",דיון והכרעה
143,ME-20-01-18011-231,הערך החברתי המוגן בו עסקינן הוא הבסיסי ביותר ועניינו בקדושת החיים לצד ההגנה על שלומם של הנוסעים והמשתמשים בדרך.,דיון והכרעה
144,ME-20-01-18011-231,"רמת הפגיעה בערכים המוגנים היא ברמה הגבוהה ביותר, כאשר הנאשם במעשיו הביא להריגתם של שני גברים בריאים, אשר יצאו לפעילות ספורטיבית וחברתית, וגרם למותם ולשבר בחיי משפחותיהם.",				
145,ME-20-01-18011-231,"אשר לנסיבות הקשורות בביצוע העבירה, לפי סעיף 40 ט(א) לחוק העונשין ייאמר, ראשית, כי הנזק שנגרם מביצוע העבירות הוא עצום ובלתי נתפס.",				
146,ME-20-01-18011-231,"שני בני אדם איבדו את חייהם, יניב ותומר ז""ל, כל אחד מהם בדמי חייו.",				
147,ME-20-01-18011-231,"כל אחד מהם בעל משפחה עם ילדים שהפכו ליתומים, הורים שמתקשים לקבל את העובדה שאיבדו את בנם, ונשים שהפכו באחת לאלמנות בגיל צעיר.",				
148,ME-20-01-18011-231,"דבריהם של בני המשפחות העבירו מסר זה באופן הברור ביותר, במילים העצובות, במסר שביקשו להעביר לנאשם אשר הביא לאסון המיותר, ובדמעות שהציפו עיניהם של כל באי האולם.",				
149,ME-20-01-18011-231,"וכאילו לא די בכך, פוטנציאל הנזק הוא עצום, בעיקר נוכח העובדה שהנאשם ביצע מספר שינויים ברכב לצורך הגדלת הספק המנוע להם לא קיבל היתר מאת רשות הרישוי.",				
150,ME-20-01-18011-231,"הרכב בו נהג אכן הפך לכלי נשק של ממש, כאשר הנאשם נהג במהירות של 158.6 קמ""ש לפחות, מהירות כפולה מהמותר, בעת שעקף את הרכבים, אז ראה רכב שהגיע מולו, סטה ימינה בחדות בחזרה לנתיב שבכיוון נסיעתו, איבד את השליטה על רכבו, סטה שמאלה לנתיב הנגדי, פגע במעקה הבטיחות, הסתחרר עם רכבו ופגע ביניב ובתומר, וכתוצאה מהתאונה השניים מתו במקום.",				
151,ME-20-01-18011-231,"הנאשם העז לנהוג באופן שלוח רסן כשיצא מתוך נקודת הנחה שגויה וקטלנית לפיה, הוא מכיר היטב את הכביש, והמדובר היה בשעת בוקר מוקדמת בה תנועת הרכבים דלה יחסית.",				
152,ME-20-01-18011-231,"בנוסף לכל הפעולות מגבירות הסיכון בהן נקט, הנאשם צרך סמים מסוג קנבוס עובר ובסמוך לנסיעה, ונהג ברכב כשהוא נתון תחת השפעת הסם, וכשבגופו THC, החומר הפעיל בקנבוס, בריכוז של לפחות 3.8 נ""ג/מ""ל, והחזיק ברכב שקית ובה קנבוס במשקל של 8.4842 גרם נטו, אותה השליך מהרכב – לדבריו כתגובת בהלה.",				
153,ME-20-01-18011-231,"אלא, שמכל הנסיבות ומהמפורט בתסקיר שירות המבחן עולה, כי הנאשם תר אחר ""ריגוש"" תוך הפגנת התנהגות מחוסרת גבולות כלפי אחרים, אותם סיכן באופן ממשי, והסוף הטראגי אכן הגיע, כך שיניב ותומר ז""ל מצאו את מותם המיותר באותו בוקר, ועימם התרסקו גם בני משפחותיהם על חלומותיהם, תקוותיהם ונגוזה באחת שמחת החיים שכה אפיינה את המשפחות.",				
154,ME-20-01-18011-231,מדיניות הענישה מחייבת לשקול מספר גורמים בעניינם של נאשמים שהיו מעורבים בתאונות קטלניות:,				
155,ME-20-01-18011-231,"בענייננו -  הן הפרקליטות, הן הנאשם באמצעות הודאתו, הגדירו את רמת אשמתו של הנאשם, כמי שהרג את תומר ויניב ז""ל, מתוך יסוד נפשי של קלות דעת.",				
156,ME-20-01-18011-231,"מדובר בקלות דעת ברמה גבוהה, על רקע הנסיעה במהירות מופרזת, בהיות הנאשם נתון תחת השפעת סם מסוג קנבוס, כשהוא נוהג ברכב בו ביצע שיפורים לצורך הגדלת הספק המנוע שלא כדין, ולבסוף אף השליך שקית סם מרכבו בסמוך לאחר התאונה.",				
157,ME-20-01-18011-231,"אשר למדיניות ענישה הראויה, יפים דבריו של המשנה לנשיא מ' חשין:",				
158,ME-20-01-18011-231,"עיינתי בפסיקה המקיפה והרלבנטית שהוצגה על-ידי ב""כ הצדדים, ולצורך קביעת מתחם העונש ההולם אציין את פסקי-הדין המרכזיים מתוך האסופה שהוצגה:",				
159,ME-20-01-18011-231,"המערער נהג בהיותו שיכור לאחר חצות, התקרב במהירות גבוהה לצומת מרומזר ועלה עם רכבו על המדרכה.",				
160,ME-20-01-18011-231,"באותה עת, ליד מעבר החציה, המתינו שני ילדים בני 13 ברמזור להולכי הרגל, והמערער פגע בהם חזיתית ובעוצמה רבה.",				
161,ME-20-01-18011-231,אחד הילדים נפצע באורח אנוש ונפטר כעבור 40 דקות.,				
162,ME-20-01-18011-231,"הילד השני סבל משברים, חתכים ושפשופים בכל חלקי גופו.",				
163,ME-20-01-18011-231,"המערער נקט בפעולות שונות כדי לחמוק מאחריות למעשיו: שתה כמות מים מרובה כדי לטשטש את עקבות האלכוהול שצרך, תדרך את אחד מחבריו כדי שיעיד שלא שתה אלכוהול ומחק יישומון שהקליט באופן אוטומטי שיחות מפלילות שקיים לפני התאונה ואחריה.",				
164,ME-20-01-18011-231,"נקבע מתחם עונש הולם שנע בין 8 עד 13 שנות מאסר, והושת עליו עונש של 12 שנות מאסר בפועל.",				
165,ME-20-01-18011-231,"בפסק-הדין צוין, כי אין חולק שבית-המשפט המחוזי החמיר עם המערער באופן משמעותי בהשוואה לרמת הענישה הנוהגת.",				
166,ME-20-01-18011-231,"עם זאת, אין בגזר-הדין סטייה ממדיניות הענישה ברמה המחייבת התערבות.",				
167,ME-20-01-18011-231,"עוד צוין, כי אמנם, עונשו קרוב יותר לזה שנגזר על נהגים שהורשעו גם בהפקרת נפגעים בתאונת דרכים קטלנית או על נהגים שנקבע כי פעלו מתוך אדישות, או על נהגים שנמצאו אחראים בנסיבות דומות לתאונות רבות נפגעים, אך הערעור נדחה.",				
168,ME-20-01-18011-231,"בית-המשפט המחוזי קבע, כי טווח הענישה המוסכם בין הצדדים סביר, ועל הנאשם, שלחובתו עבר תעבורתי הכולל 22 הרשעות (14 מתוכן עניינן נהיגה במהירות מופרזת), הושת עונש של 10 שנות מאסר בפועל, 22 שנות פסילה ופיצוי בסך 150 אלף ₪.",				
169,ME-20-01-18011-231,"על המערער, אדם צעיר ללא עבר פלילי קודם, עם עבר תעבורתי של 15 הרשעות, הוטל עונש של 58 חודשי מאסר, פסילת רישיון למשך 12 שנים ופיצוי למשפחת המנוח בסך 60 אלף ₪.",				
170,ME-20-01-18011-231,"ערעור על חומרת העונש נדחה, תוך שצוין, כי מלכתחילה היסוד הנפשי שיוחס למערער היה ""קלות דעת"", ועונש המאסר שהושת עליו רחוק מעונש המקסימום בגין עבירה של המתה בקלות דעת לפי סעיף 301ג לחוק העונשין.",				
171,ME-20-01-18011-231,"על המערער, בעל עבר בעבירות סמים, הושת עונש של 5 שנות מאסר ופסילת רישיון נהיגה למשך 15 שנים.",				
172,ME-20-01-18011-231,"ערעור על חומרת העונש נדחה, תוך שצוין כי גזר-הדין מאזן בין הצורך להרתיע את הרבים במטרה למנוע את המקרה הבא לבין נסיבותיו האישיות של המערער.",				
173,ME-20-01-18011-231,"במסגרת נסיבותיו האישיות של המערער, נשקלו עובדת היותו אב למשפחה ברוכת ילדים, מצבו הנפשי, עברו הפלילי שכלל עבירת אלמ""ב ועשרות הרשעות בתחום התעבורה.",				
174,ME-20-01-18011-231,"על המערער הושת עונש של 8 וחצי שנות מאסר בפועל, פסילה למשך 15 שנים ופיצויים בסך 80 אלף ₪ לכל אחת ממשפחות קורבנות העבירה.",				
175,ME-20-01-18011-231,"ערעור על חומרת העונש נדחה, כשצוין כי העונש תואם את מדיניות הענישה הנהוגה, הרואה בחומרה רבה את התופעה המסוכנת של נהיגה בשכרות המאיימת על שלום הציבור ובטחונו, ומנגד את נסיבותיו האישיות של המערער שנלקחו בחשבון בכך שעונשו נקבע בצד הנמוך של המתחם שנקבע.",				
176,ME-20-01-18011-231,"המערער, שלחובתו 18 הרשעות בתעבורה, נהג ברכב משא בלתי אחוד בכביש 40.",				
177,ME-20-01-18011-231,באותה עת הנהג המנוח נהג לפניו באותו הכיוון.,				
178,ME-20-01-18011-231,"המערער נהג ברכב כשהוא שיכור, כאשר בגופו היה ריכוז אלכוהול של 130 מ""ג ב- 100 מ""ל דם, וכן התגלתה בגופו חומצת חשיש.",				
179,ME-20-01-18011-231,"המערער פגע ברכב שלפניו בו נהג המנוח, כתוצאה מכך נדחף הרכב וחסם את נתיב הנסיעה הנגדי לרחוב, המשאית שהגיעה ממול פגעה ברכב, ולבסוף המשאית וכן רכבו של המערער התהפכו.",				
180,ME-20-01-18011-231,"כתוצאה מהתאונה מצאו את מותם הנהג המנוח והנוסע נוסף שהיה עמו, ונפצעו נהג המשאית ומי שנסע עימו.",				
181,ME-20-01-18011-231,"בנוסף, המערער בחר לנהוג ברכבו, לאחר התאונה, בהיותו נתון תחת פסילת רישיון.",				
182,ME-20-01-18011-231,נקבע מתחם שנע בין 6 ל- 10 שנות מאסר.,				
183,ME-20-01-18011-231,"ערעור על חומרת העונש נדחה, כשצוין כי בעצם הנהיגה במצב של שכרות, נטל המערער על עצמו סיכון מודע לכך שנהיגתו, בתנאים אלה, עלולה להסתיים בתוצאה קטלנית, סיכון שהתממש.",				
184,ME-20-01-18011-231,באשר לעבירת ההמתה בקלות הדעת נקבע מתחם עונש הולם שנע בין 6 - 10 שנות מאסר; על עבירות הסחר בסמים נקבע מתחם ענישה שנע בין 18 ל- 36 חודשי מאסר.,				
185,ME-20-01-18011-231,"המערער ללא עבר פלילי, ועבר תעבורתי הכולל הרשעה אחת.",				
186,ME-20-01-18011-231,מהתסקיר עלה שסיכויי שיקומו טובים.,				
187,ME-20-01-18011-231,"הערעור על חומרת העונש נדחה ונקבע, כי עקרון קדושת החיים מחייב במקרה כזה ענישה מחמירה, כאשר ילד בן 8, שלא חטא בדבר, קיפח את חייו.",				
188,ME-20-01-18011-231,"מצידו של המערער מדובר בקלות דעת ברף גבוה ביותר, חריגה וייחודית בחומרתה, בשל הנסיעה במהירות גבוהה, בטבורה של עיר, בשיאו של יום הכיפורים, כשברשותו סמים מסוכנים, לאחר שביצע מספר עסקאות סמים.",				
189,ME-20-01-18011-231,"עוד נקבע, כי רף גבוה ביותר של עבירת קלות הדעת אינו מאפשר גזירה שווה מפסיקה מקלה בעניינים אחרים.",				
190,ME-20-01-18011-231,"רכיב הפיצוי הופחת מ- 250 אלף ל- 120 אלף ₪, ונקבע שעל המערער להתחיל בתשלום תוך כדי מאסרו ולא לאחר שחרורו.",				
191,ME-20-01-18011-231,"נקבע מתחם עונש הולם שנע בין 5 ל- 12 מאסר, ועל המערער הושת עונש של 7 שנות מאסר, פסילת רישיון נהיגה למשל 15 שנים, פיצוי לעזבון המנוח בסך 50 אלף ₪ ופיצוי זהה לבנו של המנוח שנפצע קשה.",				
192,ME-20-01-18011-231,ערעור וערעור שכנגד נדחו.,				
193,ME-20-01-18011-231,"צוין, כי המערער לא נטל אחריות על מעשיו, ללא עבר מכביד בתעבורה, ורק בשל הכלל לפיו ערכאת הערעור אינה ממצה את הדין עם הנאשם, העונש אושר כשהודגש כי הוא נוטה לקולה.",				
194,ME-20-01-18011-231,"פסקי-דין אלו משקפים קשת מקרים רלבנטיים, כאשר לאחר ביצוע אבחנות מתבקשות, תוך שאני לוקחת בחשבון את נסיבות נהיגתו משולחת הרסן של הנאשם, אשר הביאה למותם של שניים – יניב ותומר ז""ל, ולאור רף החומרה של יסוד קלות הדעת, אני קובעת מתחם עונש הולם אשר נע בין 9 ל- 14 שנות מאסר בפועל לצד פסילה בפועל משמעותית ופיצוי למשפחות הקרבנות.",				
195,ME-20-01-18011-231,בעניינו של הנאשם לא נטען ולא הוצג כל שיקול אשר מצדיק חריגה מהמתחם מטעמי שיקום (או מטעמי הגנה על שלום הציבור).,				
196,ME-20-01-18011-231,"על כן, עונשו ייגזר בתוך המתחם ויש להתחשב בנסיבות אשר אינן קשורות בביצוע העבירות, כמפורט בסעיף 40יא' לחוק העונשין.",				
197,ME-20-01-18011-231,"באשר לנסיבות שאינן קשורות לביצוע העבירות ייאמר, כי הנאשם הודה בהזדמנות הראשונה, וחסך מזמנם של ב""כ הצדדים ובית-המשפט – ובעיקר חסך עוגמת נפש רבה למשפחות המנוחים ומנע ניהול הליך משפטי ממושך.",				
198,ME-20-01-18011-231,"מדברו לבית-המשפט ומהאמור בתסקיר שירות המבחן התרשמתי, כי הנאשם אכן נתון בתחושת שבר עמוק והאשמה עצמית, מכיר באופן אמיתי באחריותו לתוצאות הטראגיות של העבירות ומתקשה להתמודד רגשית עם התוצאות הקשות על משפחות המנוחים, על משפחתו ועל עצמו.",				
199,ME-20-01-18011-231,"בראייה מקצועית התרשם שירות המבחן, כי הנאשם מסוגל לראות את הפגיעה באחר ומבטא צורך לשאת את עונשו במאסר מתוך תחושת הקושי, הכאב ולקיחת האחריות על מעשיו.",				
200,ME-20-01-18011-231,"הנאשם בחור צעיר, נעדר עבר פלילי, לחובתו שש הרשעות בתעבורה בהליכים אשר הסתיימו בקנס, ולפי האמור בתסקיר הפסיק להשתמש בקנאבוס מאז התאונה הטראגית, כצעד המבטא הכרה בנזק של השימוש בסם, כשקיימת יכולת להיתרם מקשר טיפולי מיטיב, אותו מומלץ שיקבל במאסרו.",				
201,ME-20-01-18011-231,"בסופו של יום, החלטתי לגזור על הנאשם ענישה המצויה מעט מעל לרף התחתון של המתחם העונש שנקבע, על-מנת ליתן ביטוי מסוים לשיקול של הרתעת הרבים ולמגמת ההחמרה שקיימת ביחס לתאונות דרכים קטלניות – ובעיקר אלה שנגרמו בשל נהיגה בשכרות או תחת השפעת סמים, כחלק מתפקידם של בתי-המשפט לתרום את חלקם למאבק בקטל בדרכים (ראו, למשל, בפסקה 26 והלאה בעניין בר זכאי).",				
202,ME-20-01-18011-231,"אלא, שגם מגמת החמרה זו יש ליישם במתינות ובהדרגה, ובמיוחד בעניינו של נאשם אשר מודה במיוחס לו ומבטא השלמה עם העובדה שעליו לשלם מחיר על מעשיו הקשים באמצעות נשיאת עונש מאחורי סורג ובריח לתקופה ממושכת.",				
203,ME-20-01-18011-231,"לאור כל האמור לעיל, אני גוזרת את דינו של הנאשם כדלקמן:",				
204,ME-20-01-18011-231,"מאסר בפועל בן 9 שנים ו – 6 חודשים, בניכוי ימי מעצרו 16.12.19 עד 19.3.20.",				
205,ME-20-01-18011-231,18 חודשי מאסר על תנאי שלא יעבור בתוך 3 שנים מיום שחרורו עבירות בהן הורשע מסוג פשע; 6 חודשי מאסר על תנאי שלא יעבור בתוך 3 שנים מיום שחרורו עבירות בהן הורשע מסוג עוון;,				
206,ME-20-01-18011-231,פסילה בפועל מלהחזיק או לקבל רישיון נהיגה למשך 15 שנים מיום שחרורו ממאסר;,				
207,ME-20-01-18011-231,"אף שאין כל פיצוי כספי שיהיה בו כדי להקטין את כאבן של המשפחות, מצאתי להטיל על הנאשם פיצוי של 100,000 ₪ לכל אחת ממשפחות המנוחים.",				
208,ME-20-01-18011-231,"הסכום הכולל של 200,000 ש""ח יופקד בקופת בית-המשפט עד ליום 1.2.22, והפיצוי שנפסק יועבר לנשותיהם של יניב ותומר ז""ל, את פרטיהן ימסור ב""כ המאשימה תוך 14 ימים.",				
209,ME-20-01-18011-231,"הנאשם יתייצב לנשיאת מאסרו בבית סוהר הדרים, ביום 1.8.21 עד השעה 10:00, או על פי החלטת שב""ס, כשברשותו תעודת זהות וגזר-דין זה.",				
210,ME-20-01-18011-231,"על ב""כ הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",				
211,ME-20-01-18011-231,התנאים הכספיים שהופקדו בתיקי המעצר הקשורים והתנאים המגבילים הקיימים יעמדו בתוקפם עד להתייצבות הנאשם לנשיאת עונשו.,				
212,ME-20-01-18011-231,הודעה זכות ערעור לבית-המשפט העליון תוך 45 יום.,				
213,ME-20-01-18011-231,"ניתן היום,  כ' תמוז תשפ""א, 30 יוני 2021, במעמד בני משפחות המנוחים, הנאשם וב""כ הצדדים.",				
214,ME-20-01-18011-231,דנה מרשק מרום 54678313,				
