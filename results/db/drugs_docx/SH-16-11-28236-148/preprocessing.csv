,verdict,text,part
0,SH-16-11-28236-148,פרקליטות מחוז תל אביב  פלילי,כבוד השופט  רועי פרי
1,SH-16-11-28236-148,"ע""י ב""כ עו""ד דיה בן אסא",כבוד השופט  רועי פרי
2,SH-16-11-28236-148,"ע""י ב""כ עו""ד קובי מרגולוב ועו""ד מיכאל סיבוני",נגד
3,SH-16-11-28236-148,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9(א), (ד), 10",נגד
4,SH-16-11-28236-148,"הנאשם הורשע, עפ""י הודאתו, במסגרת הסדר טיעון דיוני, בכתב האישום המתוקן בעבירות של ייצור סם מסוכן בניגוד לסעיף 6 לפקודת הסמים המסוכנים [נוסח משולב], תשל""ג – 1973 (להלן: ""הפקודה""), החזקת סם שלא לצריכה עצמית, בניגוד לסעיפים 7(א) ו-(ג) רישא לפקודה, החזקת כלים לשם הכנת סם, לפי סעיף 10 לפקודה והחזקת חצרים לשם הכנת סם – עבירה עלי סעיפים 9(א) ו-(ד) רישא לפקודה.",גזר דין
5,SH-16-11-28236-148,"למקרא כתב האישום המתוקן,  עולה כי ביום 18.8.15 שכר הנאשם דירה ברחוב כיכר ויצמן בחולון ולשם גידול וייצור סם מסוכן החזיק הנאשם בדירה,  בין היתר, במערכת השקיה ומערכת חשמל ותאורה, אדניות עם אדמה ודשן, מאווררים ומזגן.",גזר דין
6,SH-16-11-28236-148,"החל מהחודשים אפריל-מאי 2016 ועד ליום 1.11.16 גידל הנאשם וייצר, שלא כדין, סם מסוכן מסוג קנבוס, בכמויות של עשרות ק""ג, באמצעות גידול הסם בעשרות צמחים באדניות.",גזר דין
7,SH-16-11-28236-148,"ביום 1.11.16 החזיק הנאשם סם מסוכן מסוג קנבוס, במשקל כולל של 32 ק""ג נטו.",גזר דין
8,SH-16-11-28236-148,"הצדדים לא הגיעו לידי הסכמה לעניין העונש, וכמצוות החוק, נשלח הנאשם בטרם נשמעו הטיעונים לעונש לקבלת תסקיר מאת שירות המבחן, מפאת גילו במועד ביצוע העבירה – מתחת לגיל 21.",גזר דין
9,SH-16-11-28236-148,שירות המבחן בתסקירו מגולל את נסיבות חייו של הנאשם.,גזר דין
10,SH-16-11-28236-148,"מפאת צנעת הפרט לא אפרט את הדברים, אך אציין בקצירת האומר כי המדובר בבחור צעיר, רווק, כבן 22.",גזר דין
11,SH-16-11-28236-148,התגורר עד למעצרו בבית אביו בבת ים ועבד עמו בחנות ירקות.,גזר דין
12,SH-16-11-28236-148,"הורי הנאשם התגרשו עת היה בגיל 8, וניכר כי הנאשם חווה משבר רגשי עקב הפרידה, בהינתן המרחק הגאוגרפי שבין מגורי הוריו.",גזר דין
13,SH-16-11-28236-148,"אמו של הנאשם התגוררה ביישוב שלומי שבצפון, ולימים עברה לאזור המרכז.",גזר דין
14,SH-16-11-28236-148,מגיל צעיר נדרש הנאשם להתנהל באופן עצמאי.,גזר דין
15,SH-16-11-28236-148,"הנאשם  ציין בפני השירות בדבר חובותיו הגבוהים, פרי הימורים וסמים.",גזר דין
16,SH-16-11-28236-148,"שירות המבחן מתאר הפניות קודמות של הנאשם לשירות, לרבות שימוש בסמים על רקע המשבר המשפחתי המתואר.",גזר דין
17,SH-16-11-28236-148,הנאשם הביע חרטה על מעשיו וגילה מודעות ראשונית באשר לשורשי קשייו ודפוסי התנהגותו.,גזר דין
18,SH-16-11-28236-148,העבירה מושא תיקנו מוסברת על ידו ברקע לחצים כספיים סביב חובותיו בשוק האפור.,גזר דין
19,SH-16-11-28236-148,"באחרית התסקיר, ממליץ שירות המבחן על שילוב הנאשם במסגרת טיפולית התואמת את צרכיו ואשר תוכל לסייע בידיו לזהות מצבי סיכון.",גזר דין
20,SH-16-11-28236-148,"לנאשם עבר בפלילים, הכולל רישום בעבירה של החזקת סם לצריכה עצמית מתקופת נערותו, והרשעה בעבירות תקיפה ואיומים מפברואר השנה, בגינה נדון למאסר לתקופה של 3 חודשים וענישה נלווית.",גזר דין
21,SH-16-11-28236-148,המדובר בעבירות שנעברו בשלהי שנת 2015.,גזר דין
22,SH-16-11-28236-148,"התובעת המלומדת עמדה על נסיבות ביצוע העבירות, הפנתה לרישום הפלילי ולתסקיר שירות המבחן, ובתוך כך עתרה למתחם עונשי שבין 24 ל- 48 חודשי מאסר, לצד קנס כספי ומאסר מותנה.",גזר דין
23,SH-16-11-28236-148,"התובעת ביקשה למקם את הנאשם בחציו התחתון של המתחם, תוך הפניה לפסיקה.",גזר דין
24,SH-16-11-28236-148,"הסנגורים המלומדים, עשו ככל הניתן לטובת הנאשם, ולימדו עליו סנגוריה רהוטה.",גזר דין
25,SH-16-11-28236-148,"הפנו לתסקיר שירות המבחן והאופק השיקומי, עדותה של אמו של הנאשם בשלב הטיעונים לעונש, הודייתו של הנאשם ולקיחת האחריות, נסיבותיו האישיות והרקע למעשיו בעטיה של הסתבכות בבעיית הימורים והחובות.",גזר דין
26,SH-16-11-28236-148,"הסנגורים הסבירו כי הנאשם מעוניין בשיקום, עם זאת האמביוולנטיות שתוארה עלי התסקיר, נובעת מהעובדה כי הנאשם שוהה כתשעה חודשים במעצר, ומכאן מעוניין הוא לשאת בעונשו ולסיים את התיק.",גזר דין
27,SH-16-11-28236-148,הסנגורים טענו והטעימו תוך הפנייה לפסיקה מרובה ולדוח הוועדה הציבורית לבחינת מדיניות הענישה והטיפול בעבריינים בראשותה של כב' השופטת (בדימוס) דליה דורנר.,גזר דין
28,SH-16-11-28236-148,"הסנגורים עתרו להשתת עונש מאסר מתון, בשים לב לגילו של הנאשם, נסיבותיו, האמור בתסקיר, סוג הסם, שאינו סם נקי אלא שתילי קנבוס והעובדה שאין המדובר בסם המוכן להפצה.",גזר דין
29,SH-16-11-28236-148,ההגנה ביקשה לקבוע מתחם שבין 6 חודשי מאסר ל- 24 חודשים.,גזר דין
30,SH-16-11-28236-148,"הנאשם בדברו האחרון, דיבר מדם לבו.",גזר דין
31,SH-16-11-28236-148,הנאשם הביע חרטה מלאה על מעשיו והסביר את הרקע למעשים לאור הסתבכותו עם נושיו עקב הימורים.,גזר דין
32,SH-16-11-28236-148,"גידול סמים מסוכנים הינן עבירות המשתייכות למשפחת עבירות הפצת הסמים, וככאלה קיימת בגינן חזקת מסוכנות סטטוטורית לשלום הציבור.",דיון והכרעה
33,SH-16-11-28236-148,ככל שכמות הסם המוחזקת או המיוצרת גדולה כך קיים סיכון רב שסם מסוכן בהיקף נרחב יגיע לציבור ורבים יעשו בו שימוש.,דיון והכרעה
34,SH-16-11-28236-148,"לעבירות מסוג דא מניעים כלכליים, בין אם המגדל או המחזיק עושה זאת לעצמו או לטובת אחר.",דיון והכרעה
35,SH-16-11-28236-148,"עבירות הסמים הינן ""רעה חולה"" בחברתנו, מכלות בה כל חלקה טובה ובהקשר זה יש לזכור את הסכנות הגלומות בשימוש והפצת סמים מסוכנים.",דיון והכרעה
36,SH-16-11-28236-148,הערכים המוגנים שבבסיס העבירות הינם בהגנה על שלום הציבור ובטחונו.,דיון והכרעה
37,SH-16-11-28236-148,"סמים מסוכנים מהווים מחוללי פשיעה ולא בכדי נאמר כי יש להילחם בעבירות מתחום ההפצה, ""כמלחמת ישראל בעמלק"" – ראו דבריו של כב' השופט חשין ז""ל במסגרת בש""פ 2566/92 אבורקייק נ' מדינת ישראל (27.5.92).",דיון והכרעה
38,SH-16-11-28236-148,"יש לתת את הדעת להשלכות ההרסניות של נגע הסמים על חברתנו, כאשר המכורים לסם לעיתים מבצעים עבירות רכוש או עבירות אחרות לצורך מימון רכישת הסם.",דיון והכרעה
39,SH-16-11-28236-148,בקביעת המתחם יש לקחת בחשבון את סוג הסם וכמותו וחלקו של הנאשם.,דיון והכרעה
40,SH-16-11-28236-148,עניין לנו במי שגידל בעצמו את הסמים ומכאן חלקו משמעותי.,דיון והכרעה
41,SH-16-11-28236-148,"הנאשם שלפני, בחור צעיר, ביצע את העבירות עלי כתב האישום המתוקן, כבגיר-צעיר, עוד לפני שמלאו לו 21 שנים, עם זאת עסקינן בכמות נכבדת של סמים, בדמות שתילי קנבוס, במשקל כולל של 32 ק""ג, תוך שכירת דירה לשם כך, רכישת ציוד והתקנתו.",דיון והכרעה
42,SH-16-11-28236-148,"עיינתי בפסיקה אליה הפנו ב""כ הצדדים.",דיון והכרעה
43,SH-16-11-28236-148,"הפסיקה מגוונת מאוד, לכאן ולכאן.",דיון והכרעה
44,SH-16-11-28236-148,"סבורני כי מתחם העונש ההולם, בעבירות מסוג דא, שעניינן גידול סמים מסוג קנבוס בדירה, במשקל מושא תיקנו, ללא ראיות לסחר בסמים נע בין 16 חודשי מאסר ל- 30 חודשי מאסר, לצד מאסר מותנה מרתיע וקנס הולם, בשים לב לתועלת הכלכלית הצפויה בעטין של עבירות אלה.",דיון והכרעה
45,SH-16-11-28236-148,"הנסיבות שאינן קשורות בביצוע העבירה, הינן גילו הצעיר של הנאשם, נטילת האחריות, הבעת החרטה המלאה, כפי שהתרשמתי באופן בלתי אמצעי, מדבריו של הנאשם בפני, חסכון בזמן שיפוטי יקר ובזמנם של עדי התביעה, עברו הפלילי של הנאשם ואפיק השיקום הניכר מתסקיר שירות המבחן, כמו גם נסיבותיו האישיות של הנאשם וההשפעה על משפחתו, כמפורט עלי תסקיר ובעדותה של אמו של הנאשם בפני – ראו ע' 8 לפרוטוקול.",דיון והכרעה
46,SH-16-11-28236-148,"לאחר שנתתי דעתי לטיעוני הצדדים, למכלול הדברים לרבות דברי הנאשם בפני, האמור בתסקיר, לצד הרישום הפלילי, נראה כי יש למקם את הנאשם במצרף הדברים לקראת חלקו התחתון של המתחם, בעיקר בשים לב לגילו הצעיר, האופק השיקומי המסתמן מהתסקיר, נטילת האחריות והחרטה הכֵנה – אודות השיקולים המיוחדים שיש לשקול בעניין ""בגיר-צעיר"", ראו, בין היתר:",דיון והכרעה
47,SH-16-11-28236-148,"מכלל הטעמים לעיל, לאחר שבחנתי נסיבות ביצוע העבירה, הערכים המוגנים שבבסיס העבירות, מדיניות הענישה הנוהגת והנסיבות שאינן קשורות בביצוע העבירה, לרבות נסיבותיו האישיות של הנאשם, גילו והאמור בתסקיר שירות המבחן, ובשים לב לאופק השיקומי, באתי לגזור על הנאשם את העונשים הבאים:",דיון והכרעה
48,SH-16-11-28236-148,"מאסר בפועל לתקופה של 18 חודשים, שמניינם מיום המעצר – 5.11.16 ואילך.",דיון והכרעה
49,SH-16-11-28236-148,"מאסר מותנה בן 10 חודשים למשך 3 שנים והתנאי שלא יעבור בתקופה זו עבירה על פקודת הסמים המסוכנים, למעט עבירה של שימוש בסם לצריכה עצמית.",דיון והכרעה
50,SH-16-11-28236-148,מאסר מותנה בן 6 חודשים למשך 3 שנים והתנאי שלא יעבור בתקופה זו עבירה של שימוש בסם לצריכה עצמית.,דיון והכרעה
51,SH-16-11-28236-148,"קנס בסך  8,000 ₪ או  40 ימי מאסר תמורתם.",דיון והכרעה
52,SH-16-11-28236-148,"הקנס ישולם ב- 8 תשלומים, חודשיים, שווים ורצופים, החל מיום 20.8.17 ואילך.",דיון והכרעה
53,SH-16-11-28236-148,"אי תשלום במועד יגרור העמדת מלוא היתרה לפירעון מיידי, בתוספת ריבית פיגורים כחוק.",דיון והכרעה
54,SH-16-11-28236-148,"אני מורה בזאת על השמדת הסמים שנתפסו וכל הציוד, הקשור בגידול הסם.",דיון והכרעה
55,SH-16-11-28236-148,"זכות ערעור לבית המשפט המחוזי בתל אביב, בתוך 45 ימים מהיום.",דיון והכרעה
56,SH-16-11-28236-148,"אמליץ בפני שלטונות שב""ס, לאור האמור בתסקיר שירות המבחן, לנסות ולשלב את הנאשם, במסגרת אפיק טיפולי, בתקופת המאסר.",דיון והכרעה
57,SH-16-11-28236-148,"המזכירות תעביר העתק מגזר הדין לשב""ס ולשירות המבחן למבוגרים.",דיון והכרעה
58,SH-16-11-28236-148,"54678313ניתן היום,  כ""ה תמוז תשע""ז, 19 יולי 2017, במעמד הצדדים.",דיון והכרעה
