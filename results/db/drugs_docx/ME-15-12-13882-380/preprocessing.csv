,verdict,text,part
0,ME-15-12-13882-380,"ע""י ב""כ עו""ד: נועם שביט",בעניין:
1,ME-15-12-13882-380,"ע""י ב""כ עו""ד: שרון בן צבי",נגד
2,ME-15-12-13882-380,"חוק העונשין, תשל""ז-1977: סע'  25, 31, 284, 295 (א), 415",נגד
3,ME-15-12-13882-380,"פקודת הסמים המסוכנים [נוסח חדש], תשל""ג-1973: סע'  13",נגד
4,ME-15-12-13882-380,פקודת מס הכנסה [נוסח חדש] - לא מרובד: סע'  220 (5),נגד
5,ME-15-12-13882-380,"הנאשם 1 היה רופא בכיר במחלקת הרדמה, ועבד גם במרפאת הכאב בבית החולים וולפסון בחולון.",גזר דין
6,ME-15-12-13882-380,"במסגרת תפקידיו במרפאת הכאב, המליץ הנאשם על שימוש בסם מסוג קנבוס רפואי, לאלה שנזקקו לסם זה להקלת כאבים, וחתם על טפסי בקשה לקבלת רשיון שימוש בקאנביס למטרות רפואיות.",גזר דין
7,ME-15-12-13882-380,"הנאשם 2 הוא פושט רגל, ובינו לבין הנאשם 1 היתה הכרות בת 8 שנים.",גזר דין
8,ME-15-12-13882-380,"עובר לשנת 2011 קשרו שני הנאשמים קשר לתת ללקוחות פוטנציאלים שירותים הקשורים בתפקידו של נאשם 1 כרופא במרפאת כאב, בתמורה לקבלת תשלום שלא כדין מהלקוחות, ולספק ללקוחות אלה קנבוס רפואי.",גזר דין
9,ME-15-12-13882-380,"הקשר שיצרו הנאשמים בא לידי ביטוי בכך שנאשם 2 היה יוצר קשר עם לקוחות שחפצו ברישיון לקנבוס רפואי בתמורה לתשלום, ושלא היו זכאים לקבלת הסם עפ""י הנהלים שהוציא משרד הבריאות.",גזר דין
10,ME-15-12-13882-380,"לאחר יצירת הקשר עם הלקוח, היה הנאשם 2 קובע תור ללקוח במרפאת הכאב אצל הנאשם 1, תוך עקיפת מערכת זימון התורים, ותוך קביעת מועד מוקדם באופן משמעותי מזה שניתן היה לקבוע דרך מערכת זימון התורים.",גזר דין
11,ME-15-12-13882-380,"הלקוח היה מגיע למרפאות החוץ בבית החולים, נאשם 2 היה פותח לו תיק רפואי שאותו העביר לטיפולו של נאשם 1, כאשר נאשם 1 העמיד לרשותו של נאשם 2 את חותמת הרופא שלו על מנת שיוכל למלא את הטפסים הדרושים לצורך קבלת רישיון לסם.",גזר דין
12,ME-15-12-13882-380,"בדרך זו סיפקו הנאשמים ללקוחות השונים קנבוס רפואי, שלא כדין, וזאת בתמורה לקבלת סך של כ-350,000 ₪ מעשרות לקוחות.",גזר דין
13,ME-15-12-13882-380,"במסגרת הסדר טיעון הוגש כתב אישום מתוקן כנגד נאשם 2, ובו מפורטים המעשים שנעשו ביחס לעשרות רבות של לקוחות שנאשם 2 היה מביא למרפאת הכאב, רושם רישום כוזב כאילו הלקוח נזקק לקנבוס רפואי מסיבות רפואיות, הטופס היה מועבר לנאשם 1 שהיה חותם על הטופס כאילו הלקוח אכן נזקק באמת לשימוש בקנביס עקב סיבות רפואיות.",גזר דין
14,ME-15-12-13882-380,"ב-42 האישומים הראשונים שבכתב האישום המתוקן, מפורטות הנסיבות של הטיפול ב-42 לקוחות שלא היו זכאים לקבל את הסם אילו פעלו בדרך הרגילה, האישום 43 מתייחס לזירוז תורים ומתן המלצות כוזבות ללקוחות, בלא שהוכחו גובה הסכומים ששילמו לקוחות אלה לנאשמים ומדובר ב-20 לקוחות, האישום ה-44 מתייחס ללקוח נוסף שקיבל אישור שלא כדין לאספקת סם, האישום ה-45 מתייחס לאי דיווח על הכנסות מעסק, כאשר שני הנאשמים הרוויחו בשנות המס 2011-2015, סכומי כסף של כ-350,000 ₪ ולא דיווחו לפקיד השומה על הכנסות אלה.",גזר דין
15,ME-15-12-13882-380,האישומים ה-48-50 מתייחסים ללקוחות נוספים  שסופק להם סם שלא כדין בדרך שפורטה מקודם תמורת תשלומי כסף.,גזר דין
16,ME-15-12-13882-380,"סך הכל הורשע הנאשם עפ""י הודאתו ב-44 עבירות של מרמה והפרת אמונים לפי סעיף 284 לחוק העונשין תשל""ז-1977, 25 עבירות של ניסיון לקבלת דבר במרמה בנסיבות מחמירות לפי סעיף 415 סיפא וסעיף 25 לחוק העונשין, 24 עבירות של ניסיון לאספקת סם מסוכן לפי סעיף 13 לפקודת הסמים המסוכנים יחד עם סעיף 25 לחוק העונשין, 47 עבירות של תיווך בשוחד לפי סעיף 295 (א) לחוק העונשין, 19 עבירות של סיוע לקבלת דבר במרמה בנסיבות מחמירות לפי סעיף 415 בצירוף סעיף 31 לחוק העונשין, 28 עבירות של אספקת סם מסוכן לפי סעיף 13 לפקודת הסמים המסוכנים, 2 עבירות של קבלת דבר במרמה בנסיבות מחמירות לפי סעיף 415 סיפא יחד עם סעיף 31 לחוק העונשין, 2 עבירות של הפרת אמונים לפי סעיף 284 לחוק העונשין, ועבירה אחת של מרמה ותחבולה בכוונה להתחמק ממס לפי סעיף 220 (5) לפקודת מס הכנסה.",גזר דין
17,ME-15-12-13882-380,"יצויין כי גם עניינו של נאשם 1 הסתיים בהסדר טיעון, הוא הורשע עפ""י הודאתו בעבירות שיוחסו לו בכתב האישום המתוקן, ונגזר עליו עונש של 46 חודשי מאסר בפועל, 18 חודשי מאסר על תנאי וכן נדון לתשלום קנס בסך 250,000 ₪ ולחילוט כספים וכלי רכב בשווי 150,000 ₪.",גזר דין
18,ME-15-12-13882-380,"לחובתו של הנאשם 2 הרשעות קודמות בעבירות בניגוד לפקודת הסמים המסוכנים, קבלת דבר במרמה, גניבה, תקיפה ואיומים.",גזר דין
19,ME-15-12-13882-380,"כמו כן, הורשע בשעת 2003 בעבירות של הצתת מבנה, קשר לעשות פשע, בידוי ראיות ושימוש פחזני באש.",גזר דין
20,ME-15-12-13882-380,לחובתו של הנאשם עונש מאסר על תנאי בגין עבירות סמים שיש להפעילו.,גזר דין
21,ME-15-12-13882-380,"לאור העונשים שנגזרו על הנאשם 1, הגיעו הצדדים להסדר טיעון שבמסגרתו יוטל על הנאשם 2 עונש מאסר בפועל בן 40 חודשים ויחולט סכום כסף שנתפס אצלו.",גזר דין
22,ME-15-12-13882-380,"הצדדים חלוקים ביניהם בקשר להפעלת עונש המאסר המותנה, כאשר התביעה דורשת להפעיל עונש זה במצטבר לעונש המאסר, ואילו ההגנה טוענת שיש להפעילו בחופף בלבד.",גזר דין
23,ME-15-12-13882-380,"כמו כן, התביעה דורשת להטיל על הנאשם עונש של קנס כספי גבוה שכן מדובר בעבירות שנועדו להפקת רווח כספי ואילו ההגנה מבקשת שלא להטיל קנס עקב מצבו הכלכלי הגרוע של הנאשם.",גזר דין
24,ME-15-12-13882-380,"מסתבר שנגד הנאשם נפתח הליך של פשיטת רגל, ביום 5.11.15 ניתן כנגדו צו כינוס נכסים, הוא חוייב לשלם לנושיו סכום של 1,200 ₪ בחודש החל מיום 1.1.16 ונקבע דיון בבקשת פשיטת הרגל ביום 4.6.17.",גזר דין
25,ME-15-12-13882-380,"הנאשם הוא בן להורים גרושים שסבל רבות עקב גירושים מכוערים של הוריו, כתוצאה מכך נקלע למצב של דכאון והחל לגמגם, לטענתו נקלע לביצוע עבירות פליליות ושימוש בסמים עקב הרקע המשפחתי הקשה, היום הוא בן 37 ולטענתו יש לו בת זוג שהוא מתכוון לשאתה לאישה עוד בתקופת המאסר.",גזר דין
26,ME-15-12-13882-380,"הנאשם תאר במכתב שהגיש לבית המשפט את מצבו הכלכלי הקשה, כאשר הוא מסובך בחובות רבים, נפתחו נגדו תיקי הוצל""פ והוא נמצא בהליך של פשיטת רגל והוא מבקש שלא להטיל עליו קנס, להתחשב במצבו הקשה ולאפשר לו לסיים את המאסר ולפתוח בחיים חדשים.",גזר דין
27,ME-15-12-13882-380,"אין צורך להכביר במילים על חומרת המעשים שנעשו כאן, כאשר נאשם 2 היה קושר קשרים עם לקוחות שמבקשים להשתמש בקנבוס, ובעצה אחת ובקשירת קשר פלילי עם הנאשם 1 היו השניים מזייפים טפסים רפואיים שבו תואר מצב רפואי כוזב של הלקוח שכאילו נזקק לשימוש בקנביס להקלת מכאוביו, תמורת קבלת שוחד ותשלומי כספים.",גזר דין
28,ME-15-12-13882-380,"חלקו של הנאשם 2 בפרשה אינו קטן כאשר הוא היה יוצר את הקשר עם הלקוחות, מביאם למרפאת הכאב וקובע תורים מחוץ למערכת זימון התורים הרגילה.",גזר דין
29,ME-15-12-13882-380,"יחד עם זאת, ברור שחלקו של הנאשם 1, הרופא שביודעין רשם עובדות כוזבות כדי לספק סם למי שאינו זכאי לכך, גדול יותר.",גזר דין
30,ME-15-12-13882-380,"לפיכך, לאור העונש שנגזר על הנאשם 1, עונש מוסכם של 40 חודשי מאסר בפועל שהוסכם בין הצדדים, הוא עונש הולם וראוי לכבד את הסדר הטיעון.",גזר דין
31,ME-15-12-13882-380,"מאחר שמדובר בהסדר טיעון ""סגור"", אינני נדרש לקבוע מתחמי ענישה ואני גוזר על הנאשם 2 בגין כל העבירות שבהן הורשע עונש של 40 חודשי מאסר בפועל.",גזר דין
32,ME-15-12-13882-380,"בתאריך 4.1.12, נדון הנאשם בגין עבירות של סחר בסם קוקאין ותיווך בעסקאות חשיש, ונגזר עליו בת.פ.",גזר דין
33,ME-15-12-13882-380,"39028-06-11 בבית משפט השלום בתל אביב עונש של 14 חודשי מאסר בפועל, 6 חודשי מאסר על תנאי לשלוש שנים על עבירת סמים מסוג פשע, קנס בסך 2,500 ₪ ופסילת רישיון נהיגה על תנאי.",גזר דין
34,ME-15-12-13882-380,"מאחר שהנאשם הורשע בתיק זה גם בעבירות של אספקת סם מסוכן, ברור שיש מקום להפעיל את עונש המאסר המותנה.",גזר דין
35,ME-15-12-13882-380,"כאמור, התביעה מבקשת כי עונש זה יופעל במצטבר לעונש המאסר, ההגנה מבקשת להפעילו בחופף בהתחשב בעונש המאסר הלא קצר שיוטל על הנאשם ובהתחשב במצבו.",גזר דין
36,ME-15-12-13882-380,"לכאורה יש מקום להפעלת עונש המאסר המותנה במצטבר לעונש המאסר, שכן עפ""י הפסיקה יש מקום לצבור עונש מופעל.",גזר דין
37,ME-15-12-13882-380,"יחד עם זאת, בתיק זה לא בוצעה עבירה ""קלאסית"" של אספקת סם ע""י נאשם 2, שכן הסם שסופק ניתן ללקוחות כתוצאה מאישורו הכוזב של הנאשם 1, שנאשם 2 היה שותף לכך.",גזר דין
38,ME-15-12-13882-380,"בנסיבות אלה אני מחליט כי מחצית מעונש המאסר המותנה תופעל במצטבר לעונש המאסר שנגזר על הנאשם בתיק זה, המחצית השניה תופעל בחופף.",גזר דין
39,ME-15-12-13882-380,"לאור זאת, עונש המאסר המותנה שהוטל בת.פ.",גזר דין
40,ME-15-12-13882-380,"39028-06-11 בבית משפט השלום בת""א, יופעל כך ששלושה חודשים ממנו מצטברים לעונש המאסר בפועל ו-3 חודשים יהיו חופפים לו ולפיכך על הנאשם לשאת בעונש מאסר ממשי לתקופה של 43 חודשים החל מיום מעצרו 9.11.15.",גזר דין
41,ME-15-12-13882-380,"בנוסף לזאת אני מטיל על הנאשם שנה מאסר על תנאי שלא יעבור תוך 3 שנים עבירות בניגוד לפקודת הסמים, קבלת דבר במרמה, או עבירת שוחד.",גזר דין
42,ME-15-12-13882-380,"העבירות שעבר הנאשם נועדו להפקת רווחים כספיים ועל כן עפ""י הפסיקה אין מקום להמנע מהטלת של קנס בנוסף לעונש של מאסר.",גזר דין
43,ME-15-12-13882-380,"יש להדגיש כי שני הנאשמים יחדיו קיבלו סכום של לפחות 350,000 ₪ כאשר קיבלו גם כספים נוספים אלא שסכומם אינו ידוע.",גזר דין
44,ME-15-12-13882-380,"אין ידיעה גם מה היה אופן חלוקת כספי השוחד בין שני הנאשמים, אולם ברור שהנאשם 2 קיבל חלק מכספים אלה ועל כן, חרף מצבו הכלכלי הקשה והיותו בהליך של פשיטת רגל אין אפשרות להמנע מהטלת קנס כספי, אולם גובה הקנס יתחשב במצבו הכלכלי של הנאשם.",גזר דין
45,ME-15-12-13882-380,"אני גוזר על הנאשם בנוסף לעונשים שהוטלו עליו, גם עונש של קנס בסך 15,000 ₪, שישולם ב-15 תשלומים של 1,000 ₪ כל אחד החל מיום 1.2.18 וב-1 לכל חודש שלאחריו.",גזר דין
46,ME-15-12-13882-380,"אי תשלום שני תשלומים רצופים יעמיד את מלוא הקנס לפרעון מיידי, ואם הנאשם לא ישלם את הקנס, יהא עליו לשאת מאסר של 3 חודשים תמורת אי תשלום הקנס.",גזר דין
47,ME-15-12-13882-380,"בנוסף לזאת, אני מכריז על הנאשם כסוחר סמים ומורה לחלט סכום של 31,300 ₪ שנתפסו אצלו.",גזר דין
48,ME-15-12-13882-380,"אני מוציא צו לגבי המוצגים כדלקמן: הסמים, ככל שנתפסו, יושמדו ושאר המוצגים יוחזרו לבעליהם בהתאם לדו""ח המוצגים שנמצא בידי המשטרה.",גזר דין
49,ME-15-12-13882-380,זכות ערעור תוך 45 ימים.,גזר דין
50,ME-15-12-13882-380,"5129371ניתן היום,  ה' טבת תשע""ז, 3.1.2017, במעמד הצדדים.",גזר דין
51,ME-15-12-13882-380,"צבי גורפינקל, שופט עמית",גזר דין
