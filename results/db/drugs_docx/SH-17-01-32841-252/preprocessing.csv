,verdict,text,part
0,SH-17-01-32841-252,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 9(א)",הנאשם
1,SH-17-01-32841-252,"חוק העונשין, תשל""ז-1977: סע'  40ג(א), 40ג(ב), 40יא(3)",הנאשם
2,SH-17-01-32841-252,"כפי הנטען בכתב האישום המתוקן, בחיפוש משטרתי שנערך בדירתו של הנאשם ביום 10.01.2017 בשעה 11:00 או בסמוך לכך, נמצא כי הנאשם גידל בחדר השינה שלו, בתוך אוהל, 10 שתילים של סם מסוכן מסוג קנבוס, במשקל של 1.3 ק""ג נטו.",רקע עובדתי
3,SH-17-01-32841-252,"לצורך גידולו של הסם, החזיק",רקע עובדתי
4,SH-17-01-32841-252,"הנאשם, בין היתר, אוהל, מנורה, מאוורר ומד טמפרטורה.",רקע עובדתי
5,SH-17-01-32841-252,"עוד בנסיבות אלה, החזיק הנאשם בארון במטבח, מעל הכיור, ב- 2 צנצנות ו- 3 קופסאות סם מסוכן מסוג קנבוס, במשקל כולל של 300.1 גרם נטו.",רקע עובדתי
6,SH-17-01-32841-252,"כמו כן, הנאשם החזיק בדירתו שתי מטחנות המשמשות לטחינת סמים.",רקע עובדתי
7,SH-17-01-32841-252,"הנאשם הודה במיוחס לו לעיל, ועל יסוד הודאתו זו הורשע בעבירות של גידול סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""הפקודה""); החזקת חצרים לעישון או הכנת סמים, לפי סעיף 9(א) לפקודה; והחזקת סם שלא לצריכה עצמית, לפי סעיפים 7(א) ו- 7(ג) לפקודה.",רקע עובדתי
8,SH-17-01-32841-252,"הצדדים לא הגיעו להסכמות בעניין העונש, אך הוסכם כי הנאשם יופנה לשירות המבחן על מנת שיתקבל תסקיר בעניינו, תוך שהמאשימה הצהירה כי עמדתה העונשית בתיק זה היא למאסר בפועל לצד ענישה נלווית.",רקע עובדתי
9,SH-17-01-32841-252,"תסקיר שירות המבחן שהתקבל בעניינו של הנאשם נושא אופי חיובי במידה רבה, ובסופו המלצה להשית ענישה שיקומית לצד ענישה מוחשית ומרתיעה, וזאת בדמות מאסר לריצוי בעבודות שירות, צו מבחן, ומאסר מותנה.",רקע עובדתי
10,SH-17-01-32841-252,"מטעמים של צנעת הפרט לא אעלה עלי גזר הדין את כל המפורט בתסקיר האמור, וזאת מלבד אותם נתונים הרלוונטיים לשאלת העונש, שאליהם אתייחס בהמשך.",רקע עובדתי
11,SH-17-01-32841-252,"מחוות דעת הממונה על עבודות השירות, שהתקבלה ביום 26.09.2017,  עולה כי הנאשם מתאים לביצוע עבודות שירות.",רקע עובדתי
12,SH-17-01-32841-252,טיעוני הצדדים (עיקרי הדברים),רקע עובדתי
13,SH-17-01-32841-252,"בא כוח המאשימה עמד על חומרת מעשיו של הנאשם, על הנסיבות שנלוו אליהם, ובכלל זה הפנה למשקל הסמים.",רקע עובדתי
14,SH-17-01-32841-252,"כמו כן, הלה הפנה לפסיקתו של בית המשפט העליון, ולבסוף עתר לקבוע מתחם עונש הולם הנע בין 7 ל- 24 חודשי מאסר בפועל.",רקע עובדתי
15,SH-17-01-32841-252,"בהמשך, ולאחר שהפנה לתסקיר ולחקירתו של הנאשם בתחנת המשטרה (הוגש בהסכמת ההגנה וסומן ת/2), עתר בא כוח המאשימה להשית על הנאשם עונש ברף הבינוני-נמוך של מתחם העונש ההולם, לצד מאסרים מותנים, התחייבות וקנס.",רקע עובדתי
16,SH-17-01-32841-252,"מנגד, ההגנה הפנתה לסיבה לביצוע העבירות, הנעוצה במצבה הבריאותי של רעיית הנאשם; לנסיבות חייו של הנאשם; לעברו הפלילי הנקי; לכך שהודה בהזדמנות הראשונה והביא לחיסכון בזמן שיפוטי; ולהתרשמות שירות המבחן לפיה נשקפת מהנאשם מסוכנות ברמה נמוכה.",רקע עובדתי
17,SH-17-01-32841-252,"בהמשך, ההגנה הפנתה לפסיקה של בתי המשפט השונים, ולבסוף עתרה לאמץ את המלצתו העונשית של שירות המבחן.",רקע עובדתי
18,SH-17-01-32841-252,"הנאשם עצמו, אשר קיבל את ""זכות המילה האחרונה"", מסר כי הוא מצטער על מעשיו.",רקע עובדתי
19,SH-17-01-32841-252,"כאמור בסעיף 40ג(א) לחוק העונשין, התשל""ז-1977 (להלן: ""חוק העונשין""), קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירות, בערכים החברתיים שנפגעו כתוצאה מביצוען, במידת הפגיעה בהם ובמדיניות הענישה הנוהגת.",קביעת מתחם העונש ההולם
20,SH-17-01-32841-252,"אשר לערכים החברתיים המוגנים שנפגעו כתוצאה ממעשיו של הנאשם, נדמה כי אין צורך להכביר מילים בנוגע לחומרה הרבה הכרוכה בעבירות הסמים, ויעידו על כך עונשי המאסר הארוכים שנקבעו בצדן.",קביעת מתחם העונש ההולם
21,SH-17-01-32841-252,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, על בריאותו, על בטחונו האישי ועל רכושו.",קביעת מתחם העונש ההולם
22,SH-17-01-32841-252,"עבירות הסמים פוגעות פגיעה קשה לא רק במשתמשים בסם, אלא גם בבני משפחתם, חבריהם ומכריהם וכן בציבור בכללותו, אשר הופך לא פעם קורבן לעבירות רכוש ואלימות המבוצעות לצורך מימון ההתמכרות.",קביעת מתחם העונש ההולם
23,SH-17-01-32841-252,"במקרה הנדון, בשים לב לנסיבות שנלוו לביצוע העבירות, ובייחוד לנוכח כמות השתילים שגידל הנאשם, משקלם ומשקל הסם שהחזיק, סבורתני כי מידת הפגיעה בערכים המוגנים במקרה הנדון מצויה ברף שאיננו נמוך.",קביעת מתחם העונש ההולם
24,SH-17-01-32841-252,"בבחינת הנסיבות הקשורות בביצוע העבירות, נתתי דעתי לסוג הסם שהנאשם גידל והחזיק, כאשר עסקינן בסם הקנבוס שנמנה עם ""הסמים הקלים"", ואינו מצוי במדרג חומרה גבוה מבין הסמים השונים (והדברים נאמרים מבלי להקל ראש בנזקים שגם סם ""קל"" זה עלול להסב לנאשם ולסביבתו).",קביעת מתחם העונש ההולם
25,SH-17-01-32841-252,"כן נתתי דעתי לעובדה שהנאשם גידל 10 שתילים ובמשקל שאיננו נמוך, ואף החזיק בקנבוס במשקל הגבוה פי 20 מחזקת ""השימוש עצמי"" שבפקודה.",קביעת מתחם העונש ההולם
26,SH-17-01-32841-252,"זאת ועוד, בית המשפט שוקל לחומרה את העובדה כי במקרה הנדון אין המדובר בגידול סם באופן ספורדי, כי אם נדמה שהנאשם תכנן את הדברים היטב והקים מעבדה ביתית של ממש, תוך שימוש בכלים ובעזרים שונים, ובהם אוהל, מנורה, מאוורר, מד טמפרטורה ומטחנות לטחינת סמים (הדבר אף בא לידי ביטוי בהרשעתו של הנאשם בעבירה של החזקת חצרים להכנת סם).",קביעת מתחם העונש ההולם
27,SH-17-01-32841-252,"אשר לסיבות שהביאו את הנאשם לבצע את העבירות, אציין כי לא הוצג בפניי כל מסמך המעיד אודות מצבה הבריאותי של רעייתו, מה שיכול היה לתמוך ולו במידה מסוימת בטענתו, לפיה גידל את הסם כדי שהיא תוכל לעשות בו שימוש מטעמי מרפא.",קביעת מתחם העונש ההולם
28,SH-17-01-32841-252,"מאחר שנסיבה זו לא צוינה בכתב האישום המתוקן, ולא הוכחה בפניי כדבעי, בית המשפט ייטה שלא להעניק לה משקל של ממש, אם בכלל.",קביעת מתחם העונש ההולם
29,SH-17-01-32841-252,"לבסוף, נתתי דעתי לכך שכתוצאה ממעשיו של הנאשם לא נגרם נזק ישיר וממשי כלשהו.",קביעת מתחם העונש ההולם
30,SH-17-01-32841-252,"דא עקא, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",קביעת מתחם העונש ההולם
31,SH-17-01-32841-252,"כך, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",קביעת מתחם העונש ההולם
32,SH-17-01-32841-252,"בשולי נקודה זו, אציין כי לא נהירה לבית המשפט טענת המאשימה לפיה דבריו של הנאשם בשירות המבחן, לפיהם גידל את הסמים על מנת שרעייתו תוכל לצרוך אותם אינה מתיישבת עם הודעתו במשטרה.",קביעת מתחם העונש ההולם
33,SH-17-01-32841-252,"שכן, מהודעה זו שהוגשה בהסכמת ההגנה (ת/2), עולה מפורשות כי הנאשם מסר את הדברים כבר שם (ראו עמ' 2, שורות 7-6).",קביעת מתחם העונש ההולם
34,SH-17-01-32841-252,"כמו כן, לא ברורה לבית המשפט טענת המאשימה לפיה אין בתסקיר שירות המבחן אינדיקציה לכך שגם הנאשם עצמו משתמש בסמים.",קביעת מתחם העונש ההולם
35,SH-17-01-32841-252,"שכן, מהתסקיר עולה שהנאשם סיפר שהוא ורעייתו צרכו את הסמים ביחד, שהוא עצמו צרך סמים במשך שלושה חודשים ואף שירות המבחן התרשם כי לנאשם בעיית התמכרות המצריכה התערבות ייעודית.",קביעת מתחם העונש ההולם
36,SH-17-01-32841-252,"בשולי הדברים, אעיר כי יש לדחות בשתי ידיים את טענת ההגנה לפיה מתחם העונש ההולם בעבירות של גידול סמים עשוי להתחיל באי הרשעה.",קביעת מתחם העונש ההולם
37,SH-17-01-32841-252,"מעבר לכך שהדבר אינו הולם כל עיקר את חומרת העבירות ואת העונש הקבוע בצדן, הרי שכידוע, אי הרשעתו של הנאשם לאחר שנמצא אשם בביצוע עבירה הינה בבחינת החריג לכלל, ואילו קבלת עמדת ההגנה תהפוך את היוצרות בעניין זה.",קביעת מתחם העונש ההולם
38,SH-17-01-32841-252,"מה גם, שאף לא פסק דין אחד מאלה שההגנה הפנתה אליהם, אין בו כדי לתמוך בטענה האמורה, ובמידה רבה אף ההפך הוא הנכון.",קביעת מתחם העונש ההולם
39,SH-17-01-32841-252,"לאור כל האמור, ובשים לב לעיקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת ולנסיבות הקשורות בביצוע העבירה, ובייחוד לאחר שנתתי דעתי לכמות השתילים ולמשקלו של הסם שהנאשם גידל והחזיק; בשים לב לתחכום ולשימוש בכלים שנועדו לסייע בגידול; ולנוכח שילובן והצטברותן של שלוש העבירות שבהן הורשע הנאשם, מצאתי לקבוע כי מתחם העונש ההולם במקרה הנדון ינוע בין 6 חודשי מאסר, שניתן לרצותו בעבודות שירות, לבין 16 חודשי מאסר בפועל.",קביעת מתחם העונש ההולם
40,SH-17-01-32841-252,"כאמור בסעיף 40ג(ב) לחוק העונשין, עובר לגזירת העונש המתאים לנאשם, בית המשפט ישקול את הנסיבות שאינן קשורות בביצוע העבירות.",גזירת העונש המתאים לנאשם
41,SH-17-01-32841-252,"בעניין זה, נתתי דעתי לעברו הפלילי הנקי של הנאשם ולעובדה כי זו הסתבכותו הראשונה בפלילים.",גזירת העונש המתאים לנאשם
42,SH-17-01-32841-252,"כן נתתי דעתי לעובדה כי עסקינן בנאשם צעיר באופן יחסי ולפגיעה שעלולה להיגרם לו ולמשפחתו אם יושת עליו עונש מאסר, ולו לריצוי בעבודות שירות, וזאת בשים לב לפגיעה הכלכלית הטמונה בכך ולנוכח כך שהלה טרם ריצה עונשי מאסר בעברו.",גזירת העונש המתאים לנאשם
43,SH-17-01-32841-252,"כן בית המשפט זוקף לזכותו של הנאשם את העובדה שהוא הודה במיוחס לו, מה שהביא לחיסכון בזמן שיפוטי יקר, והביע חרטה כנה על מעשיו.",גזירת העונש המתאים לנאשם
44,SH-17-01-32841-252,"בנוסף, שקלתי את התרשמותו החיובית של שירות המבחן מהנאשם, את הערכתו לפיה היה בהליכים המשפטיים כדי להשפיע על הנאשם, ואת הערכתו לפיה מהאחרון נשקפת רמת סיכון נמוכה להישנות עבירות נוספות.",גזירת העונש המתאים לנאשם
45,SH-17-01-32841-252,"בהזדמנות זו אף יצוין, כי בית המשפט גם אינו מתעלם מנסיבות חייו של הנאשם, כפי שאלה נפרסו בתסקיר שירות המבחן ואף מוצא להעניק משקל לכך שהנאשם נעצר בתיק זה מאחורי סורג ובריח למשך כמה ימים ולאחר מכן, במשך פרק זמן לא מבוטל, שהה תחת תנאים מגבילים.",גזירת העונש המתאים לנאשם
46,SH-17-01-32841-252,"ברי כי המעצר או הליך המעצר איננו ""מקדמה על חשבון העונש"", אולם בדומה לשירות המבחן, אף אני התרשמתי כי היה בכך כדי להבהיר לנאשם את חומרת מעשיו ואת ההשלכות שעלולות להיות להם.",גזירת העונש המתאים לנאשם
47,SH-17-01-32841-252,"כמו כן, ייתכן שאף יש מקום לשקול נסיבה זו במסגרת סעיף 40יא(3) לחוק העונשין.",גזירת העונש המתאים לנאשם
48,SH-17-01-32841-252,"לצד כל האמור יצוין, כי לא מצאתי שבעניינו של הנאשם מתקיימים אותם שיקולי שיקום כבדי משקל שיהיה בהם כדי להצדיק סטייה לקולא ממתחם העונש ההולם אשר נקבע על ידי.",גזירת העונש המתאים לנאשם
49,SH-17-01-32841-252,"כזכור, הנאשם מסר לשירות המבחן כי הוא נוהג לצרוך סמים.",גזירת העונש המתאים לנאשם
50,SH-17-01-32841-252,"וכך, על אף שמסר בדיקת שתן  שנמצאה נקייה משרידי סם, שירות המבחן התרשם מקיומה של בעיית התמכרות שמצריכה התערבות ייעודית.",גזירת העונש המתאים לנאשם
51,SH-17-01-32841-252,"דא עקא, והגם שלא ברור איזה טיפול הוצע לנאשם, אם בכלל, עדיין אין חולק כי הנאשם לא עבר כל הליך טיפולי בתחום, כך שבעיית התמכרותו עודנה קיימת, והדברים אף מתעצמים בשים לב להתרשמות השירות לפיה הנאשם מתקשה לפנות לקבלת עזרה וסיוע בעתות משבר.",גזירת העונש המתאים לנאשם
52,SH-17-01-32841-252,"זאת ועוד, שירות המבחן אמנם התרשם כי מהנאשם נשקף סיכון ברמה נמוכה להישנות התנהגות עוברת חוק, אולם בד בבד הוא סבר כי יש צורך בהמשך מעקב טיפולי אחר הנאשם, וזאת בין היתר, לצורך צמצום הסיכון.",גזירת העונש המתאים לנאשם
53,SH-17-01-32841-252,"צא ולמד, כי גם לסברתו של השירות, והגם שמדובר ברמה נמוכה בלבד, הרי שעדיין נשקף מהנאשם סיכון (אחרת, מה צורך יש לצמצמו).",גזירת העונש המתאים לנאשם
54,SH-17-01-32841-252,"בהינתן אלה, ומשטרם ניתן מענה טיפולי לבעיית ההתמכרות של הנאשם לסמים, כאמור לא מצאתי לסטות בעניינו לקולא מהמתחם שנקבע.",גזירת העונש המתאים לנאשם
55,SH-17-01-32841-252,"כללם של דברים, משנתתי דעתי למכלול הנסיבות שאינן קשורות לביצוע העבירות, ובכלל זה לעברו הפלילי הנקי של הנאשם, לעובדה כי הודה במיוחס לו והצטער על מעשיו, ולאור נכונותו לשתף פעולה עם שירות המבחן, מצאתי כי ניתן במקרה הנדון להסתפק ולהשית עליו עונש המצוי ברף התחתון של מתחם העונש ההולם אשר נקבע על ידי, ובכך למעשה להימנע משליחתו אל מאחורי סורג ובריח.",גזירת העונש המתאים לנאשם
56,SH-17-01-32841-252,"בעונש כגון דא, יהיה אף כדי לאפשר לנאשם להסתייע בשירות המבחן בתהליך שיקומו, ובכך יצא נשכר לא רק האינטרס האישי של הנאשם, כי אם האינטרס של החברה כולה.",גזירת העונש המתאים לנאשם
57,SH-17-01-32841-252,"בכל הנוגע לרכיב הכלכלי שבענישה, הרי שבית המשפט ישית על הנאשם קנס, אולם לצד חומרת העבירות, בקביעת גובהו יילקחו בחשבון גם מכלול מאפייניו החיוביים של הנאשם, כפי שפורט לעיל, ואף הפגיעה הכלכלית שצפויה להיגרם לו כתוצאה מעונש המאסר לריצוי בעבודות שירות אשר יושת עליו.",גזירת העונש המתאים לנאשם
58,SH-17-01-32841-252,"עוד יצוין, כי המאשימה לא עתרה לפסול את רישיון הנהיגה של הנאשם, ועל אף שייתכן כי ראוי היה לעשות כן, וזאת בשים לב להתמכרותו של הנאשם לסמים, הרי שבית המשפט לא ישים עצמו כקטגור במקום המאשימה, ולכן לא אגזור עליו רכיב זה.",גזירת העונש המתאים לנאשם
59,SH-17-01-32841-252,"מכל המקובץ לעיל, הריני גוזרת על הנאשם את העונשים הבאים:",גזירת העונש המתאים לנאשם
60,SH-17-01-32841-252,"6 חודשי מאסר בפועל, שירוצו בעבודות שירות, בניכוי ימי מעצרו.",גזירת העונש המתאים לנאשם
61,SH-17-01-32841-252,"בהתאם לאמור בחוות דעת הממונה על עבודות השירות מיום 30/8/2017, הנאשם יחל בריצוי המאסר ביום 25/10/2017, אלא אם הממונה יודיעו אחרת.",גזירת העונש המתאים לנאשם
62,SH-17-01-32841-252,"העבודות תבוצענה ב""גן לאומי אשקלון"", כתובת: רשות הטבע והגנים פארק לאומי אשקלון, בימים א'-ה', בין השעות: 08:00 ועד 16:30.",גזירת העונש המתאים לנאשם
63,SH-17-01-32841-252,"על הנאשם להתייצב לריצוי המאסר במפקדת גוש דרום של שב""ס ביחידה לעבודות השירות במועד הנקוב, בשעה: 08:00, או בכל מועד אחר שייקבע הממונה על עבודות השירות.",גזירת העונש המתאים לנאשם
64,SH-17-01-32841-252,"מוסבר לנאשם כי עליו לעמוד בתנאי העבודה, וכי כל הפרה של תנאי עבודות השירות עלולה להביא להפסקה מנהלית של העבודות ולריצוי יתרת התקופה במאסר ממש.",גזירת העונש המתאים לנאשם
65,SH-17-01-32841-252,העתק ההחלטה בדחיפות לממונה על עבודות השירות.,גזירת העונש המתאים לנאשם
66,SH-17-01-32841-252,צו מבחן של שירות המבחן למשך שנה מהיום.,גזירת העונש המתאים לנאשם
67,SH-17-01-32841-252,הובהרה לנאשם חשיבות עמידתו בתנאי צו המבחן וההשלכות שעלול להיות לאי שיתוף פעולה עם שירות המבחן.,גזירת העונש המתאים לנאשם
68,SH-17-01-32841-252,העתק ההחלטה בדחיפות לשירות המבחן.,גזירת העונש המתאים לנאשם
69,SH-17-01-32841-252,"מאסר מותנה למשך 6 חודשים, אשר יופעל אם תוך תקופה של 3 שנים מהיום הנאשם יעבור עבירה לפי פקודת הסמים, מסוג פשע.",גזירת העונש המתאים לנאשם
70,SH-17-01-32841-252,"מאסר מותנה למשך 3 חודשים, אשר יופעל אם תוך תקופה של 3 שנים מהיום הנאשם יעבור עבירה לפי פקודת הסמים, מסוג עוון.",גזירת העונש המתאים לנאשם
71,SH-17-01-32841-252,"קנס בסך 3,000 ₪ או 30 ימי מאסר תמורתו.",גזירת העונש המתאים לנאשם
72,SH-17-01-32841-252,"הקנס יקוזז מסכום הפיקדון המצוי בקופת בית המשפט, במסגרת הליך במעצר מושא תיק זה, ככל שלא קיים עיקול על כספים אלו והיתרה תושב למפקיד/ה.",גזירת העונש המתאים לנאשם
73,SH-17-01-32841-252,"ככל שלא ניתן לקזז את סכום הקנס מסכום ההפקדה, הרי שהקנס ישולם ב- 5 שיעורים שווים ורצופים, שהראשון שבהם בתוך 30 יום מהיום.",גזירת העונש המתאים לנאשם
74,SH-17-01-32841-252,"הנאשם יחתום על התחייבות כספית על סך 10,000 ₪ שלא לעבור כל עבירת בניגוד לפקודת הסמים, וזאת לתקופה של שלוש שנים מהיום.",גזירת העונש המתאים לנאשם
75,SH-17-01-32841-252,"ככל שלא תיחתם ההתחייבות תוך 7 ימים, ייאסר הנאשם למשך 10 ימים.",גזירת העונש המתאים לנאשם
76,SH-17-01-32841-252,"משניתן גזר דין בעניינו של הנאשם ולמען הסר ספק, הנני מורה על ביטול צו איסור יציאה מן הארץ, אשר ניתן במסגרת מ""ת 32865-01-17.",גזירת העונש המתאים לנאשם
77,SH-17-01-32841-252,"ניתן היום,  ו' תשרי תשע""ח, 26 ספטמבר 2017, במעמד הצדדים דלעיל.",גזירת העונש המתאים לנאשם
78,SH-17-01-32841-252,הה ד''ר נגה שמואלי מאייר 54678313,גזירת העונש המתאים לנאשם
