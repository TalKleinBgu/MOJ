,verdict,text,part
0,SH-18-11-5434-756,מדינת ישראל,בעניין:
1,SH-18-11-5434-756,נגד,המאשימה
3,SH-18-11-5434-756,דוד שמלשוילי (אחר/נוסף),המאשימה
4,SH-18-11-5434-756,"חוק העונשין, תשל""ז-1977: סע'  25, 29(א), 40 ב', 406(ב), 409, 40 יא', 40יג, 40יג(א), 499(א)(1)",הנאשם
5,SH-18-11-5434-756,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10",הנאשם
6,SH-18-11-5434-756,"חוק סדר הדין הפלילי [נוסח משולב], תשמ""ב-1982: סע'  186",הנאשם
7,SH-18-11-5434-756,"הנאשם הורשע על פי הודאתו ובמסגרת הסדר טעון בכתב אישום מתוקן בעבירות של ניסיון התפרצות למגורים/תפילה- לפי סעיף 406(ב) לחוק העונשין, התשל""ז 1977 (להלן: ""חוק העונשין"") + סעיף 25 לחוק העונשין +סעיף 29(א) לחוק העונשין, ובשתי עבירות של קשירת קשר לביצוע פשע, לפי סעיף 499(א)(1) לחוק העונשין, שתי עבירות של החזקת כלי פריצה, לפי סעיף 409 לחוק העונשין, החזקת סם לצריכה עצמית לפי סעיף 7(א) +7(ג) לפקודת הסמים המסוכנים (נ""ח) תשל""ג 1973 (להלן: ""פקודת הסמים""), והחזקת כלים להכנת סם לצריכה עצמית, לפי סעיף 10 סיפא לפקודת הסמים המסוכנים.",מבוא:
8,SH-18-11-5434-756,"בין הצדדים לא הייתה הסכמה לעניין העונש, אך הוסכם כי בטרם ישמעו טיעונים יוזמן תסקיר מבחן בעניינו של הנאשם.",מבוא:
9,SH-18-11-5434-756,"בחלק הכללי שבכתב האישום המתוקן צוין, כי במועדים הרלוונטיים לכתב האישום, היו המעורבים חלק מכנופיית פורצים מקצועית שפעלה באזור ירושלים, כאשר לכל מעורב בה תפקיד מוגדר בפעילות העבריינית.",מבוא:
10,SH-18-11-5434-756,באותם מועדים שצוינו בכתב האישום החזיק הנאשם בחמישה טלפונים ניידים.,מבוא:
11,SH-18-11-5434-756,"על פי עובדות האישום הראשון ביום 28.8.18 או בסמוך לכך, במועד שאינו ידוע במדויק למאשימה, קשר הנאשם קשר עם אדם אחר ושניים נוספים לצורך ביצוע התפרצויות לבתי מגורים בשכונת נווה יעקב בירושלים.",מבוא:
12,SH-18-11-5434-756,"צוין, כי הנאשם יצר קשר באמצעות מכשירי הטלפון שברשותו עם אותם מעורבים וזאת לצורך קידום הפעילות העבריינית.",מבוא:
13,SH-18-11-5434-756,במועד זה ובין השעות 16:59:02 ועד לשעה 22:28:46 ניהל הנאשם מספר שיחות רב עם אותם מעורבים לשם ביצוע עבירת התפרצות למקום המשמש למגורי אדם וזאת במטרה לבצע גניבה או פשע.,מבוא:
14,SH-18-11-5434-756,"צוין, כי בין המועדים 28.8.18 ליום 31.8.18, יצר הנאשם מספר רב של פעמים קשר באמצעות אחד ממכשירי הטלפון שברשותו עם שניים נוספים, במטרה לבצע עבירת התפרצות.",מבוא:
15,SH-18-11-5434-756,"כדי להוציא את הקשר ביניהם מן הכוח אל הפועל יצא הנאשם ביום 31.8.18 בשעה 17:53 או בסמוך לכך, ממקום שאינו ידוע במדויק למאשימה בישוב אדם לכיוון מאיר בלבן 2 בשכונת נווה יעקב בירושלים.",מבוא:
16,SH-18-11-5434-756,בשעה 18:20:07 יצר הנאשם קשר עם אחד מהמעורבים ועדכן אותו אודות התרחשות הקיימת בדירה אליה תכננו להתפרץ.,מבוא:
17,SH-18-11-5434-756,בהמשך נערכו שיחות רבות בין הנאשם למעורב נוסף אודות היערכות מצדם ומצד אנשים נוספים לביצוע ההתפרצות לאותה דירה.,מבוא:
18,SH-18-11-5434-756,"בשעה 20:04:15 או בסמוך לכך, התקשר אחד מהמעורבים לנאשם וציין בפניו את הדברים הבאים: ""אה אחי, נראה לי משהו מסריח גם פה, אנחנו יצאנו...",מבוא:
19,SH-18-11-5434-756,"משהו לא טוב מאה על מאה, אם אני אומר זה בסלע אחי, אף אחד לא יכול לחלוק עליי.",מבוא:
20,SH-18-11-5434-756,..,מבוא:
21,SH-18-11-5434-756,פה הגיע גם אוטו ברלינגו כולו עמוס אחי כוכבים...,מבוא:
22,SH-18-11-5434-756,"יום שישי, זה הם מכירים בטח את הטריק הזה.",מבוא:
23,SH-18-11-5434-756,ראו אותנו אזור של דתיים.,מבוא:
25,SH-18-11-5434-756,בשעה 20:11:55 התקשר הנאשם לאותו מעורב ושאל אותו האם הוא ואדם נוסף שנכח עמו הצליחו לחמוק מהרכב שעקב אחריהם.,מבוא:
26,SH-18-11-5434-756,המעורב השיב בחיוב והנאשם ביקש שיעדכן אותו מאוחר יותר שהכול בסדר.,מבוא:
27,SH-18-11-5434-756,על פי האישום השני בין המועדים 21.10.18 ל- 22.10.18 קשר עם הנאשם קשר עם אדם בשם מיכאל והכל במטרה להתפרץ לבית מגורים ברחוב שמעוני בירושלים.,מבוא:
28,SH-18-11-5434-756,"לצורך קידום הקשר ומטרתו, ובאותם מועדים, יצרו הנאשם ומיכאל קשר טלפוני זה עם זה וניהלו מספר רב של שיחות לקידום הפעילות העבריינית.",מבוא:
29,SH-18-11-5434-756,"ביום 22.10.18 בשעה 10:55 או בסמוך לכך, החנה הנאשם את הרכב ברחוב דוד שמעוני בסמוך לבית מספר 15.",מבוא:
30,SH-18-11-5434-756,"הנאשם ירד מהרכב נכנס לבית מספר 13, התקשר למיכאל ואמר לו שייכנס לבית מספר 13.",מבוא:
31,SH-18-11-5434-756,הנאשם השיב בחיוב וביקש שיזדרז.,מבוא:
32,SH-18-11-5434-756,אז נכנס מיכאל לבניין ופגש בנאשם.,מבוא:
33,SH-18-11-5434-756,"משהבחינו הנאשם ומיכאל בשוטרים שנמצאים בקרבת מקום, הניחו את כלי הפריצה מתחת לשטיח הסמוך לאחת הדירות שבקומה ב בבניין 13.",מבוא:
34,SH-18-11-5434-756,"הנאשם יצא מבניין 13, פנה ימינה, וצעד לכיוון רכבו שחנה בסמוך לבניין מספר 15 שברחוב דוד שמעוני.",מבוא:
35,SH-18-11-5434-756,"בתגובה שאל מיכאל את הנאשם: ""אה עוקבים אחריך"" והנאשם השיב בחיוב.",מבוא:
36,SH-18-11-5434-756,מיכאל יצא מבניין 13 פנה שמאלה והחל לעלות במדרגות שמחברות בין רחוב דוד שמעוני לרחוב טשרניחובסקי בירושלים.,מבוא:
37,SH-18-11-5434-756,"בהמשך, ובעת שהנאשם נכנס לרכבו, הגיע בסמוך לרכב השוטר קובי בן יעקב וביקש מהנאשם להזדהות.",מבוא:
38,SH-18-11-5434-756,הנאשם הזדהה בפני השוטר באמצעות תעודת זהות.,מבוא:
39,SH-18-11-5434-756,הנאשם נשאל מה מעשיו במקום ועם מי שהה והשיב כי נמצא לבדו והוא סתם מסתובב באזור.,מבוא:
40,SH-18-11-5434-756,"במהלך חיפוש שנערך ברכב נמצא בחלק האחורי על רצפת הרכב פטיש עם ידית בצבע כחול וכתום באורך כולל של כ-340 ס""מ, כלים מתכתיים וכן גז מדמיע.",מבוא:
41,SH-18-11-5434-756,"במקביל להתרחשות זו, השיג השוטר יוסף זרקאווי את מיכאל וביקש ממנו להזדהות.",מבוא:
42,SH-18-11-5434-756,מיכאל הציג בפניו תעודת זהות מזויפת.,מבוא:
43,SH-18-11-5434-756,במהלך חיפוש שנערך על גופו של מיכאל נמצאו בין היתר משקפת שחורה ו-3 חתיכות של נייר כסף בארנק.,מבוא:
44,SH-18-11-5434-756,"לנאשם רישום פלילי הכולל 3 הרשעות קודמות בעבירות של קשירת קשר לביצוע פשע, סמים, הפרת הוראה חוקית, אלימות רכוש (פריצה לרכב וגניבה) ועוד.",רישום פלילי:
45,SH-18-11-5434-756,"הנאשם איצה שלוש תקופות מאסר כל אחת למשך 12 חודשים, ותלוי ועומד נגדו מאסר על תנאי להפעלה למשך 4 חודשים.",רישום פלילי:
46,SH-18-11-5434-756,"באישום השלישי צוין כי באותו המועד -22.10.18- נערך חיפוש בביתו של הנאשם ונמצאו בו כלי פריצה כמפורט להלן: קיסם קידוד באורך 125 מ""מ ו-4 גלמי הטבעות מפתחות מנייר באורך כולל של 45 מ""מ, 4 קיסמי קידוד אחד באורך 130 מ""מ ושלושה באורך 75 מ""מ, ו-3 גלמי מפתחות מתכתיים מאולתרים באורך כולל של 50-55 מ""מ.",רישום פלילי:
47,SH-18-11-5434-756,באותן הנסיבות החזיק הנאשם על רצפת חדר השינה שבבית סם מסוכן מסוג חשיש במשקל 0.26 גרם וכן החזיק בארון הבגדים משקל דיגיטלי.,רישום פלילי:
48,SH-18-11-5434-756,"בעניינו של הנאשם הוגשו 3 תסקירים, אביא מתוכנם בתמצית.",תסקירי שרות המבחן:
49,SH-18-11-5434-756,"בתסקיר הראשון מיום 27.3.19 צוין, כי נערכו מספר ניסיונות לאיתור הנאשם ללא הצלחה.",תסקירי שרות המבחן:
50,SH-18-11-5434-756,"בהמשך נקבעה עמו פגישה באמצעות אחד ממפקחיו, אך גם אליה לא התייצב.",תסקירי שרות המבחן:
51,SH-18-11-5434-756,במועד השלישי התייצב אך עזב לאחר מספר דקות על דעת עצמו וללא עדכון.,תסקירי שרות המבחן:
52,SH-18-11-5434-756,"צוין, כי במסגרת הליכי המעצר הוטל על הנאשם צו פיקוח מעצרים למשך 6 חודשים, אך הוא התקשה לשתף פעולה עמם ולשמור על קשר רציף.",תסקירי שרות המבחן:
53,SH-18-11-5434-756,"הנאשם נעדר מפגישות ומסירת בדיקות לאיתור שרידי סם, ואף מסר בדיקה מזויפת.",תסקירי שרות המבחן:
54,SH-18-11-5434-756,בנסיבות אלו הומלץ לבטל את צו הפיקוח שהוטל עליו.,תסקירי שרות המבחן:
55,SH-18-11-5434-756,"בתסקיר מיום 27.6.19 צוין, כי הנאשם כבן 24 מתגורר בשכירות בירושלים ועובד בחברת ניקיון, מצוי בתנאים מגבילים.",תסקירי שרות המבחן:
56,SH-18-11-5434-756,הנאשם עלה לארץ בהיות כבן 6.,תסקירי שרות המבחן:
57,SH-18-11-5434-756,"בהיות כבן 11 התגרשו הוריו ובתחילה חזר עם אביו לרוסיה והתגורר עמו מספר חודשים, בהמשך ובשל קשיי השתלבות שב לארץ להתגורר עם אמו.",תסקירי שרות המבחן:
58,SH-18-11-5434-756,לאחר כשלוש שנים עזבה אמו את הארץ והוא נותר במשמורת דודתו.,תסקירי שרות המבחן:
59,SH-18-11-5434-756,"בתסקיר פורטה סקירה אודות מהלך חייו שהתאפיינו בקשיי התנהגות, ומעבר בין מסגרות חינוך.",תסקירי שרות המבחן:
60,SH-18-11-5434-756,השתלבותו לוותה בקשיי התנהגות משמעותיים ובמעורבות פלילית.,תסקירי שרות המבחן:
61,SH-18-11-5434-756,"ניסיונות טיפוליים מרובים לשלבו במסגרות חינוך וטיפול במסגרת הקהילה ומחוצה לו, כשלו.",תסקירי שרות המבחן:
62,SH-18-11-5434-756,"הנאשם תיאר בפני שרות המבחן צריכת אלכוהול מבוקרת ושלל שימוש בסם כיום, זאת בניגוד למידע המצוי בידי שרות המבחן.",תסקירי שרות המבחן:
63,SH-18-11-5434-756,"בנוסף, ועל אף שנקבעו עמו בדיקות מעקביות לאיתור שרידי סם, הנאשם לא הגיע לאף אחת מהבדיקות וניתק את הקשר עם שרות המבחן.",תסקירי שרות המבחן:
64,SH-18-11-5434-756,בהתייחס לעבירות הנאשם נטל אחריות חלקית לביצוען.,תסקירי שרות המבחן:
65,SH-18-11-5434-756,הנאשם התקשה להתייחס לעבירות ונסיבותיהן ושב ומסר כי על אף התכנון העבירות לא בוצעו.,תסקירי שרות המבחן:
66,SH-18-11-5434-756,"להתרשמותם הנאשם מתקשה להכיר בחומרת מעשיו, לגלות אמפטיה כלפי המתלוננים ולערוך התבוננות על דפוסי התנהגותו.",תסקירי שרות המבחן:
67,SH-18-11-5434-756,"על פיהם, ברקע לביצוען, דפוסי התמכרות ועבריינות, תוך ניהול שגרת חיים שולית ובלתי יציבה.",תסקירי שרות המבחן:
68,SH-18-11-5434-756,"ברקע לכך, גדילתו בתנאי עזובה רגשית, חוסר יציבות קיומי בחייו, חווית נטישה והעדר מענה רגשי ואף קונקרטי לחייו.",תסקירי שרות המבחן:
69,SH-18-11-5434-756,נוכח קשייו בשיתוף פעולה ציין שרות המבחן כי אינו בא בהמלצה טיפולית ביחס לנאשם והמליץ על ענישה הרתעתית.,תסקירי שרות המבחן:
70,SH-18-11-5434-756,"בתסקיר מיום 16.9.19 ציין שרות המבחן כי נעשה ניסיון נוסף מצדם להזמין את הנאשם לפגישה בשירותם, אך הנאשם לא הגיע, אף לאחר שהסתייעו לצורך העניין בסיוע בא כוחו.",תסקירי שרות המבחן:
71,SH-18-11-5434-756,בשיחה שנערכה עמו ביקש הנאשם הזדמנות לבדוק עם מעסיקו אפשרויות לקביעת מועד פגישה.,תסקירי שרות המבחן:
72,SH-18-11-5434-756,"הנאשם מסר כי ישוב ויעדכן את שרות המבחן בתוך מספר ימים, אך לא יצר עמם קשר.",תסקירי שרות המבחן:
73,SH-18-11-5434-756,ניסיונות נוספים לאתרו באמצעות מפקחיו לא צלחו.,תסקירי שרות המבחן:
74,SH-18-11-5434-756,נוכח זאת ממליץ שרות המבחן על הטלת עונש מוחשי הרתעתי אשר יעמיד לנאשם גבולות ברורים להתנהגותו.,תסקירי שרות המבחן:
75,SH-18-11-5434-756,המאשימה בטיעוניה הפנתה לכך שהנאשם יליד 1994 לחובתו 3 הרשעות קודמות בגינן ריצה 3 תקופות מאסר למשך תקופה מצטברת של 36 חודשים.,תמצית טיעוני הצדדים:
76,SH-18-11-5434-756,"בנוסף תלוי ועומד כנגדו מע""ת להפעלה למשך 4 חודשים.",תמצית טיעוני הצדדים:
77,SH-18-11-5434-756,"המאשימה הפנתה לכתב האישום וסיפור קשירת הקשר בין הנאשם למעורבים נוספים שפעלו יחד כחוליה מאורגנת ומסודרת, במטרה לבצע התפרצויות לבתי מגורים.",תמצית טיעוני הצדדים:
78,SH-18-11-5434-756,"צוין, כי באישום הראשון לא הושלמה העבירה מפאת היותו של המתלונן  בבית, וזאת כאשר החוליה מצויה בסמוך לביתו.",תמצית טיעוני הצדדים:
79,SH-18-11-5434-756,בנוסף קשר הנאשם קשר עם אדם נוסף להתפרץ לבית נוסף והחזיק במועד האירוע בכלי פריצה.,תמצית טיעוני הצדדים:
80,SH-18-11-5434-756,"צוין, כי במהלך חיפוש שנערך בביתו נמצאו כלי פריצה נוספים וכן סם מסוכן וכן החזיק בכלים להכנת סם.",תמצית טיעוני הצדדים:
81,SH-18-11-5434-756,"צוין, כי במעשיו פגע הנאשם בערכים מוגנים רבים: זכות הפרט לקניין, ביטחון הפרט בביתו זכותו לפרטיות ושלטון החוק.",תמצית טיעוני הצדדים:
82,SH-18-11-5434-756,באשר לתוכנו של התסקיר הפנתה המאשימה להעדר שיתוף הפעולה והתרשמות שרות המבחן מהנאשם לכך כי קיימת סיכון גבוה להישנות ביצוע עבירות דומות בעתיד.,תמצית טיעוני הצדדים:
83,SH-18-11-5434-756,"בהתייחס למתחם הענישה ציינה, כי בשני האישומים הוא נע על הציר שבין 12 חודשי מאסר ועד 24 חודשי מאסר לצד ענישה נלווית.",תמצית טיעוני הצדדים:
84,SH-18-11-5434-756,"על הנאשם ביקשה להטיל 24 חודשי מאסר, ולהפעיל את המאסר על תנאי שתלוי ועומד נגדו במצטבר, זאת לצד מע""ת ארוך ומרתיע וקנס כספי.",תמצית טיעוני הצדדים:
85,SH-18-11-5434-756,הסנגור בטיעוניו ביקש שלא לייחד מקרה זה ממקרים דומים בהם נדונו נאשמים בעבירות דומות.,תמצית טיעוני הצדדים:
86,SH-18-11-5434-756,על פיו מסגרת האירועים שבכתב האישום אינה חוצה את גבולות המעקב וההכנה.,תמצית טיעוני הצדדים:
87,SH-18-11-5434-756,"הסנגור הוסיף, כי יש לתת משקל מכריע להודאת הנאשם ונטילת האחריות, נוכח החיסכון  בזמן השיפוטי הנדרש לשמיעת ראיות בתיק.",תמצית טיעוני הצדדים:
88,SH-18-11-5434-756,"בהתייחס למתחמי הענישה צוין, כי ביחס לעבירה המושלמת נקבע כי רף הענישה הינו החל מ-6 חודשי מאסר ועד ל- 24 חודשים, אך נוכח העובדה כי בענייננו מיוחסות לנאשם עבירות של ניסיון זאת לצד קשירת קשר, ראוי שעונשו של הנאשם ייקבע בתחתית מתחם הענישה.",תמצית טיעוני הצדדים:
89,SH-18-11-5434-756,"בהקשר זה הוסיף הסנגור, כי בפועל לא נגרם נזק רכושי.",תמצית טיעוני הצדדים:
90,SH-18-11-5434-756,בהתייחס לאישום השני ציין הסנגור כי מתחם העונש ההולם הינו ממאסר על תנאי ועד למאסר שירוצה על דרך עבודות השירות.,תמצית טיעוני הצדדים:
91,SH-18-11-5434-756,"הסנגור הפנה לתוכנו של התסקיר, ובעיקר לנסיבותיו האישיות של הנאשם והרקע בו צמח שהיוו לדבריו את הרקע למעורבות פלילית לאורך השנים.",תמצית טיעוני הצדדים:
92,SH-18-11-5434-756,"הסנגור הדגיש שהעדר מסגרת משפחתית תומכת, וצורך הישרדותי של הנאשם, הם הגורמים העומדים בבסיס העדר שיתוף הפעולה מצדו והעדר המלצה מצד שרות המבחן.",תמצית טיעוני הצדדים:
93,SH-18-11-5434-756,"הוסף, שכיום הנאשם מועסק בחברת ניקיון באופן קבוע, במסגרתה לוקח חלק בעבודות ניקיון ודואג להסעת 30 עובדים המועסקים בחברה.",תמצית טיעוני הצדדים:
94,SH-18-11-5434-756,על פיו הנאשם מרוכז כיום בפרנסה בלבד.,תמצית טיעוני הצדדים:
95,SH-18-11-5434-756,"בנסיבות אלו עתר הסנגור להטלת מע""ת ולחילופין להפנות את הנאשם לממונה על עבודות השירות, לתקופה הכוללת גם את הפעלת התנאי התלוי ועומד נגדו.",תמצית טיעוני הצדדים:
96,SH-18-11-5434-756,"תחילה אדון בשאלה האם העבירות בהן הורשע הנאשם הינן נפרדות, ובהתאם יש לקבוע בגינן מתחם עונש נפרד, שמא הן מהוות אירוע עברייני אחד ובהתאם יש לקבוע מתחם אחד (סעיף 40יג לחוק העונשין).",דיון והכרעה:
97,SH-18-11-5434-756,"לשם הכרעה בסוגיה זו הפנה כב' השופט סולברג לבחינת התכלית לחיקוק סעיף זה, ולדבריהם של המלומדים ואקי ורבין שציינו כי לאחר תיקון 113 לחוק, ניתנה לבית המשפט, מחד, האפשרות להעניק משקל לכל אירוע עברייני בנפרד, יותר מכפי שהיה מקובל בפסיקה בעבר, ומאידך ניתנה לו האפשרות לגזור עונש כולל לכלל האירועים, ובכך לסטות מהוראת החוק ומהתכליות שביסודו (הפרקליט, נב 413, 441, תשע""ג).",דיון והכרעה:
98,SH-18-11-5434-756,"לדברי כב' השופט סולברג, הבעיה שבהכרעה בסוגיה זו מתחזקת נוכח העובדה שבחוק לא מוגדר במפורש המונח ""אירוע"", כך שיקשה להגדיר כל אחת מהעבירות בנפרד, ומצד שני, בסעיף 186 לחוק סדר דין פלילי [נוסח משולב], תשמ""ב – 1982 נקבע שלא ניתן להרשיע נאשם יותר מפעם אחת בגין אותו מעשה.",דיון והכרעה:
99,SH-18-11-5434-756,"עוד יש לשאול מהי התועלת בהכרעה בשאלה זו שעה שממילא ניתן לקבוע מתחם ענישה כולל לכלל העבירות (שם, סעיף 16)?",דיון והכרעה:
100,SH-18-11-5434-756,"כב' השופט סולברג קבע בפסק דינו כי נוכח הוראות סעיף 40יג לחוק העונשין, אין מקום להימנע מהגדרה מדויקת של מספר האירועים בהם עסקינן, וזוהי המלאכה המוטלת לפתחו של בית המשפט.",דיון והכרעה:
101,SH-18-11-5434-756,"בנוסף, יש בהגדרת כל אירוע ואירוע בנפרד כדי לסייע הן בקביעת מבחני עזר לקביעת ""קשר הדוק"" בין העבירות השונות והן בקביעת אחידות בענישה, אשר תסייע לבתי המשפט לגזור את מתחם הענישה הראוי ביחס לכל עבירה בנפרד.",דיון והכרעה:
102,SH-18-11-5434-756,"במקרה שלפני כלל הנסיבות- בהם מועדי הביצוע כמתואר באישומים מצביעות על מסכת פעילות עבריינית אחת שבסופה התכוון הנאשם, יחד עם שותפיו לעבירה – להשלים את עבירת התפרצות.",דיון והכרעה:
103,SH-18-11-5434-756,"זוהי הסיבה לקשירת הקשר בין שותפי העבירה, זוהי הסיבה להחזקת כלי הפריצה, וזוהי גם הסיבה לתכנון הרב והארוך שביצעו השותפים בניסיון להשלים את עבירת ההתפרצות.",דיון והכרעה:
104,SH-18-11-5434-756,"המדובר אם כן באירוע עברייני אחד והוא- ניסיון של החבורה להתפרץ לדירות מגורים, ניסיון אשר כשל בסופו של דבר ללא שהובא לכדי מימוש, כאשר למספר העבירות שבכתב האישום המתוקן יינתן ביטוי בתוך מתחם הענישה.",דיון והכרעה:
105,SH-18-11-5434-756,"כעת אפנה לבחון -האם במקרה דנן -אכן ישנו מקום לטענת ההגנה לפיה אין המדובר אלא במעשה שאינו חוצה את רף המעקב וההכנה, המהווה לכל היותר ניסיון לביצוע התפרצות ברף חומרה נמוך, נתון המשליך, כך לטענת ההגנה, על מתחם העונש.",דיון והכרעה:
106,SH-18-11-5434-756,"בסעיף 25 לחוק העונשין נקבע כי אדם מנסה לעבור עבירה אם, במטרה לבצעה, עשה מעשה שאין בו הכנה בלבד והעבירה לא הושלמה.",עבירת ניסיון – מתווה נורמטיבי
107,SH-18-11-5434-756,"כב' השופט ברק ציין בפסק דינו כי ""די לה לאותה התנהגות, כדי שתהווה ניסיון לעבור עבירה, אם היא יצאה מגדר התנהגות מכינה בלבד, והיא מצויה באותו אזור התנהגותי המותחם בגבולו האחד בהתנהגות מינימאלית שכבר אינה הכנה, ובגבולו האחר בהתנהגות שכבר משלימה את העבירה המוגמרת...",עבירת ניסיון – מתווה נורמטיבי
108,SH-18-11-5434-756,"על-כן, אם שלב ההכנה מתאפיין בכך שהנאשם רוכש אמצעים, אוסף מידע, מתכנן ועושה פעולה המכוונת ליצור תנאים לביצוע העבירה, הרי שלב הניסיון הוא מעבר לכך, ויש בו פעולה או פעולות שהן חלק מסדרת פעולות שלולא הופרעו היו מקיימות את היסוד ההתנהגותי של העבירה"" (ראה שם).",עבירת ניסיון – מתווה נורמטיבי
109,SH-18-11-5434-756,"בעניין זה ציין המלומד ד""ר ביין שעפ""י הלכת סריס הנ""ל, מעשי הכנה מתבטאים, בדרך כלל, בתכנון ובאיסוף אמצעים ומידע ואילו בניסיון יש כבר תנועה אל עבר הביצוע.",עבירת ניסיון – מתווה נורמטיבי
110,SH-18-11-5434-756,"עם זאת, אין צורך בתחילת ביצוע העבירה, ואין צורך שהנאשם יעשה כל התלוי בו להגשמתה.",עבירת ניסיון – מתווה נורמטיבי
111,SH-18-11-5434-756,"(ראה: הערות לעבירת הניסיון לאור תיקון 39 לחוק העונשין, המשפט, דצמבר 1995).",עבירת ניסיון – מתווה נורמטיבי
112,SH-18-11-5434-756,"במקרה דנן, עבירת הניסיון עולה כמעט כדי השלמת העבירה, והיא אינה ברף נמוך של מעשים.",עבירת ניסיון – מתווה נורמטיבי
113,SH-18-11-5434-756,הנאשם נקט בפעולות משמעותיות לשם השלמת עבירות ההתפרצות לדירות השונות כמתואר בכתב האישום.,עבירת ניסיון – מתווה נורמטיבי
114,SH-18-11-5434-756,"הוא פעל בצוותא חדא עם שותפיו משך ימים, ניהל שיחות מרובות עם שותפיו לעבירה, מהן עולה שאלמלא חששו מפני נוכחותם של הדיירים בדירותיהם, או נוכחות שוטרים במקום, היה הנאשם משלים את ביצוען של העבירות.",עבירת ניסיון – מתווה נורמטיבי
115,SH-18-11-5434-756,"על פי סעיף 40 ב' לחוק העונשין נקבע שהעיקרון המנחה בענישה הוא עקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם: 
116,SH-18-11-5434-756,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם: 
117,SH-18-11-5434-756,"במקרה דנן, הערך החברתי אשר נפגע בביצוע עבירת קשירת קשר לביצוע פשע, הינו במניעת ההתארגנות עבריינית כבר בשלביה המוקדמים.",מתחם העונש ההולם: 
118,SH-18-11-5434-756,בהתייחס לעבירת ההתפרצות הרי שהיא נוגעת גם בפגיעה בזכות הקניין.,מתחם העונש ההולם: 
119,SH-18-11-5434-756,בחינת מידת הפגיעה בערך המוגן מובילה למסקנה כי הפגיעה הינה משמעותית במקרה זה.,מתחם העונש ההולם: 
120,SH-18-11-5434-756,הנאשמים קשרו ביניהם קשר לביצוע פשע של התפרצות לבתי מגורים וגניבה.,מתחם העונש ההולם: 
121,SH-18-11-5434-756,"תוכנית הקשר הייתה סדורה והיא הבשילה והגיעה עד כדי הגעתם של הנאשם ושותפיו לזירת הביצוע, כאשר הדבר שמונע מהם להשלים את ביצוע העבירות היא נוכחתם של בעלי הבית במקרה אחד, ובמקרה נוסף נוכחותם של שוטרי בילוש במקום ומעצרו של הנאשם.",מתחם העונש ההולם: 
122,SH-18-11-5434-756,"המעשים לוו בריבוי משתתפים, בריבוי פעולות, הצטיידות באמצעי התפרצות ייחודיים ועוד.",מתחם העונש ההולם: 
123,SH-18-11-5434-756,"עוד יש לציין את תפקידו של הנאשם בחולייה העבריינית: בפועל הנאשם היה זה שהמתין בכל אותן ""זירות אירוע"" לצורך ביצוען של העבירות, תצפת על אותן דירות שיועדו להתפרצות ועדכן את יתר שותפיו.",מתחם העונש ההולם: 
124,SH-18-11-5434-756,"אם כן, תפקידו של הנאשם בביצוע העבירות היה מרכזי ביותר, יתר חברי החוליה הסתמכו על המידע שמסר, והוא זה שהיה מיועד לבצע את עבירת ההתפרצות.",מתחם העונש ההולם: 
125,SH-18-11-5434-756,"הנזק שהיה צפוי להיגרם מביצוע העבירה הינו השלמת ביצוען של העבירות, והסיבה היחידה לכך שלא בוצעו עבירות של התפרצות וגניבה נעוצה בנוכחות בעלי הבתים ונוכחות שוטרים במקום ומעצרו של הנאשם.",מתחם העונש ההולם: 
126,SH-18-11-5434-756,"מנגד, יש לתת את הדעת לכך שבפועל לא נגרם שום נזק.",מתחם העונש ההולם: 
127,SH-18-11-5434-756,"בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר לתקופות ממושכות, כמפורט להלן:",מתחם העונש ההולם: 
128,SH-18-11-5434-756,לטעמי מתחם העונש ההולם לעבירת הקשר צריך להיות נמוך ממתחם העונש ההולם ביחס לעבירת ההתפרצות.,מתחם העונש ההולם: 
129,SH-18-11-5434-756,"יחד עם זאת, ומשום  והמדובר בקשירת קשר ברף גבוה, כאשר הקשר הגיע כאמור לשלב מתקדם של ביצוע, מתחם העונש אינו יכול להיות נמוך באופן משמעותי מהמתחם המקובל לעבירת ההתפרצות או ניסיון ההתפרצות.",מתחם העונש ההולם: 
130,SH-18-11-5434-756,"בהתאם לתיקון 113 לחוק העונשין (סעיף 40 יג'), סבורני כי מתחם העונש ההולם במקרה דנן הינו החל משמונה חודשי מאסר ועד 18 חודשי מאסר בפועל לצד ענישה נלווית, וביחס לעבירות הסם החל ממאסר על תנאי ועד מאסר קצר.",מתחם העונש ההולם: 
131,SH-18-11-5434-756,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",קביעת עונשו של הנאשם
132,SH-18-11-5434-756,"במסגרת זו מן הראוי ליתן את הדעת לנסיבות הבאות: הנאשם הודה במעשים המיוחסים לו לאחר תיקון כתב האישום, במסגרת הסדר טעון ובכך חסך זמן שיפוטי יקר.",קביעת עונשו של הנאשם
133,SH-18-11-5434-756,"עוד יש להתחשב בנסיבות חייו הקשות של הנאשם, שבוודאי הייתה להן השפעה על ביצוע מעשה העבירה.",קביעת עונשו של הנאשם
134,SH-18-11-5434-756,"ודוק, במקרה שלפני אכן מעורר תיאור נסיבות קשה, עת הנאשם נותר לבדו בארץ כבר מגיל צעיר, ככל הנראה מגיל 14, ללא הורים מטפלים וללא שסמכות כלשהי תשקיע בו ותפעל להוציאו ממעגל העבריינות אליו נקלע.",קביעת עונשו של הנאשם
135,SH-18-11-5434-756,גם באשר לחלוף הזמן מעת ביצוע העבירה יש כדי לפעול לטובת הנאשם שכן העבירה בוצעה בשנת 2018 ומאז לא נעברו על ידו עבירות נוספות.,קביעת עונשו של הנאשם
136,SH-18-11-5434-756,הנאשם גם גילה יציבות תעסוקתית מאז נעברה העבירות.,קביעת עונשו של הנאשם
137,SH-18-11-5434-756,"לחובת הנאשם עומד עברו הפלילי הכולל 2 הרשעות מבית המשפט לנוער, אשר בגין כל אחת מהן ריצה 12 חודשי מאסר.",קביעת עונשו של הנאשם
138,SH-18-11-5434-756,"לאחר בגרותו, בשנת 2016, הורשע הנאשם בשלישית ונדון לשנת מאסר נוספת, אותה סיים לרצות רק לפני כשנתיים.",קביעת עונשו של הנאשם
139,SH-18-11-5434-756,"בנוסף, נגד הנאשם תלוי ועומד מאסר מותנה בר הפעלה למשך 4 חודשים מתיק קודם בעבירה דומה של ""קשירת קשר"" שלא היה בה כדי להרתיעו.",קביעת עונשו של הנאשם
140,SH-18-11-5434-756,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולא.",קביעת עונשו של הנאשם
141,SH-18-11-5434-756,שיקול השיקום אינו רלוונטי.,קביעת עונשו של הנאשם
142,SH-18-11-5434-756,"הנאשם לא הגיע למפגשים עם שירות המבחן, על אף שניתנה לו הזדמנות לכך, הוא סירב ליצירת קשר עם עו""ס שתסייע בעדו בתכנית שיקומית וזוהי גם הסיבה בגינה הומלץ על ידם להטיל עונש הרתעתי כנגדו.",קביעת עונשו של הנאשם
143,SH-18-11-5434-756,"בנסיבות בהן ביצוע העבירות בוצע למען בצע כסף, מן הראוי לכלול בגר הדין אף רכיב של קנס כספי.",קביעת עונשו של הנאשם
144,SH-18-11-5434-756,"לאור כל האמור, תוך שהתחשבתי מחד בנסיבותיו האישיות של הנאשם, העובדה כי בסופו של דבר עבירת ההתפרצות לא הגיעה לכלל סיום, ומאידך בחומרת המעשים והיעדר אופק שיקומי, החלטתי להטיל על הנאשם את העונשים הבאים:",קביעת עונשו של הנאשם
145,SH-18-11-5434-756,מאסר בפועל למשך 10 חודשים בניכוי ימי מעצרו.,קביעת עונשו של הנאשם
146,SH-18-11-5434-756,מורה על הפעלת מאסר על תנאי למשך 4 חודשים מתיק מספר 50662-02-16 מיום 20.6.16 וזאת במצטבר.,קביעת עונשו של הנאשם
147,SH-18-11-5434-756,"סה""כ ירצה הנאשם מאסר לתקופה של 14 חודשים.",קביעת עונשו של הנאשם
148,SH-18-11-5434-756,"הנאשם יתייצב לריצוי העונש ביום 1.10.2020 עד השעה 10:00 בימ""ר ניצן כשברשותו תעודת זהות או דרכון.",קביעת עונשו של הנאשם
149,SH-18-11-5434-756,מאסר לתקופה של 8 חודשים וזאת על תנאי למשך 3 שנים שלא יעבור עבירת רכוש מסוג פשע.,קביעת עונשו של הנאשם
150,SH-18-11-5434-756,מאסר לתקופה של 5 חודשים וזאת על תנאי למשך 3 שנים שלא יעבור עבירת רכוש מסוג עוון.,קביעת עונשו של הנאשם
151,SH-18-11-5434-756,"מאסר לתקופה של חודשיים וזאת על תנאי למשך שלוש שנים שלא יעבור על סעיפים 7(א)+7(ג), וסעיף 10 מפקודת הסמים המסוכנים.",קביעת עונשו של הנאשם
152,SH-18-11-5434-756,"קנס כספי בסך של 2,000 ₪ או 30 ימי מאסר תמורתו.",קביעת עונשו של הנאשם
153,SH-18-11-5434-756,"הקנס ישולם בעשרה תשלומים חודשיים שווים ורצופים, שהראשון שבהם ביום 1.11.2020.",קביעת עונשו של הנאשם
154,SH-18-11-5434-756,"לא ישולם תשלום כלשהו במועדו, תעמוד היתרה לפירעון מיידי.",קביעת עונשו של הנאשם
155,SH-18-11-5434-756,"ניתן לקזז את הקנס מפיקדון המצוי בתיק המ""ת, ואת היתרה להשיב לנאשם- וזאת בכפוף לכל דין.",קביעת עונשו של הנאשם
156,SH-18-11-5434-756,זכות ערעור לבית המשפט המחוזי בתוך 45 ימים.,קביעת עונשו של הנאשם
157,SH-18-11-5434-756,"ניתן היום,  ט' אב תש""פ, 23 ליולי 2020, בנוכחות המאשימה הנאשם ובוא כוחו.",קביעת עונשו של הנאשם
