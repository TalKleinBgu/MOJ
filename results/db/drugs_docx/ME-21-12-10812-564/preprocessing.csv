,verdict,text,part
0,ME-21-12-10812-564,"פקודת הסמים המסוכנים [נוסח חדש], תשל""ג-1973: סע'  6","ע""י ב""כ עוה""ד גיא זהבי"
1,ME-21-12-10812-564,"חוק העונשין, תשל""ז-1977: סע'  40ד', 400, 499(א)(1)","ע""י ב""כ עוה""ד גיא זהבי"
2,ME-21-12-10812-564,"הנאשם הורשע, במסגרת הסדר טיעון, בעובדות כתב אישום מתוקן בעבירות ייצור, הכנה והפקת סם מסוכן לפי סעיף 6 לפקודת הסמים המסוכנים, התשל""ג-1973, נטילת חשמל, לפי סעיף 400 לחוק העונשין, תשל""ז-1977 (להלן-החוק) וקשירת קשר לביצוע פשע לפי סעיף 499(א)(1) לחוק.",גזר דין
3,ME-21-12-10812-564,"כמפורט בעובדות כתב האישום המתוקן, קשר הנאשם קשר עם אחרים לשכור מחסן ולגדל בו סמים מסוג קנבוס.",גזר דין
4,ME-21-12-10812-564,"במסגרת הקשר, שכר הנאשם ביום 1.11.20 מחסן מקורה בגודל 180 מ""ר תמורת סכום של 5,000 ₪ בחודש.",גזר דין
5,ME-21-12-10812-564,"החל ממועד זה, הקימו במחסן אחרים שזהותם אינה ידועה, בידיעת הנאשם ובהסכמתו, מעבדה לגידול סם מסוכן מסוג קנבוס.",גזר דין
6,ME-21-12-10812-564,"האחרים הכניסו למעבדה ציוד בהיקף רב ששימש לגידול הסם, לרבות מנועים, מזגנים, מנורות, אדניות ובקבוקי דשן.",גזר דין
7,ME-21-12-10812-564,"ביום 23.11.21 נתפסו במחסן, בחמישה חדרים שונים, 1,800 שתילי קנבוס במשקל כולל של 200 ק""ג נטו.",גזר דין
8,ME-21-12-10812-564,"בנוסף, עוד נטלו האחרים, באמצעות חיבור לא חוקי, ובהסכמת הנאשם,  חשמל בשווי של 131,000 ₪.",גזר דין
9,ME-21-12-10812-564,"ביום 20.6.22 הציגו הצדדים הסדר טיעון דיוני, לפיו יודה ויורשע הנאשם בעובדות כתב אישום מתוקן, ויופנה לשירות המבחן לעריכת תסקיר.",גזר דין
10,ME-21-12-10812-564,בנוסף הוסכם על חילוט כמפורט בכתב האישום.,גזר דין
11,ME-21-12-10812-564,הצדדים לא הגיעו להסכמות עונשיות.,גזר דין
12,ME-21-12-10812-564,"על פי התסקיר הראשון (31.1.23), הנאשם, בן 30, נשוי ואב לשלושה ילדים קטנים.",תסקירי שירות המבחן
13,ME-21-12-10812-564,"התחנך 10 שנות לימוד במסגרות חינוך חרדיות, עד לנשירתו בגיל 16 בשל קשיי הסתגלות.",תסקירי שירות המבחן
14,ME-21-12-10812-564,בתום לימודיו עזב את בית הוריו ועבר להתגורר בשכירות בגפו ולנהל אורח חיים מתירני יותר.,תסקירי שירות המבחן
15,ME-21-12-10812-564,קיבל פטור משירות צבאי על רקע קיום אורח חיים דתי.,תסקירי שירות המבחן
16,ME-21-12-10812-564,לאורך השנים עבד בעבודות מזדמנות בתחום המסעדנות ושיפוצים.,תסקירי שירות המבחן
17,ME-21-12-10812-564,"כיום, ומזה כארבעה חודשים עובד בתחום השיפוצים, ממכתב המלצה ממעסיקו עולה כי הנאשם עובד חרוץ, בעל כישורים חברתיים המבצע עבודתו לשביעות רצון מעסיקו.",תסקירי שירות המבחן
18,ME-21-12-10812-564,"חב חובות לחברים מהם לווה כספים, אותם דואג להסדיר מדי חודש.",תסקירי שירות המבחן
19,ME-21-12-10812-564,לדבריו חובותיו לגורמים שוליים נמחקו.,תסקירי שירות המבחן
20,ME-21-12-10812-564,"נישא בשנת 2015, לאחר ביצוע העבירות הביעה אשתו אכזבה מהתנהלותו, כיום תומכת בו.",תסקירי שירות המבחן
21,ME-21-12-10812-564,"שלל שימוש בסמים ואלכוהול, בדיקות שתן שמסר העידו על ניקיונו.",תסקירי שירות המבחן
22,ME-21-12-10812-564,"אשר לביצוע העבירה, הנאשם נוטל אחריות מלאה על מעשיו ותיאר כי העבירות בוצעו על רקע קשייו הכלכליים, באותה תקופה היה נתון בהליך פשיטת רגל והתקשה לפרנס את משפחתו.",תסקירי שירות המבחן
23,ME-21-12-10812-564,"עוד הוסיף, שחרף חובותיו, התנהל באופן שגוי וקיים רמת חיים גבוהה.",תסקירי שירות המבחן
24,ME-21-12-10812-564,"הנאשם ניסה לפתור את קשייו הכלכליים באמצעות  פנייה לגורמים שוליים, עמם אין לו היכרות אישית, כשמטרתו להשיג כסף באופן מהיר ולכסות את חובותיו.",תסקירי שירות המבחן
25,ME-21-12-10812-564,הנאשם נענה להצעתם לשכור מקום לצורך גידול הסמים בתמורה למחיקת חובותיו.,תסקירי שירות המבחן
26,ME-21-12-10812-564,"לדבריו, פנייה לעזרה ממכריו או משפחתו נתפסה כחולשה בעבורו וכפגיעה בדימויו העצמי והגברי.",תסקירי שירות המבחן
27,ME-21-12-10812-564,"הנאשם תיאר אכזבה ממעשיו, תובנות באשר לדפוסיו המכשילים שהביאוהו לבצע העבירות והביע מוטיבציה לנהל אורח חיים יציב ומתפקד.",תסקירי שירות המבחן
28,ME-21-12-10812-564,"בהיבט הטיפולי, שירות המבחן התרשם מצורך במעורבות טיפולית ועתר לדחיית הדיון לצורך שילוב הנאשם בטיפול קבוצתי ייעודי לעוברי חוק.",תסקירי שירות המבחן
29,ME-21-12-10812-564,"על פי התסקיר השני (2.5.23), במהלך תקופת הדחייה השתלב הנאשם בקבוצת הכנה לטיפול בשירות המבחן למשך 8 מפגשים, אליהם הגיע בקביעות והיה למשתתף פעיל ומשמעותי.",תסקירי שירות המבחן
30,ME-21-12-10812-564,בתום קבוצת ההכנה השתלב בטיפול קבוצתי ארוך טווח ייעודי לעוברי חוק (החל מיום 18.4.23).,תסקירי שירות המבחן
31,ME-21-12-10812-564,"עד למועד הגשת התסקיר, השתתף הנאשם במפגש אחד, וביטא מוטיבציה להמשך טיפול.",תסקירי שירות המבחן
32,ME-21-12-10812-564,שירות המבחן העריך שחלה הפחתה ברמת הסיכון הנשקף ממנו אך קיים צורך בהמשך מעורבות טיפולית על מנת להפחית הסיכון עוד יותר.,תסקירי שירות המבחן
33,ME-21-12-10812-564,לסיכום הומלץ על העמדת הנאשם בצו מבחן למשך שנה וענישה בדרך של עבודות שירות.,תסקירי שירות המבחן
34,ME-21-12-10812-564,"המאשימה, באמצעות ב""כ עו""ד שירי, עמדה על הערכים החברתיים שנפגעו, ובהם הנזק לציבור והפגיעה בשלומו וביטחונו.",תמצית הטיעונים לעונש
35,ME-21-12-10812-564,"עוד עמדה על הצורך להיאבק בתופעת גידול הסמים והפצתם באמצעות ענישה משמעותית ומרתיעה, ועל נסיבות ביצוע העבירה שכללו תכנון מוקדם ומוקפד, ממניע כלכלי לרווח קל ומהיר מעסקים לא חוקיים.",תמצית הטיעונים לעונש
36,ME-21-12-10812-564,"לפיכך, עתרה למתחם ענישה הנע בין 42-65 חודשי מאסר בפועל.",תמצית הטיעונים לעונש
37,ME-21-12-10812-564,"אשר לנסיבות שאינן קשורות בביצוע העבירה, ביקשה לזקוף לחובתו את הרשעתו הקודמת  בעבירת איומים.",תמצית הטיעונים לעונש
38,ME-21-12-10812-564,"עוד טענה כי תסקירו מלמד כי מצוי בשלבי טיפול ראשוניים בלבד, וכי אין המדובר בשיקום יוצא דופן המצדיק חריגה ממתחם הענישה.",תמצית הטיעונים לעונש
39,ME-21-12-10812-564,"לדבריה נסיבות הנאשם אינן שונות מאלו של נאשמים אחרים המואשמים בעבירת גידול קנבוס במעבדה, משכך יש לבכר את שיקולי הגמול וההרתעה.",תמצית הטיעונים לעונש
40,ME-21-12-10812-564,"עם זאת סבורה כי שיתוף פעולתו עם שירות המבחן מצדיק התחשבות במיקומו בגדרי המתחם, משכך עתרה למקמו בחלקו התחתון של המתחם אך לא בתחתיתו, לצד מאסר מותנה, קנס משמעותי בגובה 150,000 ₪ ופיצוי לחברת החשמל.",תמצית הטיעונים לעונש
41,ME-21-12-10812-564,"שמעתי את חמו של הנאשם, מר שרגא גוטמן, שהעיד לפניי על השינוי המהותי שעבר הנאשם בתקופה האחרונה, על הלקח שלמד בעקבות הסתבכותו, על הירתמות המשפחה לסייע לו, ועל הגאווה שמסב לו כיום.",תמצית הטיעונים לעונש
42,ME-21-12-10812-564,"הנאשם בדברו האחרון הצר על מעשיו, תיאר את התהליך הפנימי המשמעותי שעובר בקבוצת הטיפול, על הלקחים שהפיק ורצונו לנהל אורח חיים נורמטיבי.",תמצית הטיעונים לעונש
43,ME-21-12-10812-564,"הוסיף כי עוסק בשיפוצים ונרשם ללימודי חשמל, וביקש את התחשבות בית המשפט בו ובמשפחתו.",תמצית הטיעונים לעונש
44,ME-21-12-10812-564,חלקו היחסי של הנאשם משמעותי.,מתחם העונש ההולם
45,ME-21-12-10812-564,"עם זאת הנאשם לא נשא בעלויות ציוד המעבדה, ויכול שהסמים גודלו בעבור שותפיו.",מתחם העונש ההולם
46,ME-21-12-10812-564,"מדובר בעבירות שבוצעו בתכנון מוקפד תוך השקעת משאבים רבים לצורך הקמתה ותפעולה של המעבדה, הנאשם שימש חוליה מרכזית בגידול הסם ולולא פעילות המשטרה לחשיפת המעבדה, ברי כי היה ממשיך בביצוע מעשיו הפסולים.",מתחם העונש ההולם
47,ME-21-12-10812-564,"הנאשם אינו משתמש בסמים, על כך העידו תוצאות בדיקות השתן שמסר, הרקע לביצוע מעשיו הוא כלכלי.",מתחם העונש ההולם
48,ME-21-12-10812-564,"בניגוד למקרים אחרים בהם נאלצו בעלי חוב לגורמים שוליים ""לפרוע"" את חובם באמצעות גידול סם בעבורם, במקרה שבפנינו הנאשם פנה מיוזמתו לגורמים שוליים בניסיון לגרוף כסף קל ומהיר לתשלום חובותיו.",מתחם העונש ההולם
49,ME-21-12-10812-564,"בהינתן משקל הסם, משך תפעול המעבדה והרקע להקמתה מצאתי כי מידת הפגיעה בערכים המוגנים היא ברף הבינוני.",מתחם העונש ההולם
50,ME-21-12-10812-564,"אשר על כן, לאחר שבחנתי את נסיבות מעשי הנאשם, מידת הפגיעה בערכים המוגנים ומדיניות הענישה הנוהגת, אני קובעת מתחם ענישה הנע בין 28-60 חודשי מאסר.",מדיניות הענישה הנוהגת
51,ME-21-12-10812-564,האם יש מקום להעתר לבקשת ההגנה ולאמץ את המלצת שירות המבחן?,מדיניות הענישה הנוהגת
52,ME-21-12-10812-564,"הנאשם שלפניי, בן 30, נשוי ואב לשלושה ילדים.",מדיניות הענישה הנוהגת
53,ME-21-12-10812-564,לחובתו הרשעה בעבירת איומים (עבירה ישנה משנת 2013).,מדיניות הענישה הנוהגת
54,ME-21-12-10812-564,"הנאשם נדון בתיק זה לצו של""צ, במשך תקופה ארוכה לא ביצע את העבודות, ולאחר שביצע את העבירות בתיק זה הופקע הצו ונגזר עליו עונש של מאסר על תנאי.",מדיניות הענישה הנוהגת
55,ME-21-12-10812-564,הנאשם אמנם הודה במיוחס לו אך לא מסר מידע על שותפיו.,מדיניות הענישה הנוהגת
56,ME-21-12-10812-564,הנאשם אינו משתמש בסמים.,מדיניות הענישה הנוהגת
57,ME-21-12-10812-564,"הנאשם בחר בפתרון פסול לצורך תשלום חובותיו, אלו נוצרו בעיקר בשל ניהול אורח חיים פזרני שלא תאם את מצבו הכלכלי.",מדיניות הענישה הנוהגת
58,ME-21-12-10812-564,"הנאשם הודה בתסקירו שלא ביקש את עזרת משפחתו ומכריו כדי לא לפגוע בדימויו ובאופן שנתפס ע""י סביבתו, חלף זאת פנה לגורמים שוליים ומצא דרכם פתרון עברייני להשגת רווח קל.",מדיניות הענישה הנוהגת
59,ME-21-12-10812-564,"פרופיל הנאשם שבפניי דומה לזה של נאשמים נורמטיביים רבים, שניהלו אורח חיים פזרני, נקלעו לחובות, והסתבכו עם החוק ממניע כלכלי במטרה לפרוע את החובות בדרך מהירה, ולא בדרך לגיטימית.",מדיניות הענישה הנוהגת
60,ME-21-12-10812-564,"בשים לב לצורך בענישה מחמירה ומרתיעה בעבירות סמים, מחייבת אותנו הפסיקה לנקוט במשנה זהירות בהפעלת חריג השיקום, ולברור בין נאשמים שעברו שיקום יוצא דופן, לבין נאשמים, כמו במקרה שלפנינו, שנסיבותיהם טובות אך אינן מצדיקות סטייה לקולא ממתחם הענישה.",מדיניות הענישה הנוהגת
61,ME-21-12-10812-564,"בענייננו, ניכר שהנאשם עשה מאמץ רב בתקופה האחרונה לייצב את חייו, שיתף פעולה עם שירות המבחן, הודה במיוחס לו ומגלה תובנה לפסול במעשיו ולדפוסיו המכשילים, הנאשם זוכה לתמיכת משפחתו.",מדיניות הענישה הנוהגת
62,ME-21-12-10812-564,"עוד פועל להסדרת חובותיו הכספיים, החוב לחברת החשמל לא שולם.",מדיניות הענישה הנוהגת
63,ME-21-12-10812-564,"המלצת שירות המבחן להעמידו בפיקוח ולהסתפק בעבודות שירות אינה מבוססת על הליך טיפולי משמעותי שעבר, אלא מבוססת בעיקר על המוטיבציה שמביע להמשך הטיפול ומיכולותיו להיתרם ממנו.",מדיניות הענישה הנוהגת
64,ME-21-12-10812-564,"אשר על כן, אני גוזרת על הנאשם את העונשים הבאים:",מדיניות הענישה הנוהגת
65,ME-21-12-10812-564,28 חודשי מאסר בפועל בניכוי ימי מעצרו 23.11.21 עד ליום 13.12.21.,מדיניות הענישה הנוהגת
66,ME-21-12-10812-564,"12 חודשי מאסר על תנאי, לבל יעבור הנאשם במשך 3 שנים מהיום עבירת סמים מסוג פשע החל מיום שחרורו ממאסר.",מדיניות הענישה הנוהגת
67,ME-21-12-10812-564,"6 חודשי מאסר על תנאי, לבל יעבור הנאשם במשך 3 שנים מהיום עבירת סמים מסוג עוון או עבירה של גניבת חשמל החל מיום שחרורו ממאסר.",מדיניות הענישה הנוהגת
68,ME-21-12-10812-564,"קנס בסך 10,000 ₪ או 45 ימי מאסר.",מדיניות הענישה הנוהגת
69,ME-21-12-10812-564,הקנס ישולם עד ליום 1.1.24.,מדיניות הענישה הנוהגת
70,ME-21-12-10812-564,"פיצוי בסך 50,000 ₪ לחברת החשמל.",מדיניות הענישה הנוהגת
71,ME-21-12-10812-564,הפיצוי ישולם ב-20 תשלומים שווים ורצופים החל מיום 6.8.23 בהתאם לפרטים שתעביר המאשימה למזכירות בית המשפט.,מדיניות הענישה הנוהגת
72,ME-21-12-10812-564,הנאשם יתייצב לריצוי עונשו ביום 3.9.23 עד השעה 10:00 בבית מעצר הדרים.,מדיניות הענישה הנוהגת
73,ME-21-12-10812-564,לצורך הבטחת התייצבותו יעמדו הערבויות הכספיות שנקבעו בהליך המעצר הנלווה ויושבו למפקיד בכפוף למניעה אחרת.,מדיניות הענישה הנוהגת
74,ME-21-12-10812-564,חילוט הרכוש המפורט בסעיף 4 לעובדות כתב האישום המתוקן.,מדיניות הענישה הנוהגת
75,ME-21-12-10812-564,הסמים – להשמדה.,מדיניות הענישה הנוהגת
76,ME-21-12-10812-564,צו כללי למוצגים.,מדיניות הענישה הנוהגת
77,ME-21-12-10812-564,עותק מגזר הדין יועבר לשירות המבחן.,מדיניות הענישה הנוהגת
78,ME-21-12-10812-564,זכות ערעור לבית המשפט העליון תוך 45 יום.,מדיניות הענישה הנוהגת
79,ME-21-12-10812-564,"ניתן היום,  כ""ג סיוון תשפ""ג, 12 יוני 2023, במעמד הצדדים.",מדיניות הענישה הנוהגת
