,verdict,text,part
0,SH-18-09-39933-890,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13.א., 19",נגד
1,SH-18-09-39933-890,"חוק העונשין, תשל""ז-1977: סע'  499 (א)(1)",נגד
2,SH-18-09-39933-890,הנאשם הורשע על פי הודאתו בעבירות המיוחסות לו בכתב האישום במסגרת הסדר טיעון.,כתב האישום והסדר הטיעון
3,SH-18-09-39933-890,"כתב האישום מלמדנו כי הנאשם קשר עם אביעד לוי (להלן: ""אביעד"") קשר לביצוע עסקאות בסחר מסם מסוכן מסוג קנבוס, באמצעות שימוש ביישומון ""טלגרם"" בתוכנת ""טלגראס"" (להלן: ""היישומון""), אשר הותקנה במכשירי הטלפון הנייד שבהם השתמשו הנאשם ואביעד.",כתב האישום והסדר הטיעון
4,SH-18-09-39933-890,"לשם קשירת הקשר, פעל אביעד ביישומון, כונה בשם ""בינגו"", וסיכם עם קונים את כמות הסם אותו הם רוצים לרכוש ואת העלות, ולאחר שאימת את פרטיהם, קבע איתם מקום מפגש לשם הגיע הנאשם ומסר לקונה את הסם בתמורה לכסף מזומן.",כתב האישום והסדר הטיעון
5,SH-18-09-39933-890,"האישום הראשון מתאר כי ביום 13.9.18 בשעה 3:13 בכביש 60, נתפסו ברכבו של הנאשם סמים מסוג קנבוס, מחולקים לשקיות במשקל כולל של 96.48 גרם, שקיות שקופות, משקל קטן ו- 1,270 ₪ במזומן.",כתב האישום והסדר הטיעון
6,SH-18-09-39933-890,"בחיפוש במלון ""קראון פלאזה"", שם מסר הנאשם שהיה קודם לכן אצל אביעד, נמצאו בחדר ששכר אביעד, 20.74 גרם סם קנבוס, 5,270 ₪ ו-225 דולר במזומן.",כתב האישום והסדר הטיעון
7,SH-18-09-39933-890,"הנאשם הורשע בגין כך בעבירה של החזקה/שימוש בסמים שלא לצריכה עצמית לפי סעיף 7(א)+7(ג) רישא לפקודת הסמים המסוכנים[נוסח חדש], תשל""ג-1973 (להלן: ""פקודת הסמים המסוכנים"").",כתב האישום והסדר הטיעון
8,SH-18-09-39933-890,"האישום השני מתאר כי ביום 6.9.18 שלח שמואל אלבר מואיז הודעה לאביעד באמצעות היישומון, על פיה הוא מעוניין לקנות קנבוס.",כתב האישום והסדר הטיעון
9,SH-18-09-39933-890,"אביעד ביקש ממנו כי יזדהה באמצעות צילום ת""ז, ולאחר ששלח לו צילום תעודת זהות, סיכם אתו אביעד כי הוא יספק לו 3 גרם קנבוס תמורת 250 ₪.",כתב האישום והסדר הטיעון
10,SH-18-09-39933-890,"אביעד שלח לנאשם את צילום תעודת הזהות של שמואל וכן את מקום המפגש בו קבוע להיפגש, והנאשם הגיע למקום המפגש, העביר לשמואל את הסם וקיבל מידיו את הכסף.",כתב האישום והסדר הטיעון
11,SH-18-09-39933-890,"בגין כך הורשע הנאשם בעבירה של יצוא, יבוא, מסחר, הספקה של סמים מסוכנים לפי סעיף 13+19א לפקודת הסמים המגונים וקשירת קשר לעשות פשע לפי סעיף 499 (א)(1) לחוק העונשין, תשל""ז-1977 (להלן: ""חוק העונשין"").",כתב האישום והסדר הטיעון
12,SH-18-09-39933-890,"באישום השלישי נכתב כי ביום 23.8.18, שלח יחזקאל אמויאל הודעה לאביעד שהוא מעוניין לקנות קנבוס.",כתב האישום והסדר הטיעון
13,SH-18-09-39933-890,"לאחר תיאום בין השניים, סיכמו כי אביעד יספק לאחותו של יחזקאל, רבקה, 3 גרם קנבוס תמורת 350 ₪.",כתב האישום והסדר הטיעון
14,SH-18-09-39933-890,"אביעד שלח לנאשם את צילום תעודת הזהות של רבקה וכן את מקום המפגש שקבעו, והנאשם הגיע למקום, העביר לרבקה את הסם וקיבל ממנה כסף מזומן.",כתב האישום והסדר הטיעון
15,SH-18-09-39933-890,"הנאשם הורשע בשל כך בעבירות של קשירת קשר לביצוע פשע וסיוע ליצוא, יבוא , מסחר והספקה בסמים מסוכנים.",כתב האישום והסדר הטיעון
16,SH-18-09-39933-890,אישום רביעי מתייחס ליום 11.9.18 אז שלח יעקב פרינץ הודעה לאביעד כי הוא מעוניין לקנות קנבוס.,כתב האישום והסדר הטיעון
17,SH-18-09-39933-890,"לאחר תיאום בין השניים, הגיע הנאשם ברכבו למקום המפגש שנקבע והעביר ליעקב 5 גרם קנבוס תמורת 400 ₪.",כתב האישום והסדר הטיעון
18,SH-18-09-39933-890,"הנאשם הורשע בגין כך בעבירה של יצוא, יבוא, מסחר והספקת סמים מסוכנים וקשירת קשר לבצע פשע.",כתב האישום והסדר הטיעון
19,SH-18-09-39933-890,"הסדר הטיעון אשר במסגרתו הודה הנאשם, לא כלל הסכמה לעניין העונש.",כתב האישום והסדר הטיעון
20,SH-18-09-39933-890,"יצוין כי בעת ההודעה על ההסדר, ביקש הנאשם להדגיש כי אין לו הכרות מוקדמת עם אביעד, אשר את מכשיר הטלפון שלו ניצל כדי לבצע מעשים לא כשרים.",כתב האישום והסדר הטיעון
21,SH-18-09-39933-890,"תסקיר שירות המבחן מתאר כי הנאשם בן 25 שנים, טרם מעצרו התגורר עם אמו באשקלון ועבד בסלילת כבישים.",תסקיר שירות המבחן
22,SH-18-09-39933-890,"הוריו של הנאשם התגרשו כאשר היה ילד קטן, והוא השני בסדר הלידה מבין שלושת ילדיהם המשותפים.",תסקיר שירות המבחן
23,SH-18-09-39933-890,"בנוסף, לנאשם אחות גדולה מנישואיו הראשונים של אביו.",תסקיר שירות המבחן
24,SH-18-09-39933-890,"אביו של הנאשם נפטר לפני כשנתיים, בזמן שהנאשם ריצה עונש מאסר.",תסקיר שירות המבחן
25,SH-18-09-39933-890,"אמו של הנאשם עבדה לאורך השנים בניקיון בניסיון לפרנס את ילדיה, מה שגרר היעדרויות ארוכות למשך שעות היום כאשר היה הנאשם נער ומתבגר, ולא היוותה דמות מציבת גבול.",תסקיר שירות המבחן
26,SH-18-09-39933-890,"הנאשם סיים 9 שנות לימוד ותיאר כי כבר בשנים הראשונות בבית הספר היסודי, התגלו אצלו בעיות התנהגות ומשמעת, שעם השנים הלכו והחריפו והתבטאו באלימות וקושי בוויסות עצמי.",תסקיר שירות המבחן
27,SH-18-09-39933-890,"הוא עבר אבחונים במהלך השנים ואף הוצע לו טיפול תרופתי לבעיית קשב, אך בפועל לא טופל.",תסקיר שירות המבחן
28,SH-18-09-39933-890,בגיל 13 לערך החל להשתמש בסמים ובמקביל התרועע בחברה שולית והסתבך עם החוק.,תסקיר שירות המבחן
29,SH-18-09-39933-890,"לאחר הפסקת לימודיו, השתלב בתעסוקה בתחום המשלוחים כעוזר נהג, עד למעצרו בגין עבירת אלימות בהיותו בן 14.",תסקיר שירות המבחן
30,SH-18-09-39933-890,"בעידוד שירות המבחן שב לספסל הלימודים, לתקופה קצרה, ובהיותו בן 18 עבר להתגורר באילת, אך גם שם יצר קשר עם גורמים עברייניים.",תסקיר שירות המבחן
31,SH-18-09-39933-890,"בהמשך, בגיל 23 שב להתגורר בבית אמו, ועבד בסלילת כבישים.",תסקיר שירות המבחן
32,SH-18-09-39933-890,"מעסיק קודם של הנאשם ביטא שביעות רצון מתפקודו והנאשם ביטא שאיפה לסיים את חובו לחברה ובהמשך לשקם את חייו ובכלל זה לנהל אורח חיים נורמטיבי, הכולל עבודה מסודרת והקמת משפחה.",תסקיר שירות המבחן
33,SH-18-09-39933-890,"גיליון רישומו הפלילי מעלה, כי הוא החל מעורבותו בפלילים בהיותו בן 14 ולחובתו 4 הרשעות קודמו בתחומי האלימות, רכוש, סמים והפרת הוראה חוקית.",תסקיר שירות המבחן
34,SH-18-09-39933-890,"מאז היותו נער, ריצה 4 עונשי מאסר, בהם מאסר למשך שנה אותו ריצה בשנת 2017.",תסקיר שירות המבחן
35,SH-18-09-39933-890,"באשר לעבירות דנן, הנאשם קיבל על עצמו אחריות לביצוען.",תסקיר שירות המבחן
36,SH-18-09-39933-890,"במקביל המשיך בעבודתו בסלילת כבישים והרוויח סכום כסף גדול מדי יום, אך ביזבז אותו על קניות ובילויים והדחיק מחשבות על משמעות מעשיו ועל השלכותיהם, בכלל זה אפשרות שייתפס.",תסקיר שירות המבחן
37,SH-18-09-39933-890,הנאשם תיאר כי הוא מצטער על מעשיו.,תסקיר שירות המבחן
38,SH-18-09-39933-890,"הוא אמר שהוא משלם מחירים אישיים ומבין שבמעשיו פגע באנשים אחרים ואמר שעצם המחשבה על עבירות הסחר בסמים שביצע, קשה לו יותר מהמעצר.",תסקיר שירות המבחן
39,SH-18-09-39933-890,"הנאשם תיאר כי צרך סוגי סמים רבים, אך מזה שנתיים אינו עושה שימוש בסמים.",תסקיר שירות המבחן
40,SH-18-09-39933-890,"הוא מסר שגם בעת ביצוע העבירות, לא עשה שימוש בסמים, אך בתסקיר המעצר בעניינו, מסר כי נהג לצרוך סמים בסופי שבוע עם חבר, בדירה שנהג לשכור טרם מעצרו.",תסקיר שירות המבחן
41,SH-18-09-39933-890,"הנאשם שולב פעמיים כנער במסגרות של קהילה טיפולית, אך ברח בשל קשיים לשאת את כללי המקום.",תסקיר שירות המבחן
42,SH-18-09-39933-890,"שירות המבחן ציין בפניו כי טיפול במסגרת קהילה עשוי להיטיב עמו, אולם הוא נותר איתן בדעתו שאין בכוונתו לעבור טיפול במסגרת ההליך המשפטי.",תסקיר שירות המבחן
43,SH-18-09-39933-890,"שירות המבחן התרשם כי הדבר נובע מחששו שינשור מהטיפול והדבר יירשם לחובתו בהליך הפלילי, ולכן הציע לנאשם לפנות לשירות בהמשך, אם יישנה את דעתו.",תסקיר שירות המבחן
44,SH-18-09-39933-890,"שירות המבחן סקר את דפוסי ההתנהגות הבעייתיים המושרשים בנאשם, לצד יכולותיו הטובות ליצירת קשר, להתבוננות וקבלת אחריות והבעת חרטה.",תסקיר שירות המבחן
45,SH-18-09-39933-890,"בסופו של דבר, נוכח סירובו לבחון את התאמתו לטיפול במסגרת קהילה טיפולית סגורה, לא בא שירות המבחן בהמלצה טיפולית בעניינו, והמליץ על ענישה מוחשית לצד קנס כספי ועונש מאסר על תנאי.",תסקיר שירות המבחן
46,SH-18-09-39933-890,"כן הומלץ, כי אם יוטל עליו עונש מאסר בפועל, תיבדק האפשרות לשלבו בטיפול במסגרת מאסרו.",תסקיר שירות המבחן
47,SH-18-09-39933-890,"ב""כ המאשימה טענה כי מדובר בהתנהלות עבריינית משמעותית המלמדת על אורח חיים עברייני, המבוסס על סחר בסמים מסוכנים לשם מטרות רווח, תוך שימוש ברשת הפצה מקצועית.",הטיעונים לעונש
48,SH-18-09-39933-890,"הנאשם, כך לדבריה, שלל רצון כזה או אחר להליך טיפולי, ומשום כך ביקשה היא לקבוע מתחמי ענישה שונים המותאמים לכל אחת מעברותיו, וכן השמתו בחלקו המרכזי-תחתון של כל אחד ממתחמים עונשיים אלו, כך שעונשו יעמוד על 27 חודשי מאסר בפועל וענישה נלווית וצופת פני עתיד וכן לרבות חילוט סכום כסף אשר נתפס בחפציו.",הטיעונים לעונש
49,SH-18-09-39933-890,"עוד עתרה באת כוח המאשימה להפעיל נגד הנאשם מאסר מותנה אשר הוטל עליו בבית המשפט לנוער והוארך פעם אחת, ולהטיל עליו מאסר זה במצטבר לכל עונש אחר אשר יוטל עליו.",הטיעונים לעונש
50,SH-18-09-39933-890,"הסניגורית המלומדת טענה מנגד, כי אינה חולקת על חומרת העבירות המיוחסות לנאשם, אך לשיטתה מתחמי הענישה המוצעים כל ידי המאשימה הינם מופרזים ויש לבחור כאלו אשר הינם מתונים מהם.",הטיעונים לעונש
51,SH-18-09-39933-890,"נתוניו האישיים קשים וסבוכים, ולדבריה ניסה הוא להתמיד בעבודה סדירה, אך המעצר הנוכחי קטע מהלך זה, וחבל שכך.",הטיעונים לעונש
52,SH-18-09-39933-890,"לשיטתה, יש לבחור בענישה העומדת על החלק הבינוני-תחתון הכולל 6 חודשי מאסר בפועל, כך שיתאפשר לו להמשיך ולהשתלב בעבודה סדירה .",הטיעונים לעונש
53,SH-18-09-39933-890,"עם זאת, הביעה באת כוח הנאשם את הסכמתה לחילוט סכום הכסף אשר נתפס אצל הנאשם, כמו גם לחילוט רכבו.",הטיעונים לעונש
54,SH-18-09-39933-890,"הנאשם בדברו האחרון, ביקש להביע חרטה על מעשיו והדגיש כי עשה טעות חמורה, אך עם זאת הוא אינו משתמש בסמים מסוכנים מזה כשנתיים ומחצה ועל כן אינו זקוק לשיקום בתחום זה.",הטיעונים לעונש
55,SH-18-09-39933-890,"בקשתו לפני הייתה ליתן בידיו אפשרות לחזור ולעבוד באורח סדיר ויצרני, וזאת עם שחרורו.",הטיעונים לעונש
56,SH-18-09-39933-890,"נגע הסמים פוגע בחברתנו קשות ומזיק לצעירים ומבוגרים הנחשפים לשימוש בסמים בנסיבות שונות, ולא אחת מתמכרים להם.",דיון והכרעה
57,SH-18-09-39933-890,הסמים פוגעים בבריאות המשתמשים בהם ובאורח חייהם וגם סביבתם הקרובה והרחוקה יותר נפגעת כתוצאה מהשלכותיו המזיקות של השימוש בסם.,דיון והכרעה
58,SH-18-09-39933-890,"מי שמאפשר את התפשטות הסם וזמינותו הם אלה הסוחרים בסם ומפיצים אותו, ולכן המחוקק והפסיקה נוקטים ענישה מחמירה לצדן של עבירות אלה.",דיון והכרעה
59,SH-18-09-39933-890,"ככל שהסוחר בסם ממוקם גבוה יותר בשרשרת העברת הסם, כך גדול יותר חלקו בהפצתו, ועונשו צריך להלום את המעשה ולהכיל רכיבים אשר יעבירו מסר ברור שביצוע העבירות, המבוצעות על פי רוב תמורת בצע כסף - אינו משתלם.",דיון והכרעה
60,SH-18-09-39933-890,כתב האישום שלפניי כולל ארבעה אישומים הקשורים זה בזה בקשר הדוק.,דיון והכרעה
61,SH-18-09-39933-890,"האישום הראשון מתאר את הסמים שנמצאו אצל הנאשם וחברו, לאחר שהנאשם נתפס בביצוע עבירות הסחר בסמים.",דיון והכרעה
62,SH-18-09-39933-890,"העבירות בוצעו במהלך תקופה של כשלושה שבועות, באותו אופן, כחלק מאותו קשר בין הנאשם לחברו, והן מהוות אירוע עברייני אחד שייקבע לו מתחם עונש אחד אשר יהלום את החזרה על העבירות.",דיון והכרעה
63,SH-18-09-39933-890,נסיבות ביצוע העבירות מלמדות על התארגנותם של הנאשם וחברו לביצוע עבירות סחר בסמים.,דיון והכרעה
64,SH-18-09-39933-890,"לשם כך הצטיידו השניים בכמות משמעותית של סמים, משקל ושקיות, אותם שמרו ברכבו של הנאשם ובחדר המלון שאביעד שכר.",דיון והכרעה
65,SH-18-09-39933-890,"באמצעות יישומון הטלגרס יצרו הקונים קשר עם אביעד, ולאחר תיאום הכמות, המחיר ומקום המפגש, נפגש איתם הנאשם והעסקה יצאה לפועל.",דיון והכרעה
66,SH-18-09-39933-890,מדובר בעבירות סחר מתוכננות אשר הנאשם וחברו נערכו להן מראש.,דיון והכרעה
67,SH-18-09-39933-890,"הם השיגו את הסמים הנחוצים ללקוחותיהם, והיו פעילים ביישומון, והלקוחות הכירו אותם ככאלה שניתן לפנות אליהם לשם השגת הסמים.",דיון והכרעה
68,SH-18-09-39933-890,"סוג הסמים והכמות שהנאשם סחר בה עימם אינם מן החמורים, והחומרה נובעת במקרה זה בעיקר מנסיבות ביצוע העבירות.",דיון והכרעה
69,SH-18-09-39933-890,"ההתארגנות וההכנה המוקדמת, יצירת הקשר באמצעות היישומון תוך קיומו של נוהל קבוע על פיו אביעד דורש קודם לתיאום העסקה כי הקונה יציג את תעודת הזהות שלו, מלמדת על ארגון ותכנון מראש ועל האופן המאורגן שבו פעלו הנאשם וחברו.",דיון והכרעה
70,SH-18-09-39933-890,"הנזק אשר נגרם כתוצאה מהעבירות הוא הפצת הסמים לרוכשים, והסיבות שהביאו את הנאשם לביצוען הוא הרצון לגרוף לכיסו רווח כלכלי בקלות ובמהירות.",דיון והכרעה
71,SH-18-09-39933-890,"התחכום שבו נהג הנאשם, אישור זהותם של הרוכשים טרם ביצוע העסקה - אלה מלמדים כי הנאשם ידע שמדובר במעשים אסורים ובכל זאת ביצע את העבירות.",דיון והכרעה
72,SH-18-09-39933-890,"לאחר שנתתי דעתי לערכים המוגנים שנפגעו, לנסיבות ביצוע העבירות, לחזרה על המעשים בארבעת האישומים ותוך התחשבות במדיניות הענישה הנוהגת בפסיקה, אני קובע כי מתחם הענישה צריך שינוע במקרה זה בין 8 ל-24 חודשי מאסר לריצוי בפועל, נוסף לעונשים נלווים.",דיון והכרעה
73,SH-18-09-39933-890,"הנאשם, יליד שנת 1993, בן כ-25 שנה כיום.",העונש המתאים
74,SH-18-09-39933-890,"לזכות הנאשם, עומדת הודאתו בעבירות, עמה נטילת אחריות על המעשים ושיתוף פעולה עם רשויות אכיפת החוק.",העונש המתאים
75,SH-18-09-39933-890,"הנאשם הוא אדם צעיר, עודנו בראשית דרכו בחייו, ולכן לעונש מאסר תהא השפעה קשה עליו ועל עתידו.",העונש המתאים
76,SH-18-09-39933-890,"למרבה הצער, על אף גילו הצעיר של הנאשם, זוהי אינה הסתבכות יחידה עבורו עם הדין הפלילי, ולעבירות אלה קדמו עבירות נוספות בתחום הסמים והאלימות והוא אף נידון בעבר לעונשי מאסר.",העונש המתאים
77,SH-18-09-39933-890,נסיבות חייו של הנאשם הן בעלות השפעה על העבירות שביצע.,העונש המתאים
78,SH-18-09-39933-890,"מגיל צעיר החל הנאשם להשתמש בסמים ולהיות מעורב בעבירות שונות, ונראה שעל כך השפיעו קשייו הלימודיים-התנהגותיים אשר התעוררו כבר בגיל צעיר, וזאת באין סמכות הורית מציבת גבולות, וכך העמיקה מעורבותו בסמים ובעבריינות.",העונש המתאים
79,SH-18-09-39933-890,"נראה כי הנאשם מבין היטב את הקשר בין השימוש שהוא עושה בסמים לביצוע העבירות, ובעבר אף ניסה להשתתף בטיפול במסגרת קהילה סגורה.",העונש המתאים
80,SH-18-09-39933-890,"אלא שעל אף הבנתו את הקשר בין נסיבות חייו בכלל, והשימוש בסמים בפרט, כיום הנאשם אינו מוכן לקחת חלק בטיפול במסגרת קהילה, ככל הנראה נוכח כישלונו במסלול זה בעבר.",העונש המתאים
81,SH-18-09-39933-890,"בהינתן הקשר בין נסיבות חייו של הנאשם, ובמיוחד השימוש שהנאשם עושה בסמים, לבין ביצוע העבירות, הרי שכל עוד לא יעשה הנאשם שינוי מהותי באורחות חייו ויטפל בדפוסים שהביאוהו לביצוע העבירות, הרי שקיימת הסכנה שהנאשם ישוב לסורו וימשיך בדרך העבריינית.",העונש המתאים
82,SH-18-09-39933-890,"שירות המבחן הדגיש בפני הנאשם את הצורך בטיפול במסגרת קהילה סגורה, אך כל עוד הנאשם מסרב לכך, מסלול זה איננו אפשרי.",העונש המתאים
83,SH-18-09-39933-890,"עברו הפלילי כולל, כאמור, חמש הרשעות קודמות בעבירות איומים, אלימות וסמים, בגינן נדון הנאשם לענישה הכוללת 23 חודשי מאסר בפועל וכן ענישה נילווית.",העונש המתאים
84,SH-18-09-39933-890,"עניין זה כמובן, יעמוד לחובתו של הנאשם.",העונש המתאים
85,SH-18-09-39933-890,"מוסכם על הצדדים, כי מקומו של הנאשם הינו בחלקו המרכזי- תחתון של מתחמי הענישה אשר צוינו על ידם, ומסכים אני עם גישה זו, וזאת נוכח הודאתו והאחריות אותה נטל על עצמו, אל מול עברו הפלילי והמאסר המותנה התלוי ועומד כנגדו הניצב לו ומלמד עליו קטגוריה.",העונש המתאים
86,SH-18-09-39933-890,"מאסר מותנה זה הוטל בשנת 2008, והוארך בשנת 2015.",העונש המתאים
87,SH-18-09-39933-890,"נוכח מקורו הכרונולוגי של מאסר מותנה זה, הרי שראיתי להפעילו כאשר חלקו בחופף וחלקו במצטבר לכל עונש אחר אשר יוטל על ידי.",העונש המתאים
88,SH-18-09-39933-890,"לשיקול זה אף מצטרף גילו הצעיר ורצונו (גם אם המילולי בלבד, לעת הזאת) – להשתקם.",העונש המתאים
89,SH-18-09-39933-890,"עם זאת, אני בתוקף סמכותי, אני מכריז על הנאשם כ""סוחר סמים"", על כל המשתמע מכך.",העונש המתאים
90,SH-18-09-39933-890,"לפיכך, בהתחשב בחומרת המעשים, בחזרה על העבירות כמתואר באישומים שלפניי, ולאחר שנתתי דעתי לכל האמור לעיל, אני גוזר על הנאשם את העונשים הבאים:",העונש המתאים
91,SH-18-09-39933-890,"עשרה  חודשי מאסר ומחצה (10.5) לריצוי בפועל, בניכוי ימי מעצרו.",העונש המתאים
92,SH-18-09-39933-890,"אני מפעיל בזאת את חמשת (5) חודשי המאסר המותנה אשר חודשו במסגרתו של ת.פ.     21076-09-15 , כך שמחציתם ירוצו בחופף ומחציתם במצטבר לכל עונש אשר הוטל על הנאשם במסגרתו של התיק דנן.",העונש המתאים
93,SH-18-09-39933-890,"הנאשם יירצה אם כן, שלושה עשר (13) חודשי מאסר, וזאת בניכוי ימי מעצרו.",העונש המתאים
94,SH-18-09-39933-890,"ארבעה (4) חודשי מאסר אותם לא יירצה הנאשם אלא אם יעבור על כל אחת מהעבירות בהן הורשע בהליך זה, וזאת תוך שלוש שנים שחרורו ממאסרו.",העונש המתאים
95,SH-18-09-39933-890,אני מורה בזאת על חילוטו של רכב מסוג גולף מ.ר.,העונש המתאים
96,SH-18-09-39933-890,"99-571-24 לטובת אוצר המדינה, וכן מורה אני על חילוטו של סכום כסף בסך 1,270 ₪ אשר נתפסו על הנאשם, ובכל בכפוף להכרזתו כסוחר סמים.",העונש המתאים
97,SH-18-09-39933-890,"קנס בסך 2,000 ₪ או 20 ימי מאסר תמורתו.",העונש המתאים
98,SH-18-09-39933-890,הקנס ישולם עד ליום 1.1.20.,העונש המתאים
99,SH-18-09-39933-890,"התחייבות בסך 5,000 ₪ שלא לעבור על עבירה על פי פקודת הסמים המסוכנים, וזאת במשך שנתיים מיום שחרורו ממאסרו.",העונש המתאים
100,SH-18-09-39933-890,"ההתחייבות תיחתם עד ליום 1.2.19, ולא – ייאסר הנאשם למשך 20 יום.",העונש המתאים
101,SH-18-09-39933-890,ההתחייבות יכול שתיחתם בפני סוהר או שוטר מוסמכים.,העונש המתאים
102,SH-18-09-39933-890,"שישה (6) חודשי פסילה מלהחזיק ברישיון נהיגה אשר לא ירוצו אלא אם יעבור הנאשם על כל עבירה על פי פקודת הסמים המסוכנים, וזאת במשך שנתיים מיום שחרורו ממאסרו.",העונש המתאים
103,SH-18-09-39933-890,המוצגים בתיק זה יחולטו או יושמדו על פי שיקול דעתו של רשם המוצגים.,העונש המתאים
104,SH-18-09-39933-890,5129371זכות ערעור לבית המשפט המחוזי תוך 45 יום.,העונש המתאים
105,SH-18-09-39933-890,"54678313ניתן היום,  ג' שבט תשע""ט, 09 ינואר 2019, בנוכחות הצדדים ובאי כוחם.",העונש המתאים
