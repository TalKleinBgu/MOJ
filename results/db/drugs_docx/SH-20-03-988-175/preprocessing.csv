,verdict,text,part
0,SH-20-03-988-175,המאשימה,"
משטרת ישראל תביעות- שלוחת זבולון"
1,SH-20-03-988-175,הנאשם,יוסף לוי 
2,SH-20-03-988-175,"חוק העונשין, תשל""ז-1977: סע'  40ט', 384, 406(ב), 413, 413ב, 413יב', 499(א)(1)",יוסף לוי 
3,SH-20-03-988-175,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 37א(א), 37א(א1)",יוסף לוי 
4,SH-20-03-988-175,"הנאשם הורשע על פי הודאתו במסגרת הסדר טיעון, בעבירות של התפרצות לדירה, לפי סעיף 406(ב) לחוק העונשין, תשל""ז-1977 (להלן – חוק העונשין); גניבה, לפי סעיף 384 לחוק העונשין, גניבת רכב, לפי סעיף 413ב לחוק העונשין, קשירת קשר לביצוע פשע, לפי סעיף 499(א)(1) לחוק העונשין והחזקת סמים לצריכה עצמית, לפי סעיף 7(א)+7(ג) סיפא לפקודת הסמים המסוכנים (נוסח חדש), תשל""ג-1973 (להלן – פקודת הסמים).",כתב האישום וההליכים
5,SH-20-03-988-175,"בהתאם לעובדות כתב האישום המתוקן, קשר הנאשם קשר לביצוע פשע עם קטין במטרה לפרוץ לבית המתלוננים.",כתב האישום וההליכים
6,SH-20-03-988-175,"במסגרת קשירת הקשר, יצרו השניים קשר טלפוני וביום 6.2.20 בין השעות 01:00-07:00, התפרצו לבית המתלוננים דרך חלון הסלון שבמרפסת וגנבו תיק שחור ממותג ובו ארנק שהכיל 300 ₪ במזומן, תלושי קנייה, 6 כרטיסי אשראי, משקפי שמש ומפתחות של רכב.",כתב האישום וההליכים
7,SH-20-03-988-175,"בהמשך, גנבו השניים את הרכב.",כתב האישום וההליכים
8,SH-20-03-988-175,"ביום 19.9.20 במהלך חיפוש בביתו של הנאשם נמצא כי הוא מחזיק בסם מסוכן מסוג קנבוס במשקלים של 2.64 גרם נטו ו- 10.65 גרום נטו, וזאת שלא כדין וללא היתר.",כתב האישום וההליכים
9,SH-20-03-988-175,שירות המבחן הגיש תסקיר על אודות הנאשם.,תסקיר שירות המבחן
10,SH-20-03-988-175,"מטעמים של צנעת הפרט, לא אפרט את נסיבות חייו, אך אציין כי מדובר בנסיבות חיים מורכבות וכי הנאשם אינו מצוי בקשר עם בני משפחתו.",תסקיר שירות המבחן
11,SH-20-03-988-175,"הנאשם כבן 20, רווק ועתיד להתחתן עם זוגתו.",תסקיר שירות המבחן
12,SH-20-03-988-175,הנאשם תיאר בפני שירות המבחן כי הוא צורך סמים מגיל צעיר.,תסקיר שירות המבחן
13,SH-20-03-988-175,"בעברו עבירות סמים, רכוש ואלימות והוא אף ריצה שני מאסרים מאחורי סורג ובריח.",תסקיר שירות המבחן
14,SH-20-03-988-175,בהתייחסותו לעבירות הודה הנאשם בביצוען והביע צער על התנהלותו.,תסקיר שירות המבחן
15,SH-20-03-988-175,"עם זאת, שירות המבחן התרשם כי הנאשם נוטה לצמצם את אחריותו למעשים וכי הוא מבטא רצון לשינוי דרכיו באופן הצהרתי בלבד ומתנגד לטיפול במסגרת קהילה סגורה.",תסקיר שירות המבחן
16,SH-20-03-988-175,"שירות המבחן התרשם כי לנאשם קשיים בולטים בשמירה על גבולות וקבלת סמכות, וכי קיימת אצלו נטייה להתנהגות אימפולסיבית שמובילה להסתבכות בפלילים.",תסקיר שירות המבחן
17,SH-20-03-988-175,משכך סבר שירות המבחן שקיים סיכון גבוה להתנהגות עוברת חוק בעתיד.,תסקיר שירות המבחן
18,SH-20-03-988-175,"לאור מכלול הנסיבות, נמנע שירות המבחן מהמלצה טיפולית בעניינו של הנאשם, תוך שציין כי נוכח היעדר מעגלי תמיכה מספקים כמו גם היעדר מוטיבציה לשיקום, קיים סיכוי נמוך לקדם אופק שיקומי מחוץ לכותלי הכלא.",תסקיר שירות המבחן
19,SH-20-03-988-175,"ב""כ המאשימה ציין את חומרת העבירות ואת נסיבות ביצוען.",טיעוני הצדדים לעונש והראיות
20,SH-20-03-988-175,"נטען כי מדובר בפריצה מתוכננת היטב, בשעת לילה מאוחרת, בה קיים סיכון ממשי לשלום שוכני הבית שלרוב נמצאים בביתם בשעות הלילה.",טיעוני הצדדים לעונש והראיות
21,SH-20-03-988-175,ביחס לערכים המוגנים שנפגעו נטען כי מדובר בפגיעה בזכות הקניין והזכות לשלוות נפש וביטחון.,טיעוני הצדדים לעונש והראיות
22,SH-20-03-988-175,נטען כי יש לראות במעשי הנאשם כאירוע אחד ולקבוע מתחם הכולל את כל העבירות בהן הורשע.,טיעוני הצדדים לעונש והראיות
23,SH-20-03-988-175,לאור כך עתרה המאשימה למתחם עונש הנע בין 20 חודשי מאסר בפועל ועד 40 חודשי מאסר בפועל.,טיעוני הצדדים לעונש והראיות
24,SH-20-03-988-175,ביחס לעונש שיש להטיל על הנאשם צוין כי לחובתו עבר פלילי מכביד וכי אף ריצה שני מאסרים מאחורי סורג ובריח.,טיעוני הצדדים לעונש והראיות
25,SH-20-03-988-175,"המאשימה עתרה להשית על הנאשם עונש שלא יפחת מ-24 חודשי מאסר בפועל, מאסר על תנאי, פסילה, קנס ופיצוי.",טיעוני הצדדים לעונש והראיות
26,SH-20-03-988-175,"ב""כ הנאשם טען כי הנאשם קיבל אחריות מלאה למעשיו, הודה ובכך גם חסך זמן שיפוטי.",טיעוני הצדדים לעונש והראיות
27,SH-20-03-988-175,ביחס לביצוע העבירות נטען כי לא מדובר ברף גבוה של חומרה; כי העבירות לא בוצעו בתחכום רב; כי קשירת הקשר התבטאה בשיחת טלפון יחידה בין הנאשם לקטין; כי לא נעשה שימוש בכלי פריצה; וכי הרכוש שנגנב מסתכם במאות שקלים בודדים.,טיעוני הצדדים לעונש והראיות
28,SH-20-03-988-175,"ביחס לרכב, נטען כי הוחזר ולא נגרם לו כל נזק.",טיעוני הצדדים לעונש והראיות
29,SH-20-03-988-175,לאור כך נטען למתחם המתחיל ב-6 חודשי מאסר שניתן לשאת בדרך של עבודות שירות.,טיעוני הצדדים לעונש והראיות
30,SH-20-03-988-175,"ביחס לעונש בתוך המתחם, נטען שמדובר בנאשם בעל נסיבות חיים קשות שאינו נמצא בקשר עם בני משפחתו והוא מצוי במעצר ארוך בשל כך שלא נמצאה עבורו חלופת מעצר.",טיעוני הצדדים לעונש והראיות
31,SH-20-03-988-175,"כן נטען שמדובר באדם צעיר, שזהותו אינה מגובשת והוא נעדר כל תמיכה משפחתית.",טיעוני הצדדים לעונש והראיות
32,SH-20-03-988-175,"לאור כך, עתרה ההגנה לעונש ברף התחתון של מתחם הענישה.",טיעוני הצדדים לעונש והראיות
33,SH-20-03-988-175,כן ביקשה להימנע מפסילת רישיונו של הנאשם.,טיעוני הצדדים לעונש והראיות
34,SH-20-03-988-175,"הנאשם בדברו האחרון הביע חרטה על מעשיו, וציין את הקשיים עימם הוא מתמודד.",טיעוני הצדדים לעונש והראיות
35,SH-20-03-988-175,"ברגע שביתו של אדם נפרץ, תחושת חוסר אונים וחוסר ביטחון ממלאת את ליבו.",מתחם העונש ההולם
36,SH-20-03-988-175,"בעניין גניבת הרכב יש מקום להזכיר גם ערך נוסף שעלול להיפגע והוא שלום הציבור ובטחונו, וזאת בשל כך ש""גניבת רכב עלולה, בהאידנא, להפוך חיש מהר למרדף משטרתי על כל הסכנות הכרוכות בכך"" (בש""פ 45/00 מסארוה נ' מדינת ישראל (8.1.2010); וראו גם: בש""פ 4638/13 אדקידק מוחמד נ' מדינת ישראל (3.7.2013)).",מתחם העונש ההולם
37,SH-20-03-988-175,נסיבות ביצוע העבירות:  ההתפרצות בוצעה בשעות בהן לרוב מצויים בעלי הבית בביתם.,מתחם העונש ההולם
38,SH-20-03-988-175,לאור כך קיים סיכון ממשי להיתקלות באנשים המצויים בדירה ומכאן שהאירוע גילם סכנה ממשית לפגיעה בגוף ובנפש.,מתחם העונש ההולם
39,SH-20-03-988-175,"מדובר גם באירוע מתוכנן, במסגרתו קשר הנאשם קשר עם קטין במטרה לפרוץ לבית המתלוננים.",מתחם העונש ההולם
40,SH-20-03-988-175,"עם זאת, לא מדובר בעבירות שבוצעו אגב אלימות או שימוש בכלים, אלא בהזזת חלון.",מתחם העונש ההולם
41,SH-20-03-988-175,"ביחס לנזק שנגרם מביצוע העבירה אציין כי הנאשם גנב מבית המתלוננים רכוש בשווי מאות שקלים, שלא שב למתלוננים עד היום, ורכב שהוחזר.",מתחם העונש ההולם
42,SH-20-03-988-175,"ביחס לעבירת הסמים, הרי שמדובר בעבירה של החזקה לשימוש עצמי בלבד, לגביה נקבעה לאחרונה אף מדיניות ענישה והפללה מקילה כאמור בחוק הסמים המסוכנים (עבירת קנס מיוחדת-הוראת שעה), התשע""ח-2018.",מתחם העונש ההולם
43,SH-20-03-988-175,אם כי יש להביא בחשבון כי במקרה זה מדובר בכמות של 13.29 גרם.,מתחם העונש ההולם
44,SH-20-03-988-175,"לאור כל זאת, אני בדעה כי מתחם הענישה ההולם את העבירות כולן (המהוות אירוע אחד) נע בין 13 חודשי מאסר בפועל ועד 30 חודשי מאסר בפועל.",מתחם העונש ההולם
45,SH-20-03-988-175,לא הייתה מחלוקת בין הצדדים כי העונש אמור להיגזר בגדרי מתחם הענישה ואכן לא מצאתי הצדקה לחריגה לקולה (או לחומרה) ממתחם הענישה.,קביעת עונשו של הנאשם
46,SH-20-03-988-175,"לא קיימים בעניינו של הנאשם סיכויי שיקום, לא כל שכן ממשיים המצדיקים חריגה ממתמחם הענישה.",קביעת עונשו של הנאשם
47,SH-20-03-988-175,"עובדה זו מצוינת בצער, שכן הנאשם הוא צעיר שראוי שהיה משנס מותניים ופועל לשיקום חייו ויפה שעה אחת קודם.",קביעת עונשו של הנאשם
48,SH-20-03-988-175,"לצורך קביעת עונשו של הנאשם הבאתי בחשבון לחומרה את עברו הפלילי המכביד יחסית לגילו הצעיר, הכולל שלוש הרשעות בעבירות אלימות, רכוש וסמים (אם כי לשימוש עצמי) ואת התרשמות שירות המבחן מהסיכון הנשקף ממנו.",קביעת עונשו של הנאשם
49,SH-20-03-988-175,הבאתי עוד בחשבון כי הנאשם ריצה בעברו שני מאסרים בפועל אשר לא הרתיעו אותו מהמשך פעילות עבריינית.,קביעת עונשו של הנאשם
50,SH-20-03-988-175,"מנגד, הבאתי בחשבון את הודאתו בהזדמנות הראשונה לאחר תיקון כתב האישום ואת החרטה שביטא.",קביעת עונשו של הנאשם
51,SH-20-03-988-175,הבאתי גם בחשבון את נסיבות חייו ויתר הנתונים כמפורט בתסקיר.,קביעת עונשו של הנאשם
52,SH-20-03-988-175,כן הבאתי בחשבון תקופת מעצרו עד כה ואת הנזק שיגרם לו בשל עונש מאסר שיוטל עליו.,קביעת עונשו של הנאשם
53,SH-20-03-988-175,"בין יתר רכיבי הענישה, עתרה המאשימה לפסול את רישיונו של הנאשם, וזאת על סמך סעיף 37א(א1) לפקודת הסמים.",קביעת עונשו של הנאשם
54,SH-20-03-988-175,"ההגנה מנגד טוענת כי מאחר ומדובר בהרשעה קודמת מבית המשפט לנוער, אזי אין חובת פסילה אך לא פירטה הטענה.",קביעת עונשו של הנאשם
55,SH-20-03-988-175,"מעיון בגיליון ההרשעות הקודמות עולה כי ביום 14.5.20 הורשע הנאשם בביצוע עבירה של החזקת סם לשימוש עצמי, לפי סעיף 7(א)+7(ג) סיפא לפקודת הסמים.",קביעת עונשו של הנאשם
56,SH-20-03-988-175,"ההרשעה היא אכן מבית המשפט לנוער אך מדובר בהרשעה לכל דבר ועניין, לרבות לצורך פסילת החובה כאמור בסעיף 37א(א1).",קביעת עונשו של הנאשם
57,SH-20-03-988-175,"בכל מקרה, הסמכות להורות על פסילת רישיון הנהיגה (רשות ולא חובה) קיימת הן בשל ההרשעה כעת בעבירת סמים (סעיף 37א(א) לפקודת הסמים) והן בשל ההרשעה בעבירה של גניבת רכב (סעיף  413יב' לחוק העונשין).",קביעת עונשו של הנאשם
58,SH-20-03-988-175,"בנסיבות העניין, לאור מהות העבירות שעבר הנאשם, האמור בתסקיר ועברו הפלילי, ראוי להורות גם על פסילת רישיון בפועל.",קביעת עונשו של הנאשם
59,SH-20-03-988-175,"סיכומו של דבר, לאחר שבחנתי את מכלול השיקולים, הן לקולה והן לחומרה, אני מטיל על הנאשם את העונשים הבאים:",קביעת עונשו של הנאשם
60,SH-20-03-988-175,"14 חודשי מאסר בפועל, החל מיום מעצרו 19.2.20",קביעת עונשו של הנאשם
61,SH-20-03-988-175,מאסר על תנאי למשך 6 חודשים והתנאי הוא שהנאשם לא יעבור במשך שלוש שנים כל עבירה שעניינה שליחת יד ברכושו של הזולת.,קביעת עונשו של הנאשם
62,SH-20-03-988-175,"למען הסר ספק, עבירה לפי סעיף 413 לחוק העונשין אינה נכללת בגדרי עבירות התנאי.",קביעת עונשו של הנאשם
63,SH-20-03-988-175,"אני מחייב את הנאשם לפצות את המתלוננים, ע""ת מס' 3+2, בסך של 2,000 ₪ (לשניהם ביחד).",קביעת עונשו של הנאשם
64,SH-20-03-988-175,הפיצוי ישולם בתוך 120 יום.,קביעת עונשו של הנאשם
65,SH-20-03-988-175,המאשימה תמציא למזכירות בתוך 30 יום את פרטי המתלוננים ותביא לידיעתם תוכנו של גזר הדין.,קביעת עונשו של הנאשם
66,SH-20-03-988-175,אני פוסל את הנאשם מלקבל או להחזיק רישיון נהיגה וזאת לתקופה של 12 חודשים.,קביעת עונשו של הנאשם
67,SH-20-03-988-175,מוצגים- סמים- להשמיד.,קביעת עונשו של הנאשם
68,SH-20-03-988-175,הודעה זכות ערעור לבית המשפט המחוזי בתוך 45 יום.,קביעת עונשו של הנאשם
69,SH-20-03-988-175,"54678313ניתן היום,  כ""ח אלול תש""פ, 17 ספטמבר 2020, במעמד הצדדים.",קביעת עונשו של הנאשם
