,verdict,text,part
0,SH-21-04-21392-680,"תפ""ק 21392-04-21 מדינת ישראל נ' מרחבי",בית משפט השלום ברמלה
1,SH-21-04-21392-680,"תפ""ק 65197-08-21 מדינת ישראל נ' מרחבי",בית משפט השלום ברמלה
2,SH-21-04-21392-680,"ת""ד 5652-06-23 מדינת ישראל נ' מרחבי",בית משפט השלום ברמלה
3,SH-21-04-21392-680,"פקודת הסמים המסוכנים [נוסח חדש], תשל""ג-1973: סע'  7(א)+, 7(ג)",מרדכי מרחבי
4,SH-21-04-21392-680,"חוק העונשין, תשל""ז-1977: סע'  71א(ב), 186 (א), 192, 380",מרדכי מרחבי
5,SH-21-04-21392-680,"תקנות התעבורה, תשכ""א-1961 - לא מרובדות: סע'  21 (ב)(2), 26(2), 40א",מרדכי מרחבי
6,SH-21-04-21392-680,"פקודת התעבורה [נוסח חדש]: סע'  38(2), 62(2)",מרדכי מרחבי
7,SH-21-04-21392-680,הנאשם יליד 5.9.1997 הורשע על פי הודאתו בשלושה כתבי אישום:,גזר דין
8,SH-21-04-21392-680,"תפ""ק 21392-04-21 עבירות של החזקת סמים לצריכה עצמית, לפי סעיף 7(א)+ 7(ג) לפקודת הסמים המסוכנים (נוסח חדש), תשל""ג- 1973 (להלן: ""פקודת הסמים המסוכנים""), החזקת סכין שלא כדין, לפי סעיף 186 (א) לחוק העונשין, תשל""ז- 1977 (להלן: ""חוק העונשין""), נהיגה תחת השפעת משקאות משכרים, לפי סעיף 26(2) לתקנות התעבורה, תש""ל- 1970 (להלן: ""תקנות התעבורה""), ונהיגה בקלות ראש, לפי סעיף 62(2) לפקודת התעבורה (נוסח חדש), תשכ""א- 1961 (להלן: ""פקודת התעבורה"").",גזר דין
9,SH-21-04-21392-680,"על פי כתב האישום המתוקן, העבירות בוצעו ביום 15.8.20 לפנות בוקר.",גזר דין
10,SH-21-04-21392-680,"אז נהג הנאשם ברכב בכביש עירוני, ובביקורת שנערכה נמצאו בגופו שרידי THC- oic acid  בכמות שלng/ml  36 המהווים תוצר קנביס.",גזר דין
11,SH-21-04-21392-680,באותן נסיבות החזיק הנאשם בתיקו שקית שהכילה 17.27 גרם נטו סם מסוכן מסוג קנביס וסכין מתקבעת.,גזר דין
12,SH-21-04-21392-680,"תפ""ק 65197-08-21 עבירות של תקיפה הגורמת חבלה של ממש, לפי סעיף 380 לחוק העונשין, ואיומים, לפי סעיף 192 לחוק העונשין.",גזר דין
13,SH-21-04-21392-680,"על פי כתב האישום המתוקן, ביום 14.3.21, תקף הנאשם את שכנו, עת היה הוא עצמו בגילופין.",גזר דין
14,SH-21-04-21392-680,"התקיפה כללה דחיפות, משיכות, בעיטה, ומכות אגרופים.",גזר דין
15,SH-21-04-21392-680,"המתלונן מצדו נצמד לנאשם, דחפו מספר פעמים, וניסה להכותו.",גזר דין
16,SH-21-04-21392-680,"בשלב מסוים, הגיע אחיו של המתלונן למקום כדי להפריד בין הנאשם ואחיו, והמתלונן ניסה לנגוח בפניו של הנאשם על מנת להיחלץ מאחיזתו.",גזר דין
17,SH-21-04-21392-680,"לאחר מכן, התרחק הנאשם מהמקום, אך כעבור זמן קצר שב לעבר המתלונן.",גזר דין
18,SH-21-04-21392-680,"המתלונן התקרב לנאשם, והנאשם דחפו.",גזר דין
19,SH-21-04-21392-680,האירוע הסתיים בסיוע אנשים שהיו במקום ומנעו מהנאשם והמתלונן להתקרב זה לזה.,גזר דין
20,SH-21-04-21392-680,"כתוצאה מהתקיפה נגרמו למתלונן כאבים בצוואר, בחזה, בבטן, בכתף, ונגרמה לו תזוזה בשיניים הקדמיות וכאב בלסת העליונה.",גזר דין
21,SH-21-04-21392-680,"בנוסף, בו ביום במהלך חקירת הנאשם במשטרה בגין מעשיו המתוארים, איים הנאשם באמרו כי ברצונו לשוב ולפגוע במתלונן.",גזר דין
22,SH-21-04-21392-680,"ת""ד 5652-06-23 עבירות של נהיגה תחת השפעת משקאות משכרים, לפי תקנה 26(2) לתקנות התעבורה, נהיגה בקלות ראש, לפי סעיף 62(2) + 38(2) לפקודת התעבורה, סטייה מנתיב נסיעה, לפי סעיף 40א לתקנות התעבורה, והתנהגות הגורמת נזק, לפי סעיף 21 (ב)(2) לתקנות התעבורה.",גזר דין
23,SH-21-04-21392-680,"על פי כתב האישום המתוקן, ביום 18.2.22 לפנות בוקר, נהג הנאשם בכביש עירוני כשהוא תחת השפעת משקאות משכרים, בקלות ראש, ותוך סטייה מנתיב הנסיעה.",גזר דין
24,SH-21-04-21392-680,"הנאשם התהפך עם רכבו,  וכתוצאה מכך נחבל יחד עם נוסע שהיה ברכבו, וכן נגרם נזק לארבעה רכבים חונים.",גזר דין
25,SH-21-04-21392-680,"הנאשם יליד 1997, גדל למשפחת מוצא חרדית, המונה זוג הורים ועשרה ילדים.",תסקירי שירות מבחן וההליך הקהילתי
26,SH-21-04-21392-680,"בילדותו היה קרבן לאלימות כדרך חינוכית, וחשוף לאלכוהול באורח תדיר.",תסקירי שירות מבחן וההליך הקהילתי
27,SH-21-04-21392-680,"בגיל 16 החל הנאשם לצרוך אלכוהול, אז גם שינה את אורח חייו והתמודד עם ריחוק משפחתי.",תסקירי שירות מבחן וההליך הקהילתי
28,SH-21-04-21392-680,הנאשם שירת בצבא ועם סיום שירותו הצבאי החל לצרוך קנביס בתדירות גבוהה.,תסקירי שירות מבחן וההליך הקהילתי
29,SH-21-04-21392-680,התמכרותו של הנאשם עמדה בבסיס ביצוע העבירות.,תסקירי שירות מבחן וההליך הקהילתי
30,SH-21-04-21392-680,במקביל לאמור ניסה הנאשם לשמר אורח חיים יצרני.,תסקירי שירות מבחן וההליך הקהילתי
31,SH-21-04-21392-680,"הוא משמר רציפות תעסוקתית, משרת בשירות מילואים, וכיום, זה למעלה מארבע שנים, הוא עובד בתחנת דלק ומנהל צוות עובדים גדול.",תסקירי שירות מבחן וההליך הקהילתי
32,SH-21-04-21392-680,"הנאשם נעדר עבר פלילי, וזהו המעמד המשפטי הראשון והיחיד בעניינו.",תסקירי שירות מבחן וההליך הקהילתי
33,SH-21-04-21392-680,"הנאשם נקלט בבית המשפט הקהילתי בנובמבר 2022, וסיים את ההליך בהצלחה בחלוף 15 חודשים.",תסקירי שירות מבחן וההליך הקהילתי
34,SH-21-04-21392-680,"לאורך תקופת השתתפותו בהליך, שיתף הנאשם פעולה באופן מלא עם גורמי הטיפול.",תסקירי שירות מבחן וההליך הקהילתי
35,SH-21-04-21392-680,"הוא התנהל באופן יציב ואחראי, גילה תובנה מעמיקה לאתגריו, והשתלב במענים בהתאם לנזקקותו הטיפולית.",תסקירי שירות מבחן וההליך הקהילתי
36,SH-21-04-21392-680,"הנאשם שימר שגרת עבודה ויציבות תפקודית, שולב במרכז חוסן לטיפול בהתמכרות, מסר בדיקות שמעידות על הימנעות מצריכת חומרים משני תודעה, וקיבל מענה מעמיק בתחום השליטה בכעסים.",תסקירי שירות מבחן וההליך הקהילתי
37,SH-21-04-21392-680,"הנאשם השתלב בנוסף בתכנית ליווי כלכלי, ומסייע כספית להוריו ובני משפחתו.",תסקירי שירות מבחן וההליך הקהילתי
38,SH-21-04-21392-680,"שירות מבחן התרשם כי הנאשם עמד בכלל יעדי התכנית, והסיכון להישנות עבירות בעניינו פחת.",תסקירי שירות מבחן וההליך הקהילתי
39,SH-21-04-21392-680,"באשר לענישה, הומלץ על ענישה שיקומית, הכוללת 150 שעות של""צ וצו מבחן למשך 6 חודשים, במהלכם ישלים הנאשם את הטיפול במרכז חוסן.",תסקירי שירות מבחן וההליך הקהילתי
40,SH-21-04-21392-680,"באשר לסוגיית ההרשעה ופסילת הנאשם מלנהוג, המליץ שירות מבחן על ביטול ההרשעה והימנעות מפסילה בפועל, וזאת, בהתחשב בגילו הצעיר של הנאשם, החשש מפני פגיעה תעסוקתית ותדמיתית, וחשיבות שימור מקום עבודתו לייצוב שיקומו.",תסקירי שירות מבחן וההליך הקהילתי
41,SH-21-04-21392-680,"הצדדים הציגו הסדר טיעון לפיו במקרה של הצלחה בהליך הקהילתי, יושת על הנאשם עונש שיכלול של""צ, צו מבחן, מאסר על תנאי והתחייבות כספית.",טיעוני הצדדים לעונש
42,SH-21-04-21392-680,כן הוסכם כי הצדדים יהיו רשאים לטעון באופן פתוח לעניין סוגיות פסילת הרישיון ועצם ההרשעה (פרוטוקול מיום 10.5.23).,טיעוני הצדדים לעונש
43,SH-21-04-21392-680,"בהמשך, עם צירוף תיק התעבורה להליך הקהילתי, הוסכם כי המאשימה תורשה לטעון לרכיבי ענישה נוספים (תסקיר מיום 18.12.23).",טיעוני הצדדים לעונש
44,SH-21-04-21392-680,"ב""כ המאשימה עמדה בטיעוניה על חומרת העבירות, הצטברותן ומדיניות הענישה הנוהגת למיגורן.",טיעוני הצדדים לעונש
45,SH-21-04-21392-680,"מאידך, התייחסה המאשימה לגילו הצעיר של הנאשם, עברו הפלילי הנקי, הישגיו הרבים במסגרת ההליך הקהילתי, והשלמתו בהצלחה.",טיעוני הצדדים לעונש
46,SH-21-04-21392-680,"במכלול עתרה המאשימה לאמץ את הסדר הטיעון, ולהטיל על הנאשם 150 שעות של""צ, צו מבחן למשך חצי שנה, פסילה בפועל למשך תשעה חודשים בניכוי הפסילה המנהלית בת 60 ימים, מאסר על תנאי ופסילה על תנאי.",טיעוני הצדדים לעונש
47,SH-21-04-21392-680,"בהתייחס להמלצות שירות מבחן להימנעות מהרשעה ומפסילת הנאשם מלנהוג, טענה המאשימה כי יש לדחותן, נוכח הישנות עבירת הנהיגה תחת השפעה, תוצאות תאונת הדרכים, חומרת העבירות, ואי הצגת נזק קונקרטי.",טיעוני הצדדים לעונש
48,SH-21-04-21392-680,"ב""כ הנאשם עמד בטיעוניו על נסיבות חייו האישיות והמשפחתיות של הנאשם, עלייתו בגיל צעיר מתימן, ותרומתו למדינה בשירות הצבאי וכיום.",טיעוני הצדדים לעונש
49,SH-21-04-21392-680,"לדברי הסנגור, התגייסות הנאשם להליך השיקום והטיפול שעבר בתחום ההתמכרות מלמדים על יכולותיו ושאיפותיו לניהול אורח חיים נורמטיבי.",טיעוני הצדדים לעונש
50,SH-21-04-21392-680,"במכלול, עתר הסנגור לאמץ את ההמלצה העונשית במלואה, לבטל את הרשעת הנאשם, ולהימנע מפסילת הנאשם מלנהוג.",טיעוני הצדדים לעונש
51,SH-21-04-21392-680,"בהקשר זה עמד הסנגור על האינטנסיביות בעבודת הנאשם, ושיבוצו במשמרות העולות על 10 שעות ביום, וביקש להעדיף ענישה מדודה שתעביר מסר מעודד על שיקומו, על פני החמרה שעלולה להסיג מצבו אחור.",טיעוני הצדדים לעונש
52,SH-21-04-21392-680,"הסנגור אף הציע להאריך את תקופת המבחן, תחת החמרת הענישה.",טיעוני הצדדים לעונש
53,SH-21-04-21392-680,"הנאשם בדבריו ציין כי הוא נוטל אחריות על הטעויות שעשה, ונכון לקבל את ענשו.",טיעוני הצדדים לעונש
54,SH-21-04-21392-680,"בנוסף, שיתף בשינוי העמוק שעבר בחייו ובמוטיבציה שלו להתמיד בנתיב השיקומי.",טיעוני הצדדים לעונש
55,SH-21-04-21392-680,"הנאשם תיאר את הקושי הצפוי לו היה וייפסל רישיונו, וביקש להתחשב בנסיבותיו האישיות כפי שפורטו לעיל.",טיעוני הצדדים לעונש
56,SH-21-04-21392-680,"המאשימה הגישה תמצית רישום תעבורתי, לפיו כנגד הנאשם שלוש הרשעות מסוג עבירות קנס.",ראיות לעונש
57,SH-21-04-21392-680,"ענייננו בנאשם שעומד לדין במסגרת שלושה כתבי אישום, בגין עבירות סמים, אלימות ותעבורה.",דיון והכרעה
58,SH-21-04-21392-680,"העבירות בוצעו בשלושה מועדים על פני כשנה וחצי, המאוחרת שבהן בוצעה עת היה הנאשם כבן 24 בלבד.",דיון והכרעה
59,SH-21-04-21392-680,"הנאשם השתלב היטב בבית המשפט הקהילתי, אחז בשתי ידיו את ההזדמנות שניתנה לו והשלים את ההליך בהצלחה מלאה.",דיון והכרעה
60,SH-21-04-21392-680,"עמידתו של הנאשם ביעדי השיקום אינה שנויה במחלוקת, והמלצת שירות המבחן בעניינו הינה חד משמעית.",דיון והכרעה
61,SH-21-04-21392-680,"המאשימה עתרה לענישה שיקומית, ברוח הסדר הטיעון שהוצג על ידי הצדדים, אך התנגדה להמלצות שירות מבחן הנוגעות לביטול ההרשעה והימנעות מפסילת הנאשם מלנהוג.",דיון והכרעה
62,SH-21-04-21392-680,החלטתי תתמקד אפוא בשאלת ביטול ההרשעה והשתת עונש של פסילה מלנהוג בלבד.,דיון והכרעה
63,SH-21-04-21392-680,"מעשי הנאשם אינם קלים, והעבירות שביצע הינן בעלות פוטנציאל נזק לא מבוטל.",דיון והכרעה
64,SH-21-04-21392-680,"העבירות בוצעו במסגרת שלושה אירועים נפרדים, ובשניים מהם הפוטנציאל התממש בחלקו, עד כי מעשי הנאשם הסבו פגיעות ונזק רכושי וגופני, הן לנאשם והן לאחרים.",דיון והכרעה
65,SH-21-04-21392-680,מכלול האמור מעמיד את האינטרס הציבורי להותרת ההרשעה על כנה ולכאורה די היה בכך כדי להכריע בסוגיה.,דיון והכרעה
66,SH-21-04-21392-680,"ואולם, כידוע, האינטרס הציבורי מתפרש אל מעבר לשיקולי הגמול וההלימה, ומורכב גם משאיפה לחזק את החברה כנורמטיבית ויצרנית וככזו שמעודדת את שיקומם של נאשמים שמעדו.",דיון והכרעה
67,SH-21-04-21392-680,"במקרה שבפני, הרקע לביצוע העבירות כולן הינו דפוס התמכרות ממנו סבל הנאשם, ולכך יש קשר הדוק לתנאים בהם גדל.",דיון והכרעה
68,SH-21-04-21392-680,"בשל נסיבות אלו הופנה הנאשם לבית המשפט הקהילתי, עבר ועודנו עובר הליך שיקומי מעמיק, החיוני להפחתת הסיכון להישנות עבירות.",דיון והכרעה
69,SH-21-04-21392-680,"התגייסות והתמסרות הנאשם לטיפול, המפנה המשמעותי שערך, ועמידתו בכלל יעדי השיקום, מקימים אינטרס ציבורי-חברתי-שיקומי מובהק, ומכוחו יש להטיל ענישה מדודה שתשמר את הישגי השיקום.",דיון והכרעה
70,SH-21-04-21392-680,"אכן, כפי עמדת המאשימה, לא הוכחה בענייננו פגיעה קונקרטית בגין ההרשעה.",דיון והכרעה
71,SH-21-04-21392-680,"ואולם, שירות מבחן עמד מפורשות על החשש מפני פגיעה בפרנסת הנאשם ובסיכויי הישארותו במסגרת עבודתו הנוכחית.",דיון והכרעה
72,SH-21-04-21392-680,"בהקשר זה אף הודגש כי תעסוקת הנאשם, פרנסתו וייצובו הכלכלי, מהווים חלק משמעותי מתהליך השיקום וניהול אורח חיים יציב.",דיון והכרעה
73,SH-21-04-21392-680,"אמירות אלו מפי שירות מבחן בהליך קהילתי שבו מכיר שירות המבחן את הנאשם לעומק לאורך תקופה ארוכה, אינן דבר שבשגרה, ומשקלן רב.",דיון והכרעה
74,SH-21-04-21392-680,"על אלו יש להוסיף את גילו הצעיר של הנאשם, נסיבותיו, מצבו האישי, מסלול חייו טרם ביצוע העבירות, עברו הנקי, הפגיעה האימננטית בדימויו העצמי, והחשש מפני מגבלות הכשרה ותעסוקה עתידיים.",דיון והכרעה
75,SH-21-04-21392-680,"הנאשם טרם סלל את עתידו המקצועי, ובהתחשב בשאיפותיו להמשיך ולתרום לחברה, בין היתר באמצעות שירות מילואים.",דיון והכרעה
76,SH-21-04-21392-680,"מכלול האמור מלמד כי הנאשם בחר למנף את מעידתו לצמיחה והתפתחות, ונוקט מאמצים רבים וכנים לניהול אורח חיים נורמטיבי.",דיון והכרעה
77,SH-21-04-21392-680,גם בכך יש כדי להטות את הכף אל עבר ביטול ההרשעה.,דיון והכרעה
78,SH-21-04-21392-680,יתכן שאת העיקרון הנובע מ'הלכת כתב' יש ליישם עם מעט גמישות כאשר מדובר בנאשם בבית המשפט הקהילתי.,דיון והכרעה
79,SH-21-04-21392-680,"הנאשם מוכר לבית המשפט ושירות המבחן לאורך תקופה ארוכה מאוד ובאופן מעמיק, כך שההמלצות בעניינו הינן מתואמות ומדויקות, מעבר לאלו המתקבלות בהליך פלילי רגיל.",דיון והכרעה
80,SH-21-04-21392-680,"ועם זאת, לטעמי יש להשתמש בכלי המאפשר ביטול הרשעה בזהירות רבה, במינון ראוי ובמקרים מתאימים בלבד.",דיון והכרעה
81,SH-21-04-21392-680,איזון השיקולים במקרה שבפני אינו קל.,דיון והכרעה
82,SH-21-04-21392-680,"מחד, ניצבות חומרת העבירות והצטברותן, ומאידך, קיים האינטרס השיקומי בהיבטו הציבורי והפרטי.",דיון והכרעה
83,SH-21-04-21392-680,"לאחר ששקלתי את מכלול האמור, מצאתי להורות על ביטול ההרשעה בעבירות הפליליות, ולהותירה בכל הנוגע לעבירות התעבורה.",דיון והכרעה
84,SH-21-04-21392-680,"לעניין זה נתתי דעתי על נסיבות ביצוע העבירות הפליליות, בתפ""ק 21392-04-21,  בשים לב לחומרה הפחותה שבהחזקת קנביס בכמות קטנה לצריכה עצמית, והחזקת סכין שלא לוותה בהתנהלות אלימה, ובתפ""ק 65197-08-21, בשים לב לאופי אירוע האלימות, ביצועו תחת השפעת אלכוהול, והעדר אינדיקציה להישנות התנהגות אלימה מצד הנאשם מאז ועד היום.",דיון והכרעה
85,SH-21-04-21392-680,"מנגד שקלתי את הישנות עבירות התעבורה, הסכנה הגלומה בהן למשתמשי הדרך, והנזק שהוסב בגינן, הגם שלא התעלמתי מביצוען טרם השתלבות הנאשם בטיפול.",דיון והכרעה
86,SH-21-04-21392-680,"תוצאה זו הולמת בעיני את השיקולים השונים, ומאפשרת לנאשם המשך חיים נורמטיביים ויצרניים, מבלי שידבק בהם רבב ההרשעה בפלילים.",דיון והכרעה
87,SH-21-04-21392-680,אשר לפסילת הנאשם מלנהוג;,דיון והכרעה
88,SH-21-04-21392-680,"כאמור, עבירות התעבורה שביצע הנאשם אינן קלות, וחומרתן יתרה נוכח הישנותן ותוצאותיהן.",דיון והכרעה
89,SH-21-04-21392-680,"פסילת רישיון הנהיגה בנסיבות אלה, אפוא, הינה מחויבת המציאות ובלתי נמנעת בהליך רגיל.",דיון והכרעה
90,SH-21-04-21392-680,"יחד עם האמור, ענייננו בהליך קהילתי, שמטרתו כידוע, שיקום נאשמים וסיועם בשילוב בחברה נורמטיבית ויצרנית.",דיון והכרעה
91,SH-21-04-21392-680,"אי - הטלת עונש מאסר בפועל על מסיימי ההליך בהצלחה נועדה לאפשר את הגשמת מטרת העל של ההליך, ולשיטתי בדומה לכך, יש להבטיח כי מכלול רכיבי הענישה מוטלים באופן מידתי, תוך שימור היציבות התפקודית והתעסוקתית של מסיימי ההליך, שמא ירדו הישגיהם  לטמיון.",דיון והכרעה
92,SH-21-04-21392-680,"בענייננו, כאמור, שירות מבחן המליץ להימנע מפסילת הנאשם מלנהוג, מטעמים שיקומיים מובהקים, בהם החשש מאבדן מקום העבודה והפרת הייצוב הכלכלי שהושג.",דיון והכרעה
93,SH-21-04-21392-680,"באיזון העדין שבין השיקולים השונים, מבלי להתעלם מחומרת העבירות והישנותן, ובשים לב לכך שעבירות התעבורה בוצעו לפני כשנתיים, בשני מועדים שונים לפנות בוקר, ובהתחשב בצרכי הפרנסה והשלכותיהם על שיקום הנאשם, מצאתי לקבל את המלצת שירות מבחן באופן חלקי, ולהורות באורח חריג על פסילה מסווגת, כך שהפסילה מלנהוג  תחול בשעות הלילה בלבד.",דיון והכרעה
94,SH-21-04-21392-680,"סוף דבר, אני מורה על ביטול הרשעת הנאשם בעבירות החזקת סמים לצריכה עצמית והחזקת סכין שלא כדין בתפ""ק 21392-04-21, ובעבירות תקיפה הגורמת חבלה של ממש ואיומים בתפ""ק 65197-08-21.",דיון והכרעה
95,SH-21-04-21392-680,"למען הסר ספק, ההרשעה ביתר העבירות בהן הורשע הנאשם נותרת על כנה.",דיון והכרעה
96,SH-21-04-21392-680,"אני מאשר את הסדר הטיעון שהוצג על ידי הצדדים, וגוזר את עונשו של הנאשם כדלקמן:",דיון והכרעה
97,SH-21-04-21392-680,"150 שעות של""צ בהתאם לתכנית שתגובש על ידי שירות מבחן.",דיון והכרעה
98,SH-21-04-21392-680,"אישור ביצוע השל""צ יוגש עד יום 1.8.24.",דיון והכרעה
99,SH-21-04-21392-680,"5 חודשי פסילה מלנהוג ברכב, בניכוי 60 ימי הפסילה המנהלית.",דיון והכרעה
100,SH-21-04-21392-680,בסך הכל יפסל הנאשם מלנהוג למשך 3 חודשים.,דיון והכרעה
101,SH-21-04-21392-680,במהלך הפסילה יוכל הנאשם לנהוג על רכב לפי מספר נקוב בין השעות 06:00 ל- 21:00 בלבד בימים א'-ה' וביום שישי בין השעות 06:00 עד 14:00 בלבד.,דיון והכרעה
102,SH-21-04-21392-680,"רכב זה שייך למקום עבודתו של הנאשם, וההיתר לנהוג נעשה על מנת שהנאשם לא יפוטר ממקום עבודתו.",דיון והכרעה
103,SH-21-04-21392-680,הפסילה תחל מיום 18.6.24.,דיון והכרעה
104,SH-21-04-21392-680,הנאשם פטור מהפקדת רישיון.,דיון והכרעה
105,SH-21-04-21392-680,6 חודשי מאסר אותם לא ירצה הנאשם אלא אם יבצע עבירה של נהיגה בשכרות משך 3 שנים מהיום.,דיון והכרעה
106,SH-21-04-21392-680,3 חודשי פסילה על תנאי למשך שנתיים.,דיון והכרעה
107,SH-21-04-21392-680,"הנאשם מתחייב בסך 10,000 ₪ לפיה לא יעבור משך שנתיים עבירה על פקודת הסמים המסוכנים ו/או עבירת אלימות כלפי הגוף מסוג עוון או פשע.",דיון והכרעה
108,SH-21-04-21392-680,הנאשם הבין והתחייב.,דיון והכרעה
109,SH-21-04-21392-680,5129371זכות ערעור כדין בתוך 45 יום.,דיון והכרעה
110,SH-21-04-21392-680,"ניתן היום,  י""ט אייר תשפ""ד, 27 מאי 2024, במעמד הצדדים.",דיון והכרעה
