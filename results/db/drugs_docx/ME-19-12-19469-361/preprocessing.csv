,verdict,text,part
0,ME-19-12-19469-361,"ע""י ב""כ עו""ד דנה חביליו (פרקליטות מחוז ירושלים)",מדינת ישראל
1,ME-19-12-19469-361,נגד,המאשימה
3,ME-19-12-19469-361,"ע""י ב""כ עו""ד נאיל זחאלקה (הסנגוריה הציבורית)",עבדאללטיף מסוודא
4,ME-19-12-19469-361,"פקודת הסמים המסוכנים [נוסח חדש], תשל""ג-1973: סע'  13, 14, 19א",הנאשם
5,ME-19-12-19469-361,"חוק העונשין, תשל""ז-1977: סע'  40ב, 40ג(א), 40ח",הנאשם
6,ME-19-12-19469-361,"הנאשם הורשע על פי הודאתו, שהושגה במסגרת הסדר גישור, בעובדות כתב האישום המתוקן המייחס לו עבירה של תיווך בסם מסוכן (עבירה לפי סעיף 14 בצירוף סעיפים 13 ו-19א לפקודת הסמים המסוכנים [נוסח חדש], התשל""ג-1973).",גזר-דין
7,ME-19-12-19469-361,"על פי עובדות כתב האישום, פנה אל הנאשם סוכן משטרתי שבינו לבין הנאשם היתה קיימת חברות קודמת.",גזר-דין
8,ME-19-12-19469-361,עסקת הסמים המיוחסת לנאשם התבצעה ביום 27.10.2019.,גזר-דין
9,ME-19-12-19469-361,כשבוע קודם לכן נפגשו השניים.,גזר-דין
10,ME-19-12-19469-361,הנאשם שאל את הסוכן אם הוא מחזיק סם מסוג נייס-גאי.,גזר-דין
11,ME-19-12-19469-361,"הסוכן השיב בשלילה, ושאל את הנאשם אם ביכולתו לספק כמות גדולה של טבליות המכילות סם מסוכן מסוג MDMA (שהוגדר בכתב האישום גם כאקסטזי, להלן: אקסטזי).",גזר-דין
12,ME-19-12-19469-361,"הנאשם השיב כי יש לו שלושה סוגים של טבליות מסם זה, כי המחיר לטבליה עומד על 23 ₪ והכמות המינימלית לעסקה היא 1,000 טבליות.",גזר-דין
13,ME-19-12-19469-361,"ביום 26.10.19 התקשר הסוכן לנאשם וביקש להזמין 1,000 טבליות אקסטזי.",גזר-דין
14,ME-19-12-19469-361,"לאחר דין ודברים הוסכם כי הסם יימכר במחיר של 22 ₪ לטבליה, והעסקה תתבצע למחרת היום.",גזר-דין
15,ME-19-12-19469-361,ביום המעשה סוכם על שעת ביצוע העסקה.,גזר-דין
16,ME-19-12-19469-361,"אין מחלוקת כי הסוכן התקשר לנאשם 14 פעמים ביום ביצוע העסקה, באופן שמעיד – לשיטת הנאשם – על המאמצים שעשה להדיח את הנאשם לכלל ביצוע העבירה.",גזר-דין
17,ME-19-12-19469-361,"ביום 27.10.19 בסמוך לשעה 18:30 הגיע הנאשם למקום המפגש שנקבע בין השניים, כשהוא נוהג ברכבו ולידו אדם אחר.",גזר-דין
18,ME-19-12-19469-361,הנאשם קיבל מהאדם האחר שקית שחורה המכילה 991 טבליות אקסטזי ומסר אותה לסוכן.,גזר-דין
19,ME-19-12-19469-361,"בתמורה מסר הסוכן לנאשם סכום של 22,000 ₪.",גזר-דין
20,ME-19-12-19469-361,"הנאשם העביר לאדם האחר סכום של 21,000 ₪ והותיר בידיו סכום של 1,000 ₪ עבור התיווך בעסקה.",גזר-דין
21,ME-19-12-19469-361,הנאשם הודה בביצוע העבירה במסגרת הליך גישור שהתקיים לפניי והכרעת הדין המרשיעה אותו בביצוע העבירה ניתנה ביום 11.8.2020.,גזר-דין
22,ME-19-12-19469-361,מלאכת גזירת דינו של הנאשם נדחתה פעם אחר פעם לנוכח המלצות שירות המבחן שביקש לשלב אותו בהליך שיקומי.,גזר-דין
23,ME-19-12-19469-361,"במרוצת פרק הזמן שחלף מאז הכרעת הדין עבר הנאשם הליך שיקומי משמעותי ביותר, עד שבתחילת חודש נובמבר האחרון השתלב בעבודה, לראשונה זה שנים ארוכות.",גזר-דין
24,ME-19-12-19469-361,הדרך המשמעותית שעבר הנאשם בתקופה זו הביאה גם את המאשימה לכלל תובנה לפיה יש להעניק משקל ממשי לשיקולי השיקום בעת גזירת העונש.,גזר-דין
25,ME-19-12-19469-361,"לעניין זה אדרש במקומו, לאחר סקירת העובדות הנוגעות לעושה.",גזר-דין
26,ME-19-12-19469-361,הנאשם הוא יליד פברואר 1967.,גזר-דין
27,ME-19-12-19469-361,"מתסקיר המבחן עולה שנסיבות חייו לא היו פשוטות, הוא סבל מקשיים במסגרת משפחתו הגרעינית בילדותו, הסתבך בפלילים כבר בנערותו, נפגע מירי של שוטרים בחזה עת מלאו לו 18 שנים, ומצבו המורכב הביא לכך שבנו הבכור מהקשר הזוגי הראשון שחווה, גדל אצל בת משפחה קרובה.",גזר-דין
28,ME-19-12-19469-361,"במרוצת השנים מאז נערותו של הנאשם ועד לשנת 2009 הורשע הנאשם ב-12 הליכים פליליים, ובסך הכל ריצה תקופות מאסר מצטברות של קרוב ל-13 שנים.",גזר-דין
29,ME-19-12-19469-361,"עיון בגיליון הרישום הפלילי מעלה כי מרבית המאסרים המשמעותיים הוטלו על הנאשם עד לשנת 1998, אף שעונשי מאסר הוטלו עליו גם בשנים שלאחר מכן.",גזר-דין
30,ME-19-12-19469-361,"העבירה המשמעותית האחרונה שביצע הנאשם, שאף היא היתה בתחום עבריינות הסמים, בוצעה בשנת 2009.",גזר-דין
31,ME-19-12-19469-361,"שירות המבחן ציין כי אף שהנאשם עבר טיפול של גמילה מסמים בעבר, לא עלה בידו להשתלב בשוק העבודה והדבר הביאו לתחושות של חוסר אונים ותסכול בשל העובדה שעברו הפלילי מונע ממנו למצוא עבודה.",גזר-דין
32,ME-19-12-19469-361,במקביל לתהליך הגמילה נישא הנאשם שנית ולבני הזוג שלושה ילדים בגילאים 13-6.,גזר-דין
33,ME-19-12-19469-361,הנאשם תיאר את מערכת היחסים עם אשתו כמערכת יחסים חיובית המושתתת על אמון וכנות.,גזר-דין
34,ME-19-12-19469-361,"בהקשר זה יש לציין כי אכזבתה של אשתו מכך שחזר לחיי הפשע התבטאה בכך שהיא סירבה לקבלו לביתם עם שחרורו מהמעצר בהליך הנוכחי, ולפיכך שוחרר הנאשם בתחילה למעצר בית בבית אחותו.",גזר-דין
35,ME-19-12-19469-361,"רק לאחר שהתקדמו ההליכים, ונראה היה שהנאשם בוחר בדרך של שיקום, השתקמו היחסים בתוך המשפחה והנאשם חזר לחיק משפחתו הגרעינית.",גזר-דין
36,ME-19-12-19469-361,שירות המבחן המליץ על הליך טיפולי משמעותי.,גזר-דין
37,ME-19-12-19469-361,בתסקירו הראשון ציין כי נראה שהרקע לעבירה בה הורשע הנאשם הוא ההתמכרות לאורך השנים והקושי להתמודדות שנבע ממנה.,גזר-דין
38,ME-19-12-19469-361,"שירות המבחן התרשם שלנאשם גבולות פנימיים חלשים, ויש לשלבו במסגרת מתאימה כדי לחזק גבולות אלה.",גזר-דין
39,ME-19-12-19469-361,"הנאשם הופנה לאבחון וטיפול במסגרת ""מרכז הזדמנות"" בירושלים.",גזר-דין
40,ME-19-12-19469-361,"הוא שיתף פעולה באופן מלא בהליך הטיפול שהוצע לו, תואר כבעל תפקוד תקין וחיובי ואף קיבל תפקיד של ""מתאם"" עבור שאר המטופלים במרכז היום.",גזר-דין
41,ME-19-12-19469-361,הצוות במקום מצא כי הוא לוקח את תפקידו ברצינות.,גזר-דין
42,ME-19-12-19469-361,"לכל אורך התקופה עבר הנאשם בדיקות לאיתור שרידי סם, שנמצאו נקיות.",גזר-דין
43,ME-19-12-19469-361,התהליך הטיפולי הסתיים בסמוך לחודש נובמבר 2011.,גזר-דין
44,ME-19-12-19469-361,"שירות המבחן התרשם מהצלחת התהליך, ציין שהנאשם שמר לכל אורך הדרך על קשר יזום ורציף עם שירות המבחן והביע רצון להמשיך בתהליך הטיפולי והשיקומי.",גזר-דין
45,ME-19-12-19469-361,בתסקיר הסופי בעניינו צויין כי הנאשם עבר תהליך משמעותי של התבוננות פנימית ועבודה רצינית ומודעת על דפוסיו.,גזר-דין
46,ME-19-12-19469-361,"שירות המבחן ציין שיש לתת משקל לעובדה שמדובר באדם שבעברו ניהל אורח חיים התמכרותי ועברייני, וביצוע העבירה מושא כתב האישום היה מקרה בודד בתקופה של עשר שנים, שלא חזר על עצמו לאחר ביצוע המעשה.",גזר-דין
47,ME-19-12-19469-361,"בחיתום התסקיר הסופי הובע חשש כי אם יישלח הנאשם למאסר בפועל יביא הדבר לחשיפתו המחודשת לחברה עבריינית, ממנה הוא נמנע בעקבות הטיפול, ולחזרה לאורח החיים שאימץ בעבר.",גזר-דין
48,ME-19-12-19469-361,"לפיכך המליץ שירות המבחן להימנע ממאסר בפועל, ולהסתפק בהטלת עונש של מאסר בעבודות שירות בשילוב עם צו מבחן.",גזר-דין
49,ME-19-12-19469-361,הממונה על עבודות השירות מצא את הנאשם מתאים לביצוע עבודות שירות במגבלות מסוימות הנוגעות למצבו הרפואי (חוות דעת מיום 12.12.21).,גזר-דין
50,ME-19-12-19469-361,"בטיעוניה לעונש עמדה המאשימה בהרחבה על החומרה הנודעת לביצוע עבירות סמים, ועל השפעתם ההרסנית של הסמים המסוכנים על החברה.",גזר-דין
51,ME-19-12-19469-361,"המאשימה לא התעלמה מהליך השיקום שעבר הנאשם, אך סברה שאין בו כדי להוות שיקול מספיק לחריגה ממתחם הענישה.",גזר-דין
52,ME-19-12-19469-361,נטען כי מתחם הענישה הנוגע לעבירות של תיווך בסם מסוכן הוא מגוון ביותר.,גזר-דין
53,ME-19-12-19469-361,"ב""כ המאשימה ציינה כי עובדות כתב האישום מצביעות על הנאשם כמי שהיה מעורה היטב בעולם הסחר בסמים, וכי במנעד האפשרי של ההתנהגויות המקימות את עבירת התיווך בסם מסוכן יש לראותו כמי שנמצא ברף העליון של עבירת התיווך.",גזר-דין
54,ME-19-12-19469-361,לפיכך טענה כי יש לקבוע את מתחם הענישה ככזה הנע בין 20 חודשי מאסר בפועל ל-40 חודשי מאסר בפועל.,גזר-דין
55,ME-19-12-19469-361,"לשיטתה, ההתחשבות בתהליך השיקום אמורה לבוא לידי ביטוי בגזירת העונש ברף התחתון של המתחם, דהיינו: גזירת עונש מאסר בפועל של 20 חודשים.",גזר-דין
56,ME-19-12-19469-361,כן עתרה המאשימה לגזירת עונש מאסר על תנאי ולהשתת קנס על הנאשם.,גזר-דין
57,ME-19-12-19469-361,"ב""כ הנאשם ביקש לאמץ את המלצת שירות המבחן ולהסתפק בענישה בדרך של מאסר אותו יישא הנאשם בעבודות שירות.",גזר-דין
58,ME-19-12-19469-361,"הוא הציג מקרים בהם סטה בית המשפט ממתחם הענישה הנוהג בעבירות סמים בשל שיקולי שיקום, תוך שהוא טוען שגם במקרה זה יש מקום לסטייה משמעותית ממתחם הענישה לנוכח תהליך השיקום המשמעותי שעבר הנאשם.",גזר-דין
59,ME-19-12-19469-361,"לדבריו, אם יושב הנאשם לכלא יהיה בכך כדי להוריד לטמיון את כל הדרך הארוכה שהוא עבר במרוצת התקופה שחלפה מהכרעת הדין ועד לגזירת עונשו.",גזר-דין
60,ME-19-12-19469-361,הנאשם הביע את חרטתו על ביצוע העבירות.,גזר-דין
61,ME-19-12-19469-361,בדיונים שהתקיימו בעניינו אמר הנאשם כי ביצע את העבירה בשל המצב הכלכלי הקשה אליו נקלע מחמת העובדה שלא עלה בידו למצוא מקום עבודה.,גזר-דין
62,ME-19-12-19469-361,"הוא טען כי ביצע את העבירה בשל הפצרותיו החוזרות והנשנות של הסוכן, חברו.",גזר-דין
63,ME-19-12-19469-361,"הוא הביע צער על עצם ביצוע העבירה, ועל הפגיעה במשפחתו ובסביבה.",גזר-דין
64,ME-19-12-19469-361,הנאשם התייחס גם למצבו הבריאותי.,גזר-דין
65,ME-19-12-19469-361,"בדיון היום הוסיף הנאשם כי העבודה בטיפול בקשישים השפיעה גם על דרך חשיבתו, וכי הוא מבצע את הטיפול ברגש ומכל הלב.",גזר-דין
66,ME-19-12-19469-361,הנזק שהיה צפוי להיגרם מביצוע העבירה הוא נזק פוטנציאלי משמעותי אם אכן היו הסמים מגיעים לידיו של קונה מן השורה או לידיו של סוחר סמים (אין מחלוקת כי במקרה זה הסמים נתפסו והושמדו).,גזר-דין
67,ME-19-12-19469-361,"אשר לסיבות שהביאו את הנאשם לביצוע העבירה, אין חולק כי אלה נעוצות במצב הכלכלי הקשה אליו הגיע הנאשם לאחר שנים רבות של קשיים במציאת עבודה בשל עברו הפלילי.",גזר-דין
68,ME-19-12-19469-361,בחינה של מדיניות הענישה הנוהגת בעבירות מעין אלה מביאה למסקנה כי קשת העונשים שהושתו על עבירות דומות היא מגוונת עד מאוד:,גזר-דין
69,ME-19-12-19469-361,"במקרה דנא מדובר בעסקת תיווך בכמות גדולה של סם מסוכן מסוג אקסטזי, שנמכרה תמורת סכום משמעותי ובנסיבות המעידות לכאורה על נגישות לסמים מסוכנים בכמות לא קטנה.",גזר-דין
70,ME-19-12-19469-361,"יחד עם זאת מדובר באירוע בודד; ומעובדות כתב האישום עולה לכאורה שהיוזמה לביצוע העבירה היתה של הסוכן, שהשקיע מאמצים לא מבוטלים לצורך הבאת הנאשם להשלמת ביצוע המעשה.",גזר-דין
71,ME-19-12-19469-361,"בנסיבות אלה ועל רקע מדיניות הענישה הנוהגת, נראה שהמכלול כולו מביא למסקנה לפיה על מתחם הענישה לנוע בין תשעה חודשי מאסר בפועל ל-20 חודשי מאסר בפועל.",גזר-דין
72,ME-19-12-19469-361,גזירת העונש במתחם הענישה,גזר-דין
73,ME-19-12-19469-361,"לאחר שנתתי דעתי למכלול נסיבות העניין, הגעתי למסקנה לפיה יש מקום להעניק משקל ממשי לשיקול השיקום, המאפשר במקרים המתאימים אף לחרוג לקולא ממתחם הענישה.",גזר-דין
74,ME-19-12-19469-361,"בהקשר זה נתתי דעתי לא רק להליך השיקום המוצלח והממושך שעבר הנאשם, אלא גם להשפעות הקשות של המעשה על חיי הסובבים את הנאשם.",גזר-דין
75,ME-19-12-19469-361,"יש להזכיר בהקשר זה כי הנאשם שהה במעצר ממש תקופה של כחודשיים ימים, ולאחר מכן שהה במעצר בית תקופה ארוכה ביותר.",גזר-דין
76,ME-19-12-19469-361,"לכל אורך התקופה לא יכול היה הנאשם לפרנס את בני משפחתו, ומכאן גם הפגיעה במשפחתו הקרובה.",גזר-דין
77,ME-19-12-19469-361,"נראה כי לשיקולים הנוגעים לעצם השתלבות הנאשם בתהליך השיקום, ורכישת הכלים להשתלבות בחברה ותחילת השתלבותו בחיי העבודה, יש לצרף את החשש הכבד מכך שהשבתו אל בית האסורים תביא לכך שישוב ויתדרדר לחיי פשע והתמכרות.",גזר-דין
78,ME-19-12-19469-361,"בהקשר זה יש לשוב ולהזכיר שמדובר באדם שימלאו לו 55 שנים בחודש הקרוב, ועל אף מהלך חייו הסוער עד לגיל 42, עלה בידו להקים משפחה חדשה ולנהל אורח חיים נורמטיבי במשך שנים ארוכות עד להסתבכותו החד-פעמית בפלילים.",גזר-דין
79,ME-19-12-19469-361,"בנסיבותיו הייחודיות של הנאשם נראה ששיקולי השיקום מטים את הכף ומביאים למסקנה לפיה יש להסתפק בגזירת עונש מאסר בעבודות שירות, כך שתהליך השיקום לא ייגדע באיבו ולא תיווצר האפשרות, חלילה, לחזרה לחיי הפשע בהם היה שקוע הנאשם בעבר.",גזר-דין
80,ME-19-12-19469-361,לעניין זה ניתן משקל גם לעובדה שהנאשם שהה במעצר – שלא יילקח בחשבון לעניין תקופת המאסר שירצה בעבודות שירות – ובמעצר בית.,גזר-דין
81,ME-19-12-19469-361,"על רקע כל אלה, הרי שלנוכח מצבו הכלכלי הקשה של הנאשם ושל משפחתו, אסתפק בהשתת קנס בסכום של 1,000 ₪ או שבעה ימי מאסר תמורתו.",גזר-דין
82,ME-19-12-19469-361,"לנוכח כל האמור לעיל, ולאחר שהממונה על עבודות השירות מצא שהנאשם כשיר לביצוע עבודות שירות, אני גוזר על הנאשם את העונשים דלהלן:",גזר-דין
83,ME-19-12-19469-361,"עונש מאסר בפועל של תשעה חודשים, ללא ניכוי בגין תקופת המעצר, בו ישא הנאשם במסגרת עבודות שירות.",גזר-דין
84,ME-19-12-19469-361,"עבודות השירות תבוצענה בגן הבוטאני האוניברסיטאי ברח' יהודה בורלא 1 בירושלים, חמישה ימים בשבוע, בהיקף של עד שמונה שעות ביום, החל מיום 3.3.2022.",גזר-דין
85,ME-19-12-19469-361,"על הנאשם להתייצב לתחילת הנשיאה בעונש ביום 3.3.22 בשעה 08:00 במשרדי הממונה על עבודות השירות ביחידת עבודות השירות, שלוחת דרום, בסמוך לכלא באר-שבע.",גזר-דין
86,ME-19-12-19469-361,מובהר בזה לנאשם שעליו לבצע את עבודות השירות בהתאם לכללים ולתנאים.,גזר-דין
87,ME-19-12-19469-361,"אם לא יעמוד בתנאי עבודות השירות ולא יבצע אותן בצורה רציפה ועל פי הדרישות, עלול הדבר להביא להפסקה מנהלית של עבודות השירות ולנשיאה של יתרת עונש המאסר במאסר בפועל.",גזר-דין
88,ME-19-12-19469-361,מאסר על תנאי של תשעה חודשים אותו ירצה הנאשם אם יעבור עבירת סמים מסוג פשע במשך שלוש שנים מהיום.,גזר-דין
89,ME-19-12-19469-361,"קנס בסכום 1,000 ₪ או שבעה ימי מאסר תמורתו.",גזר-דין
90,ME-19-12-19469-361,"הקנס ישולם בארבעה תשלומים שווים של 250 ₪, שהראשון בהם ישולם ביום 1.3.22 ולאחר מכן בכל 1 לחודש.",גזר-דין
91,ME-19-12-19469-361,הנאשם יעמוד בפיקוח של שירות המבחן למשך שנה מהיום.,גזר-דין
92,ME-19-12-19469-361,המזכירות תשלח העתקים מגזר הדין לשירות המבחן ולממונה על עבודות השירות.,גזר-דין
93,ME-19-12-19469-361,5129371זכות ערעור לבית המשפט העליון בתוך 45 יום מהיום.,גזר-דין
94,ME-19-12-19469-361,"54678313ניתן היום, י' בשבט התשפ""ב, 12 בינואר 2022, בנוכחות הצדדים.",גזר-דין
