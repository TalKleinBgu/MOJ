,verdict,text,part
0,SH-21-10-72027-59,"מדינת ישראל
באמצעות שלוחת תביעות ראשון לציון","כבוד השופטת הבכירה, טל אוסטפלד נאוי"
1,SH-21-10-72027-59,"אליאור דהאן
ע""י ב""כ עו""ד זאב לקט",נגד
2,SH-21-10-72027-59,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10, 13א, 19, 31 (6)(א), 36א(א), 36א(ב)",נגד
3,SH-21-10-72027-59,"חוק העונשין, תשל""ז-1977: סע'  40 ד'",נגד
4,SH-21-10-72027-59,"הנאשם הורשע, על פי הודאתו, בעובדות כתב האישום מתוקן האוחז חמישה אישומים, בעבירות כדלקמן:",העובדות
5,SH-21-10-72027-59,"יצוא, יבוא, מסחר, הספקה סמים מסוכנים (6 עבירות), עבירות לפי סעיף 13+19א לפקודת הסמים המסוכנים, התשל""ג – 1973 (להלן: ""פקודת הסמים המסוכנים"");",העובדות
6,SH-21-10-72027-59,"החזקה, שימוש בסמים שלא לצריכה עצמית, עבירה לפי סעיף 7(א) + 7(ג) לפקודת הסמים המסוכנים;",העובדות
7,SH-21-10-72027-59,"החזקת כלים להכנת סם שלא לצריכה עצמית, עבירה לפי סעיף 10 רישא לפקודת הסמים המסוכנים.",העובדות
8,SH-21-10-72027-59,"על פי החלק הכללי בכתב האישום, במועדים הרלוונטיים החזיק הנאשם טלפון סלולרי שמספרו 053-9362320 (להלן: ""הטלפון"") והתגורר ברח' רוטנברג 15 בעיר ראשון לציון (להלן: ""הבית"").",העובדות
9,SH-21-10-72027-59,"כמתואר באישום הראשון, ביום 19.10.21 בשעה 14.00 או בסמוך לכך, החזיק הנאשם במקומות שונים בביתו סמים מסוכנים שלא לצריכה עצמית, שלא כדין, ללא היתר מאת המנהל כדלקמן:",העובדות
10,SH-21-10-72027-59,בארון שבסלון הבית החזיק הנאשם בנרתיק ובו 2 ריבועי נייר המכילים סם מסוכן מסוג LSD.,העובדות
11,SH-21-10-72027-59,בארון שבסלון הבית החזיק הנאשם בנרתיק ובו סם מסוכן מסוג MDMD במשקל 0.295 גרם נטו.,העובדות
12,SH-21-10-72027-59,על שולחן בסלון הבית החזיק הנאשם בצנצנת ובה סם מסוכן מסוג קנבוס במשקל 68 גרם נטו.,העובדות
13,SH-21-10-72027-59,בארון שבסלון הבית החזיק הנאשם בסם מסוכן מסוג קנבוס במשקל 77.5 גרם נטו.,העובדות
14,SH-21-10-72027-59,בארון שבסלון הבית החזיק הנאשם בסם מסוכן מסוג חשיש במשקל 43.4 גרם נטו.,העובדות
15,SH-21-10-72027-59,באותן הנסיבות החזיק הנאשם בביתו משקל דיגיטלי ושקיות חלוקה.,העובדות
16,SH-21-10-72027-59,"על פי עובדות האישום השני, במועד שאינו ידוע למאשימה תיאם ראטיום פליפנקו באמצעות אפליקציית הטלגרם (להלן ""האפליקציה""), עם הנאשם שכינויו באפליקציה BOBO, רכישת סם מסוכן מסוג קנבוס.",העובדות
17,SH-21-10-72027-59,"הצדדים תאמו כי ארטיום פליפנקו יגיע לרחוב מוצקין 5 בעיר ראשון לציון ביום 19.10.21, לצורך ביצוע עסקת הסם.",העובדות
18,SH-21-10-72027-59,"ואכן, ביום 19.10.21 בשעה 13:55 או בסמוך לכך, נפגש הנאשם עם ארטיום פליפנקו במקום המתואם.",העובדות
19,SH-21-10-72027-59,באותן הנסיבות מכר הנאשם לארטיום פליפנקו סם מסוכן מסוג קנבוס במשקל 4.89 גרם תמורת 300 ₪.,העובדות
20,SH-21-10-72027-59,"במועד שאינו ידוע למאשימה, כארבעה חודשים עובר למועד 19.10.21, לאחר תיאום מקדים באמצעות האפליקציה, נפגש הנאשם עם ארטיום פליפנקו ומכר לו כ-5 גרם של סם מסוכן מסוג קנבוס תמורת 300 ₪.",העובדות
21,SH-21-10-72027-59,"על פי עובדות האישום השלישי, ביום 9.10.21 במועד שאינו ידוע במדויק למאשימה, תיאמו הנאשם ושחר אדרי באמצעות הטלפון, כי הנאשם ימכור סם מסוכן מסוג קנבוס לשחר.",העובדות
22,SH-21-10-72027-59,לאחר התיאום כאמור נפגש הנאשם עם שחר ברחוב משה גבין 21 בראשון לציון ובאותן הנסיבות מכר הנאשם לשחר את הסם במשקל של כ-5 גרם בסכום הנע בין 300 ל-350 ₪.,העובדות
23,SH-21-10-72027-59,"על פי עובדות האישום הרביעי, במועד שאינו ידוע במדויק למאשימה, כחודש וחצי עובר ליום 24.10.21, נפגש הנאשם עם אור גבי להם היכרות מוקדמת, בצומת הרחובות רוטשילד והרצל/ז'בוטינסקי.",העובדות
24,SH-21-10-72027-59,באותן הנסיבות מכר הנאשם לאור גרם אחד של סם מסוכן מסוג קנבוס תמורת 70 ₪.,העובדות
25,SH-21-10-72027-59,"במהלך כשלושה שבועות לאחר המפגש כאמור ולאחר תיאום טלפוני, מכר הנאשם לאור את הסם תמורת 140 ₪ בעבור 2 גרם בכל פעם וזאת כאשר הנאשם מניח את הסם במקום מסתור ובאמצעות הטלפון מכוון את שחר אדרי למקום הסם.",העובדות
26,SH-21-10-72027-59,"על פי עובדות האישום החמישי, כחודשיים עובר ליום 24.10.21, מכר הנאשם לאורי אייזנברג עמו קיימת לו היכרות מוקדמת, סם מסוכן מסוג קנבוס במשקל של כ-5 גרם תמורת סכום הנע בין 60 ל-70 ₪.",העובדות
27,SH-21-10-72027-59,"הצדדים הסכימו כי הנאשם יופנה לשירות המבחן, אך לא גובשו הסכמות עונשיות.",הסכמות הצדדים
28,SH-21-10-72027-59,"במסגרת התסקיר פורטו בהרחבה תולדותיו של הנאשם וצוין כי מדובר בבחור צעיר כבן 28 המתגורר בדירה שכורה, מתפרנס כספר ובמקביל עוסק בתחום המוזיקה.",תסקיר שירות המבחן 
29,SH-21-10-72027-59,"במהלך תקופת לימודי התיכון שולב הנאשם בפנימיית ""מנוף"" מהסיבות כפי שפורטו בתסקיר.",תסקיר שירות המבחן 
30,SH-21-10-72027-59,הנאשם לא גויס לשירות צבאי ובמהלך השנים עבד בתחום הספרות ובתחום המוזיקה כשפרסם שירים וקליפים ברשתות החברתיות.,תסקיר שירות המבחן 
31,SH-21-10-72027-59,"בהתייחס לדפוסיו ההתמכרותיים מסר הנאשם כי מאז היותו בן 15-16 צרך סמים מסוג קנבוס באופן יומיומי והתנסה בסמי פיצוציות, סמי הזיה ונייס גאי באופן מוגבר.",תסקיר שירות המבחן 
32,SH-21-10-72027-59,"עוד עלו מצבים בהם צרך אלכוהול באופן מופרז, הוא מתמודד עם חרדות וקשיים רגשיים, ולתפיסתו מצא בסמים מענה להתמודדות עם קשייו אלו ועם כאבים פיזיים שונים.",תסקיר שירות המבחן 
33,SH-21-10-72027-59,"הנאשם התקשה ואף סירב להעמיק עם שירות המבחן במאפייני צריכת הסמים, וביטא נכונות להשתלב במסגרת טיפולית עפ""י רצונותיו ותנאיו.",תסקיר שירות המבחן 
34,SH-21-10-72027-59,"הנאשם הציג בפני שירות המבחן רישיון לקנבוס רפואי ומסר כי אינו תופס את עצמו כמכור לסמים, והשימוש בהתאם לרישיון מהווה עבורו מענה למצבו הנפשי והפיזי.",תסקיר שירות המבחן 
35,SH-21-10-72027-59,"שירות המבחן התרשם כי הנאשם מתנהל מתוך דפוסים מניפולטיביים הקשורים לרצונו להיטיב את מצבו הנוכחי, כאשר עולה ספק באשר להכרה בדפוסיו הבעייתיים.",תסקיר שירות המבחן 
36,SH-21-10-72027-59,"במסגרת פיקוח המעצר, הנאשם שולב ביום 3.4.22 בקבוצה טיפולית המתקיימת בשירות המבחן ומיועדת לעצורי בית.",תסקיר שירות המבחן 
37,SH-21-10-72027-59,"הנאשם הגיע לשני מפגשים אליהם, ושיתף פעולה במסגרת הקבוצה בהתאם לשלב בו הוא נמצא.",תסקיר שירות המבחן 
38,SH-21-10-72027-59,"במקביל מסר הנאשם בדיקות שתן אשר העידו על קיומם של שרידי סם מסוג קוקאין וכן אחת הבדיקות העידה על שרידי סם מסוג אקסטזי ואמפטמינים, נוסף על שרידי הסם מסוג הקנאביס.",תסקיר שירות המבחן 
39,SH-21-10-72027-59,הנאשם שלל בפני שירות המבחן שימוש כלשהו בסמים מלבד השימוש בקנאביס רפואי.,תסקיר שירות המבחן 
40,SH-21-10-72027-59,ביטא תחושת תסכול נוכח מצבו וביקש להמשיך את הטיפול בשירות המבחן.,תסקיר שירות המבחן 
41,SH-21-10-72027-59,"עם זאת, נוכח האינדיקציה לשימוש פעיל בסמים נוספים, לא התאפשר שילובו במסגרת קבוצתית.",תסקיר שירות המבחן 
42,SH-21-10-72027-59,"נבחנה האפשרות לבדיקת התאמתו לטיפול ביחידה לטיפול בהתמכרויות בהרצליה תוך התחייבותו להסכמה לקשר עם הרופא המאשר קנביס, אך הנאשם לא קידם אפשרות זו.",תסקיר שירות המבחן 
43,SH-21-10-72027-59,"נוכח זאת ונוכח התרשמות שירות המבחן כי הנאשם נעדר הבנה לעומק דפוסיו ההתמכרותיים, נעדר בשלות להשתלב במסגרת טיפולית ייעודית בתחום ההתמכרויות, מתקשה לערוך התבוננות ביקורתית במצבו ולהסתייע בשירות המבחן לקידום מצבו, ביקש שירת המבחן שלא להאריך את צו הפיקוח – מעצרים, בעניינו.",תסקיר שירות המבחן 
44,SH-21-10-72027-59,"בהמשך, שולב הנאשם בהליך טיפולי במסגרת טיפולית ""התחלה חדשה"" מאז חודש אוגוסט 2022.",תסקיר שירות המבחן 
45,SH-21-10-72027-59,"הנאשם שלל היותו מכור ונזקקות טיפולית, וציין כי הוא משלם מכספו עבור כל מפגש פרטני ועל כן הוא מגיע לשיחות בהתאם ליכולתו הכלכלית.",תסקיר שירות המבחן 
46,SH-21-10-72027-59,בדיקה לאיתור ממצאי סם מיום 21.11.22 העידה על קיומם של סמים מסוג קוקאין וקנבוס.,תסקיר שירות המבחן 
47,SH-21-10-72027-59,שירות המבחן התרשם כי הנאשם מבטא עמדה פסיבית למצבו ומשליך את האחריות על גורמים חיצוניים.,תסקיר שירות המבחן 
48,SH-21-10-72027-59,"להערכת שירות המבחן הנאשם בעל דפוסים התמכרותיים מגובשים, בעל כוחות מוגבלים, נוטה למזער ולטשטש ממצבו ומעוניין לטפל בעצמו בהתאם לתפיסתו בלבד.",תסקיר שירות המבחן 
49,SH-21-10-72027-59,"בהתייחס לעבירות המיוחסות לו, הנאשם הודה בביצוען ומסר כי הרקע לביצוען הוא לחץ כלכלי בו היה נתון ורצונו להפיק רווח כלכלי מהיר.",תסקיר שירות המבחן 
50,SH-21-10-72027-59,"מדיווח גורמי הטיפול ב""התחלה חדשה"" עלה כי הנאשם שולב בטיפול באוגוסט 2022, בהליך קבוצתי ופרטני וכן מוסר בדיקות שתן סדירות.",תסקיר שירות המבחן 
51,SH-21-10-72027-59,"הנאשם הוערך כמי שמבטא רצון לטיפול, מגיע באופן סדיר ומשתף פעולה.",תסקיר שירות המבחן 
52,SH-21-10-72027-59,עוד נמסר כי בדיקות השתן שנלקחו נמצאו ללא שרידי סם.,תסקיר שירות המבחן 
53,SH-21-10-72027-59,"שירות המבחן התרשם מהנאשם כמי שהוא בעל יכולות קוגניטיביות תקינות, לצד דפוסי התנהגות אימפולסיביים ובעייתיים וניהול אורח חיים בלתי יציב ושולי.",תסקיר שירות המבחן 
54,SH-21-10-72027-59,"עוד התרשם שירות המבחן מדפוסים התמכרותיים, כשנראה כי אף כיום ועל אף שילובו במסגרת טיפול פרטית אינו ער למידת הבעייתיות, מצמצם וממזער מהתנהלותו העבריינית בתחום הסמים.",תסקיר שירות המבחן 
55,SH-21-10-72027-59,"להערכת שירות המבחן, במצבי משבר ופגיעה ברמה הרגשית והכלכלית הנאשם עלול לפנות לדרכי פתרון בעייתיים לקשייו.",תסקיר שירות המבחן 
56,SH-21-10-72027-59,"שירות המבחן אף התרשם כי הנאשם מאופיין בגישה דרשנית, מסירת אינפורמציה חלקית וכי בבסיס מניעיו לקשר עם שירות המבחן, מוטיבציה חיצונית.",תסקיר שירות המבחן 
57,SH-21-10-72027-59,"בין סיכויי השיקום, מנה שירות המבחן את השאיפות החיוביות של הנאשם ויכולתו לשהות ממושכת בתנאי פיקוח אלקטרוני לצד השתלבותו בהליך טיפולי פרטי.",תסקיר שירות המבחן 
58,SH-21-10-72027-59,"מנגד, כגורמי סיכון נשקלו החזרתיות בהתנהלות עוברת חוק, קיומם של דפוסי התמכרות מגובשים וקשייו להימנע מצריכת סמים.",תסקיר שירות המבחן 
59,SH-21-10-72027-59,"כמו כן, הערכת שירות המבחן כי הנאשם בעל תובנה מצומצמת להתנהלותו ולצורך בטיפול אינטנסיבי מעמיק יותר בתחום ההתמכרות.",תסקיר שירות המבחן 
60,SH-21-10-72027-59,"להערכת שירות המבחן, בעיתוי הנוכחי, הנאשם בעל יכולת מצומצמת להפיק תועלת מהליך טיפולי ולקדם שינוי בחייו.",תסקיר שירות המבחן 
61,SH-21-10-72027-59,"בנסיבות אלה, נמנע שירות המבחן מהמלצה שיקומית.",תסקיר שירות המבחן 
62,SH-21-10-72027-59,"ההגנה הגישה מטעמה את דו""ח מרכז ""התחלה חדשה"" (נ/1) ממנו עלה כי הנאשם שולב בקבוצה הטיפולית והראה רצון להבין את בעיית התמכרותו.",ראיות לעונש
63,SH-21-10-72027-59,מדיווחי המטפל הפרטני עלה כי הנאשם מגיע באופן סדיר למפגשי הטיפול ומשתף פעולה.,ראיות לעונש
64,SH-21-10-72027-59,"עוד צוין כי בדיקות השתן שנלקחות ממנו מעידות על ניקיון משרידי סם, תוך שהובהר כי לא נבדק קיומם של שרידי קנאביס, אותו הנאשם צורך באופן מבוקר על פי מרשם.",ראיות לעונש
65,SH-21-10-72027-59,עוד הגישה ההגנה מסמך נ/2 מטעם מנהל חטיבת ייעוץ והכוונה ללימודים במכללת JUST MUSIC באשר להתרשמותו החיובית מן הנאשם.,ראיות לעונש
66,SH-21-10-72027-59,"מר דני גולד, עובד סוציאלי המתמחה בתחום ההתמכרויות.",עדויות לעונש
67,SH-21-10-72027-59,"מר גולד העיד כי הנאשם מוכר לו מזה כשמונה חודשים, מאז שילובו במסגרת ""התחלה חדשה"", שם הראה הנאשם רצון כן ואמיתי לשינוי.",עדויות לעונש
68,SH-21-10-72027-59,העד ליווה את הנאשם במסגרת הטיפולים הפרטניים והקבוצתיים וציין את תרומתו של הנאשם להליך הטיפולי.,עדויות לעונש
69,SH-21-10-72027-59,"כיום, ציין העד, הנאשם משתמש בקנבוס ברישיון בכמויות מזעריות אך המטרה היא בסופו של דבר להימנע משימוש בסם לחלוטין.",עדויות לעונש
70,SH-21-10-72027-59,העד אישר כי הנאשם משתף פעולה ומוסר בדיקות שתן בהן לא נמצאים שרידי סם.,עדויות לעונש
71,SH-21-10-72027-59,"כמו כן ציין כי הבדיקה האחרונה שנערכה הייתה נקייה לחלוטין מקוקאין, אך כאמור, לא נבדקה נוכחות שם קנבוס.",עדויות לעונש
72,SH-21-10-72027-59,"הגב' חן שפירא לוי, העידה כי הכירה את הנאשם באמצעות הרשת החברתית בהיותה מוזיקאית וכיום הנאשם מפיק את שיריה.",עדויות לעונש
73,SH-21-10-72027-59,"לדבריה, מדובר בבחור מוכשר וקיים ביניהם גם קשר אישי בו הם משתפים האחד את השניה בחייהם.",עדויות לעונש
74,SH-21-10-72027-59,"העדה ציינה כי הנאשם שיתף אותה בנסיבות משפחתו המורכבות, ועל אף הקשיים, מצליח בעבודתו כמפיק.",עדויות לעונש
75,SH-21-10-72027-59,"העדה הוסיפה וציינה כי הנאשם אינו מסוכן, הוא אדם מקסים שתורם לציבור ועונש מאסר יפגע בו ובציבור.",עדויות לעונש
76,SH-21-10-72027-59,בטיעוניה הדגישה המאשימה הנאשם פגע בערכים המוגנים של הגנה על שלום הציבור ובצורך להילחם בנגע הסמים.,תמצית טיעוני התביעה
77,SH-21-10-72027-59,"בהתייחסה לנסיבות ביצוע העבירה ציינה המאשימה כי העבירות נעברו במשך כחמישה חודשים, ובוצעו תוך היערכות ותכנון מוקדם.",תמצית טיעוני התביעה
78,SH-21-10-72027-59,"הנאשם השתמש ביישומון הטלגרם המהווה פלטפורמה מוצפנת המאפשרת את הנגשת הסם לכל דורש, אך השימוש באפליקציה מקשה על הגילוי והאכיפה, נתון המהווה  שיקול משמעותי לחומרה.",תמצית טיעוני התביעה
79,SH-21-10-72027-59,"הנאשם כאמור, הינו המבצע העיקרי בתיק.",תמצית טיעוני התביעה
80,SH-21-10-72027-59,המאשימה הוסיפה כי הנאשם החזיק בסוגי סמים שונים במקומות שונים בביתו ואף בכלים.,תמצית טיעוני התביעה
81,SH-21-10-72027-59,"לשיטת המאשימה, כל אלה מלמדים על המעורבות העמוקה והממושכת של הנאשם בעולם הסמים.",תמצית טיעוני התביעה
82,SH-21-10-72027-59,"המאשימה הפנתה לפסיקה ועתרה להעמיד את מתחם הענישה בין 15 חודשים ועד 30 חודשי מאסר, לצד ענישה נלווית.",תמצית טיעוני התביעה
83,SH-21-10-72027-59,"בהתייחס לנסיבותיו של הנאשם עצמו, ציינה המאשימה כי מדובר בנאשם כבן 28, אשר על אף גילו הצעיר צבר 4 הרשעות קודמות בעבירות רכוש, הונאה ופגיעה בפרטיות.",תמצית טיעוני התביעה
84,SH-21-10-72027-59,"צו של""צ שהוטל עליו בעבר, הופקע נוכח אי שיתוף פעולה ושימוש בסמים.",תמצית טיעוני התביעה
85,SH-21-10-72027-59,"עוד הזכירה המאשימה כי לחובת הנאשם עונש מאסר מותנה שנגזר עליו בגין ביצוע עבירות סמים משנת 2020, אז נגזר עליו אף עונש מאסר בדרך של עבודות שירות.",תמצית טיעוני התביעה
86,SH-21-10-72027-59,"את העבירות בענייננו, ביצע הנאשם כשנה לאחר גזירת הדין הקודם.",תמצית טיעוני התביעה
87,SH-21-10-72027-59,"המאשימה התייחסה לתסקיר שירות המבחן, ציינה כי מדובר בתסקיר שלילי, שירות המבחן סבור כי המוטיבציה שהביע הנאשם- חיצונית בלבד ובדיקות השתן שמסר נמצאו עם שרידי סם של קוקאין, אקסטזי, והכל שעה שהנאשם מכחיש כי הוא עושה שימוש בחומר אחר חוץ מקנאביס.",תמצית טיעוני התביעה
88,SH-21-10-72027-59,הנאשם סירב להשתלב בטיפול ושירות המבחן המליץ בסופו של יום להטיל על הנאשם ענישה מוחשית ומרתיעה.,תמצית טיעוני התביעה
89,SH-21-10-72027-59,"באשר להליך הטיפולי בו שולב במסגרת ""התחלה חדשה"", המאשימה ביקשה להבהיר כי לא ידוע מהו המועד בו נלקחה בדיקת השתן שנמצאה נקיה מסמים ומכל מקום אין המדובר בהליך שיקומי המצדיק סטייה ממתחם העונש ההולם.",תמצית טיעוני התביעה
90,SH-21-10-72027-59,"על כן עותרת המאשימה להטיל על הנאשם 24 חודשי מאסר בפועל הכוללים הפעלת מאסר על תנאי בן 4 חודשים לצד מאסר על תנאי, קנס, פסילת רישיון נהיגה בפועל ועל תנאי.",תמצית טיעוני התביעה
91,SH-21-10-72027-59,"לעניין החילוט ביקשה המאשימה להכריז על הנאשם כסוחר סמים ולחלט את הכספים ואת מכשיר הטלפון הסלולרי כפי המפורט בכתב האישום, בשים לב כי הכסף המזומן מהווה פרי ביצוע העבירות, ואילו הטלפון שימש כאמצעי לביצוען.",תמצית טיעוני התביעה
92,SH-21-10-72027-59,בנוסף עתרה המאשימה לצו להשמדת הסמים ולצו ליתר המוצגים.,תמצית טיעוני התביעה
93,SH-21-10-72027-59,"בראשית טיעוניו עמד הסניגור על התיקון המשמעותי לקולה בכתב האישום, הן בכמות העסקאות והן בכמות הסמים שנתפסו, כך ביחס לסם ה- LSD ממנו נמצאו שני ריבועים בלבד, והכמות הסם מסוג MDMA הייתה פחותה מ-0.3 גרם - כמות המוגדרת לצריכה עצמית.",תמצית טיעוני ההגנה
94,SH-21-10-72027-59,"עם זאת, הסכימה ההגנה כי משנתפסו כל הסמים יחדיו ניתן לראות בהם ככמות שאינה לצריכה עצמית.",תמצית טיעוני ההגנה
95,SH-21-10-72027-59,"באשר לעסקאות הסם, הדגיש הסניגור כי מדובר בסם מסוג קנבוס, שאינו נחשב כסם קשה.",תמצית טיעוני ההגנה
96,SH-21-10-72027-59,"יתר על כן ציין, כי לא היה תחכום בביצוע העבירות, הנאשם פעל לבדו ללא מערך שליחים, ללא קשירת קשר או ביצוע בצוותא עם אחרים, כמויות הסם שנמכרו-קטנות,  התמורה שהתקבלה לא הייתה בסכומי כסף ניכרים, ושלוש מהעסקאות נערכו עם קונים להם יש היכרות מוקדמת עם הנאשם.",תמצית טיעוני ההגנה
97,SH-21-10-72027-59,"הסנגור הוסיף כי העבירות נמשכו על פני תקופה קצרה, חודשיים בלבד וביקש לראות את העבירות כאירוע אחד בהתאם להלכת ג'אבר ומבחן הקשר ההדוק לצורך קביעת המתחם.",תמצית טיעוני ההגנה
98,SH-21-10-72027-59,ההגנה ביקשה לקבוע מתחם עונש כולל המתחיל ב-6 חודשי מאסר בפועל שיכול וירוצו בעבודות שירות ועד ל-14 חודשים.,תמצית טיעוני ההגנה
99,SH-21-10-72027-59,"באשר לנאשם עצמו ציינה ההגנה כי זה הודה בהזדמנות הראשונה, לקח אחריות על המיוחס לו וחסך זמן שיפוטי יקר.",תמצית טיעוני ההגנה
100,SH-21-10-72027-59,"כמו כן במסגרת תיק זה שהה הנאשם לראשונה בחייו במעצר במשך חודש ימים, ולאחר מכן ומזה כ-15 חודשים הוא נתון במעצר בפיקוח אלקטרוני.",תמצית טיעוני ההגנה
101,SH-21-10-72027-59,"לטענת הסנגור, מדובר בתקופה ממושכת וחריגה, כאשר הותרו לו חלונות יציאה מצומצמים בלבד.",תמצית טיעוני ההגנה
102,SH-21-10-72027-59,יש ליתן משקל לתקופה זו בה שהה הנאשם במעצר בפיקוח אלקטרוני בגזירת הדין.,תמצית טיעוני ההגנה
103,SH-21-10-72027-59,"הסנגור הפנה לדברי המטפל, מר דני גולד שפרט את ההליך טיפולי בו שולב הנאשם, את השינוי שחל בו, את בדיקות שתן שמסר ואת דברי העד שהבהיר את הפער בין האמור בתסקיר ביחס לבדיקות השתן.",תמצית טיעוני ההגנה
104,SH-21-10-72027-59,"עוד הפנה הסנגור לדברי חברת הנאשם על נסיבות היכרותה עם הנאשם, על התרומה שתרם לתחום המקצועי בו היא עוסקת, תחום המוזיקה, ועל בקשתה לרחמי בית המשפט כלפי הנאשם.",תמצית טיעוני ההגנה
105,SH-21-10-72027-59,הסנגור הוסיף וציין כי לנאשם נסיבות חיים מורכבות עד כדי פוסט טראומה שהצדיקה קבלת אישור רפואי לשימוש בקנאביס.,תמצית טיעוני ההגנה
106,SH-21-10-72027-59,"לדבריו, היום הנאשם נמצא במקום אחר משולב בקבוצות לשימור ניקיון מעשייה התמכרותית, נטל חלק בטיפולים פרטניים, שומר על רצף תעסוקתי בתחום עיצוב השיער והמוזיקה, ואף שירות המבחן העריך כי קיימים סיכויי שיקום.",תמצית טיעוני ההגנה
107,SH-21-10-72027-59,"לבסוף ביקש הסניגור להבהיר בעניין עונש המאסר המותנה העומד כנגד הנאשם, כי העבירות שם בוצעו לפני כ-5 שנים.",תמצית טיעוני ההגנה
108,SH-21-10-72027-59,"על כן, ביקשה ההגנה למקם את עונשו של הנאשם בשליש התחתון של מתחם הענישה ולהפנותו לממונה על עבודות שירות לקבלת חוות דעת.",תמצית טיעוני ההגנה
109,SH-21-10-72027-59,לבסוף שמעתי את הנאשם עצמו שציין את התהליך הטיפולי שעבר ואת התשובה שמצא במוזיקה.,תמצית טיעוני ההגנה
110,SH-21-10-72027-59,הנאשם ציין כי הוא מודע שעליו לשאת בהשלכות מעשיו אך ביקש לאפשר לו להמשיך ולטפל בעצמו.,תמצית טיעוני ההגנה
111,SH-21-10-72027-59,"המעשים המיוחסים לנאשם חמורים ופוגעים בבריאות הציבור, בסדר הציבורי וביכולת הסדרת השימוש בקנבוס רפואי ברישיון.",דיון 
112,SH-21-10-72027-59,החזקת הסמים ובפרט כאשר מתלווה להם מסחר מהווה פתח ליצירת סביבה עבריינית ומגוון בעיות חברתיות קשות כגון התמכרות וירידה בתפקודה הפיזי והמנטלי של החברה.,דיון 
113,SH-21-10-72027-59,"הפסיקה הדגישה את הצורך להילחם בנגע הסמים, אשר נזקיו החברתיים, האישיים והכלכליים הנם קשים ומשמעותיים.",דיון 
114,SH-21-10-72027-59,מידת הפגיעה בערכים המוגנים שבבסיס העבירות היא ברף בינוני.,דיון 
115,SH-21-10-72027-59,הנאשם ביצע שש עסקאות סמים ומבלי שעצר לאחר כל אחת מהמכירות ובחן את השלכות מעשיו על הסביבה.,דיון 
116,SH-21-10-72027-59,אכן מדובר בסם מסוכן מסוג קנביס אך אין בכך כדי להפחית מחומרת המעשים משמדובר בעבירת סחר בסם.,דיון 
117,SH-21-10-72027-59,"מעשיו של הנאשם בוצעו במשך כחודשיים ולדברי הנאשם לפני שירות המבחן, הוא ביקש להשיג רווח כלכלי מהיר עקב לחץ כלכלי בו היה נתון.",דיון 
118,SH-21-10-72027-59,"כמו כן, בביתו של הנאשם נמצא סם מסוג קנביס במשקל כולל של 145.5 גרם, חשיש במשקל של 43.4 גרם, 2 ריבועי נייר המכילים LSD וסם מסוכן מסוג MDMA במשקל 0.295 גרם.",דיון 
119,SH-21-10-72027-59,עוד נמצאו בביתו של הנאשם משקל דיגיטלי ושקיות חלוקה.,דיון 
120,SH-21-10-72027-59,"עיינתי בפסיקה שהוצגה לעיוני מטעם הצדדים ובפסיקה מטעמי, מדיניות הענישה הנהוגה בעבירה בה הורשע הנאשם רחבה ונסמכת על חומרת המעשים וכלל הנסיבות.",דיון 
121,SH-21-10-72027-59,ראו למשל:,דיון 
122,SH-21-10-72027-59,"הנני מקבלת עמדת הצדדים וקובעת כי מתקיים בעניין שלפני ""מבחן הקשר ההדוק"" בשל סמיכות הזמנים בין האירועים, בשל הדמיון בעבירות, ומכאן שהמעשים נובעים מתוכנית עבריינית אחת.",דיון 
123,SH-21-10-72027-59,"בנסיבות אלה, יש לקבוע מתחם עונש הולם יחיד לכלל העבירות.",דיון 
124,SH-21-10-72027-59,"בשים לב למכלול הנתונים והשיקולים שפורטו לעיל, אני סבורה כי מתחם העונש ההולם נע בין 14 חודשי מאסר לבין 24 חודשים לצד ענישה נלווית.",דיון 
125,SH-21-10-72027-59,עונשו של הנאשם,דיון 
126,SH-21-10-72027-59,"אפנה עתה לבחון האם יש מקום לחרוג לקולה ממתחם העונש ההולם שנקבע, מטעמי שיקום, עד כדי הסתפקות בהשתת עונש של עבודות שרות, כעתירת ההגנה.",דיון 
127,SH-21-10-72027-59,"כידוע, מוסמך בית המשפט לסטות לקולה מהמתחם אם ""מצא כי הנאשם השתקם או שיש סיכוי של ממש שישתקם"", כאמור בסעיף 40 ד' לחוק העונשין.",דיון 
128,SH-21-10-72027-59,"אמנם הנאשם שולב בהליך טיפולי החל מחודש אוגוסט 2022 ואולם בדיקת שתן שמסר הנאשם לשירות המבחן בחודש נובמבר 2022, העידה כי הנאשם ממשיך להשתמש בסמים שאינם קנבוס רפואי.",דיון 
129,SH-21-10-72027-59,"גם לאחר שכבר שולב הנאשם בהליך טיפולי, סבר שירות המבחן כי הנאשם אינו ער למידת הבעייתיות, מצמצם וממזער מהתנהלותו העבריינית בתחום הסמים.",דיון 
130,SH-21-10-72027-59,שירות המבחן העריך כי במצבי משבר ופגיעה ברמה הרגשית והכלכלית הנאשם עלול לפנות לדרכי פתרון בעייתיים לקשייו.,דיון 
131,SH-21-10-72027-59,"שירות המבחן אף התרשם כי הנאשם מאופיין בגישה דרשנית, מוסר אינפורמציה חלקית ובקשתו לקשר עם שירות המבחן מונעת ממוטיבציה חיצונית.",דיון 
132,SH-21-10-72027-59,"שירות המבחן נמנע מלהמליץ על דרך טיפולית לנאשם ומצא כי הוא מאופיין בדפוסי התמכרות מגובשים, הוא מתקשה להימנע מצריכת סמים והוא בעל תובנה מצומצמת להתנהלותו ולצורך בטיפול אינטנסיבי מעמיק יותר בתחום ההתמכרות.",דיון 
133,SH-21-10-72027-59,באשר להליך הטיפולי בו שולב הנאשם מציין שירות המבחן כי אין בו כדי להפחית מהסיכון לביצוע העבירות בשנית.,דיון 
134,SH-21-10-72027-59,"יובהר כי איני מקלה ראש בטיפול שעבר הנאשם, טיפול זה מצדיק התחשבות ממשית בעונש, וכך גם כלל נסיבותיו של הנאשם.",דיון 
135,SH-21-10-72027-59,"עם זאת, בענייננו לא מצאתי כי יש בהליך הטיפולי זה הצדקה לחריגה ממתחם העונש ההולם כעתירת ההגנה.",דיון 
136,SH-21-10-72027-59,"גם לאחר חמישה חודשים בהם שולב הנאשם בהליך טיפולי במסגרת ""התחלה חדשה"", שירות המבחן סבור, כאמור בתסקירו האחרון, כי הנאשם בעל יכולת מצומצמת להפיק תועלת מהליך טיפולי ולקדם שינוי בחייו.",דיון 
137,SH-21-10-72027-59,עדיין הנאשם אינו ער למידת הבעייתיות מדפוסיו ההתמכרותיים והוא מצמצם וממזער מהתנהלותו העבריינית בתחום הסמים.,דיון 
138,SH-21-10-72027-59,"בנסיבות אלה, לא ניתן לומר כי מדובר בטיפול המצדיק חריגה ממתחם העונש ההולם עד כדי השתת עונש מאסר שירוצה בעבודות שירות.",דיון 
139,SH-21-10-72027-59,"כאמור, מעל ראשו של הנאשם מרחף מאסר מותנה בן 4 חודשים ופסילה מותנית בת 3 חודשים.",דיון 
140,SH-21-10-72027-59,"נוכח כלל הנסיבות המקלות בעניינו של הנאשם, המפורטות לעיל, מצאתי כי יש להורות על חפיפת העונשים המותנים לעונשים שייגזרו על הנאשם בגין הליך זה.",דיון 
141,SH-21-10-72027-59,"בעניין שלפני, שני התנאים המנויים בסעיף 36א(ב) מתקיימים.",בטרם סיום
142,SH-21-10-72027-59,"הנאשם הורשע בעבירות של סחר בסם מסוכן, מדובר בעבירות של עסקת סמים והנאשם הפיק רווח מעבירות אלה.",בטרם סיום
143,SH-21-10-72027-59,סעיף 31 (6)(א) לפקודת הסמים המסוכנים יצר חזקה לפיה כל רכוש שנתפס בידי סוחר הסמים הוא פרי לעסקת סמים ובידי סוחר הסמים הנטל להוכיח כי לא כך הדבר.,חילוט סכום הכסף
144,SH-21-10-72027-59,"כמפורט בכתב האישום, וכנטען במסגרת טיעוני הצדדים לעונש, ביקשה המאשימה לחלט סכום של 1,724 ₪ בהיותו פרי של ביצוע עבירות העסקה בסמים.",חילוט סכום הכסף
145,SH-21-10-72027-59,הנאשם לא טען לעניין זה ולא סתר את החזקה לפיה הסכום שנתפס מקורו בעסקת סמים.,חילוט סכום הכסף
146,SH-21-10-72027-59,"על כן, כעולה מסעיף 36א(ב) לפקודת הסמים, יש לחלט את הכסף שנתפס.",חילוט סכום הכסף
147,SH-21-10-72027-59,"באשר לטלפון הנייד מסוג אייפון-מספר פריט 83205381, הרי שנוכח היותו, כאמור בסעיף 36א(א) לפקודת הסמים ""רכוש ששימש או נועד לשמש כאמצעי לביצוע העבירה או ששימש או נועד לשמש כדי לאפשר את ביצוע העבירה"", יש לחלטו.",חילוט הטלפון הסלולארי
148,SH-21-10-72027-59,"נוכח כל האמור, אני גוזרת על הנאשם את העונשים הבאים:",סוף דבר
149,SH-21-10-72027-59,"14 חודשי מאסר בניכוי ימי מעצרו כרישומי שב""ס (מיום 19.10.21 ועד יום 17 לנובמבר 2021).",סוף דבר
150,SH-21-10-72027-59,מאסר למשך 8 חודשים והנאשם לא יישא עונש זה אלא אם יעבור בתוך 3 שנים מהיום כל עבירה לפי פקודת הסמים המסוכנים מסוג פשע.,סוף דבר
151,SH-21-10-72027-59,מאסר למשך 5 חודשים והנאשם לא יישא עונש זה אלא אם יעבור בתוך 3 שנים מהיום כל עבירה לפי פקודת הסמים המסוכנים מסוג עוון.,סוף דבר
152,SH-21-10-72027-59,קנס בסך 3500 ₪ או 30 ימי מאסר תמורתו.,סוף דבר
153,SH-21-10-72027-59,"הקנס ישולם ב-5 תשלומים שווים ורצופים, החל מיום 1.6.23 וב-1 לכל חודש שלאחריו.",סוף דבר
154,SH-21-10-72027-59,"באם תשלום אחד מן התשלומים לא יפרע במועדו, תעמוד היתרה לפירעון מידי ותועבר לגבייה באמצעות המרכז לגביית קנסות.",סוף דבר
155,SH-21-10-72027-59,הנאשם מתבקש לגשת למזכירות בית המשפט לקבלת הוראות בעניין התשלום.,סוף דבר
156,SH-21-10-72027-59,פוסלת הנאשם מלקבל ומלהחזיק ברישיון נהיגה למשך 3 חודשים.,סוף דבר
157,SH-21-10-72027-59,על הנאשם להפקיד את רישיון הנהיגה במזכירות בית המשפט עד ליום 1.5.23.,סוף דבר
158,SH-21-10-72027-59,"מובהר לנאשם כי היה ולא יפקיד את רישיון הנהיגה במזכירות, יחשב כפסול אך הפסילה תמנה מיום ההפקדה בלבד.",סוף דבר
159,SH-21-10-72027-59,"פוסלת הנאשם מלקבל ומלהחזיק ברישיון נהיגה למשך 3 חודשים וזאת על תנאי ולמשך 3 שנים, והתנאי הוא שהנאשם לא יעבור כל עבירה לפי פקודת הסמים המסוכנים או נהיגה בזמן פסילה.",סוף דבר
160,SH-21-10-72027-59,"נוכח ההכרזה על הנאשם כ""סוחר סמים"" אני מורה על חילוט סכום של 1,724 ₪ וכן על חילוט האייפון מספר פריט 83205381.",סוף דבר
161,SH-21-10-72027-59,צו להשמדת הסמים והמוצגים.,סוף דבר
162,SH-21-10-72027-59,54678313זכות ערעור בתוך 45 יום מהיום.,סוף דבר
163,SH-21-10-72027-59,"ניתן היום,  ג' אייר תשפ""ג, 24 אפריל 2023, בנוכחות ב""כ הצדדים והנאשם.",סוף דבר
164,SH-21-10-72027-59,טל אוסטפלד נאוי 54678313,סוף דבר
