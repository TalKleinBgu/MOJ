,verdict,text,part
0,ME-19-07-4435-107,"ב""כ המאשימה: עו""ד איריס פיקר",נגד
1,ME-19-07-4435-107,"ב""כ הנאשם: עו""ד נס בן נתן",נגד
2,ME-19-07-4435-107,"פקודת הסמים המסוכנים [נוסח חדש], תשל""ג-1973: סע'  6, 7(ג1)",נגד
3,ME-19-07-4435-107,"חוק העונשין, תשל""ז-1977: סע'  40ד(א), 400, 40 יג'",נגד
4,ME-19-07-4435-107,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
5,ME-19-07-4435-107,"ייצור, הכנה והפקת סם מסוכן, לפי סעיף 6 בפקודת הסמים המסוכנים [נוסח חדש], תשל""ג -1973.",גזר דין
6,ME-19-07-4435-107,"נטילת חשמל במרמה, לפי סעיף 400 בחוק העונשין, תשל""ז-1977.",גזר דין
7,ME-19-07-4435-107,.,גזר דין
8,ME-19-07-4435-107,"על פי המתואר בעובדות כתב האישום המתוקן, החל מיום 1.1.19 ועד ליום מעצרו, 23.6.19, שכר הנאשם בית ביהוד תמורת תשלום חודשי בסך של 11,000 ₪.",גזר דין
9,ME-19-07-4435-107,"במועד שאינו ידוע למאשימה, הנאשם הקים בבית מעבדה לגידול סם מסוג קנאביס ולשם כך רכש שתילי קנאביס וצייד את המעבדה במספר רב של אדניות, מסננים, מאיידים, מנועים, מנורות, שנאים ומשאבת מים.",גזר דין
10,ME-19-07-4435-107,החל מחודש ינואר 19' ועד ליום 23.6.19 הפיק הנאשם במעבדה סם מסוג קנאביס.,גזר דין
11,ME-19-07-4435-107,"ביום 23.6.19 פשט צוות משטרתי על הבית בו נתפס סם מסוג קנאביס בתפזורת ומספר רב של שתילים במשקל של 54 ק""ג נטו.",גזר דין
12,ME-19-07-4435-107,"מחודש מרץ 19' ועד לחודש יוני 19' הנאשם נטל חשמל ללא רשות מרשת החשמל בשווי של 36,818 ש""ח.",גזר דין
13,ME-19-07-4435-107,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן, ללא הסכמה לעונש.",גזר דין
14,ME-19-07-4435-107,"על פי תסקירי שירות המבחן, הנאשם בן 31, נשוי ואב לשני ילדים בגילאי 4-6.",תסקירי שירות המבחן
15,ME-19-07-4435-107,"סיים 12 שנות לימוד עם תעודת בגרות מלאה, שרת שרות צבאי מלא כלוחם בצנחנים, ולאחר שחרורו מהצבא התגייס למערך הכבאות ועבד ככבאי וביחידת ימ""ר כבאות במשך 4 שנים.",תסקירי שירות המבחן
16,ME-19-07-4435-107,בשנת 2014 הושעה מתפקידו נוכח מעורבותו בתאונת דרכים עת היה תחת השפעת אלכוהול.,תסקירי שירות המבחן
17,ME-19-07-4435-107,פוטר באופן סופי בשנת 2016 ומאז עבד בעבודות מזדמנות למשך תקופות קצרות והתקשה לגלות יציבות תעסוקתית.,תסקירי שירות המבחן
18,ME-19-07-4435-107,"בחודש נובמבר 17' נפגע בתאונת דרכים כרוכב אופנוע בעת עבודתו כשליח ומאז סובל מכאבים כרוניים, מצוי בטיפול רפואי, נוטל תרופות נגד כאבים וכן צרך קנאביס באופן בלתי חוקי.",תסקירי שירות המבחן
19,ME-19-07-4435-107,הנאשם נעדר הרשעות קודמות.,תסקירי שירות המבחן
20,ME-19-07-4435-107,"מוכר לשירות המבחן מאבחון וצו מבחן משנת 2015 אז הופנה בגין עבירות של נהיגה בקלות ראש, נהיגה בהיותו שיכור, אי הגשת עזרה לנפגע בתאונה ואי עצירה במקום תאונה.",תסקירי שירות המבחן
21,ME-19-07-4435-107,שירות המבחן התרשם אז מהנאשם כאדם מתפקד ואחראי שהעבירה אינה מאפיינת את התנהלותו.,תסקירי שירות המבחן
22,ME-19-07-4435-107,במסגרת צו מבחן שולב בקבוצה טיפולית המיועדת לנהגים שפצעו בתאונות דרכים.,תסקירי שירות המבחן
23,ME-19-07-4435-107,"הנאשם התמיד בהגעתו לקבוצה, שיתף בכנות בקשייו והתמודדותו עם התאונה ונעזר כפי יכולתו.",תסקירי שירות המבחן
24,ME-19-07-4435-107,"במסגרת הליך המעצר בתיק דנן, התרשם שירות המבחן מאדם בכל יכולות טובות המתמודד בשנים האחרונות עם משבר תעסוקתי, קשיים זוגיים ובעיות בריאותיות ומצוי בתהליך הדרדרות, מעורב בחברה שולית ומצבי משבר ודחק רגשי ועלול לפעול באופן שולי.",תסקירי שירות המבחן
25,ME-19-07-4435-107,"הנאשם שולב בקבוצת עצורי בית מחודש ספטמבר 19' ועד לחודש פברואר 20', שיתף פעולה, שיתף בפתיחות אודות חייו וקשייו תוך התייחסותו לבחירותיו הבעייתיות והצליח לבחון באופן ביקורתי את דרכי התמודדותו במצבי דחק.",תסקירי שירות המבחן
26,ME-19-07-4435-107,"ביחסו לעבירה, תיאר כי ברקע לביצוען משבר אליו נקלע לאחר פיטוריו משירותי הכבאות ורגרסיה שחווה בתחומי חייו השונים, כאשר הוא התקשה בתפקוד תעסוקתי יציב, ובהמשך לאחר שנפצע בתאונת דרכים בשנת 2018 סובל מכאבים.",תסקירי שירות המבחן
27,ME-19-07-4435-107,בנוסף לכך תיאר משבר בקשר הזוגי ופרידה זמנית מאשתו ועל רקע המתואר החל לצרוך סמים מסוג קנאביס.,תסקירי שירות המבחן
28,ME-19-07-4435-107,"מסר שבמשך מספר חודשים רכש סמים לשימושו העצמי, ובהמשך בשל רצונו להימנע ממעורבות עם חברה שולית במסגרת רכישת הסמים החליט לגדל את הסמים בעצמו לשם צריכתו העצמית, על אף שהשקיע בהקמת המעבדה סכום כספי רב.",תסקירי שירות המבחן
29,ME-19-07-4435-107,הנאשם שלל כוונה לסחר או למכירת הסמים.,תסקירי שירות המבחן
30,ME-19-07-4435-107,ביטא חרטה והבנה באשר לחומרת מעשיו ורצון לשקם את אורחותיו.,תסקירי שירות המבחן
31,ME-19-07-4435-107,"לדבריו החל לצרוך סמים רק לאחר פציעתו בשנת 2018, תחילה באופן הדרגתי ובהמשך צריכה יומיומית.",תסקירי שירות המבחן
32,ME-19-07-4435-107,כיום הוא בעל אישור רפואי לצריכת קנאביס רפואי ולדבריו נוטל בהתאם למינון שניתן לו.,תסקירי שירות המבחן
33,ME-19-07-4435-107,"בסיכום התרשם שירות המבחן שהנאשם גדל במסגרת משפחתית תקינה, הוא בעל כישורים ויכולת הסתגלות למסגרות חייו ולניהול אורח חיים תקין עד לתקופה בה פוטר מעבודתו ככבאי, בה חווה שייכות וכוח.",תסקירי שירות המבחן
34,ME-19-07-4435-107,לאחר פיטוריו איבד את תחושת ערך ומשמעות וחווה פגיעה בביטחון העצמי.,תסקירי שירות המבחן
35,ME-19-07-4435-107,"הנאשם ערך ניסיונות להשתלב בתעסוקה, עד לפציעתו בתאונת דרכים ומאז חלה הדרדרות במצבו הפיזי והנפשי והוא החל לצרוך סמים, תחילה לשם התמודדות עם כאביו ובהמשך הפיק רווחים רגשיים משניים ופיתח תלות בסם.",תסקירי שירות המבחן
36,ME-19-07-4435-107,"להערכת שירות המבחן הנאשם ביצע את העבירות על רקע ההידרדרות במצבו הפיזי והנפשי והפרידה מאשתו, כאשר הוא פעל באופן אימפולסיבי ומתוך תסכול כדרך להשגת תחושת שליטה על חייו.",תסקירי שירות המבחן
37,ME-19-07-4435-107,"הנאשם הפנים את חומרת מעשיו, כיום מתמודד עם כאביו באופן חוקי לאחר שקיבל אישור לצריכת קנאביס רפואי ולהערכת שירות המבחן ההליך המשפטי מהווה גורם מרתיע ומציב גבול.",תסקירי שירות המבחן
38,ME-19-07-4435-107,"כגורמי סיכון מנה שירות המבחן את חומרת העבירה, צריכת סמים באופן לא חוקי, קשייו למתן הסבר מניח את הדעת באשר לגודלה של המעבדה שהקים וכמויות הסם שנתפסו, התנהלותו האימפולסיבית והיותו נעדר יציבות ממשית בתחום התעסוקה.",תסקירי שירות המבחן
39,ME-19-07-4435-107,"כגורמי סיכוי לשיקום מנה שירות המבחן את האחריות שמגלה בתפקידו המשפחתי, קבלת אישור לשימוש בקנאביס רפואי, הבנתו את חומרת מעשיו, ההרתעה שבאה בעקבות ההליך המשפטי וגילוי מוטיבציה להשתלב בטיפול.",תסקירי שירות המבחן
40,ME-19-07-4435-107,לפיכך שירות המבחן המליץ להטיל עליו צו מבחן למשך שנה לצד עונש מאסר לריצוי בעבודות שירות.,תסקירי שירות המבחן
41,ME-19-07-4435-107,"במסגרת תסקיר משלים שהוגש בחודש ספטמבר 20' ציין שירות המבחן שהנאשם השתלב בעבודה קבועה החל מחודש פברואר 20' כמפקח עבודה בחברה הנותנת שירותי ניקיון לעירייה, והחזרה למעגל העבודה מקנה לו תחושת סיפוק וערך.",תסקירי שירות המבחן
42,ME-19-07-4435-107,"הנאשם ביטא הכרה באחריותו לחומרת התנהלותו בעבירות, לצד תחושת בושה, צער וחרטה כנים.",תסקירי שירות המבחן
43,ME-19-07-4435-107,למעצרו הייתה השפעה מרתיעה ומציבת גבול.,תסקירי שירות המבחן
44,ME-19-07-4435-107,"הנאשם ביטא רצון להתמודד עם קשייו באופן מקדם ובריא יותר מאשר בעבר, ולהמשיך ולהעמיק בהליך השיקומי בו החל, ונכונות להשתלב בתכנית טיפולית במסגרת שירות המבחן.",תסקירי שירות המבחן
45,ME-19-07-4435-107,"על רקע התפרצות הקורונה, התכניות הטיפוליות הקבוצתיות הפסיקו באופן גורף את פעילותן, וטרם חזרו לפעול.",תסקירי שירות המבחן
46,ME-19-07-4435-107,"לפיכך, טרם היה בידי שירות המבחן לשלב את הנאשם בטיפול המותאם לצרכיו.",תסקירי שירות המבחן
47,ME-19-07-4435-107,שירות המבחן שב והתרשם מנכונותו של הנאשם להשתלב בטיפול ולערוך שינוי חיובי במצבו ושב על המלצתו לענישה של עבודות שירות וצו מבחן.,תסקירי שירות המבחן
48,ME-19-07-4435-107,"בתסקיר המסכם שהוגש בחודש ינואר 21' עלה שהנאשם השתלב בשיחות פרטניות שבועיות עם מתמחה לעבודה סוציאלית בשירות המבחן ביום 30.11.20 וכי התקיימו עד אז שישה מפגשים, אליהם הגיע באופן סדיר, גילה מחויבות ואמון להליך הטיפולי, התחיל לשתף בעולמו הרגשי, הפגין יכולת להתבוננות עצמית והעלה תכנים משמעתיים, כל זאת באופן מותאם לשלב ראשוני בו מצוי.",תסקירי שירות המבחן
49,ME-19-07-4435-107,"מתוארת יכולתו לקחת חלק פעיל בשיח הטיפולי, להתחיל לשתף בעולמו הפנימי הרגשי, תוך הפגנת יכולת הקשבה, התבוננות עצמית, גם ביחס להתנהלותו, לצד דפוסים בעייתיים שפיתח בשנים האחרונות, אשר עמדו ברקע לביצוע העבירה.",תסקירי שירות המבחן
50,ME-19-07-4435-107,"הנאשם העלה תכנים משמעותיים בהם עסוק מאז מעצרו, כמו תעסוקה, פרנסה ומשפחה, ומבטא רצון לערוך שינוי חיובי במישורי חייו אלו.",תסקירי שירות המבחן
51,ME-19-07-4435-107,"הנאשם מגלה יכולת לנהל שיח רגשי באופן מעמיק, פתוח וביקורתי יותר ביחס לעבר.",תסקירי שירות המבחן
52,ME-19-07-4435-107,הנאשם שב וביטא חרטה כנה על מעשיו והחל להכיר ולזהות את התנהלותו הבעייתית והאימפולסיבית מצדו.,תסקירי שירות המבחן
53,ME-19-07-4435-107,לצד זאת הנאשם שב וטוען שברקע לביצוע העבירה הוא הרצון לגדל סם לשימושו העצמי בלבד ולהתרשמות שירות המבחן גם כיום הנאשם עדיין מתקשה לבחון באופן ביקורתי ומעמיק את השלכות מעשיו לטווח הארוך והסיכון הקיים.,תסקירי שירות המבחן
54,ME-19-07-4435-107,הנאשם ביטא חשש מפני תוצאות ההליך והשלכותיו על עתידו התעסוקתי ועל משפחתו כאשר אשתו נמצאת בחודשי הריון מתקדמים.,תסקירי שירות המבחן
55,ME-19-07-4435-107,"שירות המבחן התרשם בסיכום שהנאשם מצוי כיום בהליך טיפולי ראשוני בו משתף פעולה ומביע מוטיבציה פנימית להמשך קשר ארוך טווח עם שירות המבחן ועם ההמלצות הטיפוליות, וכי הוא בעל יכולות, כוחות ובשלות להעמיק בהליך שיקומי משמעותי אשר יכלול בהמשך הקשר הטיפולי, בין היתר, העמקה והתבוננות פנימית בגורמים שעמדו ברקע לביצוע העבירות וגורמי סיכון עתידיים.",תסקירי שירות המבחן
56,ME-19-07-4435-107,כיום קיימת הפחתה ברמת הסיכון במצבו להישנות הסתבכות חוזרת עם החוק.,תסקירי שירות המבחן
57,ME-19-07-4435-107,"שירות המבחן התרשם מהליך של התבוננות עצמית ביקורתית ואחראית בו החל הנאשם, וקיימת חשיבות להמשך הטיפול אשר יוכל לתרום לקידום מצבו ושיקומו ולהפחתת הסיכון להישנות ביצוע עבירות בעתיד.",תסקירי שירות המבחן
58,ME-19-07-4435-107,"להערכת שירות המבחן לטיפול עשויה להיות השפעה מטיבה ומחזקת את חלקיו מתפקדים, שתסייע בפיתוח תובנות לגבי דפוסיו, תעצים את דימויו העצמי ותתרום לפיתוח דרכים יעילות להתמודדות במצבי דחק.",תסקירי שירות המבחן
59,ME-19-07-4435-107,"שירות המבחן העריך כי עונש מאסר בפועל מאחורי סורג ובריח עלול להוביל לרגרסיה במצבו הנפשי והתפקודי, ולקטוע את הליך השיקום בו החל.",תסקירי שירות המבחן
60,ME-19-07-4435-107,"שירות המבחן התרשם ממאמציו של הנאשם בניהול אורח חיים תקין ומתפקד, בפרט במישור התעסוקתי והמשפחתי, אשר מהווים נדבכים משמעותיים בהמשך שיקומו.",תסקירי שירות המבחן
61,ME-19-07-4435-107,"לפיכך, הומלץ על צו מבחן לצד מאסר לריצוי בעבודות שירות.",תסקירי שירות המבחן
62,ME-19-07-4435-107,גב' מורן אליהו – אשת הנאשם העידה שהנאשם ביצע את העבירה בתקופה בה הם היו פרודים.,ראיות לעונש
63,ME-19-07-4435-107,לאחר העבירה הם שבו להיות ביחד והשיקום שעבר שיקם אותם כמשפחה.,ראיות לעונש
64,ME-19-07-4435-107,"יש להם שני ילדים קטנים, הנאשם הוא אב פעיל ונוכח.",ראיות לעונש
65,ME-19-07-4435-107,כניסתו לכלא תהרוס את כל מה שבנו ביחד.,ראיות לעונש
66,ME-19-07-4435-107,"כל עוד זה תלוי בה, הנאשם חוזר לתלם, הוא עובד, חרוץ, קם בכל בוקר לעבודה ועוזר בבית.",ראיות לעונש
67,ME-19-07-4435-107,השיקום מאוד עזר לבית.,ראיות לעונש
68,ME-19-07-4435-107,היא צפויה ללדת ומאוד רוצה שהוא יהיה לצדה.,ראיות לעונש
69,ME-19-07-4435-107,"פסק דין בתביעה של חברת החשמל נגד הנאשם בתא""מ 18960-05-20 מיום 8.9.20 (נ/1) – ממנו עולה שפסק הדין ניתן בהיעדר הגנה.",ראיות לעונש
70,ME-19-07-4435-107,"הנאשם חויב לשלם לחברת החשמל סך של 62,842 ₪, הוצאות משפט ושכ""ט עו""ד.",ראיות לעונש
71,ME-19-07-4435-107,"לטענת ב""כ המאשימה, עו""ד  איריס פיקר, מדובר במעבדה של מעל 50 ק""ג.",ראיות לעונש
72,ME-19-07-4435-107,הערך החברתי שנפגע הוא הגנה על הציבור גם מפני הנזקים העקיפים של מכורים המבצעים עבירות כדי להשיג את הסם.,ראיות לעונש
73,ME-19-07-4435-107,בגניבת החשמל יש פגיעה במשאב ציבורי והפגיעה היא בציבור כולו.,ראיות לעונש
74,ME-19-07-4435-107,"הנסיבות הקשורות בביצוע העבירה כוללות תכנון שכן הקמת מעבדה דורשת ידע, תכנון מוקדם והשקעה כספית ניכרת.",ראיות לעונש
75,ME-19-07-4435-107,המעבדה עבדה למשך תקופה ממושכת.,ראיות לעונש
76,ME-19-07-4435-107,הנאשם שכר מקום ייעודי ששכר הדירה אינו נמוך.,ראיות לעונש
77,ME-19-07-4435-107,הנזק הפוטנציאלי בניהול מעבדה לזמן ארוך הוא בחשש מזליגת הסמים לרחוב.,ראיות לעונש
78,ME-19-07-4435-107,המאשימה עתרה למתחם עונש הנע בין 18 ל-36 חודשי מאסר בפועל.,ראיות לעונש
79,ME-19-07-4435-107,הנאשם נטל אחריות והוא נעדר עבר פלילי.,ראיות לעונש
80,ME-19-07-4435-107,הוגשו שלושה תסקירים בעניינו החל מחודש אפריל 20'.,ראיות לעונש
81,ME-19-07-4435-107,"צוין שמדובר באדם שגדל במסגרת משפחתית מתפקדת, לוחם ששירת בצנחנים, נפגע בתאונת דרכים ומאז מתמודד עם כאבים כרוניים.",ראיות לעונש
82,ME-19-07-4435-107,הנאשם טען שהוא גידל את הסמים למטרת צריכה עצמית ושירות המבחן התרשם שהנאשם אינו נותן הסבר מניח את הדעת לכמות הסמים שנמצאה וגודל המעבדה.,ראיות לעונש
83,ME-19-07-4435-107,הנאשם עמד בקשר עם שירות המבחן אך בשל מגבלות הקורונה הוא לא שולב בהליך טיפולי.,ראיות לעונש
84,ME-19-07-4435-107,בתסקיר האחרון עלה שהנאשם קיים שש שיחות ושירות המבחן התרשם שהוא בשלב ראשוני של הטיפול.,ראיות לעונש
85,ME-19-07-4435-107,מכאן עולה שהנאשם נמצא בראשיתו של הליך שיקומי ולא עבר הליך שיקומי חריג.,ראיות לעונש
86,ME-19-07-4435-107,"טענת הנאשם שהסמים היו לצריכה עצמית, שאינה כנה, מצביעה על כך שאין המדובר בשיקום.",ראיות לעונש
87,ME-19-07-4435-107,בית המשפט העליון קבע לאחרונה שמדיניות הענישה בעבירות גידול סם במעבדה מחייבת ענישה של מאסר בפועל גם למי שעבר הליך שיקום.,ראיות לעונש
88,ME-19-07-4435-107,"המאשימה עתרה למקם את עונשו בתחתית מתחם העונש, נוכח הטיפול בו השתלב ולהטיל עליו עונש של 18 חודשי מאסר בפועל, מאסר על תנאי וקנס.",ראיות לעונש
89,ME-19-07-4435-107,"כן עתרה להכריז על הנאשם סוחר סמים ולחלט את ציוד המעבדה וסך של 1,190 ₪.",ראיות לעונש
90,ME-19-07-4435-107,"לטענת ב""כ הנאשם, עו""ד נס בן נתן, הנאשם קיבל פסק דין אזרחי בגין גניבת החשמל ונדרש לשלם פי שניים מהסכום שנטל.",ראיות לעונש
91,ME-19-07-4435-107,"מדובר באדם בשנות ה-30 לחייו, נשוי ואב לשני ילדים קטנים ואשתו בהריון.",ראיות לעונש
92,ME-19-07-4435-107,"לא מדובר בחומר מיובש, שאז משקלו היה נמוך מהכמות שנתפסה.",ראיות לעונש
93,ME-19-07-4435-107,"כתב האישום אינו מייחס לנאשם החזקת סם שלא לצריכה עצמית, אלא רק גידול סם, ומכאן שלא ניתן לקבוע שהחזיק את הסם שלא לצריכה עצמית.",ראיות לעונש
94,ME-19-07-4435-107,הנאשם מודה ולוקח אחריות על גידול הסמים ומביע חרטה.,ראיות לעונש
95,ME-19-07-4435-107,שירות המבחן בשלושת תסקיריו מתרשם מהכנות של הנאשם ומאמיתות דבריו.,ראיות לעונש
96,ME-19-07-4435-107,"התמכרותו של הנאשם לסמים, היא שהובילה אותו לביצוע העבירה.",ראיות לעונש
97,ME-19-07-4435-107,הוא הסביר שגידל את הסמים לשימושו העצמי והוא לא צריך להודות בדבר שהוא לא הואשם בו.,ראיות לעונש
98,ME-19-07-4435-107,כתב אישום אינו מפרט את מספר השתילים.,ראיות לעונש
99,ME-19-07-4435-107,בכתב האישום נכתב שהחל מחדש מרץ הנאשם החל ליטול חשמל אך לא ידוע מתי החל לגדל את הסמים.,ראיות לעונש
100,ME-19-07-4435-107,"הנאשם בעל תעודת בגרות מלאה, שירות כלוחם בצה""ל והיה מפקד בחטיבת הצנחנים.",ראיות לעונש
101,ME-19-07-4435-107,"בהמשך שירת בימ""ר הכבאות.",ראיות לעונש
102,ME-19-07-4435-107,"מדובר באדם שהיה ""על גג העולם"" ואז הגיעה התאונה שמוטטה את הכל עבורו.",ראיות לעונש
103,ME-19-07-4435-107,"הוא נותר ללא עבודה, ללא הערכה, ללא תחושת שייכות, הרגיש כמו אפס עם שני ילדים וכאבי תופת.",ראיות לעונש
104,ME-19-07-4435-107,הוא לקח כדורים רבים ביום כדי למנוע את הכאב והתמכר לסמים.,ראיות לעונש
105,ME-19-07-4435-107,לבסוף קיבל רישיון לקנאביס רפואי.,ראיות לעונש
106,ME-19-07-4435-107,"הנאשם הפך לאדם המכור לסמים, נפרד מבת זוגו, ודווקא המעצר החזיר אותם לחיים משותפים.",ראיות לעונש
107,ME-19-07-4435-107,שירות המבחן מציין שהטיפול יביא להפחתת הסיכון וכי הנאשם צריך להמשיך בטיפול ומכאן שהאינטרס הציבורי הוא שהנאשם ימשיך בטיפול בו החל.,ראיות לעונש
108,ME-19-07-4435-107,הנאשם ממשיך בטיפול מאז הוגש התסקיר המסכם בחודש ינואר 21'.,ראיות לעונש
109,ME-19-07-4435-107,"חלפה תקופה ארוכה מאז ביצוע העבירה, שירות המבחן מעודד אותו וכך גם אשתו.",ראיות לעונש
110,ME-19-07-4435-107,ילדיו רואים אב מתפקד ויש להשית עליו עבודות שירות ולא מאסר בפועל.,ראיות לעונש
111,ME-19-07-4435-107,הנאשם אמר שהוא במקום אחר היום כך ביחס לאשתו וביחס לעצמו.,ראיות לעונש
112,ME-19-07-4435-107,דיון – קביעת מתחם העונש ההולם,ראיות לעונש
113,ME-19-07-4435-107,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
114,ME-19-07-4435-107,הערכים החברתיים שנפגעו מביצוע העבירה הם הגנה על הציבור מפני הנזקים הישירים והעקיפים הנגרמים עקב השימוש בסמים.,ראיות לעונש
115,ME-19-07-4435-107,"לעבירות הסמים פוטנציאל נזק רב, שכן השימוש בסמים גורר במקרים רבים אף ביצוע עבירות נלוות, אם כי במקרה הנוכחי מדובר בסם מסוג קנבוס, אשר חומרתו פחותה בהשוואה לסמים אחרים.",ראיות לעונש
116,ME-19-07-4435-107,"לא בכדי קבע המחוקק לצד העבירה של גידול, הפקת והכנת סמים, עונש מרבי של עד עשרים שנות מאסר.",ראיות לעונש
117,ME-19-07-4435-107,"תופעת המעבדות או המשתלות לגידול סמים הפכה בשנים האחרונות לתופעה נפוצה, אשר טמון בחובה פוטנציאל נזק רב, בשל החשש שהסם אשר מגודל במקום יתגלגל לשוק הסמים, לגורמים עבריינים ומשם לציבור.",ראיות לעונש
118,ME-19-07-4435-107,"עם זאת, קיים שוני משמעותי בין תיקים שונים של מעבדות, בהתאם למספרן, לגודלן, לכמות הסמים שנתפסה בהם ולפרמטרים נוספים.",ראיות לעונש
119,ME-19-07-4435-107,"בחינת מידת הפגיעה בערך המוגן מובילה למסקנה כי הפגיעה היא ברף בינוני-נמוך וזאת בהתייחס לכמות הסם שנתפס במעבדה, בהיקף של כ-54 ק""ג, אשר אינה גבוהה באופן יחסי לתיקים דומים אשר נדונים בבית-המשפט המחוזי.",ראיות לעונש
120,ME-19-07-4435-107,"במסגרת הנסיבות הקשורות בביצוע העבירה, יש לתת את הדעת לכך שהנאשם שכר בית לשם הקמת מעבדה לגידול סם מסוג קנבוס בתמורה לשכ""ד של 11,000 ₪, החזיק בציוד הכולל מסננים, מאיידים, שנאים ועוד, וכן נטל חשמל ללא רשות מרשת החשמל.",ראיות לעונש
121,ME-19-07-4435-107,מכאן מובן שקדם תכנון לעבירות של הכנת והפקת סם ונטילת חשמל.,ראיות לעונש
122,ME-19-07-4435-107,"במעבדה נמצאו סמים במשקל של 54 ק""ג.",ראיות לעונש
123,ME-19-07-4435-107,הנזקים שצפויים היו להיגרם מביצוע עבירת גידול והפקת סם נוגעים לחשש שהסמים יופצו בציבור על-ידי גורמים עבריינים.,ראיות לעונש
124,ME-19-07-4435-107,עבירות סמים מסוג זה הן בגדר מחולל פשיעה.,ראיות לעונש
125,ME-19-07-4435-107,"הנזק שנגרם מגניבת החשמל הוא בסך של 36,818 ₪.",ראיות לעונש
126,ME-19-07-4435-107,"הסיבות שהביאו את הנאשם לבצע את העבירות קשורות למשבר תעסוקתי, משפחתי ואישי שעבר באותה עת, לצריכת סמים על-ידו בעקבות תאונה שעבר, ולקושי בהתמודדות מקדמת במצבי דחק.",ראיות לעונש
127,ME-19-07-4435-107,"בהקשר זה יודגש, כי לא ניתן לקבל את טענתו של הנאשם, אשר נטענה בפני שירות המבחן, לפיה הנאשם גידל את הסמים לצורך צריכה עצמית.",ראיות לעונש
128,ME-19-07-4435-107,"מדובר בטענה אשר אינה עולה בקנה אחד עם היקף המעבדה (54 ק""ג), ועם שכירת הבית לשם הקמת המעבדה בתמורה לשכר דירה חודשי  של 11,000 ₪, וציוד המעבדה שנתפס במקום.",ראיות לעונש
129,ME-19-07-4435-107,זאת על אף שהנאשם לא הורשע בעבירה של החזקת סמים שלא לצריכה עצמית.,ראיות לעונש
130,ME-19-07-4435-107,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
131,ME-19-07-4435-107,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-14 ועד ל-36 חודשי מאסר בפועל.",ראיות לעונש
132,ME-19-07-4435-107,"במקרה הנוכחי, לא ניתן לקבוע כי הנאשם עבר הליך שיקומי משמעותי, לרבות שינוי עמוק בהתנהגותו ובדרך חשיבתו, באופן שיצדיק חריגה משמעותית לקולה ממתחם העונש, עד כדי הסתפקות בעונש של עבודות שירות, ואולם ניתן לחרוג במידה מסוימת מהמתחם.",חריגה מהמתחם
133,ME-19-07-4435-107,"הוגשו בעניינו של הנאשם שלושה תסקירי שירות המבחן, החל מחודש מאי 2020 ועד ינואר 2021.",חריגה מהמתחם
134,ME-19-07-4435-107,"התסקירים מתארים את הרקע הנורמטיבי של הנאשם, ואת תהליך הידרדרותו.",חריגה מהמתחם
135,ME-19-07-4435-107,"הנאשם שירת שירות צבאי כלוחם בצנחנים, ולאחר מכן עבד ככבאי.",חריגה מהמתחם
136,ME-19-07-4435-107,"הנאשם עבר שתי תאונות דרכים, אשר הראשונה הובילה לסיום העסקתו, לאחר שנדון בגין נהיגה בשכרות ואי הגשת עזרה לנפגע בתאונה.",חריגה מהמתחם
137,ME-19-07-4435-107,"בעקבות התאונה השנייה הנאשם סבל מכאבים, והחל לצרוך קנאביס באופן בלתי חוקי, תחילה באופן הדרגתי ובהמשך בצריכה יומיומיות עד שהנאשם פיתח תלות בסם.",חריגה מהמתחם
138,ME-19-07-4435-107,"בעקבות התאונות, הנאשם התמודד עם משבר תעסוקתי וקשיים בזוגיות שכללו אף פרידה מרעייתו.",חריגה מהמתחם
139,ME-19-07-4435-107,"בתיק הנוכחי, שולב הנאשם בקבוצת לעצורי בית מחודש ספטמבר 19' עד לחודש פברואר 2020.",חריגה מהמתחם
140,ME-19-07-4435-107,"הוא שיתף פעולה, שיתף בפתיחות אודות חייו וקשייו תוך התייחסות לבחירותיו הבעייתיות, והצליח לבחון באופן ביקורתי את דרכי התמודדותו במצבי דחק.",חריגה מהמתחם
141,ME-19-07-4435-107,"הנאשם נטל אחריות למעשיו, אם כי טען שמטרת הגידול הייתה לצריכה עצמית – טענה אשר לא ניתן לקבלה לנוכח נסיבות ביצוע העבירה, לרבות העובדה שהנאשם שכר בית תמורת תשלום חודשי של 11,000 ₪, ובו הקים את המעבדה, צייד אותה בציוד מתאים, וגידל סמים במשקל של כ-54 ק""ג.",חריגה מהמתחם
142,ME-19-07-4435-107,"נסיבות אלה אינן מתיישבות עם טענתו של הנאשם בדבר מטרת גידול לצריכה עצמית, וזאת גם אם הנאשם לא הורשע בעבירה של החזקת סמים שלא לצריכה עצמית.",חריגה מהמתחם
143,ME-19-07-4435-107,"שירות המבחן ראה בקשייו במתן הסבר מניח את הדעת באשר לגודל המעבדה וכמות הסמים שנמצאה, כגורם סיכון במצבו.",חריגה מהמתחם
145,ME-19-07-4435-107,"במסגרת התסקיר השני שהוגש בחודש ספטמבר 20' ציין שירות המבחן שהנאשם השתלב בעבודה קבועה החל מחודש פברואר 20', והחזרה למעגל העבודה מקנה לו תחושת סיפוק וערך.",חריגה מהמתחם
146,ME-19-07-4435-107,"הנאשם ביטא הכרה באחריותו לחומרת התנהלותו בעבירות, לצד תחושת בושה, צער וחרטה.",חריגה מהמתחם
147,ME-19-07-4435-107,"הנאשם ביטא רצון להתמודד עם קשייו באופן מקדם יותר מאשר בעבר, להמשיך בהליך השיקומי בו החל, ונכונות להשתלב בתכנית טיפולית במסגרת שירות המבחן.",חריגה מהמתחם
148,ME-19-07-4435-107,הסיבה שבאותה עת לא שולב בתכנית טיפולית קבוצתית טמונה בכך שבשל התפרצות הקורונה התכניות הטיפוליות הקבוצתיות הפסיקו באופן גורף את פעילותן.,חריגה מהמתחם
149,ME-19-07-4435-107,"בתסקיר המסכם שהוגש בחודש ינואר 21' עלה שהנאשם השתלב בשיחות פרטניות שבועיות עם מתמחה לעבודה סוציאלית בשירות המבחן ביום 30.11.20, וכי התקיימו עד אז שישה מפגשים, אליהם הגיע באופן סדיר, ובהתאם לשלב הראשוני בו מצוי גילה מחויבות להליך הטיפולי, התחיל לשתף בעולמו הרגשי, הפגין יכולת להתבוננות עצמית והעלה תכנים משמעתיים.",חריגה מהמתחם
150,ME-19-07-4435-107,מתוארת יכולתו לקחת חלק פעיל בשיח הטיפולי.,חריגה מהמתחם
151,ME-19-07-4435-107,"הנאשם ביטא רצון לערוך שינוי חיובי בחייו, וגילה יכולת לנהל שיח רגשי באופן מעמיק, פתוח וביקורתי יותר, ביחס לעבר.",חריגה מהמתחם
152,ME-19-07-4435-107,הנאשם שב וביטא חרטה על מעשיו.,חריגה מהמתחם
153,ME-19-07-4435-107,לצד זאת הנאשם שב וטען שהרקע לביצוע העבירה הוא הרצון לגדל סם לשימושו העצמי בלבד ולהתרשמות שירות המבחן גם כיום הנאשם עדיין מתקשה לבחון באופן ביקורתי ומעמיק את השלכות מעשיו לטווח הארוך והסיכון הקיים.,חריגה מהמתחם
154,ME-19-07-4435-107,"שירות המבחן התרשם בסיכום שהנאשם מצוי כיום בהליך טיפולי ראשוני בו משתף פעולה ומביע מוטיבציה פנימית להמשך קשר ארוך טווח עם שירות המבחן, וכי הוא בעל יכולות, כוחות ובשלות להעמיק בהליך שיקומי משמעותי אשר יכלול בהמשך הקשר הטיפולי, בין היתר, העמקה והתבוננות פנימית בגורמים שעמדו ברקע לביצוע העבירות וגורמי סיכון עתידיים.",חריגה מהמתחם
156,ME-19-07-4435-107,שירות המבחן התרשם שקיימת חשיבות להמשך הטיפול אשר יוכל לתרום לקידום מצבו ושיקומו ולהפחתת הסיכון להישנות ביצוע עבירות בעתיד.,חריגה מהמתחם
157,ME-19-07-4435-107,"שירות המבחן העריך כי עונש מאסר בפועל מאחורי סורג ובריח עלול להוביל לרגרסיה במצבו, ולקטוע את הליך השיקום בו החל.",חריגה מהמתחם
159,ME-19-07-4435-107,"לפיכך, המליץ שירות המבחן על צו מבחן לצד מאסר לריצוי בעבודות שירות.",חריגה מהמתחם
160,ME-19-07-4435-107,"כפי שעלה אף מעדות רעייתו של הנאשם, העבירות בוצעו בעת שבני הזוג היו פרודים.",חריגה מהמתחם
161,ME-19-07-4435-107,"בעקבות ההליך הטיפולי שעבר הנאשם במסגרת שירות המבחן, בני הזוג חזרו לחיים משותפים, היא הרה, וצפויה ללדת.",חריגה מהמתחם
162,ME-19-07-4435-107,"חזרתו של הנאשם למסגרת המשפחתית, אף היא חלק מהליך שיקומו.",חריגה מהמתחם
163,ME-19-07-4435-107,"המסקנה אשר עולה מתסקירי שירות המבחן היא שהנאשם מצוי בשלב ראשוני בטיפול, מבטא מוטיבציה להמשך הטיפול ושירות המבחן מצא חשיבות בהמשך הטיפול אשר יכול לתרום לשיקומו.",חריגה מהמתחם
164,ME-19-07-4435-107,"נתתי דעתי לעמדת שירות המבחן ולהמלצתו להטלת צו מבחן לצו עונש מאסר לריצוי בעבודות שירות וסבורני כי הנאשם טרם השתקם, אך יש לקבוע שקיים סיכוי של ממש לשיקומו של הנאשם, כנדרש בסעיף 40ד(א) בחוק.",חריגה מהמתחם
165,ME-19-07-4435-107,"בעת קביעת מידת החריגה ממתחם העונש בשל שיקולי שיקום יש לבחון את השלב בו מצוי הנאשם בהליך השיקומי – האם בראשיתו, בעיצומו או בסופו, מידת התקדמותו בטיפול בכל הקשור בגורמי הסיכון במצבו והאם הטיפול נותן מענה לגורמי הסיכון הקשורים בביצוע העבירה.",חריגה מהמתחם
166,ME-19-07-4435-107,"במקרה זה, הנאשם מצוי בראשיתו של הליך טיפולי, ובהתאם לשלב הראשוני הוא משתף פעולה, מצליח לקיים שיח רגשי פתוח וביקורתי יותר במעבר ומתחיל להכיר ולזהות את התנהלותו הבעייתית.",חריגה מהמתחם
167,ME-19-07-4435-107,לצד זאת הנאשם עדיין מתקשה לבחון באופן ביקורתי את השלכות התנהלותו ומתקשה לספק הסבר מניח את הדעת לנסיבות ביצוע העבירה בכל הקשור לגודל המעבדה ולשכירת המקום ביחס לגרסתו שמדובר בגידול לשם שימוש עצמי.,חריגה מהמתחם
168,ME-19-07-4435-107,"גורמי הסיכון כללו בין היתר את חוסר היציבות שאפיינה את חייו, אימפולסיביות וצריכת הסמים.",חריגה מהמתחם
169,ME-19-07-4435-107,"כיום הנאשם נוטל קנאביס ברישיון, החל לעבוד והטיפול צפוי לעסוק בהעמקת התבוננות פנימית וגורמי סיכון עתידיים.",חריגה מהמתחם
170,ME-19-07-4435-107,"נוכח האמור, כאשר נקבע כי קיים סיכוי של ממש לשיקומו של הנאשם, הנמצא בתחילתו של הליך טיפולי בשירות המבחן, יש לאפשר חריגה מסוימת ממתחם העונש, זאת בלי שיהיה בכך כדי לוותר על עקרונות ענישה נוספים, לרבות הלימה והרתעת הרבים.",חריגה מהמתחם
171,ME-19-07-4435-107,"עונש של עבודות שירות המבחן במקרה זה, יובל לפגיעה בלתי מידתית בעקרונות אלה.",חריגה מהמתחם
172,ME-19-07-4435-107,זאת בהתחשב בהיקף המוגבל של ההליך השיקומי שעבר הנאשם.,חריגה מהמתחם
173,ME-19-07-4435-107,"לפיכך, לא מצאתי לקבל את המלצת שירות המבחן להטלת עונש מאסר לריצוי בעבודות שירות, ואולם סבורני כי יש לחרוג במידת מה לקולה ממתחם העונש ההולם.",חריגה מהמתחם
174,ME-19-07-4435-107,"בהשוואה למקרים הללו, עניינו של הנאשם שונה.",חריגה מהמתחם
175,ME-19-07-4435-107,הנאשם לא עבר הליך טיפולי ארוך ומשמעותי סביב גורמי הסיכון במצבו.,חריגה מהמתחם
176,ME-19-07-4435-107,"ההליך שעובר הנאשם, שיש להניח שנמשך אף לאחר הגשת התסקיר המסכם, נמצא רק בשלב ראשוני, ואינו דומה בהיקפו ובעומקו לאותם מקרים שבהם בתי המשפט חרגו ממתחם העונש לכדי מאסר לריצוי בדרך של עבודות שירות.",חריגה מהמתחם
177,ME-19-07-4435-107,גזירת העונש המתאים לנאשם,חריגה מהמתחם
178,ME-19-07-4435-107,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה.",חריגה מהמתחם
179,ME-19-07-4435-107,"במסגרת זו מן הראוי לתת את הדעת לכך שהנאשם כבן 33, נעדר עבר פלילי, נשוי ואב לשני ילדים צעירים בגלאי 4-6 ואשתו נמצאת בחודשי הריון מתקדמים.",חריגה מהמתחם
180,ME-19-07-4435-107,"הוא החל לעבוד באופן יציב מזה כשנה, לאחר תקופה ממושכת בה נעדר מסגרת תעסוקתית רציפה.",חריגה מהמתחם
181,ME-19-07-4435-107,"הנאשם תפקד באופן תקין במסגרות חייו, סיים 12 שנות לימוד, שירת כלוחם בחטיבת הצנחנים ובהמשך התגייס למערך הכבאות שם שירת למשך 4 שנים.",חריגה מהמתחם
182,ME-19-07-4435-107,"מאז פוטר ממערך הכבאות, הנאשם התקשה לגלות יצבות תעסוקתית ובשנת 2017 נפצע בתאונה ומאז סובל מכאבים כרוניים.",חריגה מהמתחם
183,ME-19-07-4435-107,עקב כך החל לצרוך סמים מסוג קנאביס באופן אינטנסיבי וביצע את העבירה בה הורשע.,חריגה מהמתחם
184,ME-19-07-4435-107,"עונש מאסר לנשיאה מאחורי סורג ובריח, בוודאי לתקופה ממושכת, עלול להוביל לרגרסיה במצבו ולקטוע את הליך השיקום שבו החל.",חריגה מהמתחם
185,ME-19-07-4435-107,"כמו כן משפחתו תתקשה בהתמודדות עם עונש מאסר בפועל לתקופה ממושכת, נוכח הריחוק מהנאשם ובפרט שאשתו עתידה ללדת.",חריגה מהמתחם
186,ME-19-07-4435-107,הנאשם הודה ונטל אחריות לביצוע העבירה והביע חרטה על מעשיו.,חריגה מהמתחם
187,ME-19-07-4435-107,כמו כן נתתי דעתי לכך שהנאשם שהה במעצר לתקופה בת כחודש ימים.,חריגה מהמתחם
188,ME-19-07-4435-107,"באיזון בין השיקולים השונים, סבורני כי יש לגזור על הנאשם עונש החורג במידה מסוימת ממתחם העונש ההולם וזאת לצד מאסר מותנה וקנס כספי משמעותי.",חריגה מהמתחם
189,ME-19-07-4435-107,"10 חודשי מאסר בפועל בניכוי ימי מעצרו, מיום 23.6.19 ועד ל-25.7.19","אשר על-כן, הנני גוזר על הנאשם את העונשים הבאים:"
190,ME-19-07-4435-107,"10 חודשי מאסר על תנאי, לבל יעבור הנאשם במשך 3 שנים מיום שחרורו כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
191,ME-19-07-4435-107,"קנס כספי בסך של 10,000 ₪ או 100 ימי מאסר תמורתו.","אשר על-כן, הנני גוזר על הנאשם את העונשים הבאים:"
192,ME-19-07-4435-107,"הקנס ישולם ב-5 תשלומים חודשיים שווים ורצופים, שהראשון שבהם ביום 1.7.21 אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
193,ME-19-07-4435-107,"אני מכריז על הנאשם כסוחר סמים ומורה על חילוט ציוד המעבדה וסך של 2,190 ₪  אשר נתפסו ושימשו לביצוע העבירות.","אשר על-כן, הנני גוזר על הנאשם את העונשים הבאים:"
194,ME-19-07-4435-107,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
195,ME-19-07-4435-107,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
196,ME-19-07-4435-107,"54678313ניתן היום,  כ""ב אייר תשפ""א, 04 מאי 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
