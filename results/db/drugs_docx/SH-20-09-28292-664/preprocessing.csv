,verdict,text,part
0,SH-20-09-28292-664,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 10",הנאשם
1,SH-20-09-28292-664,"הנאשם הורשע, לפי הודאתו ובמסגרת בסדר טיעון, בכתב אישום מתוקן מיום 29.11.20, בעבירות של ייצור, הכנה והפקה של סם מסוכן שלא לצריכה עצמית, לפי סעיף 6 לפקודת הסמים המסוכנים (נוסח חדש), תשל""ג-1973, החזקת סם מסוכן שלא לצריכה עצמית, לפי סעיפים 7(א) ו-7(ג) לפקודה, ועבירה של החזקת כלים המשמשים להכנת סם מסוכן, לפי סעיף 10 לפקודה.",כתב אישום ורקע
2,SH-20-09-28292-664,"בהתאם לכתב האישום המתוקן, במועד הרלוונטי התגורר הנאשם בדירה בעפולה עלית.",כתב אישום ורקע
3,SH-20-09-28292-664,"כשלושה חודשים עובר לספטמבר 2020, הקים הנאשם מעבדה לגידול סמים בביתו, ולשם כך רכש ציוד המשמש לכך, ושתל באדניות שתילים רבים של סם מסוכן מסוג קנאביס בכל רחבי הבית.",כתב אישום ורקע
4,SH-20-09-28292-664,"לצורך גידול הסם והשבחתו השתמש הנאשם בציוד הכולל בין היתר, מערכות אוורור, תאורה וקירור.",כתב אישום ורקע
5,SH-20-09-28292-664,"בתאריך 2.9.20, במהלך חיפוש משטרתי בבית, נתפסו עשרות שתילים במשקל כולל של כ-44.36 ק""ג נטו של קנאביס.",כתב אישום ורקע
6,SH-20-09-28292-664,"בנוסף, נתפסו בבית עשרות אדניות לגידול השתילים, עשרות מנורות חימום, 2 מאווררים, 24 שנאים, 12 מכלי דשן, 2 מדי לחות וטמפרטורה, מיכל מים, מזגנים, 3 מפוחים, צינור השקיה ומרסס.",כתב אישום ורקע
7,SH-20-09-28292-664,"ביום 29.11.20 הוגיעו הצדדים על הסדר טיעון, לפיו הנאשם הודה בעובדות כתב האישום המתוקן, הורשע בעבירות המיוחסות לו, והופנה לשירות המבחן לקבלת תסקיר בעניינו בטרם גזירת העונש.",כתב אישום ורקע
8,SH-20-09-28292-664,הובהר כי  לאחר מכן הצדדים יטענו  לעונש באופן חופשי.,כתב אישום ורקע
9,SH-20-09-28292-664,"שירות המבחן המליץ על העמדת הנאשם בצו מבחן למשך 12 חודשים, במהלכם ימשיך בהליך הטיפולי בו החל בתקופת הדיון בעניינו, בצירוף מאסר על-תנאי והתחייבות.",תסקירי שירות המבחן
10,SH-20-09-28292-664,"בתסקיר מיום 18.4.21, נמסר כי הנאשם בן 58, גרוש בשנית ואב לשלושה ילדים משתי מערכות היחסים הקודמות שלו.",תסקירי שירות המבחן
11,SH-20-09-28292-664,"הנאשם מתקיים מקצבת נכות על רקע מצבו הנפשי והפיזי, על רקע התמכרות לסמים, והוא זכאי לסל שירותי שיקום.",תסקירי שירות המבחן
12,SH-20-09-28292-664,"הנאשם סיים 8 שנות לימוד, ובשל חוסר התאמה למסגרות ואי עמידה בדרישות נפלט ממסגרות החינוך.",תסקירי שירות המבחן
13,SH-20-09-28292-664,"לדברי הנאשם התגייס לצה""ל אולם שוחרר בשל מעורבות פלילית, לאחר שריצה עונש מאסר בפועל במהלך שירותו.",תסקירי שירות המבחן
14,SH-20-09-28292-664,הנאשם ציין כי לאורך השנים התקשה לגלות יציבות תעסוקתית ונטה להחליף עבודות.,תסקירי שירות המבחן
15,SH-20-09-28292-664,"בין השנים 2013- 2019 עבד כשכיר בחנות בבעלות אחיו, אך בשל ויכוחים סוערים ביניהם, עזב את העבודה.",תסקירי שירות המבחן
16,SH-20-09-28292-664,"בשנים האחרונות מתקיים, כאמור, מקצבת נכות.",תסקירי שירות המבחן
17,SH-20-09-28292-664,"הנאשם מסר כי בהיותו בן 13 החל לצרוך סמים, עשה בהם שימוש מתמשך, ולאורך השנים התנהל באופן עברייני הכולל ביצוע עבירות רכוש לשם מימון צריכת הסמים.",תסקירי שירות המבחן
18,SH-20-09-28292-664,"בעבר ערך הנאשם מספר ניסיונות גמילה, וב-12 השנים האחרונות הוא שומר לדבריו  על ניקיון מסמים.",תסקירי שירות המבחן
19,SH-20-09-28292-664,"הנאשם מסר עוד, כי בשל פריצת דיסק עבר ניתוח בגבו, הוא סובל מכאבים עזים ומחזיק ברישיון להשתמש בקנאביס רפואי.",תסקירי שירות המבחן
20,SH-20-09-28292-664,תוצאות בדיקת שתן אימתו כי הוא משתמש בקנאביס בלבד.,תסקירי שירות המבחן
21,SH-20-09-28292-664,"במישור הנפשי הנאשם מתמודד עם חרדה, דיכאון וחוויית ייאוש מתמשכת.",תסקירי שירות המבחן
22,SH-20-09-28292-664,"דוח פסיכיאטרי עדכני שנערך בעניינו מלמד כי הנאשם היה מכור לסמים בעבר, עבר הליך שיקום ומאובחן עם דיסתימיה ואישיות אנטי סוציאלית, כשבתקופה האחרונה סובל מהחמרה דיכאונית ומדווח על קושי בתפקוד היום יומי מבחינה פיזית ונפשית.",תסקירי שירות המבחן
23,SH-20-09-28292-664,"בוועדת סל שיקום שנערכה לו הוחלט כי יקבל שירותי דיור מוגן לבודדים, לצד טיפול בריפוי בעיסוק וליווי פסיכיאטרי.",תסקירי שירות המבחן
24,SH-20-09-28292-664,"מאז מרץ 2020 מקבל הנאשם שירותי סל שיקום, באמצעות עו""ס ומדריך שיקומי.",תסקירי שירות המבחן
25,SH-20-09-28292-664,הנאשם ציין כי הוא מקיים קשר קבוע ויציב עם ילדיו.,תסקירי שירות המבחן
26,SH-20-09-28292-664,"בנו בן ה-27 התמכר לסמים ולהימורים, ומרצה כעת עונש מאסר בפועל בגין עבירות רכוש שביצע.",תסקירי שירות המבחן
27,SH-20-09-28292-664,"הנאשם תיאר חווית כישלון, אשמה ובושה בנוגע ליחסיו עם ילדיו ולאור תפקודו כאב.",תסקירי שירות המבחן
28,SH-20-09-28292-664,"לנאשם קשרים מצומצמים וקונקרטיים עם משפחת המוצא שלו, הוא העשירי מבין 12 ילדים כאשר הוריו נפטרו לפני שנים עקב בעיות בריאות, ששה מאחיו ניהלו אורח חיים התמכרותי לסמים ושניים מהם נפטרו כתוצאה מנטילת מנת יתר.",תסקירי שירות המבחן
29,SH-20-09-28292-664,"צוין בתסקיר כי לחובת הנאשם מספר רב של הרשעות קודמות בעבירות מגוונות, בגינן נדון למספר עונשי מאסר בפועל, כאשר הנאשם ציין כי מעורבותו הפלילית היוותה דרך חיים שמטרתה השגת הסם או כסף למימונו.",תסקירי שירות המבחן
30,SH-20-09-28292-664,"יחד עם זאת, הרשעתו האחרונה הנה משנת 2010.",תסקירי שירות המבחן
31,SH-20-09-28292-664,"בהתייחס לעבירות הנדונות מסר הנאשם כי צבר חובות כלכליים לאור התמכרותו של בנו לסמים ולהימורים, ולכן גורמים בשוק האפור הציעו לו לגדל בביתו קנאביס, בתמורה למחיקת החוב.",תסקירי שירות המבחן
32,SH-20-09-28292-664,"הנאשם מסר כי פעל מתוך תחושות פחד ודאגה לבנו, לצד נכונות לסייע לו כלכלית, ולכן העביר לאותם גורמים את מפתחות הבית לשם גידול הסמים.",תסקירי שירות המבחן
33,SH-20-09-28292-664,הנאשם ציין כי היה מודע לכך שבמעשיו הוא מפר את החוק.,תסקירי שירות המבחן
34,SH-20-09-28292-664,"שירות המבחן התרשם שהנאשם בעל עבר פלילי עשיר ממושך, אשר ניהל לאורך חייו אורח חיים התמכרותי ועברייני.",תסקירי שירות המבחן
35,SH-20-09-28292-664,הנאשם התפתח במשפחה ובסביבה נעדרת יציבות וביטחון ומשחר ילדותו נחשף למצבים קשים ומורכבים.,תסקירי שירות המבחן
36,SH-20-09-28292-664,"בגיל צעיר התמודד הנאשם עם תחושות דחק ובדידות, התקשה לגלות יכולת הסתגלות ואחריות, כך שהתנהלותו התאפיינה בחוויית הישרדות מתמשכת.",תסקירי שירות המבחן
37,SH-20-09-28292-664,"צוין כי הנאשם פועל באופן אימפולסיבי ובלתי שקול ומתקשה לווסת את דחפיו, כעולה ממעורבותו.",תסקירי שירות המבחן
38,SH-20-09-28292-664,"חרף הזמן הרב שחלף מאז ביצע עבירות, שב הנאשם לדפוסיו המכשילים.",תסקירי שירות המבחן
39,SH-20-09-28292-664,"שירות המבחן התרשם כי הנאשם נוטה לצמצם את חלקו בעבירות דנן, ומשליך מעשיו על דאגתו לבנו.",תסקירי שירות המבחן
40,SH-20-09-28292-664,"שירות המבחן סבר כי אין לשלול קיומה של רמת סיכון להישנות ביצוע עבירות דומות בעתיד, ונמנע ממתן המלצה טיפולית בעניינו ואף נמנע ממתן המלצה על הטלת צו של""צ, נוכח מורכבות מצבו הפיזי של הנאשם.",תסקירי שירות המבחן
41,SH-20-09-28292-664,לפיכך הומלץ על הטלת מאסר מותנה.,תסקירי שירות המבחן
42,SH-20-09-28292-664,"בתסקיר משלים מיום 10.6.21, צוין כי בתקופת הדחייה נפגש שירות המבחן עם הנאשם.",תסקירי שירות המבחן
43,SH-20-09-28292-664,"הנאשם מסר כי ביצע את העבירות עקב תחושות דאגה ומחויבות לבנו, שהחל לנהל אורח חיים התמכרותי, אך לא שקל את ההשלכות והסיכונים שבמעשיו.",תסקירי שירות המבחן
44,SH-20-09-28292-664,"בשל ההליך המשפטי חווה הנאשם פגיעה בדימויו העצמי, שכן לתפיסתו ערך מאמצים לשמור על אורח חיים נורמטיבי ולהימנע מביצוע עבירות נוספות, כאשר בפועל הוא האחראי היחידי להסתבכותו הנוכחית.",תסקירי שירות המבחן
45,SH-20-09-28292-664,"הנאשם ביטא נכונות לנהל אורח חיים תקין בסיוע אנשי המקצוע בהם הוא נעזר במסגרת סל השיקום, הכולל ליווי פסיכיאטרי ותרופתי, ליווי מטעם האגף לשירותים חברתיים לצד טיפול פרטני במסגרת היחידה לטיפול בהתמכרויות.",תסקירי שירות המבחן
46,SH-20-09-28292-664,"מעיון בדוח סוציאלי של האגף לשירותים חברתיים אשר הוגש לשירות המבחן עולה כי הנאשם מוכר לאגף מעל 20 שנים, על רקע שימושו בסמים.",תסקירי שירות המבחן
47,SH-20-09-28292-664,"צוין כי בשנים האחרונות חווה הנאשם משברים מתמשכים, ביניהם פטירת אחיו, אשר הובילו להתדרדרות במצבו הנפשי ובמצבו הכלכלי.",תסקירי שירות המבחן
48,SH-20-09-28292-664,"בשל קשייו בהתמודדות יעילה, פנה הנאשם לשוק האפור וכתוצאה מכך הסתבך בפלילים.",תסקירי שירות המבחן
49,SH-20-09-28292-664,"צוין, כי הנאשם תיאר חרטה בגין מעשיו והביע רצון לשוב למוטב ולנהל אורח חיים חיובי.",תסקירי שירות המבחן
50,SH-20-09-28292-664,"מעיון בדוח סוציאלי של היחידה לטיפול בהתמכרויות עולה כי הנאשם עבר גמילה, לקח חלק בטיפול פרטני ביחידה וכיום מצוי בקשר מעקבי עם הצוות המטפל.",תסקירי שירות המבחן
51,SH-20-09-28292-664,"בשיחות עמו הנאשם דיווח על מצב רוח ירוד כתוצאה מן המשברים עמם מתמודד בשנים האחרונות אשר השפיעו, לדבריו, על התנהלותו.",תסקירי שירות המבחן
52,SH-20-09-28292-664,הנאשם עדיין מצוי בטיפול מעקבי ומבטא רצון לחזור למוטב.,תסקירי שירות המבחן
53,SH-20-09-28292-664,שירות המבחן ציין כי לא נפתחו נגד הנאשם תיקים חדשים בתקופת הדחייה.,תסקירי שירות המבחן
54,SH-20-09-28292-664,"שירות המבחן סיכם ומסר כי חל שינוי בעמדתו של הנאשם ביחס לביצוע העבירות, וניכר כי הוא מצליח להכיר באחריות שהייתה לו על ביצוע העבירות ועל התנהלותו הכושלת.",תסקירי שירות המבחן
55,SH-20-09-28292-664,"הנאשם נכון לקבל ליווי וסיוע מקצועי סביב צרכיו, בין היתר באמצעות טיפול פסיכיאטרי, שירותי סל שיקום, האגף לשירותים חברתיים והיחידה לטיפול בהתמכרויות, וההליך המשפטי מהווה גורם מרתיע עבורו.",תסקירי שירות המבחן
56,SH-20-09-28292-664,"לפיכך, המליץ שירות המבחן על הטלת צו מבחן למשך 12 חודשים, בצירוף מאסר מותנה והתחייבות.",תסקירי שירות המבחן
57,SH-20-09-28292-664,ביום 24.6.21 טענו הצדדים לעונש., טיעונים לעונש
58,SH-20-09-28292-664,"ב""כ המאשימה הגיש טיעוניו בכתב, והשלים אותם בעל-פה ואילו ב""כ הנאשם טענה בעל-פה בפניי.", טיעונים לעונש
59,SH-20-09-28292-664,"ב""כ המאשימה טען כי מתחם העונש ההולם נע בין 18 ל-36 חודשי מאסר, וביקש להטיל על הנאשם עונש המצוי ברף העליון של המתחם לו טען, בצירוף מאסר על-תנאי ממושך ומרתיע וקנס משמעותי.","טיעוני ב""כ המאשימה "
60,SH-20-09-28292-664,"נטען, כי הנאשם פגע במעשיו בערכים מוגנים של שלום הציבור, בריאותו ושלומו הפיזי והנפשי של הציבור מפני הנזקים הישירים והעקיפים הנגרמים עקב השימוש בסמים.","טיעוני ב""כ המאשימה "
61,SH-20-09-28292-664,"בתי המשפט הביעו לא אחת את הצורך בענישה מרתיעה של כלל המעורבים בשרשרת ייצור הסם והפצתו, לצורך המאבק במיגור נגע הסמים.","טיעוני ב""כ המאשימה "
62,SH-20-09-28292-664,"נטען, כי הקמת ""מעבדות"" לגידול קנאביס בדירות מגורים הפכה ל""מכת מדינה"", וכי ראוי להעביר מסר עונשי חד משמעי בנדון.","טיעוני ב""כ המאשימה "
63,SH-20-09-28292-664,"נטען עוד כי למעשי הנאשם נלווה תכנון מסוים, העבירות בוצעו באופן מלא על-ידי הנאשם והוא האחראי הבלעדי להן.","טיעוני ב""כ המאשימה "
64,SH-20-09-28292-664,הנאשם לא פסק ממעשיו עד אשר נתפס על-ידי המשטרה.,"טיעוני ב""כ המאשימה "
65,SH-20-09-28292-664,"הנזק שצפוי היה להיגרם לבריאות הציבור כתוצאה ממעשי הנאשם רב, בהתחשב בכמות השתילים שנתפסה בבית הנאשם.","טיעוני ב""כ המאשימה "
66,SH-20-09-28292-664,"הנאשם פעל מתוך רצון להפיק רווח כלכלי מגידול הסם, ויש להתעלם מטענותיו ביחס לסיבות לביצוע העבירות שאין להן עיגון בכתב האישום המתוקן.","טיעוני ב""כ המאשימה "
67,SH-20-09-28292-664,"באשר לנסיבות שאינן קשורות בביצוע העבירות טען ב""כ המאשימה, כי הנאשם הודה במסגרת הסדר טיעון וחסך זמן שיפוטי יקר.","טיעוני ב""כ המאשימה "
68,SH-20-09-28292-664,"לנאשם עבר פלילי מכביד הכולל 28 הרשעות קודמות, האחרונה שבהן הנה משנת 2010, והכולל הרשעות קודמות בתחום הסמים, רכוש, מין, אלימות וסדר ציבורי.","טיעוני ב""כ המאשימה "
69,SH-20-09-28292-664,"נטען, כי מדובר בנאשם רצידיוויסט, אשר העיסוק בסמים הפך לדרך חיים עבורו, וכך גם הפשע בכלל.","טיעוני ב""כ המאשימה "
70,SH-20-09-28292-664,"לאורך השנים ריצה הנאשם כ-7 שנות מאסר מאחורי סורג ובריח, אך הדבר לא הרתיעו מלשוב ולבצע עבירות.","טיעוני ב""כ המאשימה "
71,SH-20-09-28292-664,"חרף מעורבות גורמי הרווחה, לא פעל הנאשם לשנות מדרכו או לקבל עזרה משמעותית.","טיעוני ב""כ המאשימה "
72,SH-20-09-28292-664,"תסקיר שירות המבחן ציין את גורמי הסיכון, ודברי הנאשם כי ברצונו להשתקם אין בהם די כדי לבסס קיומם של שיקולי שיקום המצדיקים סטייה ממתחם העונש ההולם.","טיעוני ב""כ המאשימה "
73,SH-20-09-28292-664,"גם התסקיר המשלים מבטא נכונות מילולית מצד הנאשם לערוך שינוי, אך אין בו התייחסות לשינוי במידת הסיכון להישנות עבירות.","טיעוני ב""כ המאשימה "
74,SH-20-09-28292-664,"נטען, כי דברי הנאשם מבססים את ההתרשמות כי בעיותיו הכלכליות עדיין קיימות, וכי בפועל לא חל שינוי במצבו, ולפיכך יש להביא בחשבון את עברו הפלילי העשיר ואת חומרת מעשיו.","טיעוני ב""כ המאשימה "
75,SH-20-09-28292-664,"לפיכך, ביקש ב""כ המאשימה מבית-המשפט להטיל על הנאשם עונש מרתיע, שיביא גם בחשבון את שיקולי הרתעת היחיד והרבים.","טיעוני ב""כ המאשימה "
76,SH-20-09-28292-664,"ב""כ המאשימה ביקש להכריז על הנאשם כעל סוחר סמים ולהורות על חילוט כלל הרכוש שנתפס בבית הנאשם ושימש לגידול הסמים.","טיעוני ב""כ המאשימה "
77,SH-20-09-28292-664,"ב""כ הנאשם ביקשה מבית-המשפט להטיל על הנאשם ענישה מותנית, בסטייה ממתחם הענישה בשל שיקולי שיקום.","טיעוני ב""כ הנאשם"
78,SH-20-09-28292-664,"ב""כ הנאשם טענה כי הנאשם הנו בן 58, גרוש ואב לשלושה ילדים.","טיעוני ב""כ הנאשם"
79,SH-20-09-28292-664,"הנאשם עבר ילדות לא קלה, החל לצרוך סמים בגיל 13, עבר ניסיונות גמילה ביחידה לטיפול בהתמכרויות לפני 12 שנים ומאז שומר על ניקיון משימוש בחומרים ממכרים.","טיעוני ב""כ הנאשם"
80,SH-20-09-28292-664,הנאשם עבר ניתוח בשל פריצת דיסק ובשל כאביו משתמש ברישיון בקנאביס רפואי.,"טיעוני ב""כ הנאשם"
81,SH-20-09-28292-664,בדיקות השתן עולות בקנה אחד עם דבריו.,"טיעוני ב""כ הנאשם"
82,SH-20-09-28292-664,"הנאשם מתמודד עם חרדות ודיכאון, ומתוך הדוח הפסיכיאטרי שהוצג לקצינת המבחן עולה כי הנאשם היה מכור לסמים, עבר הליך שיקום ומאובחן עם דיסתימיה ואישיות אנטי-סוציאלית, וישנה החמרה דיכאונית לאור מצבו - מאסרו של בנו, מות אחיו ממנת יתר והיותו נתון במעצר בית מזה תקופה ממושכת.","טיעוני ב""כ הנאשם"
83,SH-20-09-28292-664,"בפברואר 2020 אושר לנאשם סל שיקום, הכולל שירותי דיון מוגן, טיפול בריפוי בעיסוק וליווי פסיכיאטרי.","טיעוני ב""כ הנאשם"
84,SH-20-09-28292-664,"הנאשם מצוי במעקב של עו""ס ומדריך שיקומי.","טיעוני ב""כ הנאשם"
85,SH-20-09-28292-664,לנאשם שלושה ילדים.,"טיעוני ב""כ הנאשם"
86,SH-20-09-28292-664,"הרשעותיו הקודמות בפלילים ישנות, וב-11 השנים האחרונות לא הסתבך הנאשם בביצוע עבירות, למעט העבירות דנן.","טיעוני ב""כ הנאשם"
87,SH-20-09-28292-664,הנאשם מוכר לאגף לשירותים חברתיים וליחידה לטיפול בהתמכרויות מזה 20 שנים.,"טיעוני ב""כ הנאשם"
88,SH-20-09-28292-664,"גורמים אלה מסרו כי הנאשם חווה בשנים האחרונות משברים מתמשכים, שהובילו אותו להתדרדרות נפשית וכלכלית.","טיעוני ב""כ הנאשם"
89,SH-20-09-28292-664,"הנאשם נוטל חלק בטיפול פרטני ביחידה, ומצוי בקשר מעקבי, ומבטא רצון לחזור למוטב.","טיעוני ב""כ הנאשם"
90,SH-20-09-28292-664,"ב""כ הנאשם הגישה לעיון בית-המשפט חוות-דעת העו""ס המטפל מן הדיור המוגן.","טיעוני ב""כ הנאשם"
91,SH-20-09-28292-664,"עוד ציינה ב""כ הנאשם כי המל""ל קבע לנאשם נכות בשיעור של 100%.","טיעוני ב""כ הנאשם"
92,SH-20-09-28292-664,"צוין, כי הנאשם עבר אירוע מוחי והוא משותק בחצי גופו ונתמך בקביים.","טיעוני ב""כ הנאשם"
93,SH-20-09-28292-664,הנאשם עובר טיפולי פיזיותרפיה.,"טיעוני ב""כ הנאשם"
94,SH-20-09-28292-664,"ב""כ הנאשם הגישה מסמכים רפואיים.","טיעוני ב""כ הנאשם"
95,SH-20-09-28292-664,"ב""כ הנאשם מסרה כי מצבו של הנאשם כיום, מהבחינה הפיזית, ירוד.","טיעוני ב""כ הנאשם"
96,SH-20-09-28292-664,"יש לזקוף לזכותו את הודאתו, נטילת האחריות, שילובו הממושך בהליך טיפולי, וכן להביא בחשבון את ההמלצה כי ימשיך בהליך הטיפולי.","טיעוני ב""כ הנאשם"
97,SH-20-09-28292-664,"הטלת עונש מאסר תביא לקטיעת הליך השיקום של הנאשם, והטיפולים הפיזיותראפיים שהוא מקבל.","טיעוני ב""כ הנאשם"
98,SH-20-09-28292-664,"הנאשם הביע רצון לשיקום, והטלת מאסר תשיג לאחור את כל מאמציו מן השנים האחרונות, ותדרדרו.","טיעוני ב""כ הנאשם"
99,SH-20-09-28292-664,הנאשם שוהה תקופה ממושכת בתנאים מגבילים ולא נרשמו לחובתו הפרות.,"טיעוני ב""כ הנאשם"
100,SH-20-09-28292-664,הנאשם מסר כי הוא מצטער.,דברי הנאשם
101,SH-20-09-28292-664,"לדבריו, בעשר השנים האחרונות עבד אצל אחיו, אך אחיו נפטר והוא נותר חסר עבודה, במצב כלכלי קשה.",דברי הנאשם
102,SH-20-09-28292-664,כן עבר אירוע מוחי.,דברי הנאשם
103,SH-20-09-28292-664,"הוא הביע צער על בחירותיו, ומסר כי ביצע את העבירות מתוך מצוקה כספית.",דברי הנאשם
104,SH-20-09-28292-664,"ביטוי נוסף לתמורות החלות בהתייחסות המחוקק ובתי המשפט לעבירות סמים הקשורות בגידול ובצריכת קנאביס, ניתן בהחלטות כב' השופט ע.",הערכים החברתיים הנפגעים
105,SH-20-09-28292-664,"גרוסקופף בבש""פ 8640/20 אבו קרינאת נ' מדינת ישראל (23.12.20) ובבש""פ 3805/21 יניב לוי נ' מדינת ישראל (15.6.21), שניתנו לאחרונה.",הערכים החברתיים הנפגעים
106,SH-20-09-28292-664,"נקבע בהן, ביחס לעבירות של גידול קנאביס, כי בהינתן חלופת מעצר מתאימה, יש להורות על מעצר עד תום ההליכים מאחורי סורג ובריח רק בהתקיים נסיבות חריגות המלמדות על רמת מסוכנות מוגברת, כגון עבר פלילי מכביד או כמויות סמים חריגות במיוחד בהיקפן.",הערכים החברתיים הנפגעים
107,SH-20-09-28292-664,"בהחלטות אלה, שעניינן בסוגיית מעצר עד תום הליכים, ולא לגבי ענישה, ואולם יש בהן מן ההשלכה גם לגבי מדיניות הענישה, התייחס כב' השופט גרוסקופף ""לגישה המאבחנת"" בין הכנה, ייצור והפקה של סמים מסוכנים במקרה הכללי, לבין גידול והפקה של סמים מסוג קנאביס.",הערכים החברתיים הנפגעים
108,SH-20-09-28292-664,:,הערכים החברתיים הנפגעים
109,SH-20-09-28292-664,"לאחר שסקרנו מכאן ומכאן, את ההתייחסויות המבטאות הקלה מסויימת בהתייחסות לעבירות שעניינן סם הקנאביס, מול התייחסויות של בית המשפט העליון המבטאות, כמו בעבר, את הגישה המחמירה בענישה בגין עבירות אלה, ניגש לגופו של ענייננו, ולנאשם, אשר  הורשע בהקמת ""מעבדה"" לגידול קנאביס בביתו.",נסיבות הקשורות בביצוע העבירות
110,SH-20-09-28292-664,"כמות הסמים שנתפסה בבית הנאשם גדולה – ועומדת על כ-44.36 ק""ג של קנאביס.",נסיבות הקשורות בביצוע העבירות
111,SH-20-09-28292-664,"מדובר בסמים שערכם  הפוטנציאלי נאמד בעשרות רבות של אלפי שקלים, שגודלו בדירה בלב שכונת מגורים.",נסיבות הקשורות בביצוע העבירות
112,SH-20-09-28292-664,"היקף הסחר בסמים, אשר נמנע עם גילוי המעבדה, הוא עצום, והנו כזה אשר יכול היה ""לפרנס"" שרשרת ענפה ופלילית של סוחרי סמים וצרכני סמים.",נסיבות הקשורות בביצוע העבירות
113,SH-20-09-28292-664,הסמים נתפסו במהלך חיפוש כדין בבית הנאשם.,נסיבות הקשורות בביצוע העבירות
114,SH-20-09-28292-664,"עוד נתפס בבית הנאשם ציוד רב, הכולל מערכות אוורור, השקיה, תאורה וקירור, אשר שימש לצורך גידול הסמים.",נסיבות הקשורות בביצוע העבירות
115,SH-20-09-28292-664,מדובר בעבירות סמים להן נזק פוטנציאלי לפגיעה משמעותית וניכרת בבריאות הציבור.,נסיבות הקשורות בביצוע העבירות
116,SH-20-09-28292-664,"חלקו של הנאשם במעשים הנו, על פי הידוע, חלק בלעדי, והוא המבצע היחיד של העבירות הנדונות.",נסיבות הקשורות בביצוע העבירות
117,SH-20-09-28292-664,"המעשים בוצעו למען הפקת רווח כספי, והם כרוכים ביוזמה, תכנון, השקעה ותעוזה.",נסיבות הקשורות בביצוע העבירות
118,SH-20-09-28292-664,"דברי הנאשם בפני שרות המבחן, לפיהם פעל מלחצי גורמים בשוק האפור, שהיו בפועל מי שביצעו את העבירות, לאחר שהנאשם מסר להם את מפתח ביתו כדי שיעשו בבית כרצונם – אינם עולים מנוסח כתב האישום, לא הוכחו, ויש בהשמעתם משום ליקוי בקבלת אחריות.",נסיבות הקשורות בביצוע העבירות
119,SH-20-09-28292-664,מתסקיר שירות המבחן והטיעונים לעונש עולה כי הנאשם שרוי במצוקה כלכלית משמעותית.,נסיבות הקשורות בביצוע העבירות
120,SH-20-09-28292-664,"אמנם הנאשם הציג בפני שירות המבחן רישיון לצריכת קנאביס אך אין מחלוקת כי להחזקת הרישיון לצריכת הסם אין משמעות ביחס לגידול סמים המבוצע בהיקף ניכר למען הפקת רווח כספי, ושלא לצריכה עצמית בלבד.",נסיבות הקשורות בביצוע העבירות
121,SH-20-09-28292-664,"שימוש בסמים, ואפילו אלה המסווגים כ""קלים"", עלול, כפי שנקבע בהחלטות ובפסקי דין רבים, לשבש את בריאותם ושגרת חייהם של הצרכנים, ליצור תלות והתמכרות, להביא להתדרדרות לשימוש בסמים קשים יותר, ולהשפיע באופן מובהק על תפקוד תעסוקתי, כלכלי וחברתי של המשתמשים, שהנם במקרים רבים צעירים בראשית דרכם.",נסיבות הקשורות בביצוע העבירות
122,SH-20-09-28292-664,"מי שמבצע עבירות סמים חמורות, תורם להפצת הסם ולפגיעה משמעותית בבריאות הציבור.",נסיבות הקשורות בביצוע העבירות
123,SH-20-09-28292-664,"יחד עם זאת, יש להביא בחשבון את אותן תמורות שצוינו לעיל, בהתייחסות המחוקק ובתי המשפט לעבירות של צריכה וגידול קנאביס, לה יש לתת ביטוי, בין היתר, ברמת ענישה מידתית ומותאמת.",נסיבות הקשורות בביצוע העבירות
124,SH-20-09-28292-664,"ככלל, עבירות סמים שאינן החזקה לצריכה עצמית, ועניינן כמויות סם משמעותיות, מכתיבות מתחם עונש שתחתיתו בעונש מאסר בפועל.",מדיניות הענישה הנוהגת
125,SH-20-09-28292-664,"אולם, בחינת מדיניות הענישה מעלה קשת רחבה של עונשים החל ממאסרים קצרים לריצוי בעבודות שירות וכלה במאסרים מאחורי סורג ובריח לתקופות קצרות כארוכות, תלוי בנסיבות כל מקרה ומקרה, בכמויות הסם, סוג הסם וכד'.",מדיניות הענישה הנוהגת
126,SH-20-09-28292-664,"ב""כ המאשימה הפנה לפסקי הדין הבאים, לעניין מדיניות הענישה הנוהגת:",מדיניות הענישה הנוהגת
127,SH-20-09-28292-664,"ב""כ הנאשם הפנתה לפסקי-הדין הבאים, לעניין מדיניות הענישה הנוהגת:",מדיניות הענישה הנוהגת
128,SH-20-09-28292-664,"בסיכום הנתונים לגבי מתחם הענישה, סבורני כי, ככלל, מחויב מאסר בפועל בנסיבות אלה.",מדיניות הענישה הנוהגת
129,SH-20-09-28292-664,"בהתחשב בסוג העבירות בהן הורשע הנאשם ובנסיבות ביצוען, לרבות היקף הגידול,  כמות הסם שנתפסה ושגודלה, במשקל שעלה על 40 קג', והחזקתו של ציוד רב לצורך גידול הסם – אני קובעת כי מתחם העונש ההולם נע בין 10 חודשי מאסר בפועל, ובין 24 חודשי מאסר בפועל.",מדיניות הענישה הנוהגת
130,SH-20-09-28292-664,"הנאשם בן 58, גרוש ואב לשלושה ילדים, הודה בהזדמנות הראשונה במיוחס לו בכתב האישום, במסגרת הסדר טיעון, נטל אחריות וחסך זמן ציבורי.",גזירת עונשו של הנאשם בתוך מתחם העונש ההולם
131,SH-20-09-28292-664,"לנאשם עבר פלילי מכביד הכולל מספר רב של הרשעות קודמות בעבירות סמים, אלימות, רכוש, מין, עבירות כלפי שוטרים ועבירות נוספות.",גזירת עונשו של הנאשם בתוך מתחם העונש ההולם
132,SH-20-09-28292-664,הנאשם ריצה תקופות מאסר ממושכות בגין הרשעותיו אלה.,גזירת עונשו של הנאשם בתוך מתחם העונש ההולם
133,SH-20-09-28292-664,"בעבר, בהיותו במאסר שולב בהליך גמילה, וכן לפני כ-12 שנים עבר הליך גמילה מוצלח והתנקה מסמים, בסיוע היחידה לטיפול בהתמכרויות.",גזירת עונשו של הנאשם בתוך מתחם העונש ההולם
134,SH-20-09-28292-664,"יש לציין כי המאסר המשמעותי האחרון, שאורכו עשרה חודשים, נגזר על הנאשם בשנת 1999, לפני קרוב ל22 שנה, וכי מאז לא נשפט לעונשי מאסר בפועל.",גזירת עונשו של הנאשם בתוך מתחם העונש ההולם
135,SH-20-09-28292-664,"בשנים האחרונות נמצא הנאשם כסובל מנכות בשיעור של 100% וזכאי לקצבת נכות ולסל שיקום, הכולל ליווי והדרכה, סיוע חומרי וטיפול פסיכיאטרי מעקבי.",גזירת עונשו של הנאשם בתוך מתחם העונש ההולם
136,SH-20-09-28292-664,לשירות המבחן הוגשו דיווחים של גורמי הטיפול מהם עולה מורכבות מצבו של הנאשם.,גזירת עונשו של הנאשם בתוך מתחם העונש ההולם
137,SH-20-09-28292-664,"הנאשם סובל מבעיות בריאות שונות ובראשן ניתוח בעמוד השדרה שאותו עבר, שהובילו לקבל טיפול בקנאביס רפואי לשיכוך כאביו.",גזירת עונשו של הנאשם בתוך מתחם העונש ההולם
138,SH-20-09-28292-664,כן לדבריו הסנגורית הנאשם עבר אירוע מוחי והוא מסתייע בקביים לצורך הליכה.,גזירת עונשו של הנאשם בתוך מתחם העונש ההולם
139,SH-20-09-28292-664,"הנאשם לא שמר בעבר על יציבות תעסוקתית אך לדבריו עבד בעשר השנים האחרונות בעסקו של אחיו, אשר נפטר בשנה האחרונה.",גזירת עונשו של הנאשם בתוך מתחם העונש ההולם
140,SH-20-09-28292-664,"שירות המבחן נתן בעניינו של הנאשם המלצה טיפולית – שיקומית, בהטלת צו מבחן למשך 12 חודשים, במהלכם ישולב בטיפול ביחידה לטיפול בהתמכרויות, ובצירוף מאסר על-תנאי והתחייבות.",גזירת עונשו של הנאשם בתוך מתחם העונש ההולם
141,SH-20-09-28292-664,"תסקיר שירות המבחן תיאר כי הנאשם גדל והתפתח במציאות חיים מורכבת, קושי בהסתגלות למסגרות, וניהול אורח חיים התמכרותי ועברייני לאורך השנים.",גזירת עונשו של הנאשם בתוך מתחם העונש ההולם
142,SH-20-09-28292-664,"בהיבט הפסיכיאטרי סובל הנאשם מחרדה ומדיכאון, ומאובחן עם דיסתימיה ואישיות אנטי סוציאלית.",גזירת עונשו של הנאשם בתוך מתחם העונש ההולם
143,SH-20-09-28292-664,הנאשם מתקשה בתפקוד היום יומי מבחינת פיזית ונפשית.,גזירת עונשו של הנאשם בתוך מתחם העונש ההולם
144,SH-20-09-28292-664,"הנאשם ציין בפני שירות המבחן כי בנו בן ה-27 נשלח למאסר בגין ביצוע עבירות רכוש, על רקע התמכרות לסמים, וכי הדבר הביא להתדרדרות במצבו של הנאשם, מהבחינה הרגשית ומהבחינה הכלכלית, עקב רצונו לסייע לבנו.",גזירת עונשו של הנאשם בתוך מתחם העונש ההולם
145,SH-20-09-28292-664,"הנאשם טען כי קשיים אלה עמדו ברקע ביצוע העבירות דנן, אותן ביצע על מנת להתמודד עם חובותיו של בנו.",גזירת עונשו של הנאשם בתוך מתחם העונש ההולם
146,SH-20-09-28292-664,"תסקיר שירות המבחן ציין בתחילה כי הנאשם נוטה לפעול באופן אימפולסיבי ומתקשה בוויסות דחפים, וחרף הליך שיקומי ממושך שעבר שב לדפוסיו המכשילים, תוך צמצום חלקו במעשים.",גזירת עונשו של הנאשם בתוך מתחם העונש ההולם
147,SH-20-09-28292-664,צוין כי אין לשלול קיומה של רמת סיכון להישנות עבירות בעתיד.,גזירת עונשו של הנאשם בתוך מתחם העונש ההולם
148,SH-20-09-28292-664,"אולם, בתסקיר הסופי, ולאחר שהוצגו לעיון שירות המבחן דיווחים מגורמי הטיפול הרלוונטיים, נמסר כי משברים מתמשכים אותם חווה הנאשם בשנים האחרונות הובילו להתדרדרות במצבו, ובשל קשייו בהתמודדות יעילה, שב והסתבך בפלילים.",גזירת עונשו של הנאשם בתוך מתחם העונש ההולם
149,SH-20-09-28292-664,צוינה החרטה שהביע הנאשם בגין מעשיו ורצונו לשוב למוטב ולנהל אורח חיים חיובי.,גזירת עונשו של הנאשם בתוך מתחם העונש ההולם
150,SH-20-09-28292-664,"בשל השינוי שחל בעמדתו של הנאשם ביחס לביצוע העבירות, ההכרה באחריות על ביצוען ועל התנהלותו הכושלת, המליץ שירות המבחן על הטלת צו מבחן בצירוף ענישה מותנית כאמור.",גזירת עונשו של הנאשם בתוך מתחם העונש ההולם
151,SH-20-09-28292-664,"הוצגו בפניי שני מכתבים מטעם העו""ס המלווה את הנאשם, במסגרת הדיור המוגן וסל השיקום, בהם נמסר כי הנאשם משולב בתכנית שיקום מובנית שנקבעה בהתאם לצרכיו.",גזירת עונשו של הנאשם בתוך מתחם העונש ההולם
152,SH-20-09-28292-664,"כן הוצג בפניי מכתב סיכום מהרופא הפסיכיאטר, מחודש מרץ 2021, לפיו הנאשם סובל מהחמרה דיכאונית בעוצמה מאז'ורית מזה מספר חודשים, לנוכח גורמי דחק שונים, וכי הנאשם מתאר רצון לחיות, להתקדם ולשפר את חייו.",גזירת עונשו של הנאשם בתוך מתחם העונש ההולם
153,SH-20-09-28292-664,כן צוין כי הנאשם אינו נוטל באופן סדיר את הטיפול התרופתי.,גזירת עונשו של הנאשם בתוך מתחם העונש ההולם
154,SH-20-09-28292-664,הומלץ על המשך טיפול ומעקב פסיכיאטרי.,גזירת עונשו של הנאשם בתוך מתחם העונש ההולם
155,SH-20-09-28292-664,"ממסמכי הביטוח הלאומי שהוצגו, עולה כי הנאשם מוגבל בניידות, מתנייד באמצעות קביים ומוכר כבעל נכות בשיעור של 100%, לאחר ניתוח גב אותו עבר בעקבות פריצת דיסק.",גזירת עונשו של הנאשם בתוך מתחם העונש ההולם
156,SH-20-09-28292-664,"התלבטתי אם נכון לסטות ממתחם העונש לקולא במקרה זה, ואם המלצת שרות המבחן, שהנה המלצה מקילה ביותר, אשר אינה כוללת כל רכיב מאסר, ראויה לאימוץ, ולו בחלקה.",גזירת עונשו של הנאשם בתוך מתחם העונש ההולם
157,SH-20-09-28292-664,"מדובר בעבירות סמים חמורות ביותר, שבוצעו על ידי מי שהיה נטוע רוב חייו בעולם העברייני.",גזירת עונשו של הנאשם בתוך מתחם העונש ההולם
158,SH-20-09-28292-664,"עקרונות של גמול ושל הרתעת הרבים מחייבים, על פניו, להטיל ענישה מוחשית על מי ששב וביצע עבירות סמים קשות, והוכיח כי בחר במודע לסטות ממסגרת של  חיים נורמטיביים, ושב לסורו.",גזירת עונשו של הנאשם בתוך מתחם העונש ההולם
159,SH-20-09-28292-664,"יחד עם זאת, לפניי נאשם תשוש נפש וגוף, הסובל מבעיות בריאות, אשר היה מכור לסמים מגיל צעיר ועד שעבר הליך גמילה לפני כ-12 שנים.",גזירת עונשו של הנאשם בתוך מתחם העונש ההולם
160,SH-20-09-28292-664,ניתן לראות כי בעשר השנים האחרונות הצליח הנאשם להימנע מהסתבכות נוספת בפלילים עד להסתבכותו הנוכחית.,גזירת עונשו של הנאשם בתוך מתחם העונש ההולם
161,SH-20-09-28292-664,"שירות המבחן התרשם מן הקשיים הפיזיים, הנפשיים, הרגשיים והכלכליים אותם חווה הנאשם בכלל, ובפרט בתקופה האחרונה.",גזירת עונשו של הנאשם בתוך מתחם העונש ההולם
162,SH-20-09-28292-664,המלצתו השיקומית של שירות המבחן נשענת על התרשמותם של גורמים מקצועיים המעורבים בטיפול ובליווי הנאשם מזה תקופה ממושכת.,גזירת עונשו של הנאשם בתוך מתחם העונש ההולם
163,SH-20-09-28292-664,"לאחר שעיינתי במכלול הנתונים שהובאו לעיל, סבורה אני כי הוכחו בפניי שיקולי שיקום המצדיקים סטייה מסוימת ממתחם העונש ההולם אותו קבעתי, ואולם אין הצדקה לסטות סטייה כה ניכרת ממתחם העונש, כפי שהציע שרות המבחן.",גזירת עונשו של הנאשם בתוך מתחם העונש ההולם
164,SH-20-09-28292-664,"בהחלטה מיום 24.6.21, נשלח הנאשם לממונה על עבודות שירות, לקבלת חוות-דעת בעניינו, וביום 19.8.21 נמסרה חוות-דעת הממונה אשר מצאה אותו מתאים לריצוי עונש המאסר בדרך של עבודות שירות, במגבלות שפורטו בה.",גזירת עונשו של הנאשם בתוך מתחם העונש ההולם
165,SH-20-09-28292-664,"משנמצא הנאשם מתאים לעבודות שרות חרף מצבו הגופני, הרי שניתן לגזור את עונשו בסטייה לקולא ממתחם העונש, בענישה שעדיין תכלול ענישה מוחשית במסגרת שב""ס, לצד ענישה נלווית.",גזירת עונשו של הנאשם בתוך מתחם העונש ההולם
166,SH-20-09-28292-664,"אלמלא התאים לעבודות שרות, לא היה מנוס אלא לגזור עונש מאסר ממש, שכן לשיטתי, וויתור על מאסר אינו הולם, גם במסלול של סטייה לקולא מהמתחם משיקולי שיקום.",גזירת עונשו של הנאשם בתוך מתחם העונש ההולם
167,SH-20-09-28292-664,"החלטתי בסופו של דבר, לא בלי התלבטות, לגזור את דינו של הנאשם למאסר מקסימלי אפשרי בעבודות שרות, לצד ענישה נלווית.",גזירת עונשו של הנאשם בתוך מתחם העונש ההולם
168,SH-20-09-28292-664,"נוכח כל האמור לעיל, אני גוזרת את עונשו של הנאשם כדלקמן:",סוף דבר
169,SH-20-09-28292-664,תשעה חודשי מאסר בפועל לריצוי בדרך של עבודות שרות.,סוף דבר
170,SH-20-09-28292-664,"הנאשם יבצע את עבודות השרות ב""עמותת שווים"", רח' המלאכה 240 טבריה.",סוף דבר
171,SH-20-09-28292-664,"הנאשם יועסק חמישה ימים בשבוע, על-פי טווח השעות המתאפשר בחוק.",סוף דבר
172,SH-20-09-28292-664,"לשם תחילת ריצוי עבודות השירות, יתייצב הנאשם ביום 11.11.21 בשעה 8:00, במפקדת הממונה על עבודות שירות מחוז צפון, ליד ביס""ר מגידו.",סוף דבר
173,SH-20-09-28292-664,"הובהר לנאשם כי מדובר בתנאי העסקה קפדניים וכל חריגה מכללים אלו, שימוש בסמים או באלכוהול, היעדרות או התנהגות בלתי תקינה - יש בה כדי להפסיק את עבודות השירות, וריצוי יתרת העונש במאסר בפועל מאחורי סורג ובריח.",סוף דבר
174,SH-20-09-28292-664,"צו מבחן למשך שנה מהיום, במהלך התקופה יהיה נתון הנאשם בפיקוח שירות המבחן ויבצע את שיוטל עליו על-ידו.",סוף דבר
175,SH-20-09-28292-664,"הנאשם מוזהר בדבר חובתו למלא אחר צו המבחן, שאם לא כן, או שמא יעבור עבירה נוספת בתקופת המבחן, יהיה צפוי לעונש נוסף בגין העבירות בהן הורשע ובגינן ניתן הצו, ובית-המשפט עשוי לגזור את עונשו מחדש.",סוף דבר
176,SH-20-09-28292-664,"שמונה חודשי מאסר על תנאי, והתנאי הוא שהנאשם לא יעבור במהלך תקופה של שלוש שנים מהיום כל עבירה לפי פקודת הסמים המסוכנים שאיננה לצריכה עצמית.",סוף דבר
177,SH-20-09-28292-664,"הנאשם ישלם קנס ע""ס 8000 ₪, או 40 ימי מאסר תמורתו, אשר ישולם ב- 10 תשלומים.",סוף דבר
178,SH-20-09-28292-664,תשלום ראשון עד יום 2/1/2022 ובכל 2 לחודש שלאחריו.,סוף דבר
179,SH-20-09-28292-664,הנאשם יתחייב שלא לעבור במשך שלוש שנים מהיום כל עבירה לפי פקודת הסמים המסוכנים שאיננה לצריכה עצמית.,סוף דבר
180,SH-20-09-28292-664,"ההתחייבות בסך 20,000 ₪.",סוף דבר
181,SH-20-09-28292-664,"באם הנאשם לא יתחייב, יאסר למשך 7 ימים נוספים.",סוף דבר
182,SH-20-09-28292-664,"אני מכריזה על הנאשם ""סוחר סמים"" ומורה על חילוט הרכוש שנתפס בבית הנאשם ושימש לצורך גידול הסם.",סוף דבר
183,SH-20-09-28292-664,יתר המוצגים – להשמדה.,סוף דבר
184,SH-20-09-28292-664,54678313זכות ערעור תוך 45 יום.,סוף דבר
185,SH-20-09-28292-664,"ניתן היום,  כ""ד תשרי תשפ""ב, 30 ספטמבר 2021, במעמד הצדדים.",סוף דבר
186,SH-20-09-28292-664,רות שפילברג כהן 54678313,סוף דבר
