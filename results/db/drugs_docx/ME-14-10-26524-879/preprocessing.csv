,verdict,text,part
0,ME-14-10-26524-879,"ב""כ המאשימה: עו""ד קדם נימצן",נוכחים:
1,ME-14-10-26524-879,"ב""כ הנאשם: עו""ד מסרי",נוכחים:
2,ME-14-10-26524-879,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 37",נוכחים:
3,ME-14-10-26524-879,"חוק העונשין, תשל""ז-1977: סע'  40(א), 40(ב)",נוכחים:
4,ME-14-10-26524-879,"על פי הודאתו, במסגרת הסדר טיעון אשר לא כלל הסכמה לעניין העונש, הורשע הנאשם על פי כתב אישום מתוקן, שהוגש במסגרת ההסדר, בביצוע עבירה של החזקת סם מסוכן שלא לצריכה עצמית - עבירה לפי סעיף 7(א) +(ג) רישא לפקודת הסמים המסוכנים [נוסח חדש], התשל""ג-1973.",גזר דין
5,ME-14-10-26524-879,להלן עובדות כתב האישום המתוקן:,גזר דין
6,ME-14-10-26524-879,"ביום 7.10.14 בסביבות השעה 18:30, ברחוב סמטת הצנחנים 13 בקרית אתא, נראה הנאשם יוצא ממבנה נטוש כשהוא מחזיק בחבילה ומכניס אותה לרכב מסוג ""פיאט"", מ""ר 1681750, הנמצא בשימושו (להלן: ""הרכב"").",גזר דין
7,ME-14-10-26524-879,"בתוך החבילה היה סם מסוכן מסוג MDMA גולמי במשקל כולל של 495.56 גרם נטו, אותו החזיק הנאשם שלא לצריכה עצמית, ללא רשות על פי דין וללא רישיון מאת המנהל (להלן: ""הסם"").",גזר דין
8,ME-14-10-26524-879,"הסם הוחזק על ידי הנאשם כמתואר לעיל כשהוא בקופסת קרטון קשורה, ובתוכה הסם היה מחולק ל 2 חבילות, כל חבילה עטופה בשקית פלסטיק ובשקית מבד.",גזר דין
9,ME-14-10-26524-879,"במעשיו המתוארים לעיל, החזיק הנאשם סם מסוכן מסוג MDMA שלא לצריכה עצמית, ללא רשות על פי דין וללא רישיון מאת המנהל.",גזר דין
10,ME-14-10-26524-879,בדיון שהתקיים ביום 7/1/15 הוריתי לשירות המבחן להגיש תסקיר בעניינו של הנאשם.,גזר דין
11,ME-14-10-26524-879,"תסקיר שירות המבחן מיום 15/3/15 מפרט את נסיבותיו האישיות של הנאשם, גרוש, בן 50, אב לשני ילדים ומכור לסמים.",תסקיר שירות המבחן:
12,ME-14-10-26524-879,הנאשם הוא בן בכור.,תסקיר שירות המבחן:
13,ME-14-10-26524-879,אמו בת 67 ואביו נפטר לפני כ – 17 שנים.,תסקיר שירות המבחן:
14,ME-14-10-26524-879,"לדברי הנאשם, מותו של האב היווה עבורו משבר קשה.",תסקיר שירות המבחן:
15,ME-14-10-26524-879,"לנאשם עבר פלילי, הכולל גם עבירות סמים והוא ריצה, בעבר, 7 תקופות מאסר בגין עבירות שונות ובכללן עבירות סמים.",תסקיר שירות המבחן:
16,ME-14-10-26524-879,"לדברי הנאשם, בשנות בגרותו הוא התחבר לקבוצה בשולי החברה, השתמש בסמים קשים והסתבך עם החוק ולאורך השנים עבר מספר ניסיונות גמילה מסמים במוסדות פרטיים אולם התקשה לשמור על ניקיונו מסמים ובכל פעם, לאחר חודשים ספורים, חזר להשתמש בסמים.",תסקיר שירות המבחן:
17,ME-14-10-26524-879,"ממועד שחרורו מהכלא  בחודש מרץ 2007 הוא עבד בעבודות שונטות - בשיפוצים, כירקן במרכז מזון, תחילה בעסק השייך לאחיו, אותו עזב על רקע שכר נמוך ולבסוף, ברשת מזון, אולם זאת - עד כחצי שנה טרם מעצרו הנוכחי.",תסקיר שירות המבחן:
18,ME-14-10-26524-879,"מאז שחרורו מהכלא, במרץ 2007 ועד למעצרו הנוכחי, טופל הנאשם בתחליף סם במרכז מ.א.מ.ץ - המרכז לטיפול בנפגעי סמים.",תסקיר שירות המבחן:
19,ME-14-10-26524-879,"על פי דיווח המרכז, בדיקותיו הוכיחו ניקיון מסמי רחוב.",תסקיר שירות המבחן:
20,ME-14-10-26524-879,"במהלך מעצר הבית בו הוא שוהה, המשיך הנאשם בטיפול.",תסקיר שירות המבחן:
21,ME-14-10-26524-879,"לדברי הגורמים המטפלים, בבדיקות שתן שביצע בתחילת המעצר, נמצאו שרידים לשימוש באמפטמינים, אולם, בבדיקות האחרונות לא נמצאו סימנים לשימוש בסמי רחוב.",תסקיר שירות המבחן:
22,ME-14-10-26524-879,"קצינת המבחן התרשמה, שהנאשם לוקח אחריות מלאה על ביצוע העבירה נשוא כתב האישום.",תסקיר שירות המבחן:
23,ME-14-10-26524-879,"הוא שיתף את קצינת המבחן בתחושות האכזבה, הבושה והפגיעה בקרוביו, שהוא חש נוכח מעורבותו בפלילים וחזרתו למעצר.",תסקיר שירות המבחן:
24,ME-14-10-26524-879,"הנאשם טען בפני שירות המבחן, שהוא נענה להצעה להעביר את הסמים, בשל היותו חסר מסגרת, חסר תעסוקה ובמצוקה כלכלית.",תסקיר שירות המבחן:
25,ME-14-10-26524-879,"שירות המבחן המליץ להטיל על הנאשם מאסר בעבודות שירות לצד מאסר מותנה וכן צו מבחן לתקופה של שנה, זאת, בעיקר, לאור רצונו של הנאשם להמשך טיפול במרכז מ.א.מ.ץ ולאור העובדה שבמשך תקופה ארוכה הוא הצליח להימנע מהסתבכות עם החוק.",תסקיר שירות המבחן:
26,ME-14-10-26524-879,"מטעם המאשימה הוגש גיליון הרשעות קודמות של הנאשם (סומן ע/1) ממנו עולה, כי לנאשם 15 הרשעות קודמות.",ראיות לעונש 
27,ME-14-10-26524-879,הנאשם ריצה בעברו 7 תקופות מאסר.,ראיות לעונש 
28,ME-14-10-26524-879,"בעברו הרשעות בעבירות של פריצה לרכב בכוונה לגנוב; גניבה מרכב; ניסיון לפריצה לבניין שאינו בניין או בית תפילה; קבלת נכסים שהושגו בפשע; איומים; הפרת הוראה חוקית; עבירה על תקנות הפיקוח על מצרכים ושירותים (פיקוח על כרטיסים) תשכ""ב- 1962; גניבה; השגת גבול פלילית; התחזות כאדם אחר במטרה להונות ושימוש ברכב בלי רשות.",ראיות לעונש 
29,ME-14-10-26524-879,"עוד בעברו הפלילי של הנאשם, עבירות של ייצוא, ייבוא, מסחר והספקה של סמים מסוכנים  שביצע בשנים 1989 - 1988 וכן עבירה של החזקה/שימוש בסמים שלא לצריכה עצמית  אותה ביצע הנאשם ביום 20.9.04 והורשע בגינה ביום 11.7.06.",ראיות לעונש 
30,ME-14-10-26524-879,מטעם הנאשם לא הוגשו ראיות לעונש.,ראיות לעונש 
31,ME-14-10-26524-879,"מטעם המאשימה, הוגשו טיעונים בכתב (סומן ע/2) ובישיבת יום 23/3/15 הוספו דגשים בעל פה.",טיעוני המאשימה לעונש
32,ME-14-10-26524-879,"בעֹמדו על חומרת העבירה שביצע הנאשם, על הנזקים הקשים וארוכי הטווח, הנגרמים כתוצאה מביצוע עבירות סמים ועל הפגיעה הקשה של עבירות אלה במעגלים נרחבים, הפנה בא כוח המאשימה לפסיקה הקובעת שקיים צורך בענישה מרתיעה ומחמירה של מי שמבצע עבירות אלה.",טיעוני המאשימה לעונש
33,ME-14-10-26524-879,"נטען, כי יש להחמיר בענישה בהתייחס לכל אחת מחוליות הפצת הסם, לרבות ""דרג הביניים"", כלשון ב""כ המאשימה, ובכללם - מי שמחזיק בסם שלא לצריכה עצמית.",טיעוני המאשימה לעונש
34,ME-14-10-26524-879,"ב""כ המאשימה ציין את הערכים החברתיים, הנפגעים כתוצאה מביצוע עבירה כגון זו בה הורשע הנאשם ועל מידת הפגיעה בערכים אלה וכן על נסיבות הקשורות בביצוע העבירה, בהדגישו את סוג וכמות הסם המסוכן שהחזיק הנאשם, שלא לצריכה עצמית, תוך פירוט מדיניות הענישה הנהוגה.",טיעוני המאשימה לעונש
35,ME-14-10-26524-879,המאשימה עתרה למתחם עונש הולם הנע בין  3 ל- 5 שנות מאסר.,טיעוני המאשימה לעונש
36,ME-14-10-26524-879,"המאשימה ביקשה, כי עונשו של הנאשם ייגזר ברף העליון של המתחם שצוין על ידה, שכן לדידה, יש להביא בחשבון, כשיקולים לחומרה, את הצורך בהרתעה אישית של הנאשם ואת הצורך בהרתעת הרבים.",טיעוני המאשימה לעונש
37,ME-14-10-26524-879,"לטענת המאשימה, המלצת שירות המבחן במקרה זה אינה מתיישבת עם חומרת העבירה ועם מדיניות הענישה המחמירה הנהוגה ביחס לעבירות מסוג זה ואף אינה עולה בקנה אחד עם עברו הפלילי המכביד של הנאשם, התמכרותו לסמים ונטייתו להיגרר לכך, שוב ושוב.",טיעוני המאשימה לעונש
38,ME-14-10-26524-879,"כמו כן, ביקשה המאשימה כי יושת על הנאשם קנס כבד, אשר ישמש גמול נוסף למעשיו וישמש כגורם הרתעה נוסף - הן לנאשם והן לאלו העוסקים בעבירות סמים.",טיעוני המאשימה לעונש
39,ME-14-10-26524-879,"בנוסף, ביקשה לפסול את  הנאשם מלקבל או להחזיק רישיון נהיגה.",טיעוני המאשימה לעונש
40,ME-14-10-26524-879,"בא כוח הנאשם ביקש שבית המשפט ייתן דעתו לכך שהסמים נמצאו במבנה נטוש, פתוח, עם גישה חופשית ולכך שהנאשם לא יכול היה לדעת מה מקור הסם וכל שידע הוא, שביקשו ממנו להביא את החבילה.",טענות הנאשם לעונש
41,ME-14-10-26524-879,"אין ראיות שקושרות את הנאשם לעבירה של סחר בסמים ומשכך, הוא אף לא הואשם בעבירה שכזו.",טענות הנאשם לעונש
42,ME-14-10-26524-879,"נטען, כי פסקי הדין שהגיש ב""כ המאשימה אינם רלוונטיים למקרה דנן וכי הם אינם משקפים את מדיניות הענישה הנוהגת במקרים בהם התקיימו נסיבות דומות למקרה דכאן.",טענות הנאשם לעונש
43,ME-14-10-26524-879,"המתחם לו עתרה המאשימה, כך לשיטת הסנגור, הוא מופרז ומוגזם.",טענות הנאשם לעונש
44,ME-14-10-26524-879,"הסנגור הפנה לפסיקה (סומנה ענ/1, ענ/2)  המצביעה, לשיטתו, על מתחם העונש ההולם  במקרה זה, הנע, לטענתו,  בין 6 חודשי מאסר ל – 20 חודשי מאסר בפועל.",טענות הנאשם לעונש
45,ME-14-10-26524-879,"לעניין גזירת הדין, עתר הסנגור להטיל על הנאשם עונש מאסר, שירוצה בעבודות שירות וכן צו מבחן לתקופה של שנה, במהלכה ימשיך הנאשם את הטיפול במרכז מ.א.מ.ץ.",טענות הנאשם לעונש
46,ME-14-10-26524-879,"הסנגור הדגיש את הודאת הנאשם בעבירה שיוחסה לו, את שיתוף הפעולה מצידו, גם במשטרה וגם בבית המשפט, את החיסכון בזמן השיפוטי וכן את חרטתו של הנאשם.",טענות הנאשם לעונש
47,ME-14-10-26524-879,"לטענתו, מתסקיר שירות המבחן עולים סיכויי שיקום ממשיים ואף ההמלצה היא המשך הליך השיקום.",טענות הנאשם לעונש
48,ME-14-10-26524-879,הסנגור ביקש שתינתן לנאשם הזדמנות אחרונה להוכיח את ניקיונו מסמי רחוב ולהראות שהוא פרש מעולם הסמים והעבריינות.,טענות הנאשם לעונש
49,ME-14-10-26524-879,"נטען, כי שבעה מאסרים שריצה הנאשם לא שיקמו אותו ולדעת סנגורו גם השמיני לא ישקם אות, אלא יש להתוות לו דרך אחרת - היא מסלול השיקום.",טענות הנאשם לעונש
50,ME-14-10-26524-879,"הנאשם אמר שהוא יודע שביצע עבירה חמורה, שמדובר במעידה לאחר 9 שנים, בהם הוא לא ביצע כל פשע.",דבר הנאשם
51,ME-14-10-26524-879,"גם בדבריו בפניי, כמו גם בפני קצינת המבחן, הסביר הנאשם את מעשיו, בכך שלאחר הליך הגירושים שעבר, הוא מצא עצמו ללא עבודה ולא עבד במשך 6 חודשים.",דבר הנאשם
52,ME-14-10-26524-879,קביעת מתחם העונש ההולם,דיון וגזירת הדין
53,ME-14-10-26524-879,"רבות נכתב על עבירות הסמים, שהיו לנגע של ממש אשר פשה במקומותינו ועל הנזק הכבד שהן מסבות למשתמשים עצמם ולחברה כולה.",דיון וגזירת הדין
54,ME-14-10-26524-879,"לא בכדי קבע המחוקק, לצד העבירה של החזקת סמים שלא לצריכה עצמית, עונש מרבי של 20 שנות מאסר.",דיון וגזירת הדין
55,ME-14-10-26524-879,מגמת בתי המשפט אחת היא - החמרה בעונשם של מבצעי עבירות סמים חמורות והטלת עונשים חמורים על כל מי שמהווה חוליה בשרשרת ייבוא הסם והפצתו.,דיון וגזירת הדין
56,ME-14-10-26524-879,"הערכים החברתיים, הנפגעים מביצוע עבירה של החזקת סמים שלא לצריכה עצמית, הם הגנה על שלום הציבור ועל בריאותו של הציבור מפני הפגיעה הקשה של סמים מסוכנים וכן, מניעת הנזקים העקיפים, הכלכליים והחברתיים, הנגרמים בשל השימוש בסמים.",דיון וגזירת הדין
57,ME-14-10-26524-879,"בבחינת הנסיבות הקשורות בביצוע העבירה אביא בחשבון את חלקו המרכזי והעיקרי של הנאשם בביצוע העבירה, תוך מתן תשומת לב לסוג הסם ולכמותו - מדובר בסם מהסמים הקשים, הגורמים לנזקים כבדים בקרב אלה הצורכים אותו וכן, לנזקים לחברה כולה.",דיון וגזירת הדין
58,ME-14-10-26524-879,"נסיבות איסוף הסמים, דרך הגעתם למקום בו נמצאו, זהותו של מי שביקש מהנאשם להעביר את חבילת הסמים אינם מוצאים את ביטויים בכתב האישום.",דיון וגזירת הדין
59,ME-14-10-26524-879,"כל שנטען בהקשר זה, כמפורט בתסקיר, הוא שהנאשם נענה להצעה להעביר את הסמים בשל היותו חסר מסגרת, חסר תעסוקה ובמצוקה כלכלית.",דיון וגזירת הדין
60,ME-14-10-26524-879,"הגם שנסיבות אלה לא הובררו, הרי שכמות הסם שנתפס וסוגו, כמו גם נסיבות התפיסה, מלמדים על כך שהנאשם מהווה חלק מרשת הפצת סמים קשים.",דיון וגזירת הדין
61,ME-14-10-26524-879,"באי כוחם של הצדדים הפנו לפסיקה אשר יש בה לתמוך, כך לשיטתם, במתחם הענישה לוֹ טען כל אחד מהם, אך לא כולה רלוונטית לנסיבות המקרה שלפניי.",דיון וגזירת הדין
62,ME-14-10-26524-879,"לא ניתן להקיש מגזה""ד זה לענייננו, במיוחד בשל ההבדל המשמעותי והמהותי בסוג הסם.",דיון וגזירת הדין
63,ME-14-10-26524-879,"בנוסף, ביהמ""ש שם התחשב במצבו הרפואי הקשה של הנאשם, שסבל ממחלות שונות ובכללן, בעיות לב ומחלת סרטן העור ובכך שיש לו אישור לצרוך קנביס רפואי ובהמלצת שירות המבחן להשית עליו מאסר על תנאי בלבד.",דיון וגזירת הדין
64,ME-14-10-26524-879,"התכונות המעוררות של הסם גורמות ללחץ דם גבוה ודופק מהיר, הפרעות בקצב הלב והתכווצויות.",דיון וגזירת הדין
65,ME-14-10-26524-879,בעת השימוש נמצא הלב לעתים במצבי לחץ היכולים לגרום התקף לב.,דיון וגזירת הדין
66,ME-14-10-26524-879,כמו כן נצפו מקרים של שטפי דם במוח.,דיון וגזירת הדין
67,ME-14-10-26524-879,"שימוש באקסטזי תוך כדי פעילות גופנית מאומצת, כזו הנעשית במסיבות ריקודים, עלול לגרום עלייה מסוכנת בטמפרטורת הגוף (עד למעלה מ- 43 מעלות צלזיוס).",דיון וגזירת הדין
68,ME-14-10-26524-879,"זוהי אחת מהשפעותיו המזיקות של האקסטזי על הגוף, והיא קשורה בהרס מנגנון בקרת הטמפרטורה במוח, שהשימוש באקסטזי מוביל אליו.",דיון וגזירת הדין
69,ME-14-10-26524-879,"עליית טמפרטורת הגוף וההתייבשות הנלווית אליה יכולות לגרום סיבוכים שונים במערכת זרימת הדם, השפעה על הלב וכדומה.",דיון וגזירת הדין
70,ME-14-10-26524-879,הביטוי לכך יכול להיות בתחושות כמו עוויתות שרירים ודופק לב מואץ עד אבדן הכרה ומוות.,דיון וגזירת הדין
71,ME-14-10-26524-879,"ישנם דיווחים מארצות שונות על מקרי מוות במסיבות של צרכני אקסטזי, וסביר להניח שנפגעים שמצאו במסיבות כאלו את מותם הם אלו שהרשו לעצמם להתנסות בחומר מבלי שידעו שבזמן מאמץ פיזי האקסטזי גורם להשפעות גופניות תובעניות מידי לגוף.",דיון וגזירת הדין
72,ME-14-10-26524-879,"השפעות נוספות: השימוש באקסטזי גורם התרחבות האישונים, ראייה כפולה, הפרשת ריר או יובש בפה, ירידה בתיאבון, נוקשות בלסתות, בחילה, אי יציבות בקרסוליים.",דיון וגזירת הדין
73,ME-14-10-26524-879,"השימוש באקסטזי גורם למוח נזק, וזה יכול להיות בלתי הפיך.",דיון וגזירת הדין
74,ME-14-10-26524-879,בניסוי בקופים מצאו לאחרונה ששבע שנים לאחר מתן החומר עדיין נותר בעינו הנזק המוחי.,דיון וגזירת הדין
75,ME-14-10-26524-879,לכן יש סבירות גבוהה שגם אצל בני אדם שצורכים אקסטזי בקביעות יהיה הנזק המוחי בלתי-הפיך.,דיון וגזירת הדין
76,ME-14-10-26524-879,"השימוש באקסטזי פוגע בנוירונים במוח שמשחררים חומר כימי חשוב לפעולת המוח - סרוטונין, לנוירונים אלו יש תפקיד חשוב וישיר בוויסות התנהגויות שונות, כמו תוקפנות, מצבי רוח, פעילות מינית, שינה, רגישות לכאב.",דיון וגזירת הדין
77,ME-14-10-26524-879,לאחרונה הראו מדענים שאצל משתמשים קבועים באקסטזי (MDMA) נמצא נזק מוחי הקשור גם לבעיות זיכרון.,דיון וגזירת הדין
78,ME-14-10-26524-879,"כבוד השופט ביתן אף ציין, כי באתר אגודת ""אל סם"", מוגדר האקסטזי כַּסם הלא חוקי המאיים ביותר על הנוער כיום.",דיון וגזירת הדין
79,ME-14-10-26524-879,"הנה כי כן, ומבלי שישתמע כי בעבירות סם מסוג חשיש/קנביס אין חומרה, אין כל מקום להשוואה בין החומרה בה יש לראות עבירת סמים כאשר הסם הוא מסוג MDMA לעומת סם מסוג קנביס.",דיון וגזירת הדין
80,ME-14-10-26524-879,"בנסיבות העניין סבורה אני שהמתחם לו טענה האשימה, הולם הוא את העבירה על נסיבותיה ולפיכך אני קובעת, כי מתחם העונש ההולם במקרה דנן נע בין 3 ל- 5 שנות מאסר בפועל.",דיון וגזירת הדין
81,ME-14-10-26524-879,גזירת הדין בתוך המתחם,דיון וגזירת הדין
82,ME-14-10-26524-879,"הנאשם, יליד 21.4.65, היה עצור בגין העבירה שביצע בתיק זה מיום 7.10.14 ושוחרר בתנאים של ""מעצר בית"" ביום 31.12.14.",דיון וגזירת הדין
83,ME-14-10-26524-879,"לזכות הנאשם אביא בחשבון את הודאתו בעובדות כתב האישום המתוקן, אשר חסכה זמן שיפוטי יקר ואת החרטה והצער שהביע על מעשיו, הן בפני שירות המבחן והן בפניי.",דיון וגזירת הדין
84,ME-14-10-26524-879,"כן אביא בחשבון את התרשמות שירות המבחן מהנאשם, כפי שפורט בתסקיר שהוגש.",דיון וגזירת הדין
85,ME-14-10-26524-879,"בנוסף, הגם שלנאשם עבר פלילי מכביד, כפי שפירטתי לעיל, לא נעלם ממני שהעבירה האחרונה בגינה הורשע הנאשם, בוצעה לפני למעלה מעשר שנים - בשנת 2004 (בגינה הורשע בשנת 2006).",דיון וגזירת הדין
86,ME-14-10-26524-879,"חריגה ממתחם העונש ההולם אפשרית, על פי סעיף 40(א) לחוק העונשין, התשל""ז-1977, רק כאשר ביהמ""ש מתרשם שקיים יש סיכוי של ממש שהנאשם ישתקם.",דיון וגזירת הדין
87,ME-14-10-26524-879,"סעיף 40(ב) מורה אותנו, כי יש אף לאזן בין חומרת העבירה ובין חריגה ממתחם העונש ההולם בשל סיכויי שיקום.",דיון וגזירת הדין
88,ME-14-10-26524-879,"על אף המלצת שירות המבחן לאפשר לנאשם להמשיך את הטיפול במרכז מ.א.מ.ץ, לא מצאתי כי במקרה זה, יש מקום לחרוג ממתחם העונש ההולם, בשל סיכויי שיקום.",דיון וגזירת הדין
89,ME-14-10-26524-879,אינני סבורה כי מכלול העובדות אשר בפניי מצביע על שיקולי שיקום ממשיים.,דיון וגזירת הדין
90,ME-14-10-26524-879,"הנאשם השתמש בסמים תקופה ארוכה ועבר מספר הליכי שיקום, אולם התקשה לשמור על ניקיון מסמים ובכל פעם חזר לסורו.",דיון וגזירת הדין
91,ME-14-10-26524-879,"גם במקרה זה נמצאו אצל הנאשם, בתחילת ההליך, שרידים של סמי רחוב.",דיון וגזירת הדין
92,ME-14-10-26524-879,"הנאשם מתרץ את חזרתו לסמים בכך שבמשך 6 חודשים היה מחוסר עבודה וגם הערכת שירות המבחן היא, שיציאתו מהמסגרת התעסוקתית הובילה אותו לחבירה לקבוצת שוליים, בהמשכה ביצע את העבירה דנן.",דיון וגזירת הדין
93,ME-14-10-26524-879,"אם זה כל שנדרש על מנת שהנאשם יחבור שוב לקבוצת שוליים ויהווה חלק מרשת הפצה של סמים קשים, לא ניתן לומר שקיימים סיכויי שיקום של ממש, המצדיקים חריגה ממתחם העונש ההולם ובוודאי לא ניתן לשלול אפשרות להישנות העבירה, המסכנת חמורות את הציבור.",דיון וגזירת הדין
94,ME-14-10-26524-879,"עם זאת, ועל אף שסבורה אני שסיכויי השיקום אינם מצדיקים חריגה ממתחם העונש ההולם, סבורה אני כי יש בהם כדי להצדיק הימנעות משליחת הנאשם (על אף עברו המכביד וכל האמור לעיל), לתקופת מאסר ארוכה וגזירת הדין ברף התחתון של מתחם העונש ההולם, שקבעתי לעיל.",דיון וגזירת הדין
95,ME-14-10-26524-879,"אין לי אלא לקוות, שבתקופת המאסר שירצה הנאשם, ישתלב הוא בהליך שיקומי בין כתלי הכלא, יתמיד בו ויגלה יציבות וכי עם שחרורו מהמאסר, ימשיך בהליך שיקום, יעלה על מסלול חיים נורמטיבי ולא ישוב לבצע עבירות.",דיון וגזירת הדין
96,ME-14-10-26524-879,"אשר על כן, אני גוזרת על הנאשם את העונשים הבאים:",דיון וגזירת הדין
97,ME-14-10-26524-879,"מאסר בפועל למשך 36 חודשים, בניכוי ימי מעצרו – מיום 7.10.14 ועד ליום 31.12.14.",דיון וגזירת הדין
98,ME-14-10-26524-879,"מאסר על תנאי למשך 18 חודשים שלא יעבור, במשך 3 שנים מיום שחרור מהכלא, כל עבירת סמים מסוג פשע.",דיון וגזירת הדין
99,ME-14-10-26524-879,"קנס בסך 10,000 ₪, או חודש מאסר תמורתו.",דיון וגזירת הדין
100,ME-14-10-26524-879,"הקנס ישולם ב- 10 תשלומים חודשיים שווים ורצופים בסך 1,000 ₪ כל אחד, החל מיום 1.6.15 ועד לתשלום המלא בפועל.",דיון וגזירת הדין
101,ME-14-10-26524-879,"בהתאם לסעיף 37 לפקודת הסמים המסוכנים [נוסח חדש], התשל""ג-1973, אני פוסלת את הנאשם מלקבל או מלהחזיק רישיון נהיגה או למשך שנתיים מיום שחרורו מהמאסר שנגזר עליו בתיק זה.",דיון וגזירת הדין
102,ME-14-10-26524-879,"54678313ניתן היום,  כ""ו ניסן תשע""ה, 15 אפריל 2015, בהעדר הצדדים.",זכות ערעור לבית המשפט העליון בתוך 45 ימים מהיום
103,ME-14-10-26524-879,תמר שרון נתנאל 54678313,זכות ערעור לבית המשפט העליון בתוך 45 ימים מהיום
