,verdict,text,part
0,SH-17-02-60340-165,"ע""י ב""כ עו""ד אילנה קיפניס-פרדמן",מדינת ישראל
1,SH-17-02-60340-165,"ע""י ב""כ עו""ד בנימין מלכא",דניאל חיים כהן
2,SH-17-02-60340-165,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג)",דניאל חיים כהן
3,SH-17-02-60340-165,"ביום 18.9.17, במסגרת הסדר טיעון 'תלוי תסקיר', הודה הנאשם בכתב אישום מתוקן והורשע בעבירות לפי פקודת הסמים המסוכנים: גידול סם מסוכן לפי סעיף 6 לפקודה, והחזקת סם מסוכן לצריכה עצמית לפי סעיף 7(א) בצירוף סעיף 7(ג) סיפא לפקודה.",השתלשלות ההליך:
4,SH-17-02-60340-165,"הצדדים הסכימו על הפנייתו של הנאשם לשירות המבחן, כאשר ""במידה והתסקיר ילמד על ניקיון מסמים, נורמטיביות ושיתוף פעולה"" תגביל התביעה טיעונה לעונש לשלושה חודשי מאסר בעבודות שירות (אם יימצא הנאשם מתאים לכך), מאסר מותנה, קנס ופסילת רישיון.",השתלשלות ההליך:
5,SH-17-02-60340-165,"בכל מקרה, תוכל ההגנה לטעון לעונש כרצונה.",השתלשלות ההליך:
6,SH-17-02-60340-165,"הנאשם הופנה אפוא לשירות המבחן ובפני תסקיר מיום  11.3.18, שאיננו 'חיובי', שכן הנאשם לא הפנים את משמעות מעשיו וחומרתם ואינו מוכן לשתף פעולה עם שירות המבחן, שמוצא צורך בשילובו בטיפול.",השתלשלות ההליך:
7,SH-17-02-60340-165,"ביום 14.3.18 טענו הצדדים לעונש, חופשיים מכבלי ההסדר:",השתלשלות ההליך:
8,SH-17-02-60340-165,"התביעה טענה לקביעתו של מתחם עונשי בין שישה חודשי מאסר, שניתן עקרונית לרצותם בעבודות שירות, לבין 18 חודשי מאסר, ועתרה לעונש של שישה חודשי מאסר, שהנאשם יוכל לרצותם בעבודות שירות (אם יימצא מתאים לכך), מאסר מותנה, קנס ופסילת רישיון;",השתלשלות ההליך:
9,SH-17-02-60340-165,ההגנה מצידה עתרה לעונש של מאסר מותנה וקנס;,השתלשלות ההליך:
10,SH-17-02-60340-165,בהחלטה מיום 21.3.18 הוריתי על קבלת חוות דעתו של הממונה על עבודות השירות ודחיתי את מתן גזר הדין לשם כך.,השתלשלות ההליך:
11,SH-17-02-60340-165,"הנאשם לא התייצב לראיון בפני הממונה, כאמור בהודעת הממונה מיום 18.6.18, אך בשל סיבה רפואית מוצדקת.",השתלשלות ההליך:
12,SH-17-02-60340-165,בחוות דעתו של הממונה מיום 6.11.18 נמצא הנאשם כשיר לריצוי מאסר בעבודות שירות.,השתלשלות ההליך:
13,SH-17-02-60340-165,"ביום 27.10.16 נמצא בדירת מגוריו של הנאשם שתיל אחד של קנבוס, אותו גידל הנאשם באדנית, ושהגיע למשקל של 1,051.64 גרם נטו.",מעשי הנאשם:
14,SH-17-02-60340-165,"עוד נתפסו בדירה כמויות קנבוס שונות, במשקל כולל של כשישים גרם נטו, שהנאשם החזיק לצריכה עצמית.",מעשי הנאשם:
15,SH-17-02-60340-165,"אקדים ואבהיר: עמדתו של הנאשם כלפי גידול וצריכה של קנבוס היא עמדה אוהדת, שאינה תואמת את האיסור החוקי.",נסיבות העבירות – מתחם העונש ההולם:
16,SH-17-02-60340-165,"אין עניינה של פקודת הסמים המסוכנים בדברים שבלב, ומשמעות מעשיו של הנאשם לא הופכת חמורה יותר או פחות רק בשל צידודו בלגליזציה של גידול ושימוש בקנבוס.",נסיבות העבירות – מתחם העונש ההולם:
17,SH-17-02-60340-165,"מכל מקום, כבר עתה יצוין כי הנאשם חדל משימוש בקנבוס לאחר שמצא כי הסם מעכב ומפחית את תפקודו, בשלב החיים שבו עליו להתרכז במשימות של בניית קשר זוגי ומסגרת תעסוקתית [תסקיר].",נסיבות העבירות – מתחם העונש ההולם:
18,SH-17-02-60340-165,"עבירות הגידול וההחזקה שלובות זו בזו, ולכן ייקבע מתחם עונשי אחד, שבקביעתו תהווה עבירת הגידול את העבירה הדומיננטית, כטיעוני הצדדים.",נסיבות העבירות – מתחם העונש ההולם:
19,SH-17-02-60340-165,"מדובר בשתיל אחד שגודל באדנית רגילה, ללא כלים ומכשירי גידול ייעודיים (הגם שהפיק תפוקה נאה, כפי שמעידים כ-47 גרם נטו קנבוס שנמצא בדירה תלוי לייבוש).",נסיבות העבירות – מתחם העונש ההולם:
20,SH-17-02-60340-165,"נתונים אלו מוציאים את העניין מגדר עניינן של 'מעבדות גידול' בהיקף גדול או מסחרי, ותומכים בטענת הנאשם, לפיה גידל את הסם לצריכתו העצמית והשתמש בו לשם הנאה, על רקע תפיסות והתנהגויות מקובלות בקרב חבריו.",נסיבות העבירות – מתחם העונש ההולם:
21,SH-17-02-60340-165,"הנאשם יליד 1977, כבן ארבעים כיום.",נסיבות שאינן קשורות בעבירות – קביעת העונש במתחם:
22,SH-17-02-60340-165,"מוצא הנאשם במשפחה נורמטיבית, הגם שהנאשם חווה את גירושי הוריו (כשהיה בן 26) כאירוע קשה.",נסיבות שאינן קשורות בעבירות – קביעת העונש במתחם:
23,SH-17-02-60340-165,"הנאשם הוא יליד אנגליה, שם סיים לימודיו ועבד תקופות ארוכות בתחום הנדל""ן, עד שעלה ארצה מטעמים ציוניים בשנת 2011, בהיותו כבן 33.",נסיבות שאינן קשורות בעבירות – קביעת העונש במתחם:
24,SH-17-02-60340-165,"מאז עלייתו נישא הנאשם, התגרש, ועתה הוא נשוי בשנית.",נסיבות שאינן קשורות בעבירות – קביעת העונש במתחם:
25,SH-17-02-60340-165,"בישראל עבד הנאשם בתחום המכירות כשנתיים וחצי, הובטל כשנה ומנובמבר 2016 החל בעבודתו הנוכחית בתפקיד מכירות בחברת הייטק.",נסיבות שאינן קשורות בעבירות – קביעת העונש במתחם:
26,SH-17-02-60340-165,הנאשם נעדר עבר פלילי.,נסיבות שאינן קשורות בעבירות – קביעת העונש במתחם:
27,SH-17-02-60340-165,"הנאשם החל להשתמש בקנבוס בגיל 23, ושימושו הלך ותַכָף עד לשימוש יומיומי.",נסיבות שאינן קשורות בעבירות – קביעת העונש במתחם:
28,SH-17-02-60340-165,"הנאשם לא מצא פסול בשימושו בסם לצרכי הנאה והתרגעות, עד שחדל מלצרוך את הסם, כשהבין שהרגל זה מעכב את תפקודו ומפחית מיכולותיו, בתקופה בה קידם את עצמו בקשר הזוגי ובמסגרת תעסוקתית.",נסיבות שאינן קשורות בעבירות – קביעת העונש במתחם:
29,SH-17-02-60340-165,"ואכן, בבדיקת שתן נמצא הנאשם נקי מסמים.",נסיבות שאינן קשורות בעבירות – קביעת העונש במתחם:
30,SH-17-02-60340-165,"למרות זאת, שירות המבחן התרשם שהנאשם ממזער ומטשטש את משמעות מעשיו ואינו מפנים את הבעייתיות שבצריכת הסם לאורך שנים.",נסיבות שאינן קשורות בעבירות – קביעת העונש במתחם:
31,SH-17-02-60340-165,"ביחס לעבירות: הנאשם התקשה לקבל אחריות מלאה על מעשיו, אותם עשה על-רקע שימוש רב-שנים בקנבוס, ובתקופה בה היה מובטל.",נסיבות שאינן קשורות בעבירות – קביעת העונש במתחם:
32,SH-17-02-60340-165,"הנאשם תיפקד בעבר, ובוודאי שמתפקד כיום, באופן תקין.",נסיבות שאינן קשורות בעבירות – קביעת העונש במתחם:
33,SH-17-02-60340-165,"את קשיי העלייה אותם עבר יישב הנאשם במרוצת הזמן, והשירות התרשם כי בנוסף ליציבות שהשיג הנאשם, היווה ההליך הפלילי גורם הרתעה יעיל.",נסיבות שאינן קשורות בעבירות – קביעת העונש במתחם:
34,SH-17-02-60340-165,"מחד גיסא, הנאשם מנהל קשר זוגי וקריירה מיטיבים ויציבים, הוא נקי מסמים וער למחיר שגבה ממנו הסם, בפגיעה ביכולותיו ובהסתבכות בפלילים; מאידך גיסא, שירות המבחן מודאג מהיסטוריית השימוש בסמים, שללא איתור שורשיה וטיפול בה, מצביעה על סכנת הידרדרות חוזרת, כשעמדת הנאשם הנותנת לגיטימציה לשימוש בסם מגדילה את הסיכון.",נסיבות שאינן קשורות בעבירות – קביעת העונש במתחם:
35,SH-17-02-60340-165,"השירות איזן, סיכם והמליץ על ענישה מקלה של מאסר מותנה, לאחר ששלל את התאמת הנאשם לביצוע של""צ.",נסיבות שאינן קשורות בעבירות – קביעת העונש במתחם:
36,SH-17-02-60340-165,"ביחס למאסר בעבודות שירות, הזהיר השירות כי אמצעי זה יכול להפר את היציבות שהשיג הנאשם בחייו.",נסיבות שאינן קשורות בעבירות – קביעת העונש במתחם:
37,SH-17-02-60340-165,"לזכות הנאשם עומדים אפוא גורמים רבי-משקל, שגם לדעת התביעה מצדיקים את קביעת עונשו העיקרי בתחתית המתחם (הגם שכיוונה למתחם מחמיר יותר).",נסיבות שאינן קשורות בעבירות – קביעת העונש במתחם:
38,SH-17-02-60340-165,מאסר קצר בעבודות שירות לא יגרור את סוג הנזק ממנו חושש השירות.,נסיבות שאינן קשורות בעבירות – קביעת העונש במתחם:
39,SH-17-02-60340-165,לעניין ענישה נלווית: הרתעה נוספת תימצא במאסר מותנה והתחייבות.,נסיבות שאינן קשורות בעבירות – קביעת העונש במתחם:
40,SH-17-02-60340-165,"לא מצאתי צורך בחיוב בקנס, לנוכח המאסר ולנוכח העובדה שמעשי הנאשם לא נועדו להפקת רווחים.",נסיבות שאינן קשורות בעבירות – קביעת העונש במתחם:
41,SH-17-02-60340-165,"אמנע מפסילה בפועל של רישיון הנהיגה של הנאשם, כדי לא להוסיף ולפגוע באפשרויות העסקתו ולנוכח ניקיונו מסמים.",נסיבות שאינן קשורות בעבירות – קביעת העונש במתחם:
42,SH-17-02-60340-165,"חודשיים מאסר שירוצה בעבודות שירות ב""שווים בחולון"" החל מיום 30.01.19.","סוף-דבר, אני גוזר על הנאשם את העונשים הבאים:"
43,SH-17-02-60340-165,"הנאשם מוזהר, כי אי-ציות להוראות הממונה על עבודות השירות או הממונים במקום העבודות, יוביל להפסקת  העבודות ולהמשך ריצוי המאסר בכליאה.","סוף-דבר, אני גוזר על הנאשם את העונשים הבאים:"
44,SH-17-02-60340-165,"עוד מוזהר הנאשם שמציאות שרידי סם בבדיקת שתן, או ניסיון להטות תוצאותיה של בדיקת שתן, יובילו אף הם להפסקת  העבודות ולהמשך ריצוי המאסר בכליאה.","סוף-דבר, אני גוזר על הנאשם את העונשים הבאים:"
45,SH-17-02-60340-165,תשומת-לב הנאשם ליתר ההוראות שבחוות-דעתו של הממונה;,"סוף-דבר, אני גוזר על הנאשם את העונשים הבאים:"
46,SH-17-02-60340-165,"שלושה חודשי מאסר על-תנאי למשך שנתיים מהיום, שלא יעבור עבירת סם שהיא פשע;","סוף-דבר, אני גוזר על הנאשם את העונשים הבאים:"
47,SH-17-02-60340-165,"התחייבות  בסך 1,000 ₪ למשך שנתיים מהיום, שלא יעבור עבירת סם מכל סוג.","סוף-דבר, אני גוזר על הנאשם את העונשים הבאים:"
48,SH-17-02-60340-165,"לא תיחתם ההתחייבות, ייאסר הנאשם למשך חודש ימים;","סוף-דבר, אני גוזר על הנאשם את העונשים הבאים:"
49,SH-17-02-60340-165,"שלושה חודשי פסילה על-תנאי, מלקבל רישיון נהיגה או לנהוג, למשך שנתיים מהיום;","סוף-דבר, אני גוזר על הנאשם את העונשים הבאים:"
50,SH-17-02-60340-165,עותקי גזר הדין יועברו לממונה על עבודות השירות ולידיעת שירות המבחן;,הוראות נלוות:
51,SH-17-02-60340-165,"מוצגים: סם וציוד גידול יושמדו, כל מוצג אחר יועבר להכרעה פרטנית של קצין משטרה;",הוראות נלוות:
52,SH-17-02-60340-165,"פיקדון שהופקד בתיק מ""י 37422-10-16 יושב לנאשם;",הוראות נלוות:
53,SH-17-02-60340-165,זכות ערעור לבית המשפט המחוזי תוך 45 יום.,הוראות נלוות:
54,SH-17-02-60340-165,"54678313ניתן והודע היום, י""ח כסלו תשע""ט, 16 נובמבר 2018, במעמד הצדדים.",הוראות נלוות:
55,SH-17-02-60340-165,עידו דרויאן גמליאל 54678313,הוראות נלוות:
