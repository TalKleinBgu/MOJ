,verdict,text,part
0,ME-21-09-8066-499,באמצעות פרקליטות מחוז ירושלים (פלילי),מדינת ישראל
1,ME-21-09-8066-499,"על ידי ב""כ עו""ד אסף סויסה",מדינת ישראל
4,ME-21-09-8066-499,"על ידי ב""כ עו""ד שלומית עדיקה","נאור מימון, ת""ז xxxxxxxxx"
6,ME-21-09-8066-499,"פקודת הסמים המסוכנים [נוסח חדש], תשל""ג-1973: סע'  6, 7(א), (ג), 9(א), 10","נאור מימון, ת""ז xxxxxxxxx"
7,ME-21-09-8066-499,"חוק העונשין, תשל""ז-1977: סע'  40ב, 40ג, 40ד, 40ט, 400","נאור מימון, ת""ז xxxxxxxxx"
8,ME-21-09-8066-499,"הנאשם הורשע על פי הודאתו, בעובדות כתב האישום המתוקן, וזאת במסגרת הסדר טיעון, בעבירות כדלקמן: גידול סם מסוכן לפי סעיף 6 לפקודת הסמים המסוכנים (נוסח חדש), התשל""ג-1973 (להלן: ""הפקודה""); החזקת חצרים לפי סעיף 9(א) לפקודה; החזקת כלים לפי סעיף 10 רישא לפקודה; החזקת סמים שלא לצריכה עצמית לפי סעיף 7(א) בצירוף (ג) רישא לפקודה; נטילת חשמל לפי סעיף 400 לחוק העונשין, התשל""ז-1977 (להלן: "" החוק"").",רקע
9,ME-21-09-8066-499,במסגרת הסדר הטיעון לא הייתה הסכמה בין הצדדים לעניין העונש.,רקע
10,ME-21-09-8066-499,"הוסכם, כי הטיעונים לעונש יישמעו לאחר קבלת תסקיר שירות המבחן.",רקע
11,ME-21-09-8066-499,"מעובדות כתב האישום המתוקן עולה, כי מספר חודשים עובר ליום 17.8.2021 הוקמה בבית במשק 77 בישוב גפן, בדרך שאינה ידועה במדויק למאשימה, מעבדה לצורך גידול סמים מסוכנים מסוג קנבוס, אשר כללה ציוד רב לצורך גידול, ייצור, הפקת והכנת קנבוס - לרבות מערכת אוורור, דשן מנורות חשמל, גופי תאורה וחימום, מדי טמפרטורה, שנאים מסננים, מפוחים, מזגנים, משאבות מים, צינורות השקיה, מאווררים, בריכות מים, בתי מנורות, אדניות משקל דיגיטלי, מייבשים וכלי עבודה (להלן: ""המעבדה"").",רקע
12,ME-21-09-8066-499,"החל מתחילת חודש אפריל 2021 ועד ליום מעצרו של הנאשם ביום 17.8.2021, החזיק הנאשם במעבדה וגידל בתוכה כ-250 שתילים של סם מסוכן מסוג קנבוס, במשקל כולל של 80 קילוגרם נטו.",רקע
13,ME-21-09-8066-499,"בתקופה הרלבנטית לכתב האישום, ובמטרה לחסוך בהוצאות החשמל בגין תהליך הגידול, הייצור והפקת הסם המסוכן מסוג קנבוס, חוברה המעבדה, חיבור לא חוקי ומסוכן, אל קופסאות החיבורים של חברת החשמל הממוקמות מחוץ לדירה, אשר התפצל לארבעת החדרים בדירה בהם גידל הנאשם סם מסוכן מסוג קנבוס, כך שהחשמל הזין את הדירה מבלי שהנאשם נשא בעלויות צריכת החשמל המלאות של הדירה.",רקע
14,ME-21-09-8066-499,חיבור החשמל בדרך המפורטת לעיל יצרה סכנה בטיחותית מידית לגוף ולרכוש.,רקע
15,ME-21-09-8066-499,"שווי החשמל שגנב הנאשם בדרך המפורטת לעיל, הינו כ-73,714 ₪.",רקע
16,ME-21-09-8066-499,"בנוסף, החזיק הנאשם שקית ובה סם מסוכן מסוג קנבוס במשקל 129.27 גרם, מוכנה לשימושו האישי של הנאשם.",רקע
17,ME-21-09-8066-499,במעשיו המתוארים לעיל גידל וייצר הנאשם סם מסוכן מסוג קנבוס.,רקע
18,ME-21-09-8066-499,"הנאשם החזיק בחצרים לשם הכנת סם מסוכן מסוג קנבוס ללא היתר, וכן החזיק הנאשם בסם מסוכן מסוג קנבוס שלא לצריכה עצמית ובכלים המשמשים להכנת סם מסוכן או לצריכתו שלא בהיתר.",רקע
19,ME-21-09-8066-499,"בנוסף, נטל הנאשם או צרך חשמל שאינו זכאי לו במזיד או במרמה.",רקע
20,ME-21-09-8066-499,"מתסקיר שירות המבחן מיום 4.4.2022 עולה, כי הנאשם בן 30, הבן הבכור להוריו ולו אח צעיר, נשוי.",תסקירי שירות המבחן
21,ME-21-09-8066-499,"אביו בן 68 ואמו בת 64 ולשני הוריו ילדים נוספים מנישואים קודמים, עם חלקם הוא מקיים קשר חלקי.",תסקירי שירות המבחן
22,ME-21-09-8066-499,הוריו התגרשו בעת שהיה כבן 16 ותקופה זו הייתה מורכבת רגשית עבורו.,תסקירי שירות המבחן
23,ME-21-09-8066-499,עם חלוף הזמן חלה התייצבות ביחסים בין ההורים.,תסקירי שירות המבחן
24,ME-21-09-8066-499,"הנאשם השלים 11 שנות לימוד, אובחן עם לקות למידה, עיכוב בהתפתחות שפתית, ושולב בכיתה קטנה.",תסקירי שירות המבחן
25,ME-21-09-8066-499,"בד בבד, החל לעבוד באופן מזדמן סביב התקופה בה התגרשו הוריו, והחל בצריכת סמים.",תסקירי שירות המבחן
26,ME-21-09-8066-499,"בגיל המתאים גויס לצה""ל ושירת כנהג, ולמרות שביקש שינוי בתפקיד על מנת שיוכל לסייע בפרנסת אביו, הוא לא נענה, ולאחר שנפקד מספר פעמים מהשירות, שוחרר.",תסקירי שירות המבחן
27,ME-21-09-8066-499,"בהמשך הקים עסק בתחום שטיפת הרכבים, אולם הוא נסגר כעבור שנתיים בשל קשיים בניהול כספי, ומאז עבד באופן לא יציב.",תסקירי שירות המבחן
28,ME-21-09-8066-499,הנאשם הופנה לשירות המבחן עוד בשלב המעצר וביטא נכונות להיעזר בגורמי טיפול במסגרת שירות המבחן בתחום ההתמכרויות.,תסקירי שירות המבחן
29,ME-21-09-8066-499,"זאת בשונה מהתנהלותו טרם מעצרו, שאז נמנע מלשתף אחרים במצבו, או לפנות לגורמי טיפול, דבר שהוביל להידרדרות נוספת במצבו.",תסקירי שירות המבחן
30,ME-21-09-8066-499,"במסגרת פיקוח המעצרים, טופל הנאשם ביחידה העירונית לנפגעי סמים בחולון, ובדיקות הסם שלו נמצאו נקיות.",תסקירי שירות המבחן
31,ME-21-09-8066-499,"סופו של דבר, שירות המבחן ביקש לדחות את הדיון על מנת להעמיק את הטיפול בו, ובית המשפט נעתר לבקשה על מנת שימוצה הקשר עם שירות המבחן.",תסקירי שירות המבחן
32,ME-21-09-8066-499,"בתסקיר שירות המבחן מיום 21.6.2022, שירות המבחן דיווח כי הנאשם השתלב בטיפול ביחידה להתמכרויות, כי הוא נקי מסמים ועובר טיפול פרטני וקבוצתי.",תסקירי שירות המבחן
33,ME-21-09-8066-499,"כמו כן, ביקש הנאשם לצאת ממעצר הבית למקום העבודה בו עבד בשנתיים טרם מעצרו.",תסקירי שירות המבחן
34,ME-21-09-8066-499,מעסיקו של הנאשם נרתם לעניין והביע נכונות להעסיקו ולסייע בשיקומו.,תסקירי שירות המבחן
35,ME-21-09-8066-499,"המעסיק ציין, כי טרם המעצר, הנאשם לא דיווח על שימוש בסמים ולא הייתה בעיתיות בעבודתו, אך כעת משהדברים ידועים, הוא מבקש לסייע לו.",תסקירי שירות המבחן
36,ME-21-09-8066-499,"על כן שירות המבחן ביקש להיעתר לבקשה ולאפשר לו לעבוד, כאשר בד בבד, שירות המבחן ימשיך לעקוב אחריו.",תסקירי שירות המבחן
37,ME-21-09-8066-499,"בדיון מיום 11.7.2022, לאחר שבית המשפט התרשם מהמעסיק וממנהלת העבודה, הוחלט על המשך מעקב אחר הנאשם בהשתלבותו בהליך הטיפולי בשירות המבחן, וכן לאפשר לו לצאת לעבודה.",תסקירי שירות המבחן
38,ME-21-09-8066-499,"בתסקירי שירות המבחן מיום 25.10.2022 ו-27.10.2022, דיווח שירות המבחן על כך שהנאשם משתף פעולה כנדרש בטיפול הייעודי, במסגרת היחידה להתמכרויות בחולון.",תסקירי שירות המבחן
39,ME-21-09-8066-499,"הנאשם נמצא בשלבי סיום של התכנית, ולאור עזיבת העובדת הסוציאלית המטפלת בו, ביקש שירות המבחן לדחות את גזר הדין בארבעה חודשים נוספים, על מנת להמשיך ולבחון את התנהלותו ויכולותיו של הנאשם לשמור על שיתוף פעולה גבוה ולהשתמש בכלים הטיפוליים שרכש עד כה, גם לאחר החלפת העובדת הסוציאלית המטפלת בו.",תסקירי שירות המבחן
40,ME-21-09-8066-499,"על כן, בהמשך להחלטות הקודמות ולהסכמת הצדדים, בית המשפט נעתר לבקשה.",תסקירי שירות המבחן
41,ME-21-09-8066-499,"בנסיבות אלה שירות המבחן סבר, כי יש להסיר את התנאים המגבילים לאור הסיכון הנמוך מהנאשם, ולעקוב אחריו במשך ארבעה חודשים נוספים, על מנת לראות כיצד יתמודד בתנאים נורמטיביים פתוחים, בטרם תגובש המלצה סופית בעניין.",תסקירי שירות המבחן
42,ME-21-09-8066-499,"בישיבת יום 5.3.2023 הסכימו הצדדים לדחות את הדיון לארבעה חודשים, בהתאם להמלצת שירות המבחן.",תסקירי שירות המבחן
43,ME-21-09-8066-499,עוד הוסכם שהנאשם ישהה במעצר בית לילי בין חצות לשש בבוקר עד לקבלת תסקיר מסכם בעניינו.,תסקירי שירות המבחן
44,ME-21-09-8066-499,בית המשפט נעתר לבקשה.,תסקירי שירות המבחן
45,ME-21-09-8066-499,"בתסקיר המסכם מיום 25.6.2023 ציין שירות המבחן, כי הנאשם התמיד בטיפול מאז חודש פברואר 2022 ללא כל סטייה מכללי המסגרת.",תסקירי שירות המבחן
46,ME-21-09-8066-499,"נמסר, כי הנאשם שומר על ניקיון מלא מסמים, מגיע לשיחות פרטניות ומשולב בקבוצת ""יחסים"" המיועדת למטופלים ותיקים.",תסקירי שירות המבחן
47,ME-21-09-8066-499,"שירות המבחן התרשם, כי הנאשם ערך תהליך כן ומעמיק של טיפול, במסגרתו הגיע לרמות גבוהות של חשיפה אישית ונכונות לחקור את כשליו, אם באירוע העבירה ואם בתחומי חייו האחרים.",תסקירי שירות המבחן
48,ME-21-09-8066-499,"הוא אינו פועל עוד מתוך אימפולסיביות, שולט בדחפיו והסיכון בהסתבכותו בפלילים פחת באופן משמעותי.",תסקירי שירות המבחן
49,ME-21-09-8066-499,"על כן, המליצו גורמי הטיפול על ענישה שלא תקטע את הרצף הטיפולי בו הוא נתון.",תסקירי שירות המבחן
50,ME-21-09-8066-499,"צוין, כי הנאשם ואביו מצויים במצב כלכלי מורכב, והחלו בהליכים להסדרת חובותיהם.",תסקירי שירות המבחן
51,ME-21-09-8066-499,"גם בקשר הזוגי, הנאשם שיתף במצבו המשפטי לאשורו ומבטא את עצמו ללא חשש מחשיפת רגשותיו.",תסקירי שירות המבחן
52,ME-21-09-8066-499,הנאשם גם התרחק מחברים שעלולים לסכנו ומכל חשיפה חוזרת לסם.,תסקירי שירות המבחן
53,ME-21-09-8066-499,"מאז ביצוע עבירות אלה, לא נפתחו לנאשם תיקים נוספים וגם לאחר הסרת כל התנאים המגבילים, וקבלת מידה גבוהה יותר של חופש פעולה, הוא מתנהל היטב עם מצבי חייו, ומפעיל את הכלים הטיפוליים שרכש במצבים מעוררי מתח או קונפליקט.",תסקירי שירות המבחן
54,ME-21-09-8066-499,"שירות המבחן התרשם, שאין לנאשם דפוסי חשיבה והתנהגות שוליים מופנמים, וכן התרשם שנסיבות החיים, קרי הקושי בלימודים, והקושי החברתי והמשפחתי, הובילו אותו להתמכרות לסמים ולטשטוש גבולות נוסף בתחום הפלילי.",תסקירי שירות המבחן
55,ME-21-09-8066-499,"עמדותיו השתנו בעקבות הטיפול המשמעותי שעבר, וכיום הוא מבטא חרטה והפנמה של חומרת המעשים, וההליך הפלילי היווה גורם מרתיע עבורו נוכח המחירים ששילם בעת שהייתו במעצר, במעצר בית ובתנאים מגבילים.",תסקירי שירות המבחן
56,ME-21-09-8066-499,"סופו של דבר, שירות המבחן המליץ על ענישה שיקומית שחורגת לקולה ממתחם העונש ההולם.",תסקירי שירות המבחן
57,ME-21-09-8066-499,"לחילופין, הוסיף שירות המבחן, שאם בית המשפט יסבור שיש להטיל עונש מאסר, הוא ירוצה בעבודות שירות לצד העמדתו של הנאשם בצו מבחן והטלת מאסר על תנאי מרתיע.",תסקירי שירות המבחן
58,ME-21-09-8066-499,"ב""כ המאשימה הגיש את גיליון ההרשעות הקודמות של הנאשם, וכן צילומים המתעדים את הדירה בה גודלו הסמים (ת/1).",ראיות לעונש
59,ME-21-09-8066-499,"ב""כ הנאשם הגיש את התעודות הבאות: תעודה מאגף הרווחה בעיריית חולון על כך שהנאשם סיים קבוצת מתחילים ביחידה לטיפול בהתמכרויות, הכוללת דברי הערכה שכתבה לו העובדת הסוציאלית שטיפלה בו במסגרת אותה קבוצה (נ/1); תעודת הערכה ממעסיקו של הנאשם, שציין שהוא מרוצה מתפקודו ושהוא עושה את עבודתו נאמנה, משקיע ומגדיל ראש ולוקח אחריות בעבודה, ומקווה שיוכל להמשיך להעסיק אותו לתמוך בו.",ראיות לעונש
60,ME-21-09-8066-499,"עוד ציין המעסיק, כי הוא רואה שינוי גדול באופן התנהלותו של הנאשם, והוא מאוד מרוצה מכך (נ/2); תעודת סיום מאגף הרווחה בעיריית חולון, על כך שהנאשם סיים קבוצת ""לימודי 12 הצעדים"" ביחידה לטיפול בהתמכרויות (נ/3).",ראיות לעונש
61,ME-21-09-8066-499,"בנוסף, הגיש ב""כ הנאשם תלושי שכר של הנאשם (נ/4) ומסמכים המעידים על התיקים בהוצאה לפועל התלויים ועומדים כנגדו (נ/5).",ראיות לעונש
62,ME-21-09-8066-499,"ב""כ המאשימה התייחס בטיעוניו לחומרת העבירה, בשים לב לציוד הרב שכללה המעבדה, לכמות השתילים שנמצאו בה ולמשקל הכולל של הסם.",טיעוני הצדדים לעונש
63,ME-21-09-8066-499,"בנוסף, ציין שהנאשם גם חיבר את המעבדה באופן לא חוקי לקופסאות החשמל, מבלי לשאת בעלויות הגבוהות בסך 73,714 ₪, שלמעשה נגנבו.",טיעוני הצדדים לעונש
64,ME-21-09-8066-499,"כמו כן, נתפסו במעבדה סמים שלא לצריכה עצמית, שקית ובה 129.27 גרם סם מסוכן.",טיעוני הצדדים לעונש
65,ME-21-09-8066-499,"ב""כ המאשימה הוסיף ועמד על המניע לביצוע העבירות, והוא הרצון לרווח קל בזמן קצר.",טיעוני הצדדים לעונש
66,ME-21-09-8066-499,"ב""כ המאשימה הדגיש, כי מדובר בעבירות מתוכננות היטב, ובחיבור החשמל יש גם סיכון לגוף ולנפש, שכן מדובר בחיבור פיראטי.",טיעוני הצדדים לעונש
67,ME-21-09-8066-499,"ב""כ המאשימה טען, שהערכים החברתיים שנפגעו כתוצאה ממעשיו של הנאשם הם פגיעה בשלומו של הציבור, והנזקים הישירים שנגרמים כתוצאה משימוש בסמים.",טיעוני הצדדים לעונש
68,ME-21-09-8066-499,"לתמיכה בטיעוניו הגיש ב""כ המאשימה פסיקה במקרים דומים, וציין שיש להסתכל לא רק על הכמות שנתפסה בפועל, אלא יש לתת דגש על פוטנציאל הגידול, ההפצה והשיווק ולנזק שייגרם כתוצאה מהם, שכן אם החיפוש היה מתבצע חודש או חודשיים לאחר מכן, כמובן שהשתילים היו גדולים יותר.",טיעוני הצדדים לעונש
69,ME-21-09-8066-499,"בהתחשב במדיניות הענישה הנוהגת ובפגיעה בערכים המוגנים, טען ב""כ המאשימה למתחם עונש הולם הנע בין 26 ל-50 חודשי מאסר.",טיעוני הצדדים לעונש
70,ME-21-09-8066-499,"ב""כ המאשימה טען שמדובר בתופעה שהיא מכת מדינה, ולכן על בית המשפט להעביר מסר, כי מדובר בהתנהלות פסולה.",טיעוני הצדדים לעונש
71,ME-21-09-8066-499,"לדבריו, אין מקום לתת לתופעה זו יחס סלחני, ואין לנהוג במדיניות ענישה מקלה בעבירות מסוג זה, אלא במצבים של שיקום יוצאי דופן, שלדידו, אינו מתקיים בענייננו.",טיעוני הצדדים לעונש
72,ME-21-09-8066-499,"גם בעניין זה הפנה ב""כ המאשימה לפסיקה לתמיכה בטיעוניו.",טיעוני הצדדים לעונש
73,ME-21-09-8066-499,"אשר לעונש המתאים- ב""כ המאשימה ציין את עברו הפלילי של הנאשם, שהוא בעבירת סמים.",טיעוני הצדדים לעונש
74,ME-21-09-8066-499,"אשר לתסקירי שירות המבחן- ב""כ המאשימה סבר שיש לדחות את המלצתם, שכן ההליך השיקומי נוגע להתמכרותו של הנאשם מסמים, ואילו בענייננו אין מדובר בגידול סמים לצריכה עצמית, אלא על מעבדה משמעותית, ולכן בעבירות כאלה רכיב השיקום צריך לקבל משקל נמוך יותר.",טיעוני הצדדים לעונש
75,ME-21-09-8066-499,"נטען, כי שיקולי שיקום הם רק אחד מתוך מגוון שיקולים שעל בית המשפט לשקול, ובעבירות מסוג זה, יש ליתן דגש על שיקולי הלימה והרתעת הרבים, בשים לב גם לכך שהעונש הקבוע לצד העבירה עומד על 20 שנה.",טיעוני הצדדים לעונש
76,ME-21-09-8066-499,"על כן, סבר ב""כ המאשימה שהנסיבות האישיות של הנאשם צריכות לסגת מפני האינטרס הציבורי, על מנת שיועבר מסר ברור בדבר פסלות התופעה והיעדר הכדאיות הכלכלית שבה.",טיעוני הצדדים לעונש
77,ME-21-09-8066-499,"גם בעניין זה הגיש ב""כ המאשימה פסיקה לתמיכה בטענותיו.",טיעוני הצדדים לעונש
78,ME-21-09-8066-499,"סופו של דבר, עתר ב""כ המאשימה להטלת עונש בחלק התחתון של מתחם העונש ההולם, אך לא בתחתיתו, לצד הטלת קנס משמעותי ומאסר מותנה.",טיעוני הצדדים לעונש
79,ME-21-09-8066-499,עוד ביקש להכריז על הנאשם כסוחר סמים ולהורות על חילוט הרכוש המצוין בפרק ג' לכתב האישום.,טיעוני הצדדים לעונש
80,ME-21-09-8066-499,"מנגד, טענה ב""כ הנאשם כי יש לתת דגש על שיקולי השיקום, בציינה כי הנאשם בן 31, שהחל לצרוך סמים בגיל 16.",טיעוני הצדדים לעונש
81,ME-21-09-8066-499,"עוד ציינה ב""כ הנאשם, שהנאשם שהה במעצר ממש במשך 3.5 חודשים ובהמשך שהה במעצר בית מלא למשך שנה.",טיעוני הצדדים לעונש
82,ME-21-09-8066-499,לאחר מכן יצא לעבוד ובמשך כל התקופה הוכיח הנאשם כי הוא ראוי לאמון ולא הפר את התנאים.,טיעוני הצדדים לעונש
83,ME-21-09-8066-499,"הנאשם עשה כברת דרך ארוכה וחיובית עם שירות המבחן, הוא כיום עובד, לקח אחריות על מעשיו והביע חרטה, והחזרתו למאסר בשלב זה עלולה לפגוע בכל תהליך השיקום, ובכך ייפגע האינטרס הציבורי.",טיעוני הצדדים לעונש
84,ME-21-09-8066-499,"ב""כ הנאשם ציינה, כי הפסיקה אליה הפנתה המאשימה נוגעת לכמות רבה יותר של שתילים וגם במקרים כאלה הוטלו על נאשמים עונשי מאסר בדרך של עבודות שירות.",טיעוני הצדדים לעונש
85,ME-21-09-8066-499,"ב""כ הנאשם הוסיפה, כי הנאשם הבין כיצד להתנהל באופן נורמטיבי, הוא עובד, מסדיר את חובותיו וקיבל המלצות חיוביות ממעסיקו.",טיעוני הצדדים לעונש
86,ME-21-09-8066-499,"לכן, לדידה, זה המקרה לסטות ממתחם העונש ההולם מטעמי שיקום, והגישה פסיקה לתמיכה בטענותיה.",טיעוני הצדדים לעונש
87,ME-21-09-8066-499,"ב""כ הנאשם עתרה להסתפק בעונש מאסר של שישה חודשים שירוצה בעבודות שירות לצד ענישה צופה פני עתיד, ולאמץ את המלצת שירות המבחן.",טיעוני הצדדים לעונש
88,ME-21-09-8066-499,"לצד זאת, הנאשם גם ימשיך בפיקוח קצין מבחן וימשיך בתהליך החיובי שהחל ויקבל את מלוא הכלים להמשיך בדרך זו.",טיעוני הצדדים לעונש
89,ME-21-09-8066-499,"בתום טיעוני בא כוחו, הנאשם מסר שהוא עבר דרך ארוכה מאז מעצרו, עבר טיפולי גמילה מסמים בהם ניתנו לו גם כלים לחיים עצמם.",טיעוני הצדדים לעונש
90,ME-21-09-8066-499,"כמו כן, הנאשם לקח אחריות למעשיו והצטער עליהם, והדגיש שזו הייתה הפעם הראשונה שהוא הסתבך בעבירות מסוג זה.",טיעוני הצדדים לעונש
91,ME-21-09-8066-499,"על פי סעיף 40ב לחוק, העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
92,ME-21-09-8066-499,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
93,ME-21-09-8066-499,"הערך החברתי המוגן העומד בבסיס עבירות הסמים הוא בראש ובראשונה בריאות הציבור, וכן ההגנה על שלום הציבור ובטחונו מפני הנזקים הישירים והעקיפים הנגרמים כתוצאה מגידול הסמים.",מתחם העונש ההולם
94,ME-21-09-8066-499,"בתי המשפט הדגישו לא אחת את הצורך במיגור עבירות אלה וזאת בכל שלבי הפצת הסם, החל בשימוש עצמי וכלה בעבירות הסחר החמורות.",מתחם העונש ההולם
95,ME-21-09-8066-499,"העבירה של גידול והפקת סם מגלמת בתוכה חומרה יתרה בשים לב לכך שבביצועה יש משום יצור, יש מאין, שרשרת חדשה של הפצת הסם שבסופה יגיעו לצרכני סמים חדשים.",מתחם העונש ההולם
96,ME-21-09-8066-499,"תופעת המעבדות או המשתלות לגידול סמים הפכה בשנים האחרונות לתופעה נפוצה, אשר טמון בחובה פוטנציאל נזק רב, בשל החשש שהסם אשר גדל במקום יתגלגל לשוק הסמים, לגורמים עבריינים ומשם לציבור.",מתחם העונש ההולם
97,ME-21-09-8066-499,"אשר למדיניות הענישה, הפסיקה מבחינה בין המקרים השונים בהתחשב בכמות הסם שנתפסה, סוג הסם, טיב המעבדה ומשך פעולתה וכן מידת מעורבותו של הנאשם בגידול או עבירות קשורות נוספות בהן הואשם.",מתחם העונש ההולם
98,ME-21-09-8066-499,"להלן אביא פסיקה מאירועים דומים, כדלהלן:",מתחם העונש ההולם
99,ME-21-09-8066-499,"סעיף 40ג לחוק קובע, כי בעת קביעת מתחם העונש ההולם על בית המשפט להתחשב בנסיבות הקשורות בביצוע העבירה בהתאם לסעיף 40ט לחוק.",מתחם העונש ההולם
100,ME-21-09-8066-499,"במסגרת הנסיבות הקשורות בביצוע העבירה, יש לתת את הדעת לכך שמדובר בעבירה מתוכננת היטב.",מתחם העונש ההולם
101,ME-21-09-8066-499,"כפי שניתן להתרשם מהתמונות בת/2 ומהאמור בכתב האישום המתוקן, מדובר בבית גדול שחלק נכבד ממנו שימש כמעבדה שבה גידל הנאשם את הסמים.",מתחם העונש ההולם
102,ME-21-09-8066-499,"המעבדה כללה ציוד רב, לרבות מערכת אוורר, דשן, מנורות חשמל, גופי תאורה וחימום, שנאים, מסננים, מזגנים, משאבות מים, צינורות השקיה ועוד.",מתחם העונש ההולם
103,ME-21-09-8066-499,לכך יש להוסיף את חיבורה הלא חוקי והמסוכן אל קופסת החיבורים של חברת החשמל.,מתחם העונש ההולם
104,ME-21-09-8066-499,עוד יש לתת את הדעת לכך שמדובר בעבירה מתמשכת המצריכה באופן תדיר ביצוע פעולות לצורך גידול הסם והשבחתו.,מתחם העונש ההולם
105,ME-21-09-8066-499,"כמו כן יש לציין כי הנאשם מואשם לבדו בכתב האישום, ועל כן יש לראות בו כמי שאחראי באופן בלעדי לביצוע העבירות כמו גם לנזקים שגרמו ואלו הפוטנציאליים.",מתחם העונש ההולם
106,ME-21-09-8066-499,"אשר לנזק שנגרם מביצוע העבירות, הרי שלא ניתן לדעת איזו כמות של סמים גודלה במעבדה ויוצאה ממנה במשך התקופה בה גידל הנאשם את הסמים, אולם לנוכח המשקל המשמעותי של הסמים שנתפסו בה בסופו של דבר, מובן כי מדובר בנזק אפשרי משמעותי שנגרם ושצפוי היה להיגרם.",מתחם העונש ההולם
107,ME-21-09-8066-499,"כמו כן, חיבור החשמל בדרך שתוארה בכתב האישום יצרה סכנה בטיחותית מידית לגוף ולרכוש, והנזק הקנייני שנגרם לחברת החשמל, בסך של 73,714 ₪, ושצפוי היה להיגרם אילו המעבדה הייתה ממשיכה לפעול, הוא רב מאוד.",מתחם העונש ההולם
108,ME-21-09-8066-499,"בנוסף, יש ליתן משקל לכך שהעבירות בוצעו בעבור בצע כסף.",מתחם העונש ההולם
109,ME-21-09-8066-499,"לאור כל זאת ובשים לב לענישה הנוהגת, אני סבורה כי מתחם העונש ההולם בעניינו של הנאשם נע בין עונש של 24 חודשי מאסר לריצוי בפועל ועד ל-48 חודשי מאסר לריצוי בפועל לצד ענישה נלווית.",מתחם העונש ההולם
110,ME-21-09-8066-499,"המחוקק קבע בסעיף 40ד לחוק, כי גם במקרה בו מעשה העבירה ומידת אשמו של הנאשם הם בעלי חומרה יתרה, אם הנאשם השתקם, או שיש סיכוי של ממש שישתקם, בנסיבות מיוחדות ויוצאות דופן, יכול בית המשפט לקבוע, כי העונש שיוטל עליו יחרוג ממתחם העונש ההולם, וזאת מטעמי שיקום.",חריגה ממתחם העונש ההולם
111,ME-21-09-8066-499,"כאמור, בית המשפט לא יחרוג לקולה מהמתחם משיקולי שיקום כעניין שבשגרה, אלא לנסיבות מיוחדות ויוצאות דופן.",חריגה ממתחם העונש ההולם
112,ME-21-09-8066-499,בית המשפט העליון עמד על כך בעניין פלוני:,חריגה ממתחם העונש ההולם
113,ME-21-09-8066-499,"בעניין פלוני, בית המשפט העליון קבע, כי חרף שיתוף הפעולה של המשיב עם שירות המבחן, והשיפור ביכולתו לשתף בקשיים רגשיים ולהתמודד עם קונפליקטים, לא התקיימו ""אינדיקציות ממשיות לשינוי עמוק ומובהק בדרך החשיבה של המשיב ובהתנהגותו, באופן שמבסס ברמה המספקת הצדקה להעדיף במקרה זה את הפן השיקומי על פני ענישה הולמת"" (שם, פסקה 17).",חריגה ממתחם העונש ההולם
114,ME-21-09-8066-499,"בענייננו, אין ספק שהנאשם עבר דרך טיפולית משמעותית.",חריגה ממתחם העונש ההולם
115,ME-21-09-8066-499,"כפי שעולה מתסקירי שירות המבחן, הנאשם, שהחל להשתמש בסמים בגיל 16, השתתף בתכנית לגמילה מהתמכרות לסמים אותה סיים בהצלחה.",חריגה ממתחם העונש ההולם
116,ME-21-09-8066-499,"זו פעם ראשונה שהוא מטפל בבעיית ההתמכרות לסמים, וקנה כלים להתמודדות עם הקשיים איתם הוא מתמודד גם במישור הכלכלי והמשפחתי.",חריגה ממתחם העונש ההולם
117,ME-21-09-8066-499,"כמו כן, הוא חזר לעבוד, ומעסיקו מדווח, כי הוא משקיע בעבודתו ולוקח על עצמו אחריות.",חריגה ממתחם העונש ההולם
118,ME-21-09-8066-499,"עם זאת, אין מדובר במי שלא ניהל אורח חיים מתפקד טרם מעצרו וסבל מהתמכרות קשה לסמים.",חריגה ממתחם העונש ההולם
119,ME-21-09-8066-499,"כפי שנמסר ממעסיקו, הנאשם עבד במשך שנתיים במקום העבודה ולא היתה בעייתיות בהתנהלותו, ולא המעסיק ולא בני משפחתו היו מודעים לבעיית ההתמכרות.",חריגה ממתחם העונש ההולם
120,ME-21-09-8066-499,"הנאשם נקלע לחובות כפי שעולה ממסמך נ/5 והתפתה לעשות רווחים קלים, ואין זיקה ישירה בין התמכרותו לבין המניע לביצוע העבירות.",חריגה ממתחם העונש ההולם
121,ME-21-09-8066-499,"אכן, יש לברך את הנאשם על התמדתו בתכנית הטיפולית שבה לקח חלק ובהתרחקותו מעולם הסמים ומחברה רעה.",חריגה ממתחם העונש ההולם
122,ME-21-09-8066-499,"עם זאת, סבורתני כי נסיבותיו של הנאשם ואופיו של התהליך השיקומי שבו השתתף, אינם מגיעים לכדי אותו סוג של תהליך שיקום אשר מצדיק חריגה ניכרת לקולה ממתחם העונש ההולם לפי סעיף 40ד, עד כדי השתת מאסר שירוצה בעבודות שירות.",חריגה ממתחם העונש ההולם
123,ME-21-09-8066-499,"על כן, לא מצאתי לחרוג ממתחם העונש ההולם באופן ניכר ולקבל את המלצת שירות המבחן במלואה, אך ניתן לה משקל משמעותי בעת קביעת העונש, שכן הגם שהיה מקום ליתן דגש על שיקולי הרתעת הרבים והיחיד, עונשו של הנאשם יחרוג ממתחם העונש ההולם במידה שאינה ניכרת, ויקבע בסמוך לרף התחתון של מתחם העונש ההולם.",חריגה ממתחם העונש ההולם
124,ME-21-09-8066-499,"משכך, מצאתי מקום לחרוג ממתחם העונש ההולם חריגה שאינה ניכרת, וכפי שיפורט בהמשך, התהליך הטיפולי שעבר הנאשם יקבל ביטוי במסגרת גזירת העונש.",חריגה ממתחם העונש ההולם
125,ME-21-09-8066-499,"במסגרת הנסיבות שאינן קשורות לביצוע העבירה, שקלתי את גילו הצעיר יחסית של הנאשם, וכן את העובדה שזה לו מאסרו הראשון, על משמעויותיה הקשות עבור הנאשם.",העונש המתאים
126,ME-21-09-8066-499,"כמו כן לקחתי בחשבון לקיחת האחריות של הנאשם, הבעת החרטה והחיסכון בזמן שיפוטי משמעותי.",העונש המתאים
127,ME-21-09-8066-499,"עוד, התחשבתי בכך שהנאשם שהה במעצר ממש במשך למעלה משלושה חודשים ובהמשך במעצר בית למשך שנה, ולאחר מכן בתנאים מגבילים.",העונש המתאים
128,ME-21-09-8066-499,"כמו כן, התחשבתי בחלוף הזמן של כשנתיים מאז ביצוע העבירות, ואת התקדמותו החיובית של הנאשם בתהליך הטיפולי כמתואר לעיל.",העונש המתאים
129,ME-21-09-8066-499,"בנוסף, שקלתי כי לנאשם הרשעה אחת משנת 2014 בעבירה של החזקה או שימוש בסמים לצריכה עצמית שבגינה נגזרו עליו 3 חודשי מאסר על תנאי והתחייבות להימנע מעבירה על סך 1,000 ₪.",העונש המתאים
130,ME-21-09-8066-499,"כאמור, על אף שהיה מקום לגזור על הנאשם עונש בחלק עליון של הרף התחתון של מתחם העונש ההולם, בשל הצורך בהרתעת הרבים והיחיד, כאמור מטעמי שיקום אגזור את העונש בסמוך לרף התחתון של מתחם העונש ההולם.",העונש המתאים
131,ME-21-09-8066-499,"בנוסף, על אף שהיה ראוי להטיל על הנאשם קנס משמעותי, מאחר שמדובר בעבירות המבוצעות ממניע כלכלי, החלטתי שלא לעשות כן, וזאת כדי להושיט לנאשם יד, בשל כך שהוא מצוי בחובות ועומד לרצות עונש מאסר ממושך, על מנת שיחזור לחברה ללא חובות כספיים נוספים.",העונש המתאים
132,ME-21-09-8066-499,"מטעם זה גם לא פסקתי פיצוי לחברת החשמל בגדרי הליך זה, ופתוחה לפניה הדרך לפתוח בהליך אחר לשם כך, והיא תעשה כחוכמתה.",העונש המתאים
133,ME-21-09-8066-499,"אשר על כן, הנני גוזרת על הנאשם את העונשים הבאים כדלהלן:",העונש המתאים
134,ME-21-09-8066-499,18 חודשי מאסר לריצוי בפועל בניכוי ימי מעצרו (17.8.2021 עד 24.11.2021).,העונש המתאים
135,ME-21-09-8066-499,"12 חודשי מאסר, הנאשם לא ירצה עונש זה אלא אם יעבור בתוך 3 שנים מיום שחרורו מהמאסר על כל עבירת סמים מסוג פשע.",העונש המתאים
136,ME-21-09-8066-499,"3 חודשי מאסר, הנאשם לא ירצה עונש זה אלא אם יעבור בתוך 3 שנים מיום שחרורו מהמאסר על כל עבירת סמים מסוג עוון.",העונש המתאים
137,ME-21-09-8066-499,"אני מכריזה על הנאשם סוחר סמים ומורה על חילוט מערכת אוורור, דשן מנורות חשמל, גופי תאורה וחימום, מדי טמפרטורה, שנאים מסננים, מפוחים, מזגנים, משאבות מים, צינורות השקיה, מאווררים, בריכות מים, בתי מנורות, אדניות, משקל דיגיטלי, מייבשים וכלי עבודה שישמשו לגידול הסמים.",העונש המתאים
138,ME-21-09-8066-499,5129371העתק גזר הדין ישלח לשירות המבחן.,העונש המתאים
139,ME-21-09-8066-499,זכות ערעור לבית המשפט העליון בתוך 45 יום מהיום.,העונש המתאים
140,ME-21-09-8066-499,"ניתן היום,  ב' אב תשפ""ג, 20 יולי 2023, במעמד ב""כ הצדדים והנאשם.",העונש המתאים
141,ME-21-09-8066-499,חנה מרים לומפ 54678313,העונש המתאים
