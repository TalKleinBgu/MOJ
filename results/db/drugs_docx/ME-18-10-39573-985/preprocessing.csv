,verdict,text,part
0,ME-18-10-39573-985,"בשם המאשימה: עו""ד יאיר גויכמן"," מייסרא נדאף ת""ז  xxxxxxxxxx"
1,ME-18-10-39573-985,"בשם הנאשם: עו""ד שאדי דבאח"," מייסרא נדאף ת""ז  xxxxxxxxxx"
2,ME-18-10-39573-985,"פקודת הסמים המסוכנים [נוסח חדש], תשל""ג-1973: סע'  7(א), ג"," מייסרא נדאף ת""ז  xxxxxxxxxx"
3,ME-18-10-39573-985,"פקודת המבחן [נוסח חדש], תשכ""ט-1969: סע'  20(4)"," מייסרא נדאף ת""ז  xxxxxxxxxx"
4,ME-18-10-39573-985,"ביום 06.02.2022 נידון הנאשם למאסר בפועל של 9 חודשים לריצוי בעבודות שירות, מאסר על תנאי וצו מבחן למשך 18 חודשים.",גזר דין
5,ME-18-10-39573-985,"זאת בגין עבירות בהן הורשע של החזקת סם מסוכן שלא לצריכה עצמית לפי סעיף 7(א) + (ג) רישא לפקודת הסמים המסוכנים [נוסח חדש] תשל""ג-1973.",גזר דין
6,ME-18-10-39573-985,"בהמשך, לאחר שהנאשם הפסיק לשתף פעולה הוגשה בקשה על ידי שירות המבחן לדון מחדש בצו המבחן.",גזר דין
7,ME-18-10-39573-985,"המדינה טענה שהבקשה הראשונה של שירות המבחן לדון מחדש בצו המבחן הוגשה בספטמבר 2022, ומאז למשך שנה שלמה הנאשם התחמק מהתייצבות לדיונים ובהמשך אשתו הגיעה לבית המשפט והעניין התעכב תקופה נוספת כתוצאה מבעיות הקשורות לייצוג כאשר בפועל הדיון המהותי הראשון בבקשה התקיים בספטמבר 2023.",עמדת המדינה:
8,ME-18-10-39573-985,"הודגש שבאותה שנה, בין ספטמבר 2022 לספטמבר 2023, הנאשם כשל בביצוע העונש של עבודות השירות והוא ביצע 34 ימים בלבד מתוך 9 חודשים שהוטלו עליו.",עמדת המדינה:
9,ME-18-10-39573-985,"ההתייצבות שלו לריצוי עבודות שירות הייתה לא סדירה, עד שבסופו של דבר ב-28.02.2023, חמישה חודשים לאחר בקשת שירות המבחן, הוחלט להפקיע את עבודות השירות וניתנה החלטה שהנאשם ירצה את יתרת העונש במאסר של ממש.",עמדת המדינה:
10,ME-18-10-39573-985,אז הוא ריצה את יתרת עונשו מפברואר ועד אוקטובר 2023.,עמדת המדינה:
11,ME-18-10-39573-985,נטען שהשאלה המונחת בפני בית המשפט כעת הינה כיצד לנהוג בצו מבחן שבאופן אמיתי לא קוים והסתיים באוקטובר 2023.,עמדת המדינה:
12,ME-18-10-39573-985,בקשת המדינה הינה שייגזר על הנאשם עונש נוסף בהתאם לסעיף 20(4) לפקודת המבחן.,עמדת המדינה:
13,ME-18-10-39573-985,נטען שהרציונל שעמד בפני בית המשפט בעת גזירת הדין שהוביל לסטייה ניכרת ממתחם הענישה בעת שנקבע מתחם ענישה של 4-6 שנות מאסר היה שהנאשם נמצא בתוך הליך שיקומי שבית המשפט ראה אותו כמשמעותי.,עמדת המדינה:
14,ME-18-10-39573-985,נטען שמאז גזר הדין הנאשם הוריד לטמיון את ההליך השיקומי והפר בצורה בוטה את האמון שניתן בו.,עמדת המדינה:
15,ME-18-10-39573-985,לא רק שלא ביצע את עבודות השירות אלא הוא חזר להשתמש בסמים וחזר לבצע מניפולציות בפני גורמי הטיפול.,עמדת המדינה:
16,ME-18-10-39573-985,"נטען שמאז ספטמבר 2023 עת שוחרר ממאסר עשה מספר צעדים שנראים לכאורה כחזרה לכיוון השיקומי, אך המדינה טענה שמדובר בצעדים לכאוריים בלבד על רקע ניסיון העבר.",עמדת המדינה:
17,ME-18-10-39573-985,נטען שבתסקיר האחרון מחודש ינואר שירות המבחן ציין שהנאשם אינו מעוניין בהמשך קשר טיפולי וחושב שהוא מסוגל להצליח בהליך גמילה בכוחות עצמו.,עמדת המדינה:
18,ME-18-10-39573-985,נטען שחוסר הרצון שלו בפיקוח מהווה נקודה מרכזית שלדעת המדינה מצביעה על כך שההליך אינו בר סיכויים טובים להצליח ללא פיקוח מחייב.,עמדת המדינה:
19,ME-18-10-39573-985,נטען ששירות המבחן לא הביע עמדה או המלצה להמשך טיפול.,עמדת המדינה:
20,ME-18-10-39573-985,נטען שעצם הבקשה של הנאשם שאינו מעוניין בהמשך הקשר עם שירות המבחן מעידה שכוונותיו אינן כנות.,עמדת המדינה:
21,ME-18-10-39573-985,נטען שאם בית המשפט יקבל את גישת שירות המבחן ויסיים את הדיון בכך שאין על הנאשם שום פיקוח או מגבלות או שום חרב מעל ראשו הוא יראה את עצמו חופשי ומשוחרר מכל ההליכים ולא יהיה אפשרות לעשות כלפיו צעדי אכיפה כלשהו.,עמדת המדינה:
22,ME-18-10-39573-985,נטען שלאור השתלשלות העניינים עד כה הדבר אינו רצוי ומעלה חשש שיוביל לנזק לנאשם עצמו ולהישנות מעשה עבירה.,עמדת המדינה:
23,ME-18-10-39573-985,"נטען שישנן שלוש אפשרויות: (1) שחרור הנאשם מכל מחויבות להליך של קשר טיפולי, (2) הארכת צו המבחן שאינו ישים כיוון שאין הסכמת הנאשם, או (3) הטלת עונש.",עמדת המדינה:
24,ME-18-10-39573-985,לטענת המדינה הכיוון האפקטיבי היחיד הינו לגזור את עונשו של הנאשם מחדש ולהטיל עליו עונש מאסר בהתאם למתחם שנקבע בגזר הדין מאחר שהסטייה לקולא כשלה בשל התנהגותו.,עמדת המדינה:
25,ME-18-10-39573-985,נטען שיש להתחשב בכך שהוא ריצה עונש מאסר של 9 חודשים עד כה.,עמדת המדינה:
26,ME-18-10-39573-985,"ב""כ הנאשם טען שאין לנאשם שום בעיה להיות בקשר עם שירות המבחן ושאין מקום להפקיע צו מבחן כאשר שירות המבחן לא מבקש להפקיע את המבחן אלא ביקשו רק להבטיח  שהנאשם ילך לטיפול.",עמדת ההגנה
27,ME-18-10-39573-985,"ב""כ הנאשם טען שהנאשם היה תקופה ארוכה תחת פיקוח שירות המבחן.",עמדת ההגנה
28,ME-18-10-39573-985,נטען שהוסבר לנאשם בסופו של עניין שהוא חייב להשתלב בטיפול דרך שירות המבחן.,עמדת ההגנה
29,ME-18-10-39573-985,נטען שבסופו של עניין הנאשם ביקש להשתלב בצו מבחן ואינו יודע מדוע הוחלט מה שהוחלט אצל שירות המבחן.,עמדת ההגנה
30,ME-18-10-39573-985,"נטען שהנאשם עבר טיפול תקופה ארוכה, אשתו נמצאת בהריון והוא חי מקצבת נכות כאשר יש לו עיוורון בעין אחת וגם יש לו ילד נכה.",עמדת ההגנה
31,ME-18-10-39573-985,נטען שהנאשם משולב עד היום בתוכנית NA והתבקש שהוא ישולב בצו מבחן.,עמדת ההגנה
32,ME-18-10-39573-985,נטען שהנאשם ישב במעצר מספר חודשים וגם עשה עבודות שירות חודש וחצי.,עמדת ההגנה
33,ME-18-10-39573-985,התבקש לתת לו הזדמנות אחרונה למצוא מסגרת.,עמדת ההגנה
34,ME-18-10-39573-985,בתסקיר מיום 18.01.2024 הוזכר שתואר בתסקיר הקודם הקשיים של הנאשם לשתף פעולה במסגרת צו המבחן הן עם שירות המבחן והן עם במסגרת טיפול בה שולב ביחידת ההתמכרויות בחיפה.,עמדת שירות המבחן
35,ME-18-10-39573-985,תוארו ניסיונותיו להתחמק מבדיקות.,עמדת שירות המבחן
36,ME-18-10-39573-985,הוזכר שבעקבות זאת הוגש תסקיר נוסף בניסיון לגייסו מחדש להליך הטיפול וצו המבחן המקורי הסתיים באוגוסט 2023.,עמדת שירות המבחן
37,ME-18-10-39573-985,בהמשך תואר העדר שיתוף פעולה מצד הנאשם אך צוין שהוא פנה לתוכנית גמילה פיזית במסגרת בית חם.,עמדת שירות המבחן
38,ME-18-10-39573-985,הוא עבר תהליך גמילה פיזית ובהמשך השתתף בקבוצות טיפוליות.,עמדת שירות המבחן
39,ME-18-10-39573-985,בהמשך התקשה להמשיך בטיפול ולבצע עבודות שירות.,עמדת שירות המבחן
40,ME-18-10-39573-985,הוא נעצר למשך 5 וחצי חודשים כאשר השתחרר בחודש אוקטובר 2023.,עמדת שירות המבחן
41,ME-18-10-39573-985,בהמשך נמסרו דיווחים נוספים אודות מצבו והליכים טיפולים שננקטו כלפיו.,עמדת שירות המבחן
42,ME-18-10-39573-985,שירות המבחן התרשם בסופו של דבר כי הנאשם מבטא כיום אחריות ורצינות בקשר לטיפול ומבטא נכונות להשתלבות להליך טיפולי ארוך טווח.,עמדת שירות המבחן
43,ME-18-10-39573-985,"עם זאת צוין שהנאשם אינו מעוניין בהארכת צו המבחן או המשך פיקוח, ומעדיף להמשיך טיפול באופן עצמאי.",עמדת שירות המבחן
44,ME-18-10-39573-985,"הדיון בתיק זה התעכב מסיבות שונות, חלקן באשמת הנאשם וחלקן מסיבות אחרות.",דיון
45,ME-18-10-39573-985,כעת ישנן שתי חלופות: או הטלת עונש נוסף על הנאשם במקום צו המבחן (שכבר פקע) או ניסיון שיקומי נוסף במסגרת הארכתו של צו המבחן.,דיון
46,ME-18-10-39573-985,"על בסיס האמור בתסקירים ובדיון שוכנעתי כי למרות הבעיות שחלו, הנאשם עושה כעת מאמצים להשתקם ולאחר הדיון הוצגה תכנית טיפולית במסגרת בית חם.",דיון
47,ME-18-10-39573-985,במאזן הכולל יש מקום עדיין להעדיף את מיצוי הנתיב השיקומי על פני מיצוי המסלול העונשי.,דיון
48,ME-18-10-39573-985,"אשר על כן הנני מאריך את צו המבחן עד לשלוש שנים מיום מתן גזר הדין, עד ליום 6.2.25 כאשר במסגרת זו יבצע הנאשם את התכנית הטיפולית מיום 12.5.24 שהוצגה ו/או כל תכנית אחרת שיוחלט עליה על ידי שירות המבחן.",דיון
49,ME-18-10-39573-985,"ניתן היום,  י""ז סיוון תשפ""ד, 23 יוני 2024, בהעדר הצדדים.",דיון
