,verdict,text,part
0,SH-20-09-43084-871,נגד,"ע""י ב""כ עוה""ד ברק לקס ועו""ד ירדן אוקנין "
3,SH-20-09-43084-871,"חוק העונשין, תשל""ז-1977: סע'  40ד, 499(א)(1)","ע""י ב""כ עוה""ד שאדי נטור "
4,SH-20-09-43084-871,"פקודת הסמים המסוכנים [נוסח חדש], תשל""ג-1973: סע'  13, 19א","ע""י ב""כ עוה""ד שאדי נטור "
5,SH-20-09-43084-871,"הנאשם הורשע בהתאם להודאתו בביצוע עבירות כדלקמן, קשירת קשר לעשות פשע (3 אישומים), לפי סעיף 499(א)(1) לחוק העונשין, תשל""ז–1977 (להלן: חוק העונשין); תיווך בסמים מסוכנים בצוותא חדא, (3 אישומים), לפי סעיפים 13 + 19א לפקודת הסמים המסוכנים (נוסח חדש), תשל""ג–1973 (להלן: הפקודה).",גזר דין
6,SH-20-09-43084-871,כחלק מהסדר הטיעון הדיוני התבקש שירות המבחן לבחון את נסיבותיו האישיות של הנאשם כמו גם נסיבות ביצוע העבירות ולהעביר המלצותיו לבית המשפט.,גזר דין
7,SH-20-09-43084-871,"אקדים את המאוחר ואומר כי בסופו של הליך אבחון וטיפול, המליץ שירות המבחן על ענישה שיקומית בדמות מאסר לריצוי בדרך של עבודות שירות.",גזר דין
8,SH-20-09-43084-871,בין הצדדים לא התגבשה הסכמה לעניין העונש שראוי שיוטל על הנאשם וכל צד טען בעניין זה כראות עיניו וכמיטב שיקול דעתו המקצועי.,גזר דין
9,SH-20-09-43084-871,כתב האישום הוא חלק מפרשייה רחבה במסגרתה הופעל סוכן משטרתי סמוי (להלן: הסוכן) אשר ביצע מול הנאשם ואחרים עסקאות סמים מסוג קוקאין.,גזר דין
10,SH-20-09-43084-871,כתב האישום המתוקן כולל פרק מבוא ושלושה אישומים.,גזר דין
11,SH-20-09-43084-871,העובדות הצריכות לעניין יובאו בתמצית.,גזר דין
12,SH-20-09-43084-871,"לפי האישום הראשון, בין התאריכים 24.9.2019 ועד 10.11.2019 התקיימו בין הנאשם לסוכן שיחות בנוגע למכירת סמים מסוג קוקאין, כן הפגיש הנאשם את הסוכן עם האחר.",גזר דין
13,SH-20-09-43084-871,"לאחר המפגש המשיך הנאשם בתיאום פרטי העסקה אל מול הסוכן, לרבות מקום ושעת ביצוע העסקה, עד שביום 10.11.2019 בשעות הערב יצאה העסקה לפועל.",גזר דין
14,SH-20-09-43084-871,"אז מסר הנאשם לסוכן 2 שקיות סם מסוג קוקאין במשקל 9.6693 גרם נטו בתמורה שילם הסוכן לנאשם 4,000 ₪ עבור הסמים ו- 400 ₪ עבור התיווך.",גזר דין
15,SH-20-09-43084-871,באתו המעמד הזהיר הנאשם את הסוכן מקיומן של מצלמות אבטחה באזור.,גזר דין
16,SH-20-09-43084-871,"לפי האישום השני, ביום 17.12.2019 בשעות אחר הצהריים התקשר הסוכן לנאשם ולאחר חילופי הודעות ותיאום פרטי העסקה, נפגשו השניים בכפר קאסם, ובהמשך נסעו לתחנת דלק הממוקמת בכביש 5, שם מסר הנאשם לסוכן נייר טואלט שהכיל שקית ובתוכה סם מסוכן מסוג קוקאין במשקל 9.9431 גרם נטו.",גזר דין
17,SH-20-09-43084-871,"בהמשך, הוריד הסוכן את הנאשם סמוך לבית החולים שניידר והשניים קבעו כי הסוכן יחזור למקום בעוד כ-40 דקות על מנת לשלם בעבור הסם.",גזר דין
18,SH-20-09-43084-871,"סמוך לשעה 22:50 נפגשו השניים בשנית, ובאותו המעמד, מסר הסוכן לנאשם 4,000 ₪ וכן 400 ₪ עבור התיווך.",גזר דין
19,SH-20-09-43084-871,"לפי האישום השלישי, ביום 20.2.2020 בשעות הערב, ולאחר תיאום טלפוני, נפגשו הסוכן והנאשם ליד תחנת משטרת כפר קאסם.",גזר דין
20,SH-20-09-43084-871,"השניים החלו בנסיעה, במהלכה תיאם הנאשם עם אחר שזהותו אינה ידועה למאשימה, עסקת סמים, ולאחר זמן קצר וסמוך לשעה 22:25 נפגשו הנאשם והסוכן בתחנת דלק בכפר קאסם.",גזר דין
21,SH-20-09-43084-871,"אז מסר הנאשם לסוכן 2 שקיות סם מסוכן מסוג קוקאין במשקל 19.9464 גרם נטו ובתמורה, שילם הסוכן לנאשם 8,000 ₪ וכן 700 ₪ נוספים עבור התיווך.",גזר דין
22,SH-20-09-43084-871,"שירות המבחן ערך שבעה תסקירים המגוללים את הרקע האישי והמשפחתי, היסטוריה עבריינית, התייחסותו של הנאשם לעבירות, ההליך הטיפולי בו השתלב, גורמי הסיכון וסיכויי השיקום.",גזר דין
23,SH-20-09-43084-871,להלן עיקרי התסקירים.,גזר דין
24,SH-20-09-43084-871,תסקיר מבחן מיום 29.9.2021 (להלן: התסקיר הראשון),גזר דין
25,SH-20-09-43084-871,"הנאשם בן 31, רווק ומתגורר עם משפחת מוצאו בכפר קאסם, תיאר כי אחיו מנהלים אורח חיים נורמטיבי, אביו מתקיים מקצבת נכות מהמוסד לביטוח לאומי ואמו אינה עובדת.",גזר דין
26,SH-20-09-43084-871,"הנאשם מסר כי בנוסף לעבודתו בעבר בחווה לגידול כבשים בתפקיד סוכן מכירות, שותף בעסק משלוחים.",גזר דין
27,SH-20-09-43084-871,"לדבריו, נקלע לקשיים כלכליים לאור שהותו בתנאים מגבילים וללא אפשרות עבודה משך שנה וחצי.",גזר דין
28,SH-20-09-43084-871,"הנאשם מסר כי סיים 12 שנות לימוד ללא תעודת בגרות מלאה, היה חסר עניין בלימודים גבוהים והתמקצע בתחום הכדורגל עד לפציעתו בשנת 2014 ושהייתו בתקופה ארוכה של שיקום.",גזר דין
29,SH-20-09-43084-871,לנאשם הרשעה אחת שהתיישנה משנת 2011 בגין עבירות אלימות.,גזר דין
30,SH-20-09-43084-871,"לשירות המבחן מוכר הנאשם, מאבחונים קודמים בין השנים 2010 – 2011 וממסגרת הליך המעצר שבתיק זה.",גזר דין
31,SH-20-09-43084-871,"בזמנו, הפנה שירות המבחן את הנאשם למרכז לשלום המשפחה לצורך טיפול בהתנהגות אלימה מצדו אך הוא סירב לטיפול וניתק קשר עם שירות המבחן.",גזר דין
32,SH-20-09-43084-871,בית המשפט אומנם נתן לנאשם הזדמנות לממש את צו המבחן אך הנאשם לא התחיל טיפול בקבוצה טיפולית נוכח בקשתו להשתלב בטיפול פרטני ולא קבוצתי.,גזר דין
33,SH-20-09-43084-871,באשר לעבירות מושא עניינינו.,גזר דין
34,SH-20-09-43084-871,"הנאשם הודה בפני שירות המבחן בביצוע העבירות, קיבל אחריות על ביצוען וגילה הבנה להשלכות שבהתנהלותו וגם חרטה בגין מעורבותו בהן.",גזר דין
35,SH-20-09-43084-871,"לדבריו, פעל מתוך לחץ שאחר הפעיל עליו וצורך ברצייה חברתית ובהמשך גם התפתה לרווח כספי.",גזר דין
36,SH-20-09-43084-871,שירות המבחן התרשם שכיום נרתע הנאשם מהתנהגותו והשלכותיה.,גזר דין
37,SH-20-09-43084-871,"באשר לשימוש בסמים, שלל זאת הנאשם לחלוטין והדגיש כי ניהל אורח חיים בריא וספורטיבי.",גזר דין
38,SH-20-09-43084-871,שירות המבחן ציין כי לא עלה בידו לערוך בדיקות לאיתור שרידי סם.,גזר דין
39,SH-20-09-43084-871,"בין גורמי הסיכון, שקל שירות המבחן בחשבון את אופי העבירות וחומרתן, קשייו של הנאשם לווסת דחפיו, ההתרשמות מקיום קשרים שוליים, קשייו בהצבת גבולות פנימיים, חוסר שקול דעת מעמיק להשלכות מעשיו, העובדה כי לעתים פועל מתוך צורך ברצייה חברתית ונטייה לנגררות מצבי לחץ חברתי.",גזר דין
40,SH-20-09-43084-871,"בין גורמי הסיכוי, שקל שירות המבחן את קבלת האחריות של הנאשם על ביצוע העבירות תוך ביטוי צער וחרטה, גילוי הבנה להשלכות מעשיו וחומרתן, העובדה כי בעל תפיסת תפקיד מגובשת, יציבות במסגרות כגון עבודה, ההתרשמות מיכולות הנאשם לתפקד באופן תקין, קיומן של מערכות תמיכה, ביטויי רצון לשקם את מצבו, ההתרשמות מעמדות וערכים חברתיים מקובלים של הנאשם, וכן מרתיעתו מההליך המשפטי המתנהל כנגדו ושמירתו על התנאים המגבילים בהם נתון מזה כשנה וחצי.",גזר דין
41,SH-20-09-43084-871,"במכלול הדברים, העריך שירות המבחן כי הסיכון להישנות ביצוע העבירה פחת בעיתוי הנוכחי.",גזר דין
42,SH-20-09-43084-871,"לצד זאת, ועל מנת לגבש תמונה מלאה עתר שירות המבחן לדחייה, במהלכה יתבצעו לנאשם בדיקות שתן אקראיות.",גזר דין
43,SH-20-09-43084-871,תסקיר מבחן מיום 9.12.2021 (להלן: התסקיר השני),גזר דין
44,SH-20-09-43084-871,"שירות המבחן עדכן כי במהלך תקופת הדחייה, שיתף הנאשם בדאגותיו סביב הימשכות ההליך המשפטי, שינויים במצבו האישי כגון צמצום קשרים שוליים, בקרה על קשרים חדשים, מאמציו להתפתחות תעסוקתית, גילו מועדות מצדו לנטייתו לריצוי חברתי, ומודעותו לצורך בחינה יותר מעמיקה בעניינו.",גזר דין
45,SH-20-09-43084-871,עוד שיתף הנאשם כי ממוקד בשיקום אורח חייו וניהול אורח חיים תקין ונורמטיבי.,גזר דין
46,SH-20-09-43084-871,"שירות המבחן התרשם מנאשם שגדל במשפחה מתפקדת, בעל יכולות וכוחות לתפקוד תקין במישורי חייו, מבטא שאיפות לקידום חייו ומבטא מוטיבציה לשקם מצבו.",גזר דין
47,SH-20-09-43084-871,"עוד להתרשמותם, הנאשם הסיק מסקנות על אודות התנהגותו עוברת החוק והחומרה שבה והצליח להעמיק במחירים ששילם.",גזר דין
48,SH-20-09-43084-871,"בנוסף, במהלך תקופת הדחייה מסר הנאשם בדיקות שתן אקראיות שתוצאותיהן העידו על ניקיון מסמים, ולא נפתחו נגדו תיקי משטרה חדשים.",גזר דין
49,SH-20-09-43084-871,"נוכח האמור, שירות המבחן מסר כי הערכתו לכך שהסיכון להישנות ביצוע העבירות פחת – התחזקה.",גזר דין
50,SH-20-09-43084-871,"משכך, לא בא שירות המבחן בהמלצה על העמדתו של הנאשם בצו מבחן והמליץ על הטלת עונש של מאסר בעבודות שירות וזאת לאור חומרת העבירות.",גזר דין
51,SH-20-09-43084-871,תסקיר מבחן מיום 16.6.2022 (להלן: התסקיר השלישי),גזר דין
52,SH-20-09-43084-871,בתקופת הדחייה התארס הנאשם והמשיך בעבודה בתחום המשלוחים.,גזר דין
53,SH-20-09-43084-871,"לדבריו, רואה בקשר עם ארוסתו כמקור תמיכה.",גזר דין
54,SH-20-09-43084-871,"שירות המבחן עדכן כי טרם עלה בידיו לשלב את הנאשם בקבוצה טיפולית נוכח רשימות המתנה ארוכות, אך ערך פגישות פרטניות עם הנאשם ומעקב טלפוני, בהן שיתף אודות מצבו האישי והמשפחתי, קשייו הכלכליים, גילה נכונות להשתלב בטיפול על מנת לבחון לעומק קשייו וביטא צורך בקבלת תמיכה והכוונה לשיקום חייו.",גזר דין
55,SH-20-09-43084-871,בתקופה זו לא נפתחו לנאשם תיקים חדשים במשטרה.,גזר דין
56,SH-20-09-43084-871,"לאור עמדתו החדשה של הנאשם באשר להליך טיפולי ושיקומי, המליץ שירות המבחן כן להעמידו בצו מבחן למשך שנה ולשלבו בטיפול מותאם לצרכיו, וחזר על המלצתו הראשונית להטלת עונש מאסר לריצוי בדרך של עבודות שירות.",גזר דין
57,SH-20-09-43084-871,תסקיר מבחן מיום 18.9.2022 (להלן: התסקיר הרביעי),גזר דין
58,SH-20-09-43084-871,"שירות המבחן עדכן כי במהלך תקופת הדחייה שמר על קשר עם שירות המבחן ומסר כי הצליח להשתלב בעבודה חדשה, התחתן וממוקד ברצונו להביא ליציבות בחייו.",גזר דין
59,SH-20-09-43084-871,"הנאשם שולב בקבוצת הכנה לטיפול, פגישה ראשונה התקיימה ביום 8.9.2022 ועד כתיבת התסקיר הרביעי התקיימו שני מפגשים בהם נכח הנאשם ושיתף פעולה באופן מלא.",גזר דין
60,SH-20-09-43084-871,מגיליון רישום פלילי מעודכן עולה כי לנאשם לא נפתחו תיקים חדשים.,גזר דין
61,SH-20-09-43084-871,"לאור האמור, חזר שירות המבחן על המלצותיו האחרונות מהתסקיר השלישי, משמע ענישה שיקומית.",גזר דין
62,SH-20-09-43084-871,תסקיר מבחן מיום 30.11.2022 (להלן: התסקיר החמישי),גזר דין
63,SH-20-09-43084-871,"שירות המבחן עדכן כי הנאשם סיים בהצלחה השתלבותו בטיפול בקבוצת הכנה לטיפול, הגיע לרוב המפגשים שהתקיימו, גילה אחריות ועמד בדרישות ההליך הטיפולי.",גזר דין
64,SH-20-09-43084-871,"בהמשך שולב בקבוצה הטרוגנית אשר עוסקת בהגברת מודעות ויכולת הפרט לקיים תקשורת בינאישית ישירה ובונה, תוך הפחתת השימוש בתקשורת פוגענית כלפי הסביבה ועצמו, זיהוי והכרה בקשיים האישיים תוך התייחסות לתפיסות ודפוסים עבריינים ופיתוח דרכי התמודדות והבנייה של התנהגויות נורמטיביות ביחוד במצבי לחץ ומצוקה.",גזר דין
65,SH-20-09-43084-871,עד למועד כתיבת התסקיר התקיימו ארבעה מפגשים והנאשם הגיע לכולם והשתתף באופן מלא.,גזר דין
66,SH-20-09-43084-871,"הנאשם שיתף את שירות המבחן אודות שיפור והתייצבות במצבו האישי והתעסוקתי כמו גם שביעות רצונו מהשתתפותו בטיפול הקבוצתי, והדגיש כי נעזר בתכנים בהתמודדותו בחיי היום יום, בייחוד סביב קשריו החברתיים.",גזר דין
67,SH-20-09-43084-871,שירות המבחן התרשם כי הנאשם מצוי בהליך עריכת שינוי באורח חייו ברבדים השונים.,גזר דין
68,SH-20-09-43084-871,מגיליון רישום פלילי עדכני עלה כי לא נפתחו כנגד הנאשם תיקים חדשים בתקופת הדחייה.,גזר דין
69,SH-20-09-43084-871,נוכח כל האמור חזר שירות המבחן על המלצותיו.,גזר דין
70,SH-20-09-43084-871,תסקיר מבחן מיום 18.6.2023 (להלן: התסקיר השישי),גזר דין
71,SH-20-09-43084-871,"במסגרת תקופת הדחייה המשיך הנאשם לשתף פעולה עם שירות המבחן כנדרש, הגיע באופן סדיר למפגשים הקבוצתיים ומצוי בשלב טיפולי מתקדם.",גזר דין
72,SH-20-09-43084-871,"שירות המבחן מסר כי ניכר שהנאשם מגלה מחויבות ומוטיבציה לשקם את מצבו ואת אורח חייו, והנאשם עצמו ציין שביעות רצונו מהשתתפותו בקבוצה הטיפולית.",גזר דין
73,SH-20-09-43084-871,"שירות המבחן התרשם מנאשם בוגר המגלה יכולת התבוננות עצמית, מחויבות לשקם מצבו, לומד ומסיק מסקנות על אודות התנהגותו עוברת חוק שמודע יותר למחירים של מעורבותו בעבירות.",גזר דין
74,SH-20-09-43084-871,בתקופת הדחייה לא נפתחו כנגדו תיקים חדשים במשטרה.,גזר דין
75,SH-20-09-43084-871,"בין גורמי הסיכון, שקל שירות המבחן את אופי העבירות המיוחסות לנאשם, וחומרתן ונטייתו להתנהגות אימפולסיבית בסיטואציות מורכבות וקשייו לווסת את דחפיו.",גזר דין
76,SH-20-09-43084-871,"בין גורמי הסיכוי לשיקום שקל שירות המבחן את לקיחת האחריות של הנאשם, תוך ביטוי צער וחרטה מצדו, יציבותו והתמדתו בתחום התעסוקה, ההערכה כי הוא בעל תפיסת תפקיד מגובשת, מודעותו להשלכות מעשיו, שיתוף פעולה חיובי בהליך הטיפול הקבוצתי, ההתרשמות של שירות המבחן מיכולת הנאשם להפיק תועלת ולמידת לקחים, יכולתו לבחון את התנהגותו עוברת חוק באופן ביקורתי, הערכת שירות המבחן כי ההליכים המשפטיים מהווים גורם מרתיע ומציב גבול והעובדה כי לא נפתחו כנגד הנאשם תיקים חדשים.",גזר דין
77,SH-20-09-43084-871,"נוכח האמור, חזר שירות המבחן על המלצותיו.",גזר דין
78,SH-20-09-43084-871,תסקיר מבחן מיום 28.2.2024 (להלן: התסקיר השביעי והאחרון),גזר דין
79,SH-20-09-43084-871,הנאשם סיים השתתפותו בהצלחה בקבוצה הטיפולית ביום 19.2.2024 ובתקופת הדחייה לא נפתחו כנגדו תיקים חדשים.,גזר דין
80,SH-20-09-43084-871,שירות המבחן התרשם משינוי בתפיסותיו של הנאשם ומודעותו הגוברת לדפוסיו הבעייתיים.,גזר דין
81,SH-20-09-43084-871,"משכך, שב שירות המבחן וחזר על המלצתו המקורית, משמע, להשית על הנאשם עונש מאסר לריצוי בעבודות שירות.",גזר דין
82,SH-20-09-43084-871,"באשר לעונש שראוי שיוטל על הנאשם, המאשימה זקפה לזכותו את גילו ונסיבותיו האישיות, הודאתו ונטילת האחריות, תסקירי המבחן שהם בעלי אלמנטים חיוביים כמו גם לתקופה בה שהה הנאשם במעצר מאחורי סורג ובריח (8.9.2020 ועד 8.12.2020).",גזר דין
83,SH-20-09-43084-871,"לחובתו של הנאשם זקפה המאשימה את הרשעתו הקודמת שהתיישנה והרשעותיו בתחום התעבורה (טעת/1, טעת/2, טעת/3).",גזר דין
84,SH-20-09-43084-871,"המאשימה הבהירה כי אינה מתעלמת מהמלצת התסקירים אך לטעמה, שיקולי שיקום מצדיקים התחשבות אך לא סטייה ועונש מאסר בדרך של עבודות שירות אינו עולה בקנה אחד עם עיקרון ההלימה.",גזר דין
85,SH-20-09-43084-871,"משכך, עתרה המאשימה להכריז על הנאשם סוחר סמים ולהטיל עליו עונש הנמצא בתחתית מתחם הענישה לו עתרה, דהיינו 24 חודשי מאסר בפועל לצד מע""ת, קנס בסך 25,000 ₪, פסילת רישיון נהיגה בפועל ועל תנאי כמו גם חילוט הטלפון ששימש את הנאשם בעבירות.",גזר דין
86,SH-20-09-43084-871,"ב""כ הנאשם לא חלק על מתחם הענישה שנקבע בעניין אבו חג'ג' שהוא ראוי גם בענייננו, בהינתן חלקו של הנאשם כמתווך ולא כמקור הסמים ומי שגרף לכיסו מלוא הרווחים.",גזר דין
87,SH-20-09-43084-871,"למעשה, במוקד הטיעון עמדו הנסיבות המצדיקות, כך לטעם ההגנה, חריגה ממתחם הענישה כהמלצת שירות המבחן.",גזר דין
88,SH-20-09-43084-871,"בין אלו, מנה את גילו של הנאשם, נסיבותיו האישיות, עברו הפלילי שהתיישן, ההודאה והחיסכון בזמן שיפוטי, תקופת המעצר הממושכת שהיוותה גורם מטלטל ומציב גבול, וההליך הטיפולי בו השתלב הנאשם בחסות שירות המבחן.",גזר דין
89,SH-20-09-43084-871,"לטעם ההגנה, חלוף הזמן המשמעותי, שינוי הסטטוס המשפחתי, שמירה על יציבות תעסוקתית, ניתוק קשרים שוליים ובדיקות שתן נקיות כמו גם העדר הסתבכות נוספת והמוטיבציה שמביע הנאשם להמשיך ולשנות את מסלול חייו לטובה, מלמדים כאלף עדים על שיקום של ממש ולא רק על פוטנציאל שיקומי מבטיח.",גזר דין
90,SH-20-09-43084-871,"כן נטען כי התמשכות ההליכים, והסכמות התביעה לדחיות השונות, יצרה אצלו באופן טבעי ולגיטימי ציפייה כי העונש שיוטל עליו יהיה מאסר בדרך של עבודות שירות ולא במאסר מאחורי סורג ובריח, ולא בכדי התבקש הממונה לחוות דעתו ביחס לאפשרות זו, פעמיים.",גזר דין
91,SH-20-09-43084-871,"לאור האמור, עתר ב""כ הנאשם לקבוע כי יש מקום לחרוג מהמתחם בשל שיקולי שיקום.",גזר דין
92,SH-20-09-43084-871,"בהתאם לכך, הפנה לתסקירים שהתקבלו בעניינו של הנאשם ולהמלצות החוזרות של שירות המבחן.",גזר דין
93,SH-20-09-43084-871,"עוד הוסיף, כי הנאשם נכון לעמוד בכל רכיב כלכלי אשר יגזור בית המשפט.",גזר דין
94,SH-20-09-43084-871,"הנאשם בדברו האחרון: ""כל העונשים שאני יכול לקבל, אנשים איבדו בי אמון.",גזר דין
95,SH-20-09-43084-871,"אני עובד פה יום, שם יום.",גזר דין
96,SH-20-09-43084-871,אם אלך לבית סוהר זה גזר דין מוות.,גזר דין
97,SH-20-09-43084-871,"לצורך קביעת גבולות המתחם, הצדדים מסכימים שכתב האישום מגלם אירוע אחד הכולל מספר מעשים עבריינים.",קביעת מתחם העונש ההולם
98,SH-20-09-43084-871,"עוד מוסכם כי המתחם שנקבע בעניין אבו חג'ג' שאושרר בערכאת הערעור, משמע, 48-24 חודשי מאסר וענישה נלווית, נכון גם לענייננו.",קביעת מתחם העונש ההולם
99,SH-20-09-43084-871,"לכאורה, ניתן היה להסתפק בכך כדי לעבור לשלב השני בגזירת הדין.",קביעת מתחם העונש ההולם
100,SH-20-09-43084-871,"עם זאת, אתייחס לפגיעה בערכים המוגנים כמו גם לנסיבות ביצוע העבירות, מפאת חשיבותם לבחינת בקשת ההגנה לסטייה ממתחם הענישה.",קביעת מתחם העונש ההולם
101,SH-20-09-43084-871,"הנאשם במעורבותו בעסקאות הסמים פגע בערכים עליהם ביקש המחוקק להגן ובכלל אלה, שמירה על שלום ובריאות הציבור וההגנה מפני הנזקים החברתיים, הן הישירים והן העקיפים אשר נגרמים כתוצאה מעבריינות הנלווית לשימוש בסמים לרבות ההגנה על הביטחון האישי ורכוש הציבור.",קביעת מתחם העונש ההולם
102,SH-20-09-43084-871,מידת הפגיעה בערכים המוגנים היא בינונית – גבוהה.,קביעת מתחם העונש ההולם
103,SH-20-09-43084-871,"הנאשם כחלק מפעילותו העבריינית היה מעורב בהוצאתן של שלוש עסקאות סמים מסוג קוקאין, אשר טמון סיכון רב בהפצתם בקרב הציבור.",קביעת מתחם העונש ההולם
104,SH-20-09-43084-871,"מדובר בכמויות נכבדות של סמים במשקל כולל של כ- 40 גרם תמורתם שילם הסוכן 16,000 ₪, והנאשם גרף לכיסו עמלת תיווך שאינה צנועה ובסך 1,500 ש""ח.",קביעת מתחם העונש ההולם
105,SH-20-09-43084-871,"כידוע, סוג הסמים ומשקלם, כמו גם הרווח הקל והמהיר הנובע מהם בעלי השפעה ישירה על גבולות המתחם.",קביעת מתחם העונש ההולם
106,SH-20-09-43084-871,"הנזק הפוטנציאלי הוא רב, הן בשל סוג הסם שנחשב לאחד מהסמים הקשים והן לאור הכמות שעלולה הייתה לשמש להכנת מנות סם רבות.",קביעת מתחם העונש ההולם
107,SH-20-09-43084-871,הנאשם ביצע את העבירות במטרה לגרוף כסף קל ומהיר.,קביעת מתחם העונש ההולם
108,SH-20-09-43084-871,"והוא עשה זאת על חשבון בריאותו ורווחתו של צרכן הסמים, תוך ניצול תופעות התמכרות מבלי לתת את הדעת לנזקים האישיים והחברתיים הנגרמים משימוש בסם.",קביעת מתחם העונש ההולם
109,SH-20-09-43084-871,"הנזק הקונקרטי במקרה הנוכחי נמנע בטרם הופצו הסמים למשתמשי הקצה, לא משום חרטה שחש הנאשם על מעשיו, אלא הודות למאמצי רשויות אכיפת החוק שנדרשו להשקיע משאבים לא מעטים לצורך הפעלתו של הסוכן.",קביעת מתחם העונש ההולם
110,SH-20-09-43084-871,"אולם, הנזק הפוטנציאלי רב בשל סוג הסם והכמות הגדולה שעלולה הייתה לשמש להכנת מנות סם רבות.",קביעת מתחם העונש ההולם
111,SH-20-09-43084-871,"הגם שהנאשם שימש במתווך, חלקו אינו שולי או זניח והוא לא התמצה בקשירת הקשר ובהפגשתם של הצדדים.",קביעת מתחם העונש ההולם
112,SH-20-09-43084-871,"פעולות התיווך במקרה דנן, היו אקטיביות למדי, ובכל אחת מהן היה כדי לקדם את הוצאת העסקה אל הפועל ולהבטיח את מימושה.",קביעת מתחם העונש ההולם
113,SH-20-09-43084-871,"הסוכן לא היה צריך לרתום את הנאשם לביצוע עסקאות הסמים ולשכנע אותו לבצען, אלא שהלה פעל באופן עצמאי.",קביעת מתחם העונש ההולם
114,SH-20-09-43084-871,"במסגרת הפעילות הפלילית, ערך הנאשם תיאומים טלפונים ומסר פרטים מהותיים כגון: מקום, שעה ומחיר.",קביעת מתחם העונש ההולם
115,SH-20-09-43084-871,"כן פגש הנאשם בסוכן במקומות שונים, ונטל חלק אקטיבי במעגל העבירה, כשברור לכל, כי בגין פעולות התיווך זכאי לתשלום עמלה הולמת.",קביעת מתחם העונש ההולם
116,SH-20-09-43084-871,"למותר לציין כי ביצוען של עבירות סחר בסמים בהיקפים מסוג זה, מצריך מחשבה, תכנון מוקדם, הערכות, קשר עם גורמים עברייניים, מוכנות ונכונות להשתתף בפעילות פורצת חוק והן מלמדות על עומק מעורבותו של הנאשם בתחום הסמים.",קביעת מתחם העונש ההולם
117,SH-20-09-43084-871,עוד בקביעת המתחם יש להביא בחשבון כי מבחינת העונש המרבי הקבוע בפקודת הסמים המסוכנים אין הבדל בין עבירת סחר בסמים לבין עבירת התיווך.,קביעת מתחם העונש ההולם
118,SH-20-09-43084-871,גם מבחינת רמת הסיכון וגם מבחינת ההכרח להילחם בנגע הסמים אין הבדל גדול בין סוחר הסמים ובין המתווך.,קביעת מתחם העונש ההולם
119,SH-20-09-43084-871,"מדובר בשני גורמים חשובים ועיקריים בשרשרת הפצת הסם, וההגדרה אינה פורמלית או טכנית, אלא שיש לבחון את חומרת המעשים בנסיבות המקרה הפרטני.",קביעת מתחם העונש ההולם
120,SH-20-09-43084-871,יש לעיתים סחר שנסיבותיו קלות באופן יחסי ויש תיווך שחומרתו רבה.,קביעת מתחם העונש ההולם
121,SH-20-09-43084-871,וגם ההפך הוא הנכון.,קביעת מתחם העונש ההולם
122,SH-20-09-43084-871,"ובמקרה דנן, מעמדו של הנאשם כמתווך נמצא גבוה בהיררכיה של שרשרת הפצת הסם.",קביעת מתחם העונש ההולם
123,SH-20-09-43084-871,"באשר למדיניות הענישה הנהוגה המהווה כלי עזר בקביעת מתחם הענישה, לא ראיתי טעם לסקור את הפסיקה הענפה שהציגו הצדדים, שכן כאמור, נקודת המוצא לענייננו היא המתחם שנקבע בעניין אבו חגג' אשר מביא בחשבון גם מדרג בין המעורבים בפעילות העבריינית.",קביעת מתחם העונש ההולם
124,SH-20-09-43084-871,"הנאשם יליד 1990, מאורס,  הודה בכתב האישום המתוקן ונטל אחריות על מעשיו.",גזירת העונש המתאים לנאשם
125,SH-20-09-43084-871,היה בהודאה זו לחסוך בזמן שיפוטי יקר ובמשאבי ציבור הכרוכים בניהול הליך משפטי.,גזירת העונש המתאים לנאשם
126,SH-20-09-43084-871,"לחובת הנאשם הרשעה קודמת אחת משנת 2011 בגין פציעה כשעבריין מזוין, תקיפה סתם ואיומים, בעטיה נידון ל- 6 חודשי מאסר לריצוי בעבודות שירות וענישה נלווית (טענ/1- טענ/2).",גזירת העונש המתאים לנאשם
127,SH-20-09-43084-871,"מדובר בהרשעה שהתיישנה, כך שההשפעה שלה מתונה מאוד אם בכלל על העונש בגדרי המתחם.",גזירת העונש המתאים לנאשם
128,SH-20-09-43084-871,כן לחובת הנאשם - 4 הרשעות בתחום התעבורה לרבות נהיגה ללא רישיון נהיגה באופן המלמד על זלזול בחוק (טעת/3).,גזירת העונש המתאים לנאשם
129,SH-20-09-43084-871,"כן יש להביא בחשבון את תקופת מעצרו של הנאשם מאחורי סורג ובריח כ- 3 חודשים, בפיקוח אלקטרוני, וכן את התקופה הארוכה בה נתון בתנאים מגבילים כאלו ואחרים.",גזירת העונש המתאים לנאשם
130,SH-20-09-43084-871,"בעניינו כאמור, הוגשו שבעה תסקירים.",גזירת העונש המתאים לנאשם
131,SH-20-09-43084-871,"כבר בתסקיר השני הביע שירות המבחן דעתו כי מדובר באדם בעל יכולות וכוחות לתפקוד תקין במישורי חייו השונים ועובד בעבודה יציבה, מבטא שאיפות להתקדם בחייו ובעל מוטיבציה לשיקום.",גזירת העונש המתאים לנאשם
132,SH-20-09-43084-871,"כמו כן העריך שירות המבחן כי הנאשם למד את הלקח והסיק מסקנות אודות התנהגותו עוברת החוק, חומרת מעשיו והשלכותיהם והצליח להעמיק במחירים ששילם עקב מעורבותו בפלילים.",גזירת העונש המתאים לנאשם
133,SH-20-09-43084-871,"משכך, ומכיוון שלא נמצאה נזקקות טיפולית בתחום ההתמכרויות ועל אף שהנאשם לא שולב בטיפול, סבר שירות המבחן כי בשלה העת לסיים את ההליך המשפטי והמליץ על ענישה שיקומית בדמות עבודות שירות, ואפילו לא ביקש להעמיד את הנאשם במבחן.",גזירת העונש המתאים לנאשם
134,SH-20-09-43084-871,"רק לאחר שהופנה הנאשם שוב לשירות המבחן, לבקשת ההגנה, והביע רצון להשתלב בטיפול, שולב בקבוצת הכנה לטיפול ארוך טווח, ובהמשך ובקבוצה הטרוגנית לטיפול בעברייני חוק.",גזירת העונש המתאים לנאשם
135,SH-20-09-43084-871,עוד לאורך התקופה מסר הנאשם בדיקות שתן נקיות מסמים.,גזירת העונש המתאים לנאשם
136,SH-20-09-43084-871,"מבלי להמעיט כהוא זה בהליך טיפולי זה ובמאמציו של הנאשם לנהל אורח חיים נורמטיבי כמו גם ניתוק הקשר עם גורמים שוליים והעדר הסתבכות נוספת, קשה לומר כי מדובר בהליך שיקומי מרהיב ויוצא דופן המצדיק סטייה ממתחם הענישה.",גזירת העונש המתאים לנאשם
137,SH-20-09-43084-871,"ממכלול הנתונים עולה כי הנאשם כמו רבים אחרים, תפקד באופן חיובי למעט מעידה בתחום האלימות לפני למעלה מעשור, והסתבך בביצוע עבירות סמים חמורות, לאחר שחבר לגורמים שוליים והתפתה לרווח הכלכלי.",גזירת העונש המתאים לנאשם
138,SH-20-09-43084-871,"הוא אינו הראשון שהתפתה לעבור על החוק ולמרבה הצער, הוא אינו האחרון.",גזירת העונש המתאים לנאשם
139,SH-20-09-43084-871,"בנסיבות מעיין אלו, ספק רב אם הנאשם בכלל נזקק להליך שיקומי.",גזירת העונש המתאים לנאשם
140,SH-20-09-43084-871,"דא עקא, לא אוכל להתעלם מפרק הזמן הנכבד שחלף ממועד ביצוע העבירות, למועד הגשת כתב האישום, דרך מועד הכרעת הדין ועד למועד גזר הדין.",גזירת העונש המתאים לנאשם
141,SH-20-09-43084-871,"הלכה למעשה, הנאשם נותן את הדין כעבור שנים רבות מיום ביצוע העבירות לאחר שאחרים בפרשייה לא רק נידונו זה מכבר, אלא שעניינם נבחן על ידי ערכאת הערעור, והממונה על עבודות השירות התבקש להגיש חוות דעתו ביחס להתאמתו של הנאשם לרצות מאסר בעבודות שירות, פעמיים.",גזירת העונש המתאים לנאשם
142,SH-20-09-43084-871,"פרק זמן ארוך זה שהוא בהחלט חריג כטענת ההגנה, נובע מאילוצים שונים, שלא כולם היו בהכרח תלויים בנאשם.",גזירת העונש המתאים לנאשם
143,SH-20-09-43084-871,"אף אי אפשר להתעלם מהעובדה כי משך כל התקופה הארוכה בה מתנהל ההליך הפלילי נגד הנאשם, הסכימה המאשימה גם אם בשתיקה, לדחייה על גבי דחייה ולהמשך הקשר הטיפולי בחסות שירות המבחן, באופן שיש בו ליצור אצל הנאשם ציפייה לגיטימית לפיה הצלחת הטיפול והימנעות ממעורבות בפעילות עוברת חוק, יקבלו משקל של ממש בעת גזירת הדין.",גזירת העונש המתאים לנאשם
144,SH-20-09-43084-871,לכך אוסיף כי עתירתה של המאשימה להשית על הנאשם תקופת מאסר כפי שהוטלה על חג'ג' מעוררת חוסר נוחות וזאת בלשון המעטה.,גזירת העונש המתאים לנאשם
145,SH-20-09-43084-871,אסביר.,גזירת העונש המתאים לנאשם
146,SH-20-09-43084-871,אבו חג'ג' בעל 3 הרשעות קודמות רלבנטיות בתחום הסמים לרבות בגין ניסיון הדחת קטין לסמים.,גזירת העונש המתאים לנאשם
147,SH-20-09-43084-871,"הלה הורשע בגין מעורבותו בביצוע 3 עסקאות סם מסוג קוקאין ובמשקל כולל כ- 50 גרם תמורת 22,500 ₪ ועמלת תיווך בסך 2,100 ₪, עבירות אותן ביצע הנאשם שעה שעמד ותלוי נגדו כתב אישום אף הוא בעבירות סמים.",גזירת העונש המתאים לנאשם
148,SH-20-09-43084-871,"אבו חג'ג' אף היה עצור מאחורי סורג ובריח, עצור בפיקוח אלקטרוני וכן שהה בתנאים ומגבלות.",גזירת העונש המתאים לנאשם
149,SH-20-09-43084-871,"תסקירי המבחן היו חיוביים במהותם, תיארו השתלבות בקבוצות טיפוליות לעוברי חוק והתרשמות כי מצוי בעיצומו של הליך שהביא לשינוי ויציבות בכל תחומי חייו בדגש על משפחתו.",גזירת העונש המתאים לנאשם
150,SH-20-09-43084-871,"מכך, המליץ שירות המבחן על ענישה שיקומית לא בדמות עבודות שירות כבענייננו, אלא בדמות צו מבחן וצו של""צ.",גזירת העונש המתאים לנאשם
151,SH-20-09-43084-871,בית המשפט הביע ספקנות בהליך השיקומי הנטען אך הביאו במניין השיקולים באופן שהוביל למיקום העונש בתחתית המתחם.,גזירת העונש המתאים לנאשם
152,SH-20-09-43084-871,"משמע, עניינו של אבו חג'ג' חמור מעניינו של הנאשם, במובנים רבים.",גזירת העונש המתאים לנאשם
153,SH-20-09-43084-871,"נדמה כי צריך להזכיר מושכלות יסוד: עיקרון אחידות הענישה, מורה להחיל שיקולי ענישה דומים על מי שביצעו עבירות דומות במהותן, בנסיבות דומות ובעלי נסיבות אישיות שונות, תוך שמירה על ייחס הולם בין הנאשמים.",גזירת העונש המתאים לנאשם
154,SH-20-09-43084-871,"קבלת עתירתה של המאשימה, שאינה מביאה בחשבון את חלוף הזמן המשמעותי ושיקולי השיקום, ועל אף שאינם מצדיקים סטייה ממתחם הענישה, עשויה לפגוע במראית פני הצדק ובהגינות ההליך המשפטי ומחייבת איזון עונשי ראוי.",גזירת העונש המתאים לנאשם
155,SH-20-09-43084-871,לנוכח האמור ובאיזון בין הנסיבות לזכותו של הנאשם לבין הנסיבות העומדות לחובתו אני גוזרת על הנאשם את העונשים הבאים:,גזירת העונש המתאים לנאשם
156,SH-20-09-43084-871,"18 חודשי מאסר בפועל בניכוי ימי מעצרו בהתאם לרישומי שב""ס.",גזירת העונש המתאים לנאשם
157,SH-20-09-43084-871,"הנאשם יתייצב לריצוי עונש מאסר ביום 28.10.2024 עד השעה 10:00 במתקן הכליאה ""הדרים"" או על פי החלטת  שירות בתי הסוהר, כשברשותו תעודת זהות או דרכון ועותק מהחלטה זו.",גזירת העונש המתאים לנאשם
158,SH-20-09-43084-871,"על הנאשם לתאם את הכניסה למאסר, כולל אפשרות למיון מוקדם, עם ענף אבחון ומיון של שירות בתי הסוהר, בטלפונים: 08-9787377 או 08-9787336.",גזירת העונש המתאים לנאשם
159,SH-20-09-43084-871,8 חודשי מאסר אותם לא ירצה הנאשם אלא אם יעבור בתוך שלוש שנים כל עבירת פשע לפי פקודת הסמים המסוכנים.,גזירת העונש המתאים לנאשם
160,SH-20-09-43084-871,3 חודשי מאסר אותם לא ירצה הנאשם אלא אם יעבור בתוך שלוש שנים כל עבירת עוון לפי פקודת הסמים המסוכנים.,גזירת העונש המתאים לנאשם
161,SH-20-09-43084-871,"קנס בסך 15,000 ₪ או 30 ימי מאסר תמורתו.",גזירת העונש המתאים לנאשם
162,SH-20-09-43084-871,"הקנס ישולם ב- 5 תשלומים חודשיים שווים ורצופים, החל מיום 1.1.2025.",גזירת העונש המתאים לנאשם
163,SH-20-09-43084-871,"לא ישולם איזה מהתשלומים במועדו, תעמוד יתרת הקנס לפירעון מידי.",גזירת העונש המתאים לנאשם
164,SH-20-09-43084-871,"לבקשת הנאשם, הקנס ישולם מתוך ערבון שהופקד מטעם הנאשם בהליך המעצר, והיתרה תושב לנאשם בכפוף לכל דין.",גזירת העונש המתאים לנאשם
165,SH-20-09-43084-871,"מובהר, כי רכיב זה בגזר הדין כפוף לכל מניעה חוקית לרבות עיקול.",גזירת העונש המתאים לנאשם
166,SH-20-09-43084-871,פסילה מותנית למשך 12 חודשים שלא יעבור עבירות נהיגה ללא רישיון נהיגה או עבירות סמים מסוג פשע למשך 3 שנים.,גזירת העונש המתאים לנאשם
167,SH-20-09-43084-871,הפסילה תצטבר לכל עונש פסילה אחר.,גזירת העונש המתאים לנאשם
168,SH-20-09-43084-871,על הנאשם להפקיד את רישיון הנהיגה במזכירות בית המשפט.,גזירת העונש המתאים לנאשם
169,SH-20-09-43084-871,"אני מכריזה על הנאשם כסוחר סמים – לפי סעיף 36 א(ב) לפקודת הסמים ומורה על חילוט הטלפון הנייד ששימש לביצוע העבירות, לאוצר המדינה – קרן החילוט.",גזירת העונש המתאים לנאשם
170,SH-20-09-43084-871,צו כללי למוצגים.,גזירת העונש המתאים לנאשם
171,SH-20-09-43084-871,"ניתן היום,  ז' אלול תשפ""ד, 10 ספטמבר 2024, במעמד הצדדים.",גזירת העונש המתאים לנאשם
172,SH-20-09-43084-871,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
