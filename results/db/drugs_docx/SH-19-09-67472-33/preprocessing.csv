,verdict,text,part
0,SH-19-09-67472-33,"מדינת ישראל
באמצעות ענף תביעות ירושלים","כבוד השופט, סגן הנשיא  שמואל הרבסט"
1,SH-19-09-67472-33,"דביר פינחס לוי 
באמצעות ב""כ עוה""ד ק. בן שעיה ונ.",נגד
2,SH-19-09-67472-33,בן נתן,נגד
3,SH-19-09-67472-33,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג., 10",נגד
4,SH-19-09-67472-33,"חוק העונשין, תשל""ז-1977: סע'  40 ד, 275",נגד
5,SH-19-09-67472-33,"הנאשם הורשע על פי הודאתו, במסגרת הסדר טיעון, בעבירות של גידול סם מסוכן, החזקת סמים שלא לצריכה עצמית והחזקת כלים לפי סעיפים 6, 7(א)+(ג)רישא ו-10 רישא לפקודת הסמים המסוכנים[נוסח חדש], התשל""ג-1973 (להלן: ""פקודת הסמים המסוכנים"").",כתב האישום
6,SH-19-09-67472-33,"בנוסף הורשע הנאשם, בעבירה של הפרעה לשוטר בשעת מילוי תפקידו לפי סעיף 275 לחוק העונשין, התשל""ז-1977(להלן: ""חוק העונשין"").",כתב האישום
7,SH-19-09-67472-33,"כתב האישום אשר תוקן במסגרת הסדר הטיעון מתאר כי החל מיום 6.6.19, שכר הנאשם דירה בבית שמש, כדי שתשמש אכסניה לגידול סמים מסוכנים מסוג קנאביס.",כתב האישום
8,SH-19-09-67472-33,"הנאשם ביצע התאמות בדירה כדי שתתאים לגידול הסמים: הוריד חלק מהמזגנים, הביא והחזיק בדירה ציוד לצורך גידול והפקת הסמים, לרבות מערכות השנקה דיגיטליות, מנורות חשמל, גופי תאורה, מפוחים, שנאים, אדניות, דשנים, מסננים, תרמוסטטים, מערכות אוורור ומזגנים שהתקין בחדרי הדירה.",כתב האישום
9,SH-19-09-67472-33,"מתוך מטרה לחסוך בהוצאות החשמל בתהליך הגידול, הנאשם ביצע מעקף של שתיים מתוך שלוש הפאזות בבית הנתיכים הקשור לדירה, וכך יצר מצג של צריכת חשמל סבירה של בית מגורים, ובפועל לא נשא בעלויות צריכת החשמל המלאות של הדירה.",כתב האישום
10,SH-19-09-67472-33,הנאשם שתל כ-236 אדניות שתילים של קנאביס וגידל אותם במשך כחודשיים.,כתב האישום
11,SH-19-09-67472-33,"בעקבות תלונה על ריח שריפה מארון המונים של חברת החשמל, הגיעו נציגי חברת החשמל לבית ומצאו כי בשל המעקף, בית הנתכים המזין את הדירה שרוף בחלקו וכך התגלה דבר גניבת החשמל.",כתב האישום
12,SH-19-09-67472-33,"הנאשם ניגש לנציג חברת החשמל שהגיע למקום וביקש ממנו לשוחח בטלפון הנייד שברשותו עם אדם שזהותו אינה ידועה, אשר הציע לנציג סך של 10,000 -20,000 ₪ כדי שלא ידווח על הגניבה למשטרה.",כתב האישום
13,SH-19-09-67472-33,"בהמשך, בעקבות הדיווח של חברת החשמל למשטרה, הגיעו שני שוטרים לדירה ומשהריחו ריח קנאביס החליטו לערוך חיפוש בדירה.",כתב האישום
14,SH-19-09-67472-33,"נוסף לנאשם היו בדירה שניים נוספים, אשר עמדו בסמוך לשקית ובה עציצי קנאביס.",כתב האישום
15,SH-19-09-67472-33,"כאשר השוטר צעק לעברם ""עצרו משטרה"", החלו השלושה להימלט.",כתב האישום
16,SH-19-09-67472-33,"הנאשם דחף את השוטר כדי להימלט, אולם השוטר האחר מנע את בריחתו.",כתב האישום
17,SH-19-09-67472-33,"לאחר מכן, הנאשם המשיך להתנגד למעצרו בכך שדחף את השוטר וסירב להישמע להוראותיו.",כתב האישום
18,SH-19-09-67472-33,"במסגרת פשיטת המשטרה על הדירה, נתפסו שתילי קנאביס בשלבי גידול שונים במשקל של כ-40 ק""ג נטו.",כתב האישום
19,SH-19-09-67472-33,"הסדר הטיעון שבמסגרתו הודה הנאשם, לא כלל הסכמה לעניין העונש שייגזר על הנאשם.",כתב האישום
20,SH-19-09-67472-33,"התסקיר מיום 19.11.20  מלמדנו כי הנאשם, בן כ-23 שנים, יליד הארץ, נשוי ואב לילד בן שלוש ומתגורר עם אשתו ובנו בבית הוריו בבני ברק.",תסקיר שירות המבחן
21,SH-19-09-67472-33,בעת עריכת התסקיר היה הנאשם במעצר בית לילי ומזה כ-4 שנים הוא עובד לסירוגין כאחראי בקפיטריה בבית חולים.,תסקיר שירות המבחן
22,SH-19-09-67472-33,"לאחר סיום לימודיו כמקובל במערכת החינוך החרדית, בשנת 2016, הנאשם נישא.",תסקיר שירות המבחן
23,SH-19-09-67472-33,"במקביל, לאחר זמן קצר שנפקד, שוחרר מהשירות הצבאי, עקב חוסר רצונו להתגייס באותו מועד.",תסקיר שירות המבחן
24,SH-19-09-67472-33,"לאחר שחרורו, ניהל חיי משפחה תקינים ועבד כאחראי משמרת בקפיטריה.",תסקיר שירות המבחן
25,SH-19-09-67472-33,"רעיית הנאשם, בת גילו, עובדת כסייעת לקשישים.",תסקיר שירות המבחן
26,SH-19-09-67472-33,"לפני כשנתיים, כשהיה בן 21,  נפרדו והדבר הביא לשימוש בסמים מסוג קנאביס באופן תדיר ולמעורבותו בעבירות הנוכחיות.",תסקיר שירות המבחן
27,SH-19-09-67472-33,"לאחר שחרורו ממעצר בתיק זה, החליטו השניים לחזור לחיות יחד והנאשם תיאר כי מערכת היחסים ביניהם קרובה ומשמעותית.",תסקיר שירות המבחן
28,SH-19-09-67472-33,אין לחובת הנאשם הרשעות קודמות.,תסקיר שירות המבחן
29,SH-19-09-67472-33,"שירות המבחן התרשם בעת מעצרו של הנאשם, כי השהות בבית המעצר והסנקציות הנוספות אשר הוטלו, הביאו אותו להתבוננות ביקורתית יותר סביב ההחלטות שקיבל, וכיום הוא ער למחירים המוחשיים של קבלת ההחלטות והאופן שבו פעל בחייו.",תסקיר שירות המבחן
30,SH-19-09-67472-33,התנהלותו הבעייתית בעבירות נחוותה על ידו באופן משברי ומציב גבול.,תסקיר שירות המבחן
31,SH-19-09-67472-33,"במסגרת צו הפיקוח במעצר, הנאשם השתלב ביחידה להתמכרויות בבני ברק, שיתף פעולה ומסר בדיקות נקיות.",תסקיר שירות המבחן
32,SH-19-09-67472-33,"בהדרגה הוקלו תנאיו, בוטל מעצר הבית ואושרה יציאה לעבודה.",תסקיר שירות המבחן
33,SH-19-09-67472-33,גורמי הטיפול ביחידה להתמכרויות דיווחו שהנאשם הגיע באופן רציף וקבוע לפגישות ולבדיקות השתן אשר נמצאו כולן נקיות.,תסקיר שירות המבחן
34,SH-19-09-67472-33,"העובד הסוציאלי המטפל בו, התרשם שהנאשם מתפקד באופן מיטיב בכלל המישורים בחייו ולכן, לאחר כשנה של קשר טיפולי, השיחות נקבעו אחת לשבועיים.",תסקיר שירות המבחן
35,SH-19-09-67472-33,"הנאשם תיאר את העבירות על רקע תקופה משברית של פרידה מאשתו, בה התקשה להתמודד עם תחושותיו וחש בלבול וייאוש.",תסקיר שירות המבחן
36,SH-19-09-67472-33,"באותה עת, העמיק את השימוש בסמים מסוג קנאביס כדרך התמודדות, זנח את עבודתו, נקלע לחובות לחברים ולספק הסמים, ולכן הסכים להצעתו של הספק לעבוד בדירה בה גידל את הסמים, בתמורה לקיזוז החוב שלו.",תסקיר שירות המבחן
37,SH-19-09-67472-33,"הנאשם ראה בכך הזדמנות לשיפור מצבו הכלכלי, תוך התעלמות מהשלכות מעשיו וחומרתם.",תסקיר שירות המבחן
38,SH-19-09-67472-33,"בעת שנתפס, ברח בשל תחושת לחץ, אך שלל התנגדות למעצר.",תסקיר שירות המבחן
39,SH-19-09-67472-33,"הנאשם הביע צער ובושה באשר להתנהגותו החמורה אשר פורטה לעיל וביטא הכרה בכך שהשימוש הביא למעורבותו בפלילים, ליצירת חובות, לפגיעה בתפקודו ובמשפחתו ומנע ממנו תעסוקה תקינה.",תסקיר שירות המבחן
40,SH-19-09-67472-33,"לאחר מעורבותו זו, הפסיק את השימוש על רקע הבנתו את התנהגותו הבעייתית כמו גם על רקע ההליך המשפטי הנוכחי.",תסקיר שירות המבחן
41,SH-19-09-67472-33,"שירות המבחן התרשם כי העבירות בוצעו על רקע תקופת משבר, אך הנאשם אינו בעל דפוסים שוליים מושרשים באישיותו, וכיום הוא מכיר בחומרת התנהגותו.",תסקיר שירות המבחן
42,SH-19-09-67472-33,"הליך המעצר סייע לנאשם לערוך שינוי בדפוסי התנהגותו, מאז הפסיק את השימוש והשתלב בהליך טיפולי מיטיב במסגרת היחידה להתמכרויות בו מצוי מזה כשנה.",תסקיר שירות המבחן
43,SH-19-09-67472-33,"לאור ההתרשמות כי המשך תהליך טיפולי עשוי לסייע לנאשם התמודדות עם קשייו, לסייע לו בלקיחת החלטות הנוגעות לעתידו המשפחתי והתעסוקתי ולשמר ניקיונו, ולנוכח שיתוף הפעולה עם שירות המבחן ונכונותו להמשך קשר טיפולי, הומלץ על העמדתו בצו מבחן למשך שנה.",תסקיר שירות המבחן
44,SH-19-09-67472-33,"שירות המבחן ציין בשולי התסקיר, כי הוא מודע לחומרת העבירות, אך עם זאת, סבר כי הטלת ענישה בדרך של מאסר, גם אם ירוצה בעבודות שירות, תוביל לרגרסיה במצבו האישי והתפקודי וביכולתו להשקיע כוחותיו בהמשך הליכי טיפול מפחיתי סיכוי בענייננו.",תסקיר שירות המבחן
45,SH-19-09-67472-33,"כאלטרנטיבה עונשית הומלץ על צו של""צ בהיקף נרחב של שעות, אשר יאפשר לו להמשיך ולהשקיע כוחותיו במשפחתו, תעסוקתו ובהליך הטיפולי ולכן גובשה תוכנית של""צ בהיקף של 350 שעות במסגרת ארגון נכי צה""ל.",תסקיר שירות המבחן
46,SH-19-09-67472-33,"הממונה על עבודות השירות, קבע בחוות דעת מיום 27.1.21, כי הנאשם מתאים לביצוע מאסר שירוצה בדרך של עבודות שירות.",חוות דעת הממונה על עבודות השירות
47,SH-19-09-67472-33,"ב""כ המאשימה עמדה על הערכים המוגנים שנפגעו כתוצאה מביצוע העבירות, בהם הגנה על הציבור ושמירה על בריאותו מפני נזקי השימוש לצד ההשפעה העקיפה הנגרמת כתוצאה משימוש בסמים, ביצוע עבירות פליליות לצורך השגת הסם ופגיעה בביטחון הציבור.",הטיעונים לעונש
48,SH-19-09-67472-33,"ב""כ המאשימה הפנתה לפסיקה הקובעת את הצורך להחמיר בענישת עברייני הסמים המפעילים מעבדות לגידול קנביס בדירות מגורים, עבירות שהיו למכת מדינה, והדגישה כי בעבירות אלה, נסיבותיו האישיות של הנאשם נדחות מפני האינטרס הציבורי.",הטיעונים לעונש
49,SH-19-09-67472-33,"במקרה זה, טענה ב""כ המאשימה, הנאשם השקיע מחשבה, תכנן ואפשר תנאים לגידול הסמים.",הטיעונים לעונש
50,SH-19-09-67472-33,"התחכום של המעשים, תוך ביצוע המעקף בארון החשמל ונטילת החשמל שלא כדין, הניסיון לשחד את נציג חברת החשמל, כמות הסמים שנתפסה וכן העובדה שהנאשם הפריע לשוטר לבצע את תפקידו - כל אלה מובילים, בהתאם לפסיקה שהציגה,  למתחם הנע בין 20 ל-36 חודשי מאסר בפועל.",הטיעונים לעונש
51,SH-19-09-67472-33,"אמנם הנאשם נעדר עבר פלילי, הודה וחסך זמן שיפוטי, אולם בפני שירות המבחן הקטין את מעשיו, וטען שביצע את המעשים עבור ספק, בעוד שבפועל הוא היוזם.",הטיעונים לעונש
52,SH-19-09-67472-33,הנאשם אינו מכור לסמים אלא משתמש בסמים על רקע קושי כלכלי ומשבר אישי.,הטיעונים לעונש
53,SH-19-09-67472-33,"המלצת שירות המבחן לעונש של שירות לתועלת הציבור מנותקת לחלוטין ממדיניות הענישה הנוהגת ואין להתעלם מהנזק שנגרם לחברה כתוצאה ממעשיו של הנאשם, ויש לחשוב על אותם אנשים שהיו מתמכרים לסמים בגללו.",הטיעונים לעונש
54,SH-19-09-67472-33,"לפיכך, לאור עברו הנקי והטיפול שעבר, ביקשה המאשימה למקם את הנאשם בתחתית המתחם העונשי ולהטיל עליו 20 חודשי מאסר, מאסר על תנאי וקנס.",הטיעונים לעונש
55,SH-19-09-67472-33,"אשר לחילוט, הצדדים הגיעו להסכמה כי כל המתואר בבקשת החילוט יחולט, בתנאי שהנאשם יצהיר לפרוטוקול כי הרכוש המחולט שימש אמצעי לביצוע העבירות והכסף הוא פרי העבירות.",הטיעונים לעונש
56,SH-19-09-67472-33,המאשימה וויתרה על בקשתה להכריז על הנאשם כסוחר סמים.,הטיעונים לעונש
57,SH-19-09-67472-33,"הסנגור טען מנגד, כי לאור גילו הצעיר של הנאשם, שיקולי השיקום מקבלים משקל משמעותי.",הטיעונים לעונש
58,SH-19-09-67472-33,הוא נשוי ואב לילד קטן ואשתו בחודש התשיעי להריונה.,הטיעונים לעונש
59,SH-19-09-67472-33,אין לו עבר פלילי ובמשך חודש וחצי הוא היה עצור ממש ולאחר מכן באיזוק אלקטרוני.,הטיעונים לעונש
60,SH-19-09-67472-33,"מאז ינואר 2020 הוא נמצא בטיפול אינטנסיבי ביחידה להתמכרויות, כשנה וחצי מאז הוגש כתב האישום.",הטיעונים לעונש
61,SH-19-09-67472-33,"מאז לא נפתח תיק נוסף נגדו והטיפול הביא לשינוי משמעותי במישור התעסוקתי, האישי והמשפחתי.",הטיעונים לעונש
62,SH-19-09-67472-33,"הנאשם עזב את הבית, נפרד מאשתו, התמכר לסמים ובמשך שנתיים השתמש בהם באופן קבוע, הוא חבר לאנשים שליליים ונוצרו חובות.",הטיעונים לעונש
63,SH-19-09-67472-33,"הנאשם הפעיל את המקום עבור אחרים, השניים האחרים אשר נתפסו אתו ברחו והפלילו אותו.",הטיעונים לעונש
64,SH-19-09-67472-33,"שירות המבחן מצא שהרקע לביצוע העבירות הוא התדרדרות לסמים, והמעצר עצר ושינה את ההתדרדרות.",הטיעונים לעונש
65,SH-19-09-67472-33,"הנאשם חזר לאשתו, תסקיר שירות המבחן מלמד על תהליך משמעותי שהוא עבר.",הטיעונים לעונש
66,SH-19-09-67472-33,"חייו חזרו למסלולם, , הוא מתפקד כאב לבנו והמשפחה מאושרת.",הטיעונים לעונש
67,SH-19-09-67472-33,"בשם האינטרס הציבורי, לסייע לנאשם להמשיך בחייו אלה, היה על המאשימה להסכים להמלצות שירות המבחן, שהן בעלות ערך חינוכי.",הטיעונים לעונש
68,SH-19-09-67472-33,"הסנגור טען כי הנאשם הוא הגורם המשני בהחזקת הדירה, שכן הוא החזיק את הדירה עבור אחרים, והתייחס לפסיקה שבה נגזרו על נאשמים בעבירות דומות עונש מאסר בדרך של ריצוי בעבודות שירות.",הטיעונים לעונש
69,SH-19-09-67472-33,"לפיכך, ביקש הסנגור לאמץ את המלצת שירות המבחן, או לכל היותר לגזור על הנאשם עונש של מאסר בעבודות שירות, אך לא מאסר לריצוי בבית הסוהר.",הטיעונים לעונש
70,SH-19-09-67472-33,"אביו של הנאשם, מר אליעזר לוי, העיד כי משפחתו עברה תקופה קשה מאוד, התגייסה ונרתמה כיד אחת לשם סיוע לנאשם.",הטיעונים לעונש
71,SH-19-09-67472-33,"הנאשם, היה צעיר מאוד כאשר ביצע את העבירות ומאז הוא חזר למוטב.",הטיעונים לעונש
72,SH-19-09-67472-33,הוא ואשתו חזרו לחיות יחד וכעת הם בונים את עצמם ומצפים לילד נוסף.,הטיעונים לעונש
73,SH-19-09-67472-33,"לפיכך, ביקש לסייע לבני הזוג להמשיך ולהשתקם ככל הניתן.",הטיעונים לעונש
74,SH-19-09-67472-33,"הנאשם בדברו האחרון אמר כי ביצע את העבירות לפני כשנה ומחצה, בתקופה שבה היה בתחתית.",הטיעונים לעונש
75,SH-19-09-67472-33,"הוא היה מכור לסמים, פרוד מאשתו ולא חשב יותר מדי.",הטיעונים לעונש
76,SH-19-09-67472-33,"הוא מכיר בכך כי מעשיו חמורים אך מאז, חזר לאשתו וחיזק את הקשר המשפחתי.",הטיעונים לעונש
77,SH-19-09-67472-33,"בנוסף הוגש מטעם הנאשם מכתבו של מר חברון גרנביץ', מעסיקו בקפיטריה של בית החולים מעייני הישועה בבני ברק, מזה כשמונה חודשים.",הטיעונים לעונש
78,SH-19-09-67472-33,"הוא תיאר את הנאשם כעובד מסור לעבודתו, בעל התנהגות מופתית וראויה לציון, אדם נאמן אשר הוא נותן בו אמון מוחלט בנושא הכספי ובכלל.",הטיעונים לעונש
79,SH-19-09-67472-33,"משיחות נפש שקיים עם הנאשם עולה, כי הוא מודע לחומרת מעשיו וחש חרטה עמוקה על התקופה.",הטיעונים לעונש
80,SH-19-09-67472-33,"בהתאם לתיקון 113 לחוק העונשין, גזירת העונש ההולם נעשית בהתאם לערכים המוגנים שנפגעו כתוצאה מהעבירות, תוך התחשבות בנסיבות ביצוען והענישה הנוהגת בעבירת דומות.",דיון והכרעה
81,SH-19-09-67472-33,"עבירות הסמים הן אלה המביאות להתפשטות נגע הסמים הפוגע לא רק באלה המשתמשים בהם, אלא גם במעגלים הקרובים והרחוקים להם.",דיון והכרעה
82,SH-19-09-67472-33,"לכן קבעו בתי המשפט, כי ככל שחלקו של הסוחר בסמים רב יותר- יש לגזור ענישה מחמירה ומרתיעה אשר תעביר מסר חד ובהיר לפיו העיסוק בסחר בסמים- אינו משתלם.",דיון והכרעה
83,SH-19-09-67472-33,"בשל הפגיעה הקשה בחברה כתוצאה מעבירות אלה, בדרך כלל, ייסוגו השיקולים האישיים של העוסקים בסחר בסמים מפני האינטרס הציבורי החשוב של מיגור הסמים והגנה על הציבור מפניו.",דיון והכרעה
84,SH-19-09-67472-33,"אציין, כי עיון בפסיקה מהעת האחרונה מלמד כי שימוש בדירות לצורך גידול סמים, באופן דומה לזה שבענייננו, הפך לתופעה נפוצה ומדאיגה, ובהתאמה הפסיקה נקטה ענישה מרתיעה כלפי הנאשמים המואשמים בכך.",דיון והכרעה
85,SH-19-09-67472-33,נסיבות ביצוע העבירות כפי שהן עולות מכתב האישום הן חמורות.,דיון והכרעה
86,SH-19-09-67472-33,חומרתן נובעת בעיקר מהתכנון והיוזמה שנדרשו להשלמתן: הנתבע שכר דירה במיוחד לצורך גידול הסמים.,דיון והכרעה
87,SH-19-09-67472-33,"הוא התאים אותה לשימוש המיוחד הנדרש לו- גידול הסמים, בכך שהוציא מתוכה מזגנים, והביא לשם ציוד רב וייחודי לגידול הקנאביס.",דיון והכרעה
88,SH-19-09-67472-33,"השגת הציוד דרשה ממון, תכנון ויוזמה, והנאשם פעל לשם כך.",דיון והכרעה
89,SH-19-09-67472-33,"בנוסף, על מנת להימנע מתשלום מלוא הסכום הנדרש עבור צריכת החשמל הגבוהה הנדרשת לצורך גידול הסמים, הנאשם חיבל במערכת החשמל הדירתית.",דיון והכרעה
90,SH-19-09-67472-33,"מעבר לניסיון להערים על חברת החשמל תוך צריכת החשמל שלא כחוק, הפגיעה במערכת החשמל עשויה הייתה לסכן את דיירי הבית האחרים, ואכן תלונה על ריח שרוף שבקע מארון מוני החשמל היא שהביאה לקריאה לנציגי חברת החשמל.",דיון והכרעה
91,SH-19-09-67472-33,"בתכנון העבירות בדרך של הכנת הדירה, עקיפת המהלך התקין של הספקת החשמל לדירה, וגידול 40 ק""ג של סמים מסוכנים, לא תמה הפרשייה.",דיון והכרעה
92,SH-19-09-67472-33,"כאשר התגלה גידול הסמים בדירה על ידי נציגי חברת החשמל, הציע הנאשם לנציגים לשוחח עם אדם שזהותו אינה ידועה וזה הציע להם תשלום תמורת שתיקתם, לבל יגלו למשטרה את עיסוקו של הנאשם בדירה.",דיון והכרעה
93,SH-19-09-67472-33,"כאשר הגיעו השוטרים לדירה, ניסה הנאשם להימלט מהם והכשיל אותם בתפקידם, תוך שדחף אחד מהם.",דיון והכרעה
94,SH-19-09-67472-33,"ניכר שהעבירות בוצעו מתוך תכנון, יוזמה ומחשבה של הנאשם, וכאשר הבין שעיסוקו התגלה, פעל על מנת שלא לתת על כך את הדין.",דיון והכרעה
95,SH-19-09-67472-33,"בהינתן נסיבות אלה, הרי שמדובר בעבירות מתוכננות מראש, שנועדו לשם בצע כסף.",דיון והכרעה
96,SH-19-09-67472-33,"התכנון והביצוע הלא פשוטים לא עצרו את הנאשם, והוא פעל להשלמת תוכניתו- גידול סמים תמורת רווח כספי.",דיון והכרעה
97,SH-19-09-67472-33,"בהתחשב במכלול העבירות, בנסיבות ביצוען כפי שתוארו, בכמות הסמים שהנאשם גידל ובהתחשב בענישה הנוהגת בפסיקה, הרי שמתחם העונש ההולם נע במקרה זה בין 9 ל-24 חודשי מאסר לריצוי בפועל, נוסף לעונשים נלווים.",דיון והכרעה
98,SH-19-09-67472-33,"הנאשם, יליד שנת 1997, בן כ-23 שנים כיום, נשוי ואב לילד.",העונש המתאים
99,SH-19-09-67472-33,"לזכות הנאשם, העובדה שהודה בעבירות המיוחסות לו, ובכך שיתף פעולה עם רשויות אכיפת החוק וחסך את הצורך בניהול הליך הוכחות במשפטו.",העונש המתאים
100,SH-19-09-67472-33,זוהי הסתבכות יחידה של הנאשם עם החוק.,העונש המתאים
101,SH-19-09-67472-33,"אין לחובתו הרשעות קודמות וגם מאז ביצע את העבירות, לפני קרוב לשנתיים, לא שב לבצע עבירות.",העונש המתאים
102,SH-19-09-67472-33,"קורות חייו של הנאשם, כפי שהם עולים מתסקיר שירות המבחן ומטיעוני הצדדים, מלמדים כי מדובר באדם צעיר, שעד כה חי חיים נורמטיביים, תוך השתלבות תקינה במערכת החינוך, עבודה וחיי משפחה.",העונש המתאים
103,SH-19-09-67472-33,"כפי שהתרשם שירות המבחן, העבירות  שהנאשם הורשע בהן בוצעו על רקע תקופה משברית בחייו.",העונש המתאים
104,SH-19-09-67472-33,"הנאשם תפקד במהלך חייו באופן תקין במסגרת לימודיו ותעסוקתו, אך בתקופת פרידתו מאשתו, חווה תחושות קשות ונראה שנקלע למשבר שבעקבותיו החל להשתמש בסמים.",העונש המתאים
105,SH-19-09-67472-33,"בעת המשבר ראה הנאשם בסמים פתרון למצוקתו, אולם השימוש בסמים העמיק את שקיעתו של הנאשם והוביל להסתבכותו בפרשייה זו.",העונש המתאים
106,SH-19-09-67472-33,"להליך הפלילי נגד הנאשם היה תפקיד מכריע בחייו של הנאשם, ודווח שמעצרו, לראשונה בחייו, נחווה על ידו באופן משברי ומציב גבול.",העונש המתאים
107,SH-19-09-67472-33,"הנאשם היה עצור ממש מיום 20.9.19-6.11.19, ובפיקוח אלקטרוני מיום 6.11.19 ועד 23.3.20, וגם בכך התחשבתי במסגרת שיקוליו האישיים.",העונש המתאים
108,SH-19-09-67472-33,"מעצרו במסגרת זו ולראשונה בחייו, טלטל את הנאשם, אך הגורמים הטיפוליים שאליהם נחשף בשירות המבחן בעת המעצר, אפשרו לו השתתפות בהליך טיפולי של גמילה.",העונש המתאים
109,SH-19-09-67472-33,"הנאשם השתתף בתהליך טיפולי שיקומי במסגרת שירות המבחן, ביחידה להתמכרויות.",העונש המתאים
110,SH-19-09-67472-33,דווח כי הוא השתתף באופן רציף וקבוע בתוכנית הטיפולית והטיפול הביא לשיקומו של הנאשם ולגמילתו מהשימוש בסמים.,העונש המתאים
111,SH-19-09-67472-33,שיקומו של הנאשם חל בד בבד עם חזרתו לחיים משותפים עם אשתו ועתה הם מצפים לילד נוסף.,העונש המתאים
112,SH-19-09-67472-33,"הנאשם תואר על ידי שירות המבחן כאדם אשר אינו מאופיין בדפוסים עברייניים מושרשים, ולכן העבירות שביצע אינן משקפות את אורחותיו בדרך כלל.",העונש המתאים
113,SH-19-09-67472-33,"הסתבכות הנאשם בעבירות היא פרק כואב בחייו- פרק אחד מתוך סיפור חיים שלם, שעד כה ומכאן ואילך, יש לקוות שיהיו בו ימים טובים, של התמדה בעבודתו, השקעה במשפחתו וצעידה בדרך טובה וישרה.",העונש המתאים
114,SH-19-09-67472-33,ראיתי לנכון להשתמש בסמכות הנתונה לי על ידי החוק לחרוג ממתחם הענישה כלפי הצד המקל במקרה בו הנאשם השתקם או אם קיים סיכוי של ממש שישתקם.,העונש המתאים
115,SH-19-09-67472-33,"שיקום, לטעמי,  לא חייב להתבצע באמצעות גורמים חיצוניים כהליך גמילה, שרות המבחן וכדו'.",העונש המתאים
116,SH-19-09-67472-33,"לעיתים, השיקום הוא שיקום עצמי המתבצע דרך עבודה עצמית של הנאשם והמבוסס על כוח רצונו של האדם.",העונש המתאים
117,SH-19-09-67472-33,"ראיתי לפניי אדם צעיר ומכור לשעבר  אשר חטא כמתואר, וכעת הוא חש כישלון צורב בשל מעשיו.",העונש המתאים
118,SH-19-09-67472-33,"תחושה זו לעיתים נובעת כתוצאה מסנקציה משפטית, ולעיתים, כפי שקרה וקורה במקרה דנן, היא נובעת מתהליך משולב  אשר עבר על הנאשם עצמו באמצעות ההליך המשפטי עוד בטרם נכתבה ה""שורה התחתונה"" של גזר הדין.",העונש המתאים
119,SH-19-09-67472-33,"שוכנעתי, וכך עולה גם מכתב האישום ומדבריו של הנאשם, כי בבסיס מעשיו של הנאשם עמדה חוסר מחשבה תחילה וכניעה לדחפיו ולהתמכרותו.",העונש המתאים
120,SH-19-09-67472-33,"אני סבור, לאור המפורט לעיל, כי ניתן להסיק שהנאשם עבר הליך של שיקום.",העונש המתאים
121,SH-19-09-67472-33,"שיקום, ככל חזרה בתשובה, מקורו בהכרת החטא, בהכרת חומרתו ובתחושה כי מדובר בנקודת מפנה שממנה ואילך ""ימריא"" החוטא מעלה לדרך חדשה.",העונש המתאים
122,SH-19-09-67472-33,"לטעמי, במקרה דנן, גוברים שיקולי השיקום על השיקולים שבאינטרס הציבורי.",העונש המתאים
123,SH-19-09-67472-33,"הנאשם עבר במסגרת ההליך הפלילי הקשור לתיק זה, חקירות ודיונים משפטיים שהציבו אותו אל מול המערכת.",העונש המתאים
124,SH-19-09-67472-33,"אני סבור, כי זה הזמן לפתוח לו פתח , ולו קטן, כדי להחזירו לתחום הנורמטיבי, לצידה של המערכת ולא לנגדה.",העונש המתאים
125,SH-19-09-67472-33,"פרשייה עבריינית זו, אם כן,  אינה משקפת את אורחותיו והשתלבותו מחדש בעבודה, כפי שעלה גם ממכתב מעסיקו, מלמדת כי הוא הותיר פרק זה בחייו מאחור.",העונש המתאים
126,SH-19-09-67472-33,"לנוכח ההליך השיקומי שהנאשם עבר, התגייסותו לטיפול, שיתוף הפעולה ומתן האמון המלא בגורמי הטיפול, וכמובן התוצאה של גמילתו מסמים, ושובו לחיים נורמטיביים, הרי שמדובר, כאמור, באחד המקרים אשר בהם דן סעיף 40 ד לחוק העונשין, המקנה לבית המשפט סמכות לחרוג ממתחם העונש ההולם ולגזור על הנאשם עונש החורג ממנו.",העונש המתאים
127,SH-19-09-67472-33,"שירות המבחן המליץ להסתפק בענישה של צו מבחן למשך שנה, לצד צו של""צ, אולם בהתחשב בחומרת העבירות, כפי שהוצגה לעיל, הרי שמדובר בענישה שלא תהלום את המעשים.",העונש המתאים
128,SH-19-09-67472-33,"לפיכך, ההתחשבות בשיקום שעבר תהא לעניין אופי המאסר שהנאשם ירצה, אשר במקרה זה יהא בדרך של עבודות שירות ועונשים נלווים כפי שתואם את העבירות אותן עבר הנאשם.",העונש המתאים
129,SH-19-09-67472-33,"סיכומו של דבר, נוכח כל האמור לעיל, אני גוזר על הנאשם את העונשים הבאים:",העונש המתאים
130,SH-19-09-67472-33,"שישה (6) חודשי מאסר אשר ירוצו בדרך של עבודות שירות, בהתאם לחוות דעת הממונה על עבודות השירות ובניכוי ימי מעצרו.",העונש המתאים
131,SH-19-09-67472-33,"הממונה יבחן  אפשרות לימי עבודה מקוצרים בני שש שעות,  על מנת להקל על המשך השתלבות הנאשם בעבודתו.",העונש המתאים
132,SH-19-09-67472-33,חוות דעת מעודכנת תוגש לעיוני עד ליום 1.5.1,העונש המתאים
133,SH-19-09-67472-33,הנאשם יתייצב לריצוי מאסרו זה (בעבודות שירות) לא יחל לפני 1.6.21.,העונש המתאים
134,SH-19-09-67472-33,"ארבעה (4) חודשי מאסר אשר אותם הנאשם לא ירצה, אלא אם יעבור תוך שלוש שנים מהיום על אחת מהעבירות בהן הורשע בהליך זה.",העונש המתאים
135,SH-19-09-67472-33,"קנס בסך 3,000 ₪, אשר ישולם עד יום 1.3.22.",העונש המתאים
136,SH-19-09-67472-33,לא יעשה כן- ייאסר למשך 25 ימים.,העונש המתאים
137,SH-19-09-67472-33,"הנאשם מתחייב בסך 4,000 ₪ שלא לעבור כל עבירה המנויה בפקודת הסמים המסוכנים, וזאת תוך שנתיים מהיום.",העונש המתאים
138,SH-19-09-67472-33,הנאשם הבין התחייבות זאת והסכים לה.,העונש המתאים
139,SH-19-09-67472-33,המוצגים בתיק יחולטו או יושמדו – וזאת על פי שיקול דעתו של רשם המוצגים.,העונש המתאים
140,SH-19-09-67472-33,זכות ערעור לבית המשפט המחוזי תוך 45 יום .,העונש המתאים
141,SH-19-09-67472-33,"54678313ניתן היום,  ח' ניסן תשפ""א, 21 מרץ 2021, בנוכחות הצדדים ובאי כוחם.",העונש המתאים
