,verdict,text,part
0,ME-22-07-61841-720,"ע""י פרקליטות מחוז תל אביב פלילי",מדינת ישראל
1,ME-22-07-61841-720,"באמצעות ב""כ עו""ד דליה וייסברג",מדינת ישראל
2,ME-22-07-61841-720,ליאור חכם (עציר) – נוכח באמצעות היוועדות חזותית [הנאשם רואה ושומע את הדיון],הנאשם
3,ME-22-07-61841-720,"ע""י ב""כ עו""ד עמית שלף ושרון רבינוביץ'",הנאשם
4,ME-22-07-61841-720,"חוק העונשין, תשל""ז-1977: סע'  144(א), 144(ז), 40יג",הנאשם
5,ME-22-07-61841-720,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",הנאשם
6,ME-22-07-61841-720,"הנאשם הורשע, לאחר שמיעת הראיות, בעבירה של החזקת נשק בלא רשות על פי דין, לפי סעיף 144(א) רישא לחוק העונשין התשל""ז-1977 (להלן: ""חוק העונשין"").",פתח דבר
7,ME-22-07-61841-720,"על יסוד הודאתו הורשע הנאשם בעבירות הבאות: שתי עבירות החזקת סם מסוכן שלא לצריכה עצמית, לפי סעיפים 7(א)+(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים""); ועבירה של סחר בסמים מסוכנים (ריבוי מקרים), לפי סעיף 13 לפקודת הסמים.",פתח דבר
8,ME-22-07-61841-720,נסיבות העבירות פורטו בהרחבה בהכרעת הדין ואין צורך לחזור עליהן.,פתח דבר
9,ME-22-07-61841-720,"יאמר בתמצית, כי הנאשם הורשע בכך שהחזיק במחסן שבשליטתו את אמצעי הלחימה הבאים: חפץ דמוי תת מקלע מאולתר יורה, אשר בכוחו להמית אדם; פצצת מרגמה 60 מ""מ; ארבעה רימוני יד מס' 26; ורימון הלם סנוור 7290 (להלן כולם יחד: ""אמצעי הלחימה"").",פתח דבר
10,ME-22-07-61841-720,"בנוסף, על פי הודאתו, הורשע הנאשם בכך שהחזיק סם מסוג קנבוס במשקל 6,287.8 גרם; סם מסוג חשיש במשקל 151.56 גרם; ותשע מעטפות שהכילו סם מסוג קנבוס במשקל כולל של 451.74 גרם, וכן בכך שסחר בשמונה הזדמנויות שונות בסם מסוג קנבוס, במשקלים שונים (בין 5 ל-20 גרם).",פתח דבר
11,ME-22-07-61841-720,"בשים לב לחומרת המעשים ולמידת הפגיעה בערכים המוגנים – ובהתבסס על העקרונות המותווים בהנחיית פרקליט המדינה מס' 9.16 בעניין מדיניות הענישה בעבירות נשק ומטעני חבלה – עתרה ב""כ המאשימה, עו""ד דליה וייסברג, לקבוע כי מתחם הענישה בעניינו של הנאשם נע בין 74 ל-90 חודשי מאסר בפועל, ולהשית על הנאשם עונש מאסר בן 6.5 שנים לפחות, לצד מאסר מותנה וקנס כספי משמעותי.","טענות ב""כ המאשימה"
12,ME-22-07-61841-720,"ב""כ המאשימה נימקה עתירתה העונשית בנימוקים הבאים: חומרת העבירות שבהן הורשע הנאשם ומידת פגיעתן בערכים המוגנים; בעבירות החזקת נשק יש מקום ליתן משקל בכורה לעקרון ההרתעה על פני עקרונות אחרים כמו נסיבותיו האישיות של הנאשם; כמות אמצעי הלחימה שהחזיק הנאשם ופוטנציאל הנזק המשמעותי העלול להיגרם מהם, בשים לב למאפייניהם הקטלניים; מסוכנות הנאשם הנלמדת מהחזקתם של אמצעי הלחימה; הנאשם החזיק באמצעי הלחימה במחסן המצוי בבניין מגורים, באופן שסיכן את הבאים בשעריו; כמות הסמים שהחזיק הנאשם ופוטנציאל הנזק לבריאות כתוצאה מהחזקתם ומן הסחר בהם; המניע לביצוע העבירות – בצע כסף; הנאשם נעדר עבר פלילי אך בעל עבר תעבורתי עשיר ומרצה עונש של 4 חודשי מאסר בגין הרשעה בתיק תעבורה; נסיבותיו האישיות של הנאשם, ובפרט היותו אב לארבעה ילדים קטנים, כשהצעיר בהם נולד במהלך ההליך המשפטי.","טענות ב""כ המאשימה"
13,ME-22-07-61841-720,"הסניגור, עו""ד עמית שלף, עתר כי בית המשפט יעמיד את מתחם הענישה בעניינו של הנאשם על 36 עד 65 חודשי מאסר ויגזור את עונשו בתחתית מתחם זה.",טענות ההגנה
14,ME-22-07-61841-720,"הסניגור נימק עתירתו העונשית בנימוקים הבאים: רמת אמצעי הלחימה אותם החזיק הנאשם אינה ברף גבוה כפי שטענה ב""כ המאשימה ופוטנציאל הנזק הטמון בהם נמוך משנטען על ידי ב""כ המאשימה; לפי הטענה, המרגמה שהחזיק הנאשם אינה ניתנת לשימוש ללא מטול, שלא הוחזק על ידי הנאשם, באופן שלטענת הסניגור יש להתייחס אל המרגמה כאל תחמושת, דוגמת כדורי רובה, בהתאם לכמות אבק השריפה שבמרגמה; נשק ה""קרלו"" שהחזיק הנאשם היה ללא תחמושת לצדו באופן שלא ניתן היה לעשות בנשק שימוש מיידי; אמצעי הלחימה הוחזקו במחסן בקומה 1- בבניין, באופן שפוטנציאל הסכנה לתושבי הבניין נמוך בהשוואה להחזקת אמצעי הלחימה בדירת מגורים; עבירות החזקת הסמים שבהן הורשע הנאשם, הן מבחינת סוג הסם, קנאביס, והן מבחינת משקלו, כ-7 ק""ג, אינן ברמת חומרה גבוהה במיוחד; עבירות הסחר בסמים בהן הורשע הנאשם הן בסמים במשקל של גרמים בודדים בלבד והרווח הכספי שהופק מהן אינו גבוה; הנאשם נטול עבר פלילי; נסיבותיו האישיות, כפי שפרטה ההגנה, מצדיקות התחשבות בנאשם בגזירת ענשו; הנאשם אב ל-4 ילדים קטנים; ריצוי עונש מאסר בתקופת מלחמה קשה יותר מריצוי מאסר בתקופת שיגרה; לבסוף, בשים לב למצבו הכלכלי של הנאשם, עתר הסניגור שהקנס שיושת עליו לא יהיה מכביד.",טענות ההגנה
15,ME-22-07-61841-720,"בדברו האחרון מסר הנאשם שהוא מכבד את החלטת בית המשפט, וביקש להתחשב בו ככל הניתן, שכן הוא אב לארבעה ילדים קטנים.",דברו האחרון של הנאשם
16,ME-22-07-61841-720,הנאשם הוסיף שהוא עוסק בפעילות חינוכיות במסגרת מעצרו.,דברו האחרון של הנאשם
17,ME-22-07-61841-720,"בשנים האחרונות אנו עדים חדשות לבקרים לתוצאותיהן המסוכנות, ולעיתים קרובות אף קטלניות, של עבירות נשק, שהפכו בשנים האחרונות למכת מדינה, שהיא בגדר רעה חולה.",מתחם העונש ההולם
18,ME-22-07-61841-720,"נוכח חשיבות והיקף התופעה הפסולה, המחוקק נדרש אף הוא לסוגיה וחוקק ביום 8.12.2021 את חוק העונשין (תיקון מס' 140 – הוראת שעה), התשפ""ב-2021 (להלן: ""התיקון לחוק""), הקובע עונש מזערי בעבירות נשק מסוימות, ובכללן גם זו בה הורשע הנאשם, של רבע מהעונש המרבי הקבוע לעבירה (סעיף 144(ז) לחוק העונשין).",מתחם העונש ההולם
19,ME-22-07-61841-720,"יש בחקיקה זו, הגם שנעשתה על דרך הוראת שעה, ללמד על מגמת המחוקק להחמיר בענישה בעבירות אלו, לאור מסוכנותן הרבה לחברה, לצד הצורך בהרתעת רבים נוכח מימדי התופעה וחומרתה.",מתחם העונש ההולם
20,ME-22-07-61841-720,"בית המשפט העליון עמד גם הוא על החומרה שבעבירות נשק, שהיקפן רק ממשיך להתרבות בעת האחרונה, ועל הצורך בענישתן בחומרה:",מתחם העונש ההולם
21,ME-22-07-61841-720,"פגיעת הנאשם בערכים המוגנים עוצמתית וחמורה, כשיש במעשיו מצבור בלתי מבוטל של מאפייני חומרה.",מתחם העונש ההולם
22,ME-22-07-61841-720,"ראשית, פוטנציאל הנזק במעשי הנאשם משמעותי ביותר.",מתחם העונש ההולם
23,ME-22-07-61841-720,"הנאשם החזיק מספר לא מועט של אמצעי לחימה, כאשר חלקם עלולים לגרום לנזק רב גם ללא שימוש מכוון בהם לשם מטרה זו.",מתחם העונש ההולם
24,ME-22-07-61841-720,"כך לדוגמה, לא בלתי מתקבל על הדעת שטיפול לא מקצועי ובטיחותי ברימוני היד או בפצצת המרגמה, שאוחסנו בתיק שאינו מתאים לאחסון אמצעי לחימה, עלול היה לגרום לנזק רב.",מתחם העונש ההולם
25,ME-22-07-61841-720,זאת ועוד.,מתחם העונש ההולם
26,ME-22-07-61841-720,אמצעי הלחימה אוחסנו במחסן הנמצא בחניון בית דירות שהיה נגיש לכל באי הבניין.,מתחם העונש ההולם
27,ME-22-07-61841-720,"אחסון אמצעי הלחימה המסוכנים במחסן שעל-פניו עוברים כל היוצאים והנכנסים לבניין דרך החניון, הגדילו עד מאוד את הסכנה שעוברי אורח תמימים ייפגעו באורח קשה.",מתחם העונש ההולם
28,ME-22-07-61841-720,"החזקת אמצעי הלחימה במחסן, ביחד עם כמות לא מבוטלת של סמים – כשכאמור הנאשם הורשע בעבירת סחר בסמים – ובשים לב לכך שההגנה לא הצביעה על סיבה אחרת בגינה החזיק הנאשם באמצעי הלחימה, מצביעה על כך שאמצעי הלחימה הוחזקו על ידי הנאשם, לכל הפחות, למטרות בצע כסף.",מתחם העונש ההולם
29,ME-22-07-61841-720,"תעוזת הנאשם המתבטאת בהחזקת מגוון אמצעי לחימה מסוכנים כמתואר, מעידה על מסוכנותו הרבה ועל זלזול עמוק בחוק, ולמצער אדישותו לשלומם ולביטחונם של נפגעים פוטנציאליים מאותם אמצעי לחימה.",מתחם העונש ההולם
30,ME-22-07-61841-720,"בעבירות הסמים בהן הורשע פגע הנאשם בסדר החברתי, בשלטון החוק, בשלום הציבור ובבריאותו.",מתחם העונש ההולם
31,ME-22-07-61841-720,"חומרת פגיעת הנאשם בערכים המוגנים ממשית ביותר, בשים לב לסוג הסמים ולכמותם.",מתחם העונש ההולם
32,ME-22-07-61841-720,"בחינת מדיניות הענישה הנוהגת, כפי שהיא עולה, בין היתר, מהפסיקה שהוגשה על ידי באי כוח הצדדים, מלמדת שבתי המשפט נוהגים לגזור, בנסיבות דומות, עונשי מאסר ממושכים, לתקופות משתנות, והכל בהתאם לנסיבות הקונקרטיות.",מדיניות הענישה הנוהגת
33,ME-22-07-61841-720,"יוטעם כי בחינת הפסיקה מגלה קושי באיתור מקרים דומים בהם הורשע נאשם בעבירת החזקה של אמצעי לחימה מסוכנים בכמות ובסוגים שהחזיק הנאשם, שלא הייתה מלווה בהרשעה בעבירות חמורות נוספות.",מדיניות הענישה הנוהגת
34,ME-22-07-61841-720,"לפיכך, בחינת הפסיקה המובאת תעשה בשים לב להבדלים בנסיבות העבירות.",מדיניות הענישה הנוהגת
35,ME-22-07-61841-720,"המשיב הורשע, לפי הודאתו, בהחזקת נשק, בכך שהסתיר אקדח מחסנית וכדורים יחד עם רימון הלם על גג ביתו.",מדיניות הענישה הנוהגת
36,ME-22-07-61841-720,בית המשפט המחוזי קבע כי מתחם הענישה בעניינו של המשיב נע בין 36-10 חודשי מאסר בפועל.,מדיניות הענישה הנוהגת
37,ME-22-07-61841-720,"עניינו של הנאשם חמור באופן משמעותי מעניינו של המשיב, בשל כמות אמצעי הלחימה שהוחזקו, סוגם ופוטנציאל הסיכון הנשקף מהם – בעוד שהמשיב החזיק באקדח, תחמושת ורימון הלם אחד, הנאשם החזיק במרגמה, תת מקלע מאולתר (ללא תחמושת), בארבעה רימוני יד וברימון הלם.",מדיניות הענישה הנוהגת
38,ME-22-07-61841-720,"כמו-כן, הנאשם החזיק באמצעי הלחימה המסוכנים במחסן המצוי בשטח ציבורי, באופן שהיו עלולים לגרום לנזק רב יותר לזולת, מאשר בהחזקתם על גג בית פרטי כפי שעשה המשיב.",מדיניות הענישה הנוהגת
39,ME-22-07-61841-720,"לצד זאת, בדומה לנאשם, גם המשיב היה נעדר עבר פלילי באופן שהיה בו כדי להקל עונשו.",מדיניות הענישה הנוהגת
40,ME-22-07-61841-720,"בשונה מהנאשם המשיב היה צעיר (בן 19), הודה ולא ניהל הוכחות, בנוסף, העבירה בוצעה קודם לכניסתו לתוקף של התיקון לחוק.",מדיניות הענישה הנוהגת
41,ME-22-07-61841-720,"בשונה מעניינו של הנאשם הורשע המערער בעבירה של נשיאת נשק, כשאמצעי הלחימה אותו נשא, מטען, הוא אמצעי לוחמה בעל פוטנציאל נזק הרסני וקטלני ביותר.",מדיניות הענישה הנוהגת
42,ME-22-07-61841-720,"הנאשם לעומת זאת, הורשע בהחזקת נשק, אך של מספר אמצעי לחימה.",מדיניות הענישה הנוהגת
43,ME-22-07-61841-720,"אחד מהם, פצצת המרגמה, כלי נשק בעל פוטנציאל נזק חמור ועצמתי אף הוא, גם אם בדרגה פחותה מעט ממטען חבלה.",מדיניות הענישה הנוהגת
44,ME-22-07-61841-720,"בשונה מהנאשם, למערער עבר פלילי לא מבוטל.",מדיניות הענישה הנוהגת
45,ME-22-07-61841-720,עוד בשונה מהנאשם הורשע המערער במסגרת הסדר ולא ניהל הוכחות.,מדיניות הענישה הנוהגת
46,ME-22-07-61841-720,"המשיב הורשע בהובלת ובהחזקת נשק בכך שנתפסו ברכבו שני רובי ""קרל גוסטב"" מאולתרים עם מחסניות בתוכם.",מדיניות הענישה הנוהגת
47,ME-22-07-61841-720,"עוד נתפסו 39 כדורי 9 מ""מ, ובנפרד 8 כדורים נוספים.",מדיניות הענישה הנוהגת
48,ME-22-07-61841-720,עניינו של הנאשם חמור מזה של המשיב בשים לב לכמותם וסוגם של אמצעי הלחימה שהחזיק.,מדיניות הענישה הנוהגת
49,ME-22-07-61841-720,"מנגד, הנאשם הורשע בהחזקת אמצעי הלחימה בעוד שהמשיב הורשע אף בהובלת אמצעי הלחימה ונשא לצד הנשק גם תחמושת באופן שאפשר שימוש מיידי בנשק.",מדיניות הענישה הנוהגת
50,ME-22-07-61841-720,"בשונה מהנאשם, המשיב היה בעל עבר פלילי ישן, בן למעלה מ-19 שנים, בגינו ריצה עונשי מאסר, הגם שבשנים האחרונות השתקם.",מדיניות הענישה הנוהגת
51,ME-22-07-61841-720,"עוד בשונה מהנאשם המשיב הודה ולא ניהל הוכחות, וביצע את העבירה קודם לתיקון החוק.",מדיניות הענישה הנוהגת
52,ME-22-07-61841-720,"עניינו של הנאשם חמור עשרות מונים מעניינם של המערערים, בשים לב לכמות ולסוג הנשק שהחזיק הנאשם.",מדיניות הענישה הנוהגת
53,ME-22-07-61841-720,"הנאשם החזיק, בין היתר, בפצצת מרגמה ובתת מקלע מאולתר, אמצעי לחימה שנועדו לתקיפה והם בעלי פוטנציאל נזק חמור ועצמתי.",מדיניות הענישה הנוהגת
54,ME-22-07-61841-720,"זאת בהשוואה למערערים שהחזיקו ברובה ציד, שהגם שבכוחו להמית אדם אין זה ייעודו הבלעדי.",מדיניות הענישה הנוהגת
55,ME-22-07-61841-720,בנוסף החזיק הנאשם בארבעה רימוני יד וברימון הלם.,מדיניות הענישה הנוהגת
56,ME-22-07-61841-720,בשונה מהנאשם היו המערערים בעלי עבר פלילי לא מבוטל שבא לביטוי בעונשם.,מדיניות הענישה הנוהגת
57,ME-22-07-61841-720,"המערער הורשע לאחר שמיעת ראיות בעבירות החזקת נשק וסמים לצריכה עצמית, בכך שהחזיק מטען חבלה אלחוטי מאולתר וקנביס במחסן ששימש אותו ואשר נמצא מתחת ליציע של אולם ספורט בבית ספר בו עבד.",מדיניות הענישה הנוהגת
58,ME-22-07-61841-720,"אולם הספורט שימש, בין היתר, את תלמידיו וכן ילדים המשתתפים בחוגים המתקיימים באולם.",מדיניות הענישה הנוהגת
59,ME-22-07-61841-720,"בדומה למערער, גם הנאשם סיכן את העוברים והשבים באזור המחסן שבו החזיק באמצעי הלחימה, אם כי במידה פחותה קמעה נוכח היקף הפעילות המתקיימת בכל אחד מהשטחים הציבוריים הסמוכים למחסנים בהם הוחזקו אמצעי הלחימה.",מדיניות הענישה הנוהגת
60,ME-22-07-61841-720,"זאת ועוד, לחובתו של המשיב נזקפה עובדת היותו עובד בית הספר שאת הבאים בשעריו סיכן בעוד שהיה מופקד על שלומם וביטחונם.",מדיניות הענישה הנוהגת
61,ME-22-07-61841-720,"לצד זאת, בהשוואה למערער בהקשר זה, הנאשם החזיק כמות רבה יותר של אמצעי לחימה במחסן.",מדיניות הענישה הנוהגת
62,ME-22-07-61841-720,עוד יוער כי מעשיו של המערער בוצעו לפני התיקון לחוק ולהעמקת המגמה בהחמרת הענישה בעבירות נשק.,מדיניות הענישה הנוהגת
63,ME-22-07-61841-720,"המערער הורשע, בנוסף לעבירת החזקה, גם בביצוע עסקה בנשק, עבירה חמורה מזו שבה הורשע הנאשם.",מדיניות הענישה הנוהגת
64,ME-22-07-61841-720,"עם זאת, ההחזקה והעסקה נעשו ברימון הלם אחד בלבד, בעוד שהנאשם החזיק בנוסף על רימון ההלם אמצעי לחימה נוספים, שעוצמת מסוכנותם ופוטנציאל הנזק הקטלני הטמון בהם משמעותי בהרבה – פצצת מרגמה, תת מקלע מאולתר וארבעה רימוני יד.",מדיניות הענישה הנוהגת
65,ME-22-07-61841-720,"קראתי בעיון את מכלול הפסיקה שהגישו ב""כ המאשימה וההגנה לרבות פסקי הדין שנסיבותיהם – בשים לב לנסיבות ביצוע העבירות, מועד מתן פסק הדין, חומרת, סוג ומניין העבירות – קרובות פחות לענייננו.",מדיניות הענישה הנוהגת
66,ME-22-07-61841-720,"לאור כל האמור לעיל, בשים לב לערכים החברתיים המוגנים ולעוצמת הפגיעה בהם, תוך מתן משקל למכלול נסיבות האירוע, ובהתאם למדיניות הענישה הנוהגת, אני קובע כי מתחם העונש ההולם באירוע זה, בהתייחס לעבירות הנשק והסמים גם יחד, נע בין 46 ל-60 חודשי מאסר בפועל.",מדיניות הענישה הנוהגת
67,ME-22-07-61841-720,במקרה דנן איני מוצא הצדקה לחריגה ממתחם העונש ההולם.,גזירת העונש ההולם בתוך המתחם
68,ME-22-07-61841-720,"לא לחומרה, בגין הגנה על שלום הציבור, ולא לקולה, בשל שיקולי שיקום.",גזירת העונש ההולם בתוך המתחם
69,ME-22-07-61841-720,בגזירת העונש במסגרת המתחם יינתן משקל למכלול נסיבותיו האישיות של הנאשם.,גזירת העונש ההולם בתוך המתחם
70,ME-22-07-61841-720,"הנאשם, יליד 1988, בעל עבר פלילי נקי.",גזירת העונש ההולם בתוך המתחם
71,ME-22-07-61841-720,"משקל הולם לקולה יינתן למצבו הרפואי והכלכלי, כפי שפורט על ידי ההגנה, ולנזק שיגרם למשפחתו, בפרט לארבעת ילדיו הקטינים, כתוצאה מריצוי עונשו.",גזירת העונש ההולם בתוך המתחם
72,ME-22-07-61841-720,"אמנם אין בעובדה שהנאשם ניהל את משפטו כדי להחמיר עמו את הדין לעניין עבירת הנשק, אך אין מקום להקל בעונשו כפי שנהוג לעשות כאשר נאשם נוטל אחריות למעשיו בראשית ההליך באופן שמאפשר חיסכון במשאבים ציבוריים.",גזירת העונש ההולם בתוך המתחם
73,ME-22-07-61841-720,"לצד זאת, משקל הולם לקולה יינתן להודאת הנאשם בעבירות הסמים.",גזירת העונש ההולם בתוך המתחם
74,ME-22-07-61841-720,"מבוטלות ההוצאות שהוטלו על ב""כ הנאשם בהחלטה מיום 24.5.2023.",הוצאות
75,ME-22-07-61841-720,"לאחר ששקלתי את מכלול השיקולים, כמפורט לעיל, אני גוזר על הנאשם את העונשים הבאים:",סוף דבר
76,ME-22-07-61841-720,"50 חודשי מאסר לריצוי בפועל, בניכוי ימי מעצרו מיום 12.7.2022.",סוף דבר
77,ME-22-07-61841-720,לא תנוכה התקופה שבה ריצה הנאשם עונש מאסר בן 4 חודשים בגין הרשעתו בעבירת תעבורה.,סוף דבר
78,ME-22-07-61841-720,12 חודשי מאסר מותנים למשך 3 שנים מיום שחרורו ממאסר והתנאי הוא שהנאשם לא יעבור עבירת נשק או עבירת סמים מסוג פשע.,סוף דבר
79,ME-22-07-61841-720,6 חודשי מאסר מותנים למשך 3 שנים מיום שחרורו ממאסר והתנאי הוא שהנאשם לא יעבור עבירת סמים מסוג עוון.,סוף דבר
80,ME-22-07-61841-720,"קנס בסך 10,000 ₪ או 50 ימי מאסר תמורתו.",סוף דבר
81,ME-22-07-61841-720,הקנס ישולם לא יאוחר מיום 1.3.2024.,סוף דבר
82,ME-22-07-61841-720,זכות ערעור לבית המשפט העליון בתוך 45 ימים מהיום.,סוף דבר
83,ME-22-07-61841-720,"54678313ניתן היום,  כ""ה חשוון תשפ""ד, 09 נובמבר 2023, במעמד הצדדים.",סוף דבר
