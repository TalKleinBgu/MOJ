,verdict,text,part
0,ME-14-02-11392-572,"חוק העונשין, תשל""ז-1977: סע'  275, 338(א)(1), 452",הנאשם
1,ME-14-02-11392-572,"פקודת התעבורה [נוסח חדש]: סע'  38(2), 39א, 62(2), 62(3), 64(ב)",הנאשם
2,ME-14-02-11392-572,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  47",הנאשם
3,ME-14-02-11392-572,"פקודת הסמים המסוכנים [נוסח חדש], תשל""ג-1973: סע'  7(א)",הנאשם
4,ME-14-02-11392-572,"* בית המשפט גזר את דינו של נאשם שהורשע בעבירות שונות בגין נהיגה תחת השפעת סמים והמלטות משוטרים שהסתיימה בתאונה, והשית עליו 26 חודשי מאסר, הפעלת מאסר מותנה בן 8 חודשים במצטבר, שני מאסרים על תנאי, חילוט הרכב, פסילת רישיון נהיגה ופסילה על תנאי.",הנאשם
5,ME-14-02-11392-572,* תעבורה – ענישה – עונשים,הנאשם
6,ME-14-02-11392-572,* עונשין – ענישה – מתחם הענישה,הנאשם
7,ME-14-02-11392-572,"הנאשם הורשע עפ""י הודייתו בעבירות מעשי פזיזות ורשלנות (נהיגה ברכב), נהיגה בקלות ראש שגרמה לתאונה בה ניזוק רכוש ונחבל אדם, התנגדות בכוח למעצר, הפרעה לשוטר במילוי תפקידו, היזק בזדון, נהיגה בשכרות והחזקת סם מסוכן לצריכה עצמית.",הנאשם
8,ME-14-02-11392-572,בית המשפט המחוזי גזר את הדין ופסק:,הנאשם
9,ME-14-02-11392-572,"עסקינן באירוע חמור אחד שפרטיו התבצעו ברצף של זמן ומקום, אשר תחילתו בשימוש בסמים אגב נהיגה, המשכו בנהיגה ממושכת בכביש בינעירוני הומה אדם, וסופו בגרימת התאונה שבגדרה ניזוקה ניידת ונפצעו שוטרים.",הנאשם
10,ME-14-02-11392-572,מתחם ענישה לכל האירוע נע בין 20 – 40 חודשי מאסר.,הנאשם
11,ME-14-02-11392-572,"בשקלול מכלול השיקולים, נגזרו על הנאשם 26 חודשי מאסר בפועל, הפעלת מאסר מותנה בן 8 חודשים במצטבר, כך שבסה""כ ירצה הנאשם 34 חודשי מאסר בפועל, שני מאסרים על תנאי, חילוט רכבו של הנאשם, פסילת רישיון נהיגה למשך 30 חודשים וכן פסילה על תנאי.",הנאשם
12,ME-14-02-11392-572,"בתום שמיעת הראיות בתיק, הגיעו הצדדים להסדר טיעון בגדרו תוקן כתב האישום והנאשם הורשע עפ""י הודייתו בעובדות כתב האישום המתוקן בעבירות שעניינן מעשי פזיזות ורשלנות (נהיגה ברכב) לפי סעיף 338(א)(1) לחוק העונשין, התשל""ז – 1977 (להלן: ""חוק העונשין"" או ""החוק""), נהיגה בקלות ראש שגרמה לתאונה בה ניזוק רכוש ונחבל אדם לפי סעיף 62(2) ביחד עם סעיף 38(2) לפקודת התעבורה [נוסח חדש], התשכ""א – 1961 (להלן: ""פקודת התעבורה""), התנגדות בכוח למעצר לפי סעיף 47 לפקודת סדר הדין הפלילי (מעצר וחיפוש) [נוסח חדש], התשכ""ט – 1969 וכן הפרעה לשוטר במילוי תפקידו לפי סעיף 275 לחוק העונשין, היזק בזדון לפי סעיף 452 לחוק, נהיגה ברכב בשכרות לפי סעיף 62(3) + סעיף 64(ב) יחד עם סעיף 39א לפקודת התעבורה והחזקת סם מסוכן לצריכה עצמית, עבירה לפי סעיף 7(א) לפקודת הסמים המסוכנים [נוסח חדש], התשל""ג – 1973 (שתי עבירות).",גזר דין
13,ME-14-02-11392-572,"כתב האישום המקורי ייחס לנאשם עבירות חמורות אשר הומרו בכתב האישום המתוקן לעבירות שחומרתן פחותה, הגם שאין להקל ראש בהן.",כתב האישום המתוקן 
14,ME-14-02-11392-572,"להלן פירוט העבירות שבכתב האישום המקורי, אשר חומרתן הופחתה:",כתב האישום המתוקן 
15,ME-14-02-11392-572,סיכון חיי אדם במזיד בנתיב תחבורה  - עבירה שהומרה למעשי פזיזות ורשלנות.,כתב האישום המתוקן 
16,ME-14-02-11392-572,חבלה בכוונה מחמירה – העבירה נמחקה מכתב האישום.,כתב האישום המתוקן 
17,ME-14-02-11392-572,תקיפת שוטר בנסיבות מחמירות - הומרה לעבירה של התנגדות בכח למעצר.,כתב האישום המתוקן 
18,ME-14-02-11392-572,אי ציות לאור אדום ברמזור - העבירה נמחקה מכתב האישום.,כתב האישום המתוקן 
19,ME-14-02-11392-572,"הסדר הטיעון הושג כאמור, בתום שמיעת הראיות.",כתב האישום המתוקן 
20,ME-14-02-11392-572,בפתח הדיון פנו הצדדים להליך גישור שלא צלח.,כתב האישום המתוקן 
21,ME-14-02-11392-572,בסיומו ולאחר שכל אחד מהצדדים שקל את משקלה של התשתית הראייתית שהונחה בפני בית המשפט – הגיעו הצדדים להסדר כפי שפורט לעיל.,כתב האישום המתוקן 
22,ME-14-02-11392-572,"על פי עובדות כתב האישום המתוקן, בתאריך 27.1.14 בשעה 21:00 לערך, נהג הנאשם  ברכבו (להלן: ""הרכב"") לעיר לוד כדי לרכוש סם מסוכן לשימוש עצמי.",כתב האישום המתוקן 
23,ME-14-02-11392-572,"לאחר רכישת הסם, לרבות רכישת כלי לעישון סמים, המשיך בדרכו לכיוון תל אביב ואגב כך, צרך סמים מסוג קוקאין וקנביס בכמויות בלתי ידועות (להלן: ""הסמים"").",כתב האישום המתוקן 
24,ME-14-02-11392-572,"הנאשם נהג תחת השפעת הסמים ובתוך כך, נסע בכביש 1 מדרום לצפון, לעבר מחלף קיבוץ גלויות ועצר בנתיב השמאלי הפונה לכיוון יפו תוך ציות לאות האדום ברמזור.",כתב האישום המתוקן 
25,ME-14-02-11392-572,אותה עת עקבו אחריו שלוש ניידות בילוש אזרחיות בשל חשד להחזקת סם מסוכן והוראה שהתקבלה לעצרו.,כתב האישום המתוקן 
26,ME-14-02-11392-572,"משעצר את רכבו, חבשו הבלשים – תומר גשייט ודודו אסור (להלן: ""תומר ודודו"") ששהו בניידת שמימין לרכבו, כובעי משטרה.",כתב האישום המתוקן 
27,ME-14-02-11392-572,"שלושה בלשים נוספים יצאו מניידת שנסעה בעקבות הרכב, אף הם חבושים בכובעי משטרה והתקדמו לעבר הנאשם שישב ברכבו.",כתב האישום המתוקן 
28,ME-14-02-11392-572,"משהבחין הנאשם בדמויות מתקרבות לרכבו, סטה סטייה פתאומית וחדה לימין לכיוון הניידת בה שהו הבלשים תומר ודודו, פגע בה וגרם לה להתנגש בעמוד.",כתב האישום המתוקן 
29,ME-14-02-11392-572,"אז, המשיך הנאשם בנסיעה לרחוב הלח""י וחצה למסלול המקביל וכן חצה את צומת הרחובות חרותינו – הלח""י בנהיגה נמהרת.",כתב האישום המתוקן 
30,ME-14-02-11392-572,"הנאשם לא שעה לכריזות שתי הניידות שדלקו אחריו, אגב שימוש באורות מהבהבים ועצר בעקבות מכוניות שצייתו לאות האדום ברמזור בצומת הרחובות לח""י – האצ""ל.",כתב האישום המתוקן 
31,ME-14-02-11392-572,"הנאשם סירב לפתוח את דלת הרכב והבלשים תומר ודודו שהגיעו למקום הוציאוהו מהרכב תוך שהוא מתנגד למעצרו, בועט לכל עבר ומנופף באגרופיו.",כתב האישום המתוקן 
32,ME-14-02-11392-572,"בשלב מסוים, השליך הנאשם סם מסוכן מסוג הרואין במשקל כולל של  וטבלית סם מסוג בופרנורפין אל מחוץ לרכב.",כתב האישום המתוקן 
33,ME-14-02-11392-572,כתוצאה ממעשי הנאשם נגרמו לתומר ודודו חבלות בשורש כפות ידיהם הימניות.,כתב האישום המתוקן 
34,ME-14-02-11392-572,כמו כן סבל דודו מכאבים בגבו.,כתב האישום המתוקן 
35,ME-14-02-11392-572,"כתוצאה ממעשי הנאשם נגרם לניידת הבילוש שהתנגשה בעמוד נזק רב – חזית מעוכה מלפנים, פגיעות בגריל ושפשופים.",כתב האישום המתוקן 
36,ME-14-02-11392-572,"בהתאם להסדר הטיעון עתרה המאשימה לעונש מאסר בן 42 חודשים, ואילו הסנגורית עתרה להסתפק בעונש של 26 חודשים (כולל הפעלת מאסר מותנה).",ההסדר העונשי
37,ME-14-02-11392-572,"כן הוסכם כי רכבו של הנאשם יחולט לטובת המדינה, רישיונו ייפסל וכן תוטל עליו פסילה על תנאי.",ההסדר העונשי
38,ME-14-02-11392-572,"ב""כ המאשימה, עו""ד לוס, עמד על עברו התעבורתי החמור של הנאשם, שכולל 38 הרשעות החל משנת 1991 ובהן עבירות של נהיגה ללא רישיון, נהיגה בזמן פסילה, שבל""ר ונהיגה נגד כיוון התנועה.",הטיעונים לעונש
39,ME-14-02-11392-572,"בנוסף, עומדת לחובתו הרשעה מיום 6.12.13 בעבירות של נהיגה בשכרות, בגינה תלוי ועומד נגדו מאסר מותנה בן 8 חודשים שהינו בר הפעלה (תת""ע 26034/10, בית משפט השלום לתעבורה בתל אביב [פורסם בנבו]) .",הטיעונים לעונש
40,ME-14-02-11392-572,"לחובת הנאשם הרשעה נוספת בעבירה של נהיגה בשכרות (פ""ל 4937-11-11, בית משפט השלום לתעבורה בפתח תקווה [פורסם בנבו]), אשר אף בגינה הושת עליו מאסר מותנה, אלא שבשל עיכוב ביצוע גזר הדין, התנאי אינו בר הפעלה.",הטיעונים לעונש
41,ME-14-02-11392-572,"התובע הטעים את חומרתן של העבירות ותכיפותן וביתר שאת, את האירוע הנדון שבוצע כאשר חרב המאסר המותנה מרחפת מעל לראש הנאשם, כמו גם גזר דין נוסף, מעוכב, בגין העבירה של נהיגה בשכרות.",הטיעונים לעונש
42,ME-14-02-11392-572,הדברים מדברים בעד עצמם ומעידים על תעוזה וזלזול בשלטון החוק.,הטיעונים לעונש
43,ME-14-02-11392-572,"התובע הוסיף כי הנאשם נהג תחת השפעת סם לאורך זמן, בנסיעה בין עירונית ממושכת, ללמדך על הסכנה הרבה שנשקפה ממעשיו.",הטיעונים לעונש
44,ME-14-02-11392-572,"בהתחשב בנסיבות החמורות בהן בוצעה העבירה, העונש הראוי לו מצוי ברף הגבוה של מתחם הענישה ההולם, אשר עומד על 18-24 חודשי מאסר בפועל.",הטיעונים לעונש
45,ME-14-02-11392-572,באשר ליתר העבירות הנלוות – גרס כי בגין כל אחת מהן יש להשית על הנאשם עונש בן מספר חודשי מאסר.,הטיעונים לעונש
46,ME-14-02-11392-572,"סופו של יום, טען התובע כי מתחם הענישה הכולל עומד על 36 - 44 חודשי מאסר.",הטיעונים לעונש
47,ME-14-02-11392-572,"כן טען כי יש להפעיל את המאסר המותנה במצטבר לכל עונש שיושת על הנאשם, באופן שהעונש הכולל יעמוד על 50 חודשי מאסר.",הטיעונים לעונש
48,ME-14-02-11392-572,"עם זאת, הסביר כי לנוכח הנזק שנגרם לנאשם במהלך מעצרו ובהתחשב בהשפעת המאסר על משפחתו, תסתפק המאשימה בעונש מאסר כולל בן 42 חודשים, וזאת מבלי להטיל דופי בשוטרים.",הטיעונים לעונש
49,ME-14-02-11392-572,"בנוסף, עתר התובע להשית על הנאשם מאסר על תנאי, פסילה בפועל, בת מספר שנים, של רישיון הנהיגה ופסילה על תנאי וכן חילוט רכבו בהתאם למוסכם.",הטיעונים לעונש
50,ME-14-02-11392-572,"התובע הגיש פסיקה קלה יותר, לשיטתו, בנסיבותיה וביקש לאבחן את עניינו של הנאשם לחומרה.",הטיעונים לעונש
51,ME-14-02-11392-572,"ב""כ הנאשם, עו""ד שילה דורפמן, עתרה מנגד להסתפק בעונש בן 26 חודשי מאסר בפועל.",הטיעונים לעונש
52,ME-14-02-11392-572,"לשיטתה, מדובר באירוע אחד ועל כן יש לקבוע מתחם ענישה אחד בגינו.",הטיעונים לעונש
53,ME-14-02-11392-572,"הסנגורית הטעימה את התיקון המשמעותי שנעשה בכתב האישום, וציינה כי אילו היה מוגש מלכתחילה במתכונתו הנוכחית, אזי לא הייתה עילה למעצרו של הנאשם – עובדה שיש בה כדי להשליך לקולא על עונשו.",הטיעונים לעונש
54,ME-14-02-11392-572,היא הוסיפה כי בגזירת העונש יש ליתן משקל לתיקון כתב האישום על פי גרסת הנאשם כפי שניתנה במענה לכתב האישום.,הטיעונים לעונש
55,ME-14-02-11392-572,"גבי דידה, ניהול ההליך יכול היה להיחסך אילו מלכתחילה היו אוזני המאשימה כרויות לטענות הנאשם.",הטיעונים לעונש
56,ME-14-02-11392-572,"חומרת יתר ביקשה הסנגורית לייחס למעשי השוטרים שתקפו לשיטתה את הנאשם וגרמו לו לפציעה קשה, הגם שהמאשימה אינה מסכימה לעצם מעשה התקיפה.",הטיעונים לעונש
57,ME-14-02-11392-572,"הסנגורית עתרה להקל בעונשו של הנאשם בשל התקיפה שהותקף הנאשם על ידי השוטרים, אשר הוכחה, לשיטתה.",הטיעונים לעונש
58,ME-14-02-11392-572,"במיוחד הודגשה פציעתו בעינו, אשר עד היום לא שבה לתפקוד מלא.",הטיעונים לעונש
59,ME-14-02-11392-572,הסנגורית טענה כי העבירות בוצעו באורח לא מתוכנן וייתכן כי היו נמנעות אלמלא נהגו השוטרים כפי שנהגו.,הטיעונים לעונש
60,ME-14-02-11392-572,"לטענתה, הנוהל אינו תומך במרדף סמוי.",הטיעונים לעונש
61,ME-14-02-11392-572,"בנסיבות אלו, לשוטרים ""אשם תורם"" לאירוע.",הטיעונים לעונש
62,ME-14-02-11392-572,"הסנגורית הדגישה כי החבלות שנגרמו לשוטרים נגרמו כתוצאה מנהיגת הנאשם, להבדיל מאלימות לכאורה שהפנה כלפי השוטרים.",הטיעונים לעונש
63,ME-14-02-11392-572,"הסנגורית הוסיפה כי הסמכות העניינית לדון בכתב האישום המתוקן קנויה לבית המשפט לענייני תעבורה ולא לבית המשפט המחוזי, אשר נועד לדון בעניינים כבדי משקל, בעבירות פליליות חמורות.",הטיעונים לעונש
64,ME-14-02-11392-572,"כך, אין בנסיבות ביצוע העבירות חומרה יתירה כדברי התובע, הגם שאין להקל בהן ראש.",הטיעונים לעונש
65,ME-14-02-11392-572,"לגישת הסנגורית, מתחם הענישה שהומלץ על ידי התביעה, כמו גם העונש לו עתרה חורגים מהמתחמים הקיימים בהינתן מתחמי הענישה בעבירות של סיכון חיי אדם בנתיב תחבורה, אשר בנסיבות מסוימות מצויות ברף נמוך של שנת מאסר ואף למטה הימנה.",הטיעונים לעונש
66,ME-14-02-11392-572,"לפיכך, מקל וחומר על העונש דנן, בגין עבירות שחומרתן פחותה, צריך להיות נמוך יותר.",הטיעונים לעונש
67,ME-14-02-11392-572,"הסנגורית עמדה על נסיבותיו האישיות של הנאשם – אדם כבן 40 שמקיים אורח חיים נורמטיבי, נעדר עבר פלילי, איש עבודה, נשוי ואב ל-4 בנות.",הטיעונים לעונש
68,ME-14-02-11392-572,היא עמדה על המחיר הכבד ששילמה משפחתו עקב ההליך הפלילי שתלוי ועומד נגדו.,הטיעונים לעונש
69,ME-14-02-11392-572,היא הטעימה את הנזק הכבד שנגרם למשפחה עקב כתב האישום החמור שהוגש נגדו וההשלכה הימנו.,הטיעונים לעונש
70,ME-14-02-11392-572,"עם זאת, אישרה כי הנאשם משתמש בסמים מפעם לפעם, הגם שאין בכך לשיטתה כדי לאיין את תפקודו התקין דרך כלל.",הטיעונים לעונש
71,ME-14-02-11392-572,"לשיטתה, עונש מאסר בן 26 חודשים, הינו ראוי והולם את נסיבות ניהול ההליך שתחילתו בעבירות חמורות וסופו בעבירות קלות בהרבה.",הטיעונים לעונש
72,ME-14-02-11392-572,"עונש חמור יותר יעשה עוול לנאשם, כך הסנגורית, אשר הגישה פסיקה התומכת בעמדתה.",הטיעונים לעונש
73,ME-14-02-11392-572,"בנצלו את זכותו למילה האחרונה, שטח הנאשם את התהליך שעבר לאורך מעצרו, בגדרו  ערך חשבון נפש.",הטיעונים לעונש
74,ME-14-02-11392-572,"הוא ציין כי לאורך 20 שנות נישואיו התמודדו הוא ואשתו עם קשיים כלכליים, כי המשפחה מתגוררת בדירה שכורה וחיה מן היד לפה.",הטיעונים לעונש
75,ME-14-02-11392-572,"לדבריו, מאז מעצרו, ספגה משפחתו מהלומה קשה, אשתו הפכה למפרנסת יחידה והיא מתקשה לספק את צרכי המשפחה, שנאלצה להעתיק את מגוריה לדירה קטנה בת 2.5 חדרים.",הטיעונים לעונש
76,ME-14-02-11392-572,הנאשם ביקש להתחשב במצבו ולאפשר לו לשוב בהקדם האפשרי למשפחתו על מנת לכפר על הנזק שגרם ולשקם עצמו.,הטיעונים לעונש
77,ME-14-02-11392-572,הוא הביע חרטה על מעשיו.,הטיעונים לעונש
78,ME-14-02-11392-572,אירוע אחד – חמור מאוד – עומד ביסוד העבירות בהן הורשע הנאשם.,דיון והכרעה
79,ME-14-02-11392-572,"תחילתו, בשימוש בסמים אגב נהיגה, חרף הסכנה הנשקפת מכך.",דיון והכרעה
80,ME-14-02-11392-572,"המשכו בנהיגה ממושכת בכביש בינעירוני הומה אדם, תוך סיכון העוברים בדרך- סיכון אשר התממש סופו של יום, בגרימת התאונה שבגדרה ניזוקה ניידת ונפצעו שוטרים, הגם שבאורח קל.",דיון והכרעה
81,ME-14-02-11392-572,"סופו של האירוע מעיד על תחילתו – אירוע מסוכן, חמור אשר ניתן היה למנעו אגב שימוש בשיקול דעת נבון.",דיון והכרעה
82,ME-14-02-11392-572,"כך הנאשם וכך אף השוטרים; לא היה מקום לנסות ולחמוק מהשוטרים כפי שביקש הנאשם כאשר פתח בנהיגה פזיזה ורשלנית ובתוך כך, גרם לתאונה, בעטיה נפצעו השוטרים ונגרם נזק לניידת המשטרה.",דיון והכרעה
83,ME-14-02-11392-572,"התנגדותו למעצר הינה בבחינת הוספת חטא על פשע וכך אף הסם שנתפס ברשותו, מסוג הרואין לצריכה עצמית, שהושלך ממכוניתו במהלך מעצרו.",דיון והכרעה
84,ME-14-02-11392-572,"במעשיו פגע הנאשם בערכים חברתיים ובהם פגיעה בסדר הציבורי, בשלום הציבור ובבריאותו ובכלל זה – בבריאות הנאשם.",דיון והכרעה
85,ME-14-02-11392-572,הנאשם חבל בפעילות האכיפה של המשטרה ועשה כן תוך התפרעות והפרעה.,דיון והכרעה
86,ME-14-02-11392-572,"לצד כל אלו, לא ניתן להתעלם מפעילותם של השוטרים, אשר גרמו לפגיעה חמורה בפני הנאשם – באפו ובעינו – אגב ניסיונותיהם להשתלט עליו – אשר ראוי היה להימנע מהן, לנוכח חומרתן הרבה.",דיון והכרעה
87,ME-14-02-11392-572,"במסגרת שיקולי הענישה, יש להתחשב בסבלו של הנאשם ובנזק שנגרם לו, לצד שיקולים אחרים שיש בהם כדי להשפיע על מידת העונש.",דיון והכרעה
88,ME-14-02-11392-572,"בקביעת מתחם הענישה לקחתי בחשבון את הפסיקה שהועמדה לעיוני מטעם באי כוח הצדדים, את נסיבות ביצוע העבירות, הערכים המוגנים שנפגעו וחומרת האירוע.",דיון והכרעה
89,ME-14-02-11392-572,מצבור השיקולים מעמיד מתחם ענישה של 20 עד 40 חודשי מאסר.,דיון והכרעה
90,ME-14-02-11392-572,מיותר לציין כי המרת העבירות שבכתב האישום המקורי לעבירות קלות יותר לפי כתב האישום המתוקן – מפחיתה ממתחם הענישה באורח ניכר.,דיון והכרעה
91,ME-14-02-11392-572,"בקביעת מידת העונש הראוי בתוך המתחם, נתתי דעתי לעברו התעבורתי החמור של הנאשם ובמיוחד להרשעותיו בשתי עבירות נהיגה בשכרות (שנעברו בשני אירועים נפרדים) לפני כשנה וחודשיים בלבד.",דיון והכרעה
92,ME-14-02-11392-572,"לא נעלמה מעיני העובדה שהנאשם המשיך וביצע עבירה דומה אף לאחר הרשעותיו דלעיל, ללמדך כי המאסר המותנה שהוטל עליו לא הרתיעו מביצועה בשלישית ובתוך פרק זמן קצר, אגב סיכון הציבור.",דיון והכרעה
93,ME-14-02-11392-572,התנגדותו למעצר וניסיונו להימלט מפני השוטרים מדגישים ביתר שאת את זלזולו בחוק וברשויות האכיפה.,דיון והכרעה
94,ME-14-02-11392-572,"מנגד, מצאתי ליתן משקל לעברו הנקי של הנאשם בתחום הפלילי, לעובדה שזה לו מאסר ראשון, להודייתו וחרטתו ולנסיבותיו האישיות והמשפחתיות.",דיון והכרעה
95,ME-14-02-11392-572,"כן, רשמתי בפני את הערת באת כוחו בדבר הודייתו בעובדות בפתח ההליך אשר אילו נתקבלה, כי אז ניהול ההליך היה מתייתר.",דיון והכרעה
96,ME-14-02-11392-572,"כן, נשקלה פציעתו של הנאשם אשר תימוכין לה נמצאו בתיעוד רפואי.",דיון והכרעה
97,ME-14-02-11392-572,"בשקלול מכלול השיקולים, מצאתי כי העונש שראוי להיגזר על הנאשם מצוי בשליש התחתון של מתחם הענישה.",דיון והכרעה
98,ME-14-02-11392-572,"מנגד, לא מצאתי עילה להפעיל את המאסר המותנה בחופף ועל כן, כולו יופעל במצטבר.",דיון והכרעה
99,ME-14-02-11392-572,"לאור כל האמור לעיל, אני גוזרת על הנאשם את העונשים הבאים:",דיון והכרעה
100,ME-14-02-11392-572,26 חודשי מאסר בפועל.,דיון והכרעה
101,ME-14-02-11392-572,"עונש המאסר המותנה בן 8 החודשים, שהוטל על הנאשם במסגרת תת""ע 26034/10, בית משפט השלום לתעבורה בתל אביב, [פורסם בנבו] ביום 26.12.13 מופעל בזאת במצטבר לעונש שהוטל על הנאשם, כך שבסה""כ ירצה הנאשם 34 חודשי מאסר בפועל.",דיון והכרעה
102,ME-14-02-11392-572,מתקופה זו ינוכו ימי המעצר מיום 27.1.14 ועד היום.,דיון והכרעה
103,ME-14-02-11392-572,12 חודשי מאסר על תנאי והתנאי הוא שהנאשם לא יעבור עבירה של נהיגה בשכרות משך 3 שנים מיום שחרורו מהמאסר.,דיון והכרעה
104,ME-14-02-11392-572,7 חודשי מאסר על תנאי והתנאי הוא שהנאשם לא יעבור עבירה של לפי סעיף 62(2) ביחד עם סעיף 38(2) לפקודת התעבורה משך 3 שנים מיום שחרורו מהמאסר.,דיון והכרעה
105,ME-14-02-11392-572,"אני מורה על חילוט רכבו של הנאשם מסוג מיצובישי כריזמה, מ.ר: 8255020.",דיון והכרעה
106,ME-14-02-11392-572,הנאשם פסול מלקבל או להחזיק רישיון נהיגה למשך 30 חודשים מיום שחרורו מהמאסר.,דיון והכרעה
107,ME-14-02-11392-572,"פסילה על תנאי מלקבל או להחזיק רישיון נהיגה לתקופה של שנה, והתנאי הוא שהנאשם יימנע מביצוע עבירה של נהיגה בשכרות או עבירה לפי סעיף 62(2) ביחד עם סעיף 38(2) לפקודת התעבורה משך שנתיים מיום שחרורו מהמאסר.",דיון והכרעה
108,ME-14-02-11392-572,זכות ערעור בתוך 45 יום לבית המשפט העליון.,דיון והכרעה
109,ME-14-02-11392-572,"ניתן היום,  ד' אדר תשע""ה, 23 פברואר 2015, במעמד הנאשם וב""כ הצדדים.",דיון והכרעה
