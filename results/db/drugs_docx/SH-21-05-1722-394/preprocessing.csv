,verdict,text,part
0,SH-21-05-1722-394,"ע""י ב""כ קובי אוחיון, מתמחה",מדינת ישראל 
1,SH-21-05-1722-394,"פקודת הסמים המסוכנים [נוסח חדש], תשל""ג-1973: סע'  7, 7(א), 7(ג), 13, 19א","אליהו שמעון חיי וקנין
ע""י ב""כ עוה""ד מיכאל עירוני"
2,SH-21-05-1722-394,"חוק העונשין, תשל""ז-1977: סע'  40יא, 40יג (א)","אליהו שמעון חיי וקנין
ע""י ב""כ עוה""ד מיכאל עירוני"
3,SH-21-05-1722-394,"הנאשם הורשע על פי הודאתו במסגרת הסדר טיעון בכתב אישום מתוקן, האוחז בשבעה אישומים, כאשר האישום הראשון מייחס לו ביצוע עבירה של החזקת סמים שלא לצריכה עצמית לפי סעיף 7(א) בצירוף סעיף 7(ג) רישא לפקודת הסמים המסוכנים (נוסח חדש) תשל""ג- 1973 (להלן: ""הפקודה"") ויתר האישומים מייחסים לו עבירות של סחר בסמים לפי סעיף 13 בצירוף סעיף 19א לפקודה .",כתב האישום והסדר הטיעון
4,SH-21-05-1722-394,ביום 13.10.2021 הציגו הצדדים הסדר טיעון.,כתב האישום והסדר הטיעון
5,SH-21-05-1722-394,"במסגרת הסדר הטיעון שאליו הגיעו הצדדים, הוסכם שהנאשם יודה ויורשע בכתב האישום המתוקן.",כתב האישום והסדר הטיעון
6,SH-21-05-1722-394,הסדר הטיעון לא כלל הסכמה לעניין העונש.,כתב האישום והסדר הטיעון
7,SH-21-05-1722-394,"מעובדות האישום הראשון עולה כי ביום 11.4.2021 בשעה 18:00 לערך, בצומת הרחובות גולדה מאיר והאדמורים ליינער בירושלים, נהג הנאשם ברכב מסוג סיאט הנושא לוחית זיהוי שמספרה 576-98-301 (להלן: ""הרכב"").",כתב האישום והסדר הטיעון
8,SH-21-05-1722-394,"באותן נסיבות, החזיק הנאשם ברכב את הבאים: ארבע שקיות חלוקה, קופסא שקופה ובתוכה עוד 19 שקיות חלוקה, כאשר כלל השקיות והקופסא הכילו בתוכן סם מסוג קנבוס במשקל כולל של 119.54 גרם נטו קנבוס, שקית אשר הכילה בתוכה סם מסוג חשיש במשקל 120.62 גרם נטו,  כסף מזומן בסך 1,700 ₪ וכן שני טלפונים ניידים.",כתב האישום והסדר הטיעון
9,SH-21-05-1722-394,"על גופו של הנאשם נתפס כסף מזומן נוסף בסך של 1,700 ₪.",כתב האישום והסדר הטיעון
10,SH-21-05-1722-394,"מעובדות האישום השני עולה כי ביום 11.04.2021, בשעה שאינה ידועה במדויק למאשימה, פנה דוד כהן (להלן: ""הלקוח"") באמצעות יישומון הטלגרם, למשתמש שזהותו אינה ידועה למאשימה, וזאת במטרה לרכוש 5 גרם קנבוס תמורת 300 ₪.",כתב האישום והסדר הטיעון
11,SH-21-05-1722-394,הלקוח ביקשה שהסם יסופק לו ברחוב משה הס 3 בירושלים.,כתב האישום והסדר הטיעון
12,SH-21-05-1722-394,"באותו היום, בשעה 17:55, התקשר הנאשם ללקוח ותיאם עמו את הגעתו אליו.",כתב האישום והסדר הטיעון
13,SH-21-05-1722-394,"זמן קצר לאחר מכן, פגש הנאשם בלקוח, מסר לו 5 גרם קנבוס וקיבל ממנו בתמורה סך 300 ₪.",כתב האישום והסדר הטיעון
14,SH-21-05-1722-394,"מעובדות האישום השלישי עולה כי ביום 11.04.2021, בשעה שאינה ידועה במדויק למאשימה, פנתה ברכה סמדג'ה (להלן: ""הלקוחה"") באמצעות יישומון הטלגרם, למשתמש שזהותו אינה ידועה למאשימה במטרה לרכוש 10 גרם קנבוס תמורת 550 ₪.",כתב האישום והסדר הטיעון
15,SH-21-05-1722-394,הלקוחה ביקשה שהסם יסופק לה בסמוך לקניון פסגת זאב בירושלים.,כתב האישום והסדר הטיעון
16,SH-21-05-1722-394,"באותו היום, בשעה 16:49, התקשר הנאשם ללקוחה ותיאם עמה את הגעתו אליה.",כתב האישום והסדר הטיעון
17,SH-21-05-1722-394,"זמן קצר לאחר מכן, פגש הנאשם בלקוחה, מסר לה 5 גרם קנבוס וקיבל ממנה תמורה בסך 400 ₪.",כתב האישום והסדר הטיעון
18,SH-21-05-1722-394,"מעובדות האישום הרביעי עולה כי ביום 11.4.2021, בשעה שאינה ידועה במדויק למאשימה, פנה אשר כהנא (להלן: ""הלקוח"") באמצעות יישומון הטלגרם, למשתמש בשם ""ג'רוזלם 420"", וזאת במטרה לרכוש 20 גרם קנבוס תמורת 950 ₪.",כתב האישום והסדר הטיעון
19,SH-21-05-1722-394,"הלקוח ביקש שהסם יסופק לו ברחוב בהר""ן 7 בירושלים.",כתב האישום והסדר הטיעון
20,SH-21-05-1722-394,"באותו היום, בשעה 12:29, התקשר הנאשם ללקוח ותיאם עמו את הגעתו אליו.",כתב האישום והסדר הטיעון
21,SH-21-05-1722-394,"זמן קצר לאחר מכן, פגש הנאשם בלקוח, מסר לו 20 גרם קנבוס וקיבל ממנו תמורה בסך 950 ₪.",כתב האישום והסדר הטיעון
22,SH-21-05-1722-394,"מעובדות האישום החמישי עולה כי ביום 8.4.2021 , בשעה שאינה ידועה במדויק למאשימה, פנה נאור מיכאל מנחם (להלן: ""הלקוח"") באמצעות יישומון הטלגרם, למשתמש שזהותו אינה ידועה למאשימה, וזאת במטרה לרכוש 5 גרם קנבוס תמורת 500 ₪.",כתב האישום והסדר הטיעון
23,SH-21-05-1722-394,הלקוח ביקש שהסם יסופק לו ברחוב צמח השדה 15 במעלה אדומים.,כתב האישום והסדר הטיעון
24,SH-21-05-1722-394,"באותו היום, בשעה 22:55, התקשר הנאשם ללקוח ותיאם עמו הגעתו אליו.",כתב האישום והסדר הטיעון
25,SH-21-05-1722-394,"זמן קצר לאחר מכן, פגש הנאשם בלקוח, מסר לו 5 גרם קנבוס וקיבל ממנו תמורה בסך 500 ₪.",כתב האישום והסדר הטיעון
26,SH-21-05-1722-394,"מעובדות האישום השישי עולה כי ביום 8.4.2021 , בשעה שאינה ידועה במדויק למאשימה, פנה שלומי ברק שריג (להלן: ""הלקוח"") באמצעות יישומון הטלגרם, למשתמש שזהותו אינה ידועה למאשימה, וזאת במטרה לרכוש 6 גרם קנבוס תמורת 300 ₪.",כתב האישום והסדר הטיעון
27,SH-21-05-1722-394,הלקוח ביקש שהסם יסופק לו ברחוב ניסים בכר 19 בירושלים.,כתב האישום והסדר הטיעון
28,SH-21-05-1722-394,"באותו היום, בשעה 22:19, התקשר הנאשם ללקוח ותיאם עמו הגעתו אליו.",כתב האישום והסדר הטיעון
29,SH-21-05-1722-394,"זמן קצר לאחר מכן, פגש הנאשם בלקוח, מסר לו 6 גרם חשיש וקיבל ממנו תמורה בסך 300 ₪.",כתב האישום והסדר הטיעון
30,SH-21-05-1722-394,"מעובדות האישום השביעי עולה כי ביום 8.4.2021 , בשעה שאינה ידועה במדויק למאשימה, פנה יעקב ישראל (להלן: ""הלקוח"") באמצעות יישומון הטלגרם, למשתמש בשם ""מריו"", וזאת במטרה לרכוש 10 גרם קנבוס תמורת 400 ₪.",כתב האישום והסדר הטיעון
31,SH-21-05-1722-394,הלקוח ביקש שהסם יסופק לו ברחוב משמר הגבול  בירושלים.,כתב האישום והסדר הטיעון
32,SH-21-05-1722-394,"באותו היום, בשעה 21:04, התקשר הנאשם ללקוח ותיאם עמו את הגעתו אליו.",כתב האישום והסדר הטיעון
33,SH-21-05-1722-394,"זמן קצר לאחר מכן, פגש הנאשם בלקוח, מסר לו 10 גרם קנבוס וקיבל ממנו תמורה בסך 400 ₪.",כתב האישום והסדר הטיעון
34,SH-21-05-1722-394,"נוכח מעשיו אלו, הורשע הנאשם בעבירות של החזקת סמים שלא לצריכה עצמית וב-6 עבירות של סחר בסם מסוכן.",כתב האישום והסדר הטיעון
35,SH-21-05-1722-394,"אביו של הנאשם העיד כי הנאשם חווה בילדותו קשיים בלימודים, לא השתלב במסגרת לימודית וסובל מ-ADHD.",ראיות לעונש
36,SH-21-05-1722-394,אביו מסר כי הנאשם תפס עצמו בידיים ולמד במסגרת פנימייה צבאית ולטעמו ערך שינוי.,ראיות לעונש
37,SH-21-05-1722-394,אביו של הנאשם העיד כי הנאשם פתח עסק ובשל מגבלות הקורונה התרסק כלכלית ומכאן מעורבותו בעבירות נושא הליך זה.,ראיות לעונש
38,SH-21-05-1722-394,"לדבריו, הנאשם מתחרט על מעשיו ונמצא במקום אחר היום.",ראיות לעונש
39,SH-21-05-1722-394,"לבסוף, העיד אשר למצבה הרפואי של בתו של הנאשם ומבקש שבית משפט יסייע לו להמשיך בחייו.",ראיות לעונש
40,SH-21-05-1722-394,"מטעם הנאשם הוגשו מסמכים רפואיים הנוגעים לבתו הקטינה כבת 3, הסובלת ממחלה נדירה המתבטאת בהפרעה בקרישת הדם.",ראיות לעונש
41,SH-21-05-1722-394,מהמסכים הרפואיים שהוגשו עולה כי בתו של הנאשם עלולה לסבול מדימומים משמעותיים לאחר פציעות וחבלות.,ראיות לעונש
42,SH-21-05-1722-394,בתו של הנאשם מטופלת בטיפול מונע ייעודי לווריד.,ראיות לעונש
43,SH-21-05-1722-394,"בעקבות כך, הבת זקוקה לליווי והשגחה אף במסגרות החינוך.",ראיות לעונש
44,SH-21-05-1722-394,בעניינו של הנאשם  הוגשו 3 תסקירים.,תסקירי שירות המבחן
45,SH-21-05-1722-394,ביום 29.5.2022 הוגש תסקיר שירות מבחן ראשון.,תסקירי שירות המבחן
46,SH-21-05-1722-394,"מתסקיר זה עולה כי הנאשם, בן 30, נשוי ואב לפעוטה בת שנה ותשעה חודשים, מתגורר עם אשתו.",תסקירי שירות המבחן
47,SH-21-05-1722-394,מזה שנה שוהה הנאשם בתנאי מעצר בית.,תסקירי שירות המבחן
48,SH-21-05-1722-394,שירות המבחן פירט באריכות אודות ההרכב המשפחתי בו גדל הנאשם ובכלל זה את נסיבות חייו המורכבות.,תסקירי שירות המבחן
49,SH-21-05-1722-394,מהתסקיר עולה כי התקבל מידע בעניינו של הנאשם מהמרכז הירושלמי לבריאות הנפש ומהמרכז הקהילתי לבריאות הנפש בבית שמש.,תסקירי שירות המבחן
50,SH-21-05-1722-394,מהמידע עלה כי הנאשם עבר תאונת דרכים בשנת 2019 וכי הוא סובל מתסמינים פוסט-טראומתיים וכן מכאבים פיזיים כרוניים וצורך קנביס רפואי ברישיון.,תסקירי שירות המבחן
51,SH-21-05-1722-394,"ייחסו לעבירות: בהתייחסותו לביצוע העבירות,  הנאשם הכיר בביצוע העבירות, תיאר תחושת אכזבה וחרטה על ביצוען.",תסקירי שירות המבחן
52,SH-21-05-1722-394,"לצד זאת, שירות המבחן התרשם ממיקוד שליטה חיצוני כאשר הנאשם נוטה לתלות מעשיו בכך שנקלע למצב כלכלי קשה אשר לא הותיר לו ברירה אלא לפעול בדרך זו.",תסקירי שירות המבחן
53,SH-21-05-1722-394,"שירות המבחן התרשם כי כיום, הנאשם מביע תובנה אשר להשלכות התנהלותו, ולשיקול הדעת המוטעה שהניע אותו וכי הוא מסוגל להתבונן כיום בביקורתיות על התנהלותו.",תסקירי שירות המבחן
54,SH-21-05-1722-394,כמו כן שירות המבחן התרשם כי הנאשם מורתע מההליך המשפטי המתנהל נגדו וכי הביע נכונות להשתלבות טיפולית.,תסקירי שירות המבחן
55,SH-21-05-1722-394,"הערכת הסיכון לעבריינות והסיכוי לשיקום; שירות המבחן התרשם כי עד לביצוע העבירות נשוא תיק זה, הנאשם התנהל באופן תקין.",תסקירי שירות המבחן
56,SH-21-05-1722-394,"כמו כן התרשם שירות המבחן כי על אף נשירתו מהלימודים בגיל צעיר והקשיים הלימודיים והתנהגותיים שחווה, הצליח הנאשם להשלים לימודיו, להתגייס לצבא ולהשתלב במסגרות תעסוקה בצורה תקינה.",תסקירי שירות המבחן
57,SH-21-05-1722-394,שירות המבחן עמד על גורמי הסיכוי ועל גורמי הסיכון הטמונים בנאשם.,תסקירי שירות המבחן
58,SH-21-05-1722-394,"אשר לסיכויי השיקום; ציין שירות המבחן כי התרשם שהנאשם אינו מאופיין בקווי חשיבה והתנהגות עברייניים באופן מושרש, נעדר עבר פלילי, טרם מעורבותו הנוכחית בפלילים שמר הנאשם על אורח חיים ותיפקוד נורמטיבי, ההליך המשפטי ותחושת הבושה שמלווה את הנאשם מול משפחתו, הביאו לרתיעה ממשית.",תסקירי שירות המבחן
59,SH-21-05-1722-394,"כמו כן, שירות המבחן ציין כי לקח בחשבון את העבודה שהנאשם פנה לעזרה בתחום בריאות הנפש באופן עצמאי.",תסקירי שירות המבחן
60,SH-21-05-1722-394,"אשר לגורמי הסיכון; שירות המבחן התרשם כי במהלך חייו חווה הנאשם משברים ואכזבות ונותרו בו משקעים רגשיים אשר באים לידי ביטוי בהצטברות של תחושות תסכול, כישלון ואכזבה עמן לא היטיב להתמודד בכוחות עצמו.",תסקירי שירות המבחן
61,SH-21-05-1722-394,"שירות המבחן התרשם כי מצבו הנפשי של הנאשם בעקבות תאונת הדרכים שעבר, העצים את הפגיעה בתפקודו התקין.",תסקירי שירות המבחן
62,SH-21-05-1722-394,"שירות המבחן התרשם כי לצד זאת שהנאשם יכול לנהל שיח פתוח וכנה ולפנות לגורמי טיפול לבקשת עזרה, נראה כי במצבים מסוימים מעדיף להתמודד עם קשייו לבד ובהיעדר כלים מתאימים לכך.",תסקירי שירות המבחן
63,SH-21-05-1722-394,שירות המבחן ציין כי כיום הנאשם לא נמצא בהליך טיפולי מתאים.,תסקירי שירות המבחן
64,SH-21-05-1722-394,"במסגרת תסקירו הראשון ביקש שירות המבחן דחיה בת חודשיים לשם העמקת הקשר עם הנאשם, חזרתו לקבלת טיפול פסיכולוגי פרטני במסגרת המרכז לבריאות הנפש.",תסקירי שירות המבחן
65,SH-21-05-1722-394,ביום 4.9.2022 הוגש תסקיר משלים ממנו עולה כי הנאשם פנה לקבלת טיפול פסיכולוגי במספר מסגרות.,תסקירי שירות המבחן
66,SH-21-05-1722-394,"אולם, טרם קיבל תשובות ממסגרות הטיפול והוא נמצא ברשימות המתנה לקליטה לטיפול.",תסקירי שירות המבחן
67,SH-21-05-1722-394,שירות המבחן ציין כי הנאשם עומד בקשר עמם ומשתף פעולה.,תסקירי שירות המבחן
68,SH-21-05-1722-394,"נוכח האמור לעיל, ובשל שיתוף הפעולה של הנאשם ונכונותו להשתלב בהליך טיפולי שיסייע לשיקום מצבו הרגשי, שירות המבחן בא בהמלצה להטיל על הנאשם ענישה מוחשית שתבוצע במסגרת עבודות שירות לפרק זמן קצר.",תסקירי שירות המבחן
69,SH-21-05-1722-394,"כמו כן, שירות המבחן המליץ על צו מבחן למשך שנה ועונש מאסר מותנה כגורם מרתיע לעתיד.",תסקירי שירות המבחן
70,SH-21-05-1722-394,ביום 19.02.2023 הוגש תסקיר משלים נוסף ולפיו הנאשם קיבל אישור המסדיר את מימון המשך הטיפול הפסיכולוגי במרפאה לבריאות הנפש בבית שמש ועתיד לשוב לטיפול ביום 21.2.2023.,תסקירי שירות המבחן
71,SH-21-05-1722-394,"כמו כן, שירות המבחן ציין כי בפגישה עם הנאשם, הדגיש הנאשם את היותו מפרנס יחיד, אב לילדה נכה והמשאבים הנדרשים לטיפולה.",תסקירי שירות המבחן
72,SH-21-05-1722-394,שירות המבחן ציין כי התרשמו בכנות דבריו של הנאשם.,תסקירי שירות המבחן
73,SH-21-05-1722-394,שירות המבחן התרשם כי נדרשת הערכה מחודשת ביחס להמלצתם שכן לעונש מאסר בדרך של עבודות שירות תהיינה השלכות קשות על חייו וחיי בתו של הנאשם.,תסקירי שירות המבחן
74,SH-21-05-1722-394,"נוכח האמור לעיל, שירות המבחן המליץ על ענישה חינוכית מוחשית בדרך של צו שירות לתועלת הציבור בהיקף נרחב של 200 שעות כחלופה לעונש מאסר בדרך של עבודות שירות.",תסקירי שירות המבחן
75,SH-21-05-1722-394,"זאת, לצד הטלת צו מבחן למשך שנה אשר ישא אופי פיקוחי על הטיפול בבריאות הנפש, לצד ענישה מותנית הצופה פני עתיד.",תסקירי שירות המבחן
76,SH-21-05-1722-394,"אשר לגזירת עונשו של הנאשם בתוך מתחם העונש ההולם ציין ב""כ המאשימה כי נוכח נטילת האחריות וחלוף הזמן, יש למקם את הנאשם בתחתית המתחם ולגזור עליו 28 חודשי מאסר בפועל, מאסר על תנאי, קנס, התחייבות, פסילת רישיון ופסילה על תנאי.",עיקרי טיעוני הצדדים 
77,SH-21-05-1722-394,"כמו כן עתרה המאשימה להכריז על הנאשם כסוחר סמים, לחלט בהסכמה את הכסף שנתפס, להשמיד בהסכמה את הסמים ואת הפלאפונים שנתפסו ולחלט את הרכב שבו הוחזקו הסמים.",עיקרי טיעוני הצדדים 
78,SH-21-05-1722-394,"אשר לחילוט הרכב, טען ב""כ המאשימה כי ברכב נתפס סם מסוג קנבוס כשהוא מחולק בקופסא ל-19 שקיות חלוקה.",עיקרי טיעוני הצדדים 
79,SH-21-05-1722-394,"לטענת המאשימה אין חולק כי הרכב שימש את הנאשם לביצוע העבירה, הן בשינוע והן בהחזקת הסמים.",עיקרי טיעוני הצדדים 
80,SH-21-05-1722-394,"ב""כ המאשימה טען כי הרכב שוחרר בעקבות בקשת ב""כ הנאשם על מנת לאפשר לנאשם להמשיך בשגרת חייו.",עיקרי טיעוני הצדדים 
81,SH-21-05-1722-394,"לטענתו, הכסף שהופקד בתמורה לשחרור הרכב, לא נועד לשמש תחליף לחילוט הרכב ולראיה, ניתן צו איסור דיספוזיציה והוטל עיקול על הרכב.",עיקרי טיעוני הצדדים 
82,SH-21-05-1722-394,"שווי הרכב כיום לפי מחירון לוי יצחק הינו 75,000 ₪.",עיקרי טיעוני הצדדים 
83,SH-21-05-1722-394,"אשר לחילוט הרכב, טען ב""כ הנאשם כי יש להעדיף את חילוט סכום הכסף שהופקד או חלקו לטובת שחרור הרכב.",עיקרי טיעוני הצדדים 
84,SH-21-05-1722-394,"זאת לטענתו בשל כך שהנאשם שימש כשליח של שני אנשים שנגדם הוגש כתב אישום נפרד כאשר כתב האישום ייחס להם ניהול רשת, החזקת סמים והפעלת הנאשם.",עיקרי טיעוני הצדדים 
85,SH-21-05-1722-394,"כמו כן, טען ב""כ הנאשם כי הרכב משמש את הנאשם ומשפחתו בטיפול בבתו אשר סובלת מבעיות רפואיות קשות.",עיקרי טיעוני הצדדים 
86,SH-21-05-1722-394,הנאשם ניצל את זכותו למילה האחרונה.,עיקרי טיעוני הצדדים 
87,SH-21-05-1722-394,"ביקש כי ביהמ""ש ייקח בחשבון את מצבו המשפחתי, הכלכלי והרפואי.",עיקרי טיעוני הצדדים 
88,SH-21-05-1722-394,הנאשם ציין כי הרכב משמש לצורך טיפול בבתו החולה  אשר נמצאת בסכנת חיים תמידית.,עיקרי טיעוני הצדדים 
89,SH-21-05-1722-394,הנאשם ציין כי מטופל אצל פסיכולוג ומפרנס את משפחתו.,עיקרי טיעוני הצדדים 
90,SH-21-05-1722-394,"כידוע, העיקרון המנחה בקביעת העונש הוא עיקרון ההלימה, דהיינו, קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש שיוטל עליו (להלן: ""העיקרון המנחה"").",קביעת מתחם העונש ההולם
91,SH-21-05-1722-394,"בית המשפט מצווה לקבוע מתחם עונש הולם למעשה העבירה בהתאם לעיקרון המנחה, זאת תוך התחשבות בפרמטרים הבאים: הערך החברתי שנפגע ובמידת הפגיעה בו, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
92,SH-21-05-1722-394,"כפי שפורט לעיל, הנאשם הורשע בביצוע עבירה של החזקת סמים שלא לצריכה עצמית וב-6 עבירות של סחר בסמים, בגין שבעה אירועים שפורטו בשבעה אישומים שונים.",קביעת מתחם העונש ההולם
93,SH-21-05-1722-394,"נוכח האמור יש להידרש למחלוקת שבין הצדדים באשר למתחם שיש לקבוע במקרה דנן; האם מתחם נפרד לכל אישום, כעמדת התביעה, או שמא יש לראות בכלל האישומים כאירוע אחד ולקבוע מתחם אחד, כעמדת הסניגור.",קביעת מתחם העונש ההולם
94,SH-21-05-1722-394,בסעיף 40יג (א) לחוק העונשין נקבע כך:,ריבוי עבירות – אירוע אחד או שני אירועים
95,SH-21-05-1722-394,"במקרה זה, הערך החברתי המוגן שנפגע הוא ההגנה על שלום הציבור ובריאותו.",הפגיעה בערך המוגן
96,SH-21-05-1722-394,"הפסיקה חוזרת ומדגישה את חומרתן של עבירות הסמים וכן את הצורך בענישה מחמירה ומרתיעה בעבירות של סחר בסמים והחזקת סמים שלא לצריכה עצמית, וזאת בפרט לנוכח הקלות שבביצוע עבירות אלה.",הפגיעה בערך המוגן
97,SH-21-05-1722-394,"השמירה על שלום הציבור ובריאותו מפני נגע הסמים, שאינו מבחין בין ""סמים קלים"" ל""סמים קשים"", שתוצאות השימוש בהם וההתמכרות אליהם קשות, ארוכות טווח ורחבות היקף וחורגות מעניינו של אדם אחד, ונוגעות לכלל החברה.",הפגיעה בערך המוגן
98,SH-21-05-1722-394,"על כן, מתחייבת ענישה מוחשית ומרתיעה כלפי סוחרי הסמים.",הפגיעה בערך המוגן
99,SH-21-05-1722-394,"ריבוי המקרים המובאים לפנינו בעת האחרונה – של גידול, ייצור והפקת קנבוס לשם הפצה ומכירה, כמו גם הפצה ומכירה של קנבוס תוך שימוש באפליקציית ה'טלגראס', מעוררים את התחושה, שהגם שאינה מגובה בסטטיסטיקה או במחקר אמפירי, כי המדיניות שבאה לידי ביטוי בחוק הסמים המסוכנים (עבירת קנס מיוחדת – הוראת שעה), התשע""ח-2018 (שתחולתו ביום 1.4.2019) – זלגה שלא בטובתה למחוזות אחרים.","""לפני סיום, ארשום הערת אזהרה לפני הצרכנים והמשתמשים."
100,SH-21-05-1722-394,"צרכנים ומשתמשים ואנשים נורמטיביים, שבעבר לא היו נכונים ליטול על עצמם סיכון להסתבך בעולם הפלילי, נכונים כיום לילך צעד נוסף ולהפוך למגדלים ולסוחרים בסם.","""לפני סיום, ארשום הערת אזהרה לפני הצרכנים והמשתמשים."
101,SH-21-05-1722-394,"זאת, מתוך תפיסה שגויה כי מדובר ב'סמים קלים', ובהינתן הטכנולוגיה המאפשרת מכירה והפצה קלה ו'סטרילית' של סמים.","""לפני סיום, ארשום הערת אזהרה לפני הצרכנים והמשתמשים."
102,SH-21-05-1722-394,"ברם, סחר בסמים הוא סחר בסמים.","""לפני סיום, ארשום הערת אזהרה לפני הצרכנים והמשתמשים."
103,SH-21-05-1722-394,"ידע כל מי שמהרהר בדרכים לעשיית כסף קל, כי מדיניות הענישה לא השתנתה, ובית המשפט רואה בחומרה רבה עבירות של סחר והפצה של סמים מסוכנים, גם סמים ""קלים"", תוך הטלת ענישה משמעותית ומרתיעה.","""לפני סיום, ארשום הערת אזהרה לפני הצרכנים והמשתמשים."
104,SH-21-05-1722-394,"במסגרת הנסיבות הקשורות בביצוע העבירה, נתתי דעתי, בין היתר, לנסיבות הבאות:",נסיבות הקשורות בביצוע העבירה 
105,SH-21-05-1722-394,התכנון שקדם לביצוע העבירה – הנאשם ביצע 6 עבירות של סחר בסמים וברשותו נתפסו סמים בתוך שקיות חלוקה.,נסיבות הקשורות בביצוע העבירה 
106,SH-21-05-1722-394,"העבירות בהן הורשע הנאשם מלמדות כי הן בוצעו מתוך תכנון מוקדם ולאחר בניית תכנית עבריינית שהרי מדובר בסחר בסמים, תוך קבלת תמורה ולאחר תיאום מוקדם עם הלקוחות.",נסיבות הקשורות בביצוע העבירה 
107,SH-21-05-1722-394,"הסיבות שהביאו את הנאשם לבצע את העבירה – אמנם, בדבריו האחרונים מסר הנאשם כי ביצע את העבירה לנוכח קריסה כלכלית אף שאינני ממעיט בנסיבה זו, אינני סבור שניתן משקל של ממש לכך שהקריסה הכלכלית הביאה את הנאשם לביצוע העבירות בהן הורשע.",נסיבות הקשורות בביצוע העבירה 
108,SH-21-05-1722-394,"ראשית, יצוין כי הנאשם לא הגיש ראיות מבוססות לעניין קריסתו הכלכלית.",נסיבות הקשורות בביצוע העבירה 
109,SH-21-05-1722-394,"שנית, אף אם היה מוכיח הנאשם קריסה כלכלית, אין כל הצדקה למעשיו של הנאשם.",נסיבות הקשורות בביצוע העבירה 
110,SH-21-05-1722-394,"בסופו של דבר, הנאשם בחר בדרך הקלה והמסוכנת להרוויח כסף קל.",נסיבות הקשורות בביצוע העבירה 
111,SH-21-05-1722-394,לכך לא ניתן לתת יד.,נסיבות הקשורות בביצוע העבירה 
112,SH-21-05-1722-394,האינטרס הציבורי מחייב מלחמה שערה במפיצי סמים.,נסיבות הקשורות בביצוע העבירה 
113,SH-21-05-1722-394,הנזק שנגרם וצפוי היה להיגרם מביצוע העבירה –  כמות הסם שנתפסה ברכבו של הנאשם גדולה פי כמה וכמה מהכמות המוגדרת ככמות לצריכה עצמית בתוספת השנייה בפקודה.,נסיבות הקשורות בביצוע העבירה 
114,SH-21-05-1722-394,אין צורך להכביר במילים על הנזק הנובע מצריכת סמים לציבור המשתמשים וכפועל יוצא מכך לציבור הרחב.,נסיבות הקשורות בביצוע העבירה 
115,SH-21-05-1722-394,על כך יש להוסיף שהנאשם הצליח לסחור בפועל ולהפיץ סמים ל-6 אנשים שונים.,נסיבות הקשורות בביצוע העבירה 
116,SH-21-05-1722-394,כך שנגרם נזק ממשי לציבור.,נסיבות הקשורות בביצוע העבירה 
117,SH-21-05-1722-394,"באשר ליכולתו של הנאשם להבין את אשר הוא עושה, את פסול שבמעשיו או את משמעותו, לרבות בשל גילו וכן באשר ליכולתו של הנאשם להימנע מהמעשה ומידת השליטה שלו על מעשהו; מדובר בנאשם שאומנם יש לו נסיבות חיים מורכבות כפי שתואר בתסקיר, אך לנאשם לא הייתה כל מגבלה להבנת מעשיו.",נסיבות הקשורות בביצוע העבירה 
118,SH-21-05-1722-394,"כפי שצוין לעיל, הנאשם בחר לבצע את העבירות לשם בצע כסף.",נסיבות הקשורות בביצוע העבירה 
119,SH-21-05-1722-394,מצאתי את הפסיקה שלהלן כרלבנטית לקביעת מתחם העונש ההולם:,מדיניות הענישה הנוהגת
120,SH-21-05-1722-394,"לאחר שקלול מכלול הנסיבות והשיקולים הרלוונטיים, אני סבור שמתחם העונש ההולם את מעשיו של הנאשם נע בין 6 חודשי מאסר שיכול וירוצו בעבודות שירות ל-20 חודשי מאסר בפועל.",מתחם הענישה
121,SH-21-05-1722-394,זאת לצד ענישה נלווית.,מתחם הענישה
122,SH-21-05-1722-394,"לפי סעיף 40י""א לחוק העונשין, יש לתת משקל לנסיבות שאינן קשורות בביצוע העבירה, במסגרת גזירת העונש בתוך המתחם.",נסיבות שאינן קשורות בביצוע העבירה
123,SH-21-05-1722-394,"לזכותו של הנאשם יש לזקוף את העובדה שהוא נעדר עבר פלילי, זוהי הסתבכותו הראשונה עם החוק.",נסיבות שאינן קשורות בביצוע העבירה
124,SH-21-05-1722-394,"הנאשם לקח אחריות על מעשיו, הודה בעובדות כתב האישום המתוקן וחסך זמן שיפוטי יקר.",נסיבות שאינן קשורות בביצוע העבירה
125,SH-21-05-1722-394,בעניינו של הנאשם התקבל תסקיר חיובי ביותר.,נסיבות שאינן קשורות בביצוע העבירה
126,SH-21-05-1722-394,"כפי שפורט לעיל, בעניינו של הנאשם הוגשו 3 תסקירים.",נסיבות שאינן קשורות בביצוע העבירה
127,SH-21-05-1722-394,תסקירי שירות המבחן מעידים כי הנאשם עבר הליך טיפולי משמעותי ואינטנסיבי.,נסיבות שאינן קשורות בביצוע העבירה
128,SH-21-05-1722-394,הנאשם שולב בהליך טיפולי שכלל שיחות במרפאה לבריאות הנפש בבית שמש ועוד עתיד להשתלב בהליך טיפולי במסגרת שירות המבחן.,נסיבות שאינן קשורות בביצוע העבירה
129,SH-21-05-1722-394,רכיב נוסף שיש להביא בחשבון במקרה קונקרטי זה הוא הפגיעה של העונש במשפחתו של הנאשם.,נסיבות שאינן קשורות בביצוע העבירה
130,SH-21-05-1722-394,"כפי שפורט לעיל, בתו של הנאשם סובלת מבעיה רפואית קשה ומורכבת.",נסיבות שאינן קשורות בביצוע העבירה
131,SH-21-05-1722-394,בתו של הנאשם מוגדרת כנכה.,נסיבות שאינן קשורות בביצוע העבירה
132,SH-21-05-1722-394,הנאשם הינו מפרנס יחיד ונדרשים משאבים רבים הכרוכים בטיפול הבת.,נסיבות שאינן קשורות בביצוע העבירה
133,SH-21-05-1722-394,"ככלל, עבירות סמים, לא כל שכן עבירות של סחר בסמים, מחייבות, לטעמי, הטלת עונשי מאסר מאחורי סורג ובריח.",נסיבות שאינן קשורות בביצוע העבירה
134,SH-21-05-1722-394,"בנסיבות מקרה זה, ובעיקר בהתחשב בפגיעה הצפויה במשפחתו של הנאשם ובהליך השיקומי שהנאשם החל בו במסגרת שירות המבחן ועוד עתיד להשתלב בו, מצאתי שיש למקם את הנאשם בתחתית המתחם שנקבע.",נסיבות שאינן קשורות בביצוע העבירה
135,SH-21-05-1722-394,"עם זאת, לא מצאתי שיש הצדקה לאמץ את המלצות שירות המבחן ועתירת ב""כ הנאשם במלואן ולסטות לקולא מהמתחם שנקבע.",נסיבות שאינן קשורות בביצוע העבירה
136,SH-21-05-1722-394,"כמו כן, אני מחליט לגזור על הנאשם את העונשים הבאים:",גזירת הדין
137,SH-21-05-1722-394,"6 חודשי מאסר, בעבודות שירות, החל מיום 17.9.2023, אשר יבוצעו בבית העלמין, בית שמש, וזאת על פי חוות דעת הממונה על עבודות השירות מיום 28.3.2023.",גזירת הדין
138,SH-21-05-1722-394,על הנאשם להתייצב ביום 17.9.2023  עד לשעה 08:00 במשרד הממונה על עבודות שירות בבאר שבע לתחילת ביצוע עונשו.,גזירת הדין
139,SH-21-05-1722-394,מובהר בזה כי הפרת הוראות הממונה ואי עמידה בכללים הנוגעים לריצוי עבודות השירות עלולים להביא להפקעת העבודות ולהמרת העונש בעונש מאסר של ממש;,גזירת הדין
140,SH-21-05-1722-394,"7 חודשי מאסר, שלא יבוצעו, אלא אם יעבור הנאשם עבירות סמים מסוג פשע וזאת בתוך שלוש מהיום;",גזירת הדין
141,SH-21-05-1722-394,"קנס בסך 5,000 ₪,  או 30 ימי מאסר תמורתו.",גזירת הדין
142,SH-21-05-1722-394,הקנס ישולם עד ליום 1.7.24.,גזירת הדין
143,SH-21-05-1722-394,"לא ישולם תשלום במועד או לא ישולם כלל, יעמוד הקנס לפירעון מיידי;",גזירת הדין
144,SH-21-05-1722-394,"12 חודשי פסילה מלקבל או מלהחזיק ברישיון נהיגה, וזאת על-תנאי למשך 3 שנים מהיום, בהן לא יבצע הנאשם כל עבירה לפי פקודת הסמים (פשע ועוון);",גזירת הדין
145,SH-21-05-1722-394,צו מבחן לתקופה של שנה.,גזירת הדין
146,SH-21-05-1722-394,"במהלך תקופה זו הנאשם מחויב בשיתוף פעולה עם שירות המבחן, כאשר מובהר כי הפרת הצו תוכל להביא לפתיחה מחודשת של המשפט וגזירת עונשו של הנאשם, לרבות עונש מאסר.",גזירת הדין
147,SH-21-05-1722-394,"התחייבות בסך 10,000 ₪ שלא לעבור עבירות סמים בהן הורשע הנאשם במשך שנתיים מהיום או 10 ימי מאסר תמורתה אם לא תיחתם.",גזירת הדין
148,SH-21-05-1722-394,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
149,SH-21-05-1722-394,זכות ערעור תוך 45 ימים לבית המשפט המחוזי בירושלים.,גזירת הדין
150,SH-21-05-1722-394,"ניתן היום,  א' אב תשפ""ג, 19 יולי 2023, במעמד הצדדים.",גזירת הדין
