,verdict,text,part
0,ME-19-02-37958-133,"מרדכי זיידל וינברג
 ת.ז.",	נגד
1,ME-19-02-37958-133,xxxxxxxxx,	נגד
2,ME-19-02-37958-133,"פקודת הסמים המסוכנים [נוסח חדש], תשל""ג-1973: סע'  13, 19א",  הנאשם
3,ME-19-02-37958-133,"ביום 2.10.19  הורשע הנאשם על יסוד הודאתו בעובדות כתב האישום, במסגרת הסדר טיעון פתוח, בביצוע עבירה של יבוא סם מסוכן – עבירה לפי סעיפים 13 ו-19א לפקודת הסמים המסוכנים [נוסח חדש], התשל""ג-1973.",גזר דין
4,ME-19-02-37958-133,"על-פי האמור בכתב האישום, הנאשם קשר עם אחרים קשר לייבא סם מסוכן לישראל.",גזר דין
5,ME-19-02-37958-133,"בהמשך לקשר נסע הנאשם לאודסה, וקיבל שם סם מסוכן מסוג MDMA  במשקל נטו של 4,966 גרם, אותו הוא העביר לישראל מוסלק בתוך מזוודה.",גזר דין
6,ME-19-02-37958-133,הנאשם הגיע עם הסם לנמל תעופה בן גוריון שם הוא נתפס.,גזר דין
7,ME-19-02-37958-133,תסקיר שירות המבחן מלמד על כך שבמהלך תקופת שחרורו בתנאים עבר הנאשם תהליך גמילה ארוך ומשמעותי.,גזר דין
8,ME-19-02-37958-133,"תחילה שהה הנאשם בקהילת ""מלכישוע"" במשך למעלה משנה.",גזר דין
9,ME-19-02-37958-133,"במהלך תהליך השיקום הנאשם לא רק נגמל מהתמכרותו לסמים אלא גם השתלב בעבודה, וכן החל להשלים את השכלתו במטרה להוציא תעודת בגרות מלאה.",גזר דין
10,ME-19-02-37958-133,כיום הנאשם נמצא בקשר עם היחידה להתמכרויות של עיריית עפולה וממשיך לעבוד.,גזר דין
11,ME-19-02-37958-133,"כאמור, שירות המבחן התרשם שהנאשם עבר הליך השיקומי משמעותי מאוד, שהביא לשינוי עמוק בהתנהגותו של הנאשם.",גזר דין
12,ME-19-02-37958-133,"שירות המבחן עמד בתסקיר על נסיבות חייו הקשות של הנאשם, אשר עזב את החברה החרדית ובשל כך נתקה משפחתו את הקשר עמו, והוא נותר למעשה לבדו בעולם.",גזר דין
13,ME-19-02-37958-133,שירות המבחן גם עמד על חשיבות השתלבותו של הנאשם בעבודה.,גזר דין
14,ME-19-02-37958-133,לדברי שירות המבחן לנוכח העובדה שהנאשם עובד ומתפרנס למחייתו הוא חש לראשונה תחושת רווחה מסוימת בשל האפשרות להחזיר חובות שהוא צבר לאורך השנים.,גזר דין
15,ME-19-02-37958-133,"נציין שוב, כי במקביל לעבודתו לומד הנאשם בערבים לצורך השלמת בגרויות, וכי הוא כבר עבר בהצלחה חלק מהבחינות.",גזר דין
16,ME-19-02-37958-133,"לאור כל האמור ממליץ שירות המבחן שלא לגזור על הנאשם עונש של מאסר בפועל, זאת על רקע גילו הצעיר, עברו הנקי, תהליך השיקום שעבר והרצון שלא לחשוף אותו לחברה עבריינית.",גזר דין
17,ME-19-02-37958-133,"שירות המבחן מוסיף וממליץ שלא לגזור על הנאשם עונש של מאסר בעבודות שירות, זאת לנוכח מצבו הכלכלי הירוד של הנאשם.",גזר דין
18,ME-19-02-37958-133,"לדברי שירות המבחן הטלת עונש של עבודות שירות תפגע במקור פרנסתו של הנאשם, ובשים לב לכך שאין לו תמיכה משפחתית, הדבר עלול להביא לנסיגה משמעותית בתהליך השיקומי.",גזר דין
19,ME-19-02-37958-133,שירות המבחן הדגיש שהנאשם זקוק לכסף שהוא מרוויח מעבודתו לשם סיפוק צרכיו הבסיסיים ביותר ובכלל זה  דיור ותזונה.,גזר דין
20,ME-19-02-37958-133,לאור כל זאת ממליץ שירות המבחן לגזור על הנאשם עונש של שירות לתועלת הציבור בהיקף של 340 שעות.,גזר דין
21,ME-19-02-37958-133,במסגרת הסדר הטיעון הוסכם כי המאשימה תגביל את עצמה ותטען ל-27 חודשי מאסר בפועל כתחתית מתחם העונש ההולם.,גזר דין
22,ME-19-02-37958-133,"חרף זאת, לנוכח התסקיר החיובי מסכימה המאשימה, בנסיבות העניין הקונקרטי ובנסיבותיו של הנאשם הקונקרטי, כי מטעמי שיקום מוצדק לסטות כלפי מטה ממתחם העונש ההולם, ולגזור על הנאשם עונש של 9 חודשי מאסר בעבודות שירות.",גזר דין
23,ME-19-02-37958-133,המאשימה ראויה לשבח על עמדתה זו.,גזר דין
24,ME-19-02-37958-133,"עם זאת, המאשימה סבורה כי לנוכח חומרת העבירה לא ניתן לקבל את המלצת שירות המבחן ולהסתפק בעונש של שירות לתועלת הציבור.",גזר דין
25,ME-19-02-37958-133,באת כוח המאשימה הזכירה בהקשר זה שגם עונש של מאסר לריצוי בעבודות שירות הוא בבחינת עונש שיקומי.,גזר דין
26,ME-19-02-37958-133,ראיות וטענות הנאשם לעונש,גזר דין
27,ME-19-02-37958-133,מטעם הנאשם העיד מר צביקה קיל.,גזר דין
28,ME-19-02-37958-133,מר קיל העיד כי הוא מכיר את הנאשם מאז גיל 16 כאשר נותק הקשר בין הנאשם לבין משפחתו.,גזר דין
29,ME-19-02-37958-133,"לאחר ניתוק הקשר מר קיל סיפק לנאשם קורת גג, תחילה בביתו ולאחר מכן בדירה שהוא מפקח עליה.",גזר דין
30,ME-19-02-37958-133,"מר קיל מציין שהוא נוכח לדעת שהנאשם השתנה לטובה במהלך תקופת השיקום, הוא התבגר וגדל.",גזר דין
31,ME-19-02-37958-133,בפתח טיעוניו הודה בא-כוח הנאשם למאשימה על עמדתה העונשית הראויה.,גזר דין
32,ME-19-02-37958-133,עם זאת ביקש בא-כוח הנאשם שבית המשפט יאמץ את המלצת שירות המבחן במלואה.,גזר דין
33,ME-19-02-37958-133,"בהקשר זה הדגיש בא-כוח הנאשם שמדובר בנאשם צעיר, בודד בעולם ללא כל תמיכה משפחתית.",גזר דין
34,ME-19-02-37958-133,בא-כוח הנאשם גם עמד בטיעוניו על החשיבות הרבה שיש לעבודתו של הנאשם.,גזר דין
35,ME-19-02-37958-133,לדברי בא-כוח הנאשם אלמלא השכר שהנאשם מרוויח בעבודתו הנוכחית הוא לא היה יכול לכלכל את עצמו ולממן קורת גג לעצמו.,גזר דין
36,ME-19-02-37958-133,"אשר על כן, ועל רקע עברו הנקי של הנאשם והודאתו במיוחס לו, ביקש בא-כוח הנאשם שבית המשפט לא יגזור על נאשם עונש של מאסר לריצוי בעבודות שירות.",גזר דין
37,ME-19-02-37958-133,בתום שמיעת הטיעונים לעונש השמיע גם הנאשם עצמו את דבריו.,גזר דין
38,ME-19-02-37958-133,הנאשם פתח ואמר שהוא מודע לכך שהוא עשה מעשה חמור.,גזר דין
39,ME-19-02-37958-133,"לדברי הנאשם הוא עבר שינוי גדול בשנתיים האחרונות, שינוי שהיה כרוך במאמצים לא פשוטים.",גזר דין
40,ME-19-02-37958-133,"הנאשם תיאר את השינוי הנפשי והרגשי שהוא עבר במהלך הליך השיקום, וכן את ההתקדמות הלימודית שהוא עשה במסגרת השיקום.",גזר דין
41,ME-19-02-37958-133,הנאשם ציין שהוא נמצא היום במקום הרבה יותר טוב מזה שהוא היה בו אי פעם בחייו.,גזר דין
42,ME-19-02-37958-133,הנאשם ביקש שבית המשפט לא יגזור עליו עבודות שירות כיוון שהדבר ישבש את עבודתו אשר מקנה לו יציבות בחיים.,גזר דין
43,ME-19-02-37958-133,לסיכום ציין הנאשם שהוא למד את הלקח ולא יחזור שוב לבצע עבירות.,גזר דין
44,ME-19-02-37958-133,"יאמר כבר עתה כי הרושם הוא שדברי הנאשם נאמרו בכנות רבה, וניכר בהם שהם יצאו מן הלב.",גזר דין
45,ME-19-02-37958-133,"כעולה מן האמור לעיל, אין מחלוקת של ממש בין הצדדים לגבי חומרת העבירה ולגבי מתחם העונש ההולם אשר מחייב בדרך כלל לגזור עונש משמעותי של מאסר לריצוי בפועל בגין עבירה של ייבוא סם מסוכן.",	דיון והכרעה
46,ME-19-02-37958-133,אין גם מחלוקת בין הצדדים על כך שבנסיבות הקונקרטיות של הנאשם שלפניי ראוי לחרוג ממתחם העונש ההולם מטעמי שיקום.,	דיון והכרעה
47,ME-19-02-37958-133,כיוון שכך לא אאריך בדברים לגבי מתחם העונש ההולם.,	דיון והכרעה
48,ME-19-02-37958-133,"אכן, כפי שציינו הצדדים, עבירה של יבוא סם מסוכן בהיקף של כ-5 קילוגרם היא עבירה חמורה, אשר פוגעת קשות בערך המוגן של שלום הציבור ובריאותו.",	דיון והכרעה
49,ME-19-02-37958-133,"רבות גם נאמר על כך שעבירות הסמים, ובכלל זה העבירה של ייבוא סם, גוררות אחריהן גם ביצוע של עבירות רבות נוספות.",	דיון והכרעה
50,ME-19-02-37958-133,הנסיבות הקשורות בביצוע העבירה מלמדות על חומרה גבוהה יחסית.,	דיון והכרעה
51,ME-19-02-37958-133,"מדובר בעבירה שתוכננה מראש, תוך נקיטת אמצעים מתוחכמים יחסית לשם הצפנת הסם במזוודה כדי שניתן יהיה להבריחו לישראל.",	דיון והכרעה
52,ME-19-02-37958-133,כמות הסם גבוהה למדי.,	דיון והכרעה
53,ME-19-02-37958-133,"עם זאת לא מדובר בסם מן הסמים הקשים ביותר כגון קוקאין, ויש בכך כדי להפחית במעט את חומרתה של העבירה.",	דיון והכרעה
54,ME-19-02-37958-133,"הנזק הצפוי מביצוע עבירה של יבוא סמים בהיקף כזה הוא נזק גדול, אם כי הלכה למעשה הנזק נמנע כיוון שהסם נתפס.",	דיון והכרעה
55,ME-19-02-37958-133,חלקו של הנאשם בעבירה שבוצעה משמעותי.,	דיון והכרעה
56,ME-19-02-37958-133,"כאמור בסעיף 1 לכתב האישום הוא היה שותף להחלטה לייבא את הסם לישראל, כך שאין לראות בו בלדר בלבד.",	דיון והכרעה
57,ME-19-02-37958-133,"הנאשם צעיר בן 20, נעדר עבר פלילי.",	דיון והכרעה
58,ME-19-02-37958-133,כאמור לעיל נסיבות חייו של הנאשם קשות.,	דיון והכרעה
59,ME-19-02-37958-133,"הוא נטש את העולם החרדי כבר בגיל 16, ובשל כך ניתקה עמו משפחתו כל קשר.",	דיון והכרעה
60,ME-19-02-37958-133,כתוצאה מן האמור התדרדר הנאשם לשימוש בסמים ולביצוע העבירה בה הוא הורשע לפניי.,	דיון והכרעה
61,ME-19-02-37958-133,בשל הנתק ממשפחתו הנאשם נאלץ מאז גיל 16 לדאוג לעצמו ללא כל תמיכה.,	דיון והכרעה
62,ME-19-02-37958-133,"עברו של הנאשם נקי, ובגין  העבירה שבה הוא הורשע לפניי הוא היה נתון במעצר במשך 65 יום.",	דיון והכרעה
63,ME-19-02-37958-133,הנאשם הודה במיוחס לו ובכך חסך מזמנה של המאשימה ומזמנו של בית המשפט.,	דיון והכרעה
64,ME-19-02-37958-133,"תהליך השיקום המרשים שעבר הנאשם מלמד כי הודאתו איננה מן הפה אל החוץ, אלא היא פרי של שינוי אמתי לחיוב שחל בנאשם.",	דיון והכרעה
65,ME-19-02-37958-133,"אשר על כן, ולמרות חומרת העבירה שאין לזלזל בה כלל ועיקר, אני סבור כי לנוכח הנסיבות הקונקרטיות של הנאשם שלפניי, בהן הליך השיקום הארוך והמשמעותי שהוא עבר והעדר התמיכה המשפחתית, יש לאמץ את המלצת שירות המבחן ולגזור על נאשם עונש של שירות לתועלת הציבור.",	דיון והכרעה
66,ME-19-02-37958-133,"אשר על כן, אני גוזר על הנאשם את העונשים שלהלן:",	דיון והכרעה
67,ME-19-02-37958-133,"6 חודשי מאסר על תנאי אותם ירצה הנאשם בפועל אם בתוך שלוש שנים מהיום הוא יעבור עבירה המנויה בפקודת הסמים המסוכנים, למעט עבירה של החזקה או שימוש בסם לצריכה עצמית או החזקת כלים לשימוש עצמי.",	דיון והכרעה
68,ME-19-02-37958-133,340 שעות שירות לתועלת הציבור על-פי תכנית שיכין שירות המבחן ואשר תוגש לבית המשפט עד ליום 21.3.21.,	דיון והכרעה
69,ME-19-02-37958-133,צו מבחן למשך שנה אחת מהיום.,	דיון והכרעה
70,ME-19-02-37958-133,הודע לנאשם על זכותו לערער לבית המשפט העליון בתוך 45 יום מהיום.,	דיון והכרעה
71,ME-19-02-37958-133,"54678313ניתן היום,  כ""ט שבט תשפ""א, 11 פברואר 2021, בנוכחות הצדדים.",	דיון והכרעה
