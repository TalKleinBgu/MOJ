,verdict,text,part
0,SH-17-03-46548-833,"ב""כ המאשימה: עו""ד מירי ביטון הראל ועו""ד אתי אזולאי רם",נגד
1,SH-17-03-46548-833,"ב""כ הנאשם עו""ד יוסף פריינטי ועו""ד שלום שניידר",נגד
2,SH-17-03-46548-833,"פקודת הסמים המסוכנים [נוסח חדש], תשל""ג-1973: סע'  6",נגד
3,SH-17-03-46548-833,"הנאשם הורשע על יסוד הודאתו במסגרת הסדר דיוני בעבירה של גידול, ייצור והכנת סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: הפקודה).",גזר דין
4,SH-17-03-46548-833,"על פי האמור בכתב האישום המתוקן, גידל הנאשם במשק חקלאי אשר בבעלותו סם מסוכן מסוג קנאביס במשקל 23.5 ק""ג נטו.",גזר דין
5,SH-17-03-46548-833,הצדדים לא הגיעו להסכמה עונשית.,גזר דין
6,SH-17-03-46548-833,"בהתאם להסדר הדיוני הופנה הנאשם לשירות המבחן, ובפני בית המשפט הונחו שלושה תסקירים אשר בחנו את הליך שיקומו.",גזר דין
7,SH-17-03-46548-833,"במקביל הופנה הנאשם לממונה על עבודות השירות, שמצא את הנאשם מתאים לבצע עבודות שירות, במגבלות.",גזר דין
8,SH-17-03-46548-833,מהתסקיר הראשון מיום 20.8.2018 עולה שהנאשם עבר אירוע מוחי לפני מספר שנים וזכאי לקצבת נכות מהביטול הלאומי.,גזר דין
9,SH-17-03-46548-833,"נוסף על כך מוכר הנאשם כנכה צה""ל עקב פציעה ממלחמת יום הכיפורים.",גזר דין
10,SH-17-03-46548-833,בשנת 2016 אובחן כסובל מהפרעת דחק (פוסט טראומה) ומאז נוטל טיפול תרופתי.,גזר דין
11,SH-17-03-46548-833,"שירות המבחן העריך כי הנאשם ביצע את העבירה על רקע שימוש בסמים לצורך הקלה על התסמינים הנובעים מפוסט טראומה שלא טופלה לאורך השנים, ולצורך הקלה על כאבי הגב העזים מהם סובל.",גזר דין
12,SH-17-03-46548-833,"לאורך השנים ניהל הנאשם אורח חיים נורמטיבי, שמר על יציבות תעסוקתית, ותיק זה הינו ההיתקלות הראשונה שלו עם החוק.",גזר דין
13,SH-17-03-46548-833,עוד צוין שהנאשם התקשה לבחון באופן מעמיק וביקורתי את בחירותיו השוליות.,גזר דין
14,SH-17-03-46548-833,"הנאשם קיבל אחריות על מעשיו, והביע צער ובושה.",גזר דין
15,SH-17-03-46548-833,"הנאשם השתלב במשך כשנה בטיפול במסגרת טיפול פרטית ""התחלה חדשה"", אותה חדל לפקוד על רקע קשיים כלכליים.",גזר דין
16,SH-17-03-46548-833,"בשים לב לאמור, ולאור נכונותו של הנאשם להשתלב בהליך טיפולי נפשי, המליץ שירות המבחן לבכר את האפיק הטיפולי-שיקומי, ולהטיל עליו צו מבחן למשך שנה, צו של""צ בהיקף 100 שעות ומאסר מותנה.",גזר דין
17,SH-17-03-46548-833,מהתסקיר השני מיום 4.4.2019 עולה שמצבו הנפשי והגופני של הנאשם התאזן לאחר שהחל ליטול טיפול תרופתי אשר סייע לו בהקלה על כאבי הגב ועל תסמיני הפוסט טראומה.,גזר דין
18,SH-17-03-46548-833,"ממידע שהתקבל מהפסיכיאטר המטפל בו, עלה שרק בחודש ינואר 2017, עת ביקש הנאשם טיפול רפואי כתחליף לשימוש בסמים, נוכח בעיות שינה וזיכרונות חוזרים וחודרניים בהם נתקף, הוא אובחן כמי שסובל מהפרעת דחק לבר חבלתית והומלץ שיחל בטיפול תרופתי.",גזר דין
19,SH-17-03-46548-833,הנאשם הגיע לטיפול מעקבי לפי הצורך ולהערכת גורמי הטיפול לא עלה צורך בשילובו בטיפול שיחתי.,גזר דין
20,SH-17-03-46548-833,"ההליך המשפטי היווה גורם מרתיע ומטלטל בחייו של הנאשם, אשר הפנים את הפסול במעשיו, ולפיכך נמצא שהסיכון להישנות עבירות על ידו פחת.",גזר דין
21,SH-17-03-46548-833,"הנאשם שלל צורך בטיפול נוכח הפסקת השימוש בסמים, כפי שאף העידו בדיקות השתן שמסר.",גזר דין
22,SH-17-03-46548-833,"מטעם זה ובשים לב להערכת גורמי הטיפול במרפאה לבריאות הנפש, חזר בו שירות המבחן מהמלצתו לצו מבחן.",גזר דין
23,SH-17-03-46548-833,"עם זאת, המליץ על תכנית של""צ בהיקף 180 שעות, וכן על הוראה למסירת בדיקות שתן לאיתור שרידי סם.",גזר דין
24,SH-17-03-46548-833,"מהתסקיר השלישי מיום 16.6.2019 עלה שהנאשם הביע חשש מהשלכות ההליך המשפטי על חייו, ואף הסכים להשתלב בכל הליך טיפולי על מנת להימנע מהאפשרות שירצה עונש מאסר.",גזר דין
25,SH-17-03-46548-833,"עם זאת, התקשה הנאשם לתאר צורך ממשי בסיוע טיפולי כלשהו בחייו ותיאר את תפקודו כיום כתקין.",גזר דין
26,SH-17-03-46548-833,"הודות לטיפול התרופתי, תיאר הנאשם הפחתה משמעותית בתסמינים שחש.",גזר דין
27,SH-17-03-46548-833,"שירות המבחן ציין שמאז ביצוע העבירה נמנע הנאשם משימוש בסמים, אולם לצד זאת הביע התרשמותו שכיום, בעיצומו של ההליך המשפטי, מתקשה הנאשם לערוך התבוננות מעמיקה על דפוסיו ועל המניעים שעמדו בבסיס לביצוע העבירה, הגם שההליך המשפטי מהווה גורם מרתיע עבורו.",גזר דין
28,SH-17-03-46548-833,קצינת המבחן סברה כי ייתכן ולאחר סיום ההליך יחול שיפור ביכולת התבוננותו והוא יהיה זקוק לליווי טיפולי.,גזר דין
29,SH-17-03-46548-833,"נוכח האמור חזר שירות המבחן על המלצתו הראשונית להטיל על הנאשם צו מבחן, אשר יישא אופי מעקבי, זאת לצד צו של""צ בהיקף 180 שעות ומאסר מותנה.",גזר דין
30,SH-17-03-46548-833,"מטעם הנאשם הוגשו מספר עמודים מהספר ""אבירי הלב"", מאת אהוד מיכלסון (נ/1), אשר מתארים את פציעתו של הנאשם והטיפול לו נזקק כתוצאה מפציעתו במלחמת יום הכפורים.",גזר דין
31,SH-17-03-46548-833,עוד הוגשו סיכומים רפואיים המתארים את המחלות בהן לוקה הנאשם (נ/2).,גזר דין
32,SH-17-03-46548-833,טיעוני הצדדים ודברי הנאשם,גזר דין
33,SH-17-03-46548-833,"הטיעונים לעונש בעניינו של הנאשם נטענו במשך מספר ישיבות, כאשר ניכר היה שהמאשימה, בהגינותה, התאימה את עתירתה העונשית לשינויים במצבו ובעמדותיו של הנאשם, כפי שבאו ילדי ביטוי בתסקירי שירות המבחן.",גזר דין
34,SH-17-03-46548-833,"בתוך כך הפנו ב""כ המאשימה לערכים המוגנים שנפגעו כתוצאה ממעשיו של הנאשם, כמו גם לסיכון מפני הנזקים החברתיים הפוטנציאליים העולים מהם.",גזר דין
35,SH-17-03-46548-833,"עוד הדגישו שהמלחמה בנגע הסמים מחייבת מאבק קשה בכל החזיתות, כולל באלו העושים דין לעצמם ומגדלים באופן פרטי סמים בביתם.",גזר דין
36,SH-17-03-46548-833,"נוכח האמור עתרה המאשימה תחילה להטיל על הנאשם עונש מאסר בגדרי מתחמי העונש המקובלים , הנעים להשקפתה בין 10-24 חודשי מאסר.",גזר דין
37,SH-17-03-46548-833,"עם זאת, לאחר עיון בתסקיר השלישי, שקלה המאשימה עמדתה מחדש, והכירה בכך שנסיבותיו המיוחדות של הנאשם, ובכלל זה גילו, העדר עבר פלילי, חלוף הזמן מעת ביצוע העבירה, משקל הסם שנתפס, שאינו נמוך אך גם לא מבין הגבוהים שנתפסו, אופן הגידול, הרקע לגידול והתרשמות שירות המבחן מהיעדר דפוס התמכרותי מושרש, יש להשית עליו עונש של 9 חודשי מאסר שירוצו בעבודות שירות, מאסר על תנאי וקנס משמעותי בסך 20,000 ₪.",גזר דין
38,SH-17-03-46548-833,"המאשימה הטעימה שהטלת עונש קל מזה, עלול להעביר מסר שגוי, כאשר גם כך במקרה זה רב הנסתר על הגלוי בשים לב לכמות הסם אותה גידל הנאשם.",גזר דין
39,SH-17-03-46548-833,"ב""כ הנאשם תיארו בטיעוניהם את נסיבות פציעתו של הנאשם במהלך שירותו הצבאי, את גילו המתקדם והיותו נעדר עבר פלילי.",גזר דין
40,SH-17-03-46548-833,עוד הפנו לכך שכתב האישום תוקן באופן מהותי.,גזר דין
41,SH-17-03-46548-833,"לדבריהם, הנאשם מעולם לא השתמש בסמים וכי הרקע לביצוע העבירה הינו הפציעה הקשה אותה חווה והצורך בשיכוך הכאבים.",גזר דין
42,SH-17-03-46548-833,"לדבריהם, לנאשם לא הייתה כוונה לעשות מגידול הסם עסק, או למכור את הסם.",גזר דין
43,SH-17-03-46548-833,"עוד הפנו למצבו הרפואי של הנאשם, לצדדים החיוביים בתסקירי שירות המבחן, לכך שהוא מתנהל באופן נורמטיבי, ולעובדה שהודה בהזדמנות הראשונה עוד במהלך חקירתו במשטרה, לקח אחריות מלאה על מעשיו, הביע חרטה והבין ששגה.",גזר דין
44,SH-17-03-46548-833,"הנאשם השתלב בטיפול ב""התחלה חדשה"" למשך מספר לא מבוטל של חודשים, אף בטרם הוקרא לו כתב האישום, והפסיק את הטיפול אך בשל הרעה במצבו הכלכלי.",גזר דין
45,SH-17-03-46548-833,כיום נוטל הנאשם טיפול תרופתי מתאים.,גזר דין
46,SH-17-03-46548-833,"מהטעם שהנאשם החל בהליך שיקום, כמו גם מהסיכוי הגדול לכך שישתקם באופן מלא, ביקש ב""כ הנאשם לחרוג לקולא מהמתחם העונשי.",גזר דין
47,SH-17-03-46548-833,"ב""כ הנאשם הפנו לפסיקה כתימוכין לעמדתם, אליה אתייחס בהמשך, ועתרו להשית על הנאשם עונש הכולל צו מבחן, צו של""צ ומאסר על תנאי.",גזר דין
48,SH-17-03-46548-833,"הנאשם ניצל את זכות המילה האחרונה, וביקש את התחשבות בית המשפט בדברים הטובים שעשה למען המדינה, ובהם שירותו הצבאי והתנדבותו.",גזר דין
49,SH-17-03-46548-833,הנאשם ציין שעבר ניתוחים בגב שמנעו ממנו כל יכולת ללכת.,גזר דין
50,SH-17-03-46548-833,"לדבריו, ""זרק"" בשטח השייך לו זרעים של קנאביס, ולאחר שהשקה את השדה, גדל הסם והגיע לכמות שנתפסה.",גזר דין
51,SH-17-03-46548-833,עוד תיאר את התמכרותו למשככי כאבים ומשם את הידרדרותו לשימוש בקנאביס.,גזר דין
52,SH-17-03-46548-833,"הנאשם הביע צער על מעשיו, והסביר שהוא מעונין להמשיך עם הטיפול בו החל.",גזר דין
53,SH-17-03-46548-833,"לדבריו הוא אינו צורך סמים, מעוניין להשתקם, ולאחרונה אף החל טיפול אצל פסיכיאטר אשר מעוניין לצרפו לסדנה שיקומית, לאחר שעבר טיפול פסיכיאטרי שארך כ-11 חודשים.",גזר דין
54,SH-17-03-46548-833,הנאשם שב והביע צער על מעשיו.,גזר דין
55,SH-17-03-46548-833,דיון – קביעת מתחם העונש ההולם,גזר דין
56,SH-17-03-46548-833,"מתסקיר שירות המבחן עולה שהנאשם גידל את הסמים לשימושו העצמי ולא למטרות סחר,",נסיבות הקשורות בביצוע העבירה והפגיעה בערך המוגן
57,SH-17-03-46548-833,"כאשר הנאשם, הסובל מפוסט טראומה שלא הייתה מאובחנת בעת ביצוע העבירה, השתמש בסמים לצורך הפחתת התסמינים אשר נבעו מתסמונת זו, ולצורך התמודדות עם המצוקה הנפשית בה היה נתון.",נסיבות הקשורות בביצוע העבירה והפגיעה בערך המוגן
58,SH-17-03-46548-833,"לא נטען שלמעשיו של הנאשם קדמו תכנית או ארגון מיוחדים, לא במובן של מציאת המקום לגידול הסמים, לא במובן של יצירת התשתיות המתאימות ולא באופן בו הגיעו השתילים לידיו.",נסיבות הקשורות בביצוע העבירה והפגיעה בערך המוגן
59,SH-17-03-46548-833,נוכח כל האמור אני קובע שמידת הפגיעה בערך המוגן הינה פגיעה נמוכה.,נסיבות הקשורות בביצוע העבירה והפגיעה בערך המוגן
60,SH-17-03-46548-833,"בפסק הדין בעניין שובל ציין בית המשפט המחוזי כי הוא ער לקיומם של פסקי דין וגזרי דין בהם גם במקרים בהם גודלו הסמים ב""מעבדות"", נגזרו על נאשמים עונשי מאסר לריצוי בדרך של עבודות שירות.",הענישה הנוהגת
61,SH-17-03-46548-833,"לצד זאת צוין כי ""ענישה מקלה זו אינה בגדר הכלל, אלא אושרה במקרים של 'שיקום יוצא דופן' או 'דרמטי'...",הענישה הנוהגת
62,SH-17-03-46548-833,משיקולים של אחידות הענישה...,הענישה הנוהגת
63,SH-17-03-46548-833,"או גובשה הסכמה על רקע מצב רפואי או משפחתי מורכב"" (פסק הדין בעניין שובל, פסקה 28, והפסיקה המוזכרת שם).",הענישה הנוהגת
64,SH-17-03-46548-833,"ואולם, נסיבות גידול הסמים בענייננו שונות, כך גם נסיבותיו האישיות של הנאשם.",הענישה הנוהגת
65,SH-17-03-46548-833,עוד יש לציין שהפסיקה שהוגשה מטעם ההגנה נוגעת למקרים פרטניים או למקרים שאינם תואמים את נסיבות ביצוע המעשים אותם ביצע הנאשם.,הענישה הנוהגת
66,SH-17-03-46548-833,"לאחר שנתתי דעתי למכלול הנסיבות הייחודיות הקשורות בביצוע העבירה במקרה שלפני, ובפרט לכמות הסם מצד אחד, ומהצד השני לעובדה שכמות השתילים אינה ידועה, כאשר הסם גודל שלא במעבדה וללא השקעה מיוחדת, על קרקע בבעלותו של הנאשם, כמו גם לנסיבות אשר הובילו את הנאשם לגדל את הסם, מצאתי לקבוע מתחם עונשי הולם הנע בין 9 חודשי מאסר שיכול שירוצו בעובדות שירות ועד ל-18 חודשי מאסר.",הענישה הנוהגת
67,SH-17-03-46548-833,נסיבות שאינן קשורות לביצוע העבירה,הענישה הנוהגת
68,SH-17-03-46548-833,"השאלה המרכזית בה יש להכריע היא האם יש מקום בנסיבות העניין לחרוג ממתחם העונש שנקבע לאור מצבו הבריאותי של הנאשם, אשר הובילו לשימוש בסם ומכאן גם לגידולו, כמו גם הליך השיקום שעבר ופוטנציאל השיקום שלו.",הענישה הנוהגת
69,SH-17-03-46548-833,"לאחר שבחנתי את מכלול נסיבות העניין, מצאתי שהגם שיש מקום לחרוג ממתחם העונש ההולם, הרי שעל החריגה להיות מדודה ביותר.",הענישה הנוהגת
70,SH-17-03-46548-833,"הטעם המרכזי למסקנתי זו היא העובדה שממילא מצאתי להתחשב בנתונים אלו בקביעת מתחם העונש ההולם, ואין מקום להתחשב בהם פעם נוספת לצורך גזירת עונשו של הנאשם בגדרי המתחם.",הענישה הנוהגת
71,SH-17-03-46548-833,"הנאשם כבן 65, נעדר עבר פלילי, הודה בהזדמנות הראשונה, קיבל אחריות על מעשיו, הביע רגשי חרטה ובושה על מעשיו, ושירות המבחן התרשם שההליך המשפטי זר לו ומציב לו גבולות.",הענישה הנוהגת
72,SH-17-03-46548-833,"כאמור לעיל, אובחן הנאשם, באיחור של עשרות שנים, כלוקה בפוסט טראומה שמקורה באירוע שעבר במלחמת יום הכיפורים.",הענישה הנוהגת
73,SH-17-03-46548-833,"לאורך השנים, התמודד הנאשם עם ההשפעות של הפרעה זו, ובכללן היעדר יציבות רגשית ונפשית, קושי להירדם בלילה וזיכרונות חוזרים וחודרניים.",הענישה הנוהגת
74,SH-17-03-46548-833,"בחודש דצמבר 2018, כחצי שנה לאחר שנתפס מגדל סמים, פנה למרפאה לבריאות הנפש בבקשה לטיפול רפואי כתחליף לשימוש בסמים, אז אובחן, כאמור, כסובל מפוסט טראומה, כאשר מאז ועד היום הוא נוטל טיפול תרופתי ומגיע למעקב לפי הצורך.",הענישה הנוהגת
75,SH-17-03-46548-833,"החל מחודש אוגוסט 2017 ועד לחודש יולי 2018 השתתף הנאשם מיוזמתו בטיפול במרכז ""התחלה חדשה"", טיפול אותו נאלץ להפסיק בשל מצבו הכלכלי.",הענישה הנוהגת
76,SH-17-03-46548-833,"לנאשם נקודות זכות בהן יש להתחשב, ובראשם שירתו הצבאי, במהלכו כאמור נפצע.",הענישה הנוהגת
77,SH-17-03-46548-833,"הנאשם היה חלק מיחידת ההצלה של צה""ל ואף נשלח לרואנדה בשליחות המדינה.",הענישה הנוהגת
78,SH-17-03-46548-833,"נוסף על כך, היה חבר וועד במושב בו גר, במשך כ-5 שנים, בהתנדבות.",הענישה הנוהגת
79,SH-17-03-46548-833,"בשים לב למכלול הנסיבות, אלו לקולא ולו לחומרא, מצאתי שאין בהמלצת שירות המבחן כדי לתת מענה הולם למכלול השיקולים הצריכים לעניין, בהיותה ממוקדת בשיקומו של הנאשם בלבד.",הענישה הנוהגת
80,SH-17-03-46548-833,"בעניין זה מקבל אני את עמדת המאשימה לפיה הטלת עונש קל מדי על הנאשם, שאינו כולל רכיב של עבודות שירות לתקופה משמעותית, עלול לפגוע פגיעה קשה ביתר שיקולי הענישה, ובראשם הרתעת מגדלים פוטנציאליים מביצוע  עבירות דומות בעתיד.",הענישה הנוהגת
81,SH-17-03-46548-833,"לצד זאת, נוכח שיקומו של הנאשם ופוטנציאל השיקום, מצאתי לחרוג במעט מהמתחם העונשי אותו קבעתי.",הענישה הנוהגת
82,SH-17-03-46548-833,"אשר לענישה כלכלית, בשים לב למכלול נסיבות החזקת הסם, כמו גם לנסיבותיו האישיות של הנאשם, מצאתי להסתפק בקנס מדוד, ולצד זאת לחייב את הנאשם לחתום על התחייבות בסכום משמעותי יותר (""קנס על תנאי"").",הענישה הנוהגת
83,SH-17-03-46548-833,"נוכח כל האמור, בשים לב לנסיבות המיוחדות של הנאשם שבפני, ההליך השיקומי בו החל והפוטנציאל השיקומי, אני גוזר על הנאשם את העונשים הבאים:",הענישה הנוהגת
84,SH-17-03-46548-833,"מאסר למשך 7 חודשים, אשר ירוצה בדרך של עבודות שירות.",הענישה הנוהגת
85,SH-17-03-46548-833,"מאחר שחוות הדעת מטעם הממונה על עבודות השירות ניתנה לפני למעלה מ-6 חודשים, מתבקש הממונה להעביר המלצה חדשה לאישור בית המשפט, זאת לא יאוחר מיום 27.10.2019.",הענישה הנוהגת
86,SH-17-03-46548-833,לאחר קבלת המלצת הממונה תינתן החלטה משלימה בנוגע לאופן בו ירוצו עבודות השירות ומועד תחילת ריצוי העונש.,הענישה הנוהגת
87,SH-17-03-46548-833,"כבר עתה אבהיר לנאשם שככל שלא יבצע את עבודות השירות, או לא ישתף פעולה עם הממונה על עבודות השירות, יביא הדבר להפקעת עבודות השירות ולריצוי יתרת התקופה בדרך של מאסר בפועל.",הענישה הנוהגת
88,SH-17-03-46548-833,"מאסר למשך 10 חודשים, אותו לא יישא הנאשם אלא אם יעבור בתוך תקופה של 3 שנים מיום שחרורו על עבירה לפי פקודת הסמים המסוכנים מסוג פשע.",הענישה הנוהגת
89,SH-17-03-46548-833,"מאסר למשך חודש אחד, אותו לא יישא הנאשם אלא אם יעבור בתוך תקופה של 3 שנים מיום שחרורו ממאסר על עבירה לפי פקודת הסמים המסוכנים מסוג עוון.",הענישה הנוהגת
90,SH-17-03-46548-833,"קנס כספי בסך 5,000 ₪, או חודש מאסר תמורתו.",הענישה הנוהגת
91,SH-17-03-46548-833,הקנס ישולם בעשרה תשלומים שווים ורצופים.,הענישה הנוהגת
92,SH-17-03-46548-833,"התשלום הראשון ישולם עד ליום 1.10.2019, והיתרה בכל אחד לכל חודש שלאחריו.",הענישה הנוהגת
93,SH-17-03-46548-833,"לא ישולם תשלום במועדו, תעמוד יתרת הקנס לפירעון מידי.",הענישה הנוהגת
94,SH-17-03-46548-833,"הנאשם יחתום על התחייבות בסך של 15,000 ₪ להימנע מביצוע עבירה על פקודת הסמים המסוכנים מסוג פשע בתוך תקופה של 3 שנים מהיום.",הענישה הנוהגת
95,SH-17-03-46548-833,ההתחייבות תיחתם עד ליום 1.10.2019.,הענישה הנוהגת
96,SH-17-03-46548-833,"לא תיחתם ההתחייבות, ייאסר הנאשם למשך 30 יום.",הענישה הנוהגת
97,SH-17-03-46548-833,צו מבחן למשך שנה.,הענישה הנוהגת
98,SH-17-03-46548-833,"בשים לב להמלצת שירות המבחן, צו המבחן יישא אופי מעקבי.",הענישה הנוהגת
99,SH-17-03-46548-833,מורה על השמדת הסמים.,הענישה הנוהגת
100,SH-17-03-46548-833,ניתן צו כללי ליתר המוצגים.,הענישה הנוהגת
101,SH-17-03-46548-833,המזכירות תעביר העתק ההחלטה לשירות המבחן ולממונה על עבודות השירות.,הענישה הנוהגת
102,SH-17-03-46548-833,הממונה על עבודות השירות יפעל כפי החלטתי בפיסקה 26 (א).,הענישה הנוהגת
103,SH-17-03-46548-833,54678313זכות ערעור לבית המשפט המחוזי בתוך 45 ימים מהיום.,הענישה הנוהגת
104,SH-17-03-46548-833,"ניתן היום,  כ""ו אלול תשע""ט, 26 ספטמבר 2019, בנוכחות הצדדים.",הענישה הנוהגת
