,verdict,text,part
0,SH-19-01-44843-989,"ע""י ב""כ עו""ד יעל גבעוני",מדינת ישראל
1,SH-19-01-44843-989,"ע""י ב""כ עו""ד איתי שוחט",לאון ליאל אוחיון – בעצמו
2,SH-19-01-44843-989,"פקודת הסמים המסוכנים [נוסח חדש], תשל""ג-1973: סע'  13, 19(א)",הנאשם
3,SH-19-01-44843-989,"בהכרעת דין מיום 8.3.19 הורשע הנאשם, לפי הודאתו בעובדות כתב האישום בעבירה של סחר בסמים, לפי סעיף 13 יחד עם סעיף 19(א) לפקודת הסמים המסוכנים [נוסח חדש], תשל""ג – 1973.",מבוא
4,SH-19-01-44843-989,"לפי כתב האישום, ביום 13.1.19 נכנס שוטר לטלגרם תחת הכינוי ""צ'רלי צ'פלין"" ואיתר מודעה לממכר סמים מסוגים שונים.",מבוא
5,SH-19-01-44843-989,בשעת הצהרים נכנס השוטר לטלגרם ופנה בהודעה אישית אל הסוחר.,מבוא
6,SH-19-01-44843-989,השוטר והסוחר סיכמו ביניהם כי הסוחר ימכור לו סם במשקל 5 גרם בתמורה ל-500 ₪.,מבוא
7,SH-19-01-44843-989,הסוחר ביקש מהשוטר אימות של ת.ז או צילום מסך של פייסבוק וסרטון המתעד את השוטר אומר תאריך ושעה של יום העסקה.,מבוא
8,SH-19-01-44843-989,"בהמשך, הגיע הנאשם רכוב על קטנוע ומכר לשוטר סם מסוכן מסוג קנבוס במשקל של 5.07 גרם תמורת 500 ₪.",מבוא
9,SH-19-01-44843-989,"לפי הסדר הטיעון, נשלח הנאשם לעריכת תסקיר שירות מבחן בעניינו, ללא הסכמה עונשית.",מבוא
10,SH-19-01-44843-989,"כן הוסכם, כי הנאשם יהיה רשאי לטעון בטיעוניו לעונש, כי הוא לא הסוחר המכונה בכתב האישום ""צ'רלי צ'פלין"" וכי תפקידו היה שליח.",מבוא
11,SH-19-01-44843-989,בעניינו של הנאשם נערכו מספר תסקירים והדיונים נדחו מפעם לפעם לשם שילובו של הנאשם בהליך טיפולי במסגרת שירות המבחן.,תסקירי שירות מבחן 
12,SH-19-01-44843-989,"בתסקיר התאמה לבית משפט קהילתי מיום 10.3.19 ציין שירות המבחן, כי הנאשם בן 20, רווק ומצוי במעצר בית מלא בבית אמו.",תסקירי שירות מבחן 
13,SH-19-01-44843-989,הנאשם מוכר לשירות המבחן לנוער על רקע ביצוע עבירות דומות בשנים 2016 – 2017.,תסקירי שירות מבחן 
14,SH-19-01-44843-989,"להתרשמות שירות המבחן, הנאשם חשוף לגורמים שוליים וחסר גבולות, ומכאן הסיכון לביצוע עבירות נוספות.",תסקירי שירות מבחן 
15,SH-19-01-44843-989,"הנאשם הביע נכונות להשתלב בהליך של בית משפט קהילתי, אולם ביקש מענה בתחום התעסוקה בלבד.",תסקירי שירות מבחן 
16,SH-19-01-44843-989,הנאשם התקשה להתייחס למצבי סיכון ולקשיים עמם מתמודד בפרט בתחום הסמים והעבריינות.,תסקירי שירות מבחן 
17,SH-19-01-44843-989,"מכאן, ששירות המבחן לא בא בהמלצה לשלב את הנאשם בבית משפט קהילתי.",תסקירי שירות מבחן 
18,SH-19-01-44843-989,"ביום 10.7.19 הודיע שירות המבחן, כי הנאשם לא הגיע לפגישות אבחון, ומכאן שלא היה באפשרותו לערוך תסקיר בעניינו של הנאשם.",תסקירי שירות מבחן 
19,SH-19-01-44843-989,"בתסקיר מיום 25.9.19, הוסיף שירות המבחן, כי אמו של הנאשם סובלת מבעיות בריאותיות ונפשיות, מוכרת לביטוח הלאומי ומתקיימת מקצבת נכות.",תסקירי שירות מבחן 
20,SH-19-01-44843-989,המשפחה מוכרת למחלקת הרווחה על רקע קשיים כלכליים וסיוע בהשמת הילדים במסגרות.,תסקירי שירות מבחן 
21,SH-19-01-44843-989,"להורי הנאשם עבר פלילי בעבירות סמים וכן רקע התמכרותי, אולם כיום הם נמנעים משימוש בסמים ומנהלים אורח חיים יציב ונורמטיבי.",תסקירי שירות מבחן 
22,SH-19-01-44843-989,הנאשם מסר כי סיים 12 שנות לימוד.,תסקירי שירות מבחן 
23,SH-19-01-44843-989,"שירות המבחן לנוער הוסיף, כי הנאשם נפלט ממסגרת לימודים בסוף כיתה ט' לצורך עבודה ורק כעבור שנתיים השתלב  בבית ספר מקצועי.",תסקירי שירות מבחן 
24,SH-19-01-44843-989,הנאשם לא גויס לצבא בשל מעורבותו בפלילים.,תסקירי שירות מבחן 
25,SH-19-01-44843-989,הנאשם תיאר שימוש מזדמן בסמים מסוג קנבוס במסגרת קשרים חברתיים וטען שבשנתיים האחרונות הוא נמנע מצריכת סמים.,תסקירי שירות מבחן 
26,SH-19-01-44843-989,"הנאשם התייחס לעבירה מושא כתב האישום ומסר, כי בתקופה בה עבד כשליח לחלקי חילוף, הכיר אדם אחר אשר הציע לו לשמש כשליח להעברת סמים.",תסקירי שירות מבחן 
27,SH-19-01-44843-989,"בשל מצוקה כלכלית ומחויבות גבוהה לסייע לכלכלת המשפחה, הפעיל שיקול דעת לקוי מבלי שהורתע מסנקציה קודמת.",תסקירי שירות מבחן 
28,SH-19-01-44843-989,הנאשם הצר על ביצוע העבירה ושיתף במחירים שמשלם בגינה.,תסקירי שירות מבחן 
29,SH-19-01-44843-989,"לדברי הנאשם, מאז ביצוע העבירה הוא מכיר במצבי הסיכון וניתק קשרים שוליים מעברו.",תסקירי שירות מבחן 
30,SH-19-01-44843-989,בדיקת שתן מיום 16.9.19 נמצאה ללא שרידי סם.,תסקירי שירות מבחן 
31,SH-19-01-44843-989,"הנאשם הביע הסכמה להגיע לטיפול קבוצתי ארוך טווח ומכאן, ששירות המבחן המליץ לדחות את הדיון לבחינת שיתוף פעולה מצד הנאשם.",תסקירי שירות מבחן 
32,SH-19-01-44843-989,"בתסקיר משלים מיום 22.12.19 הוסיף שירות המבחן, כי הנאשם הופנה לקבוצת צעירים, מגלה הבנה ראשונית לצורך בהכוונה טיפולית, אולם נראה כי בשלב זה הנאשם מונע ממוטיבציה חיצונית.",תסקירי שירות מבחן 
33,SH-19-01-44843-989,הנאשם שיתף כי עזב את עבודתו מאחר והתקשה להתמודד עם עבודה בשעות הלילה והחל לעבוד כספר בביתו ובבית לקוחות.,תסקירי שירות מבחן 
34,SH-19-01-44843-989,מצבו הכלכלי כיום סביר והוא מסייע לאמו.,תסקירי שירות מבחן 
35,SH-19-01-44843-989,הנאשם מסר בדיקות שתן שנמצאו ללא שרידי סמים.,תסקירי שירות מבחן 
36,SH-19-01-44843-989,כן תיאר כי הקבוצה לעצורי בית סייעה לו בהעלאת הדימוי העצמי ובהפעלת שיקול דעת.,תסקירי שירות מבחן 
37,SH-19-01-44843-989,לאור האמור ביקש שירות המבחן דחייה נוספת.,תסקירי שירות מבחן 
38,SH-19-01-44843-989,"בתסקיר אחרון מיום 9.3.20 הוסיף שירות המבחן, כי בחודש ינואר 2020 הנאשם היה אמור להשתלב בקבוצת צעירים, אולם יצר קשר ומסר כי בת זוגו הרתה ולא יוכל להגיע למפגש.",תסקירי שירות מבחן 
39,SH-19-01-44843-989,"הנאשם נמצא בזוגיות 4 שנים, מתגורר עם בת זוגו בבית אמו ומסר כי בכוונתם למסד את היחסים ביניהם ולשכור דירה יחד.",תסקירי שירות מבחן 
40,SH-19-01-44843-989,"הנאשם ממשיך לעבוד כספר עצמאי, החל לצבור לקוחות קבועים ומצבו הכלכלי מתייצב.",תסקירי שירות מבחן 
41,SH-19-01-44843-989,בדיקת שתן מיום 17.2.20 נמצאה ללא שרידי סם.,תסקירי שירות מבחן 
42,SH-19-01-44843-989,"להערכת שירות המבחן, הנאשם אינו פנוי להשתלב בטיפול ארוך טווח נוכח התמקדותו בצרכיו המידיים.",תסקירי שירות מבחן 
43,SH-19-01-44843-989,"בנסיבות אלו, קיים עדיין סיכון להישנות ביצוע  עבירות.",תסקירי שירות מבחן 
44,SH-19-01-44843-989,"מכאן, ששירות המבחן לא בא בהמלצה להטלת צו מבחן.",תסקירי שירות מבחן 
45,SH-19-01-44843-989,"עם זאת, המליץ להטיל על הנאשם צו שירות לתועלת הציבור בהיקף של 200 שעות.",תסקירי שירות מבחן 
46,SH-19-01-44843-989,"באת כוח התביעה טענה, כי מידת הפגיעה בערכים החברתיים נמוכה בשים לב לכמות הסם, ולסוגו.",טענות הצדדים לעונש
47,SH-19-01-44843-989,הנאשם מסר לשוטר סם מסוכן מסוג קנבוס תמורת 500 ₪.,טענות הצדדים לעונש
48,SH-19-01-44843-989,לא מדובר בעבירה שדורשת תחכום אך נדרש תכנון מוקדם.,טענות הצדדים לעונש
49,SH-19-01-44843-989,"עוד טענה, כי גם אם קיים קושי בהוכחת זהותו של  הסוחר ""צ'רלי צ'פלין"" כנאשם, התביעה סבורה כי הנאשם קיבל תמורה בגין הסם.",טענות הצדדים לעונש
50,SH-19-01-44843-989,"מכאן טענה, כי מתחם העונש ההולם את העבירה מושא כתב האישום, נע בין מאסר לתקופה של 6 חודשים, שיכול ויבוצע בדרך של עבודות שירות, ובין מאסר לתקופה של 12 חודשים, לצד ענישה נלווית.",טענות הצדדים לעונש
51,SH-19-01-44843-989,"עוד הוסיפה וטענה באת כוח התביעה, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירה: הנאשם הודה וחסך בזמן שיפוטי; לחובת הנאשם גמר דין; בעניינו של הנאשם נערכו מספר תסקירים.",טענות הצדדים לעונש
52,SH-19-01-44843-989,"תחילה, לא התייצב הנאשם לפגישות.",טענות הצדדים לעונש
53,SH-19-01-44843-989,"בהמשך, אף נמצאו שרידי סם בבדיקה שנערכה לנאשם.",טענות הצדדים לעונש
54,SH-19-01-44843-989,"אולם, בהמשך נרתם להליך טיפולי ולא נמצאו בבדיקות שרידי סמים.",טענות הצדדים לעונש
55,SH-19-01-44843-989,גם שילובו של הנאשם בקבוצה טיפולית לווה בחוסר יציבות.,טענות הצדדים לעונש
56,SH-19-01-44843-989,"מהתסקיר האחרון עולה, כי הנאשם הפסיק להגיע לפגישות ולא השתלב לבסוף בקבוצה טיפולית.",טענות הצדדים לעונש
57,SH-19-01-44843-989,מכאן ששירות המבחן לא בא בהמלצה טיפולית והמליץ להטיל על הנאשם צו שירות לתועלת הציבור.,טענות הצדדים לעונש
58,SH-19-01-44843-989,"לאור האמור, עתרה באת כוח התביעה למקם הנאשם באמצע המתחם ולהטיל עליו מאסר לתקופה של 9 חודשים, מאסר על תנאי, קנס ופסילת רישיון בפועל ועל תנאי.",טענות הצדדים לעונש
59,SH-19-01-44843-989,"כן עתרה, להפעיל את התחייבות התלויה ועומדת בעניינו ולהורות על חילוט כסף מזומן בסכום של 1,362 ₪ וטלפון נייד.",טענות הצדדים לעונש
60,SH-19-01-44843-989,"בא כוח הנאשם טען, לעומת זאת,  כי בקביעת מתחם העונש ההולם, יש לקחת בחשבון את הנסיבות הבאות: תפקידו של הנאשם הסתכם בביצוע שליחות גרידא; הנאשם לא בעל הסמים והוא לא הפעיל את המשתמש בטלגרם; המדובר בעבירה יחידה של סחר בסמים בכמות קטנה.",טענות הצדדים לעונש
61,SH-19-01-44843-989,"מכאן, שהפגיעה בערכים החברתיים נמוכה.",טענות הצדדים לעונש
62,SH-19-01-44843-989,"לטענתו, גם יש לקחת בחשבון את הוראת שעה שלא להפליל משתמשי סמים מסוג קנבוס ואת ההקלה בתפיסה החברתית הרווחת בדבר שימוש בסמים קלים.",טענות הצדדים לעונש
63,SH-19-01-44843-989,"עוד טען, כי בנסיבות אלו, מתחם העונש ההולם את העבירה מושא כתב האישום, נע בין מאסר על תנאי ובין מאסר לתקופה של 30 ימים, שיכול ויבוצע בדרך של עבודות שירות.",טענות הצדדים לעונש
64,SH-19-01-44843-989,"בא כוח הנאשם הוסיף וטען, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירה: הנאשם הודה במיוחס לו וחסך בזמן שיפוטי; הנאשם ביצע את העבירה בהיותו צעיר, בן 20, והוא כיום בן 21, בת זוגו בהריון, הם גרים בבית אמו ובכוונתם לשכור דירה.",טענות הצדדים לעונש
65,SH-19-01-44843-989,"הנאשם חי חיים עצמאיים ומפרנס את עצמו; מהתסקירים עולה, כי לא נמצאו שרידי סם בבדיקות שתן שנערכו לנאשם; הנאשם גם לא שב לבצע עבירות נוספות בזמן שחלף; הנאשם היה נתון במעצר 8 ימים ולאחר מכן במעצר בית ממושך.",טענות הצדדים לעונש
66,SH-19-01-44843-989,"מכאן, טען בא כוח הנאשם כי בעצם ההרשעה יש משום ענישה ועתר לאמץ את המלצת שירות המבחן, להפעיל את ההתחייבות ולחלט כסף מזומן בסכום של 500 ₪ בלבד.",טענות הצדדים לעונש
67,SH-19-01-44843-989,בא כוח הנאשם התנגד לחילוט הטלפון הנייד.,טענות הצדדים לעונש
68,SH-19-01-44843-989,"בקביעת מתחם העונש ההולם את מעשי העבירה אותה ביצע הנאשם יתחשב בית המשפט בערך החברתי הנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
69,SH-19-01-44843-989,"הפגיעה בערכים החברתיים כתוצאה מביצוע עבירה אחת של סחר בסמים במשקל 5.07 גרם היא נמוכה, ובפרט נוכח תפקידו של הנאשם כשליח, כפי שהוא עולה מכתב האישום.",דיון והכרעה
70,SH-19-01-44843-989,על מדיניות הענישה המקובלת והנוהגת בעבירה של סחר בסמים מסוג קנבוס ניתן ללמוד מהפסיקה שלהן:,דיון והכרעה
71,SH-19-01-44843-989,"מטבע הדברים, אין מקרה אחד דומה למשנהו.",דיון והכרעה
72,SH-19-01-44843-989,בחלק מהמקרים מדובר במספר מקרי סחר ואילו בפניי מקרה אחד בלבד.,דיון והכרעה
73,SH-19-01-44843-989,בחלק מדובר בכמויות שונות במעט או בעבירות נלוות.,דיון והכרעה
74,SH-19-01-44843-989,"מכאן, שיש להתאים את מדיניות הענישה לנסיבות ביצוע העבירה במקרה דנן, משמע לעבירה אחת בלבד של סחר בסמים קלים תמורת 500 ₪.",דיון והכרעה
75,SH-19-01-44843-989,"בשקלול מדיניות הענישה בפסיקה ונסיבות ביצוע העבירה, הגעתי למסקנה, כי מתחם העונש ההולם את העבירה מושא כתב האישום, נע בין מאסר קצר, שיכול ויבוצע בדרך של עבודות שירות, ובין מאסר לתקופה של 10 חודשים, לצד ענישה נלווית.",דיון והכרעה
76,SH-19-01-44843-989,העונש ההולם בתוך המתחם,דיון והכרעה
77,SH-19-01-44843-989,בקביעת העונש ההולם בתוך המתחם לקחתי בחשבון את הנסיבות הבאות אשר אינן קשורות בביצוע העבירה:,דיון והכרעה
78,SH-19-01-44843-989,לזכותו של הנאשם עומדת הודאתו במיוחס לו וחסכון בשמיעת עדויות; הנאשם נמצא בזוגיות  והפך לאב; מצבו הכלכלי של הנאשם התייצב והוא עובד למחייתו;,דיון והכרעה
79,SH-19-01-44843-989,לחובתו של הנאשם עומד גמר דין משנת 2017 בעבירות סחר בסמים.,דיון והכרעה
80,SH-19-01-44843-989,"באותה פרשה הוטל על הנאשם צו מבחן, צו שירות לתועלת הציבור, קנס בסכום של 1,500 ₪, התחייבות בסכום של 2,500 ₪ ופסילה על תנאי (עת/1 – עת/2).",דיון והכרעה
81,SH-19-01-44843-989,ההתחייבות ברת הפעלה.,דיון והכרעה
82,SH-19-01-44843-989,"מתסקירי שירות המבחן, עולות נסיבות חייו המורכבות והלא פשוטות של הנאשם.",דיון והכרעה
83,SH-19-01-44843-989,הנאשם גדל במשפחה עם קשיים כלכליים.,דיון והכרעה
84,SH-19-01-44843-989,"תחילה מסר הנאשם בדיקת שתן שנמצאה עם שרידי סם, אולם בהמשך ולאורך תקופה הנאשם מסר בדיקות שתן שנמצאו ללא שרידי סם.",דיון והכרעה
85,SH-19-01-44843-989,"הנאשם התקשה תחילה לשתף פעולה עם שירות המבחן, אולם בהמשך הביע נכונות לקחת חלק בקבוצה טיפולית.",דיון והכרעה
86,SH-19-01-44843-989,"למרות נכונות זו, הנאשם לא הגיע למפגשים ומסר כי הוא עסוק בזוגיות, בהריונה של אשתו ובעבודה.",דיון והכרעה
87,SH-19-01-44843-989,"להערכת שירות המבחן, הנאשם לא פנוי להליך טיפולי ובנסיבות אלו, ישנו סיכון להישנות עבירות בעתיד.",דיון והכרעה
88,SH-19-01-44843-989,"לאור האמור, שירות המבחן לא בא בהמלצה טיפולית והמליץ על הטלת צו שירות לתועלת הציבור.",דיון והכרעה
89,SH-19-01-44843-989,"באיזון בין הנסיבות לזכותו של הנאשם, משמע הודאתו ונסיבות חייו הלא פשוטות, ובין הנסיבות לחובתו, גמר הדין בעבירות דומות ואי הירתמות להליך טיפולי, למרות ההזדמנויות הרבות שנתנו לנאשם, לא ניתן לאמץ את המלצת שירות המבחן.",דיון והכרעה
90,SH-19-01-44843-989,"עונש הכולל צו שירות לתועלת הציבור בלבד, בנסיבות העניין, שמור לנאשמים שנרתמו להליך טיפולי ממשי ויש הצדקה בעניינם לחריגה מהמתחם.",דיון והכרעה
91,SH-19-01-44843-989,"מכאן, שיש להטיל על הנאשם עונש שהוא בין חלקו התחתון וחלקו האמצעי של המתחם והוא כולל מאסר קצר שיכול ויבוצע בדרך של עבודות שירות, מאסרים על תנאי ופסילת רישיון על תנאי.",דיון והכרעה
92,SH-19-01-44843-989,לפי חוות דעת הממונה על עבודות שירות מיום 2.9.20 נמצא הנאשם מתאים לביצוע עבודות שירות.,דיון והכרעה
93,SH-19-01-44843-989,"הואיל ולא הונחה תשתית ראייתית בדבר המקור החוקי לסכום הכסף שנתפס בעת שהנאשם סחר בסמים, יש להורות על חילוט הסכום של 1,362 ₪.",דיון והכרעה
94,SH-19-01-44843-989,"אולם, נוכח הפעלת ההתחייבות וחילוט סכום כסף, לא מצאתי מקום להטיל על הנאשם גם קנס.",דיון והכרעה
95,SH-19-01-44843-989,"עם זאת, לא מצאתי הצדקה לחילוט מכשיר הטלפון הנייד גם אם שימש לביצוע העבירה, וזאת משום היעדר המידתיות שבחילוט מכשיר זה, בהינתן רף הפגיעה הנמוך בערכים החברתיים כתוצאה מביצוע העבירה.",דיון והכרעה
96,SH-19-01-44843-989,"לעניין זה, לקחתי גם בחשבון את מרכזיותו של מכשיר הטלפון הנייד בחייו האישיים של אדם ואת הפגיעה הקשה לא רק בקניינו, שעלולה להיגרם כתוצאה מחילוט המכשיר, אלא גם בפרטיותו ובמידע שברשותו.",דיון והכרעה
97,SH-19-01-44843-989,"מאסר לתקופה של 3 חודשים שיבוצע בדרך של עבודות שירות, בהתאם לחוות דעת הממונה מיום 2.9.20.","לפיכך, אני גוזרת על הנאשם את העונשים הבאים:"
98,SH-19-01-44843-989,הנאשם יחל את עבודות השירות ביום 06.12.20.,"לפיכך, אני גוזרת על הנאשם את העונשים הבאים:"
99,SH-19-01-44843-989,מובהר לנאשם כי כל חריגה מהוראות הממונה עלולה להוביל לנשיאת המאסר בפועל;,"לפיכך, אני גוזרת על הנאשם את העונשים הבאים:"
100,SH-19-01-44843-989,"מאסר על תנאי לתקופה של  6 חודשים, והתנאי הוא שבמשך 3 שנים מהיום לא יעבור כל עבירה מסוג פשע לפי פקודת הסמים המסוכנים;","לפיכך, אני גוזרת על הנאשם את העונשים הבאים:"
101,SH-19-01-44843-989,"מאסר על תנאי לתקופה של 3 חודשים, והתנאי הוא שבמשך שנתיים מהיום לא יעבור כל עבירה מסוג עוון לפי פקודת הסמים המסוכנים;","לפיכך, אני גוזרת על הנאשם את העונשים הבאים:"
102,SH-19-01-44843-989,"אני פוסלת את הנאשם מלקבל או מלהחזיק רישיון נהיגה לתקופה של 3 חודשים, אם בתוך תקופה בת שלוש שנים מהיום יעבור עבירה מהסוג בה הורשע בתיק זה;","לפיכך, אני גוזרת על הנאשם את העונשים הבאים:"
103,SH-19-01-44843-989,"סכום של 1,362 ₪ שנתפס – יחולט.","לפיכך, אני גוזרת על הנאשם את העונשים הבאים:"
104,SH-19-01-44843-989,מכשיר הטלפון הנייד שנתפס יוחזר לבעליו.,"לפיכך, אני גוזרת על הנאשם את העונשים הבאים:"
105,SH-19-01-44843-989,ניתן צו להשמדת הסמים.,"לפיכך, אני גוזרת על הנאשם את העונשים הבאים:"
106,SH-19-01-44843-989,עותק גזר הדין יועבר לממונה על עבודות שירות.,"לפיכך, אני גוזרת על הנאשם את העונשים הבאים:"
107,SH-19-01-44843-989,זכות ערעור כחוק תוך 45 ימים.,"לפיכך, אני גוזרת על הנאשם את העונשים הבאים:"
108,SH-19-01-44843-989,"54678313ניתן היום,  ח' חשוון תשפ""א, 26 אוקטובר 2020, במעמד הצדדים.","לפיכך, אני גוזרת על הנאשם את העונשים הבאים:"
109,SH-19-01-44843-989,ה אפרת פינק 54678313,"לפיכך, אני גוזרת על הנאשם את העונשים הבאים:"
