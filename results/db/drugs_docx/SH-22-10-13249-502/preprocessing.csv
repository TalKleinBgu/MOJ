,verdict,text,part
0,SH-22-10-13249-502,"פקודת הסמים המסוכנים [נוסח חדש], תשל""ג-1973: סע'  6, 10","דניאל פרס ע""י ב""כ עוה""ד"
1,SH-22-10-13249-502,"הנאשם הורשע על פי הודאתו, בעובדות כתב האישום בעבירה של גידול, ייצור והכנת סמים מסוכנים, לפי סעיף 6 לפקודת הסמים המסוכנים, התשל""ג-1973 (להלן – פקודת הסמים) וכן בעבירה של החזקת כלים של סם שלא לצריכה עצמית, עבירה לפי סעיף 10 רישא, לפקודת הסמים.",רקע עובדתי
2,SH-22-10-13249-502,"על-פי המתואר בכתב האישום, החל מיום 3.6.22 שכר הנאשם דירה בזיכרון יעקב וכמספר חודשים עובר ליום 28.9.22 ייעד הנאשם חדר המצוי בדירה לצורך מעבדה לגידול סם מסוג קנבוס.",רקע עובדתי
3,SH-22-10-13249-502,"לשם כך צייד הנאשם את המעבדה באמצעים רבים המשמשים לגידול סמים בדמות מפוח, 5 שנאי חשמל, 5 מנורות, מד טמפרטורה, 39 אדניות וחומרי דישון.",רקע עובדתי
4,SH-22-10-13249-502,"ביום 28.9.22 החזיק הנאשם במעבדה 39 שתילי קנבוס בתוך אדניות, במשקל כולל של 7.9 ק""ג נטו, וזאת שלא לצריכה עצמית, ללא היתר כדין וללא רישיון מאת המנהל.",רקע עובדתי
5,SH-22-10-13249-502,"הודאת הנאשם היתה במסגרת הסדר טיעון אליו הגיעו הצדדים, שבמסגרתו הוסכם כי המאשימה תעתור לעונש של עד שישה חודשי מאסר בפועל לריצוי בעבודת שירות וזאת בכפוף לתסקיר חיובי (או לשישה חודשי מאסר בפועל בכלא במקרה של תסקיר שלילי) וההגנה תטען באופן חופשי לעונש.",רקע עובדתי
6,SH-22-10-13249-502,"לאור הוראות החוק ובהתאם להסכמת הצדדים, הופנה הנאשם לאחר הרשעתו לשירות המבחן לצורך הגשת תסקיר לעונש.",רקע עובדתי
7,SH-22-10-13249-502,בד בבד נשלח הנאשם לקבלת חוות דעת של הממונה על עבודות השירות.,רקע עובדתי
8,SH-22-10-13249-502,ביום 1.3.23 התקבלה חוות דעתו של הממונה בה נמצא הנאשם מתאים לרצות את עונשו בדרך של ביצוע עבודות שירות (במגבלות) והומלץ להציבו במועצה המקומית זכרון יעקב.,רקע עובדתי
9,SH-22-10-13249-502,"מהתסקיר שהתקבל עולה כי הנאשם הוא בן 21, רווק, עד למעורבותו בביצוע העבירות התגורר בזכרון יעקב, סיים 10 שנות לימוד, החל מגיל 12 שהה במסגרת לימודי פנימייה טיפולית, על רקע מורכבות משפחתית, ולאחר שנשר מלימודיו עבד בעבודות מזדמנות והיום הוא עובד כשליח.",תסקיר שירות המבחן
10,SH-22-10-13249-502,"שירות המבחן התייחס לעברו הפלילי הכולל הרשעה קודמת אחת משנת 2019 מביהמ""ש לנוער, וצוין כי נגד לחובתו שני תיקים פתוחים בחשד לעבירות סמים, אשר טרם הוגשו בהם כתבי אישום.",תסקיר שירות המבחן
11,SH-22-10-13249-502,"להתרשמות שירות המבחן, מעורבות הנאשם בביצוע העבירות נבעה גם מתוך עמדה הנותנת לגיטימציה להתנהגות עוברת חוק, קושי בוויסות דחפים, הרגלי צריכת סמים בעייתיים והעדר מערכת משפחתית מכוונת ומציבת גבולות.",תסקיר שירות המבחן
12,SH-22-10-13249-502,"הנאשם לא הביע בפני שירות המבחן נזקקות טיפולית על רקע דפוס השימוש, אך הביע הבנתו לחומרת מעשיו ורצון לקיים אורח חיים מתפקד.",תסקיר שירות המבחן
13,SH-22-10-13249-502,"לאור האמור לעיל, סבור שירות המבחן כי הנאשם עשוי להיתרם מטיפול בתחום ההתמכרות, אך לאור התנגדותו וחוסר הבעת נזקקות טיפולית מצדו לא בא בהמלצה טיפולית בעניינו.",תסקיר שירות המבחן
14,SH-22-10-13249-502,שירות המבחן הביע עמדתו כי במקרה זה יש להטיל על הנאשם ענישה קונקרטית ומוחשית בדרך של ריצוי מאסר בפועל בדרך של עבודות שירות לצד ענישה מותנית.,תסקיר שירות המבחן
15,SH-22-10-13249-502,"ב""כ המאשימה  עמד על הערכים המוגנים שנפגעו כתוצאה מביצוע העבירות, שהם בטחונו ושלומו של הציבור מפני הנזקים הישירים והעקיפים אשר נגרמים עקב שימוש בסמים כשמגדל הסמים הוא בראש שרשרת הפצתם, וכן הפן הכלכלי שעניינו הרווח הבלתי חוקי שמפיק מגדל הסם ועלול לגרום הפסד למדינה.",טיעוני הצדדים לעונש 
16,SH-22-10-13249-502,"המאשימה טענה כי מתחם הענישה במקרה זה ובהתאם להסדר הטיעון, נע בין מספר חודשים ועד לשישה חודשי עבודות שירות.",טיעוני הצדדים לעונש 
17,SH-22-10-13249-502,"ב""כ המאשימה תמך טיעונו בדוגמאות מהפסיקה לגבי הענישה הנוהגת, בדגש על מקרים שבהם הושתו מאסרים בפועל לתקופה העולה על 6 חודשים.",טיעוני הצדדים לעונש 
18,SH-22-10-13249-502,"באשר למיקום בתוך המתחם, צוין כי מדובר בנאשם יליד 2001 אשר הרשעתו האחרונה משנת 2019 [גיליון הרישום הפלילי ת/1], תסקיר שירות המבחן בעניינו לא בא בהמלצה טיפולית והמליץ על מאסר בפועל בדרך של עבודת שירות.",טיעוני הצדדים לעונש 
19,SH-22-10-13249-502,"המאשימה עתרה להשתת 6 חודשי מאסר בפועל לריצוי בעבודות שירות לצד רכיבים נלווים: מאסר על תנאי, התחייבות, פסילת רישיון נהיגה בפועל ועל תנאי וכן קנס.",טיעוני הצדדים לעונש 
20,SH-22-10-13249-502,"ב""כ הנאשם טען כי יש להתחשב בנסיבות חייו של הנאשם, כנאשם צעיר אשר לקח אחריות מיידית על מעשיו, עבר בדיקות שתן ונמצא נקי מסמים.",טיעוני הצדדים לעונש 
21,SH-22-10-13249-502,"לגבי עברו הפלילי, ב""כ הנאשם עמד על כך שלחובתו הרשעה אחת בלבד מבימ""ש לנוער, אשר התיישנה.",טיעוני הצדדים לעונש 
22,SH-22-10-13249-502,"ב""כ הנאשם טען כי מתחם הענישה בנסיבות מקרה זה נע בין מספר חודשי מאסר בעבודת שירות ועד לשישה חודשי מאסר בעבודות שירות והפנה לפסיקה.",טיעוני הצדדים לעונש 
23,SH-22-10-13249-502,עוד נטען כי יש להימנע משלילת רישיון בפועל של הנאשם מאחר והנאשם מתפרנס כרגע משליחויות ויהיה זקוק לרישיון נהיגה בין היתר גם לצורך הגעה לריצוי המאסר בעבודות שירות  ולכן שלילת רישיונו תהווה מכשול לשיקומו.,טיעוני הצדדים לעונש 
24,SH-22-10-13249-502,"לסיכום טען ב""כ הנאשם כי יש למקם את עונשו של הנאשם ברף התחתון של המתחם ובזאת להטיל עליו חודשיים של עבודות שירות.",טיעוני הצדדים לעונש 
25,SH-22-10-13249-502,"הנאשם בדבריו האחרון בבית המשפט אמר כך: ""אני במקום אחר בחיים אני עובד ומתפרנס.",טיעוני הצדדים לעונש 
26,SH-22-10-13249-502,לפני שבוע הוצאתי רישיון לאופנוע.,טיעוני הצדדים לעונש 
27,SH-22-10-13249-502,אני חי אצל אבא שלי ונקי מסמים.,טיעוני הצדדים לעונש 
28,SH-22-10-13249-502,"לבדיקה שניה לא הגעתי כי היה לי משהו בת""א.",טיעוני הצדדים לעונש 
29,SH-22-10-13249-502,רציתי לדחות למועד אחר אבל לא היה תאריך.,טיעוני הצדדים לעונש 
30,SH-22-10-13249-502,"הערכים המוגנים שנפגעו כתוצאה מביצוע העבירות הם שלומו ובריאותו של הציבור, לאור הנזקים הטמונים בהפצתם של סמים בחברה.",מתחם העונש ההולם
31,SH-22-10-13249-502,"כנטען על ידי המאשימה, גידול סמים מהווה חלק עיקרי וראשוני משרשרת הפצת הסמים, מעבדות לגידול קנבוס הפכו בעת האחרונה לתופעה נפוצה שטמון בה נזק רב לציבור.",מתחם העונש ההולם
32,SH-22-10-13249-502,"במקרה עסקינן, הנאשם גידל 39 שתילי קנבוס במשקל כולל של 7.9 ק""ג נטו, בתוך חדר בדירה ששכר.",מתחם העונש ההולם
33,SH-22-10-13249-502,"בנסיבות אלה, עוצמת הפגיעה בערכים המוגנים היא בינונית להערכתי.",מתחם העונש ההולם
34,SH-22-10-13249-502,"בבחינת מדיניות הענישה הנוהגת, לרבות פסקי הדין אליהם הפנו באי כח הצדדים בטיעוניהם, עולה כי הענישה הנוהגת נעה במנעד שבין עונשי מאסר לריצוי בעבודות שירות ועד למספר משמעותי של חודשי מאסר בפועל לריצוי בין כתלי בית הכלא, כמפורט להלן:",מתחם העונש ההולם
35,SH-22-10-13249-502,"בהתחשב בנסיבות ביצוע העבירות, בעוצמת הפגיעה בערכים המוגנים, ובענישה הנוהגת – על גווניה השונים כמפורט לעיל, מצאתי לכבד את מתחם הענישה המוסכם על שני הצדדים בנסיבותיו של מקרה זה, של מאסר בעבודות שירות לתקופה שאינה עולה על 6 חודשים, הגם שיש לציין כי מתחם זה נוטה לקולא ביחס לרמת הענישה הנוהגת במקרים של גידול קנבוס במעבדה שלא לצריכה עצמית.",מתחם העונש ההולם
36,SH-22-10-13249-502,"לאור גילו הצעיר של הנאשם, העובדה שלחובתו הרשעה אחת בלבד - שהתיישנה (משנת 2019 מבימ""ש לנוער בעבירות משנת 2017), בהתחשב בהודאה המיידית ולקיחת האחריות מצדו, בנסיבותיו האישיות כמפורט בתסקיר ובהעדר המלצה טיפולית, מצאתי למקם את עונשו של הנאשם ברף הבינוני של המתחם ולהסתפק בתקופה של 4 חודשי מאסר לריצוי בעבודות שירות, בתוספת עונשים נלווים.",מתחם העונש ההולם
37,SH-22-10-13249-502,"אני סבורה כי תקופה זו תאפשר לנאשם לחזור במהרה למסלול של אורח חיים נורמטיבי כפי שהצהיר בפניי שבכוונתו לעשות, ויחד עם זאת לא תחטא לעיקרון ההלימה והאינטרס הציבורי, בהתחשב בכמות הסם שגידל הנאשם שהיא אמנם כמות משמעותית, אך יש לבוחנה גם בהשוואה לכמויות שנתפסו במקרים דומים אחרים (בין היתר כמפורט לעיל).",מתחם העונש ההולם
38,SH-22-10-13249-502,"לעניין העונשים הנלווים, לא מצאתי להשית על הנאשם פסילת רישיון נהיגה בפועל ולהסתפק בפסילה מותנית, היות ושוכנעתי כי רישיון הנהיגה נחוץ לו לצורך פרנסתו ושיקומו, לרבות הגעה למקום ביצוע עבודות השירות.",מתחם העונש ההולם
39,SH-22-10-13249-502,"סוף דבר, אני גוזרת את עונשו של הנאשם כדלקמן:",מתחם העונש ההולם
40,SH-22-10-13249-502,4 חודשי מאסר בפועל לריצוי בעבודות שירות.,מתחם העונש ההולם
41,SH-22-10-13249-502,"בהתאם לחוות דעת הממונה, המאסר בעבודות שירות ירוצה במועצה המקומית זכרון יעקב בכתובת: המייסדים 11 א, זכרון יעקב, חמישה ימים בשבוע על פי טווח השעות המתאפשר בחוק העונשין.",מתחם העונש ההולם
42,SH-22-10-13249-502,הנאשם יתייצב לתחילת ריצוי עבודות השירות ביום 4.6.23 או במועד אחר שיקבע הממונה.,מתחם העונש ההולם
43,SH-22-10-13249-502,"הנאשם יתייצב לצורך קליטה והצבה במשרדי הממונה על עבודות השירות ביחידת ברקאי  שלוחת צפון – סמוך לבית סוהר מגידו בשעה 8:00 בבוקר, עם תעודת זהות לצורך קליטה והצבה.",מתחם העונש ההולם
44,SH-22-10-13249-502,הנאשם מוזהר כי במהלך עבודות השירות יהיה הנאשם נתון במעקב של בדיקות שתן.,מתחם העונש ההולם
45,SH-22-10-13249-502,"סירוב לעריכת בדיקת שתן או בדיקה עם ממצאים חיוביים, שתיית אלכוהול או הגעה בגילופין  או אי התייצבות - יהוו עילה להפסקה מנהלית וריצוי יתרת המאסר בפועל מאחורי סורג ובריח.",מתחם העונש ההולם
46,SH-22-10-13249-502,"כמו כן מובהר לנאשם כי מדובר בתנאי העסקה קפדניים וכל חריגה מכללים אלו ו/או אי הישמעות להוראות הממונה על עבודות השירות, עלולה להוות עילה להפסקה מנהלית של עבודת השירות ולריצוי יתרת עונש המאסר בכליאה ממשית.",מתחם העונש ההולם
47,SH-22-10-13249-502,9 חודשי מאסר על תנאי שלא יעבור עבירה מסוג פשע לפי פקודת הסמים המסוכנים וזאת בתוך 3 שנים מהיום.,מתחם העונש ההולם
48,SH-22-10-13249-502,"קנס כספי בסך 5,000 ₪ או 30 ימי מאסר תחתיו.",מתחם העונש ההולם
49,SH-22-10-13249-502,"הקנס ישולם ב-10 תשלומים שווים ורצופים, החל מיום 30.6.23 ובכל 30 לחודש שלאחר מכן.",מתחם העונש ההולם
50,SH-22-10-13249-502,"פיגור יעמיד את מלוא הקנס לפירעון מידי, ויפעיל את צו המאסר שלצדו.",מתחם העונש ההולם
51,SH-22-10-13249-502,"יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, וזאת בחלוף 3 ימי עבודה מהיום - באחת מהדרכים הבאות:",מתחם העונש ההולם
52,SH-22-10-13249-502,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,מתחם העונש ההולם
53,SH-22-10-13249-502,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,מתחם העונש ההולם
54,SH-22-10-13249-502,"התחייבות כספית בסך של 5,000 ₪ לבל יעבור עבירה מסוג פשע לפי פקודת הסמים המסוכנים בתוך 3 שנים מהיום.",מתחם העונש ההולם
55,SH-22-10-13249-502,ההתחייבות הוסברה לנאשם והוא התחייב כנדרש.,מתחם העונש ההולם
56,SH-22-10-13249-502,"פסילת רישיון נהיגה על תנאי למשך 6 חודשים, והתנאי הוא שלא יעבור עבירת פשע לפי פקודת הסמים המסוכנים בתוך 3 שנים מהיום.",מתחם העונש ההולם
57,SH-22-10-13249-502,"ניתן צו להשמדת כל המוצגים, לרבות הסמים והכלים שנתפסו.",מתחם העונש ההולם
58,SH-22-10-13249-502,"זכות ערעור בתוך 45 ימים מהיום לביהמ""ש המחוזי בחיפה.",מתחם העונש ההולם
59,SH-22-10-13249-502,"ניתן היום,  י""ח אייר תשפ""ג, 09 מאי 2023, בהעדר הצדדים.",מתחם העונש ההולם
60,SH-22-10-13249-502,"בעניין עריכה ושינויים במסמכי פסיקה, חקיקה ועוד באתר נבו – הקש כאן",מתחם העונש ההולם
