,verdict,text,part
0,SH-22-11-2816-689,"מדינת ישראל
באמצעות שלוחת תביעות ראשון לציון","כבוד השופטת הבכירה, טל אוסטפלד נאוי"
3,SH-22-11-2816-689,"אחמד אלקרעאן
ע""י ב""כ עו""ד שי נודל",נגד
6,SH-22-11-2816-689,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",נגד
7,SH-22-11-2816-689,"הנאשם הורשע על פי הודאתו, בעובדות כתב האישום, בביצוע עבירה של החזקת סם שלא לצריכה עצמית - עבירה לפי סעיפים 7(א) ו- 7(ג) רישא לפקודת הסמים המסוכנים (נוסח חדש) תשל""ג-1973 (להלן: ""פקודת הסמים המסוכנים"").",עובדות כתב האישום
8,SH-22-11-2816-689,"על פי עובדות כתב האישום, ביום 24.10.22 בשעה 19:00 או בסמוך לכך, הגיע הנאשם לבדו ברכב לשער כניסת העובדים בנתב""ג.",עובדות כתב האישום
9,SH-22-11-2816-689,"בתא המטען ברכב, החזיק הנאשם בסם מסוכן מסוג קנבוס במשקל כולל של 4.96 ק""ג נטו שלא לצריכה עצמית, כשהוא מחולק לשתי שקיות.",עובדות כתב האישום
10,SH-22-11-2816-689,אין לחובת הנאשם הרשעות קודמות בפלילים.,רישום בפלילים
11,SH-22-11-2816-689,בין הצדדים גובשה הסכמה לפיה הנאשם יופנה לשירות המבחן שיערוך תסקיר בעניינו.,הסכמות הצדדים
12,SH-22-11-2816-689,לא גובשו הסכמות עונשיות.,הסכמות הצדדים
13,SH-22-11-2816-689,"לאחר שנשמעו טיעוני הצדדים לעונש, הופנה הנאשם לממונה על עבודות השירות,  לבחינת כשירותו לבצע עבודות שירות.",הסכמות הצדדים
14,SH-22-11-2816-689,בעניינו של הנאשם הוגשו שני תסקירים מפורטים.,תסקירי שירות המבחן  
15,SH-22-11-2816-689,"מהתסקיר הראשון מיום 6.7.23, עלה כי הנאשם כבן 21, רווק ומתגורר יחד עם סבו בעיר רהט.",תסקירי שירות המבחן  
16,SH-22-11-2816-689,"כיום, עובד בבית אריזה ונמצא בתנאים מגבילים.",תסקירי שירות המבחן  
17,SH-22-11-2816-689,"הנאשם שלל קשיים משמעתיים, חברתיים או לימודיים במסגרת החינוכית ושיתף כי משבר משפחתי הקשה עליו לסיים את לימודיו התיכוניים כמתוכנן.",תסקירי שירות המבחן  
18,SH-22-11-2816-689,"לאחר שפרש מלימודים, השתלב הנאשם במעגל התעסוקה, עבד בחקלאות משך חצי שנה,  יחד עם סבתו, הוציא רישיון נהיגה על מלגזה ולאחר מכן עבד משך שנתיים במפעל אריזת תפוחי אדמה, כאשר כיום עובד בבית אריזה.",תסקירי שירות המבחן  
19,SH-22-11-2816-689,"לאחר מות אביו, ניתק הנאשם הקשר עם אמו בשל נישואיה השניים, וגדל בבית סבו.",תסקירי שירות המבחן  
20,SH-22-11-2816-689,הנאשם מסר כי הוא נמצא במערכת יחסית זוגית מזה ארבע שנים ועתיד למסד את הקשר בסיום ההליך הפלילי.,תסקירי שירות המבחן  
21,SH-22-11-2816-689,"באשר לעבירה בה הורשע, ציין הנאשם כי הבחין בשקיות מאחורי ביתו, לא ידע מה תכולתן, והחליט להכניסן לרכבו.",תסקירי שירות המבחן  
22,SH-22-11-2816-689,"הנאשם שלל שימוש בחומרים ממכרים, ובדיקות השתן שביצע אימתו זאת.",תסקירי שירות המבחן  
23,SH-22-11-2816-689,"שירות המבחן התרשם כי הנאשם נוטל אחריות למעשיו, למרות הקושי לבחון השפעות המעשים, ההליך הפלילי מהווה גורם מרתיע והמליץ כי הנאשם ישולב בטיפול קבוצתי במסגרת צו מבחן, לצד עונש מאסר שירוצה בדרך של עבודות שירות.",תסקירי שירות המבחן  
24,SH-22-11-2816-689,"בתסקיר השני מיום 10.10.23, עדכן שירות המבחן כי ביום 27.9.23 שולב הנאשם בקבוצה טיפולית והתייצב בקביעות למפגשים הקבוצתיים.",תסקירי שירות המבחן  
25,SH-22-11-2816-689,"ניכר, כי הנאשם מעוניין לערוך שינוי בהתנהלותו אך מתקשה להתייחס לדפוסיו המכשילים, ונוטה לצמצם את חלקיו הבעייתיים.",תסקירי שירות המבחן  
26,SH-22-11-2816-689,"שירות המבחן התרשם כי הנאשם נוטל אחריות על מעשיו, מבין את חומרתם ומכיר בפגיעה הרחבה שעלולה הייתה להתרחש.",תסקירי שירות המבחן  
27,SH-22-11-2816-689,"נראה כי החסכים הרגשיים שחש השפיעו על הנאשם ועל אופן קבלת החלטות במהלך חייו וכעת הנאשם מעוניין להחזיר שליטה על חייו ולחזור למסלול החיים התקין, דבר המתבטא בתעסוקה יצרנית ויציבה והימנעות מפלילים מאז ביצוע העבירה ועד היום.",תסקירי שירות המבחן  
28,SH-22-11-2816-689,"על כן, המליץ שירות המבחן על הטלת צו מבחן לשנה, וענישה שיקומית במסגרת צו של""צ בהיקף של 340 שעות.",תסקירי שירות המבחן  
29,SH-22-11-2816-689,"במסגרת טיעוניה עמדה המאשימה על הערכים המוגנים שנפגעו וביניהם בריאות הציבור בגוף ובנפש, בביטחון הציבור ושלומו וכן הנזקים החברתיים הישירים והעקיפים שנגרמים כתוצאה מהסמים.",טיעוני הצדדים לעונש
30,SH-22-11-2816-689,"המאשימה ציינה כי כאן, הפגיעה בערכים המוגנים היא גבוהה בשים לב לכך שהנאשם החזיק כמות סם במשקל של כ-5 ק""ג- כמות שהיא פי 300 מהכמות המותרת בחוק.",טיעוני הצדדים לעונש
31,SH-22-11-2816-689,"עוד, ציננה המאשימה כי הסמים הוחזקו בשתי שקיות, כל כן ברור שנועדו להפצה לאזרחים וניתן להכין מכמות זו מאות מנות סם.",טיעוני הצדדים לעונש
32,SH-22-11-2816-689,"המאשימה עתרה להעמיד את מתחם הענישה ההולם בין 14 חודשי מאסר ל-24 חודשים, והגישה פסיקה לתמיכה בעתירתה זו.",טיעוני הצדדים לעונש
33,SH-22-11-2816-689,"המאשימה התייחסה להמלצת שירות המבחן וציינה כי מאז פרוץ המלחמה לא התקיימו מפגשים טיפוליים כך שהנאשם, ככל הנראה, השתתף בשני מפגשים בלבד ואין הצדקה לסטות ממתחם הענישה ההולם.",טיעוני הצדדים לעונש
34,SH-22-11-2816-689,"לאחר ששקלה המאשימה את מכלול השיקולים, עתרה לגזור על הנאשם עונש מאסר למשך  14 חודשים, מאסר על תנאי, קנס, פסילת רישיון נהיגה בפועל ופסילת רישיון נהיגה על תנאי.",טיעוני הצדדים לעונש
35,SH-22-11-2816-689,"ההגנה עמדה על נסיבות חייו של הנאשם, העובדה כי עד למעצרו ניהל אורח חיים תקין, הוא הודה בביצוע העבירה, לקח אחריות והביע חרטה.",טיעוני הצדדים לעונש
36,SH-22-11-2816-689,"לטענת ההגנה, אין מדובר בצרכן סמים, כאשר אומנם שולב בהליך טיפולי בחודש ספטמבר אך נפגש מאז ביצוע העברה, מעת לעת, עם שירות המבחן.",טיעוני הצדדים לעונש
37,SH-22-11-2816-689,"במסגרת ההליך הטיפולי הנאשם התייצב בטיפול אופן רציף, משתתף בקבוצה ושירות המבחן התרשם כי מדובר במי אשר מעוניין לערוך שינוי בחייו וההליך המשפטי מרתיע אותו.",טיעוני הצדדים לעונש
38,SH-22-11-2816-689,ההגנה הדגישה את גילו של הנאשם והעובדה כי מדובר במי שביצע את העבירות בהיותו כבן 20 וכי הוא עורך מאמצים להשתקם.,טיעוני הצדדים לעונש
39,SH-22-11-2816-689,ההגנה ביקשה כי בית המשפט ייתן לו את ההזדמנות להוכיח שניתן לתת בו אמון.,טיעוני הצדדים לעונש
40,SH-22-11-2816-689,הנאשם ציין כי הוא מתחרט על מעשיו.,טיעוני הצדדים לעונש
41,SH-22-11-2816-689,"הנאשם, כאמור, הורשע בכך שהחזיק ברכבו סם מסוכן מסוג קנבוס במשקל כולל של 4.96 ק""ג, המחולק לשתי שקיות.",דיון והכרעה
42,SH-22-11-2816-689,מדובר בכמות גבוהה העולה על פי 330 מהכמות המותרת על פי חוק.,דיון והכרעה
43,SH-22-11-2816-689,עיינתי בפסיקה שהוצגה על ידי הצדדים ובפסיקה נוספת.,דיון והכרעה
44,SH-22-11-2816-689,מדיניות הענישה הנהוגה בעבירה בה הורשע הנאשם רחבה ונסמכת על חומרת המעשים וכלל הנסיבות.,דיון והכרעה
45,SH-22-11-2816-689,"מטבע הדברים, קשה להצביע על מקרים בעלי מאפיינים זהים לזה שלפני, ובעניינו של כל נאשם מתבררות נסיבות שונות של עושה ושל מעשה.",דיון והכרעה
46,SH-22-11-2816-689,"כך, שלא ניתן להקיש על העונש הראוי באופן ישיר מהחלטה זו או אחרת.",דיון והכרעה
47,SH-22-11-2816-689,"כמו כן, למען הסדר הטוב אבהיר כי עיינתי בפסיקה שהוצגה לי על ידי הצדדים אך לא ראיתי לנכון לציין את כלל החלטות אליהן הופניתי, אלא למספר החלטות מצומצם, שיש בכוחן להאיר את הענישה הנוהגת, בעבירות כאן.",דיון והכרעה
48,SH-22-11-2816-689,ראו למשל:,דיון והכרעה
49,SH-22-11-2816-689,"בית המשפט העליון דחה את בקשת רשות הערעור, תוך שהבהיר כי ""כידוע, שיקולי שיקום אינם חזות הכל והיה על הערכאות קמא לשים לבן אל שיקולי ענישה נוספים, ביניהם הרתעת הרבים, הרתעת היחיד וגמול ...",דיון והכרעה
50,SH-22-11-2816-689,"חרף המלצת שירות המבחן להימנע מהטלת עונש מאסר בפועל, לא מצאתי כי יש לקבל את טענות המבקש ....",דיון והכרעה
51,SH-22-11-2816-689,"תסקיר שירות המבחן הוא בגדר המלצה, ועל בית המשפט היושב בדין לבחנו לצד שיקולים נוספים ובמכלול נסיבות ...",דיון והכרעה
52,SH-22-11-2816-689,"ויודגש - עונשו של המבקש, אשר הורשע בהחזקת סמים מסוכנים שעל פי כמותם נועדו לשמש לתפוצה רחבה, אינו חמור כלל ועיקר...",דיון והכרעה
53,SH-22-11-2816-689,"לאחר ששקלתי את מכלול הנסיבות הקשורות למעשי העבירה ולמידת אשמו של הנאשם, לרבות הערך החברתי שנפגע מביצוע העבירה, מידת הפגיעה בערך המוגן ומדיניות הענישה הרווחת, תוך אבחנה לענייננו, אני קובעת כי מתחם העונש ההולם נע בין 9 חודשי מאסר ועד ל-24 חודשי מאסר בפועל, לצד ענישה נלווית.",דיון והכרעה
54,SH-22-11-2816-689,עונשו של הנאשם,דיון והכרעה
55,SH-22-11-2816-689,"לא מצאתי כי בנסיבות המקרה שלפניי, מתקיימים שיקולים המאפשרים לסטות מן המתחם, לקולה או לחומרה.",דיון והכרעה
56,SH-22-11-2816-689,"בתוך מתחם העונש ההולם על בית המשפט לאתר את עונשו של הנאשם, בהתחשב בנסיבות שאינן קשורות בביצוע העבירה.",דיון והכרעה
57,SH-22-11-2816-689,"הנאשם, ללא הרשעות קודמות בפלילים, הודה במיוחס לו, נטל אחריות והביע חרטה על מעשיו.",דיון והכרעה
58,SH-22-11-2816-689,שירות המבחן התרשם כי הנאשם מבין את חומרת מעשיו ומכיר בפגיעה הרחבה שעלולה הייתה להתרחש.,דיון והכרעה
59,SH-22-11-2816-689,"עוד שקלתי את העובדה כי הנאשם עובד לפרנסתו באופן יציב, ונמנע מביצוע עבירות מאז ביצוע העבירות כאן.",דיון והכרעה
60,SH-22-11-2816-689,עוד אציין לחיוב את נכונות הנאשם להשתלב בהליך טיפולי.,דיון והכרעה
61,SH-22-11-2816-689,"כאמור, הנאשם שולב בקבוצה טיפולית והתייצב בקביעות למפגשים הקבוצתיים, עם זאת מפגשים אלה אשר החלו ביום 27.9.23 הופסקו עם פרוץ המלחמה ביום 7.10.23, כך שההליך הטיפולי הקבוצתי נקטע עוד בראשיתו, כך שלא ניתן לומר כי הסיכון להישנות התנהגות עוברת חוק, בסופו של דבר צומצם.",דיון והכרעה
62,SH-22-11-2816-689,"כמו כן, מתסקירי שירות המבחן עולה כי אמנם הנאשם מעוניין לערוך שינוי בהתנהלותו, אך הוא מתקשה להתייחס לדפוסיו המכשילים, ונוטה לצמצם את חלקיו הבעייתיים.",דיון והכרעה
63,SH-22-11-2816-689,"לצד זאת ציין שירות המבחן כי כעת הנאשם מעוניין להחזיר שליטה על חייו ולחזור למסלול החיים התקין, דבר המתבטא בתעסוקה יצרנית ויציבה והימנעות מפלילים מאז ביצוע העבירה ועד היום.",דיון והכרעה
64,SH-22-11-2816-689,"לבסוף אציין כי נתתי דעתי לגילו הצעיר של הנאשם, וכן להיותו נתון בתנאים מגבילים תקופה ממושכת, וזאת מבלי שהפר איזה מהתנאים.",דיון והכרעה
65,SH-22-11-2816-689,"נוכח כלל נסיבותיו של הנאשם, המפורטות לעיל, מצאתי להעמיד את עונשו של הנאשם בתחתית מתחם העונש ההולם.",דיון והכרעה
66,SH-22-11-2816-689,לסיום אציין כי לא נעלמה מעיני המלצת שירות המבחן אך אין בידי לקבלה.,דיון והכרעה
67,SH-22-11-2816-689,על בית המשפט בגזירת הדין לשקול שיקולים רחבים מאלה של שירות המבחן.,דיון והכרעה
68,SH-22-11-2816-689,"נוכח כלל השיקולים שפורטו לעיל, לא ניתן שלא לגזור עונש הכולל רכיב של מאסר.",דיון והכרעה
69,SH-22-11-2816-689,לאור האמור לעיל הנני גוזרת על הנאשם את העונשים הבאים:,סוף דבר
70,SH-22-11-2816-689,מאסר לתקופה של 9 חודשים.,סוף דבר
71,SH-22-11-2816-689,הנאשם ישא בעונש המאסר בדרך של עבודות שירות.,סוף דבר
72,SH-22-11-2816-689,"על הנאשם להתייצב לתחילת ריצוי העונש ביום 15.5.24 בשעה 08:00 בבוקר, ביחידת ברקאי שלוחת דרום, סמוך לכלא באר שבע.",סוף דבר
73,SH-22-11-2816-689,"מובהר לנאשם כי היה ולא ישלים מכל סיבה שהיא את עבודות השירות, ימשיך וירצה את העונש מאחורי סורג ובריח.",סוף דבר
74,SH-22-11-2816-689,מאסר למשך 6 חודשים והנאשם לא יישא עונש זה אלא אם יעבור בתוך 3 שנים מהיום כל עבירה לפי פקודת הסמים המסוכנים.,סוף דבר
75,SH-22-11-2816-689,"קנס בסך 3,500 ₪ או 30 ימי מאסר תמורתו.",סוף דבר
76,SH-22-11-2816-689,"הקנס ישולם ב-5 תשלומים שווים ורצופים, החל מיום 1.3.24 וב-1 לחודש שלאחריו.",סוף דבר
77,SH-22-11-2816-689,"באם תשלום אחד מן התשלומים לא יפרע במועדו, יעמוד כל הקנס לפירעון מידי ויועבר לגבייה באמצעות המרכז לגביית קנסות.",סוף דבר
78,SH-22-11-2816-689,הנאשם מתבקש לגשת למזכירות בית המשפט לקבלת הוראות בעניין התשלום.,סוף דבר
79,SH-22-11-2816-689,פסילה מלקבל או מלהחזיק רישיון נהיגה למשך 30 יום.,סוף דבר
80,SH-22-11-2816-689,הנאשם יפקיד את רישיון הנהיגה במזכירות בית המשפט עד ליום 1.4.24.,סוף דבר
81,SH-22-11-2816-689,"מובהר לנאשם כי היה ולא יפקיד את רישיון הנהיגה במזכירות בית המשפט, יחשב כפסול אך הפסילה תמנה מיום ההפקדה בלבד.",סוף דבר
82,SH-22-11-2816-689,פסילה מלקבל ומלהחזיק רישיון נהיגה למשך 3 חודשים פסילה על תנאי והנאשם לא יישא בעונש זה אלא אם יעבור בתוך 3 שנים מהיום עבירה על פקודת הסמים או נהיגה בזמן פסילה.,סוף דבר
83,SH-22-11-2816-689,5129371צו להשמדת הסמים והמוצגים.,סוף דבר
84,SH-22-11-2816-689,54678313זכות ערעור בתוך 45 יום מהיום.,סוף דבר
85,SH-22-11-2816-689,"ניתן היום,  ג' אדר א' תשפ""ד, 12 פברואר 2024, בנוכחות הנאשם וב""כ הצדדים.",סוף דבר
86,SH-22-11-2816-689,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר
