,verdict,text,part
0,SH-19-06-11334-339,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשמת
1,SH-19-06-11334-339,"חוק העונשין, תשל""ז-1977: סע'  40ט', 40יא",הנאשמת
2,SH-19-06-11334-339,"הנאשמת הורשעה על-פי הודאתה במסגרת כתב אישום מתוקן בביצוע עבירה של חהזקת סם לצריכה עצמית, לפי סעיף 7(א) ו-(ג) סיפא לפקודת הסמים המסוכנים (נוסח חדש), התשל""ג-1973.",כתב האישום
3,SH-19-06-11334-339,"מעובדות כתב האישום המתוקן עולה, כי הנאשמת גידלה במרפסת דירתה עציץ קנביס במשקל 40 גרם, לשימושה העצמי.",כתב האישום
4,SH-19-06-11334-339,"ביום 1.12.2019 הגיעו הצדדים להסדר טיעון, לפיו כתב האישום תוקן, כשהוסכם על הטלת עונש בדמות של""ץ לפי המלצת שירות המבחן וכן פסילת רישיון נהיגה על תנאי.",מהלך הדיון
5,SH-19-06-11334-339,"המאשימה ציינה, כי לאחר שיתקבל תסקיר תבחן את עמדתה גם בעניין ביטול ההרשעה.",מהלך הדיון
6,SH-19-06-11334-339,"ככל שתעמוד על ההרשעה, תעתור המאשימה למאסר על-תנאי נוסף לרכיבים הנוספים.",מהלך הדיון
7,SH-19-06-11334-339,"מהתסקיר שהוגש בעניינה של הנאשמת עולה, כי מדובר באשה כבת 22 שנים, המתגוררת באופן עצמאי ועובדת במאפיה.",תסקיר שירות המבחן
8,SH-19-06-11334-339,שירות המבחן עמד על קורותיה של הנאשמת ועל נסיבותיה המשפחתיות והאישיות.,תסקיר שירות המבחן
9,SH-19-06-11334-339,"ניתן לומר, כי הנאשמת ביצעה שינוי משמעותי באורחות חייה, בשונה מאורח חיי משפחתה הגרעינית, וכן שירתה שירות קצר בשירות לאומי.",תסקיר שירות המבחן
10,SH-19-06-11334-339,"לאחר שעזבה את השירות הלאומי, ועל רקע קשיים משפחתיים (צרכים מיוחדים של בני משפחה) וקשיים רגשיים שחוותה, פנתה באופן עצמאי לטיפול בעמותה ייעודית, תחילה בטיפול פרטני ולאחר מכן בטיפול קבוצתי.",תסקיר שירות המבחן
11,SH-19-06-11334-339,בהמשך השתלבה ביוזמתה בטיפול פרטי בתחום הגמילה מסמים וכן בטיפול נפשי ורגשי.,תסקיר שירות המבחן
12,SH-19-06-11334-339,"שירות המבחן שוחח עם המטפלת בנאשמת, וזו סיפרה על כוחותיה החיוביים של הנאשמת להתמודד עם היעדר עורף משפחתי וקשיים אחרים שתוארו, ושמירתה על ניקיון מסמים מזה תקופה ארוכה.",תסקיר שירות המבחן
13,SH-19-06-11334-339,לנאשמת אין כל רישום פלילי וזהו המעמד הראשון בבית המשפט.,תסקיר שירות המבחן
14,SH-19-06-11334-339,"שירות המבחן התרשם מאשה אינטליגנטית המודעת למצבה ולוקחת אחריות לחייה ולעתידה, שהצליחה לסייע לעצמה, תוך הסתמכות על פניה לגורמים טיפוליים, ביוזמתה שלה.",תסקיר שירות המבחן
15,SH-19-06-11334-339,היא שואפת לקיים אורח חיים נורמטיבי ויכלה למשברים בחייה.,תסקיר שירות המבחן
16,SH-19-06-11334-339,"לפיכך, סבר שירות המבחן, כי יש מקום לבטל את ההרשעה, פן זו תפגע בה בהמשך חייה המקצועיים ותחסום בפניה אפשרויות לעיסוקים עתידיים.",תסקיר שירות המבחן
17,SH-19-06-11334-339,"היא ממשיכה בטיפול ומתמידה בו ולכן סיכויי השיקום שלה טובים, ואינם מצריכים הטלת צו מבחן.",תסקיר שירות המבחן
18,SH-19-06-11334-339,"לכן, המליץ שירות המבחן על ביטול ההרשעה והטלת של""ץ.",תסקיר שירות המבחן
19,SH-19-06-11334-339,הצדדים לא הגיעו להסכמה עונשית ועיקרה עניין ההרשעה.,טיעונים לעונש
20,SH-19-06-11334-339,"מחד, ב""כ המאשימה טען, כי לא הוכח נזק קונקרטי שייגזר מן ההרשעה, ועל-כן המאשימה עומדת על הותרת ההרשעה על כנה בתיק זה, הטלת מאסר מותנה, של""ץ ופסילת רישיון על-תנאי.",טיעונים לעונש
21,SH-19-06-11334-339,"מאידך, הסניגורית הרחיבה לטעון בכל הנוגע לנסיבותיה האישיות של הנאשמת, שיקומה, כוחותיה החיוביים, והצורך לבטל את ההרשעה למען הגברת סיכויי הצלחתה בעתיד בהמשך חייה.",טיעונים לעונש
22,SH-19-06-11334-339,הוגשה פסיקה.,טיעונים לעונש
23,SH-19-06-11334-339,"הנאשמת סיפרה לי על השינוי שעברה, שהוא שינוי מהותי ומעורר השראה, כפי שאמרה הסניגורית.",טיעונים לעונש
24,SH-19-06-11334-339,"מעבר לכך, סיפרה כי כעת היא עובדת במטרה לחסוך כסף ללימודים גבוהים, ייתכן מאוד בתחום הפסיכולוגיה.",טיעונים לעונש
25,SH-19-06-11334-339,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
26,SH-19-06-11334-339,"אשר לערך המוגן – מדובר בצריכה עצמית של סם מסוג קנביס המוכר כ""סם קל"", שלגביו ישנו שיח ציבורי נרחב ביחס ללגליזציה שלו ביחס לבגירים.",טיעונים לעונש
27,SH-19-06-11334-339,מידת הפגיעה בערך המוגן נמוכה מאוד נוכח העובדה שמדובר בעציץ במשקל נמוך שנמצא בדירתה של הנאשמת.,טיעונים לעונש
28,SH-19-06-11334-339,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר אמנם בעבירה מתוכננת, אך אין מדובר בעבירה מתוחכמת, ותכלית גידול הסם שסוגו קל כאמור, הייתה למטרה של צריכה עצמית; אמנם מדובר במעשה פסול ולא חוקי והנאשמת צריכה הייתה להימנע ממנו, אך ברף חומרה נמוך; הנזק שנגרם מועט והנזק הפוטנציאלי אפסי בנסיבות העניין.",טיעונים לעונש
29,SH-19-06-11334-339,"מתחם הענישה – לפיכך, מתחם הענישה צריך לעמוד על של""ץ  ועד למאסר קצר שיכול להיות מרוצה בעבודות שירות וענישה נלווית.",טיעונים לעונש
30,SH-19-06-11334-339,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: למעשה קיימת הסכמה על הטלת עונש של  של""ץ בכל חלופה שבית המשפט יכריע בה; מדובר בנאשמת צעירה, שלמרות תהפוכות החיים, יכלה למשברים, יזמה בעצמה פנייה לגורמים מקצועיים, והתמידה וממשיכה להתמיד בטיפול אקטיבי ומתמשך בקשיים עמם היא מתמודדת.",טיעונים לעונש
31,SH-19-06-11334-339,"הרושם הוא כי מדובר במי שמחזיקה בעמדות חיוביות, נוטלת אחריות למעשיה בפרט ולחייה בכלל, והוכיחה כי היא בעלת כוחות רבים ומרשימים לחיוב.",טיעונים לעונש
32,SH-19-06-11334-339,היא נעדרת עבר פלילי.,טיעונים לעונש
33,SH-19-06-11334-339,"אכן נדמה, כי למרות שחלפו רק שנתיים מהאירוע, הנאשמת נמצאת היום, כדבריה, במקום אחר, בוגר הרבה יותר.",טיעונים לעונש
34,SH-19-06-11334-339,"המיקום במתחם – לפיכך, יש למקם את הנאשמת בתחתית המתחם.",טיעונים לעונש
35,SH-19-06-11334-339,"לפיכך, אני מחליט לגזור על הנאשם את העונשים הבאים:",גזירת הדין
36,SH-19-06-11334-339,"120 שעות שירות לתועלת הציבור (של""ץ), אשר ירוצו החל מיום 2.8.2020 לפי תוכנית שיכין שירות המבחן ויגיש לבית המשפט בתוך 30 יום מהיום.",גזירת הדין
37,SH-19-06-11334-339,"הנאשמת הוזהרה כי אי-קיום צו השל""ץ באופן משביע רצון עלול להביא להפקעת הצו ולדיון מחודש בשאלת גזר הדין הראוי לרבות הרשעה והטלת מאסר בפועל;",גזירת הדין
38,SH-19-06-11334-339,"חודש פסילת רישיון נהיגה, וזאת על-תנאי למשך שנה מהיום, לבל תעבור הנאשמת כל עבירה לפי פקודת הסמים;",גזירת הדין
39,SH-19-06-11334-339,"התחייבות בסך 5,000 ₪ שלא לעבור כל עבירה לפי פקודת הסמים המסוכנים לרבות שימוש עצמי  במשך שנתיים מהיום.",גזירת הדין
40,SH-19-06-11334-339,"הובהר לנאשמת שמשמעות ההתחייבות היא, כי אם תעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
41,SH-19-06-11334-339,יש לשלוח לשירות המבחן.,גזירת הדין
42,SH-19-06-11334-339,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
43,SH-19-06-11334-339,"54678313ניתן היום,  י""ג אייר תש""פ, 07 מאי 2020, במעמד הצדדים.",גזירת הדין
44,SH-19-06-11334-339,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת הדין
