,verdict,text,part
0,SH-16-03-20940-832,"פקודת הסמים המסוכנים [נוסח חדש], תשל""ג-1973: סע'  7(א)(ג), 13, 19א","אביתר חדד
ע""י ב""כ עו""ד יזהר קונפורטי"
1,SH-16-03-20940-832,"הנאשם הורשע על פי הודאתו בעבירות של הספקת סם מסוכן והחזקת סמים לצריכה עצמית, כמפורט בכתב האישום המתוקן.",גזר – דין
2,SH-16-03-20940-832,"בהתאם לכתב האישום המתוקן, במשך כארבעה חודשים ועד לחודש עובר ליום 3.3.16 סיפק הנאשם סם מסוכן מסוג חשיש לקטינה ילידת 1998 במקלט בו התגורר הנאשם בעמנואל.",גזר – דין
3,SH-16-03-20940-832,"באותה תקופה השתמשו הנאשם והקטינה יחד עם אחרים בסם, לאחר שהנאשם הכינו לשימוש בסיגריה מגולגלת.",גזר – דין
4,SH-16-03-20940-832,"כשבעה חודשים עובר ליום 6.3.16 סיפק הנאשם סם מסוכן מסוג חשיש ומריחואנה במספר מועדים שאינם ידועים למאשימה,  לקטינה ילידת 1999, בגן העיר בפארק עמנואל.",גזר – דין
5,SH-16-03-20940-832,"בנסיבות אלו השתמשו הנאשם והקטינה בסם יחד עם אחרים, לאחר שהנאשם הכינו לשימוש בסיגריה מגולגלת.",גזר – דין
6,SH-16-03-20940-832,כשמונה חודשים עובר ליום 21.2.16 עישן הנאשם סם מסוכן מסוג חשיש עם קטינה ילידת 1999 בגן העיר בפארק עמנואל.,גזר – דין
7,SH-16-03-20940-832,"ביום 7.6.16 הודה הנאשם בעובדות כתב האישום המתוקן והורשע בביצוע עבירה של הספקת סם מסוכן, לפי סעיף 13 + 19א לפקודת הסמים המסוכנים [נוסח חדש] התשל""ג-1973, וכן בעבירה של החזקת סם מסוכן לצריכה עצמית לפי סעיף 7(א)(ג)סיפא לפקודת הסמים המסוכנים.",גזר – דין
8,SH-16-03-20940-832,"הוסכם כי הנאשם יישלח לקבלת תסקיר שירות המבחן, בטרם ייגזר דינו, אשר יתייחס גם לעניין ההרשעה.",גזר – דין
9,SH-16-03-20940-832,"מהתסקיר עולה כי הנאשם כבן 22, נשוי ומתגורר עם אשתו ביישוב עמנואל, עובד בעבודות אלומיניום.",תסקיר שירות המבחן 
10,SH-16-03-20940-832,הנאשם למד במסגרת חינוך חרדית ובתיכון לאומנויות בירושלים.,תסקיר שירות המבחן 
11,SH-16-03-20940-832,"הנאשם התגייס ושירת שירות קרבי במהלכו נפצע ברגלו, וכתוצאה מכך השתחרר מהצבא.",תסקיר שירות המבחן 
12,SH-16-03-20940-832,"לאחר שחרורו עבד כמחסנאי ובהמשך כמנהל צוות התקנת חלונות, ומזה שנה עובד כמתקין בחברת אלומיניום.",תסקיר שירות המבחן 
13,SH-16-03-20940-832,"אח נוסף של הנאשם, הצעיר ממנו, נדון אף הוא בתיק הנוכחי, אך מלבד זאת, משפחתו תוארה כנורמטיבית ותומכת.",תסקיר שירות המבחן 
14,SH-16-03-20940-832,הנאשם נשוי כחצי שנה והקשר תואר כקשר חם ותומך.,תסקיר שירות המבחן 
15,SH-16-03-20940-832,הנאשם נטל אחריות והביע חרטה על ביצוע העבירות נשוא כתב האישום.,תסקיר שירות המבחן 
16,SH-16-03-20940-832,הנאשם מסר כי החל לעשות שימוש בסמים על רקע פציעתו ומותו של חבר קרוב במהלך השירות הצבאי ומשבר אותו חווה עקב כך.,תסקיר שירות המבחן 
17,SH-16-03-20940-832,מסר כי השימוש בסמים נעשה באופן מזדמן ובנסיבות חברתיות יחד עם אחיו הצעיר וחברותיו.,תסקיר שירות המבחן 
18,SH-16-03-20940-832,הנאשם מסר כי עובר למעצרו הפסיק את השימוש בסמים לנוכח השלכותיו השליליות בתחומי חייו השונים.,תסקיר שירות המבחן 
19,SH-16-03-20940-832,כן מסר כי אינו רואה צורך בהתערבות טיפולית.,תסקיר שירות המבחן 
20,SH-16-03-20940-832,בדיקות שתן שמסר הנאשם נמצאו נקיות משרידי סם.,תסקיר שירות המבחן 
21,SH-16-03-20940-832,קצינת המבחן מסרה כי במסגרת פיקוח המעצר שנעשה על ידי שירות המבחן השתתף הנאשם בקבוצה טיפולית לעצורי בית.,תסקיר שירות המבחן 
22,SH-16-03-20940-832,"נמסר כי הנאשם שיתף פעולה, אך לאחר הקלה בתנאי המעצר פחתה מחויבותו לטיפול.",תסקיר שירות המבחן 
23,SH-16-03-20940-832,במהלך הטיפול עלה כי הנאשם לוקח אחריות על אחיו הצעיר אף מעבר ליכולותיו וכי מתקשה לזהות מצבי סיכון אפשריים סביב השימוש בסמים.,תסקיר שירות המבחן 
24,SH-16-03-20940-832,כן עלה כי המעצר היווה כגורם מרתיע.,תסקיר שירות המבחן 
25,SH-16-03-20940-832,במסגרת הערכת הסיכון לעבריינות והסיכוי לשיקום נשקלו הגורמים השונים שאוזכרו לעיל.,תסקיר שירות המבחן 
26,SH-16-03-20940-832,ההתרשמות היתה כי הנאשם תפקד באופן תקין במסגרות חייו השונות ופציעתו אשר קטעה את תפקודו התקין גרמה למשבר.,תסקיר שירות המבחן 
27,SH-16-03-20940-832,הרושם היה כי הנאשם חיפש מענה מיידי לתסכולו והחל בשימוש בסמים ובהתנהלות בעייתית.,תסקיר שירות המבחן 
28,SH-16-03-20940-832,"קצינת המבחן התרשמה כי קיים פער בין האופן בו מציג עצמו הנאשם כמתפקד תפקוד נורמטיבי ותקין לבין המעשים שנעשו והגורמים להם, אותם הנאשם מתקשה להבין.",תסקיר שירות המבחן 
29,SH-16-03-20940-832,הרושם שהתקבל הינו כי הנאשם זקוק לטיפול במסגרתו ייבחנו המניעים והרקע לביצוע העבירות.,תסקיר שירות המבחן 
30,SH-16-03-20940-832,"הנאשם לא הביע, כאמור, צורך בטיפול והדגיש כי הפיק את הלקחים הנדרשים וכיום הוא מתמקד בקידום תכניותיו.",תסקיר שירות המבחן 
31,SH-16-03-20940-832,"בנסיבות אלה וכן בהתחשב באורח חיין התקין, לא ניתנה המלצה טיפולית בעניינו של הנאשם.",תסקיר שירות המבחן 
32,SH-16-03-20940-832,"קצינת המבחן המליצה על הטלת עונש של 180 שעות של""צ, זאת לאור גילו הצעיר של הנאשם (בן 21 בעת ביצוע העבירות), העדר עבר פלילי ונכונותו לבצע שעות של""צ כעונש חינוכי וקונקרטי.",תסקיר שירות המבחן 
33,SH-16-03-20940-832,"הומלץ כי בתקופת ביצוע השל""צ יבצע הנאשם בדיקות שתן לאיתור שרידי סם.",תסקיר שירות המבחן 
34,SH-16-03-20940-832,"לענין ההרשעה, לא הומלץ על אי הרשעת הנאשם, על אף שמדובר במעורבות פלילית ראשונה לנאשם צעיר, זאת לנוכח חומרת העבירות ובהתחשב בעיסוקו הנוכחי של הנאשם ואי הוכחת פגיעה קונקרטית במידה ויורשע.",תסקיר שירות המבחן 
35,SH-16-03-20940-832,עוד הומלץ על הטלת מאסר על תנאי מרתיע אשר יבהיר לנאשם את חומרת העבירות והתנהגותו הבעייתית.,תסקיר שירות המבחן 
36,SH-16-03-20940-832,"בסיכום, הומלץ על הטלת עונש של 180 שעות של""צ וכן מאסר על תנאי, כגורם מרתיע ומציב גבולות בעתיד.",תסקיר שירות המבחן 
37,SH-16-03-20940-832,"ב""כ המאשימה טען כי תסקיר שירות המבחן הינו חיובי על פניו, אך מקריאה מעמיקה נמצא שהמלצת שירות המבחן לא עולה בקנה אחד עם הממצאים.",הטיעונים לעונש
38,SH-16-03-20940-832,"ב""כ המאשימה התייחס למספר עניינים העולים מהתסקיר:",הטיעונים לעונש
39,SH-16-03-20940-832,נטען כי מהתסקיר עולה שהנאשם לא התמיד להגיע לכל המפגשים במסגרת הטיפול וצוין כי ככל שבית-המשפט הקל עם הנאשם הוא הרגיש פחות מחויבות להגיע למפגשים.,הטיעונים לעונש
40,SH-16-03-20940-832,"כן נטען כי בתסקיר מצוין שהנאשם הציג תפקוד תקין בחייו בקבוצות הטיפול, בעוד שהדבר לא עולה בקנה אחד עם הליך המעצר וכתב האישום.",הטיעונים לעונש
41,SH-16-03-20940-832,"ב""כ המאשימה טען כי העבירות נשוא כתב האישום אינן בגדר אירוע של הספקה ושימוש חד פעמי, אלא מדובר באירועים שנמשכו על פני תקופה.",הטיעונים לעונש
42,SH-16-03-20940-832,נטען עוד כי מהתסקיר עולה כי הנאשם מתקשה לזהות מצבי סיכון סביב השימוש בסמים ובסופו של יום קיים פער בין התפיסה העצמית לבין המעורבות הפלילית.,הטיעונים לעונש
43,SH-16-03-20940-832,"נטען כי קצינת המבחן הציעה כי הנאשם ישתתף בתכנית טיפולית כדרך להפחתת הסיכון הנשקף ממנו, אך הנאשם סירב לקחת חלק בתכנית שהוצעה מתוך עמדתו ששללה נזקקות טיפולית.",הטיעונים לעונש
44,SH-16-03-20940-832,"נטען כי בנסיבות אלה נוצר מצב ששירות המבחן לא יכול לבוא בהמלצה טיפולית בעניינו של הנאשם והומלץ על ענישה בדרך של של""צ ומע""ת.",הטיעונים לעונש
45,SH-16-03-20940-832,"ב""כ המאשימה טען כי לאור המפורט לעיל, אין מקום לקבלת המלצת שירות המבחן.",הטיעונים לעונש
46,SH-16-03-20940-832,"ב""כ המאשימה טען כי כאשר מדובר בשיתוף פעולה מוגבל, וכאשר יש פער בהבנת חומרת הבעיה וזיהויה, אזי הסיכון להישנות ביצוע העבירה הוא גבוה.",הטיעונים לעונש
47,SH-16-03-20940-832,"נטען כי במצב זה ובהעדר טיפול, המסוכנות לא מתאיינת, ואין מנוס מהרחקת הנאשם מהחברה.",הטיעונים לעונש
48,SH-16-03-20940-832,"בנוסף נטען כי המלצת שירות המבחן אינה מתיישבת עם תיקון 113, לאור חומרת נסיבות ביצוע",הטיעונים לעונש
49,SH-16-03-20940-832,"נטען כי בהתאם לכתב האישום המתוקן הנאשם סיפק סמים למספר קטינים לאורך תקופה ממושכת, כאשר משך התקופה של ביצוע הספקת הסמים והתדירות של הספקת הסמים, מלמדים על נגישות הנאשם לסמים.",הטיעונים לעונש
50,SH-16-03-20940-832,נטען כי בנסיבות אלה לא מדובר בעבירות מהרף התחתון.,הטיעונים לעונש
51,SH-16-03-20940-832,"ביחס למדיניות הענישה ומתחם העונש ההולם נטען כי יש להתייחס לכתב האישום כמכיל מספר אירועים, ולא אירוע אחד, גם בהתאם למבחן הצורני והקשר ההדוק שנקבע בפסק-דין ג'אבר.",הטיעונים לעונש
52,SH-16-03-20940-832,"ב""כ המאשימה הפנה לפסיקה במקרים דומים –",הטיעונים לעונש
53,SH-16-03-20940-832,באותו ענין קיבל הנאשם רישיון לשימוש רפואי בקנביס.,הטיעונים לעונש
54,SH-16-03-20940-832,"הנאשם סיפק לאחר סם, ללא היתר.",הטיעונים לעונש
55,SH-16-03-20940-832,"באותו ענין קבע בית המשפט כי המתחם ההולם הינו בין מאסר לתקופה קצרה ועד 12 חודשי מאסר בפועל, והטיל על הנאשם 6 חודשי מאסר בעבודות שירות ועונשים נלווים.",הטיעונים לעונש
56,SH-16-03-20940-832,"בית המשפט הטיל על הנאשם 30 חודשי מאסר בפועל וכן הפעיל מאסר מותנה בן 5 חודשים במצטבר, וכן קבע כי המתחם ההולם בגין כל אחת מהעבירות שיוחסו לנאשם הינו בין מספר חודשי מאסר ל- 12 חודשי מאסר בפועל.",הטיעונים לעונש
57,SH-16-03-20940-832,"בית המשפט קבע כי בגין כל אחת מהעבירות המתחם ההולם הינו בין מספר חודשי מאסר ל- 12 חודשי מאסר בפועל, וגזר על הנאשם 5 חודשי מאסר בעבודות שירות ועונשים נלווים.",הטיעונים לעונש
58,SH-16-03-20940-832,"בענין זה עלתה שאלת הרשעתו של הנאשם, ובית המשפט קבע כי אין מקום לביטול ההרשעה לאור חומרת המעשים ונסיבות ביצועם, וכן בהתחשב בהפנמה חלקית בלבד של חומרת המעשים מצד הנאשם.",הטיעונים לעונש
59,SH-16-03-20940-832,כן התייחס בית המשפט להעדר ראיה לפגיעה בעיסוקו של הנאשם.,הטיעונים לעונש
60,SH-16-03-20940-832,לאור האמור לעיל נטען כי מתחם העונש ההולם לכל כתב האישום נע בין 12-36 חודשי מאסר.,הטיעונים לעונש
61,SH-16-03-20940-832,"נטען כי במצב בו אין שיקום המצדיק סטייה ממתחם העונש ההולם, וכאשר המתחם שנקבע מתייחס לכל האירועים נשוא כתב אישום, יש מקום להציב את עונשו של הנאשם במרכז מתחם העונש ההולם.",הטיעונים לעונש
62,SH-16-03-20940-832,"ב""כ הנאשם התייחס לפסיקה אליה הפנה ב""כ המאשימה וטען כי אין מקום להשוות בין פסיקה זו למקרה הנדון.",טיעוני הנאשם
63,SH-16-03-20940-832,נטען כי מדובר במקרה שאינו דומה כלל לענייננו.,טיעוני הנאשם
64,SH-16-03-20940-832,"ב""כ הנאשם טען כי הנאשם הינו בחור צעיר, יליד 1994, וזהו מפגשו ראשון עם רשויות החוק.",טיעוני הנאשם
65,SH-16-03-20940-832,"נטען כי במשך תקופה של מספר חודשים, כפי שנכתב בכתב האישום המתוקן (אשר מעולם לא אחז עבירה של סחר, והוגש מלכתחילה בעבירות הספקה) ישב הנאשם עם חבריו ומכריו, לרבות קטינות המתוארות בכתב האישום, כאשר המרחק בין גילו לגילן אינו רב, ביחד עם אחיו, ועישנו יחד בסביבת המגורים שלהם.",טיעוני הנאשם
66,SH-16-03-20940-832,"נטען כי אמנם מדובר בתופעה כעורה ומצערת, אך יחד עם זאת התופעה הינה שכיחה במחוזותינו ועל כן ספק אם נחצה הרף הפלילי במקרה זה, בעוד שתיקים רבים מסוג זה נסגרים וכלל לא מגיעים לפתחו של בית המשפט.",טיעוני הנאשם
67,SH-16-03-20940-832,"נטען כי  אלמלא היה מדובר בקטינות ותקופה שאינה קצרה במיוחד, הרי שתיק זה היה נסגר.",טיעוני הנאשם
68,SH-16-03-20940-832,"ב""כ הנאשם טען כי בתיק זה אוחדו בהסכמה שלושת אישומי המקור לכדי אישום אחד , רצף עברייני אחד, של מספר הזדמנויות בהן עישן  הנאשם עם קטינות וסיפק להן סיגריה מגולגלת.",טיעוני הנאשם
69,SH-16-03-20940-832,נטען כי הוסכם ששירות המבחן יבחן את שאלת ההרשעה ועמדת המאשימה היתה לטיעון פתוח.,טיעוני הנאשם
70,SH-16-03-20940-832,"ב""כ הנאשם טען כי בנסיבות ביצוע העבירה, יש מקום שלא להרשיע את הנאשם בדין.",טיעוני הנאשם
71,SH-16-03-20940-832,"נטען כי מדובר בבחור צעיר, שירת ביחידה קרבית, ניהל חיים נורמטיביים, נפצע באופן קשה ברגלו, ומאז החל שימוש בסם מסוג קנביס.",טיעוני הנאשם
72,SH-16-03-20940-832,"ב""כ הנאשם טען כי עוד לפני שהוגש כתב האישום הפסיק הנאשם את השימוש בסמים.",טיעוני הנאשם
73,SH-16-03-20940-832,"נטען כי עוד בתסקירי המעצר, כפי שמציין שירות המבחן, כל בדיקות השתן שמסר הנאשם נמצאו נקיות לחלוטין.",טיעוני הנאשם
74,SH-16-03-20940-832,"נטען כי הנאשם הבין עוד בטרם בא ונפגש עם החוק כי הוא עושה דבר שאינו רצוי וחדל מכך, ויש ליתן לכך משקל לקולא.",טיעוני הנאשם
75,SH-16-03-20940-832,"ב""כ הנאשם טען כי שירות המבחן מטפל בדרך כלל במי שעובר על החוק , ולשם כך מוצע טיפול דרך שירות המבחן.",טיעוני הנאשם
76,SH-16-03-20940-832,"נטען כי כאשר אדם מוכיח שהוא כבר אינו עובר על החוק ועזב את דרכו הקודמת עוד בטרם פגש את שירות המבחן, במצב זה לשירות המבחן קיים קושי, ובפרט כאשר הנאשם טוען באופן פתוח וכנה שאינו סבור כי הוא זקוק לטיפול כלשהו.",טיעוני הנאשם
77,SH-16-03-20940-832,"נטען כי זה מה שקרה במקרה זה, וזה מה שעולה מתסקיר שירות המבחן.",טיעוני הנאשם
78,SH-16-03-20940-832,"ב""כ הנאשם טען כי עם כל ההערכה לשירות המבחן, לא ברור מדוע הנאשם כאן נתפס ככזה שממזער או אינו מבין את המקור.",טיעוני הנאשם
79,SH-16-03-20940-832,"נטען כי הנאשם מבין היטב את המקור לשימוש בסמים שהחלו עת סבל מכאבים בעקבות פציעתו, ומצב זה הוא שגרם לו לספק סם לקטינות, במעין חוסר מחשבה רגעית, ובנסיבות חברתיות, המוכרות היטב במחוזותינו.",טיעוני הנאשם
80,SH-16-03-20940-832,"נטען כי הנאשם הבין שעשה טעות, ובנסיבות אלה לא ברור באיזה מניע צריך לטפל וגם שירות המבחן למעשה אינו עומד על כך.",טיעוני הנאשם
81,SH-16-03-20940-832,"נטען כי הנאשם הוכיח כי הוא בדרך הנכונה, והתסקיר שהתקבל הינו תסקיר חיובי ביותר הממליץ על הרשעה ומע""ת, לצד 180 שעות של""צ.",טיעוני הנאשם
82,SH-16-03-20940-832,"ב""כ הנאשם התייחס לכך שהנאשם הינו בגדר בגיר צעיר , יליד 1994 -  כיום בן 22 וחודשיים.",טיעוני הנאשם
83,SH-16-03-20940-832,"נטען כי פניו של הנאשם לחיים נורמטיביים והוא רוצה להגיע להישגים בחייו, כפי שאף מצוין בתסקיר.",טיעוני הנאשם
84,SH-16-03-20940-832,"ב""כ הנאשם עתר שלא להרשיע את הנאשם בהתחשב בפסיקה הנודעת לגבי בגירים צעירים, על אף ששירות המבחן לא מוצא להמליץ על כך.",טיעוני הנאשם
85,SH-16-03-20940-832,"ב""כ הנאשם טען כי קצינת המבחן לא ראתה להמליץ על אי הרשעה כיוון שסברה שהנאשם חשב שאין לו בעייתיות, ובמצב זה נדרשת ההרשעה בכדי להציג בפניו גורם מרתיע.",טיעוני הנאשם
86,SH-16-03-20940-832,"נטען כי הנאשם התחרט על מעשיו עוד בטרם התגלה הדבר על-ידי המשטרה, הוא חדל קודם לכן ולא היו ראיות שהוא עישן לאחר מכן.",טיעוני הנאשם
87,SH-16-03-20940-832,"נטען כי הרשעה עלולה לפגוע בעתידו של הנאשם שהינו בחור צעיר שדרכו העסקית טרם בשלה, ולכן  עתר ב""כ הנאשם שלא להרשיעו, להשית עליו את עונש השל""צ שצוין בתסקיר שירות המבחן, תוך הימנעות מהרשעתו.",טיעוני הנאשם
88,SH-16-03-20940-832,"ב""כ הנאשם ציין כי הנאשם נישא במהלך ניהול התיק, החל בדרך חדשה ומבקש את מחילתו של בית-המשפט.",טיעוני הנאשם
89,SH-16-03-20940-832,הנאשם ביקש לומר את דברו בדיון.,טיעוני הנאשם
90,SH-16-03-20940-832,הנאשם אמר כי הינו מצטער על מעשיו ולא יחזור על מעשים אלו בעתיד.,טיעוני הנאשם
91,SH-16-03-20940-832,"הנאשם התייחס לכך שכיום חייו שונים לגמרי, ועל כן הוא מבקש את התחשבותו של בית המשפט.",טיעוני הנאשם
92,SH-16-03-20940-832,"לעניין ההרשעה, לא מצאתי כי מתקיימים במקרה דנן הקריטריונים של הלכת כתב, וזאת לנוכח מידת הפגיעה בערך החברתי המוגן ובאינטרס הציבורי בהגנה על קטינות וקטינים מפני שימוש בסמים, העלול להזיק להם במישורים שונים, וכך בפרט כאשר אין מדובר באירוע חד פעמי מצידו של הנאשם.",דיון
93,SH-16-03-20940-832,"בנוסף, אין מדובר במקרה בו הוכחה פגיעה קונקרטית וממשית בתעסוקה, הגם שמדובר בצעיר שדרכו התעסוקתית טרם גובשה ונמצא בתחילת דרכו המקצועית.",דיון
94,SH-16-03-20940-832,"לעניין מתחם הענישה, אני מקבלת את עמדת המאשימה, כי המתחם הראוי לעבירות של אספקת סם לקטינים בנסיבות החברתיות המתוארות בכתב האישום מתחיל ממאסר בעבודות שירות ועד מאסר בפועל של שנה.",דיון
95,SH-16-03-20940-832,"יחד עם זאת, מצאתי לנכון לסטות לקולא ממתחם הענישה משיקולי שיקום הנאשם, לאחר שהוכח כי העבירות נעברו בתקופת משבר שעבר הנאשם, לאחר פציעתו במהלך השירות הצבאי ואירוע טרגי שחווה, וכי הנאשם השכיל מאז לשקם עצמו בעבודה ובחיי נישואין והפסיק את השימוש בסמים.",דיון
96,SH-16-03-20940-832,"המדובר בנאשם שהיה בגיר צעיר, בן 21 שנים, בעת ביצוע העבירות, ביצוען היה בנסיבות חברתיות ולא למטרת הפקת רווח כספי, ואין מדובר במי שיש לו דפוסים עברייניים.",דיון
97,SH-16-03-20940-832,"נראה כי הטלת מאסר, ולו גם בדרך של עבודות שירות, תפגע בתפקודו החיובי של הנאשם יותר מאשר תלמד אותו לקח, ונראה כי המעצר והתנאים המגבילים כבר לימדו את הנאשם את הלקח שהיה עליו להפיק.",דיון
98,SH-16-03-20940-832,"לפיכך אני מאמצת את המלצת שירות המבחן ומטילה על הנאשם של""צ בהיקף של 180 שעות, במסגרת שגובשה על ידי שירות המבחן.",דיון
99,SH-16-03-20940-832,"כמו כן, מע""ת של 8 חודשים למשך שלוש שנים, שלא יעבור עבירה מסוג פשע על פקודת הסמים.",דיון
100,SH-16-03-20940-832,"מע""ת של חודש למשך שלוש שנים, שלא יעבור עבירה מסוג עוון על פקודת הסמים.",דיון
101,SH-16-03-20940-832,"קנס בסך 1,500 ₪ או חמישה ימי מאסר תמורתו.",דיון
102,SH-16-03-20940-832,"הקנס יקוזז מתוך הפקדה בתיק המעצר, ככל שקיימת, ואם אין הפקדה - ישולם עד 1.3.17.",דיון
103,SH-16-03-20940-832,הודעה זכות הערעור תוך 45 יום.,דיון
104,SH-16-03-20940-832,"ניתן היום,  ט' שבט תשע""ז, 05 פברואר 2017, במעמד הצדדים.",דיון
105,SH-16-03-20940-832,ניצה מימון שעשוע 54678313,דיון
