,verdict,text,part
0,SH-16-03-10580-621,"מדינת ישראל
באמצעות משטרת ישראל – שלוחת תביעות ש""י,
ע""י עו""ד אבי בוזו",כב' השופט  אילן סלע
1,SH-16-03-10580-621,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
2,SH-16-03-10580-621,"הנאשם הורשע על פי הודאתו, שניתנה במסגרת הסדר טיעון בעבירה של החזקה/שימוש בסמים שלא לצריכה עצמית, לפי סעיפים 7(א) ו-7(ג) רישא לפקודת הסמים המסוכנים(נוסח חדש), התשל""ג-1973, שיוחסה לו בכתב האישום המתוקן.",גזר דין
3,SH-16-03-10580-621,הסדר הטיעון לא כלל הסכמה לעניין העונש.,גזר דין
4,SH-16-03-10580-621,"לפי המתואר בכתב האישום המתוקן, ביום 16.11.14 נמצא כי הנאשם החזיק בביתו, שבישוב ברוש הבקעה, סם מסוכן מסוג מסקאלין במשקל כולל של 2686.23 גרם נטו, שלא לצריכתו העצמית, ושלא בהיתר.",גזר דין
5,SH-16-03-10580-621,"עוד נמצא באותו מועד, כי הנאשם החזיק בביתו, ארבעה שתילים וכן גבעול באורך 70 ס""מ, גם זאת שלא בהיתר.",גזר דין
6,SH-16-03-10580-621,נתבקש והוגש תסקיר שירות המבחן ממנו נלמד אודות נסיבות חייו של הנאשם.,גזר דין
7,SH-16-03-10580-621,"בשל צנעת הפרט אציין רק כי עלה שהנאשם מנהל אורח חיים תקין ונורמטיבי, סיים 12 שנות לימוד ושירת שירות צבאי מלא כלוחם.",גזר דין
8,SH-16-03-10580-621,בהמשך הצטרף למספר חברים שהקימו היאחזות בבקעה.,גזר דין
9,SH-16-03-10580-621,"בתקופה זו בוצעה העבירה, וזאת להערכת קצינת המבחן, בשל אירועים קשים שפקדו אותו במהלך חייו וגרמו לו לקשיים רגשיים.",גזר דין
10,SH-16-03-10580-621,"כיום הנאשם אינו מתגורר באותה היאחזות, והוא מתפרנס מקיום סדנאות אוכל וכשכיר בחברת תיירות העוסקת בהפרחת כדורים פורחים.",גזר דין
11,SH-16-03-10580-621,"הנאשם גם מלווה בחור צעיר הלוקה באוטיזם, מספר שעות בשבוע.",גזר דין
12,SH-16-03-10580-621,"עוד עלה מהתסקיר כי הנאשם משתמש בקנביס מאז שחרורו מצה""ל, הוא אינו רואה עצמו כמכור וטוען כי הסמים סייעו לו בטשטוש רגשותיו הכואבים.",גזר דין
13,SH-16-03-10580-621,"קצינת המבחן ציינה, כי הנאשם לוקח אחריות מלאה על ביצוע העבירה והביע חרטה על מעשיו.",גזר דין
14,SH-16-03-10580-621,"הוא מכיר בטעותו אשר נבעה, לדבריו, מרצונו להתנסות בסם העשוי להיות מופק מצמח הקקטוס, אך לא הספיק לעשות בו שימוש.",גזר דין
15,SH-16-03-10580-621,"קצינת המבחן ציינה את התרשמותה, כי על אף האירועים בחייו של הנאשם הוא מצליח לנהל אורח חיים נורמטיבי מתפקד ויצרני.",גזר דין
16,SH-16-03-10580-621,"לדבריה, מדובר באדם בעל תעצומות נפש גבוהות, העושה מאמצים לערוך שינוי בחייו, שואף להתפתח ולהתקדם ומציב לעצמו מטרות חדשות כל העת.",גזר דין
17,SH-16-03-10580-621,"בשולי התסקיר באה קצינת המבחן בהמלצה להשית על הנאשם 300 שעות של""צ, וקיום מעקב על ניקיונו משימוש בסמים.",גזר דין
18,SH-16-03-10580-621,"כן המליצה על ביטול הרשעתו של הנאשם, בשים לב לכך, שמדובר בעבירה ראשונה ונוכח התגייסותו של הנאשם להליכי טיפול ויכולותיו האישיות.",גזר דין
19,SH-16-03-10580-621,"בטיעוניו לעונש עמד ב""כ המאשימה על הערכים המוגנים שנפגעו בביצוע העבירה על ידי הנאשם, בשימוש בסמים בכלל, ובגידולם שלא לצריכה עצמית בפרט.",גזר דין
20,SH-16-03-10580-621,"הוא הצביע על התכנון המוקדם שכלל רכישת הצמחים וגידולם לצורך ייצור הסם, ועל כך שמדובר בסם אשר גורם להזיות והשפעותיו חמורות.",גזר דין
21,SH-16-03-10580-621,מתחם העונש ההולם מקרה זה בנסיבותיו נע משישה חודשי מאסר אשר יכול וירוצו בעבודות שירות ועד שניים עשר חודשי מאסר בפועל.,גזר דין
22,SH-16-03-10580-621,"נטען כי נוכח התסקיר החיובי בעניינו של הנאשם, ש לגזור את עונשו ברף התחתון ולהשית עליו שישה חודשי מאסר בפועל שירוצו בעבודות שירות, לצד קנס, מאסר על תנאי, התחייבות להימנע מביצוע עבירה ופסילת רישיון נהיגה.",גזר דין
23,SH-16-03-10580-621,"ב""כ המאשימה עמד על כך שאין מקום לבטל את הרשעת הנאשם, זאת נוכח חומרת העבירה והעדר פגיעה קונקרטית בשיקומו של הנאשם.",גזר דין
24,SH-16-03-10580-621,"מנגד, הצביע ב""כ הנאשם על כך נסיבות האישיות של הנאשם כפי שפורטו בתסקיר.",גזר דין
25,SH-16-03-10580-621,"הוא ציין כי הנאשם אדם נורמטיבי, אופה במקצועו, שיתף פעולה באופן מלא כבר במהלך החיפוש בביתו, שבוצע על סמך מידע מודיעני אודות קיומו של סם אחר שלא נמצא בחיפוש, והוביל בעצמו את השוטרים אל הסם והשתילים שהיו בביתו.",גזר דין
26,SH-16-03-10580-621,את העבירה ביצע הנאשם בתקופה לא שגרתית בחייו.,גזר דין
27,SH-16-03-10580-621,"בנסיבות אלו, עתר ב""כ הנאשם לענישה מקלה והרתעתית בלבד ולאימוץ המלצת שירות המבחן גם ביחס לביטול הרשעתו של הנאשם.",גזר דין
28,SH-16-03-10580-621,"הנאשם, ציין בדבריו כי הוא מודה למערכת המשפט ולמערכת אכיפת החוק על שיעור גדול בבחירות והחלטות, שלמד.",גזר דין
29,SH-16-03-10580-621,לא ניתן להפריז במסוכנות הנשקפת ליחיד ולחברה מהשימוש בסמים.,גזר דין
30,SH-16-03-10580-621,"תופעת השימוש בסמים מסוכנים ויותר מכך, הפצתם, הן עבירות שתוצאותיהן חמורות והרסניות לחברה בכללה תוך פגיעה בערכים מוגנים של בריאות הציבור, שלומו ובטחונו.",גזר דין
31,SH-16-03-10580-621,"מדובר בעבירות קלות לביצוע שגלומה בהן האפשרות להשגת רווח כספי רב, ומכאן הצורך בענישה משמעותית.",גזר דין
32,SH-16-03-10580-621,"הנאשם, יליד 1985 , כיום בן 33, בעת ביצוע העבירה היה בן 29 שנים.",גזר דין
33,SH-16-03-10580-621,"הנאשם, השלים את חוק לימודיו ושירת שירות צבאי מלא כלוחם, חרף נסיבות חייו הלא פשוטות.",גזר דין
34,SH-16-03-10580-621,"הוא נעדר עבר פלילי ולא ביצע עבירות נוספות, עד היום.",גזר דין
35,SH-16-03-10580-621,נטל אחריות מלאה למעשיו והביע חרטה.,גזר דין
36,SH-16-03-10580-621,"שירות המבחן ציין, כאמור, את תעצומות הנפש הגבוהות של הנאשם ואת התרשמותו החיובית ממנו.",גזר דין
37,SH-16-03-10580-621,"בנסיבות אלו, וכפי שגם הסכים ב""כ המאשימה, יש לגזור את עונשו של הנאשם בתחתית המתחם.",גזר דין
38,SH-16-03-10580-621,"מה גם שהתועלת הציבורית מביצוע של""צ גדולה יותר מאשר ביצוע עבודות שירות שיש בכך כדי לפגוע בפרנסתו של הנאשם.",גזר דין
39,SH-16-03-10580-621,"אשר על כן, ובשים לב למכלול השיקולים, לקולא ולחומרא, אני משית על הנאשם את העונשים הבאים:",גזר דין
40,SH-16-03-10580-621,"300 שעות של""צ	 בפיקוח שירות המבחן.",גזר דין
41,SH-16-03-10580-621,"שירות המבחן יכין תוכנית של""צ לנאשם ויגישה לבית המשפט בתוך 50 יום.",גזר דין
42,SH-16-03-10580-621,"הובהר לנאשם כי ככל שלא יעמוד בתנאי השל""צ לשביעות רצון שירות המבחן, בית המשפט יהיה רשאי לדון בעניינו מחדש ואף להשית עליו עונש אחר.",גזר דין
43,SH-16-03-10580-621,"6 חודשי מאסר אותם לא ירצה הנאשם אלא אם כן יעבור עבירה כלשהי לפי פקודת הסמים המסוכנים [נוסח חדש], תשל""ג-1973, למעט עבירה של שימוש או החזקת סם לצריכה עצמית, בתוך שנתיים מהיום.",גזר דין
44,SH-16-03-10580-621,"3 חודשי מאסר אותם לא ירצה הנאשם אלא אם כן יעבור עבירה של שימוש או החזקת סם לצריכה עצמית, בתוך שנתיים מהיום.",גזר דין
45,SH-16-03-10580-621,"קנס בסך 1,500 ₪ או 10 ימי מאסר תחתם.",גזר דין
46,SH-16-03-10580-621,"הקנס ישולם ב-3 תשלומים שווים, הראשון עד ליום 1.09.18 ובכל 1 לחודש שלאחריו.",גזר דין
47,SH-16-03-10580-621,"פסילה על תנאי למשך 6 חודשים מלקבל או מלהחזיק רישיון נהיגה, כשהתנאי הוא שהנאשם לא יעבור עבירה לפי פקודת הסמים המסוכנים במשך שנתיים מהיום.",גזר דין
48,SH-16-03-10580-621,לא ראיתי לנכון להורות על פסילה בפועל נוכח העובדה כי הסמים לא נתפסו ברכבו של הנאשם ואין כל אינדיקציה לכך שהוא עשה שימוש ברכב תחת השפעת סמים.,גזר דין
49,SH-16-03-10580-621,הסמים ו/או המוצגים יושמדו.,גזר דין
50,SH-16-03-10580-621,ערעור בזכות לבית המשפט המחוזי בירושלים בתוך 45 יום מהיום.,גזר דין
51,SH-16-03-10580-621,"ניתן היום,  ד' אב תשע""ח, 16 יולי 2018, במעמד המתייצבים.",גזר דין
52,SH-16-03-10580-621,5129371,גזר דין
