,verdict,text,part
0,ME-20-09-28847-705,";בפני כב' השופט בני שגיא, סגן נשיא",בית המשפט המחוזי בתל אביב – יפו
2,ME-20-09-28847-705,"על-ידי ב""כ עו""ד ענת בן-זאב ועו""ד שלי קוטין",מדינת ישראל 
3,ME-20-09-28847-705,"על-ידי ב""כ עו""ד דוד בוחבוט","חנן יבלונקה ת""ז  xxxxxxxxxx"
4,ME-20-09-28847-705,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9.א., 9.ד, 10","חנן יבלונקה ת""ז  xxxxxxxxxx"
5,ME-20-09-28847-705,"הנאשם הורשע על יסוד הודאתו בעבירות של ייצור, הכנה והפקת סמים מסוכנים, לפי סעיף 6 לפקודת הסמים המסוכנים [נוסח חדש], תשל""ג-1973 (להלן - פקודת הסמים או הפקודה); החזקת סם שלא לצריכה עצמית, לפי סעיף 7(א) ו- (ג) רישא לפקודת הסמים; החזקת חצרים לשם הכנת סם מסוכן, לפי סעיף 9(א) ו- (ד) רישא לפקודת הסמים; והחזקת כלים המשמשים להכנת סם מסוכן או לצריכתו, לפי סעיף 10 רישא לפקודת הסמים.",כללי
6,ME-20-09-28847-705,"הסדר הטיעון שגובש בין הצדדים כלל את תיקונו של כתב האישום מבלי שגובשה הסכמה לעניין העונש, ובהקשר זה טען כל צד על-פי מיטב שיקול דעתו.",כללי
7,ME-20-09-28847-705,הנאשם הופנה לשירות המבחן לקבלת תסקיר עובר לשלב הטיעונים לעונש.,כללי
8,ME-20-09-28847-705,"על-פי עובדות כתב האישום המתוקן בשנית, הנאשם שכר בית פרטי בן שלוש קומות ברמת השרון תמורת דמי שכירות בסך  8,000 ₪ לחודש, ובסיוע אדם אחר שזהותו אינה ידועה לתביעה (להלן - האחר), הסב הנאשם את הבית למעבדה לגידול, ייצור והפקת סם מסוכן מסוג קנבוס, בה גידל והפיק 47 ק""ג קנבוס במשך כ- 3 חודשים.",כללי
9,ME-20-09-28847-705,"המעבדה  צוידה, בין היתר, בגופי תאורה ייעודים, מערכות אוורור, השקיה, אדניות וחומרי דישון.",כללי
10,ME-20-09-28847-705,"הנאשם שילם לאחר סך של 10,000 ₪ תמורת סיועו בהקמה.",כללי
11,ME-20-09-28847-705,"על-פי האמור בתסקיר שירות המבחן, מדובר בנאשם בן 40, נעדר הרשעות קודמות, גרוש ואב לשני ילדים בגילאי 6 ו-10, סיים 12 שנות לימוד.",תסקיר שירות המבחן
12,ME-20-09-28847-705,במהלך לימודיו שיחק כדורגל באופן מקצועי אולם פרש עקב פציעה בברך.,תסקיר שירות המבחן
13,ME-20-09-28847-705,שירת שירות צבאי מלא כטבח בבסיס פתוח.,תסקיר שירות המבחן
14,ME-20-09-28847-705,"לאחר שחרורו מהצבא, עבד בבנק במשך 11 שנים.",תסקיר שירות המבחן
15,ME-20-09-28847-705,"במקביל, החל לימודים אקדמאיים במנהל עסקים אך הפסיק לאחר כשנה עקב חוסר עניין ומוטיבציה.",תסקיר שירות המבחן
16,ME-20-09-28847-705,"לאחר מכן עבד במשך 5 שנים במרכז הזמנות של רשת ""קלאב הוטל"", כאשר 3 חודשים עובר למעצרו הוצא לחל""ת בעקבות משבר נגיף הקורונה.",תסקיר שירות המבחן
17,ME-20-09-28847-705,הנאשם נישא בגיל 28.,תסקיר שירות המבחן
18,ME-20-09-28847-705,"לפני כ- 4 שנים התגרש, ועקב כך חווה משבר רגשי ונפשי קשה, בעקבותיו החל לצרוך סמים מסוג קנאביס באופן יום-יומי ובכמות גדולה.",תסקיר שירות המבחן
19,ME-20-09-28847-705,כיום משלם מזונות ומקיים קשר רציף וקרוב עם ילדיו.,תסקיר שירות המבחן
20,ME-20-09-28847-705,הנאשם תיאר קשר קרוב מאד עם בני משפחתו ובפרט עם הוריו אשר מהווים עבורו גורם תמיכה במישורים שונים לאורך השנים.,תסקיר שירות המבחן
21,ME-20-09-28847-705,"לדבריו, הפסיק לצרוך סמים עם פתיחת ההליך הפלילי נגדו.",תסקיר שירות המבחן
22,ME-20-09-28847-705,"שירות המבחן ציין כי הנאשם הופנה ליחידה לטיפול בנפגעי סמים בתל-אביב לצורך בחינת התאמתו להליך טיפולי ואולם הוא לא שיתף פעולה, התקשה להבין את מהות הפנייתו ליחידה, טשטש את דפוסיו ההתמכרותיים ונמצא לא מתאים להשתלב במסגרת זו.",תסקיר שירות המבחן
23,ME-20-09-28847-705,"בהתייחסו לביצוע העבירות בהן הודה, טען הנאשם כי החליט לגדל סמים על רקע שימושו האינטנסיבי והרצון להימנע מרכישת סמים באיכות ירודה מאנשים זרים; כי לא התכוון למכור את הסמים שגידל; ולא ידע כי מדובר בעבירה פלילית.",תסקיר שירות המבחן
24,ME-20-09-28847-705,מהתסקיר עולה כי מדובר בנאשם שהתנהל לאורך השנים באופן תקין אולם מתקשה להתמודד עם מצבי משבר ולחץ ומשייך ביצוע העבירות לשימוש בסמים כדי להימנע מבדיקה מעמיקה של הנסיבות שהביאו אותו לבצען.,תסקיר שירות המבחן
25,ME-20-09-28847-705,"עוד נכתב, כי הנאשם היה ממוקד בהשגת רווחים כלכליים ולצורך כך מוכן לבצע עבירות פליליות.",תסקיר שירות המבחן
26,ME-20-09-28847-705,"כגורמי סיכוי לשיקום נשקלו יכולותיו של הנאשם להסתגל למסגרות שונות, התמדתו במקומות עבודה והיעדר עבר פלילי קודם.",תסקיר שירות המבחן
27,ME-20-09-28847-705,"עם זאת, שירות המבחן התרשם כי הנאשם נוטה לצמצם ולמזער מחומרת מעשיו בביצוע העבירה, מתקשה לבחון המניעים לביצועה, אינו מכיר בהשלכות מעשיו על החברה וניכר כי מרוכז בעצמו ובמחירים האישיים שעלול לשלם.",תסקיר שירות המבחן
28,ME-20-09-28847-705,"אשר על כן, שירות המבחן נמנע מהמלצה טיפולית וסבר כי נדרשת במקרה זה ענישה מוחשית שתסייע בצמצום הסיכון ותהווה עבורו גבול חיצוני ברור.",תסקיר שירות המבחן
29,ME-20-09-28847-705,מטעם ההגנה העידו 3 מכרים של המשפחה:,ראיות לעונש
30,ME-20-09-28847-705,"סנ""צ ניסים דאודי, קצין משטרה לשעבר, אשר מכיר את משפחת הנאשם כ- 25 שנים, סיפר כי מדובר במשפחה נורמטיבית אשר תורמת ומסייעת לנזקקים.",ראיות לעונש
31,ME-20-09-28847-705,העד העיד כי הנאשם אדם חיובי שהקים משפחה לתפארת.,ראיות לעונש
32,ME-20-09-28847-705,"לדבריו, הליך הגירושין הקשה והאמוציונאלי שעבר הנאשם השפיע עליו עמוקות וזו הסיבה להתדרדרות אליה נקלע.",ראיות לעונש
33,ME-20-09-28847-705,"להתרשמותו של העד ומהיכרותו את הנאשם, הנאשם מבין את טעותו ומצר עליה ולא יחזור עליה שוב.",ראיות לעונש
34,ME-20-09-28847-705,"מר קותי ברזילי, משנה למנכ""ל קלאב הוטל, סיפר כי מכיר את משפחת הנאשם כ- 30 שנים.",ראיות לעונש
35,ME-20-09-28847-705,"לדבריו, הוכה בתדהמה כאשר גילה כי הנאשם הסתבך בפלילים הואיל ומדובר במשפחה נורמטיבית לחלוטין.",ראיות לעונש
36,ME-20-09-28847-705,"לשיטתו, מדובר במעידה חד פעמית בודדת ויחידה.",ראיות לעונש
37,ME-20-09-28847-705,"מר גדי גרין, עוזרו האישי של מר עידן עופר, סיפר כי מכיר את משפחת הנאשם עשרות שנים.",ראיות לעונש
38,ME-20-09-28847-705,"לדבריו, הנאשם למד לקח, המשפחה כולה חוותה טלטלה ומקווה כי תינתן לנאשם הזדמנות לחזור לחייו הרגילים.",ראיות לעונש
39,ME-20-09-28847-705,"כמו כן ההגנה הגישה אסופת מסמכים רפואיים בעניינו של הנאשם (נע/1), וכן מכתב המלצה (נע/2).",ראיות לעונש
40,ME-20-09-28847-705,"התובעות, עו""ד ענת בן-זאב ועו""ד שלי קוטין, עמדו בטיעוניהן על הערכים המוגנים הנפגעים כתוצאה ממעשים כגון אלה שביצע הנאשם, על ריבוי תיקי המעבדות המוקמות בעת האחרונה, ועל הצורך להשית ענישה שיהא בה משום ביטוי הולם לעקרון ההלימה.",טענות הצדדים לעונש
41,ME-20-09-28847-705,"התובעות הדגישו כי מדובר במעבדה שפעלה בבית בן שלוש קומות במשך מספר חודשים, כאשר הנאשם הוא האחראי המרכזי והדומיננטי לפעילות המעבדה.",טענות הצדדים לעונש
42,ME-20-09-28847-705,"בשים לב לכמות הסם שנתפסה (47 ק""ג) - שעל-פי מדיניות העמדה לדין של התביעה, תיקי מעבדות בכמויות אלה מוגשים ככלל לבית משפט השלום - סברה התביעה כי יש לקבוע מתחם ענישה שנע בין 24 ל- 48 חודשי מאסר, ולמקם את עונשו של הנאשם בתחתית המתחם, בהתחשב בהודאתו, לקיחת האחריות והיעדר עבר פלילי קודם.",טענות הצדדים לעונש
43,ME-20-09-28847-705,"הסנגור, עו""ד דוד בוחבוט, טען כי המתחם לו עתרה התביעה אינו הולם את נסיבות ביצוע העבירה.",טענות הצדדים לעונש
44,ME-20-09-28847-705,"לשיטתו, פסיקת בית המשפט העליון מלמדת כי קיימת הבחנה בין מעבדות סמים ""קלים"" לבין מעבדות סמים ""קשים"" ועניינו של הנאשם לא מגלה חומרה מיוחדת - הן בשל סוג הסם והן בשל הכמות שנתפסה - ועל כן יש ליתן לכך ביטוי במסגרת גזר הדין.",טענות הצדדים לעונש
45,ME-20-09-28847-705,"הסנגור הוסיף וטען כי הגם שהנאשם לא הסתדר עם קצינת המבחן ועל אף ששירות המבחן לא בא בהמלצה טיפולית, הרי שמדובר בנאשם בן 40, נעדר עבר פלילי, שעשה כברת דרך, קיבל אחריות מלאה על מעשיו, הודה בהזדמנות הראשונה והביע חרטה כנה.",טענות הצדדים לעונש
46,ME-20-09-28847-705,"הסנגור עתר להתחשב גם בנסיבותיו האישיות המורכבות של הנאשם, במצבו הרפואי ובקושי שחווה עת הוחזק במעצר במשך חודש ימים - דבר שגם לנאשם לזעזוע עמוק, הבנה והפנמה של מעשיו.",טענות הצדדים לעונש
47,ME-20-09-28847-705,"בהינתן כלל הטיעונים, סבר הסנגור כי יש מקום לקבוע מתחם ענישה שנע בין מספר חודשי מאסר שניתן לרצות בעבודות שירות ל- 18 חודשי מאסר ולהסתפק בענישה שלא מאחורי סורג ובריח.",טענות הצדדים לעונש
48,ME-20-09-28847-705,"הנאשם, במילותיו האחרונות לעונש, הביע צער על הסתבכותו.",טענות הצדדים לעונש
49,ME-20-09-28847-705,"דומה, כי אין צורך להכביר מילים על החומרה הטמונה במעשים כגון אלו שביצע הנאשם, אשר פוגעים במגוון ערכים חברתיים ובהם הגנה על הציבור מפני הנזקים הישירים שנגרמים לגופם של הצרכנים הפוטנציאליים, והנזקים העקיפים שנגרמים כתוצאה מביצוע עבירות רכוש ואלימות הנלוות לצריכת הסם.",דיון והכרעה
50,ME-20-09-28847-705,לא אחת התייחסתי לתופעת ריבוי המעבדות אשר מוקמות בעת האחרונה כפי שנלמד מכתבי האישום המוגשים חדשות לבקרים לבתי המשפט (וניתן להניח כי רק חלקן נתפסות על-ידי המשטרה).,דיון והכרעה
51,ME-20-09-28847-705,"מדובר בתופעה נפוצה ומסוכנת המחייבת ענישה הולמת, גם מקום בו מדובר בסמים ""קלים"" כגון קנבוס.",דיון והכרעה
52,ME-20-09-28847-705,דברים אלה יפים למקרה שבפניי.,דיון והכרעה
53,ME-20-09-28847-705,"באשר למידת הפגיעה בערכים המוגנים, הרי שזו צריכה להילמד מאופייה של המעבדה וכמות הסם.",דיון והכרעה
54,ME-20-09-28847-705,"בענייננו מדובר במעבדה ""רגילה"", שהכילה ציוד ""סטנדרטי"" המוחזק דרך קבע במעבדות - גופי תאורה ייעודיים, מערכות אוורור והשקיה, אדניות וחומרי דישון.",דיון והכרעה
55,ME-20-09-28847-705,"כמות הסם (47 ק""ג) אינה מבוטלת, ואולם תיקי מעבדות בכמויות אלה מוגשים לבתי משפט השלום על-פי מדיניות העמדה לדין של התביעה, כך שיש לנתון זה השפעה על מתחם העונש ההולם שייקבע.",דיון והכרעה
56,ME-20-09-28847-705,"במסגרת נסיבות ביצוע העבירה יש ליתן את הדעת גם לתכנון שקדם לביצוע העבירה, אשר בא לידי ביטוי בשכירת הבית ובהתקנת הציוד הרלוונטי.",דיון והכרעה
57,ME-20-09-28847-705,"מכתב האישום עולה כי הנאשם אמנם הסתייע בשלב כלשהו באדם אחר שזהותו אינה ידועה, ואולם אין מחלוקת כי חלקו של הנאשם בנסיבות העניין היה מרכזי ודומיננטי.",דיון והכרעה
58,ME-20-09-28847-705,הסיבות שהביאו את הנאשם לביצוע העבירות הן כלכליות (ראו עמ' 3 לתסקיר).,דיון והכרעה
59,ME-20-09-28847-705,הנזק הפוטנציאלי שהיה עלול להיגרם מהפצת הסם והמשך הפקתו הוא משמעותי.,דיון והכרעה
60,ME-20-09-28847-705,"יחד עם זאת, הנזק הקונקרטי נמנע מאחר שהנאשם נתפס טרם הפצתו.",דיון והכרעה
61,ME-20-09-28847-705,"בהינתן האמור, ניתן לסכם את מידת הפגיעה בערכים המוגנים, כבינונית.",דיון והכרעה
62,ME-20-09-28847-705,"בבחינת מדיניות הענישה הנוהגת, מצאתי את פסקי הדין הבאים כרלוונטיים:",דיון והכרעה
63,ME-20-09-28847-705,"מטבע הדברים, כל פסק דין כולל היקף שונה של גידול סמים.",דיון והכרעה
64,ME-20-09-28847-705,"על יסוד כלל הנתונים אשר פורטו לעיל, ראיתי להעמיד את מתחם העונש ההולם ברף התחתון שלו על 20 חודשי מאסר וברף העליון שלו על 45 חודשי מאסר.",דיון והכרעה
65,ME-20-09-28847-705,"באשר לעונש המתאים לנאשם, נדמה - והצדדים אינם חלוקים בהקשר זה - כי כל הנסיבות שאינן קשורות בביצוע העבירה פועלות במקרה דנא לזכותו של הנאשם, ויש בהן כדי להצדיק את אימוץ הרף התחתון של מתחם העונש ההולם:",דיון והכרעה
66,ME-20-09-28847-705,"הנאשם לקח אחריות על מעשיו בשלב מוקדם של ההליך, הודה בעובדות כתב האישום המתוקן והביע חרטה.",דיון והכרעה
67,ME-20-09-28847-705,"מעבר לחיסכון בזמן הציבורי, יש בהודאתו כדי ללמד על הפנמת הפסול במעשיו.",דיון והכרעה
68,ME-20-09-28847-705,לזכותו של הנאשם נזקפת גם העובדה שזוהי הרשעתו הראשונה בפלילים.,דיון והכרעה
69,ME-20-09-28847-705,"נוכח גילו של הנאשם (40 שנים), יש לכך משמעות מוגברת.",דיון והכרעה
70,ME-20-09-28847-705,"גם נסיבותיו האישיות המורכבות של הנאשם, כפי שבאו לידי ביטוי בתסקיר שירות המבחן, בטיעוני ההגנה ובעדויות שנשמעו בפניי לעניין העונש - עומדות לזכותו.",דיון והכרעה
71,ME-20-09-28847-705,"כאמור, הליך הגירושין שעבר הנאשם היווה עבורו ""נקודת תפנית"", בעקבותיה החל לצרוך באופן יום-יומי סמים ובהמשך גם ביצע את העבירות הפליליות מושא הליך זה.",דיון והכרעה
72,ME-20-09-28847-705,עד אותו משבר רגשי היה אדם נורמטיבי ששירת שירות צבאי מלא והתמיד במסגרות תעסוקתיות.,דיון והכרעה
73,ME-20-09-28847-705,יש לציין בחיוב גם את התגייסות בני משפחתו (ובפרט הוריו) לצדו של הנאשם.,דיון והכרעה
74,ME-20-09-28847-705,יש בכך כדי להוות גורם מצמצם סיכון.,דיון והכרעה
75,ME-20-09-28847-705,"נתתי דעתי למצבו הרפואי של הנאשם, כפי שנטען מפי סנגורו.",דיון והכרעה
76,ME-20-09-28847-705,לא נעלמה מעיני הימנעות שירות המבחן מהמלצה טיפולית בעניינו של הנאשם בעקבות נטייתו למזער מחומרת מעשיו והעדר שיתוף פעולה מצדו.,דיון והכרעה
77,ME-20-09-28847-705,"יחד עם זאת, כפי ששירות המבחן ציין, מדובר בנאשם שהתנהל לאורך השנים באופן תקין.",דיון והכרעה
78,ME-20-09-28847-705,התרשמתי כי אין צורך במאמצים כבירים להחזירו למוטב וניכר כי ההליך הפלילי הרתיע אותו באופן משמעותי.,דיון והכרעה
79,ME-20-09-28847-705,"על יסוד כלל השיקולים שפורטו לעיל, ראיתי להטיל על הנאשם את העונשים הבאים:",דיון והכרעה
80,ME-20-09-28847-705,20 חודשי מאסר לריצוי בפועל (בניכוי ימי מעצרו 1.9.2020 עד 29.9.2020).,דיון והכרעה
81,ME-20-09-28847-705,"הנאשם יתייצב ביום 17.10.2021 שעה 09:00 במתקן ניצן או במתקן אחר עליו יורה שב""ס במסגרת הליך המיון המוקדם, ככל שייערך כזה.",דיון והכרעה
82,ME-20-09-28847-705,"6 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג פשע.",דיון והכרעה
83,ME-20-09-28847-705,"חודש (1) מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון.",דיון והכרעה
84,ME-20-09-28847-705,"קנס בסך 3,000 ₪ אשר ישולם ב- 10 תשלומים חודשיים שווים החל מיום 1.11.2021 ועד לסיום התשלומים או 30 ימי מאסר תמורתו.",דיון והכרעה
85,ME-20-09-28847-705,בקביעת הקנס התחשבתי בדמי המזונות שמשלם הנאשם עבור ילדיו הקטינים.,דיון והכרעה
86,ME-20-09-28847-705,ניתן צו כללי למוצגים לשיקול דעת קצין משטרה ו/או התביעה.,דיון והכרעה
87,ME-20-09-28847-705,הציוד שנתפס במעבדה יחולט או יושמד.,דיון והכרעה
88,ME-20-09-28847-705,הסמים יושמדו.,דיון והכרעה
89,ME-20-09-28847-705,זכות ערעור כחוק.,דיון והכרעה
90,ME-20-09-28847-705,"ניתן היום,  ו' תשרי תשפ""ב, 12 ספטמבר 2021, במעמד הצדדים.",דיון והכרעה
