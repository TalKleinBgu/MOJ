,verdict,text,part
0,SH-19-08-26928-277,"יחידת תביעות שלוחת רחובות- ע""י עוה""ד יעל גבעוני","

מדינת ישראל"
1,SH-19-08-26928-277,"ע""י עוה""ד חן בן חיים",מאיר גיל לוגסי
2,SH-19-08-26928-277,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 9.א., 9.ד, 13א, 19",מאיר גיל לוגסי
3,SH-19-08-26928-277,"חוק העונשין, תשל""ז-1977: סע'  40ג(ב), 40ד, 40ד(א)., 400",מאיר גיל לוגסי
4,SH-19-08-26928-277,"הנאשם הודה בהתאם להסדר טיעון דיוני בעובדות כתב האישום המתוקן האוחז בחובו שלושה אישומים והורשע בגידול סמים, עבירה לפי סעיף 6 לפקודת הסמים המסוכנים, התשל""ג–1973 (להלן: הפקודה), בהחזקת חצרים לעישון או הכנת סמים או מכירתו או עשיית עסקה אחרת שלא בהיתר לפי סעיף 9(א)+9(ד) לפקודה, החזקת סם שלא לצריכה עצמית עבירה לפי סעיף 7(א)+7(ג) רישא לפקודה, נטילת חשמל וגניבה עבירה לפי סעיף 400 לחוק העונשין, התשל""ז–1977 (להלן: חוק העונשין) ובריבוי עבירות של סחר בסם מסוכן לפי סעיף 13+19א לפקודה.",גזר דין
5,SH-19-08-26928-277,"בהסכמת הצדדים, התבקש שירות המבחן להכין תסקיר אשר ייבחן את נסיבות ביצוע העבירה כמו גם את נסיבותיו האישיות של הנאשם.",גזר דין
6,SH-19-08-26928-277,הסדר הטיעון הדיוני לא כלל הסכמה לעניין העונש וכל צד טען כראות עיניו.,גזר דין
7,SH-19-08-26928-277,"בהתאם לעובדות האישום הראשון, במועד שאינו ידוע במדויק מספר חודשים עובר ליום 1.8.2019 הקים הנאשם באחד מחדרי הבית ובמחסן שתי מעבדות לגידול סמים מסוכנים מסוג קנבוס.",גזר דין
8,SH-19-08-26928-277,"לצורך כך הצטייד הנאשם בשנאים, נרות לחץ גבוה, מזגנים מאווררים, מפוחים, צינורות כסף, אדניות, חומרי דישון וציוד נוסף לגידול ועיסוק בסם.",גזר דין
9,SH-19-08-26928-277,"כמו כן, חיבר הנאשם ללא רשות כבל  בדרך העוקפת את מונה החשמל וצרך חשמל שאינו זכאי לו בשווי של 3,225.69 ₪.",גזר דין
10,SH-19-08-26928-277,"המעבדה הכילה 124 שתילים וסמים בתפזורת סם מסוכן מסוג קנבוס במשקל נטו כולל של 13.5891 ק""ג.",גזר דין
11,SH-19-08-26928-277,"בהתאם לעובדות האישום השני, בין הנאשם לבין ימית אברזל (להלן: ימית) היכרות ארוכת שנים.",גזר דין
12,SH-19-08-26928-277,על רקע הידיעה כי הנאשם עוסק בסמים בהזדמנויות שונות פנתה ימית לנאשם בבקשה כי ימכור ויספק לה סם מסוג קנאביס.,גזר דין
13,SH-19-08-26928-277,ביום 29.7.2019 מכר הנאשם לימית סם במשקל 10 גרם בתמורה ל-700 ₪.,גזר דין
14,SH-19-08-26928-277,"ביום 29.4.2019 מכר הנאשם לימים סם במשקל 20 גרם המחולק ל-4 שקיות וכל שקית מכילה 5 גרם בתמורה ל-1000 ₪, ובתאריך 26.5.2019 סיפק לימית סם במשקל 15 גרם וכל שקית מכילה 5 גרם של הסם.",גזר דין
15,SH-19-08-26928-277,"בהתאם לעובדות האישום השלישי כארבעה חודשים עובר ליום 1.8.2019 ובשתי הזדמנויות שונות סיפק הנאשם להגר ניסימו עמה קיימת לו היכרות מוקדמת, סם מסוכן מסוג קנבוס במשקל 10 גרם תמורת 700 שקלים בכל עסקה.",גזר דין
16,SH-19-08-26928-277,תסקיר ראשון מיום 11.9.2020 (להלן: התסקיר הראשון),תסקירי שירות המבחן
17,SH-19-08-26928-277,"הנאשם בן 57, רווק, מתגורר כיום עם אמו באשדוד.",תסקירי שירות המבחן
18,SH-19-08-26928-277,טרם ביצוע העבירה התגורר במושב גן הדרום ולא עבד במשך שנים.,תסקירי שירות המבחן
19,SH-19-08-26928-277,"לנאשם ילדה בת 7 ממערכת יחסים זוגית מעברו, המתגוררת עם אמה ברחובות ולו קשר רציף עמה.",תסקירי שירות המבחן
20,SH-19-08-26928-277,הנאשם בגיל צעיר נפל קורבן למעשה עבירה ומפאת צנעת הפרט לא ארחיב.,תסקירי שירות המבחן
21,SH-19-08-26928-277,"הנאשם הדחיק הפגיעה שעבר ולא שיתף את הסובבים אודותיה, על רקע זאת התקשה לשמור על משמעת והחלו להופיע בעיות התנהגות.",תסקירי שירות המבחן
22,SH-19-08-26928-277,"אביו של הנאשם הגיב לבעיות התנהגות אלו באלימות ממושכת וקיצונית עד לגיוסו לצה""ל.",תסקירי שירות המבחן
23,SH-19-08-26928-277,הנאשם ריצה תקופות מאסר קצרות בבית כלא צבאי בגין בעיות משמעת.,תסקירי שירות המבחן
24,SH-19-08-26928-277,"במהלך השנים, התקשה הנאשם לגלות יציבות תעסוקתית, ניהל רשת מסעדות באשדוד יחד עם אחיו ואביו עד שנקלע לקשיים כלכליים וקרס, עבד בתחום התיווך, כעצמאי במתן שירות לצילומי סרטים ועד לפני שלוש שנים עבד בחברה לפיתוח קווי מים.",תסקירי שירות המבחן
25,SH-19-08-26928-277,מאז אינו עובד.,תסקירי שירות המבחן
26,SH-19-08-26928-277,"הנאשם החל להשתמש בסמים מסוג קנבוס בשנות העשרים לחייו ולדבריו הפסיק השימוש עד שנת 2000, אז חזר לשימוש באופן מזדמן, ושלל שימוש באלכוהול.",תסקירי שירות המבחן
27,SH-19-08-26928-277,"הנאשם סיפר כי רק לאחר שנים רבות שיתף את משפחתו בטראומה שחווה עת נפל קורבן לעבירה, ומסר כי אביו הגיב בצער רב על אי ידיעתו ועל האלימות שהפגין כלפיו לאורך ילדותו והתבגרותו.",תסקירי שירות המבחן
28,SH-19-08-26928-277,"לדבריו, מספר חודשים לאחר ששיתף הנאשם אודות הפגיעה בו, אביו שם קץ לחייו, וממכתב שהותיר  בלכתו נראה כי לא הצליח להכיל את רגשות האשם והכאב.",תסקירי שירות המבחן
29,SH-19-08-26928-277,"בפברואר 2020, השתלב הנאשם לראשונה בטיפול פרטני במרכז בתחום נפגעי סמים.",תסקירי שירות המבחן
30,SH-19-08-26928-277,"ועדת האבחון במרכז התרשמה כי הנאשם אדם מאורגן, בעל יכולת תפקוד גבוהה, חווה טראומה מתמשכת שלא עובדה ואליה התווספו טראומות נוספות בבגרותו שלא עובדו גם הן.",תסקירי שירות המבחן
31,SH-19-08-26928-277,עוד התרשמו כי הנאשם התמסר למפגש הטיפולי מיד וניכר כי מעוניין לשתף ולתת ביטוי לזיכרונותיו הכואבים על אף הקושי.,תסקירי שירות המבחן
32,SH-19-08-26928-277,"להערכתם, הנאשם מצא בקנביס פתרון להרגעה עצמית לצד הצורך בתפקוד מרבי, מקטין השימוש שלו וההתעסקות בו ונמצא על רצף ההתמכרות על כן סברו כי הנאשם זקוק לסיוע מקצועי וטיפולי.",תסקירי שירות המבחן
33,SH-19-08-26928-277,"הוועדה ביקשה לדייק את המוקד הטיפולי בבניית תכנית הטיפול לנוכח התלבטותם האם המוקד העיקרי הוא מתן מענה מקצועי וטיפולי בתחום הסמים, כאשר הנאשם אינו מודע למהות השימוש ולצורך במזעור סיכונים עתידיים, או שמא טיפול ממוקד בטראומה הלא מעובדת במרכז ייעודי לכך.",תסקירי שירות המבחן
34,SH-19-08-26928-277,עוד צוינו סוגיות צפויות – ניסיונות הנאשם לקבל אישור לטיפול בקנביס רפואי.,תסקירי שירות המבחן
35,SH-19-08-26928-277,"שירות המבחן התרשם מהנאשם כנעדר קווים עברייניים באישיותו, בעל יכולות קוגניטיביות וורבליות גבוהות, גילה ברוב חייו יכולות תפקוד מיטיבות, משמש אב נוכח ומעורב בחיי ביתו ומהווה עבורה כעוגן וכדמות מיטיבה, מגלה מודעות למורכבות במצבו, מגלה אחריות למעשיו וההליכים המשפטיים המתנהלים כנגדו מהווים עבורו גורם הרתעתי.",תסקירי שירות המבחן
36,SH-19-08-26928-277,"לצד זאת, שירות המבחן כי הנאשם חווה טראומה ממושכת בילדותו ומעולם לא עיבדה או טיפול בהשלכותיה, נטייתו למעורבות שולית טמונה בפגיעה שעבר ובאי היכולת שלו לתפקד באופן תקין במצבי דחק, קושי או משבר, הנאשם בעל פגיעה בתחושת הערך עצמי שלו, מתקשה ליתן אמון וליצור קשרים משמעותיים, הפך לאדם מופנם וסגור בעל קושי קיצוני ביצירת מערכות יחסים קרובות לאורך זמן.",תסקירי שירות המבחן
37,SH-19-08-26928-277,כמו כן התרשמו כי לצד הטראומה מילדותו נושא הנאשם על כתפיו רגשות אשם ובושה באשר לחשיפת הפגיעה בפני משפחתו ולאופן בו סיים אביו את חייו.,תסקירי שירות המבחן
38,SH-19-08-26928-277,"להערכתם, הנאשם פנה לשימוש בסמים ופיתח בהם תלות כמפלט להתמודדות עם מכאובי חייו, והפנים בצורה קיצונית אמונה לפיה אם ישתף בטראומה שעבר יאלץ לשלם מחיר שלא יוכל לעמוד בו.",תסקירי שירות המבחן
39,SH-19-08-26928-277,"עוד התרשם שירות המבחן כי לאחר שנים בהן היה הנאשם עצמאי בעיסוקו באופן מוצלח ומיטבי, התקשה להתמודד עם כישלון ועם פשיטת הרגל ומאז מתקשה לגלות יציבות תעסוקתית.",תסקירי שירות המבחן
40,SH-19-08-26928-277,"כמו כן להערכתם הקושי בהתמודדות עם דוחק כלכלי בשילוב היעדר מערכות תמיכה בחייו של הנאשם, גרמו לאחרון לפנות להתנהלות שולית.",תסקירי שירות המבחן
41,SH-19-08-26928-277,"עם זאת כאמור, הנאשם מגלה מודעות למצבו ומגלה אחריות למעשיו.",תסקירי שירות המבחן
42,SH-19-08-26928-277,"להערכת שירות המבחן רמת הסיכון להישנות עבירות בתחום הסמים, ללא טיפול בפגיעה טראומה מינית, הינה משמעותית, מאחר והנאשם הופנה לטיפול במרכז ייעודי הומלץ על  תקופת ניסיון טיפולי למשך ארבעה חודשים.",תסקירי שירות המבחן
43,SH-19-08-26928-277,תסקיר שני מיום 1.10.2020 (להלן: התסקיר השני),תסקירי שירות המבחן
44,SH-19-08-26928-277,"שירות המבחן מסר כי הנאשם הופנה לאבחון וטיפול לתחנה לטיפול בנפגעי סמים מחודש פברואר 2020 וממתין לקבלת דו""ח סוציאלי מהתחנה לטיפולי נפגעי סמים שבאשדוד, מכאן שנזקק לפרק זמן ממושך יותר ולדחייה נוספת לקבלת תסקיר אודות הנאשם.",תסקירי שירות המבחן
45,SH-19-08-26928-277,תסקיר שלישי מיום 18.2.2021 (להלן: התסקיר השלישי),תסקירי שירות המבחן
46,SH-19-08-26928-277,"שירות המבחן עדכן כי הנאשם הופנה למרכז ייעודי לטיפול בפגיעה שחווה, נמסר כי הוא משתף פעולה באופן מלא, מתמיד ומגיע לכל הפגישות שנקבעו בזמן, מביע מוטיבציה, מביע נכונות להתבוננות ובחינת תכנים תוך נפשיים.",תסקירי שירות המבחן
47,SH-19-08-26928-277,"להתרשמות שירות המבחן, הנאשם מצוי בתחילת תהליך לקידום מצבו כשהוא לוקח אחריות על התנהלותו ומבטא רצון להמשיך הטיפול ולערוך שינויים בחייו.",תסקירי שירות המבחן
48,SH-19-08-26928-277,"שירות המבחן סבר כי יש לעשות שימוש במעמד משפטי כקטליזטור טיפולי, ועתר לדחות הדיון לבחינה ומעקב אחר הניסיון הטיפולי.",תסקירי שירות המבחן
49,SH-19-08-26928-277,תסקיר רביעי מיום 18.5.2021 (להלן: התסקיר הרביעי),תסקירי שירות המבחן
50,SH-19-08-26928-277,"שירות המבחן פירט אודות שיחה שקיים עם הנאשם, האחרון מסר כי מצוי בתנאים מגבילים הכוללים מעצר בית לילי, מתקשה להימצא בתנאים מגבילים לאורך זמן.",תסקירי שירות המבחן
51,SH-19-08-26928-277,"שיתף כי עם סיום ההליכים הפליליים בכוונתו לחזור למעגל העבודה ולנהל אורח חיים נורמטיבי, וכי על רקע החוויות הקשות שעבר והצפתן, נהג להעסיק עצמו באופן אינטנסיבי על מנת להימנע מההצפה הרגשית שחווה, ובהתאמה צריכת הסמים וגידול המסים לצריכתו העצמית היוו דרך נוספת להימנע מההצפה של הרגשות הקשים.",תסקירי שירות המבחן
52,SH-19-08-26928-277,הנאשם מסר כי הבין שעובר על החוק בהתנהלותו אך בחירותיו הושפעו מקשייו להתמודד עם הטראומה שחווה והשלכותיה.,תסקירי שירות המבחן
53,SH-19-08-26928-277,"לדבריו של הנאשם, פיתח קשרי אמון וכנות עם המטפל, וכיום ביכולתו לדבר על הפגיעה שחווה באופן גלוי ולבטא רגשותיו.",תסקירי שירות המבחן
54,SH-19-08-26928-277,"עוד מסר כי תהליך ההכרה בפגיעה והשלכותיה מסייע לו בהבנת התנהלותו וקשייו לאורך השנים, וכי הקשר הטיפולי מהווה עבורו מקור לתמיכה ולביטחון.",תסקירי שירות המבחן
55,SH-19-08-26928-277,"בהתאם ביטא שביעות רצון מהטיפול במרכז הייעודי בו שולב, וסיפר כי כיום מבין שצריכת הסמים היוותה עבורו דרך להקלה על התמודדות עם הטראומה שחווה וכיום אין הוא זקוק לחומרים משני תודעה לצורך ההתמודדות, שהרי ביכולתו לדבר על הפגיעה המינית שעבר.",תסקירי שירות המבחן
56,SH-19-08-26928-277,שירות המבחן מסר כי בבדיקות לאיתור שרידי סם שמסר הנאשם ביחידה להתמכרויות לא נמצאו שרידי סם.,תסקירי שירות המבחן
57,SH-19-08-26928-277,"גורמי הטיפול במרכז בו שולב מסרו כי הנאשם מגיע לטיפול באופן קבוע מזה כחמישה חודשים, משתף בתכנים וערוך להתבוננות לבחינת תכנים פנימיים כחלק מעיבוד טראומות מעברו.",תסקירי שירות המבחן
58,SH-19-08-26928-277,שירות המבחן התרשם כי הרקע לביצוע העבירות וצריכת הסמים היה התמודדותו של הנאשם עם הפגיעה והעדר אלטרנטיבות להתמודדות מקדמת.,תסקירי שירות המבחן
59,SH-19-08-26928-277,להערכת שירות המבחן המשך הליך הטיפול יפתח דרכי התמודדות מקדמות עם פגיעות באופן מיטיב יותר.,תסקירי שירות המבחן
60,SH-19-08-26928-277,שירות המבחן סבור כי המשך טיפול יפחית מסיכון להישנות התנהגות עוברת חוק.,תסקירי שירות המבחן
61,SH-19-08-26928-277,"והמלצתו להעמיד הנאשם במבחן  למשך שנה, במהלו ימשיך הטיפול במרכז, לצד עונש ממשי חינוכי בדמות שירות לתועלת הציבור, מאסר מותנה והתחייבות כספית.",תסקירי שירות המבחן
62,SH-19-08-26928-277,תסקיר חמישי מיום 7.6.2021 (להלן: התסקיר החמישי),תסקירי שירות המבחן
63,SH-19-08-26928-277,"שירות המבחן מסר את תכנית השל""צ שהציע בעניינו של הנאשם, בהיקף של 250 שעות במסגרת עמותת ""אנוש"", עמותה לטיפול ושיקום מתמודדי נפש, בתפקיד הדרכת חוגים והוראה.",תסקירי שירות המבחן
64,SH-19-08-26928-277,"המאשימה בטיעוניה עמדה על הערכים החברתיים המוגנים שנפגעו כתוצאה מביצוע העבירות בהן הורשע הנאשם ובהם הגנה על שלום ובריאות הציבור, מניעת נזקים נלווים לשימוש בסמים ובפרט היותו של נגע הסמים כמחולל פשיעה.",טיעוני הצדדים לעונש
65,SH-19-08-26928-277,"המאשימה הרחיבה אודות נסיבות ביצוע העבירה, התכנון שקדם לביצוען כאשר הנאשם פעל להצטייד בציוד מתאים לגידול סם, התחבר ללא רשות לכבל חשמל העוקף את מונה החשמל.",טיעוני הצדדים לעונש
66,SH-19-08-26928-277,"כן הפנתה המאשימה לגודלה של המעבדה אשר הוקמה באחד החדרים בבית וכן במחסן הבית, והימצאותם של 124 שתילים במשקל 13.5 ק""ג של סם מסוכן מסוג קנבוס, לצד סמים במשקלים שונים שפוזרו ברחבי הבית, כפי שאפשר לראות בתצלומים (ת/1).",טיעוני הצדדים לעונש
67,SH-19-08-26928-277,חומרה ייתרה ביקשה לראות המאשימה במעשיו של הנאשם באישומים השני והשלישי אשר סיפק ומכר את הסמים למשתמשים שונים.,טיעוני הצדדים לעונש
68,SH-19-08-26928-277,המאשימה סבורה כי בנוגע לאישום הראשון מתחם העונש ההולם נע בין 12 ועד 36 חודשי מאסר ובנוגע לאישום השני והשלישי המתחם נע בין 8 ועד 18 חודשי מאסר לצד רכיבי ענישה נוספים.,טיעוני הצדדים לעונש
69,SH-19-08-26928-277,עם זאת המאשימה עתרה לקביעת מתחם עונש הולם אחד בנוגע לשלושת האישומים כנע בין 24 ועד 48 חודשים לצד רכיבי ענישה נוספים.,טיעוני הצדדים לעונש
70,SH-19-08-26928-277,עתירתה זו תמכה בפסיקה.,טיעוני הצדדים לעונש
71,SH-19-08-26928-277,המאשימה הוסיפה וסקרה את התסקירים בעניינו של הנאשם והדגישה כי היא אינה מתעלמת מתסקירי שירות המבחן או מנסיבותיו האישיות של הנאשם אלא שלטעמה ההמלצה בסופם אינה הולמת את חומרת העבירות בהן הורשע הנאשם או את מדיניות הענישה המחמירה אותה יש לנקוט כנגד סוחרי סמים.,טיעוני הצדדים לעונש
72,SH-19-08-26928-277,"כך או אחרת, נטען כי בית המשפט אינו כבול בהמלצות שירות המבחן.",טיעוני הצדדים לעונש
73,SH-19-08-26928-277,"בסופו של דבר, לנוכח עברו הפלילי של הנאשם (עת/1), הודייתו והחיסכון בזמן שיפוטי, נסיבותיו האישיות והתהליך השיקומי בעניינו של הנאשם, עתרה המאשימה להשית על הנאשם עונש מאסר בפועל בן 30 חודשים, מאסר מותנה וקנס.",טיעוני הצדדים לעונש
74,SH-19-08-26928-277,באת כוח הנאשם טענה כי המתחם לו עותרת המאשימה מחמיר יתר על המידה ואינו תואם את נסיבות המקרה ומדיניות הענישה הנוהגת ואף לא את התהליך השיקומי שעבר הנאשם.,טיעוני הצדדים לעונש
75,SH-19-08-26928-277,בטיעוניה עמדה על נסיבות ביצוע העבירה.,טיעוני הצדדים לעונש
76,SH-19-08-26928-277,"הנאשם הודה מיד בתחנת המשטרה, שיתף פעולה עם חוקריו ומסר להם כי נהג למכור לספק את הסם ומיוזמתו מסר את שמותיהן של חברותיו.",טיעוני הצדדים לעונש
77,SH-19-08-26928-277,"מבלי להקל ראש נטען כי מדובר בסם מסוכן מסוג קנאביס שאינו נחשב לסם מהקשיים, והכמויות אינן גדולות באופן יחסי, כמו גם לא התמורה שהתקבלה בגינן.",טיעוני הצדדים לעונש
78,SH-19-08-26928-277,"כן נטען כי לא מדובר במערך הפצה ""קלאסי"" או מתוחכם כפי שאפשר לראות בתיקי סחר כגון ""טלגראס"", אלא כמי שמכר לחברותיו הקרובות.",טיעוני הצדדים לעונש
79,SH-19-08-26928-277,"לנוכח אלו לטעם באת כוח הנאשם, הפגיעה בערכים המוגנים היא בינונית נמוכה.",טיעוני הצדדים לעונש
80,SH-19-08-26928-277,באת כוח הנאשם עתרה לקביעת מתחם עונש הולם אחד בנוגע לשלושת האישומים כנע בין 8 ועד 24 חודשי מאסר בפועל וענישה נלווית.,טיעוני הצדדים לעונש
81,SH-19-08-26928-277,עמדתה זו תמכה בפסיקה.,טיעוני הצדדים לעונש
82,SH-19-08-26928-277,במוקד טיעוניה עמדה באת כוח הנאשם על התהליך השיקומי שעבר הנאשם ועל נסיבות חייו המורכבות שפורטו בהרחבה בתסקירי שירות המבחן והיותו של הנאשם אב לילדה בת 7 הסובלת ממחלה בריאותית קשה.,טיעוני הצדדים לעונש
83,SH-19-08-26928-277,"באת כוח הנאשם הרחיבה על התהליך הארוך והממושך בו השתלב הנאשם, כך בתחילת הדרך שולב בטיפול ביחידה לנפגעי סמים, לאחר מכן במרכז ייעודי לטיפול בנפגעי עבירה ולאורך כל הדרך שיתף פעולה באופן מלא עם שירות המבחן ולשביעות רצונם.",טיעוני הצדדים לעונש
84,SH-19-08-26928-277,"מעבר לכך ביקשה באת כוח הנאשם כי יינתן משקל הולם לכך שהנאשם תיקן את המחדל ושילם חובו לחברת החשמל (נ/2), להודיה והחיסכון בזמן שיפוטי, עברו הישן של הנאשם, משך התקופה בה שהה ולאחר מכן בתנאים מגבילים וחלוף הזמן.",טיעוני הצדדים לעונש
85,SH-19-08-26928-277,באת כוחו של הנאשם הדגישה את הפגיעה הצפויה למשפחתו של הנאשם ככל שיוטל עליו עונש מאסר שכן הוא ביתו כיום בגיל 8 סובלת ממחלה נדירה והיא נזקקת לטיפולים רפואיים מעת לעת.,טיעוני הצדדים לעונש
86,SH-19-08-26928-277,"לסיכום נטען כי זהו המקרה בו יש לבכר שיקולי שיקום ולסטות ממתחם העונש ההולם כהמלצת שירות המבחן, ולמצער להסתפק בעונש מאסר שיכול וירוצה בעבודות שירות לצד רכיבי ענישה נוספים.",טיעוני הצדדים לעונש
87,SH-19-08-26928-277,הנאשם בדברו האחרון הביע צער וחרטה.,טיעוני הצדדים לעונש
88,SH-19-08-26928-277,"הנאשם ייחס חשיבות רבה להזדמנות שניתנה לו על ידי בית המשפט להשתלב בתהליך הטיפולי, הוא עמד על השינויים שחלו בעקבותיו והסביר כי על אף הקשיים עמם התמודד, מ""מעז יצא מתוק"" כלשונו.",טיעוני הצדדים לעונש
89,SH-19-08-26928-277,"הנאשם שיתף את הבנתו באשר לקנאביס אשר שימש כהדחקה ובריחה מהכאב אותו חווה וכיצד הבנה זו הפכה את חייו לקלים יותר, לראשונה מבין את מורכבות האירועים שחווה בחייו, לראשונה זוכה להעמיק באלו, לדבר ולטפל.",טיעוני הצדדים לעונש
90,SH-19-08-26928-277,"כן שיתף כי הוא רואה את השינוי שבחייו ובייחוד בקשר ובהתנהלות שלו עם ביתו: ""אני רואה את זה עם הבת שלי, את הרוגע שלי.",טיעוני הצדדים לעונש
91,SH-19-08-26928-277,הילדה עכשיו בת 8 וחצי.,טיעוני הצדדים לעונש
92,SH-19-08-26928-277,הילדה נמצאת אצלי 6 ימים ואצל אמא שלה 7 ימים.,טיעוני הצדדים לעונש
93,SH-19-08-26928-277,הנאשם הוסיף ושיתף כי לביתו מערכת חיסונית מאד נמוכה ונדרשת לטיפולים רפואיים שונים בהן וחולק הטיפול באופן שווה עם אמה.,טיעוני הצדדים לעונש
94,SH-19-08-26928-277,דיון והכרעה,טיעוני הצדדים לעונש
95,SH-19-08-26928-277,קביעת מתחם העונש ההולם,טיעוני הצדדים לעונש
96,SH-19-08-26928-277,ביישום מבחן הקשר ההדוק בעניינו.,טיעוני הצדדים לעונש
97,SH-19-08-26928-277,"אישומים 2+3 מתארים עסקאות סחר דומות שנעשו בנסיבות דומות ובתכיפות זמנים המלמדת על התנהלות שהיא חלק ממסכת עבריינית אחת, ולכן יש לראותם כאירוע ולקבוע בגינם מתחם אחד.",טיעוני הצדדים לעונש
98,SH-19-08-26928-277,"כמו כן, באישום הראשון אופי העבירה שונה וכך גם מועד ביצועה ועל כן ייקבע מתחם נפרד.",טיעוני הצדדים לעונש
99,SH-19-08-26928-277,"לצד זאת אומר כי יש מקום לחפוף בין המתחמים ולקבוע עונש כולל בגין מעשיו של הנאשם, כך גם סבורה המאשימה ועל כך עוד אעמוד בהמשך.",טיעוני הצדדים לעונש
100,SH-19-08-26928-277,"מתחם העונש ייקבע בהתאם לעקרון ההלימה תוך מתן משקל לערכים החברתיים שנפגעו מביצוע העבירות, למידת הפגיעה בהם ולמדיניות הענישה הנהוגה, והכל בנסיבות הקשורות בביצוע העבירה.",טיעוני הצדדים לעונש
101,SH-19-08-26928-277,"כמו כן, ריבוי המקרים של הקמת מעבדות לגידול סמים הפך בעת האחרונה לתופעה נפוצה ומסוכנת.",טיעוני הצדדים לעונש
102,SH-19-08-26928-277,"מדובר בחוליה הראשונה והעיקרית בשרשרת הפצת הסם, כאשר הכנסת כמות סם חדשה מגדילה את מצאי הסמים וכך, בסופו של דבר, את היקף השימוש בסמים ולהרחבת הנזקים הכרוכים בכך.",טיעוני הצדדים לעונש
103,SH-19-08-26928-277,על כן נקבע לא אחת כי על בית המשפט להרים תרומה במלחמה בנגע הסמים בנקיטת יד קשה כלפי מבצעי עבירות אלו.,טיעוני הצדדים לעונש
104,SH-19-08-26928-277,"על מדיניות הענישה הנוהגת בעבירות גידול סמים, תיקי ""מעבדות"" אפשר ללמוד מפסקי הדין אשר יובאו להלן, אך אדגיש כי חלק ניכר מהם עוסקים במקרים חמורים בהרבה ממקרה זה, לרבות תיקי ""מעבדות"" שהוקמו ותופעלו על ידי מספר נאשמים, חלקם שכרו מבנה ייעודי להקמת המעבדה וחלקם נידונו בבית המשפט המחוזי במשקל שנע בין 50 ועד 100 קילו ואף למעלה מכך.",טיעוני הצדדים לעונש
105,SH-19-08-26928-277,ואף ברי כי העונש אשר הוטל בסופו של דבר תלוי בנסיבות המעשה והעושה.,טיעוני הצדדים לעונש
106,SH-19-08-26928-277,"מכאן, בסקירת פסקי הדין אבקש לשים הדגש על היקף המעבדה, מקום הימצאותה וגודלה; היקף המשאבים שהושקעו במיזם העברייני לרבות ההשקעה הכספית שכללה התשתית שבהקמתה של המעבדה וברכישת אביזרים לתפעולה; מספר המבצעים השותפים בה; תקופת פעילותה של המעבדה; מספר השתילים שגודלו והשלב בו נמצאו; משקלם הסופי של השתילים וכמות הסם המוגמרת.",טיעוני הצדדים לעונש
107,SH-19-08-26928-277,"בהתאמה לנתונים אלו יושם הדגש על מתחם הענישה שנקבע בפסיקה ובפרט על הרף התחתון של מתחם העונש ההולם הכולל מאסר מאחורי סורג ובריח, ואלו ישמשו כנקודת מוצא לקביעת מתחם העונש ההולם בעניינינו.",טיעוני הצדדים לעונש
108,SH-19-08-26928-277,"באשר לייתר פסקי הדין שהוצגו על ידי המאשימה, לא מצאתי להכלילם במתחם, בשל השונות בנסיבות הגידול ובחומרתן, על מנת שלא להאריך לא אתייחס לכל אחד ואחד מהמקרים.",טיעוני הצדדים לעונש
109,SH-19-08-26928-277,"אומר בקצרה כי פסקי דין אלו אינם תומכים בעתירתה לקביעת מתחם עונש הולם כנע בין 36-12 חודשים, שכן ברובם נקבע כי הרף התחתון של מתחם עונש הולם מתחיל ב- 10 חודשים ובחלק נמוך מכך, בעוד שהרף העליון משתנה ממקרה למקרה בהתאם לחומרתו.",טיעוני הצדדים לעונש
110,SH-19-08-26928-277,"יתרה מכך, מדובר במקרים חמורים בהרבה מעניינו של הנאשם העוסקים במעבדות שהוקמו ונוהלו על ידי מספר נאשמים ולשם כך שכרו מבנה ייחודי או דירה בהשקעה כספית נכבדה כך גם צריכת החשמל בגניבה גבוהה בהרבה.",טיעוני הצדדים לעונש
111,SH-19-08-26928-277,"בהתאמה לא מצאתי להכליל את יתר פסקי הדין אליהן הפנתה באת כוח הנאשם שכן, בחלק מהם הוצג הסדר טיעון עונשי סגור באופן שאינו מאפשר לעמוד על כלל השיקולים העומדים בבסיסו וכן מכיוון שמדובר במקרים קלים מעניינו של הנאשם כאן.",טיעוני הצדדים לעונש
112,SH-19-08-26928-277,"על מדיניות הענישה ככל שהדבר נוגע לעבירות סחר בסמים מסוג קנבוס במספר הזדמנויות, אפשר ללמוד מפסקי הדין הבאים:",טיעוני הצדדים לעונש
113,SH-19-08-26928-277,"עיינתי בפסקי הדין אליהם הפנתה באת כוח הנאשם, על מנת שלא להאריך לא אתייחס לכל אחד ואחד מפסקי הדין שהוצגו שכן אין באלו להוסיף על פסקי הדין הרבים שהובאו לעיל.",טיעוני הצדדים לעונש
114,SH-19-08-26928-277,"די שייאמר כי ברוב רובם של המקרים נקבע מתחם עונש הולם שנע בין מאסר קצר לריצוי בעבודות שירות ועד למספר חודשי מאסר בפועל לצד רכיבי ענישה נוספים, כאשר בתי המשפט השונים מצאו לסטות ממתחם העונש ההולם מטעמי שיקום ועל כך אעמוד בהמשך.",טיעוני הצדדים לעונש
115,SH-19-08-26928-277,ועתה לבחינת המקרה כאן.,טיעוני הצדדים לעונש
116,SH-19-08-26928-277,הנאשם גידל הסמים בעצמו ולא בצוותא עם אחרים או בחלוקת תפקידים המלמדת על תוכנית עבריינית סדורה או רבת היקף.,טיעוני הצדדים לעונש
117,SH-19-08-26928-277,"המעבדות הוקמו בחדר הבית בו הוא מתגורר ובמחסן, בשונה ובמאובחן משכירת בית או מבנה ייעודי לשם הקמת המעבדה הכרוך בהוצאות חודשיות ניכרות.",טיעוני הצדדים לעונש
118,SH-19-08-26928-277,"לצורך גידול הסם הצטייד הנאשם בשנאים, נרות לחץ גבוה, מזגנים מאווררים, מפוחים, צינורות כסף, אדניות, חומרי דישון וציוד נוסף לגידול ועיסוק בסם.",טיעוני הצדדים לעונש
120,SH-19-08-26928-277,מעשים אלו מלמדים כי למעשה העבירות קדם תכנון מוקדם והכנה רבה.,טיעוני הצדדים לעונש
121,SH-19-08-26928-277,"עם זאת מתמונות המעבדה אפשר להבחין כי לא מדובר במעבדה מאובזרת מהרף העליון, שהושקעו בה משאבים כספיים גדולים, אלא שהציוד ששימש להקמתה ותפעולה הוא סטנדרטי ובסיסי המוחזק דרך קבע במעבדות מסוג זה, ולא בכדי כתב האישום המתוקן אינו כולל הערכה של שווי הציוד כפי שנעשה לרוב.",טיעוני הצדדים לעונש
122,SH-19-08-26928-277,"באופן דומה, שווי צריכת החשמל בגינה אינו גבוה באופן יחסי והנאשם פעל להסרת המחדל ושילם את חובו לחברת החשמל (נ/2).",טיעוני הצדדים לעונש
123,SH-19-08-26928-277,"עוד אפשר לראות בתמונות המקום כי השתילים גדולים באופן יחסי והדבר מלמד כי אין המדובר בגידול ""חדש"" או טרי באופן יחסי.",טיעוני הצדדים לעונש
124,SH-19-08-26928-277,"במעבדות נתפסו 124 שתילים במשקל כולל של 13.5891 ק""ג (ת/2).",טיעוני הצדדים לעונש
125,SH-19-08-26928-277,"עם זאת, בהשוואה לתיקי מעבדות המוגשים לבית המשפט השלום בהתאם למדיניות המאשימה עד ל-50 ק""ג, אי אפשר לומר כי מדובר במעבדה גדולה במיוחד וזאת אף בהינתן כי לא מדובר בכמות הסם המוגמרת.",טיעוני הצדדים לעונש
126,SH-19-08-26928-277,"ואולם, צודקת המאשימה כי כמות הסם שנתפסה בשילוב עם מעשיו של הנאשם כעולה מהאישומים הנוספים מלמדים על כוונה להפצת הסם.",טיעוני הצדדים לעונש
127,SH-19-08-26928-277,"עוד בהקשר לזה, כמות השתילים שנתפסו והימצאותם בשלבי גדילה שונים מלמדת על הנזק הרב שצפוי היה להיגרם בשל זליגת הסמים לציבור המשתמשים הפוטנציאלים.",טיעוני הצדדים לעונש
128,SH-19-08-26928-277,"מכאן בשים לב לגודל המעבדה, מספר השתילים, משקל הסם וסוגו, המשאבים הכרוכים בהקמת המעבדות ומיקומה של המעבדה, הפגיעה בערכים המוגנים היא בינונית.",טיעוני הצדדים לעונש
129,SH-19-08-26928-277,"אשר לעבירות הסחר בסמים, גם כאן הנאשם ממוקם בראש שרשרת הפצת הסם, העבירות בוצעו במהלך תקופה ארוכה למדי ויש בכך ללמד על נגישותו של הנאשם לסמים, כוונתו להפיץ הסמים ולראייה האישום הראשון.",טיעוני הצדדים לעונש
130,SH-19-08-26928-277,"עם זאת, מדובר ב-4 עסקאות סם והספקת סם אחת, כמויות הסם אינן גדולות באופן מיוחד, בין 10 ועד 20 גרם סם מסוכן מסוג קנבוס בכל הזדמנות והתמורה שנתקבלה בגינן מסתכמת בכמה מאוד שקלים לעסקה.",טיעוני הצדדים לעונש
131,SH-19-08-26928-277,"כמו כן, לרוכשות הסמים היכרות מוקדמת עם הנאשם, והן אלו אשר פנו לנאשם בידיעה כי עוסק בתחום הסמים ולא ההפך.",טיעוני הצדדים לעונש
132,SH-19-08-26928-277,"קשה לראות היבט של תחכום במעשיו של הנאשם, למשל כפי שקורה לא אחת תוך שימוש בישומן ""טלגראס"" או באפליקציות מוצפנות להעברת מסרים בכוונה להסיר את זהות המוכר והקונה.",טיעוני הצדדים לעונש
133,SH-19-08-26928-277,לנוכח אלו סבורני כי הפגיעה בערכים המוגנים היא בינונית נמוכה.,טיעוני הצדדים לעונש
134,SH-19-08-26928-277,17.,טיעוני הצדדים לעונש
135,SH-19-08-26928-277,"לאור כל האמור ובהתחשב בנסיבות ביצוע העבירות, מידת הפגיעה בערכים המוגנים ומדיניות הענישה הנהוגה מצאתי לקבוע מתחם העונש ההולם כדלקמן: באישום הראשון – מתחם העונש ההולם נע בין 24-10 חודשי מאסר לצד רכיבי ענישה נוספים.",טיעוני הצדדים לעונש
136,SH-19-08-26928-277,באישום השני – מתחם העונש ההולם נע בין 6 חודשי מאסר שיכול וירוצו בעבודות שירות ועד ל-18 חודשי מאסר לצד רכיבי ענישה נוספים.,טיעוני הצדדים לעונש
137,SH-19-08-26928-277,קביעת עונשו של הנאשם,טיעוני הצדדים לעונש
138,SH-19-08-26928-277,"בהתחשב במעשי הנאשם ובשים לב למתחמי הענישה שנקבעו על ידי, היה מקום להטיל על הנאשם עונש מאסר בפועל אחד כולל, שיהלום את חומרת מעשיו, לנוכח גודלה ואופייה של ""המעבדה"", כמות הסם שנתפסה, ועסקאות הסמים שביצע.",טיעוני הצדדים לעונש
139,SH-19-08-26928-277,"ואולם, לאחר שנתתי דעתי לנסיבותיו הפרטניות והחריגות של הנאשם וכברת הדרך השיקומית, הגעתי לכלל מסקנה כי מקרה זה נכנס בגדר המקרים המצדיקים חריגה ממתחם הענישה מטעמי שיקום.",טיעוני הצדדים לעונש
140,SH-19-08-26928-277,אנמק טעמיי.,טיעוני הצדדים לעונש
141,SH-19-08-26928-277,"ודוק, הפעלת הסמכות בהתאם לסעיף זה אינה מוגבלת לעבירות קלות בלבד.",טיעוני הצדדים לעונש
142,SH-19-08-26928-277,ומן הכלל אל הפרט.,טיעוני הצדדים לעונש
143,SH-19-08-26928-277,"שירות המבחן ערך מספר תסקירים בעניינו של הנאשם, אלו נפרשים על פני תקופה ארוכה ומתארים את כברת הדרך השיקומית שעבר.",טיעוני הצדדים לעונש
144,SH-19-08-26928-277,"כנקודת פתיחה, הנאשם נעדר קווים עברייניים באישיותו, בעל יכולות קוגניטיביות וורבליות גבוהות.",טיעוני הצדדים לעונש
145,SH-19-08-26928-277,הנאשם חווה טראומה ממושכת בילדותו לאחר שנפל קורבן לעבירה שאת טיבה לא אפרט על מנת שלא להעמיק הפגיעה בפרטיותו.,טיעוני הצדדים לעונש
146,SH-19-08-26928-277,"טראומה זו לא טופלה והתווספו לה טראומות נוספות, כגון אלימות מצד אביו.",טיעוני הצדדים לעונש
147,SH-19-08-26928-277,"ואם לא די באלו, שהרי שירות המבחן התרשם כי לצד הטראומה מילדותו נושא הנאשם על כתפיו רגשות אשם ובושה באשר לחשיפת הפגיעה בפני משפחתו ולאופן בו סיים אביו את חייו.",טיעוני הצדדים לעונש
148,SH-19-08-26928-277,"להערכתם, נטייתו של הנאשם למעורבות שולית טמונה בפגיעה שעבר ובאי היכולת שלו לתפקד באופן תקין במצבי דחק, קושי או משבר, הנאשם בעל פגיעה בתחושת הערך עצמי שלו, מתקשה ליתן אמון וליצור קשרים משמעותיים, הפך לאדם מופנם וסגור בעל קושי קיצוני ביצירת מערכות יחסים קרובות לאורך זמן.",טיעוני הצדדים לעונש
149,SH-19-08-26928-277,"עוד להערכתם, הנאשם פנה לשימוש בסמים ופיתח בהם תלות כמפלט להתמודדות עם מכאובי חייו.",טיעוני הצדדים לעונש
150,SH-19-08-26928-277,"כמו כן העריכו כי הקושי בהתמודדות עם דוחק כלכלי בשילוב היעדר מערכות תמיכה בחייו של הנאשם, גרמו לנאשם לפנות להתנהלות שולית.",טיעוני הצדדים לעונש
151,SH-19-08-26928-277,"הגם שאין בנסיבות אישיות חריגות ככל שיהיו להצדיק ביצוע עבירות פליליות מכל סוג שהוא, שהרי יש לכך משמעות בבחינת פוטנציאל השיקום והטיפול במקור שורש ההתמכרות.",טיעוני הצדדים לעונש
152,SH-19-08-26928-277,הנאשם לקח אחריות מלאה על התנהלותו והשתלב בטיפול עוד בהליך המעצר.,טיעוני הצדדים לעונש
153,SH-19-08-26928-277,"בשלב הראשון השתלב הנאשם בטיפול פרטני בתחום ההתמכרויות במרכז לנפגעי סמים, שיתף פעולה ומסר בדיקות שתן אשר העידו על ניקיון מסמים.",טיעוני הצדדים לעונש
154,SH-19-08-26928-277,"בשלב השני, הופנה הנאשם למרכז ייעודי לטיפול בפגיעה שחווה, שכן להתרשמות שירות המבחן זו הובילה כאמור להתמכרות.",טיעוני הצדדים לעונש
155,SH-19-08-26928-277,"כל גורמי הטיפול מדווחים כי הנאשם משתף פעולה באופן מלא, מתמיד ומגיע לכל הפגישות שנקבעו בזמן, מביע מוטיבציה, מביע נכונות להתבוננות ובחינת תכנים תוך נפשיים.",טיעוני הצדדים לעונש
156,SH-19-08-26928-277,גורמי הטיפול הביעו שביעות רצון מהתקדמותו של הנאשם ובהתאמה שיתף הנאשם כי פיתח קשרי אמון וכנות עם המטפל וכיום ביכולתו לדבר על הפגיעה שחווה באופן גלוי ולבטא רגשותיו.,טיעוני הצדדים לעונש
158,SH-19-08-26928-277,"מדובר בתהליך ארוך ומשמעותי ויש להמשיך ולהעמיק את הטיפול ולשמרו, אבל כבר עתה אפשר להתרשם מכברת הדרך שעשה הנאשם כאשר שמר על ניקון מסמים ונמנע ממעורבות שולית ופורצת חוק.",טיעוני הצדדים לעונש
159,SH-19-08-26928-277,"נכון הדבר כי הנאשם השתלב בהליך טיפולי במרכז יום להתמכרויות ואין עניינו דומה לאדם אשר עבר הליך שיקומי ארוך של גמילה מסמים, לא כל שכן הליך גמילה בקהילה סגורה ובתנאים קשים.",טיעוני הצדדים לעונש
160,SH-19-08-26928-277,ואולם אין בכך להמעיט כהוא זה מהתהליך החיובי שעבר הנאשם.,טיעוני הצדדים לעונש
161,SH-19-08-26928-277,ההפך הוא הנכון.,טיעוני הצדדים לעונש
162,SH-19-08-26928-277,"טיפול בהתמכרות לסמים לצד טיפול בטראומת ילדות כפי שחווה הנאשם מצריך כוחות ותעצומות נפש, מדובר בתהליך ממושך קשה וכואב.",טיעוני הצדדים לעונש
163,SH-19-08-26928-277,העובדה כי גורמי הטיפול תמימי דעים ושבעי רצון מההתקדמות שחלה אצל הנאשם ומהדרך הטיפולית שעבר מלמדת על עומק התהליך השיקומי.,טיעוני הצדדים לעונש
164,SH-19-08-26928-277,"לא בכדי, העריך שירות המבחן כי המשך הליך הטיפול יפתח דרכי התמודדות מקדמות עם פגיעות באופן מיטבי יותר וסבר כי המשך טיפול זה יפחית מסיכון להישנות התנהגות עוברת חוק.",טיעוני הצדדים לעונש
165,SH-19-08-26928-277,כאמור מדובר על תהליך שיקומי עמוק ומשמעותי ויש בו לטעמי ללמד על פוטנציאל גבוה לשיקום.,טיעוני הצדדים לעונש
166,SH-19-08-26928-277,"הנאשם ידע לנצל לטובה את ההזדמנות שניתנה לו על ידי בית המשפט ואת המשאבים שהועמדו לרשותו על ידי גורמי הטיפול השונים, להפיק ולגייס את יכולותיו וכוחותיו לצורך צמיחה ושינוי מצבו.",טיעוני הצדדים לעונש
167,SH-19-08-26928-277,"כמו כן, מדבריו האחרונים של הנאשם ניכר היה כי מייחס חשיבות רבה להזדמנות שניתנה לו להשתלב בהליך טיפולי, ואף ניכרת המוטיבציה והרצון להמשיך בדרך זו, לא רק למענו אלא למען ביתו.",טיעוני הצדדים לעונש
168,SH-19-08-26928-277,על כל אלו אין לי אלא לברך.,טיעוני הצדדים לעונש
169,SH-19-08-26928-277,שירות המבחן המליץ לנקוט בענישה שיקומית חינוכית בעניינו של הנאשם שתאפשר המשך הטיפול במרכז הייעודי בו השתלב ובפיקוח שירות המבחן לצד שירות לטובת הציבור.,טיעוני הצדדים לעונש
170,SH-19-08-26928-277,"שקלתי בכובד ראש את המלצה זו, אך לא אוכל לקבלה במלואה, שכן היא אינה עולה בקנה אחד עם עיקרון ההלימה ואף לא עם מדיניות הענישה הנוהגת.",טיעוני הצדדים לעונש
171,SH-19-08-26928-277,"כאמור כלל הנתונים מצביעים על פוטנציאל שיקומי גבוה, באופן המצדיק חריגה ממתחם העונש, ואולם אי אפשר להתעלם מהיקף העבירות ומחומרת מעשיו של הנאשם ואי אפשר להסיג כליל את יתר שיקולי הענישה.",טיעוני הצדדים לעונש
172,SH-19-08-26928-277,"מכאן עולה השאלה מהו היקף החריגה, והאם יש לגזור על הנאשם עונש שיחייב השבתו למאסר או שמא אפשר להסתפק בעונש מאסר לריצוי בעבודות שירות באופן שיאפשר לנאשם להמשיך התהליך הטיפולי בפיקוח שירות המבחן.",טיעוני הצדדים לעונש
173,SH-19-08-26928-277,"טרם אכריע בשאלת היקף החריגה כאמור, יש לבחון איזה עונש היה מושת על הנאשם בשים לב לנקודות הזכות הנוספות העומדות לטובתו, אף בהתעלם מההליך השיקומי שעבר.",טיעוני הצדדים לעונש
174,SH-19-08-26928-277,"בין נקודות הזכות אפשר בין היתר, למנות את גילו של הנאשם; היותו רווק ואב לילדה בת 8.5.",טיעוני הצדדים לעונש
175,SH-19-08-26928-277,"כעולה מהמסמך שהוצג לעיוני, בתו של הנאשם סובלת ממחלה אוטואימונית אשר פוגעת בין היתר במערכת החיסונית והיא נזקקת לטיפולים רפואיים באופן תדיר (נ/1).",טיעוני הצדדים לעונש
176,SH-19-08-26928-277,"בנסיבות אלו, מובן כי שליחת הנאשם לריצוי עונש מאסר תפגע קשות בבתו, ובפרט לאור התרשמות שירות המבחן לפיה הנאשם משמש אב נוכח ומעורב בחיי הבת ומהווה עבורה כעוגן וכדמות מיטיבה.",טיעוני הצדדים לעונש
177,SH-19-08-26928-277,"עוד אומר כי התרשמות זו מתחזקת לנוכח דבריו האחרונים של הנאשם בפניי, אשר מצא להרחיב הדיבור אודות השפעת התהליך הטיפולי כמיטיב עם הקשר עם הבת, וזאת לצד ההתמודדות עם המחלה ממנה סובלת.",טיעוני הצדדים לעונש
178,SH-19-08-26928-277,נסיבותיו האישיות הקשות והחריגות של הנאשם כעולה מטיעוני באת כוחו ומתסקירי שירות המבחן אף הם עומדות לזכותו.,טיעוני הצדדים לעונש
179,SH-19-08-26928-277,"כזכור הנאשם התמודד עם פגיעה טראומטית מצעירותו, עליה נוספו טראומות נוספות, רגשות בושה ואשמה שלא טופלו.",טיעוני הצדדים לעונש
180,SH-19-08-26928-277,מכלול הנתונים והעובדות מלמדים על כך שאלו השפיעו והובילו להתמכרותו של הנאשם לסמים ולמעורבות עבריינית כעולה מכתב האישום המתוקן.,טיעוני הצדדים לעונש
181,SH-19-08-26928-277,"כמו כן, הנאשם שיתף פעולה עם המשטרה ועוד בחקירתו באזהרה הודה ומסר את שמותיהן של קונות הסמים, בהמשך הודה הנאשם בבית המשפט בכתב האישום המתוקן, והודאתו הובילה לחיסכון בזמן ציבורי.",טיעוני הצדדים לעונש
182,SH-19-08-26928-277,אך מעבר לכך יש בהודאתו כדי ללמוד על הפנמת הפסול במעשיו ומאמציו הניכרים לחזור למוטב.,טיעוני הצדדים לעונש
183,SH-19-08-26928-277,קבלת האחריות באה לידי ביטוי גם בתיקון המחדל ותשלום החוב לחברת החשמל במלואו (נ/2).,טיעוני הצדדים לעונש
184,SH-19-08-26928-277,"על אלו אוסיף כי הנאשם מעולם לא ריצה מאסר, ולראשונה בחייו שהה במעצר בתקופה שבין 1.8.2019- 15.9.2019, ולאחריה, בתנאים מגבילים תקופה ארוכה; מאז ביצוע העבירה חלף זמן ניכר ואין טענה כנגד הנאשם בפרק זמן זה, כך שבהחלט אפשר לומר כי ההליך המשפטי מהווה גורם מרתיע ומציב גבולות.",טיעוני הצדדים לעונש
185,SH-19-08-26928-277,"לחובת הנאשם עבר פלילי הכולל 3 הרשעות קודמות בעבירות איומים, חבלה במזיד ברכב והחזקת סם לצריכה עצמית.",טיעוני הצדדים לעונש
186,SH-19-08-26928-277,"עם זאת, אלו ישנות באופן יחסי.",טיעוני הצדדים לעונש
187,SH-19-08-26928-277,"הרשעתו האחרונה היא משנת 2015 בגין עבירת איומים שבוצעה בשנת 2013, ואילו הרשעתו בהחזקת סם לצריכה עצמית היא משנת 1998, התיישנה.",טיעוני הצדדים לעונש
188,SH-19-08-26928-277,למעשה משך כ-6 שנים לא הסתבך בפלילים.,טיעוני הצדדים לעונש
189,SH-19-08-26928-277,"מכאן שהשפעת עברו הפלילי של הנאשם על עונשו בתוך המתחם, מתונה.",טיעוני הצדדים לעונש
190,SH-19-08-26928-277,"על יסוד כלל הנתונים שפורטו לעיל וככל שהנאשם לא היה עובר הליך שיקומי כלשהו,  היה מקום להטיל על הנאשם בגין מעשיו עונש כולל של 14 חודשי מאסר, בניכוי פרק הזמן בו שהה הנאשם במעצר כחודש וחצי, ורכיבי ענישה נוספים.",טיעוני הצדדים לעונש
191,SH-19-08-26928-277,מכאן שהסטייה ממתחם העונש ההולם והטלת עונש מאסר בדרך של עבודת שירות אינה בבחינת סטייה חדה.,טיעוני הצדדים לעונש
192,SH-19-08-26928-277,"החשש כי שליחתו של הנאשם לריצוי עונש מאסר יגדע את התהליך השיקומי ותפגע בהישגיו הטיפולים אינה בבחינת חשש בעלמא, בפרט כאשר מדובר בטיפול במרכז הייעודי שבו שולב הנאשם ולאור קשרי האמון שנוצרו בינו לבין הגורמים הטיפוליים, המהווים את הבסיס להמשך טיפול מיטבי.",טיעוני הצדדים לעונש
193,SH-19-08-26928-277,"עוד יש לקחת בחשבון את המשאבים הרבים שהושקעו בתהליך שיקומו של הנאשם, אשר עשויים לרדת לטמיון עם גדיעת התהליך.",טיעוני הצדדים לעונש
194,SH-19-08-26928-277,"לאור זאת, אין בריצוי עונש מאסר כדי לשרת את האינטרס השיקומי של הנאשם ואף לא את האינטרס השיקומי הציבורי.",טיעוני הצדדים לעונש
195,SH-19-08-26928-277,הערה טרם סיום.,טיעוני הצדדים לעונש
196,SH-19-08-26928-277,"המאשימה דבקה בעמדתה העונשית המחמירה, גם לאחר שהתקבלו התסקירים בעניינו של הנאשם, בהתעלם מתהליך השיקום ומנסיבותיו האישיות החריגות של הנאשם, ומבלי שהיה בפיה נימוק של ממש לכך.",טיעוני הצדדים לעונש
197,SH-19-08-26928-277,"אודה, כי עמדה זו של המאשימה קשה עליי.",טיעוני הצדדים לעונש
198,SH-19-08-26928-277,"דברים אלו נאמרים בפרט לנוכח הערכה הרבה שיש לבית המשפט כלפי באי כוח המאשימה אשר מתייצבים באולם בית המשפט מידי יום ביומו, מקצועיים, יסודיים ועושים עבודתם נאמנה בשמירה על האינטרס הציבורי.",טיעוני הצדדים לעונש
199,SH-19-08-26928-277,"ואולם, דומה כי במקרה זה נשכח כי האינטרס הציבורי כולל בחובו גם את האינטרס השיקומי.",טיעוני הצדדים לעונש
200,SH-19-08-26928-277,"אשר על כן, ובאיזון הנדרש, בין האינטרס הציבורי והצורך בענישה הולמת מחד, לבין האינטרס הציבורי והאינדיבידואלי של ענישה שיקומית מנגד, מצאתי להשית על הנאשם עונש מאסר שירוצה בדרך של עבודות שירות, לצד העמדתו בצו מבחן.",טיעוני הצדדים לעונש
201,SH-19-08-26928-277,"יש בענישה זו כדי לשמר את הישגיו השיקומיים וגם להבטיח כי היה וחלילה הנאשם ימעד ויחזור לפעילות עבריינית, אפשר יהיה להחזירו לבית המשפט לצורך גזירת עונשו מחדש.",טיעוני הצדדים לעונש
202,SH-19-08-26928-277,תוצאה עונשית זו יש בה לשקף נכונה לטעמי גם את האינטרס הציבורי הרחב והחשיבות בהטמעת התודעה כי יש טעם רב בהשקעת משאבים בהליכי שיקום.,טיעוני הצדדים לעונש
203,SH-19-08-26928-277,לפיכך אני גוזרת על הנאשם את העונשים הבאים:,טיעוני הצדדים לעונש
204,SH-19-08-26928-277,"9 חודשי מאסר בפועל, אשר ירוצו בדרך של עבודות שירות בהתאם לחוות דעת הממונה על עבודות שירות מיום 13.9.21 במועצה הדתית באשדוד.",טיעוני הצדדים לעונש
205,SH-19-08-26928-277,"הנאשם יתייצב ביום 19.12.21 בשעה 8:00 במשרדי הממונה במפקדת מחוז מרכז של שב""ס.",טיעוני הצדדים לעונש
206,SH-19-08-26928-277,"הנאשם מוזהר כי עליו לעמוד בתנאי ההעסקה ובדרישות הממונה, לרבות בדבר איסור צריכת אלכוהול, וכי כל חריגה מהכללים עלולה להביא להפסקת עבודות השירות וריצוי יתרת עונש המאסר מאחורי סורג ובריח.",טיעוני הצדדים לעונש
207,SH-19-08-26928-277,3 מאסר אותם לא ירצה הנאשם אלא אם יעבור בתוך שלוש שנים עבירות סמים מסוג עוון או נטילת חשמל בגניבה.,טיעוני הצדדים לעונש
208,SH-19-08-26928-277,6 חודשי מאסר אותם לא ירצה הנאשם אלא אם יעבור בתוך שלוש שנים עבירות סמים מסוג פשע.,טיעוני הצדדים לעונש
209,SH-19-08-26928-277,צו מבחן למשך 12 חודשים.,טיעוני הצדדים לעונש
210,SH-19-08-26928-277,הוסברה לנאשם משמעותו של צו המבחן ואפשרות הפקעתו והטלת עונש במקומו.,טיעוני הצדדים לעונש
211,SH-19-08-26928-277,"קנס בסך 10,000 ₪ או 60 מאסר תמורתו.",טיעוני הצדדים לעונש
212,SH-19-08-26928-277,"הקנס ישולם ב 10 תשלומים חודשיים שווים ורצופים, החל מיום 1.12.21.",טיעוני הצדדים לעונש
213,SH-19-08-26928-277,"לא ישולם איזה מהתשלומים במועדו, תעמוד יתרת הקנס לפירעון מידי.",טיעוני הצדדים לעונש
214,SH-19-08-26928-277,"לבקשת הנאשם, הקנס ישולמו מתוך ערבון שהופקד מטעם הנאשם בהליך מ""ת     26906-08-19 והיתרה תושב לנאשם בהעדר מניעה חוקית אחרת, לרבות עיקול.",טיעוני הצדדים לעונש
215,SH-19-08-26928-277,צו כללי למוצגים.,טיעוני הצדדים לעונש
216,SH-19-08-26928-277,זכות ערעור לבית המשפט המחוזי.,טיעוני הצדדים לעונש
217,SH-19-08-26928-277,5129371המזכירות תעביר עותק מגזר הדין לשירות המבחן ולממונה על עבודות השירות.,טיעוני הצדדים לעונש
218,SH-19-08-26928-277,"ניתן היום,  כ""ז חשוון תשפ""ב, 02 נובמבר 2021, במעמד הצדדים.",טיעוני הצדדים לעונש
219,SH-19-08-26928-277,"בעניין עריכה ושינויים במסמכי פסיקה, חקיקה ועוד באתר נבו – הקש כאן",טיעוני הצדדים לעונש
