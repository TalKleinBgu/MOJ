,verdict,text,part
0,SH-16-11-66949-327,על פי הודאתו בכתב אישום מתוקן הורשע הנאשם בשתי עבירות של סחר בסם מסוכן.,גזר דין
1,SH-16-11-66949-327,בתקופה הרלבנטית לכתב האישום פעל מטעם המשטרה סוכן סמוי על מנת לרכוש נשק וסמים מסוחרים.,גזר דין
2,SH-16-11-66949-327,בין הסוכן לנאשם היכרות מוקדמת.,גזר דין
3,SH-16-11-66949-327,הסוכן הונחה על ידי מפעיליו לבצע עיסקאות סמים ונשק עם הנאשם ועם אחרים.,גזר דין
4,SH-16-11-66949-327,בחודשים ספטמבר 2015 – מרץ 2016 היה הסוכן עצור בבית המעצר הדרים.,גזר דין
5,SH-16-11-66949-327,בסמוך לפני 3/2/16 התקשר הסוכן מכלא הדרים אל הנאשם  ובמהלך השיחה ציין הנאש בפני הסוכן כי יש בידיו סם מסוכן מסוג קוקאין אותו הוא מוכר במחיר של 700 ₪ לגרם.,גזר דין
6,SH-16-11-66949-327,בתאריך 3/2/16 התקשר שוב הסוכן אל הנאשם מן הכלא ואמר לו כי ישנה בחורה המעוניינת לרכוש 5 גרם של סם מסוג קוקאין.,גזר דין
7,SH-16-11-66949-327,הנאשם הסכים לכך והסוכן מסר לו כי יעביר את מספר הטלפון של הנאשם לבחורה זו.,גזר דין
8,SH-16-11-66949-327,הנאשם השיב כי היא תוכל להתקשר עימו בשעות הערב.,גזר דין
9,SH-16-11-66949-327,"באותו יום, בשעת צהריים התקשרה שוטרת אל הנאשם והציגה עצמה כידידה של הסוכן וביקשה לפגוש אותו על מנת לרכוש ממנו 5 גרם של מסוג קוקאין, תמורת 3,500 ₪.",גזר דין
10,SH-16-11-66949-327,השניים קבעו מקום מפגש.,גזר דין
11,SH-16-11-66949-327,"לאחר מספר שיחות טלפון נוספות באותו ערב בין הנאשם לשוטרת בדבר מקום המפגש, נפגשו השניים.",גזר דין
12,SH-16-11-66949-327,"הנאשם מכר לשוטרת סם מסוכן מסוג קוקאין במשקל נטו של 3.32 גרם כשהוא עטוף בנייר ומחולק לחמש אריזות קטנות וקיבל ממנה סכום של 3,500 ₪.",גזר דין
13,SH-16-11-66949-327,"בתאריך 9/5/16בנתניה, פגש הסוכן את הנאשם.",גזר דין
14,SH-16-11-66949-327,"בפגישה ציין הנאשם כי הוא מכיר בחור תושב שטחים אשר יוכל להשיג נשק מסוג M16 או ""גלוק"" במחיר של 20,000-25,000 ₪.",גזר דין
15,SH-16-11-66949-327,באותה פגישה הציע הנאשם לסוכן כי ימכור לו סם מסוכן מסוג קוקאין וסם מסוכן מסוג חשיש במחיר טוב וציין כי ניתן להתפרנס יפה מכך.,גזר דין
16,SH-16-11-66949-327,הסוכן התקשר אל הנאשם והשניים קבעו מפגש.,גזר דין
17,SH-16-11-66949-327,במהלך המפגש הציע הנאשם לסוכן סם מסוכן מסוג חשיש בעלות של 65 ₪ לגרם.,גזר דין
18,SH-16-11-66949-327,הסוכן סיפר לנאשם כי ביכולתו למכור לאחר מהצפון 200-300 גרם חשיש בכל שבועיים במחיר של 90 ₪ לגרם וכך יוכלו שניהם לחלוק ברווחים.,גזר דין
19,SH-16-11-66949-327,"בתאריך 15/5/16 התקשר הסוכן אל הנאשם וסיפר לו כי יש מישהו המעוניין ב-300 גרם חשיש במחיר של 45 ₪ לגרם וכי אם ימכרו אותו ב-65 ₪ לגרם, יוכל כל אחד מהם על פי חישובו, להרוויח 3,000 ש""ח.",גזר דין
20,SH-16-11-66949-327,הנאשם הביע שביעות רצון מהצעה זו והשניים קבעו מפגש.,גזר דין
21,SH-16-11-66949-327,"בהמשך לקביעה זו, פגשו הסוכן יחד עם סוכן נוסף בנאשם.",גזר דין
22,SH-16-11-66949-327,"הסוכן נכנס לרכבו של הנאשם ומסר לו 16,000 ₪ עבור הסם והנאשם מסר לו כי יעביר לו את הסם בשעות הערב בנקודה שנקבעה ביניהם.",גזר דין
23,SH-16-11-66949-327,במהלך אותו יום המשיכו השניים להתכתב ביניהם אודות מקום ושעת העברת הסם.,גזר דין
24,SH-16-11-66949-327,"בשלב מסויים, התקשר הסוכן אל הנאשם ומסר לו כי הוא מעוניין ב-250 גרם בלבד ולא ב-300 גרם של הסם  כפי שציין תחילה.",גזר דין
25,SH-16-11-66949-327,בשעה המיועדת נפגשו הסוכן והסוכן הנוסף עם הנאשם.,גזר דין
26,SH-16-11-66949-327,הנאשם מסר לסוכן שקית ובה סם מסוג חשיש במשקל נטו של 246.89 גרם.,גזר דין
27,SH-16-11-66949-327,"הסוכן הניח את הסם בתא המטען של רכבו, חזר לרכבו של הנאשם ומסר לו 3000 ₪ נוספים שהם חלקו של הנאשם ב""רווח"" שאמור היה לצמוח לנאשם ולסוכן כתוצאה מהעיסקה.",גזר דין
28,SH-16-11-66949-327,התביעה הדגישה כי מדובר בשתי עיסקאות ובשני סוגי סם.,גזר דין
29,SH-16-11-66949-327,"באשר לעיסקה הראשונה הדגישה כי מדובר בסם מסוג קוקאין שהוא קשה  ובאשר לעיסקה השניה, הדגישה את כמות הסם.",גזר דין
30,SH-16-11-66949-327,עוד הדגישה כי מנסיבות הפרשה עולה נגישותו של הנאשם לסמים וכן חלקו הדומיננטי בפרשה זו.,גזר דין
31,SH-16-11-66949-327,"התביעה הביאה בפני ביהמ""ש אסופת פסיקה ואת רמת הענישה הנוהגת.",גזר דין
32,SH-16-11-66949-327,"לטעמה, מתחם העונש ההולם נע בין 8-24 חודשי מאסר בפועל.",גזר דין
33,SH-16-11-66949-327,"התביעה הדגישה את עברו הפלילי של הנאשם, לרבות עונש מאסר ותנה התלוי ועומד נגדו ושהוא חב הפעלה.",גזר דין
34,SH-16-11-66949-327,"היא הוסיפה כי למרות מאסרים קודמים שהוטלו עליו ועונש מותנה , לא היה בכך כדי להרתיעו.",גזר דין
35,SH-16-11-66949-327,התביעה עתרה כי בגין פרט האישום הראשון יגזרו על הנאשם 12 חודשי מאסר בפועל ובגין פרט האישום השני 16 חודשי מאסר בפועל.,גזר דין
36,SH-16-11-66949-327,"בשל שהנאשם הודה  וחסך זימן שיפוטי , עתרה כי עונש המאסר המותנה יופעל כך שארבעה חודשים ממנו ירוצו באופן מצטבר  ויתרתו באופן חופף.",גזר דין
37,SH-16-11-66949-327,כן עתרה להטיל על הנאשם בנוסף עונש מאסר מותנה וקנס משמעותי.,גזר דין
38,SH-16-11-66949-327,"ב""כ הנאשם פתח טיעוניו והזכיר את ההסדר שגובש בין הצדדים.",גזר דין
39,SH-16-11-66949-327,"התביעה עתרה להטיל על הנאשם עונש כולל של 32 חודשי מאסר בפועל, כאשר סוכם שבא כח הנאשם יטען לעונש שלא יפחת מ-18 חודשי מאסר בפועל, הכולל אף את הפעלת המאסר המותנה.",גזר דין
40,SH-16-11-66949-327,"ב""כ הנאשם אישר כי אכן הרף התחתון האמור נמוך  ולטעמו, וראוי כי ביהמ""ש יגזור סוף דבר, על הנאשם עונש בן 22 חודשי מאסר בפועל, לרבות הפעלת העונש המותנה ויהיה בכך כדי לאזן נכונה בין כל השיקולים הצריכים לענין.",גזר דין
41,SH-16-11-66949-327,"לטעמו, כך טען ב""כ הנאשם, אין מדובר בפרשה של מספר אירועים, אלא באירוע אחד מתמשך, שכן מדובר באותו סוכן ואין נפקא מינה סוג הסם, אלא הלך הרוח בעיסקאות.",גזר דין
42,SH-16-11-66949-327,"ב""כ הנאשם הדגיש כי על אף עברו הפלילי של הנאשם יש לראות כי העבירה האחרונה בוצעה בשנת 2012, הוא נדון בגינה בשנת 2013 לעונש מאסר בפועל ומאז לא ביצע עבירות, עד אשר פנה אליו הסוכן שהוא חברו.",גזר דין
43,SH-16-11-66949-327,"בשל פניה חברית זו, ביצע את המעשים.",גזר דין
44,SH-16-11-66949-327,"הנאשם עושה ככל יכולתו לשקם את עצמו, כפי שהעיד אף עד ההגנה ועוד יפורט הלן.",גזר דין
45,SH-16-11-66949-327,עם תום מאסרו הקודם החל לעבוד והמשיך בכך באופן מסודר.,גזר דין
46,SH-16-11-66949-327,"הוא ביקש לצאת ממעגל הפשע, חי בזוגיות עם גרושתו שהיא אם ארבעת ילדיו.",גזר דין
47,SH-16-11-66949-327,מצבם של הילדים החמיר מאוד בשל מעצרו.,גזר דין
48,SH-16-11-66949-327,טרם מעצרו של הנאשם לקתה אימו במחלה קשה וסופנית ובעת מעצרו נפטרה ואף בכך היה כדי להקשות עליו מאוד ויש להתחשב בכך לקולא.,גזר דין
49,SH-16-11-66949-327,"ב""כ הנאשם הדגיש את חשיבות הודאתו של הנאשם באשמה ונטילת האחריות מן הפן הציבורי משעסקינן בפרשה בה מעורב סוכן והוגשו בה כתבי אישום רבים.",גזר דין
50,SH-16-11-66949-327,"ב""כ הנאשם אף הוא הציג בפני ביהמ""ש אסופת פסיקה לתמוך בטיעוניו.",גזר דין
51,SH-16-11-66949-327,"גלעד ביגר, גיסו של הנאשם, העיד כעד הגנה ומסר כי מעצרו זה של הנאשם, בשונה ממעצרים קודמים שלו היה קשה מאוד עבור המשפחה.",גזר דין
52,SH-16-11-66949-327,אמו שהיתה דמות דומיננטית במשפחה נפטרה.,גזר דין
53,SH-16-11-66949-327,"אמנם לילדיו של הנאשם יש אם, אך היא מתקשה מאוד בטיפול בהם ועל כן אחותו והוא תומכים בילדים ומטפלים בהם.",גזר דין
54,SH-16-11-66949-327,העד הרחיב ופרט על קשייהם של הילדים בהעדרו של האב מן הבית.,גזר דין
55,SH-16-11-66949-327,"הגיס, הוא אף המעסיק של הנאשם  ומסר כי הנאשם התמיד במקום עבודתו, עד מעצרו.",גזר דין
56,SH-16-11-66949-327,"הוגש אף מכתב מטעמו של עד זה , כמעסיקו של הנאשם , אשר שיבח את אופן תפקודו , מסירותו, אחריותו ונאמנותו.",גזר דין
57,SH-16-11-66949-327,הוגשו תלושי המשכורת של הנאשם.,גזר דין
58,SH-16-11-66949-327,"הוגש מכתב ממנהלת בית הספר בו לומדים שניים מילדיו של הנאשם בו צויין כי מעת מעצרו חלה הדרדרות במצבם, הן מבחינת שיגרת ההגעה לבית הספר, ההשתתפות בשיעורים ובמטלות ועוד.",גזר דין
59,SH-16-11-66949-327,היא ציינה כי עד למעצרו שימש הנאשם כדמות האחראית מבחינת חינוך הילדים והצוות החינוכי נחשף לחשיבותו בבית בקיום סדר יום לילדים.,גזר דין
60,SH-16-11-66949-327,"הנאשם עצמו מסר מכתב לבית המשפט בו כתב כי לאחר מאסרו הקודם עבר הליך שיקום שכלל שליטה בכעסים, קורס הורות, שינוי דפוס התנהגות ועוד ועוד.",גזר דין
61,SH-16-11-66949-327,"בעקבות כל אלה שעשה בעבור אשתו וילדיו, חש כי חל בו שינוי משמעותי.",גזר דין
62,SH-16-11-66949-327,הוא הבין כי יש לו הרבה מאוד מה להפסיד כאדם וכאיש משפחה.,גזר דין
63,SH-16-11-66949-327,על כן החליט לתפקד כאדם נורמטיבי ופרט את כל מאמציו להשתלב בתעסוקה הולמת ולפרנס את משפחתו.,גזר דין
64,SH-16-11-66949-327,הוא הידק את קשריו עם משפחתו לאחר העדר של שנים.,גזר דין
65,SH-16-11-66949-327,הנאשם ביקש כי בית המשפט יתחשב בו ויבחן לא רק את המשגה שעשה אלא גם את התהליך השיקומי שעבר בשנים האחרונות.,גזר דין
66,SH-16-11-66949-327,במעשיו של הנאשם יש משום פגיעה חמורה וממשית בערכים מוגנים של הגנה על שלום הציבור ובריאותו.,גזר דין
67,SH-16-11-66949-327,לא אחת קבעו בתי המשפט כי יש להטיל ענישה מחמירה ומרתיעה על כל חוליה בשרשרת החזקת והפצת הסמים שכן פגיעתם בפרט ובחברה כולה קשה.,גזר דין
68,SH-16-11-66949-327,"בענייננו, מדובר אמנם בפרשה של סחר בסמים מסוכנים עם אותו סוכן, אולם בשני אירועים שונים, דהיינו, אין המדובר במעידה חד פעמית של הנאשם.",גזר דין
69,SH-16-11-66949-327,מדובר בסמים משני סוגים.,גזר דין
70,SH-16-11-66949-327,"האחד סם מסוג קוקאין שהוא סם קשה וממכר והאחר סם מסוג חשיש, שאף בו אין להקל ראש כלל ועיקר.",גזר דין
71,SH-16-11-66949-327,כמויות הסמים בהם מדובר גם הן אינן מבוטלות.,גזר דין
72,SH-16-11-66949-327,"על כן , מתחמי הענישה שהוצגו הם ראויים ונכונים.",גזר דין
73,SH-16-11-66949-327,"אמנם, כטענת ב""כ הנאשם , בין הנאשם לסוכן היתה הכרות מוקדמת ואכן יש להניח כי על רקע הכרות זו אף נוצר הקשר שמטרתו לקדם את עיסקאות הסמים, ברם הנסיבות המתוארות בכתב האישום מעלות כי הסוכן מצא אוזן קשבת אצל הנאשם ואף יותר מכך, כאשר הנאשם הוא זה אשר  לא אחת, מעלה כי ברשותו נשק וסמים, אותם הוא יכול למכור.",גזר דין
74,SH-16-11-66949-327,עוד עולה מהנסיבות המתוארות כי לנאשם נגישות רבה לסמים וביכולתו לספק את בקשות הסוכן במהירות וביעילות.,גזר דין
75,SH-16-11-66949-327,"עוד עולה, כאמור לעיל, כי אין המדובר במעידה חד פעמית, שמטרתה לעזור לחבר – הסוכן, אלא בחזרה על המעשים, כאשר הנאשם אף נכון לקיים עם הסוכן קשר עסקי רצוף ומתמשך שמטרתו עשיית רווח כספי קל מעסקי הסמים.",גזר דין
76,SH-16-11-66949-327,"מגיליון המרשם הפלילי בעניינו של הנאשם עולה כי הוא יליד שנת 1981 וצבר לחובתו חמש הרשעות קודמות וגמר דין אחד בעבירות שונות, בגינן ריצה לא אחת עונשי מאסר בפועל ואף עונשים מכבידים.",גזר דין
77,SH-16-11-66949-327,הרשעתו האחרונה של הנאשם היא מיום 3/7/13 בעבירות של החזקת סמים שלא לצריכה עצמית וסחר בסמים.,גזר דין
78,SH-16-11-66949-327,"הנאשם נדון למאסר בפועל בן 25 חודשים וכן לעונש מאסר מותנה בן עשרה חודשים, שהוא חב הפעלה בענייננו.",גזר דין
79,SH-16-11-66949-327,הנאשם השתחרר מעונש המאסר לריצוי בפועל שהוטל עליו ביום 26/10/14.,גזר דין
80,SH-16-11-66949-327,"הנה כי כן, לא היה בהרשעות קודמות , בעונשי מאסר לריצוי בפועל, מכבידים ככל שיהיו ואף לא בעונש מאסר מותנה שהיה תלוי ועומד נגד הנאשם כדי להרתיעו מלשוב לסורו.",גזר דין
81,SH-16-11-66949-327,"כשנה ושלושה חודשים בלבד לאחר שחרורו מעונש מאסר מכביד, שב הנאשם לבצע עבירות מאותו סוג.",גזר דין
82,SH-16-11-66949-327,יש לראות זאת במשנה חומרה.,גזר דין
83,SH-16-11-66949-327,"לקולא התחשבתי בהודאתו של הנאשם ובנטילת האחריות, כמו גם בהבעת החרטה וכן בנסיבותיו האישיות והמשפחתיות, כפי שעלו בדברי בא כוחו, בדבריו שלו ובדברי העדים.",גזר דין
84,SH-16-11-66949-327,"לאחר שיקול מכלול השיקולים, אני גוזרת על הנאשם כעונש כולל בגין כל העבירות בהן הורשע  -",גזר דין
85,SH-16-11-66949-327,18 חודשי מאסר לריצוי בפועל.,גזר דין
86,SH-16-11-66949-327,"אני מורה על הפעלת עונש מאסר מותנה בן 10 חודשים מתיק 32243/11/12 של בימ""ש השלום בנתניה, כך ששישה חודשים ממנו ירוצו באופן מצטבר לעונש המאסר בפועל שהוטל וארבעה חודשים ממנו ירוצו באופן חופף לעונש המאסר בפועל שהוטל.",גזר דין
87,SH-16-11-66949-327,"סה""כ ירצה הנאשם 24 חודשי מאסר בפועל, שמניינם מיום מעצרו 21/11/16.",גזר דין
88,SH-16-11-66949-327,"תשעה חודשי מאסר על תנאי למשך שלוש שנים, שתחילתן מיום שחרורו ממאסר, לבל יעבור עבירה כלשהי על פקודת הסמים, שהיא פשע.",גזר דין
89,SH-16-11-66949-327,"שישה חודשי מאסר על תנאי למשך שלוש שנים, שתחילתן מיום שחרורו ממאסר, לבל יעבור עבירה כלשהי על פקודת הסמים, שהיא עוון.",גזר דין
90,SH-16-11-66949-327,"בהיות העבירות בהן הורשע הנאשם עבירות שמטרתן הפקת רווח כספי, אני מטילה על הנאשם בנוסף אף קנס.",גזר דין
91,SH-16-11-66949-327,"קנס בסכום של 3,500 ₪ או 25 ימי מאסר תמורתו.",גזר דין
92,SH-16-11-66949-327,הקנס ישולם בשבעה תשלומים חודשיים שווים ורצופים שהראשון בהם ביום 1/1/18 והבאים אחריו בכל 1  לחודש שלאחר מכן.,גזר דין
93,SH-16-11-66949-327,לא ישולם תשלום במועדו יעמוד כל הסכום לפרעון מיידי.,גזר דין
94,SH-16-11-66949-327,סמים שנתפסו במהלך החקירה – יושמדו.,גזר דין
95,SH-16-11-66949-327,מכשיר טלפון נייד שנתפס במהלך החקירה – יוחזר לאחותו של הנאשם.,גזר דין
96,SH-16-11-66949-327,"54678313ניתן היום,  ד' כסלו תשע""ח, 22 נובמבר 2017, במעמד הצדדים.",גזר דין
