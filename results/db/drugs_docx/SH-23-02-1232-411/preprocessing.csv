,verdict,text,part
0,SH-23-02-1232-411,ברוך ספיר (עציר),הנאשמים
1,SH-23-02-1232-411,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א","ע""י ב""כ עוה""ד"
2,SH-23-02-1232-411,"חוק העונשין, תשל""ז-1977: סע'  192, 499(א)(1)","ע""י ב""כ עוה""ד"
3,SH-23-02-1232-411,"במסגרת הסדר טיעון בין הצדדים, כתב האישום תוקן והנאשם הודה והורשע בעבירות המיוחסות לו.",העבירות והסדר הטיעון
4,SH-23-02-1232-411,"כתב האישום המתוקן מתאר כי הנאשם קשר לפשע שתכליתו סחר והפצה של סמים מסוכנים מסוג קנבוס עבור בצע כסף, עם 4 קטינים: א.מ יליד שנת 2007 (להלן: ""קטין 1""), ע.מ יליד שנת 2006 (להלן: ""קטין 2""), ס.א יליד שנת 2005 (להלן: ""קטין 3""), ור.ל יליד שנת 2006 (להלן: ""קטין 4"").",העבירות והסדר הטיעון
5,SH-23-02-1232-411,"במסגרת הקשר, העביר הנאשם לקטינים סמים מסוכנים, הקטינים סחרו בסמים לאחרים, קטינים ובגירים, ואת התמורה חלקו עם הנאשם.",העבירות והסדר הטיעון
6,SH-23-02-1232-411,"עוד במסגרת הקשר, סחרו הקטינים 1-3 בסמים מסוכנים בהקפה, באופן שבו חלק מהקונים היו משלמים עבור הסמים המסוכנים במועד נדחה לעסקת הסחר בסמים.",העבירות והסדר הטיעון
7,SH-23-02-1232-411,"הנאשם, יחד עם קטין 1, ניהל רשימת חובות של קונים.",העבירות והסדר הטיעון
8,SH-23-02-1232-411,כתב האישום המתוקן כולל 7 אישומים.,העבירות והסדר הטיעון
9,SH-23-02-1232-411,"אישום 1 מתאר כי במהלך חודש נובמבר 2022, נפגש הנאשם עם קטין 5 בבית שמש ומכר לו סם מסוג קנבוס במשקל 1 גרם, תמורת 80 ₪.",העבירות והסדר הטיעון
10,SH-23-02-1232-411,"אישום 2 מתאר כי ביום 9.1.23, נעצר הנאשם על ידי כוח שיטור כאשר הוא נוהג ברכב מסוג סקודה, ונמצא שהחזיק ברכבו שקית ובה 999.90 גרם נטו סם מסוג קנבוס, משקל קטן ואלת בייסבול.",העבירות והסדר הטיעון
11,SH-23-02-1232-411,"אישום 3 מתאר כי ביום 4.1.23 נפגש הנאשם עם קטין 4 בקניון בבית שמש, והעביר לו סם מסוג קנבוס בכמות שאינה ידועה, תמורת 800 ₪.",העבירות והסדר הטיעון
12,SH-23-02-1232-411,"בהמשך, נפגש נאשם 4 עם מספר קטינים, ומכר להם את הסם שקיבל מהנאשם, תמורת סכומי כסף שאינם ידועים.",העבירות והסדר הטיעון
13,SH-23-02-1232-411,הקטין הרוויח מביצוע העסקה סך של 200 ₪.,העבירות והסדר הטיעון
14,SH-23-02-1232-411,"אישום 4 מתאר כי בתחילת חודש ינואר 23, נפגש הנאשם עם קטין 2 וקטין 3 והעביר להם סם מסוג קנבוס, על מנת שימכרו אותו לאחרים ואת התמורה יחלקו איתו.",העבירות והסדר הטיעון
15,SH-23-02-1232-411,"בהמשך, נפגש קטין 2 עם יוסי אייל, יליד שנת 2003, ומכר לו סם במשקל 1 גרם, תמורת 100 ₪.",העבירות והסדר הטיעון
16,SH-23-02-1232-411,"לאחר העסקה, הנאשם קיבל חלק מהתמורה.",העבירות והסדר הטיעון
17,SH-23-02-1232-411,"אישום 5 מתאר כי במספר מועדים שונים, החל מחודש נובמבר 2022 ועד חודש ינואר 2023, נפגש הנאשם עם קטין 1 והעביר לו סם מסוג קנבוס בכמות שאינה ידועה, על מנת שימכור את הסם לאחר, ואת התמורה יחלוק עם הנאשם.",העבירות והסדר הטיעון
18,SH-23-02-1232-411,"בהמשך, ביום 3.1.23, נפגש קטין 1 עם י.ד יליד שנת 2006, במרכז ""ביג"" בבית שמש ומכר לו שתי סיגריות שבתוכן סם מסוג קנבוס שקיבל מהנאשם, במשקל 1 גרם לערך, תמורת 100 ₪.",העבירות והסדר הטיעון
19,SH-23-02-1232-411,"ביום 12.12.22 נפגש קטין 1 עם הקטין י. ד בבית שמש ומכר לו סיגריה שבתוכה קנבוס שקיבל מהנאשם, במשקל 1 גרם, תמורת סך של 40 ₪.",העבירות והסדר הטיעון
20,SH-23-02-1232-411,"באופן דומה, בחודש נובמבר 2022 נפגש קטין 1 עם הקטין י. ד, ומכר לו סיגריה ובתוכה סם שקיבל מהנאשם תמורת 40 ₪.",העבירות והסדר הטיעון
21,SH-23-02-1232-411,לאחר מכן העביר הקטין 1 לנאשם חלק מהתמורה שקיבל בעת העסקאות.,העבירות והסדר הטיעון
22,SH-23-02-1232-411,"אישום 6 מתאר כי לשם קידום ומימוש הקשר, בסוף חודש דצמבר, נפגש הנאשם עם קטין 2 וקטין 3 והעביר להם סם מסוג קנבוס בכמות שאינה יודעה, על מנת שימכרו את הסם לאחר ויחלקו איתו את התמורה.",העבירות והסדר הטיעון
23,SH-23-02-1232-411,"בהמשך, נפגש קטין 3 עם י. ב יליד שנת 2007 ומכר לו 1 גרם מסוג קנבוס תמורת 80 ₪ ולאחר מכן, קיבל הנאשם חלק מהתמורה.",העבירות והסדר הטיעון
24,SH-23-02-1232-411,"אישום 7 מתאר כי לשם קידום ומימוש הקשר, בסוף חודש נובמבר 2022, נפגש הנאשם עם קטין 1 והעביר לו סם מסוג קנבוס, כדי שימכור אותו ויחלוק עמו את התמורה.",העבירות והסדר הטיעון
25,SH-23-02-1232-411,"קטין 1 נפגש עם מ.א.צ ילידת 2006, ומכר לה 1 גרם מסוג קנבוס, תמורת 100 ₪.",העבירות והסדר הטיעון
26,SH-23-02-1232-411,"לאחר העסקה, העבירה לנאשם חלק מהתמורה.",העבירות והסדר הטיעון
27,SH-23-02-1232-411,"בגין מעשים אלה, הורשע הנאשם ב-3 עבירות של סחר בסמים מסוכנים לפי סעיפים 19+13א לפקודת הסמים המסוכנים[נוסח חדש], תשל""ג-1973 (להלן: ""פקודת הסמים המסוכנים"") ועבירה של החזקת סמים שלא לצריכה עצמית לפי סעיף 7(א)+7(ג) רישא לפקודת הסמים.",העבירות והסדר הטיעון
28,SH-23-02-1232-411,"כמו כן הורשע בעבירה של איומים לפי סעיף 192 לחוק העונשין, תשל""ז-1977 (להלן: ""חוק העונשין"") ו-5 עבירות של קשירת קשר לעשות פשע לפי סעיף 499(א)(1) לחוק העונשין.",העבירות והסדר הטיעון
29,SH-23-02-1232-411,"הסדר הטיעון בין הצדדים לא כלל הסכמה לעניין העונש, ולאחר ששירות המבחן ערך תסקיר, טענו הצדדים את טיעוניהם לעונש.",העבירות והסדר הטיעון
30,SH-23-02-1232-411,"התסקיר מדווח כי הנאשם בן 28 שנים, פרוד מאשתו ואב לילדה בת שלוש שנים.",תסקיר שירות המבחן
31,SH-23-02-1232-411,טרם מעצרו התגורר עם משפחתו בבית שמש ועבד כשליח בתחום המזון.,תסקיר שירות המבחן
32,SH-23-02-1232-411,הנאשם הוא בן הזקונים במשפחה שבה 4 ילדים.,תסקיר שירות המבחן
33,SH-23-02-1232-411,אמו חלתה ונפטרה כשהיה בן 6 והוא לא זוכר חוויות ילדות משותפות עמה.,תסקיר שירות המבחן
34,SH-23-02-1232-411,"אביו, אשר עבד כנהג הסעות, חלה ונפטר לפני כשש שנים.",תסקיר שירות המבחן
35,SH-23-02-1232-411,"מגיל 6 עד 10, הנאשם שהה בפנימיה ואז למד בבית ספר יסודי דתי וחזר לגור בבית אביו.",תסקיר שירות המבחן
36,SH-23-02-1232-411,"כשהיה בן שבע שנים, נישא אביו בשנית, וכשהיה בן 13, התגרש.",תסקיר שירות המבחן
37,SH-23-02-1232-411,"בגיל 12 הנאשם היה מעורב בתאונת דרכים ואושפז למשך שבועיים ומאז התמודד עם מורכבות נפשית ובעיות זיכרון, שלא טופלו.",תסקיר שירות המבחן
38,SH-23-02-1232-411,"משפחת הנאשם התמודדה עם דוחק כלכלי לאורך השנים ובגיל 15 נאלץ לעזוב את הלימודים, לעבוד בעבודות מזדמנות ולסייע בפרנסת הבית.",תסקיר שירות המבחן
39,SH-23-02-1232-411,"כשהיה בן 16 נעצר בגין עבירת אלימות והופנה לשירות המבחן לנוער, השתתף בטיפול קבוצתי לשליטה בכעסים והשלים 12 שנות לימוד, והתיק נסגר.",תסקיר שירות המבחן
40,SH-23-02-1232-411,"כשהיה בן 18, לקה אביו בליבו, והנאשם קיבל פטור מהשירות הצבאי לצורך הטיפול בו.",תסקיר שירות המבחן
41,SH-23-02-1232-411,"את בת זוגו הכיר כשהיה בן 21, ולאחר כשנתיים נישאו והתגוררו בבית שמש.",תסקיר שירות המבחן
42,SH-23-02-1232-411,הנאשם השתלב בעבודה במפעל מזון ובת זוגו עבדה כסוכנת מכירות.,תסקיר שירות המבחן
43,SH-23-02-1232-411,"כאשר הרתה, נאלצה להתפטר מעבודתה בשל מורכבות רפואית, מצבם הכלכלי היה רעוע והוא נאלץ לשלב הכנסה נוספת ולכן עבד כשליח מזון, אך עדיין התקשה להתמודד עם עול פרנסת הבית.",תסקיר שירות המבחן
44,SH-23-02-1232-411,הוא התקשה לבקש סיוע כלכלי ממשפחתו ובת זוגו לא היתה מודעת למעורבותו עם גורמים עברייניים.,תסקיר שירות המבחן
45,SH-23-02-1232-411,הנאשם עצור מזה 10 חודשים בגין מעצרו בתיק הנוכחי.,תסקיר שירות המבחן
46,SH-23-02-1232-411,"הוא ובת זוגו פרודים, על רקע העבירות, שכן היא התקשתה לקבל את מעורבותו בפלילים ומאז מעצרו הוא בקשר טלפוני עם בתו, והיא מגיעה לבקרו במעצר.",תסקיר שירות המבחן
47,SH-23-02-1232-411,"הנאשם החל להשתמש בסמים כשהיה בן 17 שנה בנסיבות חברתיות, אך מזה 10 שנים, לא עושה שימוש בסמים.",תסקיר שירות המבחן
48,SH-23-02-1232-411,"כן שתה אלכוהול, לעתים רחוקות ובאופן מזדמן, אך מזה 4 שנים אינו שותה ושלל נזקקות טיפולית בהיבט זה.",תסקיר שירות המבחן
49,SH-23-02-1232-411,לנאשם אין הרשעות קודמות.,תסקיר שירות המבחן
50,SH-23-02-1232-411,שירות המבחן דיווח שהנאשם מכיר באופן מלא בפרטי כתב האישום.,תסקיר שירות המבחן
51,SH-23-02-1232-411,"את חלק מהקטינים שלהם מכר את הסמים, הכיר קודם לכן.",תסקיר שירות המבחן
52,SH-23-02-1232-411,"הנאשם הסביר כי בשל הדוחק הכלכלי, התקשה לבחון את התנהלותו ופעל מתוך מצוקה ותחושת לחץ.",תסקיר שירות המבחן
53,SH-23-02-1232-411,"הוא ביטא רצון להתנהל באופן תקין ושומר חוק, לקיים משפחה תקינה ולהיות אב משמעותי עבור בתו.",תסקיר שירות המבחן
54,SH-23-02-1232-411,"הוא הכיר באופן ראשוני בדפוסיו אשר עשויים לגרום לו להתנהל במצבי דחק, באופן חוצה גבולות וחוק והביע נכונות להשתלבות טיפולית כוללנית, לקבלת כלים וכישורי חיים, להתנהלות מקדמת בחייו.",תסקיר שירות המבחן
55,SH-23-02-1232-411,שירות המבחן התרשם כי הנאשם מכיר במעשיו ומבטא חרטה על התנהלותו.,תסקיר שירות המבחן
56,SH-23-02-1232-411,"ההליך המשפטי והמחירים הנלווים לו, מהווים גורמים מחדדי גבולות עבורו, והוא מבטא רצון לשיקום בחייו, נכונות להשתלב בטיפול ושאיפות נורמטיביות לעתיד.",תסקיר שירות המבחן
57,SH-23-02-1232-411,"שירות המבחן המליץ להתחשב בהיעדר עבר פלילי וגילו הצעיר, בנסיבותיו האישיות המורכבות והכרתו בבעייתיות התנהלותו ורצונו בטיפול.",תסקיר שירות המבחן
58,SH-23-02-1232-411,"לבסוף, מכיוון שהנאשם שלל צורך בטיפול בתחום ההתמכרויות, לא בא שירות המבחן בהמלצה טיפולית בעניינו, אך המליץ כי ככל שיישאר במסגרת שב""ס יופנה לטיפול עו""ס במסגרת שב""ס לצורך הליך טיפולי ראשוני, ויצירת כלים להתנהלות מיטיבה יותר בעתיד.",תסקיר שירות המבחן
59,SH-23-02-1232-411,"ב""כ המאשימה טען כי הנאשם לא בחל באמצעים לביצוע מזימתו.",הטיעונים לעונש
60,SH-23-02-1232-411,"הוא התעלם מכך שהוא חוטא ומחטיא לשם רווחיו, ועשה זאת חרף העובדה שהשותפים הם קטינים.",הטיעונים לעונש
61,SH-23-02-1232-411,"בנוסף, הטיל את מוראו על אחד הקטינים.",הטיעונים לעונש
62,SH-23-02-1232-411,"לשיטת המאשימה, מדובר בסחר שיטתי, מתמשך ולא בפרץ עברייני, ולכן יש לקבוע מתחם נפרד לכל אחד מהאישומים: לאישום הראשון מתחם הנע בין 6 ל-18 חודשים, לאישום השני- בין 8 ל-24 חודשים ולגבי יתר האישומים- מתחם הנע בין 6 ל-18 חודשים.",הטיעונים לעונש
63,SH-23-02-1232-411,"המאשימה הביאה בחשבון את נסיבותיו של הנאשם, ביניהן היעדר עבר פלילי, ולכן עתרה למקם את הנאשם בחלקו התחתון של מתחם הענישה, תוך חפיפה מסוימת של המתחמים, ולכן ביקשה להשית על הנאשם עונש שלא יפחת מ-30 חודשי מאסר בפועל, מאסר על תנאי, התחייבות, קנס, פסילת רישיון בפועל ועל תנאי וכן להכריז על הנאשם כסוחר סמים ולהורות על חילוט והשמדת המוצגים.",הטיעונים לעונש
64,SH-23-02-1232-411,"הסנגור טען לעומת זאת, כי למעשה כתב האישום כולל 3 עסקאות של סחר בסם מסוכן במשקל כולל של גרמים בודדים, וסכום הכסף הכולל את כולן הוא 960 ₪ בלבד.",הטיעונים לעונש
65,SH-23-02-1232-411,"בכל אחת מהפעמים שהנאשם הורשע בקשירת קשר בכתב האישום, למעשה דובר בעסקאות שבין הקטינים, והוא לא היה מעורב בהן.",הטיעונים לעונש
66,SH-23-02-1232-411,"הסנגור הדגיש את מציאות חייו הקשה של הנאשם ותיאר כי נוסף לנסיבות חייו המצערות שתוארו, הנאשם חווה חרם מצד בני גילו בהיותו תלמיד תיכון, הוכה והושפל וחווה ילדות קשה מאוד, מבלי שיש לו אם תומכת לצדו.",הטיעונים לעונש
67,SH-23-02-1232-411,מגיל 15 הקריב את חייו לטובת פרנסת המשפחה.,הטיעונים לעונש
68,SH-23-02-1232-411,"כאשר הנאשם נישא לבסוף, אשתו הרתה ונאלצה לעזוב את עבודתה, והנאשם קרס תחת העול הכלכלי וכך הגיע לביצוע העבירות.",הטיעונים לעונש
69,SH-23-02-1232-411,"זוהי הסתבכות יחידה עבור הנאשם, אשר מעולם לא היה בתחנת משטרה ולא נעצר.",הטיעונים לעונש
70,SH-23-02-1232-411,"הנאשם לא ידע כי המעורבים האחרים בתיק הם קטינים, שכן הם קרובים בגילם לגיל בגרות, והוא מכר להם כמויות קטנות של סם.",הטיעונים לעונש
71,SH-23-02-1232-411,"בנוסף,  לא מדובר בענייננו בהדחת קטינים, שכן בענייננו הקטינים הם הסוחרים עצמן ועליהם לשאת את עונשם.",הטיעונים לעונש
72,SH-23-02-1232-411,"מכל מקום, כיום הנאשם מבין את הפסול שבמעשיו, נגרמו לו נזקים רבים בגין מעשיו, הוא איבד את עבודתו ומורחק ממשפחתו, יותר מ-10 חודשים.",הטיעונים לעונש
73,SH-23-02-1232-411,"הסנגור הדגיש שתסקיר שירות המבחן חיובי באשר הוא נותן הסבר למעידתו של הנאשם ומדווח שהנאשם מודה בעבירות בפה מלא ולוקח אחריות מלאה עליהם, מבין שנדרש טיפול ומבקש לקחת בחשבון את תקופת מעצרו.",הטיעונים לעונש
74,SH-23-02-1232-411,"לפיכך, טוען הסנגור, גם על פי תסקיר שירות המבחן, יש להסתפק בתקופת מעצרו של הנאשם.",הטיעונים לעונש
75,SH-23-02-1232-411,"הסנגור טען כי יש לראות במכלול העבירות אירוע אחד ולקבוע מתחם עונש אחד, שכן הן בוצעו במסגרת עובדתית אחת.",הטיעונים לעונש
76,SH-23-02-1232-411,"הסנגור הפנה לפסיקה מתאימה ועל פיה טען כי מתחם העונש ההולם נע לכל היותר בין 7 ל-20 חודשי מאסר, ובהתחשב בנסיבותיו של הנאשם, יש להסתפק בימי מעצרו, כלומר בתקופה בת 11 חודשים, לצד ענישה נלווית אשר תביא בחשבון את מצבו הכלכלי הקשה.",הטיעונים לעונש
77,SH-23-02-1232-411,"הסנגור התנגד להכרזה על הנאשם כסוחר סמים, שכן לשיטתו יש לעשות כן בשלב הכרעת הדין ולא בעת מתן גזר הדין.",הטיעונים לעונש
78,SH-23-02-1232-411,"הנאשם בדברו האחרון אמר שהוא מבקש סליחה, הוא מבין שעשה טעות ומודה בה ומבטיח לבית המשפט שזוהי הסתבכותו הראשונה והאחרונה עם החוק.",הטיעונים לעונש
79,SH-23-02-1232-411,"חמיו של הנאשם, מר אהרון אבגי, אמר שהוא כועס על הנאשם בשל מעשיו, אך יש לזכור שמדובר בילד תמים שתמימותו נוצלה.",הטיעונים לעונש
80,SH-23-02-1232-411,"הנאשם רחוק מעולם הסמים, גורמים מסוימים עבדו עליו ועשו בו שימוש ככלי.",הטיעונים לעונש
81,SH-23-02-1232-411,"לנאשם אין בעולם אדם, מלבדו.",הטיעונים לעונש
82,SH-23-02-1232-411,"הוא יתום משני הוריו, והתגורר בביתו עם אשתו ובתו הקטנה טרם מעצרו.",הטיעונים לעונש
83,SH-23-02-1232-411,"לבסוף,  הבטיח שידאג שהנאשם לא יסטה שוב מהדרך וילך בדרך ישר וטובה, וביקש להסתפק בימי מעצרו.",הטיעונים לעונש
84,SH-23-02-1232-411,"עבירות הסמים פוגעות בערכים החברתיים של הגנה על הציבור מפני נגע הסמים, אשר פוגע בחלקים נרחבים בחברה: בקטינים, צעירים ובגירים.",דיון והכרעה
85,SH-23-02-1232-411,"השלכות השימוש בסמים קשות ומביאות במקרים רבים להתמכרות, לפגיעה בבריאות המשתמשים בהם ולביצוע עבירות נלוות בתחום הרכוש והאלימות.",דיון והכרעה
86,SH-23-02-1232-411,"כך, לא רק המשתמשים בסמים נפגעים, אלא גם המעגלים המשפחתיים והחברתיים הקרובים והרחוקים מהם.",דיון והכרעה
87,SH-23-02-1232-411,"עבירת הפצת הסמים הן אלה המאפשרות את התפשטות נגע הסמים, ומכאן החומרה הרבה שבהן, הענישה המחמירה שקבע המחוקק לצדן בפקודת הסמים והקביעה בפסיקה אשר לפיה יש להעדיף את השיקולים הציבוריים על פני שיקוליהם האישיים של אלה הבוחרים לבצע אותן.",דיון והכרעה
88,SH-23-02-1232-411,"כתב האישום כולל כאמור 7 אישומים ומספר עבירות אשר בוצעו כולן במסגרת אותו קשר שקשר הנאשם עם הקטינים, בנסיבות דומות ועל רקע דומה, ולכן מדובר באירוע אחד שיש לקבוע עבורו מתחם עונשי אחד, אשר ישקף את החזרה על העבירות.",דיון והכרעה
89,SH-23-02-1232-411,"בענייננו, מלמד כתב האישום שלא זאת בלבד שהנאשם סחר בסמים, הוא יצר קשר עם קטינים אשר באמצעותם יוכל להפיץ ולמכור את הסמים לאחרים.",דיון והכרעה
90,SH-23-02-1232-411,"הנאשם ניצל את קירבתם של הקטינים לקטינים אחרים אשר להם יוכלו למכור את הסמים, וכך יוכל לבצע עסקאות רבות יותר.",דיון והכרעה
91,SH-23-02-1232-411,"קשירת הקשר וניצול הקטינים לצורך ביצוע עבירות הסחר, נוסף להפצת הסמים בקרב קטינים כשלעצמו, הן נסיבות לחומרה משמעותיות ובעלות משקל בעת קביעת מתחם העונש ההולם.",דיון והכרעה
92,SH-23-02-1232-411,"החזרה על העבירות מספר פעמים, גם היא נסיבה לחומרה.",דיון והכרעה
93,SH-23-02-1232-411,"מאידך, כאשר בוחנים את סוג וכמויות הסמים שהנאשם סחר בהן, נוסף לסכומי הכסף שהרוויח, נראה שמדובר במשקלים וסכומים נמוכים שהסחר הניב, כך שבפן זה לא מדובר בעבירות מכבידות במיוחד.",דיון והכרעה
94,SH-23-02-1232-411,"זאת כמובן, מבלי להקל בחומרתן ואך ורק תוך השוואה לעבירות דומות אחרות, שבהן הכמויות והסכומים גבוהים בהרבה מכך.",דיון והכרעה
95,SH-23-02-1232-411,"השימוש בקטינים חמור ופסול, אך כפי שהציגה המאשימה בהודעתה האחרונה לתיק בית המשפט, נגד 3 מתוך חמשת הקטינים, הוגשו כתבי אישום לבית המשפט לנוער בשל מעשיהם כאן.",דיון והכרעה
96,SH-23-02-1232-411,"כלומר, הקטינים עצמם ביצעו את העבירות, באופן פעיל ומודע, והנאשם לא נושא לבדו באחריות לכל האירועים שתוארו בכתב האישום.",דיון והכרעה
97,SH-23-02-1232-411,"עם זאת, הנאשם הוא זה שתכנן את העבירות מראש, הצטייד בסמים וסיכם את פרטי העסקאות עם הקטינים, כך שהוא זה ששלט במרבית העבירות.",דיון והכרעה
98,SH-23-02-1232-411,"נוסף לעבירות הסחר בסמים, הורשע הנאשם באחזקת סמים, לאחר שנמצאה ברכבו כמות משמעותית של סמים, מה שמעיד על מידת עיסוקו בעולם הסמים.",דיון והכרעה
99,SH-23-02-1232-411,"במהלך הקשר עם אחד הקטינים, מסר לו הנאשם איום אודות קטין אחר.",דיון והכרעה
100,SH-23-02-1232-411,"מעבר לפגיעה בערכים המוגנים של פגיעה בביטחונו וחירותו של המאוים, החומרה במקרה זה, היא שהאיום הושמע על ידי הנאשם הבגיר, כלפי אותו קטין.",דיון והכרעה
101,SH-23-02-1232-411,"בהתחשב בערכים המוגנים, לאחר שנתתי דעתי לטענות הצדדים, לפסיקה שהוזכרה בטיעוניהם והענישה הנוהגת בעבירות דומות, הרי שמתחם העונש ההולם נע במקרה זה בין 10 ל-20 חודשי מאסר, נוסף לעונשים נלווים.",דיון והכרעה
102,SH-23-02-1232-411,הנאשם הודה בעבירות המיוחסות לו ובכך לקח אחריות על מעשיו.,העונש המתאים
103,SH-23-02-1232-411,"הודאתו של הנאשם מלמדת על שיתוף פעולה עם רשויות אכיפת החוק וחסכה את הצורך בניהול הליך הוכחות, על כך המשתמע מכך.",העונש המתאים
104,SH-23-02-1232-411,"נטילת האחריות מצד הנאשם לא מסתכמת בהודאתו והיא באה לידי ביטוי בתסקיר שירות המבחן, המתאר כי הנאשם מכיר בפסול שבמעשיו, מצר עליהם ומתחרט.",העונש המתאים
105,SH-23-02-1232-411,מאז נתפס הנאשם בביצוע העבירות הוא עצור ומנותק מבתו הקטינה ואשתו אשר בתסקיר נכתב כי הם פרודים.,העונש המתאים
106,SH-23-02-1232-411,"זוהי הסתבכות יחידה של הנאשם עם הדין הפלילי, ולא ניתן לראות אותה במנותק מנסיבות חייו המורכבות ומהקשיים שהתמודד איתם במיוחד בעת שקדמה לביצוע העבירות.",העונש המתאים
107,SH-23-02-1232-411,הנאשם לא זכה לילדות תקינה ומאושרת.,העונש המתאים
108,SH-23-02-1232-411,"בגיל רך התייתם מאמו, חי בפנימייה במשך תקופה ממושכת, ובהמשך נפצע בתאונת דרכים משמעותית וסבל מחרם ונידוי בעת לימודיו בתיכון.",העונש המתאים
109,SH-23-02-1232-411,"בהמשך, נדרש לעזוב את הלימודים כדי לסייע בפרנסת המשפחה, וגם לצבא לא התגייס, משום שהיה עליו לטפל באביו שחלה.",העונש המתאים
110,SH-23-02-1232-411,"כלומר, כבר כילד וכנער צעיר, הנאשם נדרש לדאוג ולטפל באחרים, אך לא היה מי שטיפל, הדריך והכווין אותו.",העונש המתאים
111,SH-23-02-1232-411,"על אף הקשיים הללו, הנאשם הכיר את בת זוגו והשניים נישאו והקימו משפחה חדשה.",העונש המתאים
112,SH-23-02-1232-411,"אלא שאז, למרבה הצער, נקלעו לקשיים כלכליים והנאשם אשר לא הצליח לשאת בעול, התדרדר לביצוע העבירות.",העונש המתאים
113,SH-23-02-1232-411,"הקמת משפחה ובית אינה דבר של מה שבכך עבור הנאשם, אשר לא זכה לגדול במסגרת כזו בגיל צעיר, ואת כל זאת גדעה באחת הסתבכותו בעבירות.",העונש המתאים
114,SH-23-02-1232-411,הנאשם מבין זאת היום.,העונש המתאים
115,SH-23-02-1232-411,"הוא מצר על העבירות שביצע, מבין את הצורך לשאת בעונש בגינן, רואה את המחיר הכבד שהן גבו ממנו, ושואף לסור מהן, לחיות חיים נורמטיביים, לשוב לחיק המשפחה ולהיות אב משמעותי עבור בתו.",העונש המתאים
116,SH-23-02-1232-411,"ילדותו הקשה של הנאשם היא זו המאפשרת לו להוקיר ולהעריך חיי משפחה, זוגיות והורות, ולחפוץ להעניק את כל אלה לבתו, ומכאן התובנות אליהן הגיע תוך כדי ההליכים נגדו.",העונש המתאים
117,SH-23-02-1232-411,"חמיו של הנאשם התייצב בבית המשפט וביקש עבורו, ודומה שהוא משמש עבורו גורם מסייע ותומך, ועל הנאשם להוקיר את נוכחותו בחייו ולהסתייע בו ככל הניתן.",העונש המתאים
118,SH-23-02-1232-411,"לנוכח היעדר העבר הפלילי, הרי שמדובר במעידה יחידה של הנאשם, ועל אף שהעבירות בוצעו במשך זמן, הרי שמדובר בתקופה אחת בחייו, שאינה מאפיינת את אורחותיו בדרך כלל.",העונש המתאים
119,SH-23-02-1232-411,"עם זאת, לצד מכלול נסיבותיו של הנאשם, עומדים שיקולי הענישה הדורשים מתן משקל גם לאינטרס הציבורי ולהגנה על החברה מפני העבירות החמורות שבהן הורשע.",העונש המתאים
120,SH-23-02-1232-411,"בהתחשב בכל האמור לעיל, ולאחר שנתתי דעתי למכלול השיקולים, הרי שיש למקם את הנאשם בחלקו התחתון של מתחם הענישה.",העונש המתאים
121,SH-23-02-1232-411,"נוכח כל האמור לעיל, אני גוזר על הנאשם את העונשים הבאים:",סוף דבר
122,SH-23-02-1232-411,"14 חודשי מאסר לריצוי בפועל, בניכוי ימי מעצרו.",סוף דבר
123,SH-23-02-1232-411,3 חודשי מאסר אשר אותם הנאשם לא ירצה אלא אם יעבור תוך שלוש שנים מיום שחרורו על כל אחת מהעבירות שבהן הורשע בהליך זה.,סוף דבר
124,SH-23-02-1232-411,"הנאשם מתחייב על סך של 5,000 ₪ שלא לעבור כל עבירה לפי פקודת הסמים המסוכנים, וזאת במשך שנתיים מהיום.",סוף דבר
125,SH-23-02-1232-411,הנאשם מבין את ההתחייבות ומסכים לה.,סוף דבר
126,SH-23-02-1232-411,"6 חודשי פסילה מלהחזיק או להוציא רישיון נהיגה, אשר לא ירוצו אלא אם יעבור הנאשם על כל עבירה לפי פקודת המסים המסוכנים, וזאת תוך שנתיים מיום שחרורו ממאסר.",סוף דבר
127,SH-23-02-1232-411,"קנס בסך 3,000 ₪, אשר ישולם עד יום 1.1.25, או 60 ימי מאסר תחתיו.",סוף דבר
128,SH-23-02-1232-411,5129371המוצגים יחולטו או יושמדו בהתאם לשיקול דעת רשם המוצגים.,סוף דבר
129,SH-23-02-1232-411,זכות ערעור לבית המשפט המחוזי בירושלים תוך 45 יום.,סוף דבר
130,SH-23-02-1232-411,"ניתן היום,  ז' שבט תשפ""ד, 17 ינואר 2024, בנוכחות הצדדים ובאי כוחם.",סוף דבר
