,verdict,text,part
0,SH-24-09-30131-712,"מוחמד אלמחדי (עציר) – הובא ע""י שב""ס",הנאשם
1,SH-24-09-30131-712,"פקודת הסמים המסוכנים [נוסח חדש], תשל""ג-1973: סע'  6, 7(ג), 9(א), ד, 10","ע""י ב""כ עוה""ד יוסי זילברברג"
2,SH-24-09-30131-712,"חוק העונשין, תשל""ז-1977: סע'  7 (א), 40 ט', 40 יא', 40יג(א)","ע""י ב""כ עוה""ד יוסי זילברברג"
3,SH-24-09-30131-712,"הנאשם הודה והורשע בכתב אישום מתוקן בעבירות של גידול, ייצור, הכנת סמים מסוכנים, לפי סעיף 6 לפקודת הסמים המסוכנים (נוסח חדש) תשל""ג-1973 (להלן: ""הפקודה""), החזקת סם מסוכן שלא לצריכה עצמית עבירה לפי סעיף 7 (א) ביחד עם 7(ג) רישא לפקודה, החזקת כלים להכנת סם שלא לצריכה עצמית לפי סעיף 10 רישא לפקודה והחזקת חצרים להכנת סם לפי סעיף 9(א) ו-(ד) לפקודת הסמים.",גזר דין
4,SH-24-09-30131-712,"כפי העולה מעובדות כתב האישום המתוקן, במועד הרלוונטי לכתב האישום שכר הנאשם בית בשכונה 8 בערוער מאחיו סאלם בכוונה להקים בו מעבדה לגידול סמים, במועד הרלוונטי התגורר הנאשם עם בני משפחתו בבית 23 שכונה 4א בערוער.",גזר דין
5,SH-24-09-30131-712,"במשך כחמישה חודשים עובר לתאריך 26.08.24, הקים הנאשם מעבדה לגידול סמים בכך שבנה במרתף קירות גבס ציפה אותן בנייר כסף והתקין מנורות תאורה וחימום, מערכות השקיה ואוורור.",גזר דין
6,SH-24-09-30131-712,בתאריך 26.08.24 נמצא הנאשם מחזיק בתוך המעבדה ציוד ששימש אותו לגידול סמים וכן נמצא מגדל 140 שתילי סם מסוג קנבוס וזאת ללא היתר או רישיון.,גזר דין
7,SH-24-09-30131-712,"בנוסף, נמצא מחזיק בסם מסוכן מסוג קנבוס במשקל 6 ק""ג וזאת ללא היתר או רישיון כדין.",גזר דין
8,SH-24-09-30131-712,"ביום 17.11.24 הודה והורשע הנאשם במיוחס לו בכתב האישום, בפתח ישיבת הטיעונים לעונש ביקשו הצדדים בהסכמה לתקן כתב האישום, כך שתוקנה כמות הסם שהחזיק הנאשם.",גזר דין
9,SH-24-09-30131-712,המאשימה הגישה טיעונים בכתב (ת/1) גיליון הרישום הפלילי של הנאשם(ת/2) וכן תמונות המעבדה (ת/3).,גזר דין
10,SH-24-09-30131-712,"ב""כ המאשימה עמדה על נסיבות כתב האישום, הערכים המוגנים שנפגעו ומידת הפגיעה בהם והדגישה כי הנאשם שכר את הנכס במטרה לגדל סמים, הוא התקין תשתיות במיוחד למטרה זו, ובחר לעשות כן במרתף הבית כדי להסוות מעשיו.",גזר דין
11,SH-24-09-30131-712,"ציינה את כמות השתילים שגידל - 140 במספר וכמות הסמים שנמצאו ברשותו 6 ק""ג.",גזר דין
12,SH-24-09-30131-712,"ב""כ המאשימה הדגישה החומרה הגלומה בגידול והחזקת הסמים וכן ציינה הנזקים העקיפים והישרים שנגרמים כתוצאה מהפצת סמים והענישה המחמירה הנהוגה במקרים אלו.",גזר דין
13,SH-24-09-30131-712,המאשימה עתרה לקביעת מתחם ענישה הנע בין 20 ל 40 חודשי מאסר בפועל והפנתה לפסיקה כתימוכין לכך.,גזר דין
14,SH-24-09-30131-712,"ב""כ המאשימה, ציינה כי הנאשם הודה, לקח אחריות על מעשיו אך הדגישה שמדובר בנאשם שלא עבר הליך טיפולי כלשהו, הינו בעל עבר פלילי קודם בעבירות שאינן ממין העניין אך יחד עם זאת ציינה שאין זו הפעם הראשונה שמעורב בפלילים וכי בעבר ריצה תקופת מאסר.",גזר דין
15,SH-24-09-30131-712,לאור כל האמור עתרה המאשימה למקם עונשו בשליש התחתון של המתחם לו עתרה וזאת  לצד הטלת  ענישה נלווית.,גזר דין
16,SH-24-09-30131-712,"ב""כ הנאשם, ציין קורות חייו של הנאשם, אב ל 8 ילדים קטינים, גדל בנסיבות חיים מורכבות ובהעדר הורים ולמרות זאת בחר להתנדב לשרת בצבא, הנאשם בעל עבר פלילי ישן בעבירת אלימות.",גזר דין
17,SH-24-09-30131-712,טרם מעצרו עבד הנאשם לפרנסתו.,גזר דין
18,SH-24-09-30131-712,"בהתייחס לכתב האישום ציין ב""כ הנאשם כי הנאשם בעצמו פנה למשטרה לקח אחריות והודה במיוחס לו, הנאשם הביע חרטה.",גזר דין
19,SH-24-09-30131-712,"הפנה לפסיקה במקרים חמורים מהמקרה שבפני, הן ביחס לכמות השתילים והן ביחס לכמות הסם, סבור כי המתחם במקרה זה מתחיל במספר חודשי מאסר שניתן לרצות בעבודת שירות ועד 16 חודשים.",גזר דין
20,SH-24-09-30131-712,סבור כי במקרה זה יש להטיל עונש של עד 7-8 חודשי מאסר וענישה נילווית לעניין מאסר מותנה וקנס כספי.,גזר דין
21,SH-24-09-30131-712,דיון - קביעת מתחם העונש ההולם,גזר דין
22,SH-24-09-30131-712,"מיגור העיסוק בסמים הינו משימה לאומית רמת מעלה, חשובה ובלתי פוסקת, הערך החברתי המוגן אשר נפגע כתוצאה ממעשיו של הנאשם הינו ההגנה מפני הנזקים הישירים והעקיפים אשר נגרמים לחברה בכללותה עקב העיסוק והשימוש בסמים.",גזר דין
23,SH-24-09-30131-712,"בחינת מידת הפגיעה בערכים המוגנים מובילה למסקנה כי הפגיעה היא ברף הבינוני – גבוה, בשים לב לכך, שמדובר בגידול 140 שתילי קנבוס, וכן בהחזקת סם מסוג קנבוס במשקל 6 ק""ג.",גזר דין
24,SH-24-09-30131-712,כמו כן יש לציין כי הנאשם הסב חלק מהנכס למעבדה לגידול סמים.,גזר דין
25,SH-24-09-30131-712,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד ענישה רחב כמפורט להלן:,גזר דין
26,SH-24-09-30131-712,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לשיקולים הבאים: הנאשם שכר את הנכס והקים בו מעבדה לגידול סמים, הנאשם נמצא מגדל 140 שתילי סם מסוג קנבוס  וכן נמצא מחזיק סם מסוג קנבוס במשקל של 6 ק""ג .",גזר דין
27,SH-24-09-30131-712,"יש לציין כי מדובר במעשה שקדם לו תכנון מוקדם, הנאשם הסב את מרתף הדירה למעבדה לגידול סמים, התקין אמצעים שונים לצורך גידול הסם, ניכר כי באותה העת זה היה עיסוקו העיקרי.",גזר דין
28,SH-24-09-30131-712,"בהתאם לתיקון 113 לחוק העונשין, לאחר שעיינתי בפסיקה אליה הפנו הצדדים ובשים לב לנסיבות ביצוע העבירות אני קובע כי  מתחם העונש ההולם, בנסיבות תיק זה, נע בין 12 חודשי מאסר בפועל  לבין 24 חודשי מאסר בפועל.",גזר דין
29,SH-24-09-30131-712,גזירת העונש המתאים לנאשם,גזר דין
30,SH-24-09-30131-712,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה (סעיף 40 יא').",גזר דין
31,SH-24-09-30131-712,במסגרת זו מן הראוי לתת את הדעת לנסיבות הבאות:,גזר דין
32,SH-24-09-30131-712,"הנאשם בן 36 נשוי ואב ל 8 ילדים קטנים, טרם מעצרו ניהל אורח חיים נורמטיבי ויצרני, למעט הסתבכותו בפלילים לפני למעלה מ- 14 שנה בעבירות אלימות, לא הסתבך שוב בפלילים, מלבד תיק זה.",גזר דין
33,SH-24-09-30131-712,"הנאשם לקח אחריות מלאה על מעשיו, הביע חרטה, ניכר כי הפנים הפסול שבהתנהלותו, יש לציין שהנאשם פנה ביוזמתו למשטרה והודה בהפעלת המעבדה.",גזר דין
34,SH-24-09-30131-712,"לאחר ששקלתי מלוא הנתונים אשר הובאו לפני ובהתחשב בכך שמדובר בנאשם שנמנע במשך שנים רבות מלהתעסק בפלילים, בשים לב לנסיבות חייו שפורטו בהרחבה על ידי בא כוחו.",גזר דין
35,SH-24-09-30131-712,מנגד נסיבות המעשה וחומרת העבירות בכך שהפך את הנכס למעבדה לגידול סמים וכן הצורך בהרתעת הרבים במיוחד כאשר מדובר בעבירות סמים אותן יש למגר על ידי העברת מסר לפיו  יש להחמיר בענישה.,גזר דין
36,SH-24-09-30131-712,זאת שעה שבית המשפט נתקל בעבירות של גידול סמים חוזרות ונשנות על ידי אזרחים נורמטיביים לכאורה אם במטרה להפיק רווח כלכלי שאינו חוקי ואם במטרות אחרות שאינן מוסדרות על פי חוק.,גזר דין
37,SH-24-09-30131-712,"לאור כל האמור לעיל, אני סבור שיש למקם עונשו של הנאשם בתחתית המתחם אותו קבעתי.",גזר דין
38,SH-24-09-30131-712,12 חודשי מאסר בפועל בניכוי ימי מעצרו.,"אשר על-כן, הנני גוזר על הנאשם את העונשים הבאים:"
39,SH-24-09-30131-712,"7 חודשי מאסר על תנאי, לתקופה של 3 שנים מתום ריצוי מאסרו, שלא יעבור עבירה בה הורשע או כל עבירה על פקודת הסמים המסוכנים מסוג פשע.","אשר על-כן, הנני גוזר על הנאשם את העונשים הבאים:"
40,SH-24-09-30131-712,"3 חודשי מאסר על תנאי, לתקופה של 3 שנים מתום ריצוי מאסרו, שלא יעבור כל עבירה על פקודת הסמים המסוכנים מסוג עוון.","אשר על-כן, הנני גוזר על הנאשם את העונשים הבאים:"
41,SH-24-09-30131-712,"קנס כספי בסך 15,000 ₪ או 5 חודשי מאסר תמורתו.","אשר על-כן, הנני גוזר על הנאשם את העונשים הבאים:"
42,SH-24-09-30131-712,"הקנס ישולם ב-15 תשלומים חודשיים שווים ורצופים, החל מיום 1.5.25 ובמשך כל 01 לחודש שלאחריו.","אשר על-כן, הנני גוזר על הנאשם את העונשים הבאים:"
43,SH-24-09-30131-712,"לא ישולם אחד התשלומים במועדו, תעמוד כל היתרה לפירעון מידי ויתווספו תוספות פיגור כחוק, וזאת מעבר לזכותה של המאשימה לבקש הפעלת מאסר חלף הקנס.","אשר על-כן, הנני גוזר על הנאשם את העונשים הבאים:"
44,SH-24-09-30131-712,את הקנס ניתן לשלם באחת מהדרכים הבאות:,"אשר על-כן, הנני גוזר על הנאשם את העונשים הבאים:"
45,SH-24-09-30131-712,"בכרטיס אשראי – באתר המקוון של רשות האכיפה והגבייה, www.eca.gov.il .","אשר על-כן, הנני גוזר על הנאשם את העונשים הבאים:"
46,SH-24-09-30131-712,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,"אשר על-כן, הנני גוזר על הנאשם את העונשים הבאים:"
47,SH-24-09-30131-712,במזומן בכל סניף של בנק הדואר – בהצגת תעודת זהות בלבד (אין צורך בהצגת בשוברי תשלום).,"אשר על-כן, הנני גוזר על הנאשם את העונשים הבאים:"
48,SH-24-09-30131-712,"הנאשם יצהיר בהתאם לתקנות העונשין (התחייבות להימנע מעבירה), התש""ף-2019, על התחייבות כספית שלא לעבור כל עבירה על פקודת הסמים המסוכנים מסוג פשע.","אשר על-כן, הנני גוזר על הנאשם את העונשים הבאים:"
49,SH-24-09-30131-712,"ההתחייבות תהא לתקופה של שנתיים מתום ריצוי מאסרו ובסך של 5,000 ₪.","אשר על-כן, הנני גוזר על הנאשם את העונשים הבאים:"
50,SH-24-09-30131-712,[ההתחייבות תוצהר לפרוטוקול].,"אשר על-כן, הנני גוזר על הנאשם את העונשים הבאים:"
51,SH-24-09-30131-712,"מוצג הסמים וציוד המעבדה שנתפס, יושמדו.","אשר על-כן, הנני גוזר על הנאשם את העונשים הבאים:"
52,SH-24-09-30131-712,המזכירות תסגור את התיק.,"אשר על-כן, הנני גוזר על הנאשם את העונשים הבאים:"
53,SH-24-09-30131-712,5129371הודעה זכות ערעור לבית-המשפט המחוזי תוך 45 ימים.,"אשר על-כן, הנני גוזר על הנאשם את העונשים הבאים:"
54,SH-24-09-30131-712,"ניתן היום,  כ""ב כסלו תשפ""ה, 23 דצמבר 2024, בהעדר הצדדים.","אשר על-כן, הנני גוזר על הנאשם את העונשים הבאים:"
