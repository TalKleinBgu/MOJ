,verdict,text,part
0,SH-20-02-5391-890,"מדינת ישראל – תביעות נגב
ע""י ב""כ עו""ד עדי יזרעאלי ועו""ד ליטל פרץ",המאשימה
1,SH-20-02-5391-890,"פקודת הסמים המסוכנים [נוסח חדש], תשל""ג-1973: סע'  13, 19א","מוחמד בן עזיז אל עלאוין
ע""י ב""כ עו""ד נאצר אלעטאונה"
2,SH-20-02-5391-890,"חוק העונשין, תשל""ז-1977: סע'  31, 192, 274, 288, 288א, 332, 338(א)(1), 382א, פרק ט'  ג'","מוחמד בן עזיז אל עלאוין
ע""י ב""כ עו""ד נאצר אלעטאונה"
3,SH-20-02-5391-890,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-20-02-5391-890,"סיוע לסחר בסמים מסוכנים, בניגוד לסעיף  13 ביחד וסעיף 19א בפקודת סמים המסוכנים (נוסח חדש) תשל""ג – 1973 (להלן: ""הפקודה""), בצירוף סעיף 31 לחוק העונשין, תשל""ז – 1977 (להלן: ""החוק"");",כתב האישום והסדר הטיעון
5,SH-20-02-5391-890,"נהיגה פוחזת ברכב, בניגוד לסעיף 338(א)(1) לחוק;",כתב האישום והסדר הטיעון
6,SH-20-02-5391-890,"תקיפת שוטר, בניגוד לסעיף 274 לחוק;",כתב האישום והסדר הטיעון
7,SH-20-02-5391-890,"איומים, בניגוד לסעיף 192 לחוק.",כתב האישום והסדר הטיעון
8,SH-20-02-5391-890,"יצוין, כי בתיק זה, הוגשו שני כתבי אישום מתוקנים, הנושאים את הסימון כא/1.",כתב האישום והסדר הטיעון
9,SH-20-02-5391-890,"הראשון, מיום 17.06.21, תוקן שלא במסגרת הסדר טיעון, והנאשם כפר בעובדות ובעבירות שבכתב אישום זה.",כתב האישום והסדר הטיעון
10,SH-20-02-5391-890,"השני, מיום 29.06.21, תוקן במסגרת הסדר טיעון, בו הודה הנאשם, ואליו בלבד יתייחס גזר דין זה.",כתב האישום והסדר הטיעון
11,SH-20-02-5391-890,"במועדים הרלוונטיים לכתב האישום המתוקן כא/1, שימש השוטר אלירן בן עזרא (להלן: ""הסוכן"") כסוכן סמוי במסגרת מלחמה בתופעת הסחר בסמים.",כתב האישום והסדר הטיעון
12,SH-20-02-5391-890,"בתאריך 22.01.20, סמוך לשעה 15:00, יצר הסוכן קשר עם אחר, ובמהלך השיחה, קבעו לבצע עסקת סמים של קוקאין בשווי 400 ₪, וקבעו להיפגש ברחוב מבצע יואב בבאר שבע (להלן: ""המקום"").",כתב האישום והסדר הטיעון
13,SH-20-02-5391-890,"בסמוך לשעה 16:00, הגיע הסוכן למקום והמתין לנאשם, אשר הגיע למקום עם רכב מסוג טויוטה מ.ר.",כתב האישום והסדר הטיעון
14,SH-20-02-5391-890,"57-941-52 (להלן: ""הרכב"").",כתב האישום והסדר הטיעון
15,SH-20-02-5391-890,"הסוכן נכנס לרכב, והנאשם מסר לו שקית ובה סם מסוכן מסוג קוקאין במשקל 0.5067 גרם, ובתמורה, נתן הסוכן לנאשם 400 ₪ ויצא מהרכב.",כתב האישום והסדר הטיעון
16,SH-20-02-5391-890,"בתאריך 23.01.20, התקשר הסוכן אל הנאשם ואמר לו שהוא רוצה ""כמו אתמול"", והשניים קבעו להיפגש באותו המקום שלעיל.",כתב האישום והסדר הטיעון
17,SH-20-02-5391-890,"סמוך לשעה 16:05, הגיע הסוכן למקום, והמתין לנאשם, אשר הגיע כמה דקות לאחר מכן, כשהוא נוהג באותו הרכב.",כתב האישום והסדר הטיעון
18,SH-20-02-5391-890,הסוכן נכנס לתוך הרכב והנאשם ביקש ממנו לסגור את הדלת.,כתב האישום והסדר הטיעון
19,SH-20-02-5391-890,"או אז, הבחין הנאשם ברכב בילוש שהגיע למקום והחל בנסיעה, תוך שהוא נוהג ברכב בדרך נמהרת שיש בה לסכן חיי אדם, בכך שלחץ על דוושת הגז תוך שהוא צועק ""זה בילוש זה בילוש"", עלה על המדרכה תוך שהוא מכוון את הרכב לעבר ניידת הבילוש, שעה שהסוכן מבקש ממנו לעצור את הרכב.",כתב האישום והסדר הטיעון
20,SH-20-02-5391-890,"בשלב זה, חנק הנאשם את הסוכן, אשר ישב לצידו, ביד אחת, ובידו השניה אחז בהגה.",כתב האישום והסדר הטיעון
21,SH-20-02-5391-890,"בהמשך, נסע הנאשם במהירות 120 קמ""ש וגרם לרכבים שנסעו בכביש לסטות מנתיב נסיעתם.",כתב האישום והסדר הטיעון
22,SH-20-02-5391-890,"כאשר ניסה הסוכן להשתחרר מאחיזתו של הנאשם, החל הנאשם להכותו באמצעות אגרופים.",כתב האישום והסדר הטיעון
23,SH-20-02-5391-890,"בשלב מסוים, נכנס הנאשם לרחוב שאול המלך, שם אילץ הולכת רגל לברוח מהכביש לכיכר, שהיתה במקום.",כתב האישום והסדר הטיעון
24,SH-20-02-5391-890,"בשלב מסוים, הצליח הסוכן לשלב את ידית ההילוכים להילוך N (""ניוטרל""), אז תפס הנאשם את ראשו של הסוכן, משך אותו לעבר ברכיו ונתן לו אגרופים לראשו.",כתב האישום והסדר הטיעון
25,SH-20-02-5391-890,"בשלב זה, הצליח הנאשם לשלב את ידית ההילוכים להילוך P (""פארקינג, חניה"") והרכב נבלם.",כתב האישום והסדר הטיעון
26,SH-20-02-5391-890,"בשלב זה, יצא הנאשם מהרכב וניסה לברוח, אך נעצר על ידי צוות הבילוש שהספיק להגיע למקום.",כתב האישום והסדר הטיעון
27,SH-20-02-5391-890,"במעמד המתואר לעיל, תקף הנאשם את השוטר, אשר שימש כסוכן, בעת מילוי תפקידו, וגרם לו לחבלה בראשו ובזרועותיו בדמות נפיחות ורגישות.",כתב האישום והסדר הטיעון
28,SH-20-02-5391-890,"כאמור לעיל, תחילה כפר הנאשם באשמה והתיק נקבע לשמיעת ראיות, אך הצדדים הגיעו להסדר טיעון, במסגרתו תוקן כתב האישום, והנאשם הודה והורשע בעבירות שבכתב האישום המתוקן כא/1.",כתב האישום והסדר הטיעון
29,SH-20-02-5391-890,"לאור גילו של הנאשם, נשלח להערכת שירות המבחן למבוגרים, ולאחר קבלת תסקיר, טענו הצדדים לעונש.",כתב האישום והסדר הטיעון
30,SH-20-02-5391-890,מכאן – גזר דין זה.,כתב האישום והסדר הטיעון
31,SH-20-02-5391-890,"התביעה הגישה, לענין העונש, גיליון הרשעות תעבורתי של הנאשם (ת/1) – לחובת הנאשם, הרשעות בעבירות של ציפוי שמשת רכב, נהיגה במהירות העולה על 51 קמ""ש בדרך שאינה עירונית, נהיגה ברכב לא תקין.",ראיות לעונש
32,SH-20-02-5391-890,ההגנה לא הגישה ראיות לענין העונש.,ראיות לעונש
33,SH-20-02-5391-890,"הנאשם כבן 20, רווק, מתגורר עם משפחתו בתל שבע, אינו עובד.",הערכת שירות המבחן למבוגרים
34,SH-20-02-5391-890,"הנאשם סיים 12 שנות לימוד, ללא תעודת בגרות.",הערכת שירות המבחן למבוגרים
35,SH-20-02-5391-890,"הנאשם מסר, כי חבר לאנשים מתל שבע, המנהלים אורח חיים שולי ופלילי, כאשר סחרו בסמים, אך לאחר מעצרו, ניתק עמם קשר.",הערכת שירות המבחן למבוגרים
36,SH-20-02-5391-890,"הנאשם נעדר הרשעות פליליות קודמות, אך לחובתו הרשעות בעבירות תעבורה.",הערכת שירות המבחן למבוגרים
37,SH-20-02-5391-890,"ביחס לעבירות דנן, הנאשם מודה באופן חלקי ולדבריו, הרקע לכך הינו קושי כלכלי וחבירה לחברה שולית.",הערכת שירות המבחן למבוגרים
38,SH-20-02-5391-890,"לדבריו, חבריו סחרו בסמים והוא לא סחר עמם, למעט העבירה דנן.",הערכת שירות המבחן למבוגרים
39,SH-20-02-5391-890,"לדברי הנאשם, חבריו היו מודעים לכך שיש לו קושי כלכלי כיוון שאינו עובד, והציעו לו לסחור בסמים.",הערכת שירות המבחן למבוגרים
40,SH-20-02-5391-890,"הוא הביע חששו והם לעגו לו, אז הוא החליט לסחור בסמים, כאשר מפעם לפעם, תפקידו השתנה.",הערכת שירות המבחן למבוגרים
41,SH-20-02-5391-890,"בנוגע לאישום השני, הכולל אלימות כלפי שוטר, מסר הנאשם, כי נבהל ולכן נקט באלימות.",הערכת שירות המבחן למבוגרים
42,SH-20-02-5391-890,"עוד מסר, כי המשטרה היא שנהגה באלימות כלפיו.",הערכת שירות המבחן למבוגרים
43,SH-20-02-5391-890,"הנאשם שלל שימוש בסמים ולדבריו, רואה בהם כגורם ליצירת בעיות והורס משפחות.",הערכת שירות המבחן למבוגרים
44,SH-20-02-5391-890,"הנאשם מסר, כי שמירה על החוק הינה דבר חשוב והכרחי והוא תמיד נוהג בכבוד לגורמי אכיפת החוק.",הערכת שירות המבחן למבוגרים
45,SH-20-02-5391-890,"שירות המבחן התרשם, כי הנאשם מתקשה ליטול אחריות מלאה על מעשיו, אשר קיים קשרים שוליים, ומתקשה בוויסות דחפיו.",הערכת שירות המבחן למבוגרים
46,SH-20-02-5391-890,שירות המבחן מתרשם מאי בהירות באשר לדפוסי חומרים ממכרים למרות הצהרותיו על אי שימוש בהם.,הערכת שירות המבחן למבוגרים
47,SH-20-02-5391-890,"שירות המבחן המליץ לנאשם להשתלב בהליך טיפולי, לאור קשיים בוויסות דחפים, קשיים בהשתלבות במעגל העבודה, וניהול קשרים שוליים.",הערכת שירות המבחן למבוגרים
48,SH-20-02-5391-890,הנאשם הביע הסכמתו לטיפול ושירות המבחן התרשם מהבעת מוטיבציה לשינוי אורחות חייו וניתוק קשרים שוליים.,הערכת שירות המבחן למבוגרים
49,SH-20-02-5391-890,"בתסקיר עדכון מיום 11.07.22 נמסר, כי הנאשם טרם שולב בהליך טיפולי, אך מביע מוטיבציה להשתלב בטיפול.",הערכת שירות המבחן למבוגרים
50,SH-20-02-5391-890,"חרף אי נטילת אחריות מלאה, המליץ שירות המבחן למבוגרים על העמדת הנאשם תחת מבחן למשך שנה, במהלכה יופנה להליך טיפולי.",הערכת שירות המבחן למבוגרים
51,SH-20-02-5391-890,"שירות המבחן המליץ על ענישה שתהווה לנאשם מסר ברור באשר למשמעות התנהגותו, אשר תהיה מוחשית ומרתיעה, בדמות מאסר לריצוי בדרך של עבודות שירות והטלת מאסר מותנה.",הערכת שירות המבחן למבוגרים
52,SH-20-02-5391-890,התביעה הגישה טיעוניה בכתב (ת/2) והשלימה אותן על פה.,טענות הצדדים
53,SH-20-02-5391-890,"התביעה טענה, כי בעבירת הסמים, פגע הנאשם בערכים המוגנים של שמירה על בריאות הציבור, שלומו וביטחונו, והגנה על הציבור מפני ההשלכות של נגע הסמים, בהן עבירות רכוש ואלימות.",טענות הצדדים
54,SH-20-02-5391-890,"התביעה טענה, כי באישום השני, פגע הנאשם בערכים המוגנים של שלומם ובטחונם של משתמשי הדרך; רכושם; ופגיעה בתחושת הביטחון של הציבור וגורמי אכיפת החוק.",טענות הצדדים
55,SH-20-02-5391-890,"התביעה הדגישה הנזקים הפוטנציאליים מעבירות של נהיגה פוחזת בכלל והימלטות משוטרים בפרט, אשר מובילה למרדף שעשוי להסתיים באסון.",טענות הצדדים
56,SH-20-02-5391-890,"בנוסף, פגע הנאשם בערכים המוגנים של הגנה על שלמות הגוף; הביטחון; הכבוד; ושלוות הנפש של השוטר.",טענות הצדדים
57,SH-20-02-5391-890,"התביעה טענה, כי מעשי הנאשם, בכלל האישומים, מהווים פגיעה משמעותית בערכים המוגנים.",טענות הצדדים
58,SH-20-02-5391-890,"ביחס לאישום הראשון, עתרה התביעה למתחם ענישה הנע בין 6 ועד 16 חודשי מאסר בפועל.",טענות הצדדים
59,SH-20-02-5391-890,"ביחס לאישום השני, עתרה התביעה למתחם ענישה הנע בין 18 ועד 36 חודשי מאסר בפועל.",טענות הצדדים
60,SH-20-02-5391-890,"התביעה הפנתה לתסקיר שירות המבחן למבוגרים, ממנו עולה נטילת אחריות חלקית בלבד למעשים.",טענות הצדדים
61,SH-20-02-5391-890,"התביעה טענה, כי בענינו של הנאשם לא הוצגו כל נסיבות המצדיקות חריגה ממתחם הענישה מטעמי שיקום.",טענות הצדדים
62,SH-20-02-5391-890,"בטיעוניה לעונש בכתב עתרה התביעה למקם את עונשו של הנאשם ברף הבינוני - נמוך של כל אחד ממתחמי הענישה, ובמצטבר זה לזה.",טענות הצדדים
63,SH-20-02-5391-890,"עם זאת, במהלך השלמת טיעוניה כל פה – החמירה התביעה עתירתה לעונש על הצד הבינוני של המתחם.",טענות הצדדים
64,SH-20-02-5391-890,התביעה ביקשה להטיל על הנאשם מאסר מותנה מרתיע; קנס; פיצוי משמעותי לשוטר; התחייבות להימנע מעבירה; פסילת רישיון נהיגה בפועל ועל תנאי.,טענות הצדדים
65,SH-20-02-5391-890,"ההגנה טענה, כי האישומים שלובים זה בזה ולכן יש לקבוע מתחם ענישה אחד.",טענות הצדדים
66,SH-20-02-5391-890,"ההגנה טענה, כי מתחמי ענישה להם עתרה התביעה אינם הולמים את נסיבות העבירה.",טענות הצדדים
67,SH-20-02-5391-890,"ההגנה טענה, שבעקבות פטירת אביו של הנאשם, הוא חבר לחברה שולית.",טענות הצדדים
68,SH-20-02-5391-890,"ההגנה טענה, שבעת שעבר את העבירות, היה כבן 18 בלבד, ויש סיכוי של ממש לשקם אותו.",טענות הצדדים
69,SH-20-02-5391-890,"ההגנה טענה, כי בנסיבות של הנאשם, יש להעדיף את האינטרס השיקומי על פני שיקולי ענישה והרתעה.",טענות הצדדים
70,SH-20-02-5391-890,"ההגנה טענה, כי יש סיכוי קונקרטי לשיקום.",טענות הצדדים
71,SH-20-02-5391-890,"ההגנה ביקשה שלא למצות את הדין עם הנאשם, ועתרה לאמץ את המלצת שירות המבחן למבוגרים לענין העונש.",טענות הצדדים
72,SH-20-02-5391-890,"בדברו האחרון של הנאשם מסר, כי הוא מצטער על מעשיו.",טענות הצדדים
73,SH-20-02-5391-890,"לדבריו, לאחר פטירת אביו, נכנס להלם והתחבר לאנשים לא טובים, אך הוא מצטער על כך.",טענות הצדדים
74,SH-20-02-5391-890,העבירות שעבר הנאשם הן בפן עליון של חומרה.,דיון והכרעה
75,SH-20-02-5391-890,"ביחס לאישום הראשון, סייע הנאשם לאחר לסחור בסם מסוכן מסוג קוקאין, כאשר הוא זה שהגיע למקום הפגישה, מסר את הסם, וקיבל את הכסף לידיו.",דיון והכרעה
76,SH-20-02-5391-890,"בכך, יצר הנאשם פוטנציאל לפגישה ממשית בשלום הציבור, במרקם החיים התקין בחברה ובפריון בעבודה, שכן אין צורך להכביר מילים בדבר השפעת שימוש בסמים מסוכנים על תפקודם של צרכני הסם.",דיון והכרעה
77,SH-20-02-5391-890,הקוקאין הוא אחד הסמים הגורמים להתמכרות החזקה ביותר.,דיון והכרעה
78,SH-20-02-5391-890,"בעקבות הפסקת השימוש בקוקאין חלים שינויים ברורים בהתנהגות המשתמש כגון תחושת נמנמת, חוסר שקט, חרדה, דיכאון, וירידה בפעילות הגופנית.",דיון והכרעה
79,SH-20-02-5391-890,"צרכני קוקאין בשלבי גמילה מעידים על כך שההתמכרות לסם השפיעה על התנהגותם במשך מספר שבועות, ואפילו חודשים, לאחר הפסקת השימוש בו.",דיון והכרעה
80,SH-20-02-5391-890,"במקרים רבים דווחו על התפרצויות של התנהגויות היסטריות ופסיכוטיות או התקפי חרדה, דיכאון ופאניקה.",דיון והכרעה
81,SH-20-02-5391-890,"הוסף לאמור, הפגיעה הכלכלית במדינה ובציבור בכללותו, היות שמדובר בעסקאות כספיות בקנה מידה גדול, שכולן אינן מדווחות; לא נגבה מהן מס והן משמשות, בין היתר, למימון פעילות עבריינית או פעילות שלילית אחרת.",דיון והכרעה
82,SH-20-02-5391-890,"במסגרת המאבק החברה בהתפשטות נגע הסמים – על מערכת המשפט להוקיע עבירות מסוג זה – תוך הטלת עונשים מחמירים, על אלו הבוחרים לעסוק בסמים.",דיון והכרעה
83,SH-20-02-5391-890,"לענין זה נפסק, לא פעם, כי כאשר המדובר בעבירות מסוג זה – נדחות הנסיבות האישיות של העברין מפני צרכי השיקום.",דיון והכרעה
84,SH-20-02-5391-890,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה
85,SH-20-02-5391-890,"מזה זמן רב, מדגישים בתי המשפט בפסיקתם את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
86,SH-20-02-5391-890,"ההחמרה בענישה בגין עבירות סמים משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
87,SH-20-02-5391-890,(ההדגשות אינן במקור).,דיון והכרעה
88,SH-20-02-5391-890,"אם לא די באמור, על פי האישום השני, לאחר שנפגש הנאשם פעם נוספת עם הסוכן לצורך ביצוע עסקת סמים, לאחר שהבחין בניידת הבילוש, החל בנסיעה מהירה על המדרכה, לעבר ניידת הבילוש; המשיך בנהיגה מסוכנת ונמהרת בתוך העיר באר שבע, במהירות של 120 קמ""ש; אילץ הולכת רגל לסטות מדרכה; אילץ כלי רכב לסטות מנתיב נסיעתם; כאשר הוא מחזיק את הסוכן כבן ערובה ממש; מאיים עליו שהוא ""ישחט אותו"" בכפר תוך שהוא קורא לו ""יא שוטר""; חונק אותו; חובט בו באגרופיו; ואף לאחר שהסוכן מצליח לשלוח ידו לידית ההילוכים על מנת לעצור את הנאשם, ממשיך הנאשם להכות את הסוכן באגרופים.",דיון והכרעה
89,SH-20-02-5391-890,"אין צורך להכביר מילים בדבר תחושת האימה שאחזה בסוכן, כאשר הנאשם חונק אותו, תוקף אותו באגרופים, מחזיק בו נגד רצונו ומאיים לרצחו נפש!",דיון והכרעה
90,SH-20-02-5391-890,"כבר נאמר לא פעם, כי כלי רכב בו נוהג אדם, עלול לשמש כשלעצמו כנשק וככלי משחית.",דיון והכרעה
91,SH-20-02-5391-890,"נהיגה בכביש עירוני על באופן כה מסוכן, תוך ניסיון להתנגש בניידת משטרה; נסיעה בצורה שאילצה רכבים לסטות מנתיב הנסיעה; נסיעה במהירות של 120 קמ""ש בתוך העיר  – כל אלה יוצרים פוטנציאל לפגיעה קשה ואנושה בחייהם של משתמשים תמימים בדרך, עד כדי קטילתם וקיפוח חייהם.",דיון והכרעה
92,SH-20-02-5391-890,"משנה חומרה לעבירות, כאשר נעברו בכוונה להימלט מאימת הדין, תוך שהנאשם נס מניידת בילוש, כאשר הוא מחזיק ברכבו בסוכן משטרתי נגד רצונו, וגם כאשר הוא יודע, כי הדבר יסתיים במעצרו.",דיון והכרעה
93,SH-20-02-5391-890,"עבירה גוררת עבירה, והנאשם פעל תוך זלזול בוטה בגורמי אכיפת החוק ואף פגיעה של ממש בסוכן – איש משטרה, תוך הפגנת אלימות ברף הגבוה שלה והשמעת איומים ברצח.",דיון והכרעה
94,SH-20-02-5391-890,"על בית המשפט לתת ההגנה הראויה לאנשי כוחות השיטור והבטחון, על מנת שיוכלו להמשיך לעשות את תפקידם נאמנה.",דיון והכרעה
95,SH-20-02-5391-890,"המבקש הורשע בשרשרת עבירות חמורות, שיצרו סכנה לציבור.",דיון והכרעה
96,SH-20-02-5391-890,"צודק בית המשפט המחוזי בהזכירו את הכלל ""עבירה גוררת עבירה"" ביחס להתנהגותו של המבקש.",דיון והכרעה
97,SH-20-02-5391-890,"התנהגות זו תחילתה בנהיגה ללא רישיון נהיגה בלב עיר, אמצעה בהתעלמות מקריאות שוטר לעצור וסופה בחצית צומת באור אדום ובניגוד לכיוון התנועה ובביצוע פניית פרסה תוך עקיפת כלי רכב.",דיון והכרעה
98,SH-20-02-5391-890,בדרך נהיגה זו גרם המבקש לכלי רכב לסטות ממסלולם.,דיון והכרעה
99,SH-20-02-5391-890,"מעשיו של הנאשם באישום השני, פגעו בערכים המוגנים של בטחון ציבור משתמשי הדרך; שלמות גופם; ואף יש בכך אלמנט של פגיעה כלכלית, כיוון שעלויות הנזקים העלולים להיגרם ממעשי הנאשם, בסופו של דבר, יגיעו לפתחו של הציבור, בהתייקרות פרמיות הביטוח.",דיון והכרעה
100,SH-20-02-5391-890,"אשר לתקיפת שוטר ואיומים על חייו, יש בכך פגיעה בערכים המוגנים של שמירה על שלמות גופו; כבודו; בטחונו; ופגיעה בהגנה על החוק והסדר, ופגיעה בסדרי השלטון של המדינה.",דיון והכרעה
101,SH-20-02-5391-890,"בטרם ייקבע מתחם הענישה, יש להידרש לשאלה האם יש לקבוע מתחם ענישה נפרד בגין כל אישום, או שמא מדובר בעבירות המהוות אירוע אחד המצדיק מתחם ענישה אחד.",דיון והכרעה
102,SH-20-02-5391-890,"במקרה דנן, מתקיים הקשר ההדוק בין האישום הראשון והשני.",דיון והכרעה
103,SH-20-02-5391-890,"למעשה, באישום הראשון התבצעה עסקת סמים בין הנאשם לסוכן, והאישום השני, אשר התרחש יום למחרת, ענינו עסקת סמים ש""השתבשה"", כאשר הבחין הנאשם בניידת הבילוש, ופעל כמתואר לעיל.",דיון והכרעה
104,SH-20-02-5391-890,"בנסיבות אלו, מוצא בית המשפט לקבוע מתחם ענישה אחד.",דיון והכרעה
105,SH-20-02-5391-890,"כתב האישום מגולל מסכת אירועים, אשר נדמה, כי נלקחו מעלילת סרט פעולה או סרט מאפיה.",דיון והכרעה
106,SH-20-02-5391-890,לא פחות.,דיון והכרעה
107,SH-20-02-5391-890,"בית המשפט ייקח בחשבון את התיקון בכתב האישום, לרבות המרת סעיף העבירה בנושא הסמים לעבירה נגזרת, אם כי יצוין, כי המדובר בנסיבות של מעורבות גבוהה בעסקת הסמים, הנושקות לעבירה המושלמת.",דיון והכרעה
108,SH-20-02-5391-890,"לאור טיב הסם שנמכר; אופי האלימות הקשה שהפעיל הנאשם כלפי הסוכן; האיום ברצח הסוכן; סיכון חמור ומשמעותי של משתמשי הדרך תוך בתוך העיר, מוצא בית המשפט, כי הנאשם פגע פגיעה משמעותית וקשה בערכים המוגנים.",דיון והכרעה
109,SH-20-02-5391-890,"בשקלול הגורמים, מוצא בית המשפט, כי יש להעמיד את מתחם הענישה, כך שינוע בין 24 ועד 54 חודשי מאסר בפועל.",דיון והכרעה
110,SH-20-02-5391-890,"אשר לקביעת הענישה במסגרת המתחם האמור, על בית המשפט לשקול, את עברו של הנאשם; נסיבותיו האישיות והפרוגנוזה של גורמי ההערכה לגביו.",קביעת הענישה הספציפית בתוך המתחם
111,SH-20-02-5391-890,"לחובת הנאשם, הרשעות בעבירות תעבורה, כאשר באחת מהן, נהג במהירות העולה על 51 קמ""ש  מהמהירות המותרת.",קביעת הענישה הספציפית בתוך המתחם
112,SH-20-02-5391-890,"עובדה זו, מעידה על יחסו הכללי של הנאשם לחוק ולשלומם של משתמשי הדרך, ומצטרפת למעשיו בתיק דנן.",קביעת הענישה הספציפית בתוך המתחם
113,SH-20-02-5391-890,השחרת חלונות הרכב בניגוד לדין אף היא אינה מאפיינת משתמשי רכב שהם אזרחים מן השורה.,קביעת הענישה הספציפית בתוך המתחם
114,SH-20-02-5391-890,"על פי הערכת שירות המבחן למבוגרים, נוטל הנאשם אחריות חלקית בלבד על מעשיו.",קביעת הענישה הספציפית בתוך המתחם
115,SH-20-02-5391-890,"במישור המעשה, הנאשם אף טרם השתלב בהליך טיפולי כלשהו, ורק הביע נכונות ראשונית לעשות כן.",קביעת הענישה הספציפית בתוך המתחם
116,SH-20-02-5391-890,"התנהגות הנאשם מלמדת על זלזול בחיי אדם, זלזול בחוק ובנציגיו.",קביעת הענישה הספציפית בתוך המתחם
117,SH-20-02-5391-890,הנאשם הפגין אדישות מוחלטת לחיי המשתמשים בדרך וזלזול בוטה בגורמי אכיפת החוק.,קביעת הענישה הספציפית בתוך המתחם
118,SH-20-02-5391-890,"התעוזה במעשיו של הנאשם, אשר, הלכה למעשה, מאיים בחיסולו של איש משטרה, לאחר שכבר נחשפו מעשיו – מלמדת על היעדר כל מורא מהחוק ומאוכפיו, ומעמידה בספק, בלשון המעטה, את טענות הנאשם בשירות המבחן בדבר ה""כבוד"" שרוחש לרשויות החוק.",קביעת הענישה הספציפית בתוך המתחם
119,SH-20-02-5391-890,"במכלול הנסיבות נסוגות אחור נסיבותיו האישיות, לרבות גילו הצעיר, ומערכת המשפט מחויבת במתן תגובה הולמת למעשים.",קביעת הענישה הספציפית בתוך המתחם
120,SH-20-02-5391-890,"לזכות הנאשם, יקח בית המשפט את הודאתו באשמה ונטילת האחריות מצדו, הגם שבאופן חלקי.",קביעת הענישה הספציפית בתוך המתחם
121,SH-20-02-5391-890,"בנסיבות אלו, בהתאם לעתירת התביעה, ייגזר עונשו של הנאשם בחלק התחתון של המתחם, אך לא ברף הנמוך ממש.",קביעת הענישה הספציפית בתוך המתחם
122,SH-20-02-5391-890,"כמובן, על הנאשם יוטלו מאסרים מותנים מרתיעים לבל יהין להסתבך שוב עם החוק.",קביעת הענישה הספציפית בתוך המתחם
123,SH-20-02-5391-890,"לאור המניע הכלכלי הנעוץ בעבירות הסמים, יוטל עיצום כספי מסוג קנס.",קביעת הענישה הספציפית בתוך המתחם
124,SH-20-02-5391-890,"במקרה דנן, לאור האלימות וכן האיומים הקשים שהופעלו כלפי הסוכן עם חשיפתו לרבות רגעי האימה שחווה – מוצא בית המשפט מקום לחייב הנאשם בפיצוי משמעותי לטובתו, וזאת גם בשים לב להלכה הנוהגת בענין זה.",קביעת הענישה הספציפית בתוך המתחם
125,SH-20-02-5391-890,"הנאשם הורשע בעבירות סמים מסוג פשע, תוך שהסתייע ברכב לעבור את העבירה.",פסילת רשיון נהיגה
126,SH-20-02-5391-890,"יתרה מכך, הורשע הנאשם בעבירה של נהיגה פוחזת ברכב, תוך שיצר סכנה של ממש למשתמשי הדרך.",פסילת רשיון נהיגה
127,SH-20-02-5391-890,"על בית המשפט להרים את תרומתו לביעור הסיכון של הקטל בכבישים, אשר נגרם על ידי מי שאינו משווה לנגד עיניו את החובה לציית לחוק, ובעיקר את קדושת חייהם של המשתמשים בדרך, באמצעות עונשים משמעותיים שיהיה בהם כדי להרתיע את היחיד ואת הרבים.",פסילת רשיון נהיגה
128,SH-20-02-5391-890,אין די ברטוריקה ויש להטיל עונשים בעולם המעשה.,פסילת רשיון נהיגה
129,SH-20-02-5391-890,לאחר שבית המשפט שמע טענות הצדדים; עיין בטענות התביעה בכתב; עיין בראיות לענין העונש; ושמע דברו האחרון של הנאשם; גוזר עליו העונשים כדלקמן:,סיכום
130,SH-20-02-5391-890,"30 חודשי מאסר בפועל, בניכוי ימי מעצרו בתיק זה בלבד;",סיכום
131,SH-20-02-5391-890,"12 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
132,SH-20-02-5391-890,"3 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
133,SH-20-02-5391-890,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שלא יעבור עבירה בניגוד לחוק העונשין, תשל""ז – 1977, סעיפים 332 או 338(א)(1);",סיכום
134,SH-20-02-5391-890,"9 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שלא יעבור עבירה בניגוד לחוק העונשין, תשל""ז – 1977, פרק ט' סימן ג', או עבירה בניגוד לסעיפים 192, 288, 288א, 382א;",סיכום
135,SH-20-02-5391-890,"קנס בסך 10,000 ₪ או 90 ימי מאסר תמורתו;",סיכום
136,SH-20-02-5391-890,"פיצוי לשוטר, נפגע העבירה, ע.ת. 1 בכתב האישום המתוקן, בסך 15,000 ₪.",סיכום
137,SH-20-02-5391-890,באחריות התביעה להעביר את פרטי הנפגע למזכירות בתוך 7 ימים מהיום;,סיכום
138,SH-20-02-5391-890,"הקנס והפיצוי ישולמו ב-20 שיעורים שווים ורצופים, החל מיום 15.05.23 ובכל 15 לחודש העוקב.",סיכום
139,SH-20-02-5391-890,לא יועבר אחד התשלומים במועד – תועמד היתרה לפירעון מידי;,סיכום
140,SH-20-02-5391-890,פסילה מקבל ומהחזיק רשיון נהיגה לרכב מנועי בת שבע שנים בפועל.,סיכום
141,SH-20-02-5391-890,"על הנאשם להפקיד רשיונו, או תצהיר מתאים, במזכירות בית המשפט ביום העבודה הבא שלאחר שחרורו ממאסר.",סיכום
142,SH-20-02-5391-890,"מובהר לנאשם, כי כל עוד לא הופקד הרשיון או התצהיר – יהיה הנאשם פסול מלנהוג, אך הפסילה לא תימנה;",סיכום
143,SH-20-02-5391-890,"פסילה מקבל ומהחזיק רשיון נהיגה לרכב מנועי בת 12 חודשים על תנאי, תקופת התנאי למשך 3 שנים מסיום הפסילה בפועל.",סיכום
144,SH-20-02-5391-890,הנאשם יתייצב לריצוי עונשו כעת.,סיכום
145,SH-20-02-5391-890,"ניתנה היום, י""ג ניסן תשפ""ג, 04 אפריל 2023, במעמד הצדדים.",סיכום
