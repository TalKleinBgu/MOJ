,verdict,text,part
0,ME-20-08-55855-520,כב' השופט אריה רומנוב,"לפני כב' השופט רפי כרמל, סגן נשיא, אב""ד"
1,ME-20-08-55855-520,כב' השופטת מרים ליפשיץ-פריבס,"לפני כב' השופט רפי כרמל, סגן נשיא, אב""ד"
4,ME-20-08-55855-520,"חוק העונשין, תשל""ז-1977: סע'  34ט(ב), 298, 300(א), 301ב(ב)(1), 301ב(ג)","נאור ביטון 
 ע""י ב""כ עוה""ד ליאור אפשטיין"
5,ME-20-08-55855-520,"פקודת הסמים המסוכנים [נוסח חדש], תשל""ג-1973: סע'  13, 19","נאור ביטון 
 ע""י ב""כ עוה""ד ליאור אפשטיין"
6,ME-20-08-55855-520,"הנאשם הורשע ברוב דעות ולאחר שמיעת ראיות בעבירה של המתה בנסיבות של אחריות מופחתת, לפי סעיף301ב(ב)(1) לחוק העונשין, תשל""ז-1977 (להלן: ""החוק""), ובעבירה של סחר בסם לפי סעיפים 13 ו–19 לפקודת הסמים המסוכנים (נוסח חדש), תשל""ג-1973.",גזר דין
7,ME-20-08-55855-520,"כפי שפורט בהכרעת הדין, הנאשם, יליד 1997, שעבד כמאבטח והחזיק באקדח ברישיון, עסק גם במכירת סמים מסוג קנאביס באמצעות אפליקציית טלגרם.",גזר דין
8,ME-20-08-55855-520,"הנאשם היה מוביל את הסם, שנרכש על ידי אחרים, לנקודה עליה הוסכם מראש שם היה מוסר הסם ומקבל את התשלום עבור הסם.",גזר דין
9,ME-20-08-55855-520,"המנוח, מחמוד אבו חדיר, יליד 1993, הזמין סם באמצעות האפליקציה (50 גרם קנאביס תמורת 2,000 ₪).",גזר דין
10,ME-20-08-55855-520,הנאשם יצא ברכבו מנתניה לירושלים ביום 14/8/20 לביצועה של העסקה (חלקו אמור היה להיות 350 ₪).,גזר דין
11,ME-20-08-55855-520,"בסמוך לשעה 00:30 הגיע הנאשם אל נקודת המפגש שנקבעה באזור הגבעה הצרפתית בירושלים, והתקשר אל המנוח אשר הכווין אותו לנקודת מפגש בשכונת שועפט.",גזר דין
12,ME-20-08-55855-520,"הנאשם הגיע למקום, יצא ממכוניתו והמתין למנוח שהגיע לאחר כשתי דקות.",גזר דין
13,ME-20-08-55855-520,"כאשר הגיע המנוח, מסר הנאשם למנוח את הסם ולאחר שהמנוח שאל מספר שאלות בנוגע עם איכות הסם, הכניס המנוח את ידו השמאלית לכיס השמאלי במכנסיו אולם במקום להוציא, כמצופה, את התשלום תמורת הסם, הוציא תרסיס גז פלפל, ריסס את הנאשם והחל להימלט מהמקום בריצה אל תוך השכונה.",גזר דין
14,ME-20-08-55855-520,"בעקבות ריסוס הגז, נרתע הנאשם מעט לאחור, אך בתוך שניות הוציא את אקדחו, דרך אותו והחל לרוץ בעקבות הנאשם.",גזר דין
15,ME-20-08-55855-520,"הנאשם ירה ירייה אחת באוויר ולאחר מכן, כאשר נוכח שהמנוח אינו עוצר, ירה שלוש יריות נוספות תוך כדי ריצה.",גזר דין
16,ME-20-08-55855-520,אחד הקליעים פגע במרכז גופו של המנוח.,גזר דין
17,ME-20-08-55855-520,"הנאשם, בשלב זה, סב על עקבותיו, חזר למכוניתו ומשם נסע לביתו בנתניה, ואילו המנוח רץ עוד כ–150 מ', לבסוף התמוטט, פונה לבית חולים, אולם שם נקבע מותו.",גזר דין
18,ME-20-08-55855-520,"הגעת הנאשם למקום המפגש, המפגש הראשוני, מסירת הסם, התזת הגז ורתיעת הנאשם, ההימלטות של המנוח ורדיפתו של הנאשם בעקבותיו כולל היריות הראשונה והשנייה, כל אלה מתועדים במצלמה שהייתה במקום.",גזר דין
19,ME-20-08-55855-520,"ההמשך, השלב שבו נורו יתר היריות והפגיעה במנוח – אינם מתועדים.",גזר דין
20,ME-20-08-55855-520,"בהמשך, מתועדת החזרה של הנאשם למכוניתו ועזיבתו את המקום, כאשר כלל ההתרחשות ארכה פחות משתי דקות.",גזר דין
21,ME-20-08-55855-520,"כן יש לציין כי כתב האישום ייחס לנאשם עבירת רצח לפי סעיף 300(א) לחוק העונשין (וכן עבירת סחר בסם), ולאחר שמיעת ראיות, הורשע כאמור הנאשם בעבירה של המתה בנסיבות של אחריות מופחתת.",גזר דין
22,ME-20-08-55855-520,"ב""כ המאשימה הפנתה לכך שנפגע הערך של קדושת החיים והעונש המרבי על העבירה בה הורשע הנאשם הנו 20 שנות מאסר, כעמדת המחוקק לעניין העונש הראוי.",	טיעוני המאשימה
23,ME-20-08-55855-520,"אמנם הנאשם לא תכנן מראש את מעשיו, אך מידת השליטה העצמית שלו נפגעה, בבחירתו לעסוק במכירת סמים.",	טיעוני המאשימה
24,ME-20-08-55855-520,"הנאשם היה זה שעשה שימוש באקדח, ירה מספר יריות, ולבסוף פגע במנוח.",	טיעוני המאשימה
25,ME-20-08-55855-520,"המתחם לו עתרה המאשימה הנו 16 ועד 20 שנות מאסר, בצירוף פיצויים ומאסר מותנה.",	טיעוני המאשימה
26,ME-20-08-55855-520,"נטען, כי את עונשו של הנאשם יש למקם בשליש התחתון.",	טיעוני המאשימה
27,ME-20-08-55855-520,המאשימה הפנתה לתסקיר לפיו הנאשם מתקשה להכיל את משמעות מותו של אדם אחר והוא עסוק בהשלכות העונש על עתידו.,	טיעוני המאשימה
28,ME-20-08-55855-520,כן באה הפניה לתסקיר קורבן העבירה ולסבל משפחתו ובאה הפניה לפסיקה לעניין הטלת הפיצוי המקסימלי.,	טיעוני המאשימה
29,ME-20-08-55855-520,"לעניין עבירת הסמים נטען למתחם בין 4 חודשים שיכול שירוצו בעבודות שירות ועד לשנים עשר חודשי מאסר, ויש למקם הנאשם בתחתית מתחם זה.",	טיעוני המאשימה
30,ME-20-08-55855-520,"ב""כ הנאשם הפנה גם לכך שלעת הזו קשה למצוא פסיקה באשר למתחם הראוי לעבירת ההריגה בה הורשע הנאשם (הפנה לתפ""ח 20966-01-21, לפסיקה בנוגע לעבירת ההריגה והמנעד הרחב לגביה).",	טיעוני המאשימה
31,ME-20-08-55855-520,"מדובר בענייננו, באחריות מופחתת שעה שהמעשה נעשה עקב קנטור, מבלי שהייתה לנאשם כוונת קטילה או תכנית לעשות כן והמנוח, היה זה אשר בעצם חולל את האירוע.",	טיעוני המאשימה
32,ME-20-08-55855-520,"בתיק זה, כך נטען, לא חלה ""תרבות הסכין"", תרבות עבריינית אלימה, אלא מדובר במפגש אקראי במסגרת עסקת סמים ומדובר באירוע אנושי.",	טיעוני המאשימה
33,ME-20-08-55855-520,"הנאשם הנו אדם צעיר שמעד, כל חייו לפניו ונטען כי המתחם הראוי בעניינו הנו 8 עד 14 שנות מאסר ויש למקם אותו בשליש התחתון של המתחם.",	טיעוני המאשימה
34,ME-20-08-55855-520,"אף שאין להתעלם מעסקת הסמים, היא אינה קשורה לאירוע.",	טיעוני המאשימה
35,ME-20-08-55855-520,"הנאשם, כך הוסיף הסנגור, שירת בצה""ל תיפקד ועבד, נעדר עבר פלילי.",	טיעוני המאשימה
36,ME-20-08-55855-520,האירוע ארך עשרות שניות כאשר הנאשם לא צפה את התקיפה אותה ספג (באמצעות גז הפלפל).,	טיעוני המאשימה
37,ME-20-08-55855-520,"הנאשם ביקש סליחה ממשפחת הקורבן, הוסיף כי לא היה בכוונתו להרוג אדם, הוא מבין שעליו לקבל עונשו, אך מבקש שיוטל עונש שיאפשר לו להמשיך את חייו.",	טיעוני המאשימה
38,ME-20-08-55855-520,"במסגרת הטיעונים לעונש העיד אביו של המנוח, עבד אלטיף, אבו חדיר, אשר העיד על הצער הרב באובדן בן צעיר (עדותו הייתה קצרה מאוד).",	טיעוני המאשימה
39,ME-20-08-55855-520,"מטעם הנאשם העידה אמו, אביבית פלד, אשר ביקשה כי בית המשפט ייקח בחשבון בעת גזירת העונש גם את האסון שנפל על בנה, ושיוכל, לאחר ריצוי עונשו, לחיות את חייו, זאת מבלי שהמעיטה מכאבם של בני משפחת המנוח.",	טיעוני המאשימה
40,ME-20-08-55855-520,"לדבריה, אביו של הנאשם עזב את הארץ לפני שנים רבות והקשר שלו עם הנאשם רופף.",	טיעוני המאשימה
41,ME-20-08-55855-520,"כן הוגשה חוות דעת מטעם סגן אלוף גלעד מילס, שהיה מפקד הפלוגה בה שירת הנאשם בשירות סדיר.",	טיעוני המאשימה
42,ME-20-08-55855-520,"בחוות הדעת פורט, בין היתר, כי הנאשם היה ""נקודת אור"" במחלקה המורכבת בה שירת, היה חיל ממושמע, מקצועי, שאפשר היה לסמוך עליו.",	טיעוני המאשימה
43,ME-20-08-55855-520,"כן נאמר כי באות פניות לא מעטות לסגן אלוף מילס למתן חוות דעת, אך לא לכולן הוא נרתם, להבדיל מהנאשם.",	טיעוני המאשימה
44,ME-20-08-55855-520,"תסקיר שירות מבחן שניתן בנוגע עם הנאשם מפרט את נסיבות חייו: רווק, התגורר בנתניה, עבד כמאבטח, שירת שירות מלא בצה""ל והובאו נסיבותיו המשפחתיות.",	תסקיר שירות המבחן: 
45,ME-20-08-55855-520,"שירות המבחן מפרט, בין היתר, כי הנאשם מכיר בחומרת מעשיו, ומקבל אחריות על התוצאה הקשה.",	תסקיר שירות המבחן: 
46,ME-20-08-55855-520,"שירות המבחן המליץ להתחשב בגילו הצעיר, בחלקים הנורמטיביים שבאישיותו, בחריגות האירוע ומורכבותו, כמו גם בקבלת אחריות על התנהגותו והמשבר שחווה.",	תסקיר שירות המבחן: 
47,ME-20-08-55855-520,"תסקיר נפגע העבירה מתייחס לכלל בני משפחת המנוח: הוריו, ולאחיו ואחיותיו.",	תסקיר הקורבן:
48,ME-20-08-55855-520,(למנוח זוג הורים ושישה אחים ואחיות).,	תסקיר הקורבן:
49,ME-20-08-55855-520,"אין זה המקום לפרט האמור בתסקיר, אך ייאמר כי בא פירוט לנזקים הקשים שנגרמו לבני המשפחה כתוצאה ממות המנוח, שהיה דמות משמעותית ואהובה בקרב המשפחה, תוך התמודדות עם תחושות אשמה קשות באשר לשאלה האם היו יכולים לעשות יותר, לקדם הליך גמילה מסמים של המנוח, לעודדו לאמץ אורח חיים בונה ומאורגן יותר ובכך להפחית הסיכון הכרוך באורח חייו.",	תסקיר הקורבן:
50,ME-20-08-55855-520,"בתסקיר באה התייחסות מפורטת לאב, לאם ולאחיו ואחיותיו של המנוח, והקושי שכל אחד ואחת מהם חווה עקב האירוע: הצער ממשיך ללוותם, מות המנוח אינו נותן להם שקט נפשי והם מתקשים להכיל את האובדן.",	תסקיר הקורבן:
51,ME-20-08-55855-520,בתסקיר נפגע עבירה באה המלצה להטיל על הנאשם פיצוי משמעותי.,	תסקיר הקורבן:
52,ME-20-08-55855-520,"תיקון 137 לחוק העונשין משנת 2019 הוליד, בין היתר, את עבירת ההמתה בנסיבות של אחריות מופחתת: המתת קורבן בתכוף לאחר התגרות מצד הקורבן ובתגובה לאותה התגרות באופן שבעקבות ההתגרות, הנאשם התקשה במידה נכרת לשלוט בעצמו וכי יש בקושי זה כדי למתן את אשמת הנאשם בנסיבות העניין.",	דיון ומסקנות: 
53,ME-20-08-55855-520,"כאמור, בעניינו של הנאשם, נמצא כי חלה הוראה זו – סעיף 301ב(ב)(1) לחוק.",	דיון ומסקנות: 
54,ME-20-08-55855-520,הערכים המוגנים שנפגעו הנם הערכים החשובים בנמצא: שלמות הגוף וקדושת החיים.,	דיון ומסקנות: 
55,ME-20-08-55855-520,"בעפ9232/18 ‏גיאורגי טוטיקוב נ' מדינת ישראל (5.11.2020) נכתב לעניין זה: ""המערער קטל אדם בגין עניין שאינו עניין, באופן שממחיש בצורה חמורה זילות של חיי אדם.",	דיון ומסקנות: 
56,ME-20-08-55855-520,"ערך קדושת החיים, שנשען על המשקל הסגולי והייחודי של כל אדם, נסוג הרחק לאחור ערכים אלה מובילים בקביעת העונש בעבירות המתה"" (שם, פסקה 8).",	דיון ומסקנות: 
57,ME-20-08-55855-520,"בבסיס האירוע שלפנינו מונחת התנהגות המנוח אשר גנב את הסמים והתיז גז פלפל אל עבר הנאשם, במקום שאינו מוכר לנאשם ושאינו המקום שנקבע כמקום המפגש (מקום המפגש שנקבע היה מקום ציבורי והומה יותר: תחנת הרכבת הקלה בגבעה הצרפתית), אלא מקום מבודד יחסית ושאינו ידידותי בהגעתו לשכונה ערבית כפי עדות הנאשם.",	דיון ומסקנות: 
58,ME-20-08-55855-520,"מעשי הנאשם, אף שכאמור בהכרעת הדין היו פסולים, נעשו באופן ספונטני, ללא תכנון מוקדם, בתגובה להתזת גז פלפל וגניבת הסם, ובסופו של דבר הוא הורשע כאמור בעבירת המתה בנסיבות של אחריות מופחתת.",	דיון ומסקנות: 
59,ME-20-08-55855-520,"עבירה זו הנה עבירה חדשה, כחלק  מתיקון 137 לחוק העונשין ובדומה לדברי ב""כ הצדדים בפנינו, התקשינו גם אנו למצוא פסיקה במקרים דומים למקרה ולנסיבות שבפנינו.",	דיון ומסקנות: 
60,ME-20-08-55855-520,"קשה ללמוד מענישה שנקבעה בעניין עבירות הריגה לעניין מתחם העונש והעונש הראוי לעניין עבירה זו, שכן מנעד הענישה בעבירות הריגה היה רחב מאוד, כל מקרה לפי נסיבותיו.",	דיון ומסקנות: 
61,ME-20-08-55855-520,"בתפ""ח (מחוזי תל אביב)20966-01-21 מדינת ישראל נ' עומרי דהן (14.4.2022)) הורשע הנאשם בעבירת המתה בנסיבות של אחריות מופחתת לפי סעיף 301ב(ב)(1) לחוק העונשין.",	דיון ומסקנות: 
62,ME-20-08-55855-520,זאת  על רקע עימות אלים בין הקורבן לנאשם שהחל בהתגרות מצדו של הקורבן שהביא לאיבוד עשתונות של הנאשם.,	דיון ומסקנות: 
63,ME-20-08-55855-520,"על הנאשם הושת עונש של 11 שנות מאסר בפועל (וראו שם סקירת עבירות ההריגה, העשויות להשליך וללמד על הרשעה לפי סעיף 301ב(ב)(1) לחוק העונשין והעונש בגינה).",	דיון ומסקנות: 
64,ME-20-08-55855-520,"על פי הוראה זו, העונש המרבי הנו 20 שנות מאסר.",	דיון ומסקנות: 
65,ME-20-08-55855-520,"בנסיבות העניין כפי שאלה פורטו בהרחבה בהכרעת הדין, כאשר, מחד, מדובר בקיפוח חיי אדם, ומאידך, במעשה שלא תוכנן מראש ושהולדתו הייתה בפרובוקציה מצד המנוח, אף, ושלא יהא ספק בכך, לא היה בה להצדיק שימוש בנשק חם ותגובה כה קיצונית, המתחם הראוי הנו 9 עד 15 שנות מאסר בפועל.",	דיון ומסקנות: 
66,ME-20-08-55855-520,"באשר לקביעת מיקומו של העונש במתחם יש להביא בחשבון את גילו הצעיר של הנאשם, עברו הנקי, האחריות שקיבל על עצמו והחרטה הכנה שהביע בפנינו.",	דיון ומסקנות: 
67,ME-20-08-55855-520,"מנגד, אין להתעלם כמובן מחומרת האירוע ותוצאתו הטראגית למנוח שחייו קופדו ולקרוביו הוריו, אחיו ואחיותיו.",	דיון ומסקנות: 
68,ME-20-08-55855-520,"אירוע שהתרחש למשך פחות משתי דקות, אשר נעשה אמנם ללא תכנון מוקדם.",	דיון ומסקנות: 
69,ME-20-08-55855-520,"אך תחילתו, בביצוע של עבירה של סחר בסמים בחתירה לקבלת התמורה עבור הסם ותוצאתה מות המנוח בירי לעברו בנסיבות של קנטור כמובא בהרחבה בהכרעת הדין.",	דיון ומסקנות: 
70,ME-20-08-55855-520,"נוכח אלה, אנו גוזרים על הנאשם כלהלן:",	דיון ומסקנות: 
71,ME-20-08-55855-520,מאסר בפועל לתקופה של 11 שנים.,	דיון ומסקנות: 
72,ME-20-08-55855-520,תחילת מאסרו מיום מעצרו.,	דיון ומסקנות: 
73,ME-20-08-55855-520,מאסר על תנאי לתקופת 6 חודשים והתנאי שלא יעבור עבירה מסוג פשע בתוך 3 שנים מיום שחרורו ממאסר.,	דיון ומסקנות: 
74,ME-20-08-55855-520,"פיצוי לעיזבון המנוח בסך 40,000 ₪.",	דיון ומסקנות: 
75,ME-20-08-55855-520,הפיצוי ישולם עד ליום 1.10.23.,	דיון ומסקנות: 
76,ME-20-08-55855-520,זכות ערעור לבית משפט העליון בתוך 45 יום מהיום.,	דיון ומסקנות: 
77,ME-20-08-55855-520,"ניתן היום, ח' שבט תשפ""ג, 30 ינואר 2023, במעמד ב""כ המאשימה, ב""כ הנאשם והנאשם בעצמו.",	דיון ומסקנות: 
