,verdict,text,part
0,SH-12-06-9056-960,"בפני כב' השופט משה אלטר, סגן נשיא (בדימוס)",בית משפט השלום בעכו
1,SH-12-06-9056-960,"ב""כ המאשימה: עו""ד רון קופר", אבראהים עראבי
2,SH-12-06-9056-960,"הסניגור: עו""ד יניב אביטן, מטעם הסניגוריה הציבורית", אבראהים עראבי
3,SH-12-06-9056-960,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 14, 31(3), 37א(א), 37א(א)(1)", אבראהים עראבי
4,SH-12-06-9056-960,"חוק העונשין, תשל""ז-1977: סע'  40ג(א), 40ג(ב), 40ד(א), 40ה', א' 1 לפרק ו'", אבראהים עראבי
5,SH-12-06-9056-960,"בתאריך 14/7/11 החזיק הנאשם 2.347 גרם נטו של סם מסוכן מסוג הרואין, כשהוא מחולק לחמש אריזות סגורות בחום (להלן: ""הסם""), אותן הוא הטמין באדמה, ליד הרפת שבמתחם  המגורים של משפחת עבאס, בכפר מכר.",גזר דין
6,SH-12-06-9056-960,"לכן הוגש נגדו כתב אישום, בתיק שבפניי, בו יוחס לו ביצוע עבירה  לפי סעיף 7(א) + (ג)   ריישא לפקודת  הסמים המסוכנים [נוסח חדש], תשל""ג – 1973 (להלן: ""פקודת הסמים"").",גזר דין
7,SH-12-06-9056-960,"בישיבת ההקראה הודה הנאשם בהחזקת הסם במועד, במקום ובכמויות שצויינו בכתב האישום, אולם טען כי החזיק  בסם לצריכתו העצמית בלבד.",גזר דין
8,SH-12-06-9056-960,לכן נקבע התיק להוכחות.,גזר דין
9,SH-12-06-9056-960,"88	לאור משקל הסם  ולאור החזקה שנקבעה בסעיף 31(3) לפקודת הסמים, על הנאשם היה להוכיח את טענתו כי החזיק בסם לצריכה עצמית בלבד.",גזר דין
10,SH-12-06-9056-960,"בהכרעת הדין, שניתנה ביום 17/1/13, קבעתי כי לא עלה בידי הנאשם להוכיח את טענתו הנ""ל ולכן הרשעתי אותו בביצוע העבירה שיוחסה לו בכתב האישום.",גזר דין
11,SH-12-06-9056-960,בישיבת יום 27/2/13 טענו הצדדים לעונש.,גזר דין
12,SH-12-06-9056-960,"לאור הוראות סעיף 40ג(א) לחוק העונשין, תשל""ז – 1977 (להלן: ""חוק העונשין""), הכלול בסימן א' 1 לפרק ו' לחוק העונשין, שהוסף לחוק העונשין בתיקון מס' 113,  שומה על בימ""ש הגוזר את דינו  של נאשם שעניינו נדון בפניו, לקבוע תחילה את מתחם העונש ההולם למעשה העבירה שבביצועה הורשע הנאשם (להלן: ""המתחם""), בשים לב לעקרון  המנחה (היינו, קיומו של יחס  הולם בין חומרת  מעשה העבירה בנסיבותיו ומידת אשמו של  הנאשם ובין סוג ומידת העונש המוטל על הנאשם) ובהתחשב בערך החברתי שנפגע מביצוע העבירה, במידת  הפגיעה בערך החברתי, במדיניות הענישה  הנהוגה בסוג זה של עבירות ובנסיבות הקשורות בביצוע העבירה, ככל שביהמ""ש סבור שנסיבות אלה משפיעות על חומרת מעשה העבירה ועל אשמו של הנאשם, שאת דינו גוזר בית המשפט.",גזר דין
13,SH-12-06-9056-960,"במסגרת טיעוניו לעונש, שהוגשו שבכתב,  טען ב""כ המאשימה כי המתחם, בנסיבות תיק זה, נע בין 6 ל- 12 חודשי מאסר בפועל + מאסר על תנאי + קנס + פסילת רשיון נהיגה.",גזר דין
14,SH-12-06-9056-960,זאת מהטעמים אותם פירט בהרחבה.,גזר דין
15,SH-12-06-9056-960,"הסניגור, לעומתו, טען כי המתחם נע בין מאסר על תנאי למאסר בפועל של מספר חודשים, מבלי שטרח לנמק מדוע.",גזר דין
16,SH-12-06-9056-960,"בהתחשב בחומרת העבירה, נסיבות ביצועה כעולה מהכרעת הדין, סוג הסם, משקלו היחסית נמוך, הנזק שהיה עלול להיגרם לציבור הרחב אם הסם היה מופץ ע""י הנאשם ומדיניות הענישה הנהוגה בסוג זה של עבירות, חסד עשה ב""כ המאשימה עת טען כי המתחם נע בין 6 ל- 12 חודשי מאסר בפועל בלבד, שכן לטעמי הרף העליון של המתחם אמור להיות הרבה יותר גבוה מ- 12 חודשים.",גזר דין
17,SH-12-06-9056-960,"מאחר שאין זו דרכו של ביהמ""ש להחמיר מעבר לנדרש ע""י התביעה, אני מאמץ את המתחם לו טען ב""כ המאשימה.",גזר דין
18,SH-12-06-9056-960,"בטיעוניו לעונש עתר ב""כ המאשימה להטיל על הנאשם עונש שיהיה ברף הגבוה של המתחם לו טען, קרי: מאסר בפועל לתקופה של 12 חודשים + מאסר על תנאי + קנס + פסילת רשיון נהיגה.",גזר דין
19,SH-12-06-9056-960,"זאת לאור חומרת העבירה, כמצויין לעיל ועברו של הנאשם.",גזר דין
20,SH-12-06-9056-960,"הסניגור, לעומתו, ביקש להסתפק בעונש מותנה.",גזר דין
21,SH-12-06-9056-960,"שמעתי גם את הנאשם עצמו, שציין כי הוא אב ל- 5 ילדים, כי הוא כל הזמן בסמים וכי לא ראה בחייו יום לבן.",גזר דין
22,SH-12-06-9056-960,הכל שחור.,גזר דין
23,SH-12-06-9056-960,הוא הביע רצון לצאת מעולם הסמים תוך שציין כי אינו יודע איך לעשות זאת.,גזר דין
24,SH-12-06-9056-960,הנאשם ביקש כי יינתן לו צ'אנס ואז הוא יעזור לעצמו.,גזר דין
25,SH-12-06-9056-960,"בהתאם להוראות סעיף 40ג(ב) לחוק העונשין, יש לגזור על הנאשם הספציפי שאת דינו גוזר בית המשפט, עונש המצוי במתחם אותו קבע ביהמ""ש - עם אפשרות לחרוג ממנו לקולא,  בהתקיים הנסיבות המפורטות בסעיף  40ד(א)   לחוק העונשין, או לחומרה, בהתקיים  הנסיבות המפורטות בסעיף 40ה' לחוק העונשין - בהתחשב  בנסיבות שאינן קשורות  לביצוע העבירה (לרבות הפגיעה של העונש בנאשם, גילו, הפגיעה של העונש במשפחת הנאשם, נטילת אחריות ע""י הנאשם, מאמציו לתקן את תוצאות העבירה, שיתוף הפעולה  של הנאשם עם רשויות אכיפת החוק, התנהגותו החיובית של הנאשם ותרומתו לחברה בדרך כלל, נסיבות חיים קשות של הנאשם שהיתה להן השפעה  על ביצוע העבירה, התנהגות רשויות אכיפת החוק, חלוף הזמן מעת ביצוע העבירה, עברו הפלילי של הנאשם או העדרו ועוד).",גזר דין
26,SH-12-06-9056-960,"לאחר ששקלתי בעניין, תוך שנתתי את דעתי, מצד אחד, לחומרת העבירה ולנסיבות ביצועה, כאמור לעיל ולעברו הפלילי של הנאשם, ממנו עולה כי אין זו הפעם הראשונה שהוא מורשע בעבירת פשע לפי פקודת הסמים, לרבות בעבירות לפי סעיפים 13 ו- 14 לפקודת הסמים, מה שמלמד כי הנאשם, שאין חולקין כי הינו מכור וכי אין לו מקורות כספיים חוקיים למימון רכישת הסם, עוסק, לכאורה, במכירת סמים ו/או בתיווך בעסקאות סמים, כדי להשיג את הכסף למימון הרכישות לצריכתו העצמית, ומצד שני לגילו (בן 46), למצבו המשפחתי ולנסיבותיו האישיות, אני סבור שאין מנוס מהרחקתו של הנאשם מהציבור לתקופה ממושכת, שכן סביר להניח כי כל עוד לא ייגמל מהשימוש בסמים וישתקם – ובמצב הנוכחי אינני רואה כיצד יוכל לעשות זאת – הוא ימשיך להשתמש בסמים ולעבור עבירות למימון רכישות הסמים.",גזר דין
27,SH-12-06-9056-960,"ראוי לזכור שהעונשים שהוטלו עליו בעבר,  לרבות עונשי מאסר בפועל ועונשי  מאסר על תנאי, לא היה בהם כדי להרתיעו.",גזר דין
28,SH-12-06-9056-960,"סיכומו של דבר ומאחר שאין ביהמ""ש מטיל עונשים  חמורים מאלה אותם מבקשת המאשימה – הגם שלדעתי היה מקום בנסיבות מקרה זה להרחיק את  הנאשם מהציבור  לתקופה ממושכת יותר מ- 12 חודשים – מוטל על הנאשם עונש כדלקמן:",גזר דין
29,SH-12-06-9056-960,מאסר לתקופה של 12 חודשים.,גזר דין
30,SH-12-06-9056-960,מאסר על תנאי לתקופה של  12 חודשים והתנאי הוא כי הנאשם לא יעבור תוך 3 שנים מיום שחרורו מהמאסר כל עבירה מסוג פשע  לפי פקודת הסמים ויורשע עליה.,גזר דין
31,SH-12-06-9056-960,"הגם שהנאשם לא הורשע בעבירה לפי סעיף  7(א) + (ג) סייפא לפקודת  הסמים ולכן אין, לכאורה, חובת פסילה מכח הוראות, סעיף  37א(א)(1) לפקודת הסמים, הרי שלאור העובדה כי הנאשם מכור לסמים ולטענתו עודנו משתמש בסמים ומכח סמכותי  לפי סעיף 37א(א) לפקודת הסמים, אני פוסל את הנאשם מלקבל או להחזיק רשיון נהיגה לתקופה של 36 חודשים.",גזר דין
32,SH-12-06-9056-960,"תוקף הפסילה מהיום, אלא אם כן תלוי ועומד נגד הנאשם עונש  פסילה קודם, שאז תהיה הפסילה במצטבר.",גזר דין
33,SH-12-06-9056-960,"מאחר שאין לנאשם רשיון נהיגה תקף, אין צורך בהפקדת רשיון.",גזר דין
34,SH-12-06-9056-960,"בנסיבות המקרה ולאור מצבו הכלכלי הקשה של הנאשם לא מצאתי לנכון להטיל עליו קנס, אותו ממילא לא יוכל לשלם.",גזר דין
35,SH-12-06-9056-960,אני מורה על השמדת המוצג.,גזר דין
36,SH-12-06-9056-960,הודע כי לצדדים זכות ערעור תוך 45 יום מהיום.,גזר דין
37,SH-12-06-9056-960,"ניתנה והודעה היום י""ג אייר תשע""ג, 23/04/2013 במעמד הנוכחים.",גזר דין
38,SH-12-06-9056-960,"זכותו של הסניגור לחשוב שביהמ""ש טעה וכפועל יוצא מזה זכותו של הנאשם להגיש ערעור.",החלטה
39,SH-12-06-9056-960,"קטונתי מלהעריך את סיכויי הערעור, אם יוגש.",החלטה
40,SH-12-06-9056-960,"כדי לסבר את האוזן של ב""כ המאשימה, אציין כי גם כאשר ערכאה ראשונה נותנת פסקי דין מנומקים, קורה שערכאת הערעור משנה אותם.",החלטה
41,SH-12-06-9056-960,אני סבור שלא יגרם שום נזק אם יתאפשר לנאשם להגיש ערעור כאשר הוא משוחרר.,החלטה
42,SH-12-06-9056-960,"לכן, אני מורה כי הנאשם יחל לרצות את עונש המאסר ביום 19/5/13.",החלטה
43,SH-12-06-9056-960,"הנאשם יתייצב ביום 19/5/13, שעה 10.00, בבית מעצר קישון לצורך תחילת ריצוי עונש המאסר, אלא אם כן יוגש ערעור וערכאת הערעור תורה על עיכוב ביצוע נוסף.",החלטה
44,SH-12-06-9056-960,"להבטחת התייצבותו של הנאשם לריצוי עונש המאסר, יופקדו התחייבות עצמית של הנאשם + ערבות צד ג' על סך 20,000 ₪ כל אחת, עד מחר, 24/4/13 שעה 14.00 .",החלטה
45,SH-12-06-9056-960,"ניתן בזה צו לעיכוב יציאת הנאשם מן הארץ עד תום ריצוי עונש המאסר, או עד למתן פסק דין של ערכאת הערעור, אם ערכאת הערעור תבטל את עונש המאסר שהוטל על הנאשם.",החלטה
