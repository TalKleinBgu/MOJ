,verdict,text,part
0,SH-17-09-17948-578,"מדינת ישראל
באמצעות ענף תביעות- משטרת ישראל",כבוד הנשיא  שמואל הרבסט
1,SH-17-09-17948-578,"אופק סיאני
באמצעות ב""כ עוה""ד מ.",נגד
2,SH-17-09-17948-578,עירוני,נגד
3,SH-17-09-17948-578,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10, 13.א., 19",נגד
4,SH-17-09-17948-578,"חוק העונשין, תשל""ז-1977: סע'  29, 144(א), 244",נגד
5,SH-17-09-17948-578,"פקודת ביטוח רכב מנועי [נוסח חדש], תש""ל-1970: סע'  2א",נגד
6,SH-17-09-17948-578,"פקודת התעבורה [נוסח חדש]: סע'  10א, 39א, 62(3)",נגד
7,SH-17-09-17948-578,כתב אישום זה מלמדנו כי בתקופה שבין חודש ינואר 2017 לספטמבר 2017 הפעילה משטרת ישראל את נ.פ כסוכן סמוי שפעל בקרב סוחרי סמים ומחוללי פשיעה נוספים ואשר בינו ובין הנאשם הייתה הכרות מוקדמת.,התיק העיקרי 
8,SH-17-09-17948-578,האישום הראשון נמחק מכתב האישום.,התיק העיקרי 
9,SH-17-09-17948-578,"האישום השני מתייחס ליום 20.4.17, אז מכרו הנאשם ואדם נוסף בשם עידו לסוכן 8.1190+0.3520 גרם סם מסוג MDMA תמורת 3,100 ₪.",התיק העיקרי 
10,SH-17-09-17948-578,"כאשר נפגשו אמר הנאשם לסוכן כי הוא אמור לקבל את ה""גבוה"", כאשר כוונתו לסם מסוג קוקאין.",התיק העיקרי 
11,SH-17-09-17948-578,"האישום השלישי מתייחס ליום 26.4.17, אז תיווך הנאשם לסוכן סם מסוג קוקאין במשקל של 9.9630 גרם תמורת 6,500 ₪.",התיק העיקרי 
12,SH-17-09-17948-578,"מספר שעות קודם לכן שוחחו טלפונית עידו והסוכן באמצעות מילות קוד, כאשר הסוכן הבהיר לנאשם כי הוא מעוניין ברכישת קוקאין.",התיק העיקרי 
13,SH-17-09-17948-578,"אישום רביעי מתייחס ליום 1.5.17, ביישוב גבעון, בחווה בסמוך לדירת הנאשם, אז מכרו הנאשם ועידו לסוכן סם מסוג קוקאין במשל של 5.9992+0.7215 גרם תמורת 5,750 ₪.",התיק העיקרי 
14,SH-17-09-17948-578,"אישום שישי מתייחס ליום 5.9.17, אז החזיק הנאשם בדירתו 191.01 גרם סם מסוג חשיש שלא לצריכתו העצמית.",התיק העיקרי 
15,SH-17-09-17948-578,"כן החזיק נשק מסוג ""סאקו"" בלא רשות להחזיקו על פי דין.",התיק העיקרי 
16,SH-17-09-17948-578,"כאשר הגיעו לדירת הנאשם כוחות משטרה לצורך ביצוע חיפוש מכח צו, דפק השוטר אייל טרם על דלת הדירה והורה לנאשם לפתוח, השיב הנאשם ""שניה"", ואז נשמעו מתוך הבית צעדים והדחת אסלה.",התיק העיקרי 
17,SH-17-09-17948-578,השוטר פרץ את הדלת והבחין בנאשם עם שניים נוספים.,התיק העיקרי 
18,SH-17-09-17948-578,"במהלך החיפוש בדירה, נמצא הנשק וכן סם בתוך האסלה.",התיק העיקרי 
19,SH-17-09-17948-578,בפח האשפה נמצא תיק ובו סם מסוג חשיש.,התיק העיקרי 
20,SH-17-09-17948-578,עוד החזיק הנאשם בדירתו סם מסוג חשיש המחולק ל-9 מנות ושני משקלים אלקטרוניים.,התיק העיקרי 
21,SH-17-09-17948-578,"בגין המתואר בכתב אישום זה, הנאשם הורשע בשתי עבירות של סחר בסם מסוכן בצוותא ועבירה נוספת של תיווך בסם מסוכן לפי סעיפים 13+19א לפקודת הסמים המסוכנים [נוסח חדש] התשל""ג (להלן: ""פקודת הסמים המסוכנים"")+סעיף 29 לחוק העונשין, התשל""ז-1977(להלן: ""חוק העונשין""), וכן בעבירות של החזקת סם מסוכן שלא לצריכה עצמית לפי סעיפים 7(א)+7(ג) רישא לפקודת הסמים המסוכנים.",התיק העיקרי 
22,SH-17-09-17948-578,"עוד הורשע בעבירות של החזקת נשק בלא רשות ושיבוש מהלכי משפט לפי סעיפים 144(א) רישא ו-244 לחוק העונשין, והחזקת כלים לפי סעיף 10 לפקודת הסמים המסוכנים.",התיק העיקרי 
23,SH-17-09-17948-578,כתב האישום זה מתאר כי ביום 26.7.17 הנאשם נהג ברכב מסוג ב.מ.וו בגבעת זאב כאשר עמו 2 נוסעים.,"פ""ל 11797-08-17 "
24,SH-17-09-17948-578,"הנאשם נהג בעודו שיכור, בכך שסירב ליתן דגימת שתן על פי דרישת שוטר, לגילוי סם מסוכן בגופו.","פ""ל 11797-08-17 "
25,SH-17-09-17948-578,באותן נסיבות נהג הנאשם כשתוקף רישיון הנהיגה שלו פקע ואין על שימושו פוליסת ביטוח בת תוקף.,"פ""ל 11797-08-17 "
26,SH-17-09-17948-578,"בשל כך הורשע הנאשם בעבירות של נהיגה ברכב ללא ביטוח לפי סעיף 2א לפקודת ביטוח רכב מנועי[נוסח חדש], תש""ל-1970, נהיגה כאשר רישיון הנהיגה פקע פחות מ-6 חודשים ונהיגה בהיותו שיכור מכח סירוב להיבדק לפי סעיף 10א ו-62(3) לפקודת התעבורה[נוסח חדש], תשכ""א-1961.","פ""ל 11797-08-17 "
27,SH-17-09-17948-578,בכתב אישום זה נותרו 4 אישומים לאחר תיקונו במסגרת ההסדר.,"פ""ל 11797-08-17 "
28,SH-17-09-17948-578,"האישום הראשון מתאר כי ביום 17.7.19 במחסום עופר בכביש 443 לכיוון ירושלים, החזיק הנאשם בכיס באזור חלציו, סם מסוכן מסוג קוקאין במשקל כולל של כ-6 גרם וכן 0.08 גרם של סם מסוכן מסוג ""קטאמין"", זאת ברכב מסוג מאזדה השייך לאביו.","פ""ל 11797-08-17 "
29,SH-17-09-17948-578,"האישום השני מתאר כי ביום 13.6.19 ובהזדמנות נוספת, כחודשיים עובר למעצרו, מכר הנאשם לאסטר, סם מסוג קנבוס, תמורת 70 ו-90 ₪ בכל פעם.","פ""ל 11797-08-17 "
30,SH-17-09-17948-578,"אישום שלישי מתאר כי ביום 24.6.19, לאחר שאדם בשם אופק התקשר לנאשם וביקש לקנות ממנו סמים מסוג קנבוס, העביר לו הנאשם 1.5 גרם של סם תמורת 300 ₪.","פ""ל 11797-08-17 "
31,SH-17-09-17948-578,בהמשך העביר לו 1.5 גרם נוספים מהסם.,"פ""ל 11797-08-17 "
32,SH-17-09-17948-578,"הנאשם הסכים ואמר לו להגיע אליו, וכאשר הגיע לישוב גבעת זאב, העביר לו הנאשם גרם אחד של הסם תמורת 100 ₪.","פ""ל 11797-08-17 "
33,SH-17-09-17948-578,"בגין כל המתואר באישום זה, הורשע הנאשם בעבירה אחת של החזקת סמים שלא לצריכה עצמית לפי סעיף 7(א)+7(ג) רישא ו-4 עבירות של סחר בסמים מסוכנים לפי סעיפים 13+19א לפקודת הסמים.","פ""ל 11797-08-17 "
34,SH-17-09-17948-578,"אציין כי הסדר הטיעון אשר במסגרתו הנאשם הודה והורשע, לא כלל  הסכמה לעניין העונש, והצדדים טענו טיעוניהם לעונש באופן חופשי.","פ""ל 11797-08-17 "
35,SH-17-09-17948-578,שירות המבחן עקב אחר התהליכים השונים שהנאשם עבר וערך תסקירים תוך כדי ניהול ההליכים המשפטיים.,תסקיר שירות המבחן
36,SH-17-09-17948-578,"תסקיר ראשון נערך ביום 27.6.18 ומלמדנו כי הנאשם תושב היישוב גבעון, אשר טרם מעצרו שירת בשירות סדיר בצה""ל.",תסקיר שירות המבחן
37,SH-17-09-17948-578,הנאשם הוא הבן הבכור במשפחה שבה הורים ושלושה ילדים.,תסקיר שירות המבחן
38,SH-17-09-17948-578,אביו עבד לאורך השנים כקבלן שיפוצים וכיום נמצא בחופשת מחלה ארוכה ואילו אמו הייתה עקרת בית במשך שנים רבות וכיום הינה סייעת בגן ילדים.,תסקיר שירות המבחן
39,SH-17-09-17948-578,"כאשר היה בן 5 נפצע הנאשם ונאלץ לעבור הליך שיקום ארוך, ולאורך השנים סבל מכאבי ראש וקשיים בלימודים.",תסקיר שירות המבחן
40,SH-17-09-17948-578,הנאשם סיים 12 שנות לימוד ללא תעודת בגרות ותיאר קשיים לימודיים אך מבחינה חברתית השתלב היטב.,תסקיר שירות המבחן
41,SH-17-09-17948-578,"הנאשם שיחק כדורגל בקבוצת נוער ונחשב לשחקן מצטיין, עד אשר נאלץ להפסיק בשל מצב רפואי בהיותו בן 15 שנה, חווה זאת כמשבר קשה ואת השעות הרבות שהתפנו בילה בשוטטות וחבירה לחברה שולית.",תסקיר שירות המבחן
42,SH-17-09-17948-578,"בשנת 2016 הנאשם הותקף קשות על ידי שני מכרים ואושפז, על רקע סכסוך הקשור לסמים.",תסקיר שירות המבחן
43,SH-17-09-17948-578,"הנאשם התגייס לצה""ל לאחר סיום התיכון, שירת כשנה בתפקיד טבח, ולאחר מעצרו נקבע כי יהיה בתקופה של דחיית שירות עד לקבלת החלטה סופית לעניין המשך שירותו בצה""ל.",תסקיר שירות המבחן
44,SH-17-09-17948-578,"מפקדו הישיר תיאר אותו כחייל טוב וביטא רצון שיחזור לשירות, אך הנאשם חש שהתמשכות ההליכים נגדו מפחיתה את הסיכוי שישוב לשרת בצבא.",תסקיר שירות המבחן
45,SH-17-09-17948-578,"הנאשם ללא עבר פלילי, אך לחובתו מעורבות קודמת בבית משפט לתעבורה לנוער בגין נהיגה ללא רישיון, בגינה נידון לשל""צ, מאסר על תנאי והתחייבות.",תסקיר שירות המבחן
46,SH-17-09-17948-578,"במסגרת זו עלה הרושם מנער השואף לקדם את עצמו ולחיות חיים נורמטיבי, נענה לגבולות המוצבים לו, ולכן הומלץ להימנע מהרשעתו ולהטיל עליו צו של""צ, התחייבות ותנאי.",תסקיר שירות המבחן
47,SH-17-09-17948-578,ביחס לעבירות בהן הורשע בהליך זה הנאשם לקח אחריות מלאה על מעשיו.,תסקיר שירות המבחן
48,SH-17-09-17948-578,"הוא תיאר כי קנה את הסמים מתושב הרשות הפלסטינית ומכר אותם על מנת לממן את השימוש העצמי בסמים, והוסיף שהסחר הקנה לו מעמד חברתי.",תסקיר שירות המבחן
49,SH-17-09-17948-578,"באשר לעבירת הנשק מסר כי מדובר בנשק ישן של סבו אשר שימש כקישוט, והוא לא ידע שמדובר בנשק שמיש.",תסקיר שירות המבחן
50,SH-17-09-17948-578,"אשר לעבירות התעבורה מסר כי לא הסכים לתת דגימה, שכן השתמש אותה עת בקנאביס.",תסקיר שירות המבחן
51,SH-17-09-17948-578,"הוא מסר כי אינו זוכר כמה זמן לפני הנהיגה היה השימוש האחרון, אולם לא חש כי השימוש השפיע על יכולתו לנהוג והסביר שרישיון הנהיגה שלו פקע, מאחר שהוא לא נתן דעתו לכך.",תסקיר שירות המבחן
52,SH-17-09-17948-578,"הנאשם סיפר כי מגיל 15 שנים הוא עושה שימוש בסמים, בעיקר בקנאביס, אך לעתים גם בקוקאין.",תסקיר שירות המבחן
53,SH-17-09-17948-578,"השימוש החל על רקע חברתי, אך התגבר לשימוש כ-4 פעמים בשבוע וכיום לדבריו, הוא אינו מכור ויכול להפסיק את השימוש, אך אינו רוצה בכך.",תסקיר שירות המבחן
54,SH-17-09-17948-578,"עם זאת, ביטא הכרה בהתדרדרות שחלה בחייו בשנים האחרונות אשר הובילה לשימוש הנרחב בסמים.",תסקיר שירות המבחן
55,SH-17-09-17948-578,"לאחר ביצוע העבירות בתיק העיקרי, נעצר הנאשם למשך כחודש.",תסקיר שירות המבחן
56,SH-17-09-17948-578,"בהמשך שוחרר למעצר בית, והחל בטיפול במסגרת מרכז יום לטיפול בהתמכרויות, 5 ימים בשבוע, במשך 7 חודשים.",תסקיר שירות המבחן
57,SH-17-09-17948-578,בנוסף השתתף בטיפול פרטני אצל עובדת סוציאלית באגף להתמכרויות ביחידה לקידום נוער בירושלים.,תסקיר שירות המבחן
58,SH-17-09-17948-578,"דווח כי הנאשם הגיע למרכז באופן קבוע ועמד בתנאי המקום, כי הוא שואף לשינוי באורח חיים ומצליח לשתף בכנות בחוויות ובקשיים, אך עם זאת התפרץ באגרסיביות, לאחר שבקשה שהגיש סורבה.",תסקיר שירות המבחן
59,SH-17-09-17948-578,"כשלושה חודשים לאחר מכן, ביום 4.10.21, ערך שירות המבחן תסקיר משלים ובו נמסר כי חלה נסיגה בהתקדמות הנאשם בטיפול והוא התקשה להבין את הצורך בטיפול ולכן הוצע לו כי הטיפול במרכז היום יוארך והוא יוחזר לשלב ההתחלתי של הטיפול.",תסקיר שירות המבחן
60,SH-17-09-17948-578,בהמשך חל שינוי חיובי בגישתו של הנאשם והוא השתתף בטיפול הקבוצתי באופן חיובי ואף קיבל תפקיד המותאם לשלב הטיפולי המקורי.,תסקיר שירות המבחן
61,SH-17-09-17948-578,"לאור עצת צוות הטיפול, עזב את עבודתו והתמקד בהליך הטיפולי.",תסקיר שירות המבחן
62,SH-17-09-17948-578,"הנאשם השתתף בטיפול במרכז יום, במהלכו לעתים שיתף פעולה אך לעתים חלו נסיגות וחזרה לשימוש בדפוסי התנהגות מכשילים, ולאחר 14 חודשי טיפול, הוחלט להפסיק את הטיפול במרכז היום, לאחר שנמצא שהנאשם זייף את תוצאות אחת הבדיקות, שלל זאת, האשים את צוות המרכז בהתנכלות ואיים על מטופלים אחרים במרכז.",תסקיר שירות המבחן
63,SH-17-09-17948-578,"עם זאת באותה עת, הנאשם המשיך את הטיפול ביחידה לקידום נוער ושם שיתף פעולה, אך גם שם חלה נסיגה ואחת הבדיקות שמסר נמצאה עם סימנים לשימוש בקוקאין.",תסקיר שירות המבחן
64,SH-17-09-17948-578,"בשלב זה ולבקשתו, שולב הנאשם בקהילה הטיפולית ""רטורנו"", ולא בקהילה אחרת שהוצעה לו.",תסקיר שירות המבחן
65,SH-17-09-17948-578,"מ""רטורנו"" דווח בתחילה כי הנאשם עמד בכללי הקהילה, השקיע מאמץ בטיפול ויצר קשרים מותאמים עם המטופלים האחרים ועבר תהליך משמעותי.",תסקיר שירות המבחן
66,SH-17-09-17948-578,"אולם ביום 23.7.20, לאחר כ-4 חודשים בקהילה, הנאשם הושעה מהקהילה באופן מיידי, לאחר שניהל קשר זוגי עם צעירה שהכיר במסגרת, בניגוד לכללים שהיו ידועים לו והסתיר את הדבר מהצוות.",תסקיר שירות המבחן
67,SH-17-09-17948-578,"קצינת המבחן סיכמה את הקשר הטיפולי עם הנאשם בכך שהתאפיין בתקופות שבהן ביטא מוטיבציה לשיקום והצליח להשתלב במסגרות אליהן הופנה, ותקופות בהן חלה נסיגה בטיפול, אשר במהלכו נטה לטשטש את הקורה עמו, התקשה לבחון את דפוסי התנהגותו לשתף את גורמי הטיפול במצבו, לבקש סיוע ולשאת בתוצאות מעשיו.",תסקיר שירות המבחן
68,SH-17-09-17948-578,"להתרשמותה, קיימת נטייה לפעול בדרכים מרמתיות ולעתים גם עברייניות כפי שבא לידי ביטוי בנסיבות הרחקתו ממרכז היום בשל חשד לזיוף בדיקות שתן ואיומים על מטופלים, בעבירות הנוספות בהן הורשע במהלך תקופת הטיפול וכן בהרחקתו הנוכחי מהקהילה הטיפולית.",תסקיר שירות המבחן
69,SH-17-09-17948-578,"עם זאת, בעת שהורחק מהקהילה, שמר על קשר רציף עם שירות המבחן, מסר בדיקות נקיות וביטא מוטיבציה להמשך שיקום וטיפול וכן הגיע לפגישות טיפוליות פרטניות ביחידה לקידום נוער.",תסקיר שירות המבחן
70,SH-17-09-17948-578,באותה עת החל לעבוד בתחום השיפוצים.,תסקיר שירות המבחן
71,SH-17-09-17948-578,"בהמשך, התקשה להמשיך בפגישות הטיפוליות והפסיק להגיע אליהן, לאחר שביטא תחושת מיצוי ושירות המבחן לא ראה לנכון לחייבו בהמשך טיפול בהיעדר מוטיבציה.",תסקיר שירות המבחן
72,SH-17-09-17948-578,"התסקיר האחרון תיאר כי במהלך החודשים האחרונים, הנאשם הגיע לבדיקות קבועות בשירות המבחן, ואלה נמצאו ללא סימנים לשימוש בסמים וכי בשנתיים האחרונות לא נפתחו נגדו תיקי חקירה חדשים.",תסקיר שירות המבחן
73,SH-17-09-17948-578,"הנאשם שיתף כי הקים לאחרונה עסק של שליחויות וחש התקדמות תעסוקתית ונמצא בקשר עם בת זוג מזה מספר חודשים, משתתף בקבוצת NA ועומד בקשר עם חבריו לטיפול כמקור לכוח.",תסקיר שירות המבחן
74,SH-17-09-17948-578,"לבסוף, שירות המבחן ציין כי הנאשם מתקשה להתייחס להיבטים מורכבים בחייו, והמליץ כי יוטל על הנאשם מאסר שירצה בעבודות שירות, מאסר על תנאי וצו מבחן בעל אופי פיקוחי שיכלול שיחות מעקביות בשירות המבחן, בדיקות לאיתור סמים ובחינה מעת לעת של צרכיו הטיפוליים.",תסקיר שירות המבחן
75,SH-17-09-17948-578,חוות דעת הממונה על עבודות השירות קובעת כי הנאשם מתאים לריצוי מאסר בעבודות שירות.,תסקיר שירות המבחן
76,SH-17-09-17948-578,"ב""כ המאשימה פתחה טיעוניה לעונש במתחמי הענישה ההולמים.",טיעונים לעונש
77,SH-17-09-17948-578,"ביחס לתיק העיקרי, טענה כי באישומים הראשון והשלישי נע המתחם בין 10 ל-24 חודשי מאסר, לאישום השני בין 8 ל-18 חודשים, ובין 14 ל-30 חודשי מאסר באשר לאישום הרביעי.",טיעונים לעונש
78,SH-17-09-17948-578,"אשר לתיק התעבורה, טענה למתחם הנע בין 10 ל-24 חודשים.",טיעונים לעונש
79,SH-17-09-17948-578,"ב""כ המאשימה הדגישה כי, לאחר שהנאשם שוחרר להליך הטיפולי, הוא שב וביצע עבירה של סחר בקוקאין ועמדה על מסוכנותנו וחומרתו של סם זה.",טיעונים לעונש
80,SH-17-09-17948-578,שירות המבחן מוסר שהנאשם מניפולטיבי ולא לוקח אחריות ומשתמש בסמים ובהמשך חזר לסחור בסמים.,טיעונים לעונש
81,SH-17-09-17948-578,"ניתנו לנאשם הזדמנויות רבות לטיפול ושיקום ולאחר 23 תסקירים, ביקש שירות המבחן לסיים את ההליך.",טיעונים לעונש
82,SH-17-09-17948-578,"המאשימה ציינה כי בכל הליך ישנן עליות ומורדות, אך בעניינו של הנאשם המורדות לא זכו להתייחסות מתאימה ובסופו של דבר, אין במקרה זה הליך שיקומי מוצלח ולמעשה חזרנו לנקודת ההתחלה בה הנאשם מתקשה בזיהוי גורמי סיכון ובחר להפסיק את הליכי הטיפול בהם הוא נמצא.",טיעונים לעונש
83,SH-17-09-17948-578,"אמנם הבדיקות מלמדות שהנאשם נקי מסמים ולא נפתחו תיקים נוספים, אך זהו לא המפתח לחריגה משמעותית ממתחמי הענישה בעבירות כל כך חמורות, וודאי לא לענישה בעבודות שירות.",טיעונים לעונש
84,SH-17-09-17948-578,"לשיטתה, הנאשם הפר באופן בוטה את ההליך השיקומי ולכן אין שום סיבה לסטות מהמתחם ויש להשית עליו 4 שנות מאסר, מאסר מותנה משמעותי בעבירות סמים ובעבירות נשק ותעבורה.",טיעונים לעונש
85,SH-17-09-17948-578,"עוד ביקשה המאשימה להכריז על הנאשם סוחר סמים, להטיל עליו פסילה, פסילה על תנאי לאחר שחרורו, קנס והתחייבות.",טיעונים לעונש
86,SH-17-09-17948-578,"הסנגור טען מנגד, כי הנאשם הוא בחור ממשפחה נורמטיבית וטובה, אשר התחבר לחברה שולית, החל לצרוך סמים ומשם התגלגל לסחר בסמים.",טיעונים לעונש
87,SH-17-09-17948-578,"בעת ששוחרר ממעצר, שולב בהליך טיפולי לא מספק, נפל בשנית וביצע עבירות נוספות, חזר לשימוש בסמים אך משם החל דרך אחרת לגמרי.",טיעונים לעונש
88,SH-17-09-17948-578,"מאז ההליך הטיפולי ב""רטרונו"", הנאשם עשה מסלול מדהים, הקים עסק, עובד 14 שעות ביום, מנהל ומתקשר בהסכמים ומתפקד בצורה נורמטיבית, אחראית ובוגרת.",טיעונים לעונש
89,SH-17-09-17948-578,"בת הזוג שפגש ב""רטורנו"" השפיעה עליו בצורה מאוד חיובית ותמכה בו עד שמצא עצמו היום בחיים אחרים.",טיעונים לעונש
90,SH-17-09-17948-578,"אין ספק שהעבירות חמורות, אולם אין להתעלם מהרקע.",טיעונים לעונש
91,SH-17-09-17948-578,"הנאשם התעקש להגיע לטיפול ב""רטורנו"" שם הייתה לו מסגרת שמתאימה לו גם בפן הדתי, והתנהלותו והתקינה התחזקה.",טיעונים לעונש
92,SH-17-09-17948-578,"הנאשם נהג בטיפשות ופזיזות, אולם הערכים שינק בבית הם ערכים חיוביים ולאורך כל התקופה משפחתו תמכה בו.",טיעונים לעונש
93,SH-17-09-17948-578,"התהליך שהנאשם עבר הוא דוגמא לשיקום לפי תיקון 113, והוא האינטרס החברתי הראשון- להביא לשיקומו.",טיעונים לעונש
94,SH-17-09-17948-578,"מילד שנפל לסמים, הנאשם הפך לאדם שעובד, משלם מיסים ולא יסתבך שוב.",טיעונים לעונש
95,SH-17-09-17948-578,"על בית המשפט לשפוט באופן אינדבידואלי, בהתאם לדרך שהנאשם עשה ואילו עתירת המאשימה לענישה לפי משוואה חשבונאית, לא מתחשבת באינטרס הציבורי לשיקום ועלולה להשמיד את כל ההליך והמשאבים שהושקעו בנאשם.",טיעונים לעונש
96,SH-17-09-17948-578,קצין המבחן לא ממליץ על שום עונש מלבד עבודות שירות ואמר כי הנאשם מטופל כיום במקום אחר.,טיעונים לעונש
97,SH-17-09-17948-578,"הנאשם למד שיש מחיר להתנהלותו, ושירות המבחן לוקח בחשבון את מעצרו הארוך, את קיומו של העסק ואת עבודתו כ-14 שעות ביום.",טיעונים לעונש
98,SH-17-09-17948-578,אותה עבודה קשה היא חלק מההליך השיקומי שהנאשם עובר ופגיעה בו תפגע בשיקום.,טיעונים לעונש
99,SH-17-09-17948-578,"מאידך, באין המלצה לשל""צ, ביקש הסנגור לאזן בצורה נכונה את האינטרסים השונים ולאפשר לנאשם בהליך אותו החל ובו הוא מצליח.",טיעונים לעונש
100,SH-17-09-17948-578,"הנאשם בדברו האחרון אמר כי נפילתו בשנית לביצוע העבירות, גרמה לו להבין שאין קיצורי דרך.",טיעונים לעונש
101,SH-17-09-17948-578,הוא אמר שהוא בן 24 בסך הכל ורוצה לחיות חיים רגילים.,טיעונים לעונש
102,SH-17-09-17948-578,"התקופה המטלטלת שעבר הצילה את חייו, הוא עשה שינוי בתוך תוכו, משפחתו גאה בו והוא מאמין בעצמו.",טיעונים לעונש
103,SH-17-09-17948-578,בתיק העיקרי הורשע הנאשם בארבעה אישומים.,מתחמי הענישה ההולמים
104,SH-17-09-17948-578,"אישומים 2-4 מתייחסים לתקופה בת כשבועיים ימים במהלכה בוצעו העבירות בנסיבות דומות אשר מעורבים בהם אותם משתתפים: הנאשם, עידו והסוכן, כחלק מאותה התקשרות עבריינית, כמסכת אחת הכוללת מספר עסקאות סמים עוקבות שביניהן קשר הדוק.",מתחמי הענישה ההולמים
105,SH-17-09-17948-578,"לפיכך אקבע לשלושת אישומים אלה מתחם עונש אחד, אשר יהלום את החזרה על העבירות.",מתחמי הענישה ההולמים
106,SH-17-09-17948-578,"האישום האחרון לעומתם, מתייחס לעבירות שבוצעו כארבעה חודשים לאחר מכן בדירת הנאשם,  כך שהקשר בין אישום זה לאישומים הקודמים נותק, ולאישום זה נדרש מתחם עונש נפרד.",מתחמי הענישה ההולמים
107,SH-17-09-17948-578,אשר לערכים החברתיים המוגנים בעבירות הסמים הרי שמדובר בהגנה על הציבור מפני נגע הסמים.,מתחמי הענישה ההולמים
108,SH-17-09-17948-578,"נגע זה הולך ומתפשט בציבור, פוגע בבני נוער, בצעירים ובבוגרים הנחשפים אליו בנסיבות שונות ולא אחת שימוש יחיד וחריג הופך לשימוש חוזר ונשנה ומביא גם להתמכרות.",מתחמי הענישה ההולמים
109,SH-17-09-17948-578,"הסמים פוגעים בבריאות המשתמשים בהם, באורחות חייהם וגורמים לתופעות שליליות נלוות כעבריינות בתחומי הרכוש והאלימות.",מתחמי הענישה ההולמים
110,SH-17-09-17948-578,"באופן זה, לא רק המשתמשים בסמים נפגעים, אלא החברה בכללותה.",מתחמי הענישה ההולמים
111,SH-17-09-17948-578,נסיבות ביצוע העבירות באישומים 2-4  מלמדות כי הנאשם שלפניי נהג כמי שמורגל בעולם הסמים והסחר בהם.,מתחמי הענישה ההולמים
112,SH-17-09-17948-578,הוא סחר בכמויות גדולות של סמים מסוגים שונים- החל מסם מסוג MDA והמשך בסם מסוג קוקאין המוגדר כסם קשה.,מתחמי הענישה ההולמים
113,SH-17-09-17948-578,"הנאשם נשא ונתן עם הסוכן אודות סוגי הסמים, הכמויות וגובה התמורה.",מתחמי הענישה ההולמים
114,SH-17-09-17948-578,"הנאשם לא פעל לבדו, וסביבו פעלה מעין חוליה אשר הנאשם נעזר בה ויחד איתה ביצע את העבירות.",מתחמי הענישה ההולמים
115,SH-17-09-17948-578,"הנאשם פעל בתחכום, כאשר יחד עם האחרים, השתמש במילות קוד לצורך גיבוש פרטי העסקאות, פגש בסוכן בחווה ובסמוך לגן משחקים –נסיבות המלמדות כי הנאשם ידע היטב שמעשיו אסורים, אך בחר בכל זאת לבצעם כאשר המניע המרכזי לכך הינו בצע כסף ורצונו לממן את הסמים שצרך בעצמו.",מתחמי הענישה ההולמים
116,SH-17-09-17948-578,הכמויות שהנאשם מכר הן כמויות גדולות של סמים קשים ושל סמים קלים יותר.,מתחמי הענישה ההולמים
117,SH-17-09-17948-578,"לעתים הסמים היו מחולקים למנות, מוכנים למכירה בידי מי שרכש אותם מהנאשם.",מתחמי הענישה ההולמים
118,SH-17-09-17948-578,"הסכומים שהנאשם גרף לכיסו משמעותיים ונעים בין 3,100 ₪ ועד 6,500 ₪ בכל אחת מהעסקאות ומלמדים על היקף הסכומים שהנאשם התעשר בהם, תוך הפצת הסמים ופגיעה באחרים.",מתחמי הענישה ההולמים
119,SH-17-09-17948-578,"הגם שהסמים נמכרו בסופו של דבר לסוכן, ולא הופצו לציבור, הרי שפוטנציאל הנזק הטמון במעשים הינו רב, ומבחינת הנאשם אשר לא היה מודע לכך שרוכש הסם הינו סוכן, פועל יוצא של העסקאות היה הפצת הסמים בציבור.",מתחמי הענישה ההולמים
120,SH-17-09-17948-578,"הנאשם היה ערוך לביצוע העסקאות מראש, והחזיק כמויות גדולות של סמים, מוכנות להעברתן לאחרים, כך שמדובר בעסקאות סמים מתוכננות היטב מראש, שבוצעו בקור רוח, מתוך מחשבה וכוונה להתעשר, מבלי שהנזק שהסמים גורמים עומד לנגד עיני הנאשם.",מתחמי הענישה ההולמים
121,SH-17-09-17948-578,"בהתחשב בערך המוגן, במידת הפגיעה המשמעותית בו בנסיבות ביצוע העבירות, ותוך התחשבות במדיניות הענישה הנוהגת בפסיקה, נע מתחם העונש ההולם אישומים 2-4 בין 15 ל-30 חודשי מאסר לריצוי בפועל, נוסף למאסר על תנאי וקנס.",מתחמי הענישה ההולמים
122,SH-17-09-17948-578,"האישום האחרון בכתב אישום זה מתאר נוסף לעבירות החזקת הסם והכלים, עבירה של שיבוש מהלכי משפט, בה מוגן הערך של טוהר הליכי החקירה והמשפט ועבירה של החזקת נשק בלא רישיון, בה מוגן שלום הציבור.",מתחמי הענישה ההולמים
123,SH-17-09-17948-578,"כמות הסם שהנאשם שהחזיק בדירתו במקרה זה היא משמעותית- 191.01 גרם, אך מדובר בסם מסוג חשיש שאינו נחשב כאחד הסמים הקשים.",מתחמי הענישה ההולמים
124,SH-17-09-17948-578,החזקת המשקלים האלקטרוניים בדירתו מעידה על היקף העיסוק של הנאשם בסחר בסמים ומכאן חומרת הנסיבות במקרה זה.,מתחמי הענישה ההולמים
125,SH-17-09-17948-578,"ניסיונו של הנאשם להעלים את הסם מעיני השוטרים מלמד על התחכום שהנאשם נוהג בו ועל ניסיונו לשבש את החקירה בעניינו, וכך להתחמק מענישה על מעשיו.",מתחמי הענישה ההולמים
126,SH-17-09-17948-578,"בהתחשב בכל אלה, מתחם הענישה עבור אישום זה נע בין מספר חודשי מאסר אשר יכול שירוצו בעבודות שירות ועד 12 חודשי מאסר לריצוי בפועל.",מתחמי הענישה ההולמים
127,SH-17-09-17948-578,"מתחם העונש ההולם בפ""ל 11797-08-17
הערך המוגן המשותף לכל העבירות בהן הורשע הנאשם באישום זה, הוא ההגנה על שלום הציבור.",מתחמי הענישה ההולמים
128,SH-17-09-17948-578,"נהגים הנוהגים ברכב ללא רישיון נהיגה וללא ביטוח, בעוד מצבם ההכרתי מעורפל, מעמידים בסיכון רב את כלל המשתמשים בדרך.",מתחמי הענישה ההולמים
129,SH-17-09-17948-578,"נהיגתם עשויה לפגוע בחיי הולכי הרגל, הנהגים והנוסעים האחרים, בעוד שלא הוכשרו לכך ללא כיסוי ביטוחי אשר יאפשר פיצוי לנפגעים.",מתחמי הענישה ההולמים
130,SH-17-09-17948-578,"על החומרה הרבה שבעבירה של נהיגה בשכרות, מעידה פקודת התעבורה הקובעת בסעיף 39א, עונש של פסילת מינימום שלא תפחת משנתיים, לצידה של עבירה זו.",מתחמי הענישה ההולמים
131,SH-17-09-17948-578,"הנאשם שלפניי נהג ברכב ללא רישיון נהיגה בתוקף, ללא כיסוי ביטוחי ובעודו שיכור.",מתחמי הענישה ההולמים
132,SH-17-09-17948-578,"הנאשם סירב להיבדק בידי השוטר לשם גילוי סם, ובהמשך אמר לקצינת המבחן שעל אף שהוא נהג להשתמש בסמים באותה תקופה, הוא סבור כי מכל מקום השימוש בסמים אינו בר השפעה על נהיגתו.",מתחמי הענישה ההולמים
133,SH-17-09-17948-578,מעשיו של הנאשם קשים.,מתחמי הענישה ההולמים
134,SH-17-09-17948-578,הנאשם העדיף את צרכיו ונוחותו על פני הציבור.,מתחמי הענישה ההולמים
135,SH-17-09-17948-578,"הוא בחר לנהוג ברכב בנסיבות אלה, מבלי שנתן דעתו לסכנה שנהיגתו יוצרת לסביבה ובנוסף הסיע עמו שני נוסעים, תוך העמדת חייהם בסכנה.",מתחמי הענישה ההולמים
136,SH-17-09-17948-578,"בהתחשב בערכים המוגנים, בפגיעה המשמעותית בהם בנסיבות ביצוע העבירות ובמדיניות הענישה הנוהגת בפסיקה, מתחם הענישה נע במקרה זה בין מאסר מותנה ופסילה משמעותית לצדו ועד ל-10 חודשי מאסר לצד עונשי פסילה.",מתחמי הענישה ההולמים
137,SH-17-09-17948-578,"האישום השני  מתייחס לעבירות סחר שבוצעו כחודשיים וכחודש לפני המתואר באישום הראשון, במנותק מהאישום הראשון, ולכן מדובר באירוע עונשי נפרד.",מתחמי הענישה ההולמים
138,SH-17-09-17948-578,"בנוסף, כחודש קודם לכן ביצע הנאשם את העבירות המתוארות בשני האישומים הנוספים המתארים עבירות של סחר בסם מסוג קנבוס לאנשים שונים, בנסיבות דומות ובפער של כשלושה ימים ביניהם.",מתחמי הענישה ההולמים
139,SH-17-09-17948-578,"פער הזמנים והשוני בין העבירות מביא לתוצאה כזו שמדובר בשלושה אירועים נפרדים: האישום הראשון הוא אירוע אחד, האישום השני אירוע שני, ושני האישומים הנוספים - אירוע נוסף.",מתחמי הענישה ההולמים
140,SH-17-09-17948-578,"לפיכך, ייקבעו מתחמים נפרדים לכל אחד משלושת האירועים.",מתחמי הענישה ההולמים
141,SH-17-09-17948-578,"נסיבות האישום הראשון מתארות כאמור החזקת סם מסוג קוקאין שלא לצריכה עצמית, במשקל של כ-6 גרם, ברכב שבו נהג הנאשם.",מתחמי הענישה ההולמים
142,SH-17-09-17948-578,"מתחם האישום ההולם אירוע זה נע, בהתאם לפגיעה בערכים המוגנים, לנסיבות ביצועו ולענישה הנוהגת בפסיקה בין 8 ל-18 חודשי מאסר.",מתחמי הענישה ההולמים
143,SH-17-09-17948-578,האישום השני מתאר שתי עבירות של סחר בסם מסוג קנאבוס בכמות קטנה תמורה קיבל הנאשם 70 ו-90 ₪.,מתחמי הענישה ההולמים
144,SH-17-09-17948-578,"בהתחשב בכמות הסם וסוגו, הרי שמתחם האישום ההולם לאישום השני נע בין מאסר למספר חודשים אשר יכול שירוצו בעבודות שירות ועד 12 חודשי מאסר לריצוי בפועל.",מתחמי הענישה ההולמים
145,SH-17-09-17948-578,"אישומים 3 ו-4 מתארים עבירת נוספות של סחר בסם מסוג קנאבוס, בפעם הראשונה כמות של 1.5 גרם ובפעם השניה גרם אחד של אותו הסם, תמורת 300 ו-100 ₪ בהתאמה.",מתחמי הענישה ההולמים
146,SH-17-09-17948-578,"גם כאן נע מתחם העונש ההולם בין מספר חודשי מאסר שיכול שירוצו בעבודות שירות ועד 12 חודשי מאסר לריצוי בפועל, אך כאן ימוקמו המעשים בחלקו העליון של המתחם.",מתחמי הענישה ההולמים
147,SH-17-09-17948-578,הנאשם הוא רווק בן כ-24 שנים.,העונש המתאים
148,SH-17-09-17948-578,"הנאשם הודה בביצוע העבירות, צירף שני תיקים נוספים והודה גם במיוחס לו בהם.",העונש המתאים
149,SH-17-09-17948-578,"בכך נטל הנאשם  אחריות על העבירות שביצע ושיתף פעולה עם רשויות אכיפת החוק, על כל הכרוך בכך.",העונש המתאים
150,SH-17-09-17948-578,"בעת ביצוע העבירות וטרם מעצרו בגינן, שירת הנאשם כחייל לאחר שהתגייס עם סיום לימודיו בתיכון.",העונש המתאים
151,SH-17-09-17948-578,"את השירות הצבאי גדע מעצרו בהליכים אלה, ומהמלצת מפקדו עולה כי הוא הגיע לשירות עם מוטיבציה ורצון לתרום והיה חייל טוב, אשר ביקש באותה עת לשוב ולשרת בצבא.",העונש המתאים
152,SH-17-09-17948-578,"אין לחובת הנאשם הרשעה קודמת, למעט עבירות תעבורתיות, וכפי שמשתקף מתסקיר שירות המבחן, הנאשם לוקח אחריות מלאה על מעשיו.",העונש המתאים
153,SH-17-09-17948-578,"הנאשם היה עצור במסגרת תיק זה במשך 8 חודשים, וגם בכך יש להתחשב.",העונש המתאים
154,SH-17-09-17948-578,הרקע האישי של הנאשם חשוב ומשמעותי לעבירות כאן.,העונש המתאים
155,SH-17-09-17948-578,"משברים בחייו, קשיים בקשרים בין אישיים, בלימודים ואחרים, הביאו את הנאשם להתרועעות עם נוער שולי, וכך הוא נחשף בנעוריו לשימוש בסמים.",העונש המתאים
156,SH-17-09-17948-578,"שימוש חד פעמי בגיל צעיר ובנסיבות חברתיות, הלך והתדרדר לשימוש תכוף בסמים קלים ובהמשך גם לסמים וקשים.",העונש המתאים
157,SH-17-09-17948-578,"השימוש בסמים הביא לביצוע העבירות שלפניי, כאשר הנאשם ביצע את העבירות כדי לממן את השימוש העצמי שלו בסמים.",העונש המתאים
158,SH-17-09-17948-578,"קורותיו של הנאשם מלמדות כי למעשה, החל מנעוריו, היה שקוע בעולם הסמים אשר הוביל לביצוע העבירות ואת המעגל השוטה עצר ההליך הפלילי כאן.",העונש המתאים
159,SH-17-09-17948-578,"ההליך הפלילי זימן לנאשם הזדמנות לשינוי ושיקום, ולאחר שחרורו, השתלב במרכז יום ובמסגרת יחידנית טיפולית, בה נדרש לטיפול מעמיק בשימוש בסמים ובעבריינות הנלוות.",העונש המתאים
160,SH-17-09-17948-578,"הנאשם השתתף בשני מחזורים של הליכי טיפול משמעותיים, ולאחר שהשקיע מאמצים רבים, ובמשך תקופות ארוכות כל חייו סבבו סביב הטיפולים שנמשכו באופן יומיומי, לא השלים את הטיפולים כנדרש.",העונש המתאים
161,SH-17-09-17948-578,"הטיפול במרכז היום, עליו דווח בתחילה כי הנאשם מגייס כוחותיו ועושה שינוי משמעותי, הופסק לאחר 14 חודשים, לאחר שהנאשם זייף בדיקת סמים והעלה טענות בעניין כלפי חברי הצוות ואת המטופלים האחרים.",העונש המתאים
162,SH-17-09-17948-578,"בתקופה זו, לאחר שנפלט ממרכז היום, שב הנאשם לסורו וביצע את עבירות הסמים בתיק המצורף.",העונש המתאים
163,SH-17-09-17948-578,בכך לא תם עניינו של הנאשם והוא קיבל הזדמנות נוספת לשיקום וטיפול.,העונש המתאים
164,SH-17-09-17948-578,"שירות המבחן הציע לנאשם מסגרת טיפולית מסוימת, אך הנאשם ביקש להשתלב בקהילה הטיפולית ""רטורנו"" אשר לשיטתו התאימה יותר לאורח חיים דתי, והוא קיבל הזדמנות להשתלב בקהילה זו.",העונש המתאים
165,SH-17-09-17948-578,"בתחילה הנאשם גייס עצמו לטיפול בקהילת ""רטורנו"", אך לאחר תקופת מה, הושעה מהקהילה לאחר שניהל קשר זוגי באופן המנוגד לכללי המקום.",העונש המתאים
166,SH-17-09-17948-578,"אמנם הנאשם לא סיים בהצלחה שתי מסגרות טיפוליות אלה, ובנסיבות המתוארות הופסק הטיפול בו שם, עם זאת הנאשם לא ניתק קשר עם שירות המבחן, וגם בתקופות שהן נפלט ממסגרות מסודרות, המשיך למסור בדיקת שרובן המכריע נקיות מסמים, והוסיף לעמוד בקשר עם שירות המבחן ועם היחידה לקידום נוער והטיפול בה.",העונש המתאים
167,SH-17-09-17948-578,ההליך הטיפולי אשר הנאשם עבר רחוק מלהיות מושלם.,העונש המתאים
168,SH-17-09-17948-578,היו בו מורדות וכשלונות.,העונש המתאים
169,SH-17-09-17948-578,"לא תמיד הנאשם פעל בהתאם לכללי המסגרות הטיפוליות, ולכן הורחק מהן, אך עם זאת, הנאשם שעומד לפניי היום הוא אינו אותו אדם שהועמד לדין בתחילה.",העונש המתאים
170,SH-17-09-17948-578,"להליך הטיפולי הממושך, הגם שלא הסתיים כנדרש, הייתה השפעה רבה על הנאשם והדבר בא לידי ביטוי במצבו של הנאשם כיום.",העונש המתאים
171,SH-17-09-17948-578,"כיום הנאשם נקי מסמים, לאחר שנים רבות שבהן סבב במעגל ההרסני של התמכרות ופשיעה.",העונש המתאים
172,SH-17-09-17948-578,"הוא הקים עסק ועובד למחייתו, הוא נמצא בקשר זוגי המקנה לו עוגן ותמיכה בדרכו הנוכחית, והוא ממשיך ועומד בקשר עם שירות המבחן ומוסר בדיקות נקיות מסמים עד עתה.",העונש המתאים
173,SH-17-09-17948-578,"אל מול ההליך השיקומי שהוצג כאן, על הענישה לתת ביטוי גם לחזרה על העבירות בכתבי האישום השונים.",העונש המתאים
174,SH-17-09-17948-578,"לאחר שהנאשם נעצר והחל בהליך טיפולי ובעוד שההליך הפלילי בעניינו מתנהל, שב הנאשם לסורו וביצע את עבירת הסמים בתיק המצורף.",העונש המתאים
175,SH-17-09-17948-578,"כלומר, מעצרו הראשון וההליכים שהתנהלו נגדו לא הרתיעו אותו מלשוב ולחטוא, והדבר עומד לחובתו.",העונש המתאים
176,SH-17-09-17948-578,"הנאשם הסתבך בשתי פרשיות שונות של סחר בסמים ובנוסף בתיק התעבורה, כך שמדובר בנאשם שההסתבכות הפלילית לא הייתה מעידה חד פעמית עבורו.",העונש המתאים
177,SH-17-09-17948-578,"שקלתי את הליך השיקום שהנאשם עבר, על הכשלים שהיו בו, ושוכנעתי כי הגם שלא מדובר בשיקום מושלם, לא ניתן להתעלם מהשינוי שחל בנאשם ועל העונש לשקף מחד את חומרת העבירות, ומאידך לא להוריד את מאמציו של הנאשם ואת עבודתם הקשה של גורמי הטיפול לטמיון.",העונש המתאים
178,SH-17-09-17948-578,אין ספק שעונש מאסר לריצוי מאחורי סורג ובריח יפגע אנושות במאמציו של הנאשם לשיקום ויסיגו לאחור.,העונש המתאים
179,SH-17-09-17948-578,"גם עונש מאסר שירוצה בדרך של עבודות שירות יפגע בשגרת עבודתו החדשה של הנאשם, אולם בהתחשב בעבירות שבוצעו, בחומרתן ובחזרה עליהן, הרי שזהו העונש המדויק ביותר עבור הנאשם אשר עברותיו חמורות מחד, והוא מצוי כעת במקום חדש ומשוקם בחייו, מאידך.",העונש המתאים
180,SH-17-09-17948-578,"נוכח כל האמור, לאחר שנתתי דעתי לכל הנדרש, אני גוזר על הנאשם את העונשים הבאים:",העונש המתאים
181,SH-17-09-17948-578,"9 חודשי מאסר אשר ירוצו בעבודות שירות בהתאם לחוות דעת הממונה על עבודות השירות, וזאת בניכוי ימי מעצרו בכל התיקים אשר צורפו.",העונש המתאים
182,SH-17-09-17948-578,3 חודשי מאסר אשר אותם הנאשם לא ירצה אלא אם יעבור תוך שלוש שנים מהיום על אחת מהעבירות שבהן הורשע בהליך זה.,העונש המתאים
183,SH-17-09-17948-578,12 חודשי פסילה מלהחזיק ברישיון נהיגה או מלהוציאו אשר אותם לא ירצה הנאשם אלא אם יעבור תוך שלוש שנים מהיום על כל אחת מהעבירות שבהן הורשע בהליך זה.,העונש המתאים
184,SH-17-09-17948-578,"הנאשם יחתום על התחייבות בסך של 5,000 ₪ שלא לעבור על כל עבירה לפי פקודת הסמים למשך שנתיים.",העונש המתאים
185,SH-17-09-17948-578,הנאשם הבין והסכים לכך.,העונש המתאים
186,SH-17-09-17948-578,"צו מבחן למשך שנתיים במהלכן ימשיך שירות המבחן לעקוב אחר מצבו של הנאשם, תוך עריכת בדיקות לשימוש בסמים.",העונש המתאים
187,SH-17-09-17948-578,"קנס בסך 3,000 ₪ או 20 ימי מאסר תמורתו.",העונש המתאים
188,SH-17-09-17948-578,הקנס ישולם עד יום 1.1.23.,העונש המתאים
189,SH-17-09-17948-578,"נוכח מהות העבירות אני מכריז על הנאשם ""סוחר סמים"" וקובע כי התפוסים יחולטו.",העונש המתאים
190,SH-17-09-17948-578,הסמים יושמדו.,העונש המתאים
191,SH-17-09-17948-578,54678313 זכות ערעור לבית המשפט המחוזי בירושלים תוך 45 יום.,העונש המתאים
192,SH-17-09-17948-578,"ניתן היום,  ז' שבט תשפ""ב, 09 ינואר 2022, בנוכחות הצדדים ובאי כוחם.",העונש המתאים
