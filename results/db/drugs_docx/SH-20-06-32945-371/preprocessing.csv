,verdict,text,part
0,SH-20-06-32945-371,"פקודת הסמים המסוכנים [נוסח חדש], תשל""ג-1973: סע'  6, 9(א), 9(ד), 10",ברוך גורגי
1,SH-20-06-32945-371,"חוק העונשין, תשל""ז-1977: סע'  40ד(א)",ברוך גורגי
2,SH-20-06-32945-371,"פקודת המבחן [נוסח חדש], תשכ""ט-1969",ברוך גורגי
3,SH-20-06-32945-371,"הנאשם הורשע על פי הודאתו במסגרת הסדר דיוני בעובדות כתב אישום מתוקן, בביצוע עבירות של גידול סמים, בניגוד לסעיף 6 בפקודת הסמים המסוכנים [נוסח חדש], תשל""ג 1973 (להלן: ""פקודת הסמים""), החזקת חצרים להכנת הסמים, בניגוד לסעיף 9(א) יחד עם סעיף 9(ד) בפקודת הסמים ובהחזקת כלים להכנת סם שלא לצריכה עצמית, בניגוד לסעיף 10 רישא בפקודת הסמים.",פתח דבר 
4,SH-20-06-32945-371,"מעובדות כתב האישום המתוקן עולה כי החל מיום 1.4.20 ועד למועד הרלבנטי בכתב האישום, שכר הנאשם דירה בפתח תקווה לצורך הקמת מעבדה לגידול סמים מסוכנים.",פתח דבר 
5,SH-20-06-32945-371,"עובר למועד המתואר בכתב האישום, התחבר הנאשם באמצעות מעקף למונה החשמל באופן לא חוקי, ונטל חשמל בסכום שאינו ידוע במדויק למאשימה.",פתח דבר 
6,SH-20-06-32945-371,"ביום 1.6.20 גידל הנאשם בדירה 448 שתילי קנאביס במשקל כולל נבדק של 5.74251 ק""ג, ב-5 חדרים שונים.",פתח דבר 
7,SH-20-06-32945-371,"לצורך גידול השתילים וטיפוחם, נעזר הנאשם ב-500 אדניות, 10 מזגנים, 20 מאווררים, 65 שנאים, 20 מיכלים עם חומר דישון וציוד רב נוסף.",פתח דבר 
8,SH-20-06-32945-371,"במסגרת ההסדר אליו הגיעו הצדדים לא גובשה הסכמה עונשית, והמאשימה הצהירה כי תעתור למאסר בפועל.",פתח דבר 
9,SH-20-06-32945-371,"הוסכם כי הנאשם יופנה לעריכת תסקיר שרות המבחן, וכי ההגנה תטען כראות עיניה.",פתח דבר 
10,SH-20-06-32945-371,בעניינו של הנאשם הוגשו על ידי שרות המבחן ארבעה תסקירים.,תסקירי שרות המבחן
11,SH-20-06-32945-371,"התסקיר הראשון הוגש ביום 12.9.21, וממנו עולה כי הנאשם בן 23, רווק המתגורר עם בני משפחתו,  מצוי במעצר בית לילי ועובד בחלוקת דואר.",תסקירי שרות המבחן
12,SH-20-06-32945-371,"הנאשם בעל 29% נכות מטעם המל""ל על רקע פציעה בידו כתוצאה מתאונת עבודה בשנת 18', במהלכה נקטע חלק מאצבע בכף ידו, תאונה שהשפיעה לדבריו על כל מישורי חייו.",תסקירי שרות המבחן
13,SH-20-06-32945-371,"הוא מתמודד עם כאבים פיזיים, קשיים חברתיים והתבודדות, נמצא במעקב פסיכיאטרי, ונוטל טיפול תרופתי הרגעתי ונוגד חרדה ודיכאון.",תסקירי שרות המבחן
14,SH-20-06-32945-371,"טרם התאונה האמורה סיים הנאשם 11 שנ""ל, ואובחן כסובל מלקויות למידה והפרעות קשב וריכוז.",תסקירי שרות המבחן
15,SH-20-06-32945-371,"הוא גויס לצבא, אך שוחרר לאחר שנה משביצע נפקדות וריצה מאסר בכלא צבאי.",תסקירי שרות המבחן
16,SH-20-06-32945-371,הנאשם מסר כי הוא משתמש בקנאביס רפואי באופן יום יומי על מנת להקל על מכאוביו.,תסקירי שרות המבחן
17,SH-20-06-32945-371,"צוין כי לחובתו הרשעה מחודש אוקטובר 19' בגין החזקת אגרופן והחזקת כלים להכנת סם לצריכה עצמית, במסגרתה הושתו עליו מאסר מותנה והתחייבות להימנע מעבירה.",תסקירי שרות המבחן
18,SH-20-06-32945-371,"במסגרת ההליך הקודם נעשה ניסיון לשלבו בקבוצה טיפולית המיועדת לצעירים עוברי חוק, אך הנאשם התקשה בשיתוף פעולה, ובהמשך ניתק קשר עם שרות המבחן.",תסקירי שרות המבחן
19,SH-20-06-32945-371,"אשר לעבירות הנידונות, הנאשם לקח אחריות על ביצוען, ומסר כי ברקע להן מצב רגשי משברי מתמשך, משפוטר מעבודתו לאחר תאונת העבודה ולא עבד תקופה ממושכת.",תסקירי שרות המבחן
20,SH-20-06-32945-371,"בתקופה זו העמיק השימוש בקנאביס, והוא ביקש להוזיל עלויות באמצעות גידול עצמי.",תסקירי שרות המבחן
21,SH-20-06-32945-371,"לדבריו, נטל הלוואה לצורך שכירת הדירה והציוד, והסתיר זאת מבני משפחתו.",תסקירי שרות המבחן
22,SH-20-06-32945-371,"הוא מסר כי החל להשתמש בקנאביס בגיל 19 לערך, בנסיבות חברתיות וללא תלות התמכרותית.",תסקירי שרות המבחן
23,SH-20-06-32945-371,"לאחר תאונת העבודה, חזר לשימוש בסם והעמיק השימוש באופן יום יומי.",תסקירי שרות המבחן
24,SH-20-06-32945-371,"הנאשם הוזמן לערוך בדיקת שתן בשרות המבחן אך לא הגיע, וניתק קשר עם השרות.",תסקירי שרות המבחן
25,SH-20-06-32945-371,"הוערך כי בהיעדר מענה טיפולי ושיקומי מתאים, קיים סיכון משמעותי להישנות מעורבות בעבירות דומות, ובנסיבות אלו לא בא שרות המבחן בהמלצה.",תסקירי שרות המבחן
26,SH-20-06-32945-371,"חרף זאת, משהנאשם הצהיר בפניי בדיון עוקב כי הוא מתחייב לשתף פעולה עם שרות המבחן, הופנה לקבלת תסקיר משלים.",תסקירי שרות המבחן
27,SH-20-06-32945-371,"התסקיר השני הוגש ב-31.1.22, וממנו עולה כי בתקופת הדחייה עמד עמו שרות המבחן בקשר, ובחודש נובמבר 21' התקיימה פגישה משותפת עמו ועם הוריו לצורך בחינת צרכיו וגיוסו לטיפול.",תסקירי שרות המבחן
28,SH-20-06-32945-371,"בפגישה הוברר כי הוא נמצא בהליך להוצאת רישיון לשימוש בקנאביס, נוטל טיפול תרופתי פסיכיאטרי ומשתמש בקנאביס באופן לא חוקי.",תסקירי שרות המבחן
29,SH-20-06-32945-371,"הנאשם לא מיצה זכויותיו בביטוח הלאומי, התנהל בפאסיביות וחזר על עמדה השוללת צורך בסיוע כלשהו ומעורבות שרות המבחן.",תסקירי שרות המבחן
30,SH-20-06-32945-371,"למרות דברים אלו, בסוף חודש נובמבר 21' השתלב הנאשם בטיפול שבועי, התמיד בהגעה וגילה מחויבות ורצינות, ועם הזמן נבנה עמו קשר של אמון והוא החל לשתף פעולה ולהגמיש עמדותיו ודפוסיו.",תסקירי שרות המבחן
31,SH-20-06-32945-371,"שרות המבחן התרשם כי שילובו בטיפול רגשי, לצד המשך מעקב פסיכיאטרי, מהווים גורם ממתן   ומפחית סיכון להישנות ביצוע העבירות.",תסקירי שרות המבחן
32,SH-20-06-32945-371,"בתקופת האבחון חל שיפור משמעותי במצבו וביכולתו של הנאשם לשתף פעולה עם שרות המבחן, ובנסיבות אלו המליץ שרות המבחן לשקול בחיוב להימנע מהטלת עונש מאסר, אף לריצוי בעבודות שרות, והמליץ על הטלת צו מבחן, וצו של""צ בהיקף של 250 שעות.",תסקירי שרות המבחן
33,SH-20-06-32945-371,תסקיר שלישי הוגש לבית המשפט ביום 30.3.22.,תסקירי שרות המבחן
34,SH-20-06-32945-371,"ממנו עלה כי בתקופת הדחייה המשיך הנאשם בטיפול פרטני במסגרת שרות המבחן, גילה התמדה, וניכר כי ההליך המשפטי היה בעל אפקט מרתיע ומדרבן.",תסקירי שרות המבחן
35,SH-20-06-32945-371,"ניכר כי הנאשם פיתח מוטיבציה פנימית להליך הטיפולי, הציב לעצמו מטרות תוך שהוא מתייחס לנסיבות ביצוע העבירות, ביטא צער על מעורבותו ועל בחירותיו הבעייתיות.",תסקירי שרות המבחן
36,SH-20-06-32945-371,"הנאשם ביטא שביעות רצון באשר לשילובו בטיפול, ונכונות לקחת חלק בהליך טיפולי.",תסקירי שרות המבחן
37,SH-20-06-32945-371,"כן הבין את חשיבות הטיפול, ולצד זאת הביע חשש רב מהטלת ענישה מוחשית נוכח ההשלכות על מצבו הרגשי.",תסקירי שרות המבחן
38,SH-20-06-32945-371,"משכך, חזר שרות המבחן על המלצותיו הקודמות, בהטעימו כי עונש מאסר בפועל, אף אם ירוצה בעבודות שרות, עלול להוביל לרגרסיה במצבו.",תסקירי שרות המבחן
39,SH-20-06-32945-371,תסקיר רביעי ואחרון הוגש ביום 18.5.22.,תסקירי שרות המבחן
40,SH-20-06-32945-371,"מתסקיר זה עלה כי לאורך תקופת הדחייה התמיד הנאשם בטיפול פרטני שבועי, אשר צפוי היה להסתיים בסוף חודש מאי.",תסקירי שרות המבחן
41,SH-20-06-32945-371,"לאורך ההליך ניכר כי הנאשם מצוי בהתקדמות במישורי חייו השונים, מגלה הגמשה בדפוסיו ומכיר בחשיבות הטיפול.",תסקירי שרות המבחן
42,SH-20-06-32945-371,"הנאשם מכיר בחומרת המעשים בהם הורשע ומביע חרטה כנה, לצד חשש מהמשך הליך שיקומו בשל הענישה הצפויה לו.",תסקירי שרות המבחן
43,SH-20-06-32945-371,שרות המבחן חזר על המלצותיו שלעיל.,תסקירי שרות המבחן
44,SH-20-06-32945-371,"המאשימה הגישה את גיליון הרישום הפלילי של הנאשם, המלמד על מאסר מותנה בן חודשיים בר הפעלה, לצד התחייבות בסך 3,000 ש""ח.",ראיות לעונש
45,SH-20-06-32945-371,כן הוגשו תמונות המעבדה.,ראיות לעונש
46,SH-20-06-32945-371,"אמו של הנאשם, הגב' מרגלית ג'ורג'י העידה בפני אשר לשיפור במצבו של הנאשם במישורי חייו השונים, ובכלל זה בעבודה, במידת הפתיחות שלו, בטיפול הפסיכיאטרי והנפשי אותו הוא מקבל, ועוד.",ראיות לעונש
47,SH-20-06-32945-371,"בפתח טיעוניה ביקשה ב""כ המאשימה כי הנאשם יוכרז כסוחר סמים וכי אורה על חילוט רכבו, בו עשה שימוש לביצוע העבירות.",טיעוני הצדדים לעונש
48,SH-20-06-32945-371,"ב""כ המאשימה ציינה כי במעשיו פגע הנאשם בערכים המוגנים שעניינם בהגנה על הציבור מפני נזקים ישירים ועקיפים כתוצאה מהשימוש בסמים, שעה שמעשה הגידול הוא החוליה הראשונה בשרשרת הפצת הסם.",טיעוני הצדדים לעונש
49,SH-20-06-32945-371,"היא הפנתה לכמות השתילים הגדולה ולפוטנציאל הנזק, וציינה כי הנאשם שכר את הדירה כחודשיים לפני שנתפס, כך שהמעבדה רחבת ההיקף למעשה נתפסה בחיתוליה.",טיעוני הצדדים לעונש
50,SH-20-06-32945-371,"בסוגיה זו עמדה על כך שנסיבות ביצוע המעשה נבחנות גם במספר השתילים, המלמד על פוטנציאל הנזק, ולא רק במשקלם.",טיעוני הצדדים לעונש
51,SH-20-06-32945-371,בהתבסס על פסיקה אותה הגישה עתרה למתחם עונש הולם הנע בין 12 ל – 24 חודשי מאסר.,טיעוני הצדדים לעונש
52,SH-20-06-32945-371,המאשימה הפנתה למאסר המותנה ולהתחייבות אשר לא הרתיעו את הנאשם מביצוע המעשים בהם הורשע.,טיעוני הצדדים לעונש
53,SH-20-06-32945-371,"כן הפנתה לארבעת התסקירים שהתקבלו, בציינה כי היא מתקשה לקבל את טענת הנאשם כי גידל את הסמים לשם הוזלת עלויות של שימוש עצמי.",טיעוני הצדדים לעונש
54,SH-20-06-32945-371,"עוד ציינה ב""כ המאשימה, כי שרות המבחן בא בהמלצה שיקומית לאחר תסקיר ראשון שלילי, ומששולב הנאשם בהליך טיפולי בן 7 מפגשים בלבד באותה עת.",טיעוני הצדדים לעונש
55,SH-20-06-32945-371,"נטען כי הנסיבות המפורטות בתסקיר, לרבות שילוב הנאשם בהליך טיפולי, אינן מצדיקות חריגה ממתחם העונש ההולם, אלא התחשבות בפרמטרים אלה בעת קביעת מיקומו של הנאשם במתחם.",טיעוני הצדדים לעונש
56,SH-20-06-32945-371,"זאת, גם בשים לב לעברו הפלילי ולמאסר המותנה התלוי בעניינו.",טיעוני הצדדים לעונש
57,SH-20-06-32945-371,"בנסיבות אלה עתרה המאשימה להשתת 12 חודשי מאסר הכוללים את המאסר המותנה, לצד קנס, פסילה בפועל ופסילה על תנאי, והחילוט שהתבקש.",טיעוני הצדדים לעונש
58,SH-20-06-32945-371,"ב""כ הנאשם פתח טיעוניו לעונש בהסכמה לחילוט רכבו של הנאשם, חלף תשלום קנס.",טיעוני הצדדים לעונש
59,SH-20-06-32945-371,"אשר לנסיבותיו של הנאשם, ציין כי הוא נמנה על קבוצת ה""בגירים הצעירים"", נרתם להליך טיפולי וקיימת אצלו מוטיבציה לשינוי.",טיעוני הצדדים לעונש
60,SH-20-06-32945-371,"לנאשם נסיבות לא פשוטות, בגינן הוכר כבעל נכות נפשית בשיעור של 35%.",טיעוני הצדדים לעונש
61,SH-20-06-32945-371,"נוכח היותו בפוסט טראומה בעקבות תאונה בה נקטע חלק מאצבעו, קיבל רישיון לשימוש בקנביס רפואי, המקל על מכאוביו.",טיעוני הצדדים לעונש
62,SH-20-06-32945-371,"הוטעם כי בזכות ההליך הטיפולי אותו הוא עובר, הוא החל לעבוד וזוכה לתמיכה משפחתית.",טיעוני הצדדים לעונש
63,SH-20-06-32945-371,"ב""כ הנאשם היפנה לכך שלהתרשמות שרות המבחן העבירות בוצעו על רקע אותם דפוסים התנהגותיים הקשורים במצבו הנפשי, כאשר כיום ניכרת הפחתה במסוכנות לאור כברת הדרך אותה עשה.",טיעוני הצדדים לעונש
64,SH-20-06-32945-371,"בהקשר זה צוין כי הליך השיקום לא הסתיים, וכי שרות המבחן ביקש להמשיכו דרך צו המבחן.",טיעוני הצדדים לעונש
65,SH-20-06-32945-371,"ב""כ הנאשם היפנה להתרשמות שרות המבחן כי לנאשם עלול להיגרם נזק גם מריצוי מאסר בעבודות שרות, ובנסיבות אלו, תוך הפנייה לפסיקה, עתר שלא לקטוע את ההליך בו הוא נמצא, ולאמץ את המלצת שרות המבחן.",טיעוני הצדדים לעונש
66,SH-20-06-32945-371,"בדבריו האחרונים לעונש ציין הנאשם את רצונו להשתנות, טען כי לא יחזור על מעשיו, והתייחס להליך הטיפולי אותו עבר.",טיעוני הצדדים לעונש
67,SH-20-06-32945-371,"הנאשם נותן את הדין לאחר שהקים מעבדה לגידול קנביס בדירה אותה שכר, התחבר באמצעות מעקף למונה החשמל באופן לא חוקי ונטל כך חשמל, וביום 1.6.20 נמצא מגדל בדירה 448 שתילי קנביס במשקל כולל של 5.74251 ק""ג, באמצעות ציוד רב.",דיון וגזירת הדין
68,SH-20-06-32945-371,"בהתאם לתיקון 113 בחוק העונשין, התשל""ז – 1977, על בית המשפט להתחשב בקביעת מתחם העונש ההולם בערכים החברתיים שנפגעו כתוצאה מביצוע העבירות בהן הורשע הנאשם, במידת הפגיעה בערכים אלו, במדיניות הענישה הנוהגת ובנסיבות הקשורות בביצוע העבירות.",דיון וגזירת הדין
69,SH-20-06-32945-371,מעשי הנאשם פגעו בערכים של הגנה על שלום הציבור ובריאותו מפני נגע הסמים והשלכותיו ההרסניות על החברה.,דיון וגזירת הדין
70,SH-20-06-32945-371,"הלכה היא כי עבירות הסמים על גווניהן השונים פוגעות בבריאותם הנפשית והגופנית של צרכני הסם, ובאופן עקיף בציבור כולו.",דיון וגזירת הדין
71,SH-20-06-32945-371,"על כן קיים צורך ממשי במיגור עבירות אלו, ודאי שכך שעה שמעשי הנאשם מהווים את החוליה הראשונה בשרשרת הפצת הסם.",דיון וגזירת הדין
72,SH-20-06-32945-371,לא אחת נקבע בשל כך כי יש לגזור ענישה מרתיעה אשר תעביר מסר לפיו גידול הסמים אינו משתלם.,דיון וגזירת הדין
73,SH-20-06-32945-371,"אשר למידת הפגיעה בערכים המוגנים ולנסיבות ביצוע העבירה, הרי שבמעשיו של הנאשם היה כדי לפגוע באופן ממשי בערכים המוגנים, נוכח כמות השתילים שנתפסה בדירה, פוטנציאל הנזק שעלול היה להיגרם ובהתחשב באבזור המעבדה והתכנון שקדם למעשיו של הנאשם, והשלב הראשוני יחסית של גידול השתילים.",דיון וגזירת הדין
74,SH-20-06-32945-371,"הנאשם השקיע מאמצים ומשאבים כספיים בתכנון המעבדה, איבזר אותה לצורך גידול הסם והפעיל אותה כחודשיים בלבד טרם מעצרו.",דיון וגזירת הדין
75,SH-20-06-32945-371,"כאן המקום לציין כי בצדק תמהה ב""כ המאשימה על טענת הנאשם כי ביקש לגדל את הסמים לשימוש עצמי, ודי אם אציין בהקשר זה כי ניסיון החיים מלמד כי לא כך הדבר.",דיון וגזירת הדין
76,SH-20-06-32945-371,"נהיר כי מי שעוסק בחלוקת דואר שעות ספורות ביום אינו יכול לשכור דירה ולאבזר אותה בכוחות עצמו, מכספיו שלו.",דיון וגזירת הדין
77,SH-20-06-32945-371,"בנסיבות אלו, בהתחשב בכמות הסמים אותה גידל הנאשם, ואופן גידול הסמים כמתואר לעיל, מוכרז הנאשם כסוחר סמים.",דיון וגזירת הדין
78,SH-20-06-32945-371,"מנעד הענישה בעבירות הנדונות מלמד כי ככלל יש מקום להשית מאסר על מי שביצע עבירות אלו, ואולם במקרים המתאימים חורגים בתי המשפט ממתחם העונש ההולם, ומשיתים מאסר לריצוי בעבודות שירות, לצד צו מבחן וענישה נלווית:",דיון וגזירת הדין
79,SH-20-06-32945-371,"בהתחשב בנסיבות הקשורות בביצוע העבירה, בערכים המוגנים שנפגעו ובמדיניות הענישה אשר פורטה לעיל, אני מוצאת כי מתחם העונש ההולם את מעשיו של הנאשם נע בין 10 ל-24 חודשי מאסר, לצד עונשים נוספים.",דיון וגזירת הדין
80,SH-20-06-32945-371,"אשר לגזירת העונש בגדרי המתחם ולנסיבות שאינן קשורות בביצוע העבירות, יש להתחשב בהודאת הנאשם ובהליך הטיפולי אותו עבר, אליו אתייחס בהמשך, ומנגד למאסר המותנה התלוי ועומד בעניינו, אשר לא הרתיעו מלשוב ולעבור על פקודת הסמים.",דיון וגזירת הדין
81,SH-20-06-32945-371,"אשר למאסר המותנה, אציין כי זה הושת על ידי, במסגרת הליך בו סברתי כי יש מקום לרתום את הנאשם להליך טיפולי, אולם באותה עת כוחותיו לא עמדו לו לעשות כן.",דיון וגזירת הדין
82,SH-20-06-32945-371,"כעת, לאחר התחלה שאף היא לא הייתה פשוטה, נרתם הנאשם להליך טיפולי, ולאחר שבחנתי את מכלול נסיבות המעשה והעושה, לרבות פוסט הטראומה ממנה סובל הנאשם, באתי לכלל מסקנה כי מן הראוי לסטות ממתחם העונש ההולם, ולהימנע מהשמת הנאשם מאחורי סורג ובריח.",דיון וגזירת הדין
83,SH-20-06-32945-371,סעיף 40ד(א) בחוק העונשין מתיר לבית המשפט לחרוג ממתחם העונש ההולם כאשר נמצא כי הנאשם השתקם או כי קיים סיכוי של ממש שישתקם:,דיון וגזירת הדין
84,SH-20-06-32945-371,"כפי שפורט במסגרת הפסיקה לעיל, לא בנקל סוטים בתי המשפט מן המתחם, והם עושים זאת מקום בו קיים פוטנציאל שיקום גבוה, וחשש שמא מאסר מאחורי סורג ובריח יפגע פגיעה ממשית בהליך השיקומי.",דיון וגזירת הדין
85,SH-20-06-32945-371,"תסקירי שרות המבחן, דברי הנאשם ודברי אמו בפניי, מביאים למסקנה כי הנאשם עבר כברת דרך טיפולית, ושוכנעתי בנסיבות אלו כי השתת מאסר ממש עלולה להסיג לאחור את הישגיו.",דיון וגזירת הדין
86,SH-20-06-32945-371,"עם זאת, איני מוצאת לחרוג חריגה משמעותית מהמתחם כהמלצת שרות המבחן ועתירת ההגנה, וסבורתני כי האיזון הנכון בין חומרת מעשיו של הנאשם והנזק אותו עלול היה לגרום לחברה, לבין אינטרס שיקומו, יהא בהשתת עבודות שרות ברף הגבוה, לצד צו מבחן וענישה נוספת.",דיון וגזירת הדין
87,SH-20-06-32945-371,"לצד דברים אלו, מובהר לנאשם כי במידה ויפר את צו המבחן ניתן יהא לשוב ולגזור את דינו, ובכלל זה להשית עליו מאסר ממש.",דיון וגזירת הדין
88,SH-20-06-32945-371,"נוכח מכלול השיקולים שלעיל, נמצא כי הגם שככלל, מן הראוי להשית על נאשמים בעבירות כגון דא עונשים מרתיעים, הרי שבנסיבות המקרה שבפניי כפי שתואר לעיל, אני גוזרת על הנאשם את העונשים הבאים:",דיון וגזירת הדין
89,SH-20-06-32945-371,9 חודשי מאסר לריצוי בעבודות שירות בהתאם לחוות דעת הממונה.,דיון וגזירת הדין
90,SH-20-06-32945-371,"מאסר על תנאי בן 10 חודשים למשך 3 שנים, לבל יעבור עבירה על פקודת הסמים למעט עבירה של החזקת סמים או כלים לשימוש בסם לצריכה עצמית.",דיון וגזירת הדין
91,SH-20-06-32945-371,צו מבחן למשך שנה.,דיון וגזירת הדין
92,SH-20-06-32945-371,התחייבות בת 5000 ₪ להימנע מביצוע עבירה על פקודת הסמים בתוך 3 שנים.,דיון וגזירת הדין
93,SH-20-06-32945-371,רשמתי בפניי הצהרת הנאשם כי הוא הבין את ההתחייבות אשר הושתה עליו חלף חתימה על כתב התחייבות.,דיון וגזירת הדין
94,SH-20-06-32945-371,"נוכח ההכרזה על הנאשם כסוחר סמים והסכמת הצדדים, אני מורה על חילוט רכב מ.ר.",דיון וגזירת הדין
95,SH-20-06-32945-371,"4138867 ועל חילוט הרכוש הנוסף שנתפס או השמדתו, בהתאם לשיקול דעת קצין משטרה.",דיון וגזירת הדין
96,SH-20-06-32945-371,הנאשם יתייצב לריצוי עונשו במשרדי הממונה על עבודות השירות במחוז מרכז ביום 18.8.22.,דיון וגזירת הדין
97,SH-20-06-32945-371,העתק גזר הדין ישלח לממונה על עבודות השירות ולשירות המבחן.,דיון וגזירת הדין
98,SH-20-06-32945-371,"ניתן היום,  ל' סיוון תשפ""ב, 29 יוני 2022, במעמד הצדדים.",דיון וגזירת הדין
