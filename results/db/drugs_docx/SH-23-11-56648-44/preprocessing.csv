,verdict,text,part
0,SH-23-11-56648-44,"ב""כ המאשימה – עו""ד מיכאל טולמסוב-הלוי; עו""ד אורה גולד"," קיריל גלדישב, ת""ז xxxxxxxxx"
1,SH-23-11-56648-44,"ב""כ הנאשם – עו""ד ספיר ויינברגר, ממשרד עו""ד נס בן נתן"," קיריל גלדישב, ת""ז xxxxxxxxx"
2,SH-23-11-56648-44,"הנאשם הורשע על יסוד הודאתו בעובדות כתב האישום המתוקן, במסגרת הסדר טיעון בעבירה של החזקת סם שלא לצריכה עצמית.",גזר דין
3,SH-23-11-56648-44,"למקרא עובדות כתב האישום המתוקן עולה, כי הנאשם החזיק ביום 17.11.23, בשעת בוקר בדירתו בחולון, סם מסוכן מסוג קנאביס, המחולק ל-117 יחידות במשקל כולל של 10 ק""ג, שלא לצריכה עצמית.",גזר דין
4,SH-23-11-56648-44,עוד החזיק הנאשם ב-5 יחידות של סם מסוכן מסוג חשיש במשקל של 987 גרם ברוטו.,גזר דין
5,SH-23-11-56648-44,בין הצדדים לא נקשר הסדר עונשי והנאשם נשלח לקבלת תסקיר מאת שירות המבחן וחוות דעת  הממונה על עבודות השירות.,גזר דין
6,SH-23-11-56648-44,"בדיון היום לאחר שהסברתי כי שירות המבחן זקוק לפחות ל-10 חודשים, ובתוך כך שירות המבחן לא קיבל את החלטת בית המשפט להכנת תסקיר, ההגנה נאותה לטעון לעונש היום ולעמוד על נסיבותיו של הנאשם, כאשר לתיק הוגשה חוות דעת ממונה מטעם הממונה על עבודות השירות.",גזר דין
7,SH-23-11-56648-44,"התובעת המלומדת עמדה על נסיבות ביצוע העבירה, הערכים המוגנים והפגיעה בהם, הפנתה לפסיקה ועתרה לקביעת מתחם עונשי הולם הנע בין 14-24 חודשים.",גזר דין
8,SH-23-11-56648-44,"הפנתה להרשעתו הקודמת של הנאשם, וביקשה למקמו בשליש התחתון של המתחם, תוך הטלת מאסר בפועל, מאסר על תנאי, קנס ופסילת רישיון נהיגה.",גזר דין
9,SH-23-11-56648-44,"הסנגורית המלומדת עשתה כל שניתן לטובת מרשה, ומבלי להקל ראש במעשיו, ציינה כי אין מדובר במעבדת גידול, אין מדובר בנסיבות ביצוע העבירה של תכנון או הצטיידות במשאבים כאלה או אחרים,  ובתוך כך ביקשה לקבוע מתחם הנע בין מספרי חודשי מאסר שיכול וירוצו בדרך של עבודות שירות, ועד ל-9 חודשים לצד ענישה נלווית.",גזר דין
10,SH-23-11-56648-44,הסנגורית ביקשה להימנע מפסילת רישיונו של הנאשם ועמדה על נסיבותיו האישיות.,גזר דין
11,SH-23-11-56648-44,"הנאשם בדברו האחרון הביע צער וחרטה על מעשיו, והבטיח לא לשוב על מעשיו.",גזר דין
12,SH-23-11-56648-44,"על פי תיקון 113 לחוק העונשין, העיקרון המנחה בענישה הוא עיקרון ההלימה, אשר מכוון ליצירת יחס הולם בין חומרת מעשי העבירה בנסיבותיה ומידת אשמו של הנאשם, ובין סוג ומידת העונש שיוטל עליו.",דיון והכרעה
13,SH-23-11-56648-44,"על בית המשפט, בקביעת מתחם העונש ההולם, להתייחס לנסיבות ביצוע העבירה, הערך המוגן שבבסיסה, מידת הפגיעה בו ובמדיניות הענישה הנוהגת.",דיון והכרעה
14,SH-23-11-56648-44,"מעשיו של הנאשם מלמדים על חומרה לא מבוטלת, שכן הנאשם החזיק בדירתו סם מסוכן מסוג קנאביס המחולק לאריזות רבות במשקל כולל של 10 ק""ג, והחזיק עוד בסם מסוג קנאביס במשקל כולל של 987 גרם ברוטו.",דיון והכרעה
15,SH-23-11-56648-44,צודקת התובעת המלומדת כי יש לתת את הדעת לכמות הסם ולאופן החלוקה כנסיבות מחמירות בעניינו.,דיון והכרעה
16,SH-23-11-56648-44,"לעניין הערכים המוגנים, כידוע נזקי הסמים ופגיעתם בחברה, משתרעים על מרחבים ניכרים.",דיון והכרעה
17,SH-23-11-56648-44,נראה כי עבירות הסמים מכלות כל חלקה טובה בחברתנו.,דיון והכרעה
18,SH-23-11-56648-44,"פגיעתם של הסמים בחברה רחב היקף, הן באשר למשתמש הבודד, משפחתו והמעגל קרוב והן באשר לחברה כולה לאור הפעילות הפלילית של הצרכן המבקש לספק את הדחף לסם ומבצע, לעיתים, על הדרך עבירות נוספות, בעיקר מתחום הרכוש.",דיון והכרעה
19,SH-23-11-56648-44,"בנוסף מעגלי הייצור והשיווק של הסם, מייצרים כשלעצמם פעילות עבריינית נרחבת.",דיון והכרעה
20,SH-23-11-56648-44,"עם זאת, הפסיקה הרווחת הבחינה בין סחר לבין גידול והחזקת סמים מסוג קנבוס וחשיש לבין סחר והחזקת סמים אחרים, ובתוך כך סמים קשים כגון: קוקאין והרואין, וכן באשר לכמות הסמים ואופן החזקתם.",דיון והכרעה
21,SH-23-11-56648-44,"לאחר ששמעתי ברוב קשב טיעוני הצדדים, בהינתן נסיבות ביצוע העבירה, כאשר אין מדובר בנסיבות של גידול, מדובר בהחזקה ללא סחר, עם זאת החזקה לצד חלוקה לאריזות, הערכים המוגנים והפגיעה בהם, לצד מדיניות הפסיקה הנוהגת, מצאתי לקבוע מתחם עונשי הנע בין 9 – 18 חודשי מאסר, לצד ענישה נלווית.",דיון והכרעה
22,SH-23-11-56648-44,"הנאשם בן 36, פרוד ואב לשני ילדים קטינים.",מיקומו של הנאשם בתוך המתחם
23,SH-23-11-56648-44,"הנאשם שומר על יציבות תעסוקתית, ובתוך כך הודה בפתח משפטו, בדיון מקדמי באולם המוקד, חסך בזמן שיפוטי ניכר, בזמנה של התביעה הכללית ובזמנם של עדי התביעה.",מיקומו של הנאשם בתוך המתחם
24,SH-23-11-56648-44,"לנאשם הרשעה קודמת ישנה משנת 2006 בגין עבירת הריגה, בגינה ריצה מאסר.",מיקומו של הנאשם בתוך המתחם
25,SH-23-11-56648-44,אין לחובת הנאשם עבר בתחום הסמים.,מיקומו של הנאשם בתוך המתחם
26,SH-23-11-56648-44,"הנאשם כאמור נשלח בהחלטתי הקודמת מחודש פברואר השנה לקבלת תסקיר מעת שירות המבחן, לצד קבלת חוות דעת הממונה על עבודות השירות.",מיקומו של הנאשם בתוך המתחם
27,SH-23-11-56648-44,"הוברר כי שירות המבחן לא קיבל את החלטתי, ומשכך התסקיר לא הוכן להיום.",מיקומו של הנאשם בתוך המתחם
28,SH-23-11-56648-44,"כידוע, שירות המבחן עמוס לעייפה, מצוי בתת-תקינה, בעומסים אדירים וקציני המבחן מסייעים במאמץ המלחמתי.",מיקומו של הנאשם בתוך המתחם
29,SH-23-11-56648-44,"בנסיבות אלה, יש להמתין היום 10 חודשים לקבלת תסקיר.",מיקומו של הנאשם בתוך המתחם
30,SH-23-11-56648-44,"הסנגורית לאור הערותיי, באשר לעומס על שירות המבחן, נאותה לטעון לעונש ולהביא בפני את נתוניו של הנאשם בהינתן שהתקבלה לתיק חוות דעת ישימה על-ידי הממונה על עבודות השירות.",מיקומו של הנאשם בתוך המתחם
31,SH-23-11-56648-44,על בית המשפט בעת הזו גם להתחשב במצב הכליאה בישראל בתקופת המלחמה.,מיקומו של הנאשם בתוך המתחם
32,SH-23-11-56648-44,"בנסיבות אלה, לאחר ששקלתי את כלל הטענות והנסיבות שאינן קשורות בביצוע העבירה, לצד נסיבותיו האישיות של הנאשם, יציבותו התעסוקתית והתמיכה בילדיו הקטינים, העבודה כי הנאשם שהה במעצר ממש 9 ימים, ולאחר מכן בתנאים מגבילים ללא הפרות וללא פתיחת תיקי מב""ד חדשים, כאשר אין בעברו של הנאשם הרשעות מתחום הסמים, מצאתי, לא בלי התבלטות, למקם את הנאשם בתחתית מתחם העונש ההולם, אותו קבעתי בתיק.",מיקומו של הנאשם בתוך המתחם
33,SH-23-11-56648-44,אשר על כן אני גוזר על הנאשם את העונשים הבאים:,מיקומו של הנאשם בתוך המתחם
34,SH-23-11-56648-44,"9 חודשי מאסר, ללא ניכוי ימי המעצר, שירוצו בדרך של עבודות שירות, במגבלותיו הרפואיות של הנאשם, בהתאם לחוות דעת הממונה שהוגשה לתיק.",מיקומו של הנאשם בתוך המתחם
35,SH-23-11-56648-44,"על הנאשם להתייצב לתחילת ריצוי עבודות השירות ביום 27.10.24, עד לשעה 08:30, כשהוא מצויד בתעודת זהות, במפקדת שב""ס, מחוז המרכז – יחידת עבודות השירות רמלה.",מיקומו של הנאשם בתוך המתחם
36,SH-23-11-56648-44,"אני מזהיר את הנאשם, כי אי מילוי עבודות השירות עלול להוביל להפסקתן וריצוי יתרת התקופה מאחורי סורג ובריח.",מיקומו של הנאשם בתוך המתחם
37,SH-23-11-56648-44,"מאסר על תנאי בן 6 חודשים למשך 3 שנים, והתנאי שהנאשם לא יעבור בתקופה זו כל עבירה על פקודת הסמים מסוג פשע.",מיקומו של הנאשם בתוך המתחם
38,SH-23-11-56648-44,"קנס כספי בסך של 2,500 ש""ח או 25 ימי מאסר תמורתם.",מיקומו של הנאשם בתוך המתחם
39,SH-23-11-56648-44,הקנס ישולם עד ולא יאוחר מיום 05.09.2024.,מיקומו של הנאשם בתוך המתחם
40,SH-23-11-56648-44,אני פוסל את הנאשם מלקבל או מלהחזיק רישיון נהיגה לתקופה של 3 חודשים בפועל.,מיקומו של הנאשם בתוך המתחם
41,SH-23-11-56648-44,הנאשם יפקיד רישיונו בתוך 7 ימים במזכירות בית המשפט.,מיקומו של הנאשם בתוך המתחם
42,SH-23-11-56648-44,"אני מחייב את הנאשם בהתחייבות כספית בסך ₪5,000 למשך שנתיים מהיום, והתנאי שלא יעבור בתקופה זו עבירה על פקודת הסמים מסוג פשע.",מיקומו של הנאשם בתוך המתחם
43,SH-23-11-56648-44,ניתן לשלם את הקנס כעבור שלושה ימים מיום מתן גזר הדין לחשבון המרכז לגביית קנסות ברשות האכיפה והגבייה באחת מהדרכים הבאים:,מיקומו של הנאשם בתוך המתחם
44,SH-23-11-56648-44,"בכרטיס אשראי, באתר המקוון, www.eca.gov.il, במזומן בכל סניפי בנק הדואר או באמצעות מוקד השירות הטלפוני בטלפון 073-2055000.",מיקומו של הנאשם בתוך המתחם
45,SH-23-11-56648-44,"צו כללי למוצגים: סמים – יושמדו; המוצגים הנוספים, ככל שישנם בתיק זה – יטופלו בהתאם להחלטת קצין משטרה מוסמך.",מיקומו של הנאשם בתוך המתחם
46,SH-23-11-56648-44,"ככל שקיימת הפקדה בתיק זה או בתיקים קשורים, מ""י/מ""ת, הקנס יקוזז מההפקדה בהסכמת ההגנה באולם, וככל שתיוותר יתרה תושב לנאשם או למי מטעמו, בכפוף לכל דין או החלטה אחרת.",מיקומו של הנאשם בתוך המתחם
47,SH-23-11-56648-44,"זכות ערעור לבית המשפט המחוזי בתל אביב – יפו, בתוך 45 ימים מהיום.",מיקומו של הנאשם בתוך המתחם
48,SH-23-11-56648-44,המזכירות תעביר העתק מגזר הדין לממונה על עבודות השירות.,מיקומו של הנאשם בתוך המתחם
49,SH-23-11-56648-44,"ניתנה והודעה היום ד' תמוז תשפ""ד, 10/07/2024 במעמד הנוכחים.",מיקומו של הנאשם בתוך המתחם
50,SH-23-11-56648-44,"54678313אני מבין את תוכן ההתחייבות שהוטלה עליי, ואני מתחייב להימנע מביצוע עבירות כאמור בהתחייבות.","רועי פרי, שופט – סגן הנשיאה"
