,verdict,text,part
0,SH-12-04-39936-584,"נוכחים: ב""כ המאשימה עו""ד קייסי, ב""כ הנאשם עו""ד אסנפי והנאשם – הובא",נגד
1,SH-12-04-39936-584,"פקודת הסמים המסוכנים [נוסח חדש], תשל""ג-1973: סע'  13",במסמך זה הושמטו פרוטוקולים
2,SH-12-04-39936-584,"חוק העונשין, תשל""ז-1977: סע'  40ט (א) (3), (4), 40יא, 40יג(ב)",במסמך זה הושמטו פרוטוקולים
3,SH-12-04-39936-584,"הנאשם הורשע על פי הודאתו, ובמסגרת הסדר טיעון, בעבירות של סחר בסם מסוכן לפי סעיף 13 לפקודת הסמים המסוכנים (נוסח חדש) תשל""ג-1973 (4 עבירות).",גזר דין
4,SH-12-04-39936-584,"על פי המפורט באישום הראשון, בכתב האישום המתוקן - כחצי שנה עובר ליום 19.4.12, מועד מדויק אינו ידוע למאשימה, התקשר ציון גלאם (להלן: ""ציון"") לפלאפון של הנאשם וקבע עמו לקנות ממנו סם מסוכן מסוג חשיש.",גזר דין
5,SH-12-04-39936-584,"בהמשך לאמור, הגיע ציון לבית הנאשם ברחוב שיפר 12 בכפר סבא (להלן: ""הבית""), הנאשם חיכה לציון לשער ביתו, ומכר לו סם מסוכן מסוג חשיש בכמות מדויקת שאינה ידועה למאשימה תמורת 100 ₪.",גזר דין
6,SH-12-04-39936-584,"כחודש לאחר מכן, הגיע ציון ללא תיאום מוקדם לבית הנאשם וקנה ממנו חשיש בכמות מדויקת שאינה ידועה למאשימה בתמורה ל-100 ₪.",גזר דין
7,SH-12-04-39936-584,"על פי האישום השני, במועד מדויק שאינו ידוע למאשימה עובר לחודש פברואר 2012, התקשר טל עטירה (להלן: ""טל"") לנאשם וביקש ממנו לרכוש חשיש.",גזר דין
8,SH-12-04-39936-584,הנאשם הורה לטל להגיע לביתו וטל חיכה מחוץ לשער הבית.,גזר דין
9,SH-12-04-39936-584,הנאשם מכר לטל חשיש בתמורה ל-100 ₪.,גזר דין
10,SH-12-04-39936-584,"על פי האישום השלישי, כחמישה חודשים טרם 19.4.12, ופעמיים במשך כחודשיים, נהגה גילת עטירה (להלן: ""גלית"") להתקשר לפלאפון הנאשם ולתאם עמו קניית סם מסוכן מסוג חשיש.",גזר דין
11,SH-12-04-39936-584,גלית הייתה מגיעה לבית הנאשם וקונה ממנו חשיש בתמורה ל-100 ₪.,גזר דין
12,SH-12-04-39936-584,"במעשיו המתוארים לעיל, סחר הנאשם בסם מסוכן שלא כחוק.",גזר דין
13,SH-12-04-39936-584,לאחר שמיעה חלקית של הראיות - הגיעו הצדדים להסדר טיעון לפי הנאשם יודה ויורשע בכתב אישום מתוקן.,גזר דין
14,SH-12-04-39936-584,"לעניין העונש- אין כל הסכמה, והצדדים יטענו כראות עיניהם לעניין זה.",גזר דין
15,SH-12-04-39936-584,"בטיעוניו לעונש, טען ב""כ המאשימה כי הנאשם הורשע בשלושה אישומים של עבירות סחר בסמים, כאשר האישום הראשון כולל 2 עבירות.",גזר דין
16,SH-12-04-39936-584,"בפרשיה זו היו שני מעורבים נוספים, שנגדם הוגשו כתבי אישום ביום 24.12.12.",גזר דין
17,SH-12-04-39936-584,כתב האישום בתיק זה הוגש לאחר זמן ממושך בשל רשימת עדי התביעה.,גזר דין
18,SH-12-04-39936-584,"עבירת הסחר בסמים הינה אחת העבירות החמורות ביותר הפוגעת פגיעה אנושה בחברה כולה, מקטינים ועד מבוגרים.",גזר דין
19,SH-12-04-39936-584,"מדיניות הענישה הנהוגה בה היא החמרה מצד בימ""ש הואיל והפיתוי בעבירה זו לעשיית רווחים קלים ונכבדים הינו רב, ועל כן יש לשדר כי הסיכון הכרוך בה הינו סיכון ממשי של מאסר ממושך מאחורי סורג ובריח.",גזר דין
20,SH-12-04-39936-584,"עבירות הסמים מביאות בעקבותיהם אף עבירות נוספות כגון עבירות רכוש על מנת להשיג מימון לסם, ועבירות אלימות כתוצאה מכך.",גזר דין
21,SH-12-04-39936-584,"מדובר בשלושה קונים נפרדים, שעם כל אחד מהם מבצע הנאשם תיאום מקדים, נפגש ומוכר, כעסק לכל דבר.",גזר דין
22,SH-12-04-39936-584,מתחם העונש ההולם הינו בין 6 חודשי מאסר עד 12 חודשי מאסר.,גזר דין
23,SH-12-04-39936-584,תוך מתן דגש לעובדה כי דובר במכירה חד פעמית לסוכן.,גזר דין
24,SH-12-04-39936-584,"סופו של יום הושת שם עונש מע""ת, אך עניינו שונה בנסיבותיו מהמקרה של הנאשם.",גזר דין
25,SH-12-04-39936-584,"הנאשם הינו יליד 1955, שבעברו 30 הרשעות קודמות בעשרות תיקים.",גזר דין
26,SH-12-04-39936-584,"הרשעתו האחרונה מיום 8.1.012 בגין החזקה ושימוש של סמים לצרכיה עצמית, איומים, הפרעה לשוטר ועבירות נוספות- בגין אירוע משנת 2008, ותיקים נוספים משנת 2006.",גזר דין
27,SH-12-04-39936-584,"הוא נדון לתקופות מאסר ממושכות, ואף ריצה 9 שנות מאסר בגין עבירות מין.",גזר דין
28,SH-12-04-39936-584,"בכל אלה לא היה כדי להרתיע את הנאשם מלשוב לדרך הפשע, להזיק ולפגוע בחברה.",גזר דין
29,SH-12-04-39936-584,"הנאשם הודה בכתב אישום מתוקן, ולקח אחריות על מעשיו, ולכן אין כל מקום לטעון למחדלי חקירה.",גזר דין
30,SH-12-04-39936-584,"לאור האמור, בבואו של בימ""ש לגזור את עונשו בתוך מתחם הענישה- עליו להשית על הנאשם את הרף העליון של מתחם זה, על דרך מאסר וענישה נלווית, תוך הפעלת המאסרים המותנים חבי ההפעלה בעניינו במצטבר.",גזר דין
31,SH-12-04-39936-584,"כמו כן מתבקש בימ""ש להכריז על הנאשם כסוחר סמים, ולהורות על חילוט הטלפונים והרכוש שנתפס ברשותו בסך 1,800 ₪.",גזר דין
32,SH-12-04-39936-584,"לאחר שמיעת עדי התביעה נחשף בימ""ש לצורת החקירה בתיק זה, לרבות עוצמתה, מקצועיותה, ובה נאלץ הנאשם להתמודד עם עדותם של שלושה עדים, המכירים זה את זה, ואשר שניים מהם הינם אחים שהכירו את הנאשם היכרות מוקדמת כחבריו לשכונה, ועל כן אף ידעו כי ישב בכלא בעבר בגין עבירות סמים.",גזר דין
33,SH-12-04-39936-584,"עדים אלה מעשנים יחד, ולהם ספק משותף בשם אורן כהן, אשר שניים מהם היו מעורבים בעסקת סמים גדולה בה נמכרה סוליית חשיש תמורת 2,500 ₪, ובגינה הוגשו נגדם כתבי אישום כאמור.",גזר דין
34,SH-12-04-39936-584,"עדים אלה מסרו את אותה גרסה לפיה קנו מהנאשם סמים תמורת 100 ₪ בביתו, אולם בשלב מחדלי חקירה חמורים - הוא לא יכול היה לחקור אותם נגדית באופן שיגלה כי נאמר להם להגיד את הדברים במשטרה.",גזר דין
35,SH-12-04-39936-584,"למעשה, מלבד חקירתם של שלושת העדים ושל הנאשם- לא התבצעה כל פעולת חקירה נוספת שהייתה יכולה לסייע להגנת הנאשם.",גזר דין
36,SH-12-04-39936-584,"דברים אלה מקבלים משנה תוקף מקום בו שלושת העדים מכירים את הנאשם ומצויים בעצמם בעולם הסם, הם נחקרו באזהרה ונתפסו בביתם סמים, בחיפוש שנערך  עובר למעצרם, אותו קנו מאותו ספק- אורן כהן, שכעת הוגש נגדו כתב אישום.",גזר דין
37,SH-12-04-39936-584,"בנוסף, בחיפוש בביתו של הנאשם לא נתפסו סמים, או כל סממן אחר המעיד על סחר במסים, למעט 1,800 ₪ שהינם קצבת ביטוח לאומי שלו.",גזר דין
38,SH-12-04-39936-584,"לאור האמור, יש לתת משקל בגזר הדין לאוזלת ידה של המשטרה בתיק זה, אשר קיפחה את הגנתו של הנאשם.",גזר דין
39,SH-12-04-39936-584,כמו כן קיימת טענת אפליה ואכיפה בררנית הנכנסת בגדרה של ההגנה מן הצדק.,גזר דין
40,SH-12-04-39936-584,"טרם הוגשו כתבי אישום נגד  עדי תביעה רבים שברשותם נתפסו סמים, והנאשם הוא היחיד בפרשה זו שעצור עד תום ההליכים.",גזר דין
41,SH-12-04-39936-584,"במקרה זה, אין בהגנה מן הצדק כדי להביא לביטול האישומים נגדו - אך יש בה כדי להביא להקלה בעונשו.",גזר דין
42,SH-12-04-39936-584,"לפי סעיף 40יא לתיקון 113 לחוק העונשין, יש לשקול את התנהגות רשויות אכיפת החוק במסגרת נסיבות שאינן קשורות בביצוע העבירה.",גזר דין
43,SH-12-04-39936-584,"לגבי נסיבות העבירה במקרה זה- הרי שמדובר בשלושה קונים המשתמשים מידי יום בסמים במינונים גבוהים, אצל שניים מהם נמצאו אף סמים בביתם, הם יצרו קשר עם הנאשם ביוזמתם והגיעו לביתו על מנת לבצע רכישה.",גזר דין
44,SH-12-04-39936-584,"לא היה כל שידול ו/או פניה אליהם מצד הנאשם, והוא אף אינו הספק העיקרי שלהם –אלא אורן כהן, ועל כן הנזק שנגרם להם בנסיבות אלה הינו זניח ואין כאן עניין ציבורי.",גזר דין
45,SH-12-04-39936-584,"מדובר בנאשם בן 68, מבוגר ועייף, חולה במגוון מחלות, ובכלל זה במחלת ריאות חשוכת מרפא וכרונית, אסטמה, הוא נוטל מתדון, ולא נוטל סמי רחוב.",גזר דין
46,SH-12-04-39936-584,"ייתכן כי אילו היה משוחרר במהלך ההליך המשפטי- היה במקום אחר, אולם הוא נעצר עד תום ההליכים חרף המלצת שירות המבחן - באופן שגרם לו לפגיעה בבריאותו, ובמרקם המשפחתי לאחר שהזוגיות שלו קרסה.",גזר דין
47,SH-12-04-39936-584,"במקביל- מתנהל תיק נגד הנאשם בבימ""ש לעניינים מקומיים בו עריית כפר סבא רוצה לפנות אותו משטח עליו הוא יושב כבר 10 שנים, ובשל העובדה כי אינו נמצא שם בשל המעצר- העירייה מבצעת שם פעולות חד צדדיות, קיימת סכנה כי לא יוכל לחזור לביתו וינושל, ואף הוגשה תלונה במשטרה בגין כך.",גזר דין
48,SH-12-04-39936-584,"בנסיבות אלה הנאשם לא ינוכה לנאשם שליש, ולכן על בימ""ש לשקול זאת, ולקחת בחשבון שתקופת המאסר שתיגזר עליו תרוצה במלואה.",גזר דין
49,SH-12-04-39936-584,"לאור האמור, בימ""ש מתבקש להתחשב בהודאתו וחרטתו של הנאשם, ובעובדה כי ניהול ההוכחות בנסיבות אלה היה מחויב המציאות, ובכך כי הנאשם עצור החל מיום 18.4.12.",גזר דין
50,SH-12-04-39936-584,לגבי הפסילה- הנאשם לא נהג תחת השפעת סמים.,גזר דין
51,SH-12-04-39936-584,"הנאשם ביקש מבימ""ש לדון אותו במידת הרחמים.",גזר דין
52,SH-12-04-39936-584,"בתקופה אחרונה הפסיק להשתמש בסמים, מעל חמש שנים בדיקות השתן שלו נקיות, והוא לוקח מתדון.",גזר דין
53,SH-12-04-39936-584,"מצבו הבריאותי שלו קשה, חלה התדרדרות, כל היום עושה אינהלציה, ומפחד שימות במעצר.",גזר דין
54,SH-12-04-39936-584,"הייתה לו בת זוג אותה אהב, ועקב הנסיבות היא ניתקה עמו קשר.",גזר דין
55,SH-12-04-39936-584,הוא בקרוב גם ייזרק ממקום מגוריו ולא יודע איפה יגור.,גזר דין
56,SH-12-04-39936-584,"לא מנוכה לו שליש ממאסרו, וכל הזמן מזכירים לו את עברו כשהוא כבר בדרך אחרת.",גזר דין
57,SH-12-04-39936-584,כמו כן הוסיף כי הנהיגה יכולה לשקם אותו במציאת עבודה חדשה.,גזר דין
58,SH-12-04-39936-584,"הואיל והכרעת דינו של הנאשם ניתנה ביום 18.12.12 - על בחינת העונש הראוי בעניינו להיעשות בהתאם למתווה שנקבע בתיקון 113 לחוק העונשין, התשל""ז-1977 (להלן: ""תיקון 113"").",גזר דין
59,SH-12-04-39936-584,הפגיעה בערך החברתי המוגן,גזר דין
60,SH-12-04-39936-584,"לצורך קביעת מתחם העונש ההולם בהתאם ל""עקרון ההלימה"" על בית המשפט לשקול את  הערך החברתי שנפגע, ומידת הפגיעה בו, כמו גם למדיניות הענישה הנוהגת בעבירות דומות ולנסיבות הקשורות בביצוע העבירה.",גזר דין
61,SH-12-04-39936-584,אין צורך להרחיב את היריעה בנוגע להרס הרב שנגרם ליחיד ולחברה עקב שימוש בסמים והפצתם.,גזר דין
62,SH-12-04-39936-584,"פגיעה זו טומנת בחובה את הפגיעה במשתמשים בסמים עצמם, וכן  את הנזקים הכלכליים והחברתיים העקיפים כתוצאה מסחר בסמים אלה, כגון עבירות נלוות מסוג רכוש ואלימות, המאפיינות עבירות של שימוש וסחר בסמים.",גזר דין
63,SH-12-04-39936-584,"לצד הפגיעה הקשה שגורמות עבירות הפצת הסמים בחברה, עמד בימ""ש העליון על הצורך במלחמה התופעה ובמיגורה, תוך הטלת עונשים מרתיעים וחמורים מצד בתי המשפט כלפי כל מי שנותן את ידו למעגל ההפצה האמור.",גזר דין
64,SH-12-04-39936-584,"משכך - על קביעת המתחם להיעשות תוך שימת לב לסוג הסם, כמותו, מספר העסקאות בהן מדובר, התכנון שקדם להן, התמורה הכספית שנתנה בעדו, זהותו של הקונה וסיבות הרכישה- הואיל ובכל אלה יש כדי ללמד על הנזק שנגרם, או שצפוי להיגרם כתוצאה ממעשה העבירה (סעיף 40ט (א) (3) ו- (4) לחוק העונשין, התשל""ז-1977).",גזר דין
65,SH-12-04-39936-584,"לעניין מתחם העונש ההולם, טען ב""כ המאשימה למתחם שעניינו 6-12 חודשי מאסר בפועל לכל אחת מעבירות הסחר, ואילו ב""כ הנאשם טען למתחם כולל שעניינו 7-18 חודשים.",גזר דין
66,SH-12-04-39936-584,בחינת מדיניות הענישה במקרים דומים מעלה כי המתווה אותו הציגה המאשימה נותן ביטוי מאוזן וראוי למתחם הענישה ההולם במקרים דומים.,גזר דין
67,SH-12-04-39936-584,"בהתאם לסעיף 40יג(ב) לחוק העונשין, אני סבורה כי מדובר במספר עבירות נפרדות, ולא באירוע עברייני אחד, ולכך יש לתת את הביטוי בעת מלאכת גזירת דינו של הנאשם.",גזר דין
68,SH-12-04-39936-584,"בהתאם לסעיף 40ט לתיקון, שקלתי את נסיבות ביצוע העבירות נשוא תיק זה, לפיהן מדובר בעסקאות מכירה שנעשו תוך תיאום מוקדם עם הנאשם, הגם שלא ביוזמתו, ותוך הגעת הקונים לביתו.",גזר דין
69,SH-12-04-39936-584,"אמנם מדובר בענייננו בסם מסוג חשיש שאינו מן הסמים ""הקשים"", אשר הענישה בגינו פחות מחמירה מהענישה בגין סחר בסמים המוגדרים כ""קשים"" (דוגמת הרואין וקוקאין), אולם מאידך- מדובר בארבע עבירות סחר, בשלושה אישומים, בכמויות שאינן ידועות, ובסכום כולל של 400 ₪, אשר בוצעו עבור בצע כסף בתוך מספר חודשים.",גזר דין
70,SH-12-04-39936-584,"בהתאם לשיקולים  המנויים בסעיף 40 יא לתיקון, הרי שמדובר בנאשם  יליד 1959, כבן 54, אשר הודה במסגרת הסדר טיעון בכתב האישום המתוקן, לאחר ניהול הוכחות חלקי.",גזר דין
71,SH-12-04-39936-584,"הנאשם הגיש תעודות רפואיות לפיהן נוטל מתדון, סובל מקוצר נשימה ודלקת כרונית בסמפונות, ועל כן מוגבל במאמץ פיזי.",גזר דין
72,SH-12-04-39936-584,הנאשם מסר כי כיום הוא נקי משימוש בסמים וכי נוטל מתדון.,גזר דין
73,SH-12-04-39936-584,"כמו כן נטען כי הנאשם ניזוק באופן קשה בעטיו של מעצרו בתיק זה,  מקום בו נפרד מבת זוגו, וכן עלול להיות מנושל ממקום מגוריו.",גזר דין
74,SH-12-04-39936-584,"מאידך, לנאשם עבר פלילי עשיר במגוון עבירות, המשתרע על פני 4 עשורים, ובעיקר- בעבירות סמים ורכוש.",גזר דין
75,SH-12-04-39936-584,"הנאשם אף ריצה מאסרים רבים וממושכים מאחורי סורג ובריח, ושני מאסרים מותנים חבי הפעלה בעבירות סמים מסוג פשע.",גזר דין
76,SH-12-04-39936-584,"חרף העובדה כי הנאשם נוטל מתדון, לא הוכח בפניי כי נגמל משימוש בסמים, או לחילופין -כי עשה כל ניסיון להשתלב במסגרת טיפולית כל שהיא.",גזר דין
77,SH-12-04-39936-584,בכל הנוגע לנזק שנגרם לנאשם עקב מעצרו- פשיטא כי אין לו להלין אלא על עצמו.,גזר דין
78,SH-12-04-39936-584,"עם זאת, ב""כ הנאשם טען למחדלי חקירה משמעותיים, כמו גם להגנה מן הצדק – ככל שהדבר נובע מפעולות חקירה חסרות רבות, ואי הבאתם לדין של עבריינים עיקריים ששמם עלה בעת שמיעת הראיות.",גזר דין
79,SH-12-04-39936-584,"אני סבורה כי יש ממש בטענות אלה, כלשונן, באופן המצדיק הקלה מסוימת בדינו של הנאשם.",גזר דין
80,SH-12-04-39936-584,"יובהר כי בהתאם לסעיפים 40ה-40ז לתיקון, בעבירות שעניינן סחר בסמים, על בימ""ש לתת את הדעת לשיקולי הרתעת היחיד והרתעת הרבים בגדרו של המתחם, בעיקר נוכח העובדה כי בבסיסן עומד מניע כלכלי, באופן המחייב ענישה מחמירה מסר ברור וחד משמעי בדבר  העדר הכדאיות  בביצוע עבירות אלה.",גזר דין
81,SH-12-04-39936-584,"לאור כל האמור, ונוכח השיקולים השונים המפורטים לעיל, בשים לב למתחם הענישה ההולם, מצאתי כי מן הראוי להשית על הנאשם עונש מאסר בפועל לתקופה ממושכת לצד ענישה נלווית.",גזר דין
82,SH-12-04-39936-584,"יצוין כי בטרם מתן גזר הדין היום, ציין ב""כ המאשימה בפניי כי הנאשם נדון זה מכבר למאסר בן 3 חודשים חלף קנס שהוטל עליו.",גזר דין
83,SH-12-04-39936-584,"לפיכך עתר להשית כל מאסר בפועל שיוטל על הנאשם במצטבר לתקופת מאסר זו, וכי ניכוי ימי המעצר יהא עד יום 30.1.13 – על כי בשלב זה החל הנאשם את ריצוי מאסרו בתיק הנוסף.",גזר דין
84,SH-12-04-39936-584,"ב""כ הנאשם עתר להקל עמו נוכח עתירתה המפליגה של המאשימה להשית על הנאשם מאסר ממושך, ובכל מקרה ציין בנסיבות אלה כי יש להטיל פסילה בפועל, אם תוטל באופן שלא יחייב את הנאשם לעבור בשנית מבחן נהיגה (עד 11 חודשי פסילה).",גזר דין
85,SH-12-04-39936-584,"סופו של דבר, הריני מכריזה על הנאשם כסוחר סמים, וגוזרת עליו את העונשים הבאים:",גזר דין
86,SH-12-04-39936-584,מאסר בפועל בן 33 חודשים במצטבר לכל מאסר אותו מרצה הנאשם.,גזר דין
87,SH-12-04-39936-584,"מופעלים מע""ת חב הפעלה מת.פ 1244/09 (שלום כ""ס) בן 12 חודשים, ומת.פ 1948/09 (שלום כ""ס) בן 18 חודשים – כשהם חופפים אחד לשני, ובחופף למאסר בפועל שהוטל.",גזר דין
88,SH-12-04-39936-584,"בסה""כ ירצה הנאשם 33 חודשי מאסר בפועל בניכוי ימי מעצרו מיום 18.4.12 ועד 30.1.13.",גזר דין
89,SH-12-04-39936-584,מאסר על תנאי בן 15 חודשים למשך 3 שנים מיום שחרורו שלא יעבור על עבירות סמים.,גזר דין
90,SH-12-04-39936-584,פסילה בפועל מלנהוג או לקבל/להחזיק רישיון נהיגה למשך 10 חודשים מיום שחרורו.,גזר דין
91,SH-12-04-39936-584,חילוט/השמדה הרכוש שנתפס ברשות הנאשם (מס' תפיסה 706158 ברשימת עדי התביעה).,גזר דין
92,SH-12-04-39936-584,זכות ערעור תוך 45 יום.,גזר דין
93,SH-12-04-39936-584,"54678313ניתן והודע היום כ""ו שבט תשע""ג, 06/02/2013 במעמד הנוכחים.",גזר דין
