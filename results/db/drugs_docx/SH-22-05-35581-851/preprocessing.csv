,verdict,text,part
0,SH-22-05-35581-851,"ע""י עו""ד מוטי בניטה והמתמחים מר אורי קנר ואלון חבר מתביעות מחוז ירושלים",מדינת ישראל 
1,SH-22-05-35581-851,"ע""י ב""כ עו""ד יגאל דותן",אור יהודה ויסלבלום 
2,SH-22-05-35581-851,"פקודת הסמים המסוכנים [נוסח חדש], תשל""ג-1973: סע'  7, 7(א), 7(ג)",מיכאל בר זוהר   בן גוריון 
3,SH-22-05-35581-851,"חוק העונשין, תשל""ז-1977: סע'  40ד(א), 61(א)(4)",מיכאל בר זוהר   בן גוריון 
4,SH-22-05-35581-851,"פקודת המבחן [נוסח חדש], תשכ""ט-1969",מיכאל בר זוהר   בן גוריון 
5,SH-22-05-35581-851,"ביום 5.7.2023 הורשע הנאשם על פי הודאתו בביצוע עבירה של החזקת סמים שלא לצריכה עצמית לפי סעיף 7(א) בצירוף סעיף 7(ג) רישא לפקודת הסמים המסוכנים (נוסח חדש) תשל""ג- 1973 (להלן: ""הפקודה""), במסגרת הסדר טיעון.",כתב האישום והסדר הטיעון
6,SH-22-05-35581-851,"על פי עובדות כתב האישום בו הורשע הנאשם, ביום 22.1.2021, בשעה 15:17, בסמוך למושב אדרת, החזיק הנאשם ברכבו מסוג ב.מ.ו ל.ז. 4677655, סם מסוכן מסוג קוקאין במשקל 0.8443 גרם נטו וסם מסוכן מסוג קנבוס במשקל 10.86 גרם נטו שהינם סמים מסוכנים לפי הפקודה, זאת בלי היתר כדין, ושלא לצריכתו העצמית.",כתב האישום והסדר הטיעון
7,SH-22-05-35581-851,"במסגרת הסדר הטיעון שאליו הגיעו הצדדים הוסכם שהנאשם יודה ויורשע בכתב האישום, יופנה לקבלת תסקיר שירות מבחן אשר יבחן, בין היתר, את ביטול הרשעת הנאשם בדין.",כתב האישום והסדר הטיעון
8,SH-22-05-35581-851,"אשר לעונש, הסכימה המאשימה שתגביל עצמה לעונש מאסר בפועל בן 4 חודשים שיכול וירוצה בעבודות שירות ואילו ההגנה תטען באופן חופשי.",כתב האישום והסדר הטיעון
9,SH-22-05-35581-851,"מתסקיר שירות המבחן עולה כי הנאשם, בן 40, גרוש ואב לשני ילדים קטינים.",תסקיר שירות מבחן
10,SH-22-05-35581-851,מזה 15 שנים עובד כעצמאי.,תסקיר שירות מבחן
11,SH-22-05-35581-851,"על פי האמור בתסקיר, לנאשם עבר רפואי מורכב.",תסקיר שירות מבחן
12,SH-22-05-35581-851,מתסקיר שירות המבחן עולה כי הנאשם החל לצרוך קנביס בתדירות גבוהה ויומיומית מגיל 26 כאשר ברקע לכך התמודדות עם כאבים פיזיים בשל מצבו הבריאותי.,תסקיר שירות מבחן
13,SH-22-05-35581-851,"הנאשם מסר כי בעקבות  העבירה נשוא הליך זה, פעל להסדרת השימוש בקנביס באופן חוקי וכיום מחזיק באישור לשימוש בקנביס רפואי.",תסקיר שירות מבחן
14,SH-22-05-35581-851,"בהתייחסותו להחזקת הסמים המיוחסים לו, אמנם הנאשם לקח אחריות על ביצוע העבירה, אך שלל כי היה מודע להחזקת הסם מסוג קוקאין שנתפסו ברכבו.",תסקיר שירות מבחן
15,SH-22-05-35581-851,בפני שירות המבחן העלה הנאשם סברה כי הסם שייך כנראה לאדם אחר אשר נסע ברכבו.,תסקיר שירות מבחן
16,SH-22-05-35581-851,"עם זאת, הנאשם הצהיר בפני שירות המבחן כי מבין שמציאת הסם ברכבו הינה תחת אחריותו ועל כן הודה גם בהחזקת הקוקאין.",תסקיר שירות מבחן
17,SH-22-05-35581-851,"על בסיס גרסה זו, התרשם שירות המבחן כי על אף שהנאשם מבטא לקיחת אחריות על ביצוע העבירה, הנאשם מרחיק את מעורבותו ונוטה לטשטש ולהקטין אותה.",תסקיר שירות מבחן
18,SH-22-05-35581-851,"כמו כן, צוין כי הנאשם שולל נזקקות טיפולית בתחום השימוש בסמים או בכל תחום אחר.",תסקיר שירות מבחן
19,SH-22-05-35581-851,בתסקירו עמד שירות המבחן על גורמי הסיכוי לשיקום וגורמי הסיכון הטמונים אצל הנאשם.,תסקיר שירות מבחן
20,SH-22-05-35581-851,אשר  לסיכוי שיקום ציין שירות כי זוהי הסתבכותו הראשונה והיחידה של הנאשם עם החוק וכן את יכולותיו הקוגניטיביות הגבוהות.,תסקיר שירות מבחן
21,SH-22-05-35581-851,"שירות המבחן התרשם כי לאחר ביצוע העבירה, הנאשם פעל להסדרת אישור לצריכת קנביס, דבר המלמד על ניסיון לפעול בתוך גבולות החוק.",תסקיר שירות מבחן
22,SH-22-05-35581-851,אשר לגורמי סיכון: שירות המבחן ציין את התנהלותו הלא מבוקרת של הנאשם בתקופה הרלוונטית לכתב האישום.,תסקיר שירות מבחן
23,SH-22-05-35581-851,שירות המבחן התרשם כי הנאשם מחזיק בעמדות מקלות ראש ביחס לסמים ובחירתו לצרוך סמים כמענה לקשיים רגשיים ופיסיים עמם התמודד.,תסקיר שירות מבחן
24,SH-22-05-35581-851,שירות המבחן ציין את הנגישות הקיימת לנאשם לסמים ולקיומם של קשרים חברתיים בעייתיים.,תסקיר שירות מבחן
25,SH-22-05-35581-851,"שירות המבחן העריך כי קיים סיכון להתנהגות עוברת חוק, אך ניכר כי ההליך המשפטי המתנהל כנגד הנאשם מהווה עבורו גורם מרתיע ומייצב התנהגות.",תסקיר שירות מבחן
26,SH-22-05-35581-851,"לבסוף, מאחר שהנאשם שלל צורך בסיוע טיפולי ועל אף התרשמותו של שירות המבחן כי קיימת חשיבות בשילובו של הנאשם בטיפול רגשי, שירות המבחן לא בא בהמלצה טיפולית בעניינו של הנאשם.",תסקיר שירות מבחן
27,SH-22-05-35581-851,"אשר לביטול הרשעתו של הנאשם בדין, שירות המבחן התרשם כי הנאשם לקח אחריות על מעשיו ברמה הצהרתית בלבד ולא הציג מסמך רשמי המעיד על פגיעה אפשרית בתעסוקתו ובעתידו.",תסקיר שירות מבחן
28,SH-22-05-35581-851,"נוכח כך, שירות המבחן לא המליץ על ביטול הרשעת הנאשם בדין.",תסקיר שירות מבחן
29,SH-22-05-35581-851,בתסקיר שהוגש ביום 26.3.2024 תיאר שירות המבחן את הקשיים עימם נתקל בקיום מפגש עם הנאשם ועריכת התסקיר המשלים.,תסקיר משלים 
30,SH-22-05-35581-851,שירות המבחן תיאר את העליות והמורדות שאפיינו את המפגש הנוכחי עם הנאשם.,תסקיר משלים 
31,SH-22-05-35581-851,שירות המבחן ציין כי בסופו של יום הנאשם הגיע לפגישה ובמהלכה הציג מסמך רשמי ממעסיקו המעיד על פגיעה אפשרית בתעסוקתו במידה ויורשע.,תסקיר משלים 
32,SH-22-05-35581-851,"שירות המבחן ציין כי הנאשם הציג מסמכים רפואיים על ההליך הטיפולי שעבר ברגלו, היתר עדכני לשימוש בסם מסוג קנבוס ואישור לימודים.",תסקיר משלים 
33,SH-22-05-35581-851,בתסקיר המשלים הודגש כי במהלך פגישה זו הובהר לנאשם שקיימות סוגיות רגשיות אישיות לא מעובדות המשפיעות על דרך בחירתו.,תסקיר משלים 
34,SH-22-05-35581-851,גם לאחר שיחה זו התרשמות שירות המבחן היא כי לקיחת האחריות על מעשיו היא ברמה ההצהרתית בלבד.,תסקיר משלים 
35,SH-22-05-35581-851,"שירות המבחן ציין כי להתרשמותו, דרוש לעבד סוגיה זו.",תסקיר משלים 
36,SH-22-05-35581-851,"לאחר שיחה זו, הסכים הנאשם כי אכן קיימים גורמי סיכון אישיותיים שלא טופלו ולא עובדו וכי הוא מסכים להשתלב בהליך טיפולי.",תסקיר משלים 
37,SH-22-05-35581-851,"עם זאת, הנאשם התנה את השתלבותו בהליך טיפולי במסגרת פרטית וזאת מאחר שהמענה הטיפולי הניתן בקבוצות טיפוליות הממוקדות בדפוסים עבריינים אינו עונה על צרכיו ומאפייניו.",תסקיר משלים 
38,SH-22-05-35581-851,שירות המבחן העריך כי יש ביכולותיו של הנאשם לעבור הליך טיפולי של התבוננות מעמיקה על דפוסי התנהלותו ולסגל לעצמו דרכי התמודדות אדפטיביים יותר מאלו בהם נהג בעבר.,תסקיר משלים 
39,SH-22-05-35581-851,"על כן, המליץ שירות המבחן כי בעיתוי הנוכחי, ענישה מוחשית עלולה לעכב את הניסיון שעורך הנאשם לחזור לתפקוד תקין ומלא ולפגוע בהליך הטיפולי בו מעוניין הנאשם להשתלב.",תסקיר משלים 
40,SH-22-05-35581-851,"נוכח כל אלו, שירות המבחן המליץ על העמדת הנאשם בצו מבחן למשך 12 חודשים.",תסקיר משלים 
41,SH-22-05-35581-851,"כמו כן, שירות המבחן המליץ על ביטול הרשעת הנאשם בדין.",תסקיר משלים 
42,SH-22-05-35581-851,"זאת, נוכח הפגיעה האפשרית בתעסוקתו וכן הנכונות שמבטא הנאשם להשתלב בהליך טיפולי.",תסקיר משלים 
43,SH-22-05-35581-851,מטעם המאשימה לא הוגשו ראיות לעונש.,ראיות לעונש
44,SH-22-05-35581-851,"מטעם ההגנה הוגשו המסמכים הבאים: תעודת תואר ""בוגר למדעים בכימיה"" מאוניברסיטת בן-גוריון בנגב (נע/1); חוות דעת רפואית, מאת ד""ר עודד סתו (נע/2), ממנה עולה כי הנאשם עבר פעמיים הליך של כריתה של פוליפים פרה-סרטניים מהמעי הגס; אישור שיתוף פעולה עסקי עם חברת סהר, ציוד מעבדה וכימיקלים בע""מ (נע/3).",ראיות לעונש
45,SH-22-05-35581-851,מ-נע/3 עולה כי הנאשם מספק לחברה שירותי יעוץ כימיים מזה מספר שנים.,ראיות לעונש
46,SH-22-05-35581-851,"במכתב צוין, כי במידה ולנאשם תהיה הרשעה פלילית, לא יהיה ניתן להמשיך הפעילות העסקית עמו; רישיון להחזקה ושימוש של סם מסוכן לפי סעיף 7 לפקודת הסמים המסוכנים (נע/4).",ראיות לעונש
47,SH-22-05-35581-851,"ב""כ המאשימה עמד בטיעוניו על עובדות כתב האישום שבהן הורשע הנאשם, על הערך המוגן בעבירה ונסיבות ביצוע העבירה.",עיקרי טיעוני הצדדים 
48,SH-22-05-35581-851,המאשימה עתרה לקבוע מתחם ענישה שנע בין 8-18 חודשי מאסר בפועל.,עיקרי טיעוני הצדדים 
49,SH-22-05-35581-851,"אשר לעונש המתאים, בנסיבותיו של נאשם זה, ובכלל זה, העדר עבר פלילי, נסיבות חיים ונסיבות רפואיות מורכבות, עתרה המאשימה להשית עליו עונש מאסר בפועל למשך 4 חודשים שיכול וירוצה בדרך של עבודות שירות לצד מאסר מותנה, קנס והתחייבות.",עיקרי טיעוני הצדדים 
50,SH-22-05-35581-851,"ב""כ הנאשם ביקש לאמץ את המלצת שירות המבחן ולבטל את הרשעת הנאשם בדין.",עיקרי טיעוני הצדדים 
51,SH-22-05-35581-851,"נטען כי הנאשם חשף עצמו למעסיקיו לבקשת שירות המבחן והציג מכתב מאת מנכ""ל החברה עימה הוא עובד.",עיקרי טיעוני הצדדים 
52,SH-22-05-35581-851,נטען כי האמור במכתב נע/3 מוכיח נזק קונקרטי שייגרם לנאשם.,עיקרי טיעוני הצדדים 
53,SH-22-05-35581-851,"ב""כ הנאשם עמד על כך שהנאשם אדם נורמטיבי, בעל השכלה העובד למחייתו ככימאי.",עיקרי טיעוני הצדדים 
54,SH-22-05-35581-851,"ב""כ הנאשם חזר והדגיש שהנאשם נעדר עבר פלילי, לקח אחריות מלאה על מעשיו, ומוכן לעבור הליך טיפולי מתוך הבנה שהוא זקוק להליך טיפולי ובשיתוף פעולה עם שירות המבחן.",עיקרי טיעוני הצדדים 
55,SH-22-05-35581-851,"ב""כ הנאשם טען עוד כי הנאשם ביצע את העבירה כאשר היה שרוי בנסיבות רפואיות קשות ומורכבות.",עיקרי טיעוני הצדדים 
56,SH-22-05-35581-851,"על כן, עתר ב""כ הנאשם לאמץ את המלצות שירות המבחן.",עיקרי טיעוני הצדדים 
57,SH-22-05-35581-851,"במסגרת דברו האחרון הנאשם ביקש לאמץ את עתירת ב""כ.",עיקרי טיעוני הצדדים 
58,SH-22-05-35581-851,הנאשם הוסיף כי הוא מבין את מצבו וכי הוא לוקח אחריות על מעשיו.,עיקרי טיעוני הצדדים 
59,SH-22-05-35581-851,"הערך המוגן, הנסיבות הקשורות בביצוע העבירה וקביעת המתחם",עיקרי טיעוני הצדדים 
60,SH-22-05-35581-851,"כפי שפורט לעיל, הנאשם הורשע בעבירה של החזקת סמים שלא לצריכה עצמית לפי סעיף 7(א)+7(ג) רישא לפקודת הסמים המסוכנים (נוסח חדש) תשל""ג- 1973, שהעונש המקסימלי הקבוע לצידה הוא עד עשרים שנות או קנס פי עשרים וחמישה מן הקנס האמור בסעיף 61(א)(4) לחוק העונשין, התשל""ז-1977 (להלן: ""חוק העונשין"").",עיקרי טיעוני הצדדים 
61,SH-22-05-35581-851,"במקרה זה, הערך החברתי המוגן שנפגע הוא ההגנה על שלום הציבור ובריאותו וכן בריאותו של הנאשם עצמו.",עיקרי טיעוני הצדדים 
62,SH-22-05-35581-851,הפסיקה חזרה והדגישה את חומרתן של עבירות הסמים וכן את הצורך בענישה מחמירה ומרתיעה וזאת בפרט לנוכח קלות ביצוע עבירות אלה.,עיקרי טיעוני הצדדים 
63,SH-22-05-35581-851,"כתב האישום אינו מספר על הנסיבות שקדמו להחזקת הסמים, אולם הדעת נותנת כי עבירה של החזקת סמים לא ניתן לבצע, אלא בהתאם לתכנון מסוים שקדם לביצוע העבירה.",עיקרי טיעוני הצדדים 
64,SH-22-05-35581-851,"מכל מקום, להיבט התכנוני בביצוע העבירה במקרה דנן לא יינתן משקל של ממש בקביעת המתחם.",עיקרי טיעוני הצדדים 
65,SH-22-05-35581-851,"זאת, הן מהטעם שנסיבות ביצוע העבירה לא פורטו בעובדות כתב האישום כאמור והן בעיקר משום שמדובר בהחזקת סמים בכמויות קטנות שהחזקתן אינה מורכבת ואינה מחייבת תכנון יוצא דופן.",עיקרי טיעוני הצדדים 
66,SH-22-05-35581-851,"לבסוף אציין כי מדובר בנאשם בגיר, כבן 40, בעל תואר ראשון בכימיה אשר ביצע את העבירה המיוחסת לו לבדו תוך מודעות והבנה מלאה לאיסור ולפסול שבמעשיו.",עיקרי טיעוני הצדדים 
67,SH-22-05-35581-851,"נוכח המפורט, מידת הפגיעה בערך המוגן היא ברף בינוני-נמוך.",עיקרי טיעוני הצדדים 
68,SH-22-05-35581-851,רף בינוני - משום שמדובר בשני סוגי סמים ובכלל זה סם קשה מסוג קוקאין.,עיקרי טיעוני הצדדים 
69,SH-22-05-35581-851,רף נמוך - משום שהנאשם החזיק בכמויות קטנות.,עיקרי טיעוני הצדדים 
70,SH-22-05-35581-851,מצאתי את גזרי הדין שלהלן כרלבנטיים לקביעת מתחם העונש ההולם אף שכמות הסמים במקרה דנן קטנה ומשתנה ממקרה אחד למשנהו:,עיקרי טיעוני הצדדים 
71,SH-22-05-35581-851,"לאחר שקלול מכלול הנסיבות והשיקולים הרלוונטיים, אני סבור שמתחם העונש ההולם את המעשה נע בין מאסר קצר של חודש ימים ועד ל-12 חודשי מאסר בפועל.",עיקרי טיעוני הצדדים 
72,SH-22-05-35581-851,נסיבות שאינן קשורות בביצוע העבירה,עיקרי טיעוני הצדדים 
73,SH-22-05-35581-851,"הנאשם נעדר עבר פלילי, זוהי הסתבכותו הראשונה עם החוק.",עיקרי טיעוני הצדדים 
74,SH-22-05-35581-851,"הנאשם גדל במסגרת משפחתית נורמטיבית, כפי שעולה מהתסקיר.",עיקרי טיעוני הצדדים 
75,SH-22-05-35581-851,"הנאשם בעל נתונים אישיים ויכולות טובות, בין היתר, מדובר בנאשם בעל תואר ראשון בכימיה כאמור.",עיקרי טיעוני הצדדים 
76,SH-22-05-35581-851,הנאשם לקח אחריות על מעשיו בפניי והודה בעובדות כתב האישום ובעקבות כך חסך זמן שיפוטי יקר.,עיקרי טיעוני הצדדים 
77,SH-22-05-35581-851,"על כך, יש להוסיף את הנסיבות הרפואיות של הנאשם כעולה מחוות הדעת הרפואית שהוגשה.",עיקרי טיעוני הצדדים 
78,SH-22-05-35581-851,הנאשם עבר טיפולים רפואיים הן על רקע חשש למחלה במעי הגס והן בעקבות תאונה (ענ/2).,עיקרי טיעוני הצדדים 
79,SH-22-05-35581-851,נתונים אלו יש לזקוף לזכותו של הנאשם ככאלה שמובילים למסקנה שיש למקמו בתחתית המתחם.,עיקרי טיעוני הצדדים 
80,SH-22-05-35581-851,בעניינו של הנאשם הוגשו שני תסקירים.,עיקרי טיעוני הצדדים 
81,SH-22-05-35581-851,התסקירים שהוגשו מספקים הסברים אפשריים לנסיבות בהם הנאשם הסתבך בפלילים.,עיקרי טיעוני הצדדים 
82,SH-22-05-35581-851,גורמי הסיכון הטמונים בנאשם נראים לעין.,עיקרי טיעוני הצדדים 
83,SH-22-05-35581-851,"אולם, בשורה התחתונה התסקירים בעניינו של הנאשם לא היו חיוביים באופן חד משמעי, וזאת בלשון המעטה, מבחינת נכונות הנאשם לקחת אחריות מלאה על מעשיו בייחוד ביחס להחזקת הקוקאין ובעיקר הנאשם לא גילה נכונות אמתית לעבור הליך טיפולי.",עיקרי טיעוני הצדדים 
84,SH-22-05-35581-851,"בתסקיר הראשון שירות המבחן עמד על גורמי סיכון רבים המצביעים על נזקקות טיפולית, אלא שהנאשם שלל את הצורך בהליך טיפולי.",עיקרי טיעוני הצדדים 
85,SH-22-05-35581-851,"בתסקיר השני הנאשם השתכנע אמנם בצורך הטיפולי, אך שוב הנאשם לא הביע נכונות להשתלב בהליך טיפולי מתאים במסגרת שירות המבחן.",עיקרי טיעוני הצדדים 
86,SH-22-05-35581-851,הנאשם אמנם סיכם עם שירות המבחן על הליך טיפולי פרטני שיעבור במסגרת פרטית אך בפני בית המשפט לא הוצגה כל תכנית ממשית שניתן לעמוד על טיבה ומהותה נכון לעת הזו.,עיקרי טיעוני הצדדים 
87,SH-22-05-35581-851,"עם זאת, אציין כי אף שהתוכנית הטיפולית המוצעת על ידי הנאשם ושירות המבחן אינה ברורה דיה, מצאתי לתת לה ביטוי ממשי בענישה ובמיקום הנאשם במתחם שנקבע.",עיקרי טיעוני הצדדים 
88,SH-22-05-35581-851,"זאת על מנת לעודד את הנאשם להשתלב בהליך טיפולי ולעבד, באמצעות הליך טיפולי מתאים, את הסוגיות הרגשיות הלא פתורות ונטייתו לפתור אותן באמצעות התנהגות מסכנת וכן על מנת לסייע לו בשמירה על התנהלותו התקינה, כפי שהוא נוהג מאז הוגש כתב האישום.",עיקרי טיעוני הצדדים 
89,SH-22-05-35581-851,"בהקשר זה ראוי לציין כי בהתאם להוראת סעיף 40ד(א) לחוק העונשין, בית משפט רשאי לחרוג ממתחם העונש ההולם אף ביחס לנאשם שלגביו קיים סיכוי של ממש שישתקם, היינו גם כאשר השיקום הוא צופה פני עתיד, ""ולקבוע את עונשו של הנאשם לפי שיקולי שיקומו, וכן להורות על נקיטת אמצעי שיקומי כלפי הנאשם, לרבות העמדתו במבחן לפי סעיפים 82 או 86 או לפי פקודת המבחן [נוסח חדש], התשכ""ט-1969.",עיקרי טיעוני הצדדים 
90,SH-22-05-35581-851,"כלל הנסיבות שאינן קשורות לביצוע העבירה והנתונים כפי שפורטו לעיל, מובילים למסקנה שיש לחרוג לקולא ממתחם העונש שנקבע, ולו לפנים משורת הדין, וזאת על מנת לאפשר את שיקום הנאשם כמפורט לעיל.",עיקרי טיעוני הצדדים 
91,SH-22-05-35581-851,כעת אפנה לעתירת הנאשם לביטול הרשעתו בדין.,עיקרי טיעוני הצדדים 
92,SH-22-05-35581-851,שאלת ביטול ההרשעה בדין:,עיקרי טיעוני הצדדים 
93,SH-22-05-35581-851,"בעניין הנזק הקונקרטי שעל הנאשם להוכיח, קבע בית המשפט העליון פעמים רבות את ההלכה, כלהלן:",עיקרי טיעוני הצדדים 
94,SH-22-05-35581-851,"אני ער לטענת הנאשם וב""כ לפיה הנאשם חשף את ההליך הפלילי המתנהל נגדו למעסיקו כביכול ובכך חשף את עצם הרשעתו בדין בפניו.",עיקרי טיעוני הצדדים 
95,SH-22-05-35581-851,איני סבור שיש ממש בטענה זו וזאת ממספר טעמים.,עיקרי טיעוני הצדדים 
96,SH-22-05-35581-851,"ראשית, אין חולק שהפנייה למעסיקו היתה בחירתו של הנאשם  ויש להניח שפעל כך מתוך בחירתו שלו ועל מנת להשיג ראיות כדי לשכנע בטענתו לביטול הרשעה בדין.",עיקרי טיעוני הצדדים 
97,SH-22-05-35581-851,"ככל שהנאשם סבר כי עצם הרשעתו לא תתגלה למעסיקיו בעתיד, וממילא לא תביא לפיטוריו, חזקה עליו שלא היה פועל בכיוון זה של ביטול הרשעתו.",עיקרי טיעוני הצדדים 
98,SH-22-05-35581-851,"דווקא עצם העלאת טיעון מסוג זה, מלמד שאין ממש בטענה כי הרשעה תוביל לפגיעה בנאשם, שהרי מטיעון זה משתמע שהנאשם לא חייב לחשוף בפני מעסיקים דומים או חברות אחרות להן מעניק שירותי יעוץ את הרשעתו בפלילים.",עיקרי טיעוני הצדדים 
99,SH-22-05-35581-851,"שנית, על פי האמור בתסקיר שירות המבחן הנאשם עובד כעצמאי ומייעץ לחברות שונות, כך שאין מדובר בנאשם שעובד כשכיר וכבול לחברה אחת אשר גורלו ופרנסתו תלויים אך בהחלטת מנכ""ל חברת סהר כימקלים.",עיקרי טיעוני הצדדים 
100,SH-22-05-35581-851,לעניין ביטול ההרשעה בדין יש להביא בחשבון גם את התסקירים שהוגשו בעניינו של הנאשם.,עיקרי טיעוני הצדדים 
101,SH-22-05-35581-851,"כמפורט לעיל, על אף קיומם של גורמי סיכון, הנאשם טרם עבר הליך טיפולי.",עיקרי טיעוני הצדדים 
102,SH-22-05-35581-851,התסקירים בעניינו של הנאשם אמביוולנטיים למדי.,עיקרי טיעוני הצדדים 
103,SH-22-05-35581-851,"ההתרשמות היא שבניגוד למצופה מהנאשם, הוא לא עשה מאמץ משמעותי ניכר להשתלב בהליך טיפול מתאים על אף שחלף זמן משמעותי מאז הופנה לשירות המבחן.",עיקרי טיעוני הצדדים 
104,SH-22-05-35581-851,"נוכח אלו, איני סבור שיש מקום לביטול ההרשעה בדין.",עיקרי טיעוני הצדדים 
105,SH-22-05-35581-851,"נוכח כל המקובץ לעיל, לאחר שנתתי דעתי לסוג העבירה, הכמויות הקטנות יחסית של הסמים שנתפסו, נתוניו האישיים של הנאשם, הנסיבות הרפואיות מהן סבל וסובל הנאשם (נע/2 וכן פורט בתסקיר), נכונותו להשתלב בהליך טיפולי כעת, ולו במסגרת פרטית בפיקוח שירות המבחן, אני מוצא לחרוג לקולא ממתחם העונש שנקבע, כך שעל הנאשם יוטל עונש מאסר מותנה כעונש עיקרי לצד רכיבי ענישה אחרים וצו מבחן.",עיקרי טיעוני הצדדים 
106,SH-22-05-35581-851,"לפיכך, אני מחליט לגזור על הנאשם את העונשים הבאים:",גזירת הדין
107,SH-22-05-35581-851,"6 חודשי מאסר, שלא ירוצו אלא אם יעבור הנאשם עבירות סמים מסוג פשע שלוש שנים מהיום;",גזירת הדין
108,SH-22-05-35581-851,"קנס בסך 2,500 ₪, או  25 ימי מאסר תמורתו.",גזירת הדין
109,SH-22-05-35581-851,הקנס ישולם עד ליום 1.10.24.,גזירת הדין
110,SH-22-05-35581-851,"לא ישולם הקנס במועד או לא ישולם כלל, יעמוד הקנס לפירעון מיידי;",גזירת הדין
111,SH-22-05-35581-851,צו מבחן לתקופה של שנה.,גזירת הדין
112,SH-22-05-35581-851,"במהלך תקופה זו הנאשם מחויב בשיתוף פעולה עם שירות המבחן, כאשר מובהר כי הפרת  הצו תוכל להביא לפתיחה מחודשת של המשפט וגזירת עונשו של הנאשם, לרבות עונש מאסר.",גזירת הדין
113,SH-22-05-35581-851,התחייבות בסך 5000 ₪ שלא לעבור כל עבירה במשך שנתיים מהיום או ימי מאסר תמורתה אם לא תיחתם.,גזירת הדין
114,SH-22-05-35581-851,"הובהר לנאשם שמשמעות ההתחייבות היא, כי אם יעבור את העבירה בתוך התקופה שצוינה, בית המשפט שיגזור את הדין יהא חייב לחלט את ההתחייבות כקנס.",גזירת הדין
115,SH-22-05-35581-851,גזר הדין יישלח לשירות המבחן.,הוראות נלוות:
116,SH-22-05-35581-851,5129371זכות ערעור כחוק לבית המשפט המחוזי בירושלים בתוך 45 יום מהיום.,הוראות נלוות:
117,SH-22-05-35581-851,"ניתן היום,  ז' אייר תשפ""ד, 15 מאי 2024, במעמד הצדדים.",הוראות נלוות:
