,verdict,text,part
0,SH-16-03-8483-659,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג)",הנאשם
1,SH-16-03-8483-659,"חוק העונשין, תשל""ז-1977: סע'  40ב'",הנאשם
2,SH-16-03-8483-659,"הנאשם הורשע על פי הודאתו בעבירה אחת של גידול, ייצור והכנת סמים לפי סעיף 6 לפקודת הסמים המסוכנים (נוסח חדש), התשל""ג- 1973 (להלן: ""פקודת הסמים"") ובעבירה אחת של החזקה ושימוש בסמים לצריכה עצמית לפי סעיף 7(א) בצירוף סעיף 7(ג) לפקודת הסמים.",רקע
3,SH-16-03-8483-659,"מעובדות כתב האישום עולה כי ביום 5.1.16 בשעה 20:00 או בסמוך לכך, בביתו שברחוב עמינדב ביישוב עמינדב, גידל הנאשם סם מסוכן מסוג קנבוס שהוא סם מסוכן על פי פקודת הסמים וללא היתר מאת המנהל או מטעמו.",רקע
4,SH-16-03-8483-659,"הנאשם גידל בתוך אוהל, בחדר השינה שלו, שישה עציצים של סם מסוכן מסוג קנבוס במשקל 1451.84 גרם נטו.",רקע
5,SH-16-03-8483-659,"עוד באותן הנסיבות, החזיק הנאשם בחדר השינה בסם מסוכן מסוג קנבוס במשקל 52.83 גרם נטו.",רקע
6,SH-16-03-8483-659,"לצורך גידול הסם, רכש הנאשם ציוד רב בסך 4,000₪ אשר כלל אוהל, מנורה, ונטה, פילטר, פחם, דשנים, מפוח וצינורות.",רקע
7,SH-16-03-8483-659,הנאשם למד את שיטת ואופן גידול הסם מהאינטרנט ומתוכנת יוטיוב.,רקע
8,SH-16-03-8483-659,"הצדדים הסכימו כי יתקבל תסקיר שירות מבחן בעניינו של הנאשם, כן הוסכם כי המאשימה תעתור להטלת עונש של ארבעה חודשי מאסר שירוצו בעבודות שירות, מאסר מותנה, קנס ופסילה על תנאי אם תסקיר שירות המבחן יהיה חיובי, ובאם התסקיר יהא שלילי הצדדים יהיו חופשיים לטעון בשאלת העונש.",רקע
9,SH-16-03-8483-659,"מתסקיר שירות המבחן בעניינו של הנאשם עולה כי הוא בן 35, יליד הארץ, נשוי מזה מספר חודשים ומתגורר עם אשתו בדירה שכורה במושב באזור ירושלים.",תסקיר שירות המבחן
10,SH-16-03-8483-659,הנאשם שיתף כי אשתו לומדת באוניברסיטה העברית בפקולטה למשפטים וסובלת מבעיה רפואית הדורשת מעקב מיוחד.,תסקיר שירות המבחן
11,SH-16-03-8483-659,הנאשם סיים 12 שנות לימוד עם תעודת בגרות מלאה.,תסקיר שירות המבחן
12,SH-16-03-8483-659,"בסיום לימודיו, התגייס הנאשם לשירות מלא בחיל תותחנים ועם שחרורו מהצבא המשיך לשרת במילואים.",תסקיר שירות המבחן
13,SH-16-03-8483-659,"לאחר שירותו הצבאי טס הנאשם לטיול לחו""ל למשך כשנה.",תסקיר שירות המבחן
14,SH-16-03-8483-659,"עם שובו לארץ, למד במכללת ""הדסה"" במשך ארבע שנים בחוג ""תקשורת אינטראקטיבית"" ומשנת 2012 עובד בחברת שליחויות כשליח.",תסקיר שירות המבחן
15,SH-16-03-8483-659,"משפחת מוצאו של הנאשם מונה זוג הורים ושלושה ילדים, כאשר הנאשם הוא הבן הצעיר.",תסקיר שירות המבחן
16,SH-16-03-8483-659,"הנאשם תיאר את הוריו כאנשים טובי לב, הקשובים לצרכים הרגשיים של ילדיהם.",תסקיר שירות המבחן
17,SH-16-03-8483-659,"אביו עבד כנהג בחברת ""אגד"", וכיום יצא לגמלאות.",תסקיר שירות המבחן
18,SH-16-03-8483-659,אמו עבדה בסוכנות נסיעות כמדריכת תיירים.,תסקיר שירות המבחן
19,SH-16-03-8483-659,"אחיו הבכור עובד ומתגורר בתל אביב ובתקופה מסוימת השתמש בסמים, כיום הפסיק את השימוש בהם באופן מוחלט.",תסקיר שירות המבחן
20,SH-16-03-8483-659,אחיו הנוסף נשוי ומנהל אורח חיים דתי.,תסקיר שירות המבחן
21,SH-16-03-8483-659,הנאשם תיאר קשר קרוב בין האחים.,תסקיר שירות המבחן
22,SH-16-03-8483-659,"אשר לשימוש בסמים, הנאשם מסר לקצינת המבחן כי לאחר שחרורו מהצבא, כאשר היה בטיול בהודו במשך כתשעה חודשים, החל לעשן גראס.",תסקיר שירות המבחן
23,SH-16-03-8483-659,"לדבריו, העישון נעשה על רקע חברתי והוא לא חש שהוא מכור להם.",תסקיר שירות המבחן
24,SH-16-03-8483-659,"עם שובו ארצה, הנאשם המשיך להשתמש בסמים על בסיס שבועי וכשהתחזקה תלותו בסמים, הוא נאלץ לחפש דרכים אחרות על מנת לספק לעצמו סמים, במטרה להימנע מקשרים עם חברה שולית.",תסקיר שירות המבחן
25,SH-16-03-8483-659,"על כן, החליט לגדל גראס לצורך עישון עצמי.",תסקיר שירות המבחן
26,SH-16-03-8483-659,"לדבריו, לאחר הגשת כתב האישום בעניינו, הוא נמנע משימוש בסמים באופן מוחלט.",תסקיר שירות המבחן
27,SH-16-03-8483-659,הנאשם התבקש למסור בדיקה לגילוי שרידי סם ותוצאותיה נמצאו נקיות מסמים.,תסקיר שירות המבחן
28,SH-16-03-8483-659,"אשר להערכת סיכון לעבריינות והסיכוי לשיקום, סברה קצינת המבחן כי היעדר בהרשעות קודמות, יכולת הימנעות משימוש בסמים, תפקודו התקין של הנאשם במישור התעסוקתי והמשפחתי, שאיפתו של הנאשם לניהול אורח חיים נורמטיבי וקבלת אחריות מלאה לביצוע העבירות והבנת משמעותן וחומרתן, כל אלה מהווים גורמי סיכוי לשיקום.",תסקיר שירות המבחן
29,SH-16-03-8483-659,"לצד כל זאת, דימוי עצמי וגברי פגועים של הנאשם, היעדר כלים להתמודדות בונה במצבי לחץ, נטייה לדחיסת רגשותיו והתעלמות מצרכיו האישיים, כל אלה מהווים גורמי סיכון להישנות התנהגות פוגעת בעתיד.",תסקיר שירות המבחן
30,SH-16-03-8483-659,"קצינת המבחן המליצה על ביטול הרשעתו של הנאשם, נוכח היעדר עבר פלילי, נוכח התרשמות שירות המבחן מנאשם המתפקד באופן נורמטיבי ועל מנת לאפשר לו התפתחות אישית ומקצועית.",תסקיר שירות המבחן
31,SH-16-03-8483-659,"כן היא באה בהמלצה, להטיל על הנאשם עונש של צו שירות לתועלת הציבור בהיקף נרחב של 180 שעות.",תסקיר שירות המבחן
32,SH-16-03-8483-659,בחוות דעת הממונה לעבודות השירות נמצא כי הנאשם מתאים לבצע עבודות שירות .,תסקיר שירות המבחן
33,SH-16-03-8483-659,"ב""כ המאשימה עמדה על חומרת העבירות שביצע הנאשם והדגישה את הפגיעה בערכים המוגנים.",טיעוני הצדדים לעונש
34,SH-16-03-8483-659,"אשר לנסיבות ביצוע העבירה, ב""כ המאשימה הדגישה את הנסיבות המחמירות במעשיו של הנאשם, ובהם החזקת שישה שתילים מסוג קנאביס במשקל כולל של 1,451 גרם, החזקת 52 גרם של סמים מסוג קנביס בחדר השינה של הנאשם ורכישתו ציוד לגידול הסם בסכום של 4,000₪.",טיעוני הצדדים לעונש
35,SH-16-03-8483-659,"ב""כ המאשימה עתרה להשית על הנאשם ארבעה חודשי מאסר שירוצו בעבודות שירות נוכח תסקיר שירות המבחן החיובי אשר ממנו עולה כי הנאשם מסר בדיקות שתן נקיות מסמים, שירות המבחן רואה את הנאשם כמי שהשתקם ובא בהמלצה שיקומית בעניינו.",טיעוני הצדדים לעונש
36,SH-16-03-8483-659,"אשר לשאלת ההרשעה, ב""כ המאשימה התנגדה לביטול ההרשעה וטענה כי יש להותיר את ההרשעה על כנה, מאחר שלא התקיימו תנאי הלכת כתב, שכן הנאשם לא הציג מסמכים שיש בהם כדי להצביע על נזק קונקרטי.",טיעוני הצדדים לעונש
37,SH-16-03-8483-659,"ב""כ הנאשם ביקש לבטל את הרשעתו של הנאשם ולאמץ את המלצת שירות המבחן, שכן לדידו עניינו של הנאשם עונה על התנאים שנקבעו בהלכת כתב, מאחר שנסיבות ביצוע העבירה הן מקלות, מדובר בגידול של סמים לצריכה עצמית לא למטרות סחר אלא לשימושו העצמי בלבד,  על מנת שלא ליצור קשר עם גורמים עבריינים.",טיעוני הצדדים לעונש
38,SH-16-03-8483-659,"בנוסף הנזק מההרשעה יגרום לפגיעה בהתפתחותו האישית והמקצועית, שכן לנאשם תואר הנדסאי בתקשורת אינטראקטיבית במכללת הדסה.",טיעוני הצדדים לעונש
39,SH-16-03-8483-659,"עוד הדגיש ב""כ הנאשם את העובדה כי הנאשם שיתף פעולה עם המשטרה מרגע שהמשטרה פנתה אל הנאשם.",טיעוני הצדדים לעונש
40,SH-16-03-8483-659,הנאשם נעדר עבר פלילי ולא נפתחו נגדו תיקים נוספים מאז אירוע מושא אישום זה.,טיעוני הצדדים לעונש
41,SH-16-03-8483-659,"בדיקת השתן של הנאשם נמצאה נקייה מסמים, הנאשם אדם נורמטיבי ועובד בחברת שליחויות מזה כארבע שנים.",טיעוני הצדדים לעונש
42,SH-16-03-8483-659,הנאשם התחתן לאחרונה ואשתו בהיריון מתקדם.,טיעוני הצדדים לעונש
43,SH-16-03-8483-659,"היא סובלת מ-CT, שיתוק לא מוחלט בצד ימין של הגוף ומוכרת על ידי ביטוח לאומי, כנכה הסובלת מ-100% נכות.",טיעוני הצדדים לעונש
44,SH-16-03-8483-659,"עוד הוסיף כי הנאשם סיים 12 שנות לימוד עם בגרות מלאה, התגייס לחיל התותחנים ושירת שירות צבאי מלא.",טיעוני הצדדים לעונש
45,SH-16-03-8483-659,"מתעודת השחרור שהגיש ב""כ הנאשם עולה כי מדובר בלוחם עם משמעת עצמית, חרוץ, חברותי ועם מוסר עבודה גבוה.",טיעוני הצדדים לעונש
46,SH-16-03-8483-659,הנאשם אף משרת במילואים ולקח חלק במלחמת לבנון השנייה.,טיעוני הצדדים לעונש
47,SH-16-03-8483-659,מכאן טען כי עולה שמדובר באדם נורמטיבי אשר עומד בחובותיו החברתיות.,טיעוני הצדדים לעונש
48,SH-16-03-8483-659,"עוד הפנה להתרשמותה של קצינת המבחן, כי לנאשם יכולת להימנע משימוש בסמים, הוא מתפקד באופן נורמטיבי ונטל אחריות למעשיו.",טיעוני הצדדים לעונש
49,SH-16-03-8483-659,"הוא ציין כי עמדתה העונשית של המאשימה, לביצוע עבודות שירות יכולות להיות השלכות כלכליות חמורות על הנאשם ומשפחתו.",טיעוני הצדדים לעונש
50,SH-16-03-8483-659,השכר שהנאשם מרוויח מהווה בסיס לפרנסת המשפחה ורק לאחרונה החלה אשתו לעבוד במשרת סטודנט בעיריית ירושלים.,טיעוני הצדדים לעונש
51,SH-16-03-8483-659,"ב""כ הנאשם הגיש פסיקה לתמיכה בטענותיו.",טיעוני הצדדים לעונש
52,SH-16-03-8483-659,הנאשם בדברו האחרון התחרט על מעשיו.,טיעוני הצדדים לעונש
53,SH-16-03-8483-659,לדבריו מעת מעצרו הוא שינה את חייו והפסיק להשתמש בסמים קלים.,טיעוני הצדדים לעונש
54,SH-16-03-8483-659,הוא הוסיף כי רוצה להמשיך בחייו ולהעניק לילד שלו את העתיד הטוב ביותר.,טיעוני הצדדים לעונש
55,SH-16-03-8483-659,"עוד הוסיף הנאשם כי הוא מעוניין להתקבל לעבוד בעיריית ירושלים והוא ברשימת המתנה, ולכן חשובה שאלה ההרשעה.",טיעוני הצדדים לעונש
56,SH-16-03-8483-659,"הוא ביקש את רחמי בית המשפט, על מנת שיוכל לצאת ולהתקדם לדרך חדשה, לאחר שישלם את חובו לחברה בביצוע שעות שירות לתועלת הציבור.",טיעוני הצדדים לעונש
57,SH-16-03-8483-659,"לאחר שבחנתי את עניינו של הנאשם שלפניי, אני סבורה כי התנאים הנדרשים לצורך חריגה מן הכלל וביטול ההרשעה לא התקיימו, מהנימוקים כדלהלן.",שאלת ההרשעה
58,SH-16-03-8483-659,אשר לסוג העבירה ונסיבות ביצועה - הנאשם גידל בביתו סם מסוג קנביס במשקל כולל של 1451.84 גרם נטו בשישה עציצים.,שאלת ההרשעה
59,SH-16-03-8483-659,"הגם שמדובר בסם הנחשב כ""קל"" ובכמות עציצים שאינה גדולה במיוחד, לא מדובר במעבדה שהוסתרה על-ידי קירות או אמצעים אחרים, או בדירה שהושכרה לשם כך, אלא עסקינן בגידול קנאביס בביתו בתוך אוהל, וכן לא נטען בכתב-האישום כי הנאשם גידל סם על מנת לסחור בסם, אלא הוסכם בין הצדדים כי הנאשם גידל את הסם לשם צריכתו העצמית בלבד, ואף לא נטען כי נתפס בחזקתו של הנאשם סם המחולק ל""מנות"", או סכומי כסף היכולים ללמד על סחר בסם, לא ניתן לומר כי מעשיו של הנאשם הם במדרג חומרה נמוך שכן מדובר בכמות גדולה של סם ושמעשיו של הנאשם לוו בתכנון מוקדם, במאמצים ובמחשבה, שכן הנאשם הצטייד מראש בידע מתאים (למד את שיטת ואופן גידול הסם מהאינטרנט ומתוכנת יוטיוב), רכש מבעוד מועד את הציוד הנדרש לגידול הסמים, כן נמצא סם מסוכן מסוג קנבוס במשקל 52.83 גרם נטו בחדר השינה של הנאשם, חלקו של הנאשם בביצוע העבירה הוא מרכזי שכן הוא המעורב היחיד בעניין.",שאלת ההרשעה
60,SH-16-03-8483-659,על חומרתה של העבירה הנדונה ניתן ללמוד מהעונש המרבי שהמחוקק ראה לקבוע בצידה - 20 שנות מאסר.,שאלת ההרשעה
61,SH-16-03-8483-659,"בתי-המשפט עמדו על הצורך לבלום את התפשטות נגע הסמים בחברה, בין היתר על-ידי אכיפת הדין כנגד העוסקים בגידול סמים.",שאלת ההרשעה
62,SH-16-03-8483-659,אני סבורה כי מדובר במקרה גבולי מבחינת חומרת העבירה וניתן לומר כי הנאשם עומד בתנאי הראשון של הילכת כתב.,שאלת ההרשעה
63,SH-16-03-8483-659,"אך יש צורך בהוכחת פגיעה ממשית וקונקרטית בשיקומו של הנאשם, כדי לשקול חריגה מהכלל לפיו יש להרשיע נאשם בפלילים.",שאלת ההרשעה
64,SH-16-03-8483-659,"אשר לתנאי השני בהלכת כתב , נקודת המוצא היא כי על ההגנה לשכנע כי הרשעה בדין תוביל ליצירת נזק קונקרטי וממשי לשיקומו או לעתידו של הנאשם.",שאלת ההרשעה
65,SH-16-03-8483-659,ובלשונו של כב' השופט שהם:,שאלת ההרשעה
66,SH-16-03-8483-659,"הנאשם לא עמד בנטל זה להוכיח את הפגיעה הקונקרטית בו, שכן מלבד דבריו ודברי ב""כ בעת הטיעונים לעונש כי נוכח ההרשעה יפגע סיכויו להשתלב בעבודה בעיריית ירושלים, כך שתיפגע יכולתו להתקדם, לא הוצגה לפניי ולפני שירות המבחן כל תשתית ראייתית לתמיכה בטענות הגנה אלו.",שאלת ההרשעה
67,SH-16-03-8483-659,אציין כי הנזק הוא עתידי ולא קונקרטי.,שאלת ההרשעה
68,SH-16-03-8483-659,"ההתייחסות האמורה לאפשרויות השתלבות בעיריית ירושלים הינה כללית ותיאורטית באופייה,  ואין די בה לצורך ביטול ההרשעה.",שאלת ההרשעה
69,SH-16-03-8483-659,"בהקשר זה יוער כי תמיד קיימת אפשרות של וועדת חריגים בעת קבלה לעבודה, כך שהנאשם יוכל לנסות להשתלב בעבודה זו בעתיד.",שאלת ההרשעה
70,SH-16-03-8483-659,"מכל מקום, בשלב זה אין וודאות אם הנאשם יוכל להשתלב בעבודה אם לאו, ואף אין וודאות מה תהא החלטת הגורמים המקצועיים המוסמכים להכריע בעניין בהתאם לשיקול דעתם.",שאלת ההרשעה
71,SH-16-03-8483-659,"מה גם שכלל לא ברור כי אכן הרשעה תוביל לפגיעה, שכן חזקה על מוסדות עבודה שישקלו את כישוריו של הנאשם והניסיון המעשי שצבר, אל מול מעידתו החד פעמית ויוצאת הדופן.",שאלת ההרשעה
72,SH-16-03-8483-659,"ממילא, לא הוכח באופן ברור וממשי נזק קונקרטי וחמור בשיקומו או בעתידו של הנאשם, במידה שיש בה כדי להצדיק את העדפת השיקולים האינדיבידואליים, על-פני האינטרס הציבורי.",שאלת ההרשעה
73,SH-16-03-8483-659,"אכן יש להניח כי הרשעת הנאשם עלולה לפגוע בו ובדימויו העצמי, אלא שסבורני כי מדובר בפגיעה שהיא חלק בלתי נפרד מהענישה בפלילים ככלל, אך משמעות ההימנעות מהרשעת הנאשם כמוה כאמירה סלחנית להתנהלותו.",שאלת ההרשעה
74,SH-16-03-8483-659,לדידי חומרת נסיבות ביצוע העבירות אינן מאפשרות לוותר על ההרשעה מבלי לפגוע באופן מהותי בשיקולי הענישה האחרים ובאינטרסים ציבוריים חיוניים הכוללים שיקולי גמול והרתעה.,שאלת ההרשעה
75,SH-16-03-8483-659,"הנסיבות לקולא בעניינו של הנאשם ובהן: גילו של הנאשם, הודאת הנאשם, העדר הרשעות קודמות, הרתעתו האישית בעצם ניהול ההליך הפלילי, ומכלול הנסיבות האישיות כמפורט בתסקיר ובטיעוניי ההגנה לפניי, כל אלה יקבלו משקל מהותי במלאכת גזירת הדין.",שאלת ההרשעה
76,SH-16-03-8483-659,"עם זאת, לא שוכנעתי כי יש בהם כדי להצדיק חריגה מכלל לפיו יש להרשיע נאשם בפלילים.",שאלת ההרשעה
77,SH-16-03-8483-659,אשר על כן החלטתי להותיר את הרשעת הנאשם על כנה.,שאלת ההרשעה
78,SH-16-03-8483-659,בשולי הדברים אוסיף כי לא נעלמה מעיניי המלצת שירות המבחן לביטול הרשעת הנאשם.,שאלת ההרשעה
79,SH-16-03-8483-659,"אף שבית-המשפט מייחס משקל מהותי לעמדת שירות המבחן, מדובר בהמלצה בלבד שאינה מחייבת.",שאלת ההרשעה
80,SH-16-03-8483-659,"בעוד ששיקול מרכזי של שירות המבחן הוא שיקום, הרי מתפקידו של בית-המשפט לבחון את התמונה הכוללת ולייחס משקל מתאים למכלול שיקולי הענישה בנסיבות העניין.",שאלת ההרשעה
81,SH-16-03-8483-659,"כאמור, במקרה הנדון דעתי היא כי בכל הנוגע לסוגית ההרשעה, שיקולי הענישה - ובהם הלימה, גמול והרתעה הם השיקולים המרכזיים אותם יש לשקול בנסיבות מקרה זה.",שאלת ההרשעה
82,SH-16-03-8483-659,"אפנה בענין זה לפסק דינו של בית המשפט העליון (הש' א' גרוניס, הש' מ' נאור והש' נ' הנדל):",שאלת ההרשעה
83,SH-16-03-8483-659,"על פי סעיף 40ב' לחוק העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
84,SH-16-03-8483-659,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
85,SH-16-03-8483-659,"עמדת בית המשפט העליון וכן העובדה שהמחוקק קבע לצד עבירות הגידול עונש מאסר של עד 20 שנה, מלמדים על כך שמדובר בערך חברתי ממעלה ראשונה.",מתחם העונש ההולם
86,SH-16-03-8483-659,"במקרה שלפני כתב האישום הוגש בבית משפט השלום ולכן העונש הקבוע לצד העבירה הוא עד 7 שנות מאסר, אולם גם כך מדובר במדרג החומרה הגבוה ביותר בבית משפט השלום.",מתחם העונש ההולם
87,SH-16-03-8483-659,"תכליתן של העבירות האוסרות על גידול סמים, היא למנוע הכנסת סם חדש למערכת הסחר או ההפצה של הסם, בשים לב לכך שלעולם אין לדעת לאילו ידיים יתגלגל הסם שיופק מהצמחים ומה יהיה ייעודו.",מתחם העונש ההולם
88,SH-16-03-8483-659,"נראה שמטעם זה, לא הבחין המחוקק בין גידול סם לצריכה עצמית לבין גידול סם שלא לצריכה עצמית, בניגוד להבחנה הקיימת בשימוש והחזקה של סמים.",מתחם העונש ההולם
89,SH-16-03-8483-659,"על נסיבות ביצוע העבירות במקרה דנן עמדתי בהרחבה בפסקאות 20-21 לעיל, ואיני רואה צורך לחזור על הדברים.",מתחם העונש ההולם
90,SH-16-03-8483-659,"המחוקק ראה בחומרה את גידול הסם, שכן קיים פוטנציאל למכירת הסם אולם במקרה שלפני בהשוואה למקרים לעיל מדובר בנסיבות מקלות יותר והמתחם צריך להיקבע בין היתר על פי נסיבות ביצוע העבירה, שכן אין מחלוקת כי הנאשם גידל את הסם לצריכתו העצמית בלבד ולא היה טמון במיזם אותו הקים הנאשם פוטנציאל גידול רב (ראיה לכך היא כמות העציצים הקטנה).",מתחם העונש ההולם
91,SH-16-03-8483-659,"לחומרה, אשקול את הצורך בהרתעת הנאשם וכן את הצורך בהרתעת הרבים ולעניין זה יפים דבריו של בית המשפט העליון בדבר הצורך במלחמה בתופעה ובמיגורה, תוך הטלת עונשים מרתיעים.",העונש המתאים
92,SH-16-03-8483-659,"לקולא אשקול את נסיבותיו האישיות של הנאשם, הנאשם יליד 1981 נשוי אשתו בהריון ומוכרת כנכה על ידי המוסד לביטוח לאומי (נ/5+נ/6), הוא לקח אחריות מלאה למעשיו עוד בשלב החקירה ושיתף פעולה עם הרשויות באופן מלא, כך שחסך זמן שיפוטי יקר.",העונש המתאים
93,SH-16-03-8483-659,לנאשם עבר פלילי נקי.,העונש המתאים
94,SH-16-03-8483-659,"מתסקיר שירות המבחן עולה כי ההליך הפלילי מהווה גורם מרתיע עבורו, הנאשם הפיק לקחים, מודע לחומרת מעשיו ומבין את ההשלכות מהם.",העונש המתאים
95,SH-16-03-8483-659,הנאשם מנהל אורח חיים נורמטיבי.,העונש המתאים
96,SH-16-03-8483-659,הנאשם תרם תרומה משמעותית לחברה במסגרת שירותו הצבאי והוא ממשיך לשרת במסגרת המילואים (נ/7).,העונש המתאים
97,SH-16-03-8483-659,הוא עובד בחברת שליחויות מזה כארבע שנים ומכאן עולה יציבות תעסוקתית.,העונש המתאים
98,SH-16-03-8483-659,הנאשם סיים 12 שנות לימוד ולו תואר הנדסאי בתקשורת אינטראקטיבית ממכללת הדסה (נ/8).,העונש המתאים
99,SH-16-03-8483-659,"הנאשם אמנם לא עבר טיפול במסגרת שירות המבחן וזאת כמפורט בתסקיר, אך למרות זאת, שירות המבחן המליץ לבטל את הרשעתו.",העונש המתאים
100,SH-16-03-8483-659,מזה כשנה לא נפתחו לנאשם תיקים חדשים ונראה כי הוא השתקם בכוחות עצמו ועולה מתסקיר שירות המבחן כי לנאשם יכולת להימנע משימוש בסמים.,העונש המתאים
101,SH-16-03-8483-659,לאחר ששקלתי את הנסיבות לחומרה ולקולא החלטתי להטיל על הנאשם עונש ברף התחתון של המתחם כדלהלן:,העונש המתאים
102,SH-16-03-8483-659,שירות לתועלת הציבור בהיקף של 280 שעות בגן הבוטני האוניברסיטאי.,העונש המתאים
103,SH-16-03-8483-659,"אם יהא צורך לשנות את מקום ההשמה, יבצע שירות המבחן את השינוי, וידווח על כך לבית המשפט.",העונש המתאים
104,SH-16-03-8483-659,"הנאשם מוזהר כי אם לא ישלים את צו השירות לתועלת הציבור, ידון עונשו מחדש.",העונש המתאים
105,SH-16-03-8483-659,6 חודשי מאסר.,העונש המתאים
106,SH-16-03-8483-659,"הנאשם לא ירצה עונש אלא אם יעבור בתוך שנתיים מהיום, על כל עבירת סמים מסוג פשע.",העונש המתאים
107,SH-16-03-8483-659,חודשיים מאסר.,העונש המתאים
108,SH-16-03-8483-659,"הנאשם לא ירצה עונש אלא אם יעבור בתוך שנתיים מהיום, על כל עבירת סמים מסוג עוון.",העונש המתאים
109,SH-16-03-8483-659,"6 חודשי פסילה, הנאשם לא ירצה עונש זה אלא אם יעבור בתוך שנתיים מהיום על כל עבירת סמים.",העונש המתאים
110,SH-16-03-8483-659,"קנס בסך 4,000 ₪ או 40 ימי מאסר תחתיו.",העונש המתאים
111,SH-16-03-8483-659,הקנס ישולם בעשרה תשלומים שווים ורצופים החל מיום 1.1.17.,העונש המתאים
112,SH-16-03-8483-659,לא ישולם תשלום במועדו או במלואו תעמוד יתרת הקנס לפירעון מיידי.,העונש המתאים
113,SH-16-03-8483-659,ניתן צו להשמדת המוצגים.,העונש המתאים
114,SH-16-03-8483-659,5129371המזכירות תשלח את גזר הדין לשירות המבחן.,העונש המתאים
115,SH-16-03-8483-659,54678313זכות ערעור לבית המשפט המחוזי בירושלים תוך 45 יום מהיום.,העונש המתאים
116,SH-16-03-8483-659,"ניתן היום,  א' כסלו תשע""ז, 01 דצמבר 2016, במעמד ב""כ הצדדים והנאשם.",העונש המתאים
117,SH-16-03-8483-659,חנה מרים לומפ 54678313,העונש המתאים
