,verdict,text,part
0,ME-14-08-5000-55,"תפ""ח 5000-08-14 מדינת ישראל נ' מאיר טלה(עציר)",בית המשפט המחוזי בנצרת
1,ME-14-08-5000-55,"בפני כב' סגן הנשיא, השופט – תאופיק כתילי – אב""ד 
        כב' השופט אשר קולה 
        כב' השופט דני צרפתי",בית המשפט המחוזי בנצרת
3,ME-14-08-5000-55,אברהם מאיר טלה (עציר),הנאשם
5,ME-14-08-5000-55,"מטעם המאשימה: עו""ד ויאאם קבלאוי ועו""ד יעל שוחט – פינק",הנאשם
6,ME-14-08-5000-55,"מטעם הנאשם: הובא וע""י ב""כ עו""ד ליאור אשכנזי",הנאשם
7,ME-14-08-5000-55,"חוק העונשין, תשל""ז-1977: סע'  40ג[א], 40ד', 40 ה, 40 ז, 298, 300(א)(3)+, 300 (א)(4), 309(4), 329(א)(1), 345(א)(1), 345(ב)(3), 406(א), 406(ב)",הנאשם
8,ME-14-08-5000-55,"פקודת הסמים המסוכנים [נוסח חדש], תשל""ג-1973: סע'  7(ג)",הנאשם
9,ME-14-08-5000-55,"* בית המשפט גזר על נאשם שהורשע בהריגת קשיש, חבלה בכוונה מחמירה, כניסה למקום מגורים כדי לבצע גניבה והחזקת סם מסוכן לצריכה עצמית - 7 שנות מאסר, שני מאסרים על תנאי ופיצוי למשפחת המנוח בסך של 80,000 ₪.",הנאשם
10,ME-14-08-5000-55,* עונשין – ענישה – מדיניות ענישה: הריגה,הנאשם
11,ME-14-08-5000-55,"הנאשם נכנס לדירתם של זוג קשישים במטרה לגנוב, תקף אותם כשהתנגדו והקשיש נפטר במהלך אשפוזו, לאחר שלקה בדלקת ריאות חריפה.",הנאשם
12,ME-14-08-5000-55,"בגין כך הורשע הנאשם בהריגה, חבלה בכוונה מחמירה, כניסה למקום מגורים כדי לבצע גניבה כן בהחזקת סם מסוכן לצריכה עצמית.",הנאשם
13,ME-14-08-5000-55,בית המשפט המחוזי גזר את הדין ופסק:,הנאשם
14,ME-14-08-5000-55,"אמנם הנאשם הורשע במקבץ עבירות, ואולם עסקינן באירוע אחד נמשך, אשר במהלכו ביצע הנאשם את מקבץ המעשים.",הנאשם
15,ME-14-08-5000-55,קשת הענישה בעבירת ההריגה הינה נרחבת ביותר וקשה להסיק מעניין למשנהו.,הנאשם
16,ME-14-08-5000-55,"בהתחשב בנסיבותיו הספציפיות של מקרה זה, המתחם ההולם בנסיבות הייחודיות שבפנינו נע בין 6 - 10 שנות מאסר וענישה נלוות, ובנוגע להחזקת סם מסוכן לצריכה עצמית, רף הענישה המקסימאלי הוא מאסר מותנה.",הנאשם
17,ME-14-08-5000-55,"בשים לב למכלול השיקולים, הושתו על הנאשם 7 שנות מאסר, שני מאסרים על תנאי ופיצוי למשפחת המנוח בסך של 80,000 ₪.",הנאשם
18,ME-14-08-5000-55,"ביום 14.03.2009, נפטר המנוח ....",	מבוא 
19,ME-14-08-5000-55,"ז""ל, קשיש כבן 76 וחולה במחלת סרטן סופנית, כתוצאה מדלקת ריאות חריפה בה לקה.",	מבוא 
20,ME-14-08-5000-55,"בכתב אישום נטען, כי את מותו מצא המנוח מידי הנאשם, לאחר שארבעה ימים קודם לכן, פרץ האחרון לביתו, תקף ואנס את אשתו הקשישה (להלן: ""המתלוננת""), הטיח בשניים מהלומות וגררם ארצה לכיוון החדר הסמוך.",	מבוא 
21,ME-14-08-5000-55,"בגין מעשים אלה, יוחסו לנאשם עבירות של רצח (סעיף 300(א)(3)+ 309(4) לחוק העונשין, התשל""ז-1977) (להלן: ""החוק""); אינוס (סעיף 345(א)(1)+ 345(ב)(3) לחוק); חבלה בכוונה מחמירה (סעיף 329(א)(1) לחוק); והתפרצות למקום מגורים (סעיף 406(ב) לחוק).",	מבוא 
22,ME-14-08-5000-55,הנאשם לא נלכד בסמוך למעשה.,	מבוא 
23,ME-14-08-5000-55,"כחמש שנים לאחר מכן, הוא עוכב במסגרת חקירה בתיק אלימות בתחנת ירקון.",	מבוא 
24,ME-14-08-5000-55,"בשלב זה, נמצאה התאמה בין טביעות אצבעותיו לט""א שהועתקו מדירת בני הזוג ונמצאה התאמה בין דנ""א שהופק מציפורני המתלוננת, לדנ""א של הנאשם עמו נאבקה.",	מבוא 
25,ME-14-08-5000-55,"כפי שפורט בהרחבה בהכרעת הדין, גרסתו של הנאשם לא נסתרה.",	התשתית העובדתית והמשפטית כפי שנקבעה בהכרעת הדין
26,ME-14-08-5000-55,"לעיקריה, הוא שב מבילוי לילי, לאחר שתיית אלכוהול, כאשר  ביקש לקצר את דרכו דרך אזור הבניינים בהם מתגוררים המתלוננת והמנוח, הבחין בדלת ביתם פתוחה, נכנס פנימה במטרה לגנוב רכוש, אז החלה המתלוננת לצעוק לעברו ובין השניים התנהל מאבק.",	התשתית העובדתית והמשפטית כפי שנקבעה בהכרעת הדין
27,ME-14-08-5000-55,הנאשם חבל במתלוננת וגרם לה לחבלות ולשבר בשורש כף ידה.,	התשתית העובדתית והמשפטית כפי שנקבעה בהכרעת הדין
28,ME-14-08-5000-55,"באשר למות הקשיש, נקבע כי הנאשם הלם פעמיים במנוח ואף גררו ארצה לחדר השינה על מנת להקל על מנוסתו.",	התשתית העובדתית והמשפטית כפי שנקבעה בהכרעת הדין
29,ME-14-08-5000-55,"על גופו של המנוח נמצאו חבלות שטחיות וכאמור, במהלך אשפוזו, לקה בדלקת ריאות חריפה שהביאה למותו.",	התשתית העובדתית והמשפטית כפי שנקבעה בהכרעת הדין
30,ME-14-08-5000-55,"עוד מהבחינה העובדתית נקבע, כי הנאשם הותיר את זוג הקשישים חבולים בדירתם ונמלט מהמקום מבלי לקרוא לעזרה.",	התשתית העובדתית והמשפטית כפי שנקבעה בהכרעת הדין
31,ME-14-08-5000-55,"גרסתו של הנאשם לפיה כלל לא ידע, כי אירוע התקיפה התפתח לכדי מותו של המנוח לא נשללה, כאשר בוודאי כי בתקופה מיום האירוע ועד למעצרו, לא ידע כי הוא מואשם באונס, שכן גם החוקרים עצמם, התוודעו לנתון זה רק בחלוף שנים ממועד האירוע.",	התשתית העובדתית והמשפטית כפי שנקבעה בהכרעת הדין
32,ME-14-08-5000-55,"בכל הנוגע לסעיף האישום באונס, לא שוכנענו, בלא שייוותר בלבנו ספק סביר, כי עבירות המין אכן בוצעו במתלוננת ועל כן בחרנו לזכות את הנאשם מחמת הספק מאישום זה.",	התשתית העובדתית והמשפטית כפי שנקבעה בהכרעת הדין
33,ME-14-08-5000-55,"באשר לעבירת ההריגה נקבע, כי חרף מיקומו של מקרה זה בקרבה לגבול במישור הקשר הסיבתי המשפטי ובמישור המודעות, עדיין, מותו של קשיש בבית החולים כתוצאה מהידבקות בחיידק זיהומי אינו כזה אשר ניתן לכנותו תוצאה קיצונית וחריגה וכי מדובר בתוצאה הנכללת בהלכת הצפיות.",	התשתית העובדתית והמשפטית כפי שנקבעה בהכרעת הדין
34,ME-14-08-5000-55,"באשר ליסוד הנפשי, נקבע כי  יחסו החפצי של הנאשם כלפי המעשה אינו יחס אדיש מובהק, וניתן להגדירו כפזיזות מסוג ""קלות דעת"", יחס חפצי שעפ""י הפסיקה, אינו מאפשר הרשעה בעבירת הרצח בהתאם לסעיף 300 (א)(4) לחוק העונשין.",	התשתית העובדתית והמשפטית כפי שנקבעה בהכרעת הדין
35,ME-14-08-5000-55,"סופו של יום, זיכינו את הנאשם מעבירת הרצח, עוד הוא זוכה, כאמור, מעבירת האינוס, ומעבירת ההתפרצות.",	התשתית העובדתית והמשפטית כפי שנקבעה בהכרעת הדין
36,ME-14-08-5000-55,חלף זאת הנאשם הורשע בעבירות הריגה – לפי סעיף 298 לחוק; חבלה בכוונה מחמירה - לפי סעיף 329(א)(1) לחוק; כניסה למקום מגורים כדי לבצע גניבה – לפי סעיף 406(א) לחוק; ועל פי אישום נוסף שיוחס לו גם בהחזקת סם מסוכן לצריכה עצמית – לפי סעיף 7(ג) לפקודת הסמים המסוכנים.,	התשתית העובדתית והמשפטית כפי שנקבעה בהכרעת הדין
37,ME-14-08-5000-55,המאשימה עמדה בטיעוניה על הערך החברתי המוגן.,	טיעוני המאשימה
38,ME-14-08-5000-55,"נטילת חיי אדם, גם אם ביחס חפצי של ""קלות דעת"", מחייבת תגובה עונשית הולמת, בפרט בנסיבות בהן לעבירת ההריגה נלוותה עבירת אלימות נוספת כלפי אדם אחר.",	טיעוני המאשימה
39,ME-14-08-5000-55,המאשימה הגדירה מקרה זה כמזעזע וחריג בחומרתו תוך תיאור שגרת יומם של בני משפחת .,	טיעוני המאשימה
40,ME-14-08-5000-55,...,	טיעוני המאשימה
41,ME-14-08-5000-55,"שסעדו וטיפלו באב החולה במסירות, שגרה אשר הופרה באבחת רגע, עת פרץ הנאשם לביתם, והתקיפם באכזריות על לא עוול בכפם.",	טיעוני המאשימה
42,ME-14-08-5000-55,"לגופם של האישומים השונים טענו ב""כ המאשימה, כי במקרה זה, בהתחשב בקורבן הקשיש והחולה, טווח הענישה נע בין 20 ל- 28 שנות מאסר.",	טיעוני המאשימה
43,ME-14-08-5000-55,כאשר בכל הנוגע לאישום בהחזקת סם מסוכן לצריכה עצמית טווח הענישה נע בין מאסר על תנאי לבין חודשי מאסר בודדים.,	טיעוני המאשימה
44,ME-14-08-5000-55,"באשר לעונש המתאים, טענה המאשימה, כי יש לגזור את עונשו של הנאשם בחלקו העליון של מתחם זה תוך מתן דגש לאינטרס של הרתעת הרבים, והצבת תמרור בכל הנוגע לתקיפת קשישים שהם אוכלוסייה מוחלשת וחסרת ישע.",	טיעוני המאשימה
45,ME-14-08-5000-55,"עוד צוין כפרמטר נוסף למסקנה זו , העובדה כי הנאשם, משך חמש שנים תמימות, המשיך בחייו והילך בחופשיות וללא מורא, כאשר גם לאחר שנתפס, הכחיש את המיוחס לו.",	טיעוני המאשימה
46,ME-14-08-5000-55,"עוד עותרת המאשימה לעונשים נלווים: חיוב הנאשם בפיצוי המקסימאלי הנקוב בחוק למשפחת המנוח ולנפגעת העבירה,  וכן הטלת עונש מאסר מותנה ממושך, וקנס.",	טיעוני המאשימה
47,ME-14-08-5000-55,"ב""כ הנאשם עמד בראשית טיעוניו על הפער המשמעותי שבין העבירות אשר יוחסו למרשו בראשית ההליך, אל מול התמונה המצטיירת כפי הכרעת הדין, תוך הדגשת הנתונים העובדתיים, אשר לטעמיו, מובילים להקלה בעונשו של הנאשם: צוין כי הנאשם ביצע את המיוחס לו בהיותו כבן 21, במהלך שירותו הסדיר; מדובר באירוע ספונטאני שארך דקות בודדות; הנאשם לא הצטייד בכלי פריצה או בכלי נשק; החבלות אותן חבל במנוח, היו שטחיות ולא הן אלה אשר הביאו למותו; התווית העבריינית אשר הוצמדה לו, שעה שהואשם בתחילה באונס קשישה, הביאה את הנאשם להתמודדות קשה ולסבל בתקופת מעצרו.",טיעוני ההגנה
48,ME-14-08-5000-55,עוד נטען כי גרסתו של הנאשם לא נמצאה בשום שלב  מופרכת או משוללת יסוד.,טיעוני ההגנה
49,ME-14-08-5000-55,"כבר בראשית ההליך הודה הנאשם בעבירות בהן הורשע וכפר בעבירות החמורות, מהן, בסופו של יום, זוכה.",טיעוני ההגנה
50,ME-14-08-5000-55,"הנאשם נטל אחריות מלאה על מעשיו, הביע חרטה כנה.",טיעוני ההגנה
51,ME-14-08-5000-55,"במהלך השנים שמיום האירוע ועד ליום מעצרו, בחר הנאשם לשנות את דרכיו, חזר בתשובה, התגורר בישיבה בה למד תורה.",טיעוני ההגנה
52,ME-14-08-5000-55,במהלך כל אותה תקופה הנאשם לא הסתבך בפלילים ואף בלט לטובה בקרב תלמידי הישיבה בה למד.,טיעוני ההגנה
53,ME-14-08-5000-55,"עוד מוסיף וטוען הסנגור (ובכך מצטרף לטענת המאשימה) כי נוכח  הנסיבות יש לראות את האירוע כאירוע כולל, ולקבוע מתחם אחד לאירוע מבלי ליצור ניתוק מלאכותי ברצף ההתרחשות.",טיעוני ההגנה
54,ME-14-08-5000-55,"לדידו, מתחם הענישה אליו הפנתה המאשימה הינו דמיוני ומשולל אחיזה במציאות.",טיעוני ההגנה
55,ME-14-08-5000-55,"הסנגור הפנה לתזכיר חוק העונשין (תיקון)(עבירות המתה ורשלנות), התשע""ב-2012, בו הוצע לקבוע עבירה של המתה בקלות דעת, שהעונש בצדה יעמוד על תשע שנות מאסר.",טיעוני ההגנה
56,ME-14-08-5000-55,"נטען, כי ראוי להטיל על הנאשם עונש הנמוך מרף הענישה המרבי שהומלץ בתזכיר החוק.",טיעוני ההגנה
57,ME-14-08-5000-55,"לאור האמור ולאחר הפנייה לפסיקה רלוונטית, סבור הסנגור כי מתחם הענישה בנסיבותיו של מקרה זה נע בין 7-3 שנות מאסר.",טיעוני ההגנה
58,ME-14-08-5000-55,"עוד לדידו, מעשיו של הנאשם, חרף הסלידה מהם, בוודאי שאינם יכולים להיות מוגדרים ברף העליון של המתחם ועל כן יש לגזור את עונשו ברף הנמוך.",טיעוני ההגנה
59,ME-14-08-5000-55,"לסיום, תמה הסנגור על בקשת המאשימה להשית על הנאשם פיצוי מקסימאלי, בנסיבות בהן זוכה משתי העבירות המרכזיות מושא כתב האישום.",טיעוני ההגנה
60,ME-14-08-5000-55,"לדבריו, בהתייחס אל צבר האירועים כאל אירוע אחד בכל הנוגע לטווח הענישה, בוודאי שאין מקום להטלת פיצוי כפול: הן עבור עזבון המנוח והן עבור המתלוננת כנפגעת עבירה.",טיעוני ההגנה
61,ME-14-08-5000-55,"כן צוין כי הנאשם, בן למשפחה ממוצא אתיופי אשר פרנסתה בדוחק.",טיעוני ההגנה
62,ME-14-08-5000-55,"אבי המשפחה, אינו בקו הבריאות כאשר מובן כי הפיצוי יוטל למעשה, על שכמם.",טיעוני ההגנה
63,ME-14-08-5000-55,"הסנגור הגיש כראיות לעונש, מכתב המלצה מראש הישיבה בה למד הנאשם טרם מעצרו, אשר העיד  על עדינות הנפש, מידת החסד, ההתמדה ושקדנות הנאשם; כן הוגשו ראיות לעניין מצבה הכלכלי הדחוק של משפחת הנאשם ומסמכים רפואיים המעידים על מצבו הרפואי של אביו.",ראיות נוספות לעונש
64,ME-14-08-5000-55,"הנאשם אמר בפתח דבריו שהוא מתבייש במעמד בו הוא ניצב, הביע חרטה על מעשיו והודה כי עשה מעשה שלא יעשה.",דברי הנאשם
65,ME-14-08-5000-55,"הנאשם תיאר כי במשך כל התקופה עד ליום מעצרו, לא ידע כי המנוח נפטר.",דברי הנאשם
66,ME-14-08-5000-55,"הנאשם ביקש לשלם על חטאו אולם הדגיש כי בקשתו היא לעונש שפוי ומידתי, אשר לאחריו, יוכל להרים את ראשו.",דברי הנאשם
67,ME-14-08-5000-55,"עוד לעניין הפיצוי תיאר כי ישמח לשלם לאלמנה פיצוי, אולם בנסיבות חייו, מבקש כי לא יוטל סכום גבוה אשר ימוטט עוד את משפחתו והוריו אשר גם כך, כורעים המה תחת הנטל.",דברי הנאשם
68,ME-14-08-5000-55,"עוד אפנה לע""א 9396/07 מיקל נ' מדינת ישראל  [פורסם בנבו] (4.6.2009):",מתחם העונש ההולם
69,ME-14-08-5000-55,.,מתחם העונש ההולם
71,ME-14-08-5000-55,"אם כך אפוא, לפנינו, ערך חברתי נעלה, של קדושת וערך חיי האדם, ואין ספק שהפגיעה שפגע בו הנאשם פגיעה חמורה היא, כאשר הלב נחמץ שבעתיים כאשר מושא הפגיעה הוא קשיש חלוש, חולה במחלה סופנית, אשר ביקש, לסייע לרעייתו המותקפת, עת הנאשם פרץ לביתם לאור היום, הפר את שלוות יומם והביא לגדיעת פתיל חייו.",מתחם העונש ההולם
72,ME-14-08-5000-55,"כפי שעלה אף מטיעוני הצדדים לעונש, אמנם הנאשם הורשע במקבץ עבירות, ואולם, מעובדות כתב האישום, עולה בבירור, כי עסקינן באירוע אחד נמשך, אשר במהלכו ביצע הנאשם את מקבץ המעשים.",מדיניות הענישה הנהוגה
73,ME-14-08-5000-55,"בנסיבות אלה, יש לקבל את עמדת הצדדים לפיה עסקינן באירוע אחד בזיקה להוראת סעיף 40ג[א] לחוק העונשין, ולהוראות הפסיקה בעניין זה.",מדיניות הענישה הנהוגה
74,ME-14-08-5000-55,"עיון בפסיקה מגלה כי המתחם לו עותרת המאשימה בטיעוניה, אין לו כל עיגון משפטי ולא לחינם, זו לא תמכה עמדתה בהפניה לפסיקה ענפה.",מדיניות הענישה הנהוגה
75,ME-14-08-5000-55,"מן הראוי לזכור כי בקביעת העונש, אין אנו אמורים ליתן פורקן לרגשות של נקמה או של רחמים.",מדיניות הענישה הנהוגה
76,ME-14-08-5000-55,"לעניין זה יפים דברי הרמב""ם על תהליך גזירת העונש, רציונל שהודגם היטב אף בתיקון 113 לחוק, שהוא המתווה למלאכת גזירת העונש.",מדיניות הענישה הנהוגה
77,ME-14-08-5000-55,"בכל הנוגע לעבירת ההריגה, בנסיבות בהן מותו של המנוח היה מתפתח, ואינו נמתח בקשר ישיר ומידי למעשיו של הנאשם, נמצא כי בתי המשפט גזרו שנות מאסר אחדות במקרים אלה:",מדיניות הענישה הנהוגה
78,ME-14-08-5000-55,"כך למשל בעפ 7159/98 מדינת ישראל נ' פלוני, פ""ד נג (2) 632 (1999)",מדיניות הענישה הנהוגה
79,ME-14-08-5000-55,"נדון עניינם של מערערים אשר הורשעו בעבירת הריגה לאחר שנכנסו לבית קורבנם, אדם מבוגר וחולה, מצוידים בכלי ברזל ובמקלות, תקפו אותו פיזית והמשיכו להכותו גם לאחר שנפל.",מדיניות הענישה הנהוגה
80,ME-14-08-5000-55,המנוח נפטר לבסוף מכישלון לב.,מדיניות הענישה הנהוגה
81,ME-14-08-5000-55,נקבע כי קיים קשר סיבתי בין מעשי הנאשמים למותו של המנוח ועונשם נגזר לתקופה של 24 חודשי מאסר.,מדיניות הענישה הנהוגה
82,ME-14-08-5000-55,"בעפ 3585/13 מדינת ישראל נ' רועי הררי [פורסם בנבו] (26/04/15) נדון מקרה בו המנוח יזם את האלימות, בתגובה, דקר אותו הנאשם בבטנו.",מדיניות הענישה הנהוגה
83,ME-14-08-5000-55,בית המשפט המחוזי גזר את דינו לארבע שנות מאסר.,מדיניות הענישה הנהוגה
84,ME-14-08-5000-55,"בית המשפט העליון החמיר בעונשו של הנאשם וגזר עליו ארבע וחצי שנות מאסר, תוך ציון העובדה כי המנוח מצא מותו מזיהום שנוצר בגופו בעקבות הדקירה, נסיבה שיש בה כדי להקל במידת מה בעונש.",מדיניות הענישה הנהוגה
85,ME-14-08-5000-55,"כך גם, בנסיבות בהם התוקפים לא כיוונו מעשיהם מראש למטרה של קטילת חיים, והורשעו בהריגה בנסיבות של ""קלות דעת"", ניתן למצוא טווח ענישה דומה:",מדיניות הענישה הנהוגה
86,ME-14-08-5000-55,"יוצא אפוא כי אפילו מעשה ההריגה בוצע בכלי נשק קטלני, הפסיקה הגדירה מקרים בהן נוצר ריחוק מסוים בין אירוע התקיפה לאירוע המוות, כנסיבה מקילה לעניין העונש.",מדיניות הענישה הנהוגה
87,ME-14-08-5000-55,כן נמצא להקל באירועי הריגה בהן הייסוד הנפשי שנלווה להתנהגות הנאשם עמד ברף הנמוך ביותר של המחשבה הפלילית - קלות דעת.,מדיניות הענישה הנהוגה
88,ME-14-08-5000-55,"אכן במקרים אלו לא הורשעו הנאשמים בעבירה של ""חבלה בכוונה מחמירה"" אלא בעבירה קלה יותר של ""חבלה חמורה בנסיבות מחמירות"" אולם, בשני המקרים הללו, נוספו עבירות נלוות.",מדיניות הענישה הנהוגה
89,ME-14-08-5000-55,"עוד בנוסף, במקרים שם, ההמתה התרחשה בעקבות שימוש בנשק חם או קר ובנסיבות חמורות יותר מענייננו אנו.",מדיניות הענישה הנהוגה
90,ME-14-08-5000-55,"סיכומו של דבר, קשת הענישה בעבירת ההריגה הינה נרחבת ביותר וקשה להסיק מעניין למשנהו.",	המתחם ההולם – סיכום
91,ME-14-08-5000-55,מן העבר האחר: חלקו היחסי של הנאשם בביצוע העבירה הוא אבסולוטי; הקורבנות הינם אנשים קשישים ותמימים ואין להכביר מילים בנזק שנגרם בפועל מביצוע העבירות והשבר הנוראי שנגרם לחיי המשפחה התמימה.,	המתחם ההולם – סיכום
92,ME-14-08-5000-55,"מעשי הנאשם הביאו למותו של האב והבעל האהוב, בו טיפלו בנות המשפחה בהתמדה ובמסירות, עוד בנוסף, הנאשם הורשע בעבירות נוספות של עבירה של חבלה בכוונה מחמירה וכניסה למקום מגורים כדי לבצע גניבה.",	המתחם ההולם – סיכום
93,ME-14-08-5000-55,"מכל המכלול המובא לעיל  אנו בדעה, כי המתחם ההולם בנסיבות הייחודיות שבפנינו נע בין 6 - 10 שנות מאסר וענישה נלוות.",	המתחם ההולם – סיכום
94,ME-14-08-5000-55,"בכל הנוגע לסעיף האישום הנוסף בו הורשע הנאשם - החזקת סם מסוכן לצריכה עצמית, סבורני, כי בהעדר עבר פלילי בתחום עבירות בסמים, הרי שרף הענישה המקסימאלי הוא מאסר מותנה.",	המתחם ההולם – סיכום
95,ME-14-08-5000-55,"נוכח הנסיבות שהובאו בפני, שאינן כוללת כל נסיבות מיוחדות, כפי הוראת סעיפים 40ד' ו- 40 ה' לחוק, אין מקום לסטות, במקרה זה ממתחם העונש ההולם לחומרא או לקולא, שכן, לא נמצאו שיקולי שיקום יוצאי דופן מחד, ומאידך אף לא שיקולי מסוכנות חריגה.",סטייה ממתחם העונש הראוי
96,ME-14-08-5000-55,"על כן, דינו של הנאשם ייגזר בתוך מתחם זה.",סטייה ממתחם העונש הראוי
97,ME-14-08-5000-55,"עוד ראיתי לציין כי במהלך השנים ממועד האירוע ועד למועד מעצרו, חי הנאשם חיים נורמטיביים וניכר כי הוא מתרחק מדרך החטא.",נסיבות אשר אינן קשורות בביצוע העבירה 
98,ME-14-08-5000-55,"הנאשם עזב את הסביבה השולית עמה התרועע, עבר לישיבה בירושלים, חזר בתשובה כאשר ראש המוסד בו למד העיד על שקידה בלימודים, מידת חסד ודרך ארץ.",נסיבות אשר אינן קשורות בביצוע העבירה 
99,ME-14-08-5000-55,"לחובתו של הנאשם התחשבנו בעובדת הימלטותו מן הדין, עד למועד מעצרו באקראי (אם כי, אזכיר בשנית, גרסת הנאשם לפיה לא ידע כיצד התפתח האירוע לא נסתרה).",נסיבות אשר אינן קשורות בביצוע העבירה 
100,ME-14-08-5000-55,"את עובדת ניהול ההליך, בנסיבות בהן זוכה לבסוף הנאשם משני האישומים החמורים המיוחסים לו, בוודאי שאין לזקוף לחובתו.",נסיבות אשר אינן קשורות בביצוע העבירה 
101,ME-14-08-5000-55,הנאשם הודה מלכתחילה בעיקרי העובדות בהן הורשע ומשכך ניהול ההליך מבחינתו היה הכרחי.,נסיבות אשר אינן קשורות בביצוע העבירה 
102,ME-14-08-5000-55,"עוד יש להתחשב במערך השיקולים בעובדה כי במשך תקופה ארוכה, הוצמדה לנאשם תווית של רוצח ואונס קשישה, עובדות שלבסוף זוכה מהן הנאשם.",נסיבות אשר אינן קשורות בביצוע העבירה 
103,ME-14-08-5000-55,"עוד אבקש להפנות להוראות סעיף 40 ז' לחוק שעניינה החמרה בענישה, בגבולות מתחם הענישה ההולם, בגין שיקולים של הרתעת הרבים:",נסיבות אשר אינן קשורות בביצוע העבירה 
104,ME-14-08-5000-55,"בעניין שבפנינו, מדובר, סופו של יום, בתקיפת קשישים, אף כי מלכתחילה, לא זו הייתה כוונת הנאשם.",נסיבות אשר אינן קשורות בביצוע העבירה 
105,ME-14-08-5000-55,"משכך, ומשיקולי הרתעת הרבים, ראיתי להחמיר קמעא בעונשו של הנאשם ולהעמידו קרוב לרף התחתון של מתחם הענישה אותו קבעתי.",נסיבות אשר אינן קשורות בביצוע העבירה 
106,ME-14-08-5000-55,"עוד סבורני כי יש להשית על הנאשם עונש של מאסר מותנה, כפי שיפורט בסיכומו של גזר דין זה, וכן פיצוי למשפחת המנוח.",נסיבות אשר אינן קשורות בביצוע העבירה 
107,ME-14-08-5000-55,לעניין זה אעיר כי לא מצאתי לפסוק פיצוי מקסימאלי כבקשת המאשימה.,נסיבות אשר אינן קשורות בביצוע העבירה 
108,ME-14-08-5000-55,"פיצוי נפגעי העבירה במסגרת גזר דין פלילי, בוודאי שאינו משקף את הנזק הממשי שנגרם למשפחת הקורבן, אין בו משום ארכה ומזור לפצעיה, אלא מחויבות שמשמעותה ערכית.",נסיבות אשר אינן קשורות בביצוע העבירה 
109,ME-14-08-5000-55,"בנסיבות שפורטו, מתוך העדפה כי מלוא הסכום יועבר לרווחת משפחת המנוח, לא ראיתי לפסוק קנס.",נסיבות אשר אינן קשורות בביצוע העבירה 
110,ME-14-08-5000-55,"סופו של יום, נוכח כל האמור לעיל, ובגדר מתחם העונש ההולם, אשר ראיתי לקבוע לעיל, אציע לחבריי להשית על הנאשם את העונשים הבאים:",סוף דבר
111,ME-14-08-5000-55,עונש מאסר לתקופה של שבע שנים בניכוי תקופת מעצרו מיום 23.07.14.,סוף דבר
112,ME-14-08-5000-55,"שנתיים מאסר על תנאי, והתנאי הוא שלא יעבור בתוך שלוש שנים ממועד שחרורו עבירת אלימות מסוג פשע, עליה יורשע.",סוף דבר
113,ME-14-08-5000-55,3 חודשי מאסר על תנאי לבל יעבור הנאשם במשך שנתיים מיום שחרורו מהמאסר כל עבירה לפי פקודת הסמים.,סוף דבר
114,ME-14-08-5000-55,"פיצוי למשפחת המנוח בסך של 80,000 ₪.",סוף דבר
115,ME-14-08-5000-55,"הפיצוי ישולם ב-30 תשלומים חודשיים שווים ורצופים, אשר ישולמו מיום 01.01.2016 ואילך.",סוף דבר
116,ME-14-08-5000-55,"אם לא ישולם סכום כלשהו במועדו, יעמוד הסכום כולו לפירעון מידי, ויתרתו תישא הפרשי הצמדה וריבית מהיום ועד ליום התשלום המלא בפועל.",סוף דבר
117,ME-14-08-5000-55,זכות ערעור לבית המשפט העליון בתוך 45 יום מהיום.,"דני צרפתי, שופט"
118,ME-14-08-5000-55,"54678313ניתן והודע היום כ' כסלו תשע""ו, 02/12/2015 במעמד הנוכחים.","דני צרפתי, שופט"
119,ME-14-08-5000-55,"הנשיא, השופט תאופיק כתילי  [אב""ד]","דני צרפתי, שופט"
120,ME-14-08-5000-55,54678313הוקלד על ידי יבגניה דורין-מלמוד,"ד' צרפתי, שופט"
