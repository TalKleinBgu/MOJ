,verdict,text,part
0,ME-19-10-25859-298,אהרון קיי מרזוקי (עצור/אסיר בפיקוח),נגד
1,ME-19-10-25859-298,"פקודת הסמים המסוכנים [נוסח חדש], תשל""ג-1973: סע'  13, 19א, 36א(א)",הנאשמים
2,ME-19-10-25859-298,"חוק העונשין, תשל""ז-1977: סע'  40ד, 40ד(4), 244",הנאשמים
3,ME-19-10-25859-298,"חוק שחרור על-תנאי ממאסר, תשס""א-2001",הנאשמים
4,ME-19-10-25859-298,"הנאשם הורשע על פי הודאתו במסגרת הסדר טיעון בעובדות כתב האישום המתוקן, בעבירה של יבוא סם מסוכן, עבירה לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג-1973 (להלן: ""הפקודה""), ובעבירה של שיבוש מהלכי משפט, עבירה לפי סעיף 244 לחוק העונשין, התשל""ז-1977 (להלן: ""החוק"").",גזר דין
5,ME-19-10-25859-298,"בהתאם לעובדות כתב האישום המתוקן, סורינטה פאטום הוא עובד זר מתאילנד, אשר עובר לחודש אוגוסט 2019 עבד במשק חקלאי במושב בית יצחק.",גזר דין
6,ME-19-10-25859-298,"במהלך חודש אוגוסט 2019, במועד שאינו ידוע למאשימה במדויק, פגש הנאשם את פאטום במושב בית יצחק.",גזר דין
7,ME-19-10-25859-298,"הנאשם התעניין מתי אמור פאטום להגיע לביקור בתאילנד, ולאחר שפאטום עדכן אותו כי ביקורו מתוכנן למהלך חודש ספטמבר, הציע הנאשם לפאטום, מטעמו של אחר, שזהותו אינה ידועה למאשימה (להלן: ""האחר""), לייבא סם מסוכן מתאילנד תמורת תשלום כספי.",גזר דין
8,ME-19-10-25859-298,"פאטום הסכים להצעת הנאשם, וביום 5.9.19 טס פאטום לתאילנד.",גזר דין
9,ME-19-10-25859-298,"במהלך שהותו בתאילנד עמד הנאשם בקשר עם פאטום, ועדכן את פאטום כי הוא עתיד לקבל שיחת טלפון, מטעם האחר, שבה ייאמר לו לאן עליו להגיע.",גזר דין
10,ME-19-10-25859-298,"ביום 11.9.19 או בסמוך לכך, התקשר לפאטום האחר, והנחה אותו להגיע לכתובת בתאילנד.",גזר דין
11,ME-19-10-25859-298,"משהגיע לשם פאטום, נמסרה לידיו מזוודה המכילה בתוכה סם מסוכן מסוג מתאמפטאמין במשקל של 2.975 ק""ג (להלן: ""הסם המסוכן"").",גזר דין
12,ME-19-10-25859-298,"לבקשת הנאשם, עדכן פאטום את הנאשם כי המזוודה עם הסם המסוכן ברשותו.",גזר דין
13,ME-19-10-25859-298,"בנוסף, סיכם הנאשם עם פאטום כי יפגוש אותו בשדה התעופה בישראל, שם ייקח ממנו הנאשם את המזוודה עם הסם המסוכן, על מנת להעבירה לאחר.",גזר דין
14,ME-19-10-25859-298,"בתאריך 12.9.19, בשעות הלילה המאוחרות, נחת פאטום בישראל כשברשותו המזוודה ובה הסם המסוכן.",גזר דין
15,ME-19-10-25859-298,"במהלך ביקורת במכס בשדה התעופה בן גוריון, התגלה ברשות פאטום הסם המסוכן והוא נעצר והועבר לחקירת משטרת ישראל.",גזר דין
16,ME-19-10-25859-298,"במהלך חקירת פאטום במשטרה, הוזמן הנאשם לשמש כמתורגמן לשפה התאית.",גזר דין
17,ME-19-10-25859-298,"למרות מעורבותו בביצוע העבירה, לא סיפר הנאשם לצוות החקירה אודות היכרותו עם פאטום, ושימש כמתורגמן בשתי חקירות של פאטום ובמהלך שני דיוני הארכת מעצר לפאטום.",גזר דין
18,ME-19-10-25859-298,"בנוסף, בשל תפקידו כמתורגמן, נחשף הנאשם לתוכן שהופק ממכשיר הטלפון הנייד של פאטום, שכלל בין היתר הודעה שיש בה כדי להפליל את הנאשם במעורבות בביצוע העבירה.",גזר דין
19,ME-19-10-25859-298,"רק לאחר שהתעורר חשדם של חוקרי המשטרה בדבר מעורבותו של הנאשם בביצוע העבירות, הפסיקו החוקרים את ההתקשרות עם הנאשם כמתרגם בתיק החקירה של פאטום.",גזר דין
20,ME-19-10-25859-298,"במעשיו האמורים ייבא הנאשם לישראל, בצוותא חדא עם פאטום, 2.975 ק""ג סם מסוכן מסוג מתאמפטאמין, ועשה מעשה בכוונה למנוע או להכשיל חקירה פלילית.",גזר דין
21,ME-19-10-25859-298,"לצד כתב האישום המתוקן הגישה המאשימה בקשה לחילוט, שבה ביקשה לקבוע כי הנאשם הוא סוחר סמים, ולהורות על חילוטו של רכוש חב חילוט, וזאת בהתאם לסמכותו של בית המשפט לפי סעיף 36א(א) לפקודה.",גזר דין
22,ME-19-10-25859-298,כן ביקשה המאשימה לצוות כי הרכוש יחולט לטובת קרן חילוט סמים שכן הוא שימש כאמצעי לביצוע העבירה ועל מנת לאפשר את ביצוע העבירה.,גזר דין
23,ME-19-10-25859-298,"הרכוש שלגביו התבקש החילוט הוא סכום בסך 2,520 ₪.",גזר דין
24,ME-19-10-25859-298,הוגש תסקיר שירות המבחן למבוגרים מיום 27.1.21.,גזר דין
25,ME-19-10-25859-298,"התסקיר סוקר את קורותיו של הנאשם, כבן 42, יליד קנדה, נשוי בשנית ואב לילדה בת 4.",גזר דין
26,ME-19-10-25859-298,"הנאשם התגורר רוב שנות ילדותו בבנגקוק, כבן לאב יהודי ואם ילידת תאילנד, ובהיותו בן 18 עלה ארצה בגפו, למד עברית באולפן והתגייס לשירות צבאי כחייל בודד.",גזר דין
27,ME-19-10-25859-298,"הנאשם שירת שירות צבאי מלא כלוחם, והתנהגותו הוערכה כטובה מאוד.",גזר דין
28,ME-19-10-25859-298,בתום שירותו הצבאי עבד בעבודות מזדמנות לצד עבודה כמתורגמן לשפה התאית בחברות שונות.,גזר דין
29,ME-19-10-25859-298,"בהתאם למסמכים רפואיים שהציג, עולה כי בשנת 2004 אובחן הנאשם כסובל מטרשת נפוצה.",גזר דין
30,ME-19-10-25859-298,בינואר 2005 נמצאה עדות לפגיעה בגזע המוח עם הפרעה בתנועות העיניים.,גזר דין
31,ME-19-10-25859-298,במהלך השנים חלה התדרדרות פרוגרסיבית במצבו.,גזר דין
32,ME-19-10-25859-298,בשנת 2010 דיווח הנאשם על הפרעות בתחושה בפלג גופו השמאלי ותלונות נוספות.,גזר דין
33,ME-19-10-25859-298,"בשנת 2014 תואר בין היתר שימוש במקל הליכה, וביוני 2018 מתואר המשך התדרדרות וניכרה הזדקקותו לכיסא גלגלים ברוב שעות היום.",גזר דין
34,ME-19-10-25859-298,"בביקורו אצל הרופא בסוף 2018 מתואר כי הוא זקוק לעזרה בהלבשה, רחצה ואכילה.",גזר דין
35,ME-19-10-25859-298,"ממסמכים שהוצגו מטעם המוסד לביטוח לאומי עולה כי נקבעו לנאשם אחוזי נכות משנת 2014, בדרגות שונות, ובתאריך 1.7.17 נקבעה לו נכות רפואית משוקללת בסך 80% לצמיתות.",גזר דין
36,ME-19-10-25859-298,"אושרה לו זכאות לקצבת נכות כללית, מיום 1.1.21 ועד 31.12.21, בגין 80% נכות רפואית ו-100% דרגת אי כושר.",גזר דין
37,ME-19-10-25859-298,"הנאשם הציג רישיון לשימוש בקנאביס רפואי, ומסר כי מזה כשלוש שנים שהוא צורך קנאביס רפואי מאושר לצורך הקלה על תסמיני מחלתו, על בסיס יומיומי.",גזר דין
38,ME-19-10-25859-298,לנאשם אין עבר פלילי.,גזר דין
39,ME-19-10-25859-298,"שירות המבחן התרשם מאדם אשר לאורך חייו ועד למעצרו ניהל אורח חיים יציב, מתפקד ונעדר מעורבות שולית.",גזר דין
40,ME-19-10-25859-298,ההתרשמות הייתה כי בחירותיו השוליות העולות מכתב האישום המתוקן אינן מאפיינות את התנהלותו בדרך כלל.,גזר דין
41,ME-19-10-25859-298,"צוין כי שירות המבחן ניסה לבחון עם הנאשם את הפער בין אורח חייו התקין לבין בחירותיו שקדמו לביצוע העבירות, עמדותיו ועולמו הרגשי.",גזר דין
42,ME-19-10-25859-298,"ואולם, הנאשם גילה נוקשות חשיבתית, חזר והדגיש את תפקודו התקין וחסם בחינה מעמיקה יותר על אודות הפער המתואר, תוך שהיה מרוכז במצוקתו כיום ובמחירים האישיים שהוא ומשפחתו משלמים.",גזר דין
43,ME-19-10-25859-298,"צוין כי שירות המבחן ער למצבו הרפואי המורכב של הנאשם, כמו גם לכך שזוהי מעורבותו הראשונה בפלילים, שעליה הוא מביע חרטה וצער.",גזר דין
44,ME-19-10-25859-298,"ואולם, לנוכח המתואר, ולנוכח חומרת העבירות, כאשר הנאשם התקשה לשתף באופן פתוח ואותנטי אודות קשייו והתנהלותו הבעייתית, גילה עמדה קורבנית והיה מרוכז בהשלכות ההליכים הפליליים עליו ועל משפחתו, העריך שירות המבחן את יכולתו להיתרם משיח טיפולי ומהליך שיקומי כנמוכה, ולכן לא נוצר פתח להמלצה שיקומית בעניינו.",גזר דין
45,ME-19-10-25859-298,"שירות המבחן המליץ על ענישה קונקרטית כעבודות שירות, שתשקף את חומרת מעשיו ותפחית את הסיכון להישנות עבירות פליליות.",גזר דין
46,ME-19-10-25859-298,חוות דעת רפואית מטעם המאשימה,ראיות לעונש
47,ME-19-10-25859-298,"ב""כ המאשימה הגיש חוות דעת מומחה מטעם המאשימה, שנערכה בידי פרופ' עדי וקנין-דמבינסקי, מומחית בנוירולוגיה בבית החולים ""הדסה"" בירושלים.",ראיות לעונש
48,ME-19-10-25859-298,המומחית התבקשה לחוות את דעתה בעניין דרגת התפקוד של הנאשם וכן מידת העזרה הרפואית שיזדקק לה בעת שהייתו במאסר.,ראיות לעונש
49,ME-19-10-25859-298,המומחית העריכה כי הנאשם מסוגל לתפקד במידה רבה יותר מזו שהציג בבדיקתו בחודש יוני 2021.,ראיות לעונש
50,ME-19-10-25859-298,"לעניין חומרת מחלת הטרשת, צוין כי הנאשם הציג מצב של דרגה תפקודית חמורה מאוד וריתוק מלא לכיסא גלגלים עם חוסר תזוזת ידיים ורגליים ואי שליטה מלאה בסוגרים.",ראיות לעונש
51,ME-19-10-25859-298,"EDSS מעל 8, קרי, דרגה תפקודית של תחלואה קשה מאוד (הדירוג הוא בין 10-0).",ראיות לעונש
52,ME-19-10-25859-298,בבדיקה נמצא כי ישנם מספר מאפיינים המעידים על כך שמידת הנכות שאותה הציג הנאשם – למצער בחלקה אינה אותנטית.,ראיות לעונש
53,ME-19-10-25859-298,כן צוין כי סימנים אחרים קשה היה לבדוק בשל חוסר שיתוף פעולה מצדו של הנאשם.,ראיות לעונש
54,ME-19-10-25859-298,את מידת חוסר ההתאמה בין הבדיקה הנוירולוגית לבין התפקוד בפועל של הנאשם קשה לקבוע שכן לא היה שיתוף פעולה מספק.,ראיות לעונש
55,ME-19-10-25859-298,"להערכת המומחית, הבעיה בהערכה מדויקת של תפקודו הנוירולוגי של הנאשם הייתה קיימת גם לאורך השנים במעקב במרפאה, והיא החריפה בשנים האחרונות.",ראיות לעונש
56,ME-19-10-25859-298,"להערכת המומחית, בבית הסוהר ימשיך מצבו להיות ללא שינוי משמעותי.",ראיות לעונש
57,ME-19-10-25859-298,"הנאשם יציג מצג של חוסר תפקוד מוטורי, הפרעה בשליטה על סוגרים ומשום כך צורך בעזרה מלאה באכילה, הלבשה, רחצה וצרכים.",ראיות לעונש
58,ME-19-10-25859-298,"מבחינה רפואית, לא צפוי שתקופת המאסר עצמה תחמיר את מצב הטרשת (שנכון להיום מוצגת על ידי הנאשם כדרגה תפקודית 8/10).",ראיות לעונש
59,ME-19-10-25859-298,"עם זאת צוין כי מדובר במחלה פרוגרסיבית, כך שהחמרה נוספת, בדרך כלל איטית, מתרחשת עם הזמן.",ראיות לעונש
60,ME-19-10-25859-298,"מבחינת הטיפול הרפואי שעליו לקבל, צוין כי עליו להגיע למרפאה הנוירולוגית כל 6 חודשים, לבצע בדיקות דם פשוטות, ספירה ותפקודי כבד כל 6-3 חודשים ובדיקת MRI שנתית (צוין עם זאת כי הנאשם אינו מעונין בבדיקות MRI).",ראיות לעונש
61,ME-19-10-25859-298,"המומחית העריכה כי בבית הכלא ימשיך הנאשם להזדקק לעזרה מלאה ברחצה, הלבשה, האכלה, מעברים וכו'.",ראיות לעונש
62,ME-19-10-25859-298,ראיות נוספות מטעם המאשימה,ראיות לעונש
63,ME-19-10-25859-298,"הוגשה התייחסותו של המנהל הרפואי במר""ש, ד""ר דמיטרי קלוצקי, סג""ד.",ראיות לעונש
64,ME-19-10-25859-298,"לאחר עיון בחוות הדעת של פרופ' וקנין (מטעם המאשימה) וד""ר רגב (מטעם ההגנה), מסקנתו היא כי הצוות הרפואי במר""ש, ביחד עם מוקדי רפואה חיצוניים, יכולים לתת מענה רפואי מקובל לנאשם.",ראיות לעונש
65,ME-19-10-25859-298,"עוד צוין כי ישנו במר""ש אסיר חולה בטרשת נפוצה מתקדמת עם דרגת תפקוד EDSS זהה – 8, וניתנים לו מלוא הטיפול הרפואי, השגחה ותמיכה סיעודית ברמה הראויה וכמקובל.",ראיות לעונש
66,ME-19-10-25859-298,"כן הוגשה התייחסותה של רע""ן רפואת אסירים בשירות בתי הסוהר, ד""ר מרים מדר, סג""ד, שעיינה בחוות הדעת הרפואיות.",ראיות לעונש
67,ME-19-10-25859-298,"להערכתה, שב""ס, ביחד עם גורמי רפואה בקהילה, מסוגלים להעניק לנאשם את הטיפול הרפואי הנדרש.",ראיות לעונש
68,ME-19-10-25859-298,"ב""כ הנאשם הגיש חוות דעת שערכה ד""ר קרן רגב, מנהלת השירות לטרשת נפוצה (מומחית בתחום הנוירולוגיה) במרכז הרפואי ע""ש סוראסקי (איכילוב).",ראיות מטעם הנאשם
69,ME-19-10-25859-298,"המומחית התבקשה להעריך על סמך בדיקה ומסמכיו הרפואיים של הנאשם, האם קיימת פגיעה נוירולוגית כתוצאה ישירה מהאבחנה של טרשת נפוצה והאם חרף מחלתו, מצבו הבריאותי והסימפטומים מהם הוא סובל, ניתן יהיה לטפל בו בתנאי כליאה או שמצבו עלול להתדרדר.",ראיות מטעם הנאשם
70,ME-19-10-25859-298,"ד""ר רגב ציינה שהנאשם סובל ממחלה מתקדמת עם נכות שהולכת וגוברת בהדרגה במרוצת השנים גם ללא התקפים.",ראיות מטעם הנאשם
71,ME-19-10-25859-298,"נוכח מחלתו הוא סובל מכאבים קשים ונזקק לטיפול בקנאביס רפואי בתפרחת, הוא מרותק לכיסא גלגלים, ולמעשה הוא סיעודי באופן מלא ונעזר בסובבים אותו לשם סיוע בהלבשה, אכילה ורחצה.",ראיות מטעם הנאשם
72,ME-19-10-25859-298,הוא ניזון ממזון שרוסק והוסמך בהיותו לוקה בהפרעות בליעה.,ראיות מטעם הנאשם
73,ME-19-10-25859-298,"לאחר בדיקת המטופל, עיון במסמכים הרפואיים ומתוך היכרות עם מחלתו ועם הספרות המקצועית, סבורה ד""ר רגב כי בתנאי כליאתו מאחורי סורג ובריח, יהיה קשה לטפל במגבלותיו המגוונות שהינן תוצאה של מחלתו המורכבת, וכי העדרו של טיפול רפואי וסיעודי הולם עלול להוביל להידרדרות של מצבו הרפואי ולהתפתחות של סיבוכים משניים, לרבות זיהומים אשר עלולים אף להוביל לקיצור תוחלת החיים.",ראיות מטעם הנאשם
74,ME-19-10-25859-298,"כן הוגשו סיכומי ביקורים במרפאה נוירולוגית מיום 9.2.2020 ומיום 16.6.2021; העתק רישיונו של הנאשם להחזקה ושימוש של סם מסוכן (קנאביס); הודעת המוסד לביטוח לאומי בעניין שינויים בקצבת ניידות מיום 11.2.2019; תעודת צנחן ותעודת חייל בודד; כתבה עיתונאית על אודות הנאשם, מימי שירותו בסיירת הנח""ל; אישור מטעם המשטרה הצבאית בדבר העדר תלונות; מסמכים בעניין פציעה במהלך השירות הצבאי; החלטת בית המשפט העליון במסגרת הליך המעצר של הנאשם, וכן בקשות ותגובות שהוגשו במסגרת הליך זה; מזכר צפייה והאזנה מיום 7.10.2019, שבו ציין החוקר כי לא שמע ולא ראה דבר מה חריג בתרגומו של הנאשם או דבר שנאמר שעשוי להעיד על שיבוש הליכי חקירה מצידו.",ראיות מטעם הנאשם
75,ME-19-10-25859-298,"מטעם הנאשם העיד, מר עדי אלבוים, עורך דין המתמחה בדיני עבודה.",ראיות מטעם הנאשם
76,ME-19-10-25859-298,"עו""ד אלבוים הכיר את הנאשם בשנת 2015, על רקע עיסוקו של הנאשם כמתורגמן.",ראיות מטעם הנאשם
77,ME-19-10-25859-298,העד ציין את הרקע הצבאי של הנאשם ואת עזרתו לחקלאים.,ראיות מטעם הנאשם
78,ME-19-10-25859-298,"העד עבד עם הנאשם, והתרשם כי מדובר באדם ישר ובעל עקרונות.",ראיות מטעם הנאשם
79,ME-19-10-25859-298,הוא ציין כי הופתע מהמקרה נושא ההליך דנן.,ראיות מטעם הנאשם
80,ME-19-10-25859-298,מאז הכיר את הנאשם לראשונה חלה התדרדרות גדולה מאוד במצבו הרפואי.,ראיות מטעם הנאשם
81,ME-19-10-25859-298,"לדבריו, הנאשם חרד לגורלם של אשתו ובתו כשלא יוכל עוד לתמוך בהן, וזה הרקע למעשיו החמורים.",ראיות מטעם הנאשם
82,ME-19-10-25859-298,מצבו של הנאשם החמיר לכל הפחות בשנתיים האחרונות.,ראיות מטעם הנאשם
83,ME-19-10-25859-298,"כשנשאל אם ייתכן שהתדרדרות הייתה על רקע הגשת כתב האישום, שכן בסרטונים ובחקירות נראה הנאשם כשהוא הולך רגיל ללא צורך בכיסא גלגלים, השיב העד שהנאשם עשה שימוש חלקי בכיסא גלגלים גם לפני המעצר.",ראיות מטעם הנאשם
84,ME-19-10-25859-298,"ב""כ המאשימה התייחס לערכים המוגנים בעבירות הנדונות.","טיעוני ב""כ המאשימה "
85,ME-19-10-25859-298,"ביחס לייבוא סם, מדובר בפגיעה בשלום הציבור ובבריאותו.","טיעוני ב""כ המאשימה "
86,ME-19-10-25859-298,"צוין כי אין צורך להכביר מילים בנוגע לחומרתן של עבירות הסמים, קל וחומר ייבוא סם.","טיעוני ב""כ המאשימה "
87,ME-19-10-25859-298,"אשר לעבירת השיבוש, מדובר בפגיעה חמורה בסדרי השלטון, וברף הגבוה ביותר של פגיעה.","טיעוני ב""כ המאשימה "
88,ME-19-10-25859-298,"אשר לנסיבות ביצוע העבירה, ב""כ המאשימה ביקש כי בית המשפט ייקח בחשבון את תכנון העבירה.","טיעוני ב""כ המאשימה "
89,ME-19-10-25859-298,הנאשם הוא זה שיזם ופנה לבלדר והציע לו לייבא את הסם.,"טיעוני ב""כ המאשימה "
90,ME-19-10-25859-298,"הוא עשה זאת מטעם האחר, אך חלקו מרכזי.","טיעוני ב""כ המאשימה "
91,ME-19-10-25859-298,"הנאשם היה בקשר עם הבלדר כשהיה בתאילנד, כך שהוא החוליה המקשרת בין האחר לבין הבלדר.","טיעוני ב""כ המאשימה "
92,ME-19-10-25859-298,"הוא סיכם עם הבלדר כי יאסוף אותו, ייקח את מזוודתו וימסור אותו לידי האחר.","טיעוני ב""כ המאשימה "
93,ME-19-10-25859-298,"אשר לנזק ולשיקולים בקביעת המתחם, הסם נתפס בנתב""ג ולא הועבר למשתמשים האחרים, אך פוטנציאל הנזק הוא משמעותי.","טיעוני ב""כ המאשימה "
94,ME-19-10-25859-298,"לפי פקודת הסמים, שימוש עצמי נקבע כ-0.2 גרם, ולכן הכמות הכוללת שנתפסה מגיעה כדי 14,875 מנות של שימוש עצמי.","טיעוני ב""כ המאשימה "
95,ME-19-10-25859-298,המניעים שהובילו את הנאשם לביצוע העבירות הם מניע כלכלי ובצע כסף.,"טיעוני ב""כ המאשימה "
96,ME-19-10-25859-298,"אשר לנסיבות ביצוע עבירת השיבוש, נטען כי מדובר בחומרה ברף הגבוה, שכן הנאשם ניצל את התפקיד ואת האמון שניתן בו לאורך השנים, כאשר היה המתרגם של משטרת ישראל ונקרא לתרגם עבור הבלדר.","טיעוני ב""כ המאשימה "
97,ME-19-10-25859-298,"למרות מעורבותו העמוקה, הוא לא אמר דבר ושימש כמתורגמן גם בהארכות המעצר, נחשף לראיות שמפלילות גם אותו בתור אחד המבצעים.","טיעוני ב""כ המאשימה "
98,ME-19-10-25859-298,"אין מדובר באירוע נקודתי שבו החליט לשבש חקירה, אלא בשתי חקירות ושני דיוני הארכות מעצר.","טיעוני ב""כ המאשימה "
99,ME-19-10-25859-298,"הוא אף לא הפסיק זאת ביוזמתו, אלא כאשר התעורר חשדה של המשטרה והיא שעצרה את הנאשם.","טיעוני ב""כ המאשימה "
100,ME-19-10-25859-298,"צוין כי עניינו של הבלדר שנתפס הסתיים בהסכמה והוטל עליו עונש של 26 חודשי מאסר בפועל, כששיתוף הפעולה מצדו נלקח בחשבון.","טיעוני ב""כ המאשימה "
101,ME-19-10-25859-298,"המאשימה טענה כי בשים לב לנסיבות ביצוע העבירות ולפסיקה הנוהגת, יש לקבוע כי מתחם העונש נע בין 36 ל-60 חודשים.","טיעוני ב""כ המאשימה "
102,ME-19-10-25859-298,"בנוגע לנסיבות שאינן קשורות בביצוע העבירה, המאשימה לקחה בחשבון את עברו הנקי של הנאשם.","טיעוני ב""כ המאשימה "
103,ME-19-10-25859-298,"אשר להסדר הטיעון צוין כי ההסדר הושג לאחר שהחלה פרשת התביעה ונשמעה עדות שותפו של הנאשם, כך שהנאשם אינו צריך ליהנות מאותה הפחתה הניתנת לנאשמים אשר מודים בהזדמנות הראשונה.","טיעוני ב""כ המאשימה "
104,ME-19-10-25859-298,"צוין כי שירות המבחן שערך את התסקיר בעניינו של הנאשם, והתייחס גם למצבו הבריאותי של הנאשם, לא בא בסופו של יום בהמלצה שיקומית.","טיעוני ב""כ המאשימה "
105,ME-19-10-25859-298,"עוד נטען כי בעניין ריצוי עונש המאסר, חוות הדעת מטעם המאשימה מדברת בעד עצמה.","טיעוני ב""כ המאשימה "
106,ME-19-10-25859-298,"נטען כי יש למקם את הנאשם ברף התחתון של המתחם, ולכן עתרה המאשימה לעונש מאסר של 42 חודשים בפועל, מאסר על תנאי וקנס בסך 10,000 ₪.","טיעוני ב""כ המאשימה "
107,ME-19-10-25859-298,"כן ביקשה המאשימה לחלט סך של 2,520 ₪.","טיעוני ב""כ המאשימה "
108,ME-19-10-25859-298,"צוין כי הגיעו להסכמה כי יחולט לטובת קרן החילוט סך של 20,000 ₪ שהופקדו בתיק זה, וכן הפיקדון שהופקד במסגרת תיק המ""ת 25885-10-19, כך שהקנס יעמוד על 10,000 ₪ והחילוט 30,000 ₪.","טיעוני ב""כ המאשימה "
109,ME-19-10-25859-298,הנאשם היה עצור מיום 25.9.19 ועד 15.12.19.,"טיעוני ב""כ המאשימה "
110,ME-19-10-25859-298,"ב""כ הנאשם ביקש טרם טיעוניו לחקור את המומחית מטעם המאשימה על תוכן חוות דעתה, וכן את גורמי שב""ס, ואולם סבורה אני כי די בחוות הדעת שהגישו הצדדים בדבר מצבו הרפואי של הנאשם ולכן לא מצאתי לנכון לשמוע בשלב הטיעונים לעונש חקירות של מומחים בנושא.","טיעוני ב""כ הנאשם"
111,ME-19-10-25859-298,"עוד ביקש ב""כ הנאשם כי ייערך תסקיר משלים בעניינו של הנאשם, לנוכח חלוף הזמן מאז ניתן התסקיר לעונש בעניינו של הנאשם והצורך לברר לעומק את אפשרות שיקומו.","טיעוני ב""כ הנאשם"
112,ME-19-10-25859-298,"ואולם, התסקיר שהוגש ביום 27.1.21 הוא תסקיר מקיף המתייחס לכלל נתוניו של הנאשם, כמו גם לגורמי הסיכוי והסיכון ולאפשרויות הסיכוי לשיקום.","טיעוני ב""כ הנאשם"
113,ME-19-10-25859-298,"לפיכך, לא נעניתי לבקשתו של הסנגור.","טיעוני ב""כ הנאשם"
114,ME-19-10-25859-298,"ב""כ הנאשם אישר כי מדובר בעבירות חמורות, אך טען כי במקרה הפרטני של הנאשם, יש לחרוג לקולא ממתחם הענישה ההולם.","טיעוני ב""כ הנאשם"
115,ME-19-10-25859-298,"נטען כי כתב האישום מתאר אירוע אחד, ולכן יש לקבוע מתחם עונש אחד.","טיעוני ב""כ הנאשם"
116,ME-19-10-25859-298,"בעניין נסיבות ביצוע העבירה, הוטעם כי הנאשם לא היה החוליה המרכזית בייבוא הסם, אלא פעל כחוליה מקשרת מטעמו של אחר שעסק בתכנון ובקשר עם תאילנד.","טיעוני ב""כ הנאשם"
117,ME-19-10-25859-298,ניתן אף לטעון שהעובדות מקימות עבירה של תיווך בייבוא סמים.,"טיעוני ב""כ הנאשם"
118,ME-19-10-25859-298,"חלקו של הנאשם אינו גדול מחלקו של פאטום (אשר נדון ל-26 חודשי מאסר בפועל וריצה, לאחר ניכוי שליש, 17 חודשים), ואף פחות מחלקו של פאטום משום שהנאשם פעל כמתווך בינו לבין האחר.","טיעוני ב""כ הנאשם"
119,ME-19-10-25859-298,מכוח עקרון אחידות הענישה נטען כי יש להשית על הנאשם מאסר בפועל דומה לזה שהושת על פאטום.,"טיעוני ב""כ הנאשם"
120,ME-19-10-25859-298,"כן נטען כי הסם לא הופץ והוא נתפס בשדה התעופה, ולמעשה, מידת הנזק מביצוע העבירה לא הייתה חמורה.","טיעוני ב""כ הנאשם"
121,ME-19-10-25859-298,מדובר במעידה חד פעמית – הנאשם פעל מתוך מצוקה ונגרר לתכניתו של האחר.,"טיעוני ב""כ הנאשם"
122,ME-19-10-25859-298,מתחם הענישה נע לטענת ההגנה בין מספר חודשי מאסר בפועל (שיכול וירוצו בעבודות שירות) ועד 30 חודשי מאסר בפועל.,"טיעוני ב""כ הנאשם"
123,ME-19-10-25859-298,"אשר לגזירת העונש בתוך המתחם, צוינו הנסיבות הבאות אשר אינן קשורות בביצוע העבירה: הפגיעה של העונש, לרבות השתת מאסר בפועל על הנאשם, תהיה קשה מנשוא בשל מחלתו; שליחת הנאשם למאסר בפועל תפגע במשפחתו פגיעה קשה ותקשה מאוד על קליטתה בארץ; הנאשם צורך קנאביס רפואי בשל מחלתו וכאביו, ומידת זמינות הקנאביס בכלא אינה ברורה; נסיבות חייו הקשות כמפורט בתסקיר; שירות בצה""ל כחייל בודד, בן לניצול שואה, עלייה לארץ לבד וגיור שעבר; הרשעתו המיטה עליו אסון כלכלי, שכן הוא לעולם לא יעסוק יותר בתרגום עבור הרשויות; הנאשם נטל אחריות מלאה על ביצוע העבירות וחסך זמן שיפוטי יקר; אין לנאשם עבר פלילי וזו הסתבכותו הראשונה עם רשויות החוק; חלוף הזמן מאז ביצוע העבירות, מבלי שהסתבך שוב; הנאשם היה נתון מאחורי סורג ובריח ולאחר מכן באיזוק אלקטרוני כשנה וחצי.","טיעוני ב""כ הנאשם"
124,ME-19-10-25859-298,"ההגנה טענה כי יש לסטות ממתחם הענישה בהתאם לסעיף 40ד לחוק, שכן מתקיימים שני טעמים עיקריים מצטברים לכך:","טיעוני ב""כ הנאשם"
125,ME-19-10-25859-298,"בנוגע לחוסר האותנטיות לכאורה במגבלות נטען כי מסיכום מחלה עדכני מיום 16.6.21 של המרפאה הנוירולוגית וטרשת נפוצה ונוירואימונולוגיה בבית החולים בילינסון נקבעו קביעות הדומות לקביעת המומחית מטעם ההגנה ד""ר רגב.","טיעוני ב""כ הנאשם"
126,ME-19-10-25859-298,"בעניין התייחסות שב""ס בדבר יכולתו לטפל באסיר במצבו של הנאשם, הרי שהתייחסות זו אינה דנה בטענה כי תוחלת חייו של הנאשם תתקצר בכלא, וכן, איננו יודעים האם האסיר הנוסף שצוין בהתייחסות נמצא במצב דומה לזה הנאשם, מבחינה רפואית.","טיעוני ב""כ הנאשם"
127,ME-19-10-25859-298,"עוד צוין כי מבחינת מגפת הקורונה, הנאשם נמצא בקבוצת סיכון בשל מחלתו הכרונית, ונטען כי מדובר בשיקול נוסף נגד גזירת עונש של מאסר בפועל.","טיעוני ב""כ הנאשם"
128,ME-19-10-25859-298,"כנימוקים נוספים להטלת עונש מופחת החורג ממדיניות הענישה הנהוגה ציינה ההגנה פעם נוספת את הנסיבות שאינן קשורות בביצוע העבירה, וכן את תסקירי שירות המבחן והיותו של הנאשם בר שיקום.","טיעוני ב""כ הנאשם"
129,ME-19-10-25859-298,"נטען כי בעניינו של פאטום הופחת שליש ללא תכנית שיקום, ושעיקרון אחידות הענישה מחייב הטלת עונש מופחת על הנאשם, בשל תכנית שיקום והפוטנציאל הטמון בכך.","טיעוני ב""כ הנאשם"
130,ME-19-10-25859-298,"נטען כי במסגרת הליך המעצר, התקבל ערר שהוגש לבית המשפט העליון במסגרת בש""פ 7848/19, בין היתר בשל מצבו הרפואי של הנאשם.","טיעוני ב""כ הנאשם"
131,ME-19-10-25859-298,"בית המשפט העליון הורה לבית משפט קמא לשוב ולבחון את עניינו של הנאשם, ובעקבות החלטה זו שניתנה ביום 2.12.2019, נעצר הנאשם באיזוק אלקטרוני ביום 15.12.2019.","טיעוני ב""כ הנאשם"
132,ME-19-10-25859-298,"עובדה זו משליכה על גזירת עונשו של הנאשם גם עתה, שכן היא מצביעה על כך שיש לבכר את האפשרות שהנאשם, שמצבו הרפואי התדרדר בינתיים, לא יושם מאחורי סורג ובריח.","טיעוני ב""כ הנאשם"
133,ME-19-10-25859-298,"עוד צוין כי בית משפט המחוזי הורה כבר במסגרת ההחלטה על מעצר באיזוק אלקטרוני, להתיר לנאשם יציאה לטיפול רפואי על ידי פנייה לפרקליטות, ללא צורך בפנייה לבית המשפט.","טיעוני ב""כ הנאשם"
134,ME-19-10-25859-298,"כך, במרוצת התקופה שבה שהה במעצר באיזוק אלקטרוני, פנה הנאשם לפרקליטות וקיבל אישור במספר רב של פניות לקבלת טיפול רפואי, עובדה המאוששת את מצבו הרפואי הקשה.","טיעוני ב""כ הנאשם"
135,ME-19-10-25859-298,"עוד צוין כי הנאשם שילם למדינה קנס בסך 40,000 ש""ח, בשונה מפאטום שלא שילם קנס, וכן סכום במזומן שחולט (צוין כי הרכב שבו נוהג הנאשם נרכש על ידו כרכב נכה בסיוע המוסד לביטוח לאומי, עקב נכותו הקשה והיזקקותו לניידות, וכן בסיוע כספי ממשפחתו.","טיעוני ב""כ הנאשם"
136,ME-19-10-25859-298,מקורו אינו בהכנסות מעסקי סמים ולכן אין לכרוך את עניין הקנס בהחזרת הרכב).,"טיעוני ב""כ הנאשם"
137,ME-19-10-25859-298,"אשר לעבירת השיבוש, נטען כי אין לייחס חומרה יתרה לעבירה זו, אם בכלל, מהטעמים הבאים:","טיעוני ב""כ הנאשם"
138,ME-19-10-25859-298,"הנאשם עבד כמתורגמן וזומן לתרגם את חקירתו של פאטום מבלי שרצה בכך, ולמעשה ""נשאב"" אל תוך הסיטואציה כמו בסרט.","טיעוני ב""כ הנאשם"
139,ME-19-10-25859-298,השיבוש המיוחס לנאשם מתבטל למעשה לנוכח הכלל של חיסיון מפני הפללה עצמית.,"טיעוני ב""כ הנאשם"
140,ME-19-10-25859-298,"צוין כי הנאשם אמנם בחר להודות בעבירה זו, אך עשה זאת רק לאחר שהתביעה ""עמדה על רגליה האחוריות בהקשר של עבירה זו"", וכדי לחסוך בזמן שיפוטי.","טיעוני ב""כ הנאשם"
141,ME-19-10-25859-298,"הודגש כי במזכר השוטר משה אמיר, שהוא גם מתורגמן, צוין, לאחר שעבר על תרגומו של הנאשם את חקירות פאטום, כי לא נמצא כל דופי בתרגום.","טיעוני ב""כ הנאשם"
142,ME-19-10-25859-298,"הנאשם אמר כי הוא מצטער ומתחרט על מעשיו, התחייב לא לחזור עליהם, וביקש את רחמי בית המשפט.",הנאשם בדברו האחרון
143,ME-19-10-25859-298,"וכך, יצאה ממקסיקו חבילה שמוענה עבור הנאשם, שהכילה 19 פסלונים כשבכל אחד מהם הוסלק סם מסוכן מסוג מתאמפטמין, ובסך הכול הכילה החבילה, שנתפסה על ידי רשות המכס, 1.865 ק""ג נטו של סם מסוג זה.","פסיקה שהוגשה על ידי ב""כ הצדדים"
144,ME-19-10-25859-298,בית המשפט המחוזי קבע מתחם עונש החל מ-21 ועד ל-48 חודשי מאסר בפועל.,"פסיקה שהוגשה על ידי ב""כ הצדדים"
145,ME-19-10-25859-298,"באותו עניין נקבע כי הנאשם אמנם לא עבר הליך שיקומי משמעותי אך קיים סיכוי של ממש לשיקומו, לאחר שהביע מוטיבציה להשתלב בקבוצה טיפולית בשירות המבחן ושירות המבחן אף בא בהמלצה טיפולית בעניינו, ועל כן יש לאפשר חריגה, מינורית בלבד, מהמתחם.","פסיקה שהוגשה על ידי ב""כ הצדדים"
146,ME-19-10-25859-298,נגזרו על הנאשם 16 חודשי מאסר בפועל.,"פסיקה שהוגשה על ידי ב""כ הצדדים"
147,ME-19-10-25859-298,"ההגנה הפנתה לשורה של מקרים שבהם, בעבירות סמים, לרבות ייבוא סם מסוכן וסחר בסמים, הוטל עונש של מאסר שירוצה בעבודות שירות:",פסיקה מטעם הנאשם: 
148,ME-19-10-25859-298,קביעת מתחם העונש ההולם,דיון והכרעה
149,ME-19-10-25859-298,ההגנה טענה כי יש לקבוע מתחם עונש הולם אחד.,דיון והכרעה
150,ME-19-10-25859-298,"התביעה לא התייחסה לכך במפורש, אך בפועל הציגה מתחם ענישה אחד ויחיד.",דיון והכרעה
151,ME-19-10-25859-298,"אכן, ניתן לראות את שתי העבירות כאירוע כולל, וכך אעשה.",דיון והכרעה
152,ME-19-10-25859-298,"ויודגש, עבירת השיבוש, החמורה בנסיבותיה, אינה נבלעת בעבירת הייבוא.",דיון והכרעה
153,ME-19-10-25859-298,"בקביעת מתחם העונש ההולם בהתאם לעקרון ההלימה יש להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
154,ME-19-10-25859-298,"בעניין עבירת ייבוא הסם, הערך החברתי שנפגע הוא ההגנה על בריאות הציבור ושלומו מפני הנזקים הנלווים לשימוש בסמים מסוכנים.",דיון והכרעה
155,ME-19-10-25859-298,"עבירות אלה מלוות לרוב, ואף יוצרות, עבירות נוספות, ובתי המשפט חזרו רבות על הצורך במיגור עבירות אלה בכל שלבי מערך הפצת הסם, החל בשימוש עצמי וכלה בסחר ובייבוא.",דיון והכרעה
156,ME-19-10-25859-298,"בית המשפט העליון עמד על חומרתן של עבירות הסמים, לרבות עבירה של ייבוא סם מסוכן, ובפרט כאשר מדובר בכמויות גדולות של סמים.",דיון והכרעה
157,ME-19-10-25859-298,"כדי לקיים את עקרון ההלימה בעבירות סמים, יש להתאים את העונש לחומרת המעשים אשר נמדדת בבחינת אופי העבירה, חלקו של הנאשם בביצועה, סוג הסם וכמותו.",דיון והכרעה
158,ME-19-10-25859-298,"בענייננו, הנאשם נטל חלק מרכזי בייבוא הסם המסוכן לישראל.",דיון והכרעה
159,ME-19-10-25859-298,"הוא אמנם פעל מטעם אחר, אך הוא זה אשר פנה לבלדר, היה עמו בקשר כשהאחרון היה בתאילנד והיה אמור גם לאסוף את הבלדר עם שובו לישראל, לאסוף את מזוודת הסמים ולמסור אותה לידי האחר.",דיון והכרעה
160,ME-19-10-25859-298,"חלקו משמעותי וחיוני לביצוע העבירה, והוא מהווה חוליה משמעותית בשרשרת ייבוא הסם לישראל.",דיון והכרעה
161,ME-19-10-25859-298,איני מקבלת את הטענה כי חלקו בפרשה קטן מחלקו של פאטום.,דיון והכרעה
162,ME-19-10-25859-298,"אין מדובר בפעולה ספונטנית, אלא בהתארגנות מתוכננת מראש.",דיון והכרעה
163,ME-19-10-25859-298,"הסם אמנם לא הגיע למשתמשים, ואולם מדובר בכמות סם גדולה מאוד (2.975 ק""ג, כ-14,875 מנות לשימוש עצמי לטענת המאשימה), שפוטנציאל הנזק הנובע ממנה הוא משמעותי ביותר.",דיון והכרעה
164,ME-19-10-25859-298,"הפגיעה בערך המוגן במקרה דנן היא בינונית גבוהה, שכן מחד גיסא מדובר בכמויות סם גדולות מאוד, ומאידך, הסמים נתפסו ולא הגיעו אל קהל היעד של המשתמשים.",דיון והכרעה
165,ME-19-10-25859-298,"בעניין עבירת השיבוש, הערך החברתי שנפגע הוא השמירה על סדרי השלטון והמשפט.",דיון והכרעה
166,ME-19-10-25859-298,מידת הפגיעה היא גבוהה.,דיון והכרעה
167,ME-19-10-25859-298,"ההגנה אמנם ביקשה להדגיש בטיעוניה כי הנאשם תירגם במדויק ולא היטה את דבריו של פאטום בחקירה, ואולם, יש לראות בחומרה רבה את עצם הסיטואציה שבה מבצע העבירה פועל בשמה של מערכת אכיפת החוק, וזאת – במסגרת חקירת העבירה שביצע.",דיון והכרעה
168,ME-19-10-25859-298,אין מדובר בעבירת השיבוש הטיפוסית הנפוצה בתיקים המגיעים לפתחו של בית המשפט.,דיון והכרעה
169,ME-19-10-25859-298,מדובר בסיטואציה חריגה שבה הגבולות היטשטשו עד כדי שהמבצע הפך לחלק מכוח החקירה המשטרתי.,דיון והכרעה
170,ME-19-10-25859-298,"גם אם לא היטה את האמירות שנדרש לתרגם, עצם נוכחותו המתמשכת, בשתי חקירות של פאטום במשטרה ובשני דיוני הארכת המעצר של פאטום בבית המשפט, כשבמשך כל זמן זה הנאשם לא עושה דבר כדי להימנע מהמשך תפקידו כמתורגמן בתיק – יש לראותה בחומרה רבה, הגם שהנאשם נחשף לחומרי החקירה, למצער, לחלקם.",דיון והכרעה
171,ME-19-10-25859-298,"מבחינת מדיניות הענישה, אתייחס להלן לפסיקה שאליה הפנו הצדדים.",דיון והכרעה
172,ME-19-10-25859-298,"יצוין כי הצדדים לא הפנו לפסיקה בעניין עבירת השיבוש, אלא ביחס לעבירת הייבוא בלבד.",דיון והכרעה
173,ME-19-10-25859-298,"לאחר ששקלתי את מדיניות הענישה ואת נסיבות ביצוע העבירות – עבירת הייבוא ועבירת השיבוש, אני קובעת כי מתחם עונש הולם בין 28-40 חודשי מאסר בפועל.",דיון והכרעה
174,ME-19-10-25859-298,"כידוע, בית המשפט רשאי לחרוג לקולה ממתחם העונש ההולם וזאת מטעמי שיקום, בהתאם לסעיף 40ד(4) לחוק העונשין.",דיון והכרעה
175,ME-19-10-25859-298,בעניינו של הנאשם טענה ההגנה כי יש לסטות ממתחם העונש בעניינו מטעמי שיקום.,דיון והכרעה
176,ME-19-10-25859-298,"ההגנה הפנתה לתסקיר שירות המבחן וטענה כי הנאשם נטל אחריות מלאה על מעשיו, וכי קיים בעניינו פוטנציאל שיקומי.",דיון והכרעה
177,ME-19-10-25859-298,"אכן, לפי פסיקת בית המשפט העליון במקרים מסוימים די בפוטנציאל שיקומי כדי לחרוג לקולה ממתחם העונש ההולם.",דיון והכרעה
178,ME-19-10-25859-298,"ברם, עיון בתסקיר שערך שירות המבחן בעניינו של הנאשם מעלה כי אין זה המקרה.",דיון והכרעה
179,ME-19-10-25859-298,שירות המבחן לא קבע כי מתקיים בעניינו של הנאשם פוטנציאל שיקומי.,דיון והכרעה
180,ME-19-10-25859-298,נהפוך הוא.,דיון והכרעה
181,ME-19-10-25859-298,"בתסקיר צוין כי הנאשם גילה נוקשות חשיבתית, חזר והדגיש את תפקודו התקין, התקשה לשתף באופן אותנטי בקשייו והתנהלותו הבעייתית, גילה עמדה קורבנית והיה מרוכז בהשלכות ההליכים הפליליים עליו ועל משפחתו.",דיון והכרעה
182,ME-19-10-25859-298,"שירות המבחן לא בא בהמלצה שיקומית, שכן העריך את יכולתו של הנאשם להיתרם משיח טיפולי ומהליך שיקומי – כנמוכה.",דיון והכרעה
183,ME-19-10-25859-298,בנסיבות אלה ברי כי אין לסטות ממתחם העונש ההולם מטעמי שיקום.,דיון והכרעה
184,ME-19-10-25859-298,ההגנה העלתה בטיעוניה טעם נוסף שבגינו יש לחרוג לקולה ממתחם העונש ההולם בעניינו של הנאשם.,דיון והכרעה
185,ME-19-10-25859-298,"לפי הטענה, במקרה זה יש לסטות מהמתחם גם משיקולי צדק, בשל מצבו הרפואי הקשה של הנאשם וחוות הדעת הרפואית שהוגשה בעניינו הקובעת (לפי הטענה) כי תוחלת חייו תתקצר בכלא.",דיון והכרעה
186,ME-19-10-25859-298,"עם זאת הודגש כי בזאת נפתח פתח צר בלבד לטובת חריגה ממתחם העונש ההולם, וכי ראוי שפתח זה יוסדר בחקיקה ראשית.",דיון והכרעה
187,ME-19-10-25859-298,"באותו עניין הוגשה לבית המשפט העליון חוות דעת רפואית שממנה עולה כי תקופת כליאתו של לופוליאנסקי תביא לחשיפתו לזיהומים רבים, ושיש בה להחמיר את מצבו ולקצר באופן ממשי את תוחלת חייו.",דיון והכרעה
188,ME-19-10-25859-298,"לעומת זאת, גורמי הרפואה בשב""ס סברו כי לופוליאנסקי יכול לשהות בבית סוהר בתנאים סניטריים מתאימים, שם יזכה לטיפול הולם למצבו הרפואי, וקצין הרפואה הראשי של שב""ס קבע בחוות דעת שהוגשה לבית המשפט העליון כי שב""ס ערוך לטפל בחולים המצויים במצב רפואי דומה לזה של לופוליאנסקי בכלל, ובו עצמו בפרט.",דיון והכרעה
189,ME-19-10-25859-298,"בית המשפט העליון קבע מתחם עונש חדש והחליט לחרוג ממנו, לנוכח הקביעות הרפואיות שלפיהן מצבו החיסוני של המערער הוא קבוע ובלתי הפיך, כל זיהום עבורו מסכן חיים, ולכן גם אם ניתן לטפל בו במסגרת מתקני השב""ס, בהינתן מצבו הייחודי, בתקופת כליאתו ייחשף לזיהומים רבים וחשיפתו לזיהומים חוזרים תגרום כשלעצמה להחמרה נוספת במחלתו ולקיצור ממשי נוסף בתוחלת חייו.",דיון והכרעה
190,ME-19-10-25859-298,"לנוכח הדברים האמורים מסקנתו של בית המשפט העליון הייתה כי על אף שגורמי הרפואה בשב""ס ערוכים לטפל בלופוליאנסקי, עונש המאסר יביא לקיצור ממש של תוחלת חייו.",דיון והכרעה
191,ME-19-10-25859-298,מן הראוי לצטט את דבריו הבאים של בית המשפט העליון:,דיון והכרעה
192,ME-19-10-25859-298,"מכאן אתה למד כי גם נאשם החולה במחלה קשה, או כזה שהמאסר יסב לו סבל רב וייחודי, עלול להישלח לשאת בעונש מאסר בפועל, מאחורי סורג ובריח.",דיון והכרעה
193,ME-19-10-25859-298,הדברים נכונים גם כאשר עסקינן במי שמצבו הבריאותי רעוע.,דיון והכרעה
194,ME-19-10-25859-298,"כבר נפסק כי ""[...] מצב בריאותי קשה – איננו צריך בהכרח להקנות לעבריין פטור מעונש מאסר בפועל בגין מעשיו הרעים, ככל שעונש זה מוצדק לגביו לאחר הרשעתו [...]"" (עניין פלוני, פסקה 14).",דיון והכרעה
195,ME-19-10-25859-298,"כאשר עסקינן במצב רפואי, ככלל, הנחת המוצא היא כי גורמי הרפואה בשירות בתי הסוהר ערוכים לטפל באסירים במצבים רפואיים שונים, כולל כאלה שאינם פשוטים כלל ועיקר.",דיון והכרעה
196,ME-19-10-25859-298,"את מצבו הרפואי של מי שהורשע בדין יש לאזן עם שיקולים רלוונטיים אחרים, ובכלל אלה הסיכון שנשקף לציבור ממנו.",דיון והכרעה
197,ME-19-10-25859-298,"אין אפוא בדברינו אלה משום קביעת כלל שלפיו טענה לקיצור תוחלת חיים נושאת בצידה, מניה וביה, חסינות מפני עונש מאסר בפועל.",דיון והכרעה
198,ME-19-10-25859-298,"נזכיר בצד האמור את הסמכות המוקנית לוועדת השחרורים לפי סעיף 7 לחוק שחרור על תנאי ממאסר להורות על שחרור זמני או מלא ממאסר של אסיר שעקב חולניותו ימיו ספורים או שבשל חולניותו המשך שהות במאסר עלולה לסכן את חייו באופן ממשי (ראו: רע""ב 11860/05 פלוני נ' בית המשפט המחוזי בתל אביב-יפו, [פורסם בנבו] פסקה ז' (25.1.2006); עניין פלוני, פסקה 14))...",דיון והכרעה
199,ME-19-10-25859-298,"לנוכח דברי בית המשפט העליון, יש לבחון בעניינו אם עונש של מאסר בפועל עלול לסכן את חייו של הנאשם או לקצר בצורה ניכרת את תוחלת חייו.",דיון והכרעה
200,ME-19-10-25859-298,"לאחר עיון  בחוות הדעת הרפואיות, במסמכים הרפואיים ובהתייחסויות הנוספות שהוגשו, סבורני כי עמדת ההגנה דינה להידחות.",דיון והכרעה
201,ME-19-10-25859-298,"ראשית אציין כי איני רואה צורך להכריע בשאלת האותנטיות של מידת הנכות (שאלה שעלתה בחוות הדעת מטעם המאשימה), ונכונה אני לבחון את הדברים בהתאם למצב הרפואי המתואר בחוות הדעת מטעם ההגנה, חוות דעתה של ד""ר רגב.",דיון והכרעה
202,ME-19-10-25859-298,"לפי חוות דעת זו, הנאשם במצב סיעודי מלא והוא נזקק לסיוע בהלבשה, אכילה ורחצה.",דיון והכרעה
203,ME-19-10-25859-298,"ואולם, ד""ר רגב ציינה בחוות דעתה: ""...",דיון והכרעה
204,ME-19-10-25859-298,ביסודם של דברים אלה נמצאת ההנחה כי בתנאי כליאה יהיה קשה לטפל בנאשם.,דיון והכרעה
205,ME-19-10-25859-298,"ואולם, הגורמים הרפואיים בשב""ס הודיעו כי יש ביכולתו של הצוות הרפואי במר""ש, ביחד עם מוקדי רפואה חיצוניים לתת את המענה הרפואי שנדרש לנאשם, וצוין כי ישנו במר""ש אסיר במצב דומה, שניתנים לו מלוא הטיפול הרפואי, השגחה ותמיכה סיעודית ברמה הראויה וכמקובל.",דיון והכרעה
206,ME-19-10-25859-298,"בעניינו של הנאשם לא הונחה תשתית ראייתית מספקת המראה מדוע תביא כליאתו לקיצור תוחלת חייו, וזאת בשונה מהמקרה שנדון בעניין לופוליאנסקי, שבו הוטעם, בחוות הדעת הרפואית, כי כל זיהום בהכרח יסכן את חייו של המערער ולכן אסור לו בתכלית האיסור לשהות במר""ש (המרכז הרפואי של שירות בתי הסוהר) ובקרבת חולים הסובלים מזיהומים.",דיון והכרעה
207,ME-19-10-25859-298,"אזכיר שוב את דבריו המפורשים של בית המשפט העליון, שלפיהם החריגה ממתחם העונש מחמת שיקולי צדק היא ""פתח צר"", וגם נאשם החולה במחלה קשה, או כזה שהמאסר יסב לו סבל רב וייחודי, עלול להישלח לריצוי עונש מאסר בפועל מאחורי סורג ובריח.",דיון והכרעה
208,ME-19-10-25859-298,העלאת טענה לקיצור תוחלת חיים אינה נושאת בצידה חסינות מפני עונש מאסר בפועל.,דיון והכרעה
209,ME-19-10-25859-298,בחינת נסיבותיו של המקרה שלפניי מובילה למסקנה כי אין לחרוג ממתחם העונש ההולם במקרה זה מחמת מצבו הרפואי של הנאשם ושיקולי צדק.,דיון והכרעה
210,ME-19-10-25859-298,גזירת העונש במסגרת מתחם העונש,דיון והכרעה
211,ME-19-10-25859-298,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",דיון והכרעה
212,ME-19-10-25859-298,"הנאשם  כבן 42, ללא עבר פלילי, נשוי ואב לילדה כבת 4.",דיון והכרעה
213,ME-19-10-25859-298,"עלה לישראל בגפו בגיל 18, התגייר, התגייס לשירות קרבי והוכר כחייל בודד.",דיון והכרעה
214,ME-19-10-25859-298,הנאשם חלה לפני מספר שנים בטרשת נפוצה.,דיון והכרעה
215,ME-19-10-25859-298,"מצבו הבריאותי קשה, והוא קיבל היתר לצרוך קנאביס רפואי.",דיון והכרעה
216,ME-19-10-25859-298,הנאשם הודה ונטל אחריות על מעשיו.,דיון והכרעה
217,ME-19-10-25859-298,"יחד עם זאת, הודאתו ניתנה לאחר שכבר החלה פרשת התביעה.",דיון והכרעה
218,ME-19-10-25859-298,"נתתי דעתי גם לכך שהנאשם היה נתון מאחורי סורג ובריח, ולאחר מכן באיזוק אלקטרוני כשנה וחצי.",דיון והכרעה
219,ME-19-10-25859-298,המאשימה עתרה למקם את הנאשם ברף התחתון של מתחם העונש.,דיון והכרעה
220,ME-19-10-25859-298,סבורני כי אכן כך יש לעשות.,דיון והכרעה
221,ME-19-10-25859-298,לנוכח כל האמור הנני גוזרת על הנאשם את העונשים הבאים:,סוף דבר
222,ME-19-10-25859-298,"28 חודשי מאסר בפועל, בניכוי ימי מעצרו מיום 25.9.19 ועד יום 15.12.19.",סוף דבר
223,ME-19-10-25859-298,"6 חודשי מאסר על תנאי, לבל יעבור הנאשם במשך שלוש שנים מיום שחרורו ממאסר כל עבירת סמים מסוג פשע.",סוף דבר
224,ME-19-10-25859-298,3 חודשי מאסר על תנאי והתנאי הוא שהנאשם לא יעבור במשך שנתיים משחרורו ממאסר עבירה  של שיבוש הליכי משפט.,סוף דבר
225,ME-19-10-25859-298,"קנס בגובה 10,000 ₪ או 30 ימי מאסר תמורתו.",סוף דבר
226,ME-19-10-25859-298,"חילוט 20,000 ₪ שהופקדו בתיק זה וכן הפיקדון שהופקד במסגרת תיק המ""ת 25885-10-19.",סוף דבר
227,ME-19-10-25859-298,זכות ערעור לבית המשפט העליון תוך 45 ימים.,סוף דבר
228,ME-19-10-25859-298,"ניתן היום,  ח' חשוון תשפ""ב, 14 אוקטובר 2021, במעמד ב""כ המאשימה עו""ד יולנדה טולדנו, הנאשם וב""כ עו""ד נזיה אבו ריא, עו""ד וסאם בדארנה",סוף דבר
