,verdict,text,part
0,SH-20-02-16449-877,"פקודת הסמים המסוכנים [נוסח חדש], תשל""ג-1973: סע'  7.א., 7.ג","ע""י ב""כ עו""ד טאהר אלמכאוי "
1,SH-20-02-16449-877,"חוק העונשין, תשל""ז-1977: סע'  40ד'","ע""י ב""כ עו""ד טאהר אלמכאוי "
2,SH-20-02-16449-877,"חוק המאבק בתופעת השימוש בחומרים מסכנים, תשע""ג-2013","ע""י ב""כ עו""ד טאהר אלמכאוי "
3,SH-20-02-16449-877,"הנאשם שלפני נותן את הדין בגין עבירה של אחזקת סם מסוכן שלא לצריכה עצמית, בניגוד לסעיף 7(א) ו-(ג) רישא לפקודת הסמים המסוכנים [נוסח חדש], תשל""ג – 1973.",כתב האישום והסדר הטיעון 
4,SH-20-02-16449-877,"בהתאם לעובדות כתב האישום המתוקן (ת/1), בהן הורשע הנאשם במסגרת הסדר טיעון, בתאריך 27.01.21, בשעה 17:56 לערך, עת נערך חיפוש על ידי משטרת ישראל בביתו של הנאשם שברח' ברנפלד 23/12 בבאר שבע (להלן: ""הבית""), נתפס מחזיק סמים מסוכנים במקומות שונים בבית, בין היתר, במגירות המטבח, בתיק צד, בתיק שחור שהיה בארון חדר השינה, לפי סוגים וכמויות שיפורטו להלן:",כתב האישום והסדר הטיעון 
5,SH-20-02-16449-877,כ-240 טבליות סם מסוכן מסוג METHYLPHENIDATE;,כתב האישום והסדר הטיעון 
6,SH-20-02-16449-877,כ-110 טבליות סם מסוכן מסוג OXYCODONE;,כתב האישום והסדר הטיעון 
7,SH-20-02-16449-877,15 טבליות סם מסוכן מסוג בופרנורפין;,כתב האישום והסדר הטיעון 
8,SH-20-02-16449-877,19 מדבקות סם מסוכן מסוג FENTANYL.,כתב האישום והסדר הטיעון 
9,SH-20-02-16449-877,"במעשים אלה, החזיק הנאשם בסמים מסוכנים מסוגים שונים, כמפורט לעיל, שלא לצריכתו העצמית וללא היתר כדין.",כתב האישום והסדר הטיעון 
10,SH-20-02-16449-877,"בין הצדדים נקשר הסדר טיעון, במסגרתו תוקן כתב האישום, אשר, בתחילה, ייחס לנאשם גם עבירות חמורות יותר, של סחר בסם מסוכן.",כתב האישום והסדר הטיעון 
11,SH-20-02-16449-877,עבירות אלה נמחקו במסגרת ההסדר.,כתב האישום והסדר הטיעון 
12,SH-20-02-16449-877,"ההסדר לא כלל הסכמות עונשיות, אך הנאשם הופנה להערכת שירות המבחן למבוגרים.",כתב האישום והסדר הטיעון 
13,SH-20-02-16449-877,"לאחר שהוגש תסקיר, נשמעו טענות הצדדים לעונש ומכאן – גזר דין זה.",כתב האישום והסדר הטיעון 
14,SH-20-02-16449-877,"מטעם התביעה הוגשו, לעניין העונש, גליון הרשעות קודמות פלילי (ת/2א').",ראיות לעונש
15,SH-20-02-16449-877,"הנאשם הורשע, בעבר, בעבירות שונות, בין היתר, איומים; החזקת סכין שלא כדין; מספר עבירות של הפרת הוראה חוקית או הפרת צו בית משפט; מגוון עבירות רכוש; מרמה; זיוף; אלימות, לרבות אלימות חמורה; עבירות ברכב.",ראיות לעונש
16,SH-20-02-16449-877,"כן הורשע, לפני כעשור ומחצה, בעבירה שעניינה סחר בסם מסוכן.",ראיות לעונש
17,SH-20-02-16449-877,הנאשם ריצה מספר מאסרים בעברו.,ראיות לעונש
18,SH-20-02-16449-877,עוד הוגש מטעם התביעה גליון הרשעות קודמות תעבורתי (ת/2ב').,ראיות לעונש
19,SH-20-02-16449-877,"הנאשם הורשע, בין היתר, במספר עבירות של נהיגת רכב בהיותו שיכור או תחת השפעת משקאות משכרים או סמים מסוכנים; נהיגה בזמן פסילה; עקיפה כשהדרך אינה פנויה; נהיגה בחוסר זהירות; נסיעה אחורנית תוך סיכון עוברי דרך; ועוד.",ראיות לעונש
20,SH-20-02-16449-877,"מטעם ההגנה הוגשה אסופת מסמכים רפואיים בעניינו של הנאשם (נ/1), מהן עולה, כי סובל ממחלות שונות, לרבות צהבת נגיפית, פגיעה בכבד; אי ספיקת ריאות; אי ספיקת כליות.",ראיות לעונש
21,SH-20-02-16449-877,"הנאשם מאושפז, מעת לעת, בבית החולים בשל בעיות אלה.",ראיות לעונש
22,SH-20-02-16449-877,"בעניינו של הנאשם הוגש תסקיר, המפרט את נסיבותיו האישיות, כבן 48 במועד עריכת התסקיר, רווק, טרם מעצרו התגורר בדירת עמידר, אינו עובד.",הערכת שירות המבחן למבוגרים
23,SH-20-02-16449-877,הנאשם לא סיים חוק לימודיו; לא סיים שירות צבאי מלא.,הערכת שירות המבחן למבוגרים
24,SH-20-02-16449-877,לנאשם הרשעות קודמות רבות בתחומי עבריינות שונים ובעבר התקשה להתייחס למאפייני אישיותו המכשילים.,הערכת שירות המבחן למבוגרים
25,SH-20-02-16449-877,הנאשם מכור לשימוש בסמים מסוכנים ובחומרים ממכרים שונים.,הערכת שירות המבחן למבוגרים
26,SH-20-02-16449-877,"לטענתו, חלק מצריכת הסמים היא על מנת לסייע לו בהקלה בכאבים בשל המחלות מהן סובל.",הערכת שירות המבחן למבוגרים
27,SH-20-02-16449-877,"הנאשם לא נמצא מתאים להשתלב בקהילה טיפולית סגורה, בהיותו נעדר הכוחות להתמודד עם מסגרת נוקשה.",הערכת שירות המבחן למבוגרים
28,SH-20-02-16449-877,הנאשם זקוק לגבולות חיצוניים.,הערכת שירות המבחן למבוגרים
29,SH-20-02-16449-877,הנאשם נוטה להגמיש גבולות בהתאם לצרכיו.,הערכת שירות המבחן למבוגרים
30,SH-20-02-16449-877,"שירות המבחן מצא, כי הנאשם החל לגלות מודעות לבעיית ההתמכרות ממנה סובל, מאז שחרורו ממעצר אורך מאמצים לשמור על התנאים המגבילים, תוך שנוטל תחליף סם, אך עם זאת, קיים סיכון לחזרה לשימוש בסמים בעתיד.",הערכת שירות המבחן למבוגרים
31,SH-20-02-16449-877,"שירות המבחן מצא עוד, כי חוסר שילובו של הנאשם בתעסוקה מסודרת מותיר בידיו זמן פנוי, בעטיו מחפש פתרונות זמניים, להקל על מצבו.",הערכת שירות המבחן למבוגרים
32,SH-20-02-16449-877,"בסופו של דבר, בא שירות המבחן בהמלצה להשתת עונש במסגרת צו של""צ, בד בבד עם צו מבחן מעקבי, במסגרתו ימשיך הנאשם להגיע למסגרת ""סלע"" לקבלת תחליף סם ותיבחן האפשרות למצוא בעבורו מענה פרטני במסגרת טיפולית.",הערכת שירות המבחן למבוגרים
33,SH-20-02-16449-877,עוד המליץ שירות המבחן על השתת עונש מאסר מותנה.,הערכת שירות המבחן למבוגרים
34,SH-20-02-16449-877,"הנאשם נמצא כשיר לריצוי מאסר בדרך של עבודות שירות, במגבלות רפואיות.","חוות דעת הממונה על עבודות השירות בשב""ס "
35,SH-20-02-16449-877,התביעה הגישה טיעוניה לעונש בכתב והשלימה אותן על-פה.,טענות הצדדים
36,SH-20-02-16449-877,התביעה הדגישה את הפגיעה החמורה בערך של שמירה על שלום הציבור ובריאותו.,טענות הצדדים
37,SH-20-02-16449-877,"התביעה טענה בנוגע להכרח למגר את שרשרת הפצת הסמים ואת פוטנציאל הנזק שנגרם מעבירות אלו, כגון עבירות נלוות בתחום הרכוש; האלימות ופגיעה בביטחון הציבור.",טענות הצדדים
38,SH-20-02-16449-877,"לאור כך שהמדובר בסוגי סם מסוכן, אשר אינם נפוצים – טענה התביעה, כי קיימת חשיבות משמעותית לקביעת מתחם ענישה גבוה, שיהיה בו כדי להרתיע עבריינים פוטנציאלים.",טענות הצדדים
39,SH-20-02-16449-877,"המגוון הרחב של הסמים שהוחזקו מלמד, לשיטת התביעה, על כך שמטרת החזקתן היתה למטרת רווח כלכלי.",טענות הצדדים
40,SH-20-02-16449-877,"התביעה עתרה למתחם ענישה, שינוע בין 10 עד 24 חודשי מאסר בפועל.",טענות הצדדים
41,SH-20-02-16449-877,"במסגרת המתחם, הדגישה התביעה את עברו הפלילי המכביד של הנאשם, אשר שוב ושוב עובר עבירות, כשגם מאסרים שהושתו עליו, בין כתלי בית האסורים – לא הרתיעוהו.",טענות הצדדים
42,SH-20-02-16449-877,התביעה עתרה ליתן הדגש על שיקולי ההרתעה ולהשית עליו עונש מאסר בפועל ברף הבינוני של המתחם.,טענות הצדדים
43,SH-20-02-16449-877,עוד עתרה התביעה להשית על הנאשם עונש מאסר על תנאי ממושך ומרתיע; קנס כספי משמעותי; פסילת רישיון נהיגה.,טענות הצדדים
44,SH-20-02-16449-877,"ההגנה הדגישה הליקויים הבריאותיים מהם סובל הנאשם, אשר ממתין להשתלת כבד.",טענות הצדדים
45,SH-20-02-16449-877,"ההגנה ביקשה, כי בית המשפט יקח בחשבון התקופה הארוכה בה שהה הנאשם במעצר (כחודש ומחצה).",טענות הצדדים
46,SH-20-02-16449-877,"ההגנה טענה, כי המדובר בפסיקה ראשונית בנוגע לסמים מסוג זה וכי על הענישה להיות הדרגתית.",טענות הצדדים
47,SH-20-02-16449-877,ההגנה ביקשה לתת הדגש על שיקולי השיקום ולאמץ את המלצת שירות המבחן למבוגרים.,טענות הצדדים
48,SH-20-02-16449-877,"בדברו האחרון, מסר הנאשם, כי למד את לקחו  וביקש התחשבות במצבו.",טענות הצדדים
49,SH-20-02-16449-877,העבירות שעבר הנאשם – אינן קלות.,דיון והכרעה 
50,SH-20-02-16449-877,"המדובר בהחזקת סמים מסוכנים מסוגים שונים, כשגם אם הוצגו נתונים על כך, שהנאשם עצמו מכור לסמים מסוכנים, הרי אופן החזקת הסמים, כמות הסמים וחלוקתם למספר רב של טבליות / מדבקות – מצביעים על כך, כי הוחזקו, בין היתר, למטרת הפצה.",דיון והכרעה 
51,SH-20-02-16449-877,"על אף שאין המדובר בסמים בהן נתקל בית המשפט באופן תדיר בשנים האחרונות, הרי – המדובר בסמים ממריצים ובסמים ממשפחת האופיאטיים, שהם בעלי פוטנציאל לגרום נזק כבד, כאשר נערך בהם שימוש שאינו מפוקח.",דיון והכרעה 
52,SH-20-02-16449-877,"רק לאחרונה, היו מספר מקרים בהם התמוטטו מבלים, או מבלות, במסיבות שונות, אשר נערכו תחת כיפת השמיים (המכונות: ""מסיבות טבע"") בשל שימוש בסמים ממריצים מסוגים דומים ורק בשנה האחרונה נפטרה נערה, בעיר דימונה, שטרם זכתה להגיע לגיל 18 שנים, בשל שימוש במדבקה לשיכוך כאבים מהסוג שהוחזק על ידי הנאשם (""Fentanyl"").",דיון והכרעה 
53,SH-20-02-16449-877,"המדובר במדבקה הניתנת לחולים הסובלים מכאבים קשים, כשבשימוש הנכון בה – תוך הדבקתה על הגוף – משתחרר החומר הפעיל באופן מדורג ומבוקר, במהלך מספר ימים, אך בשימוש עברייני – נצרך כל החומר בבת אחת, תוך לעיסת המדבקה, ולכך - פוטנציאל לסיכון חיים של ממש.",דיון והכרעה 
54,SH-20-02-16449-877,"בנסיבות אלה, גם אם אין בנמצא פסיקה עניפה – רואה בית המשפט לקבל המתחם שהוצע על ידי התביעה הכללית, קרי: בין 10 עד 24 חודשים, בגין החזקת סמים מהסוגים שנתפסו, בכמויות שנתפסו.",דיון והכרעה 
55,SH-20-02-16449-877,"עם זאת, מתוקף סמכותו של בית המשפט בהתאם להוראות סעיף 40ד' לחוק העונשין, תשל""ז – 1977, מוצא בית המשפט, במקרה מסוים זה, לחרוג ממתחם הענישה, מטעמי שיקום.",דיון והכרעה 
56,SH-20-02-16449-877,"אמנם, לחובת הנאשם גליון הרשעות קודמות מכביד, כמעט בכל תחומי העבריינות, והוא מכור לסמים קשים.",דיון והכרעה 
57,SH-20-02-16449-877,"עד כה – דחה הנאשם מספר ידיים שהושתו לעברו, עת ניתנו לו הזדמנויות שונות, והוא שב לסורו.",דיון והכרעה 
58,SH-20-02-16449-877,"אלא, הצטברות של מספר גורמים, בין היתר – גילו של הנאשם, אשר בקרוב ממש עתיד להגיע לגיל עצה (50); היותו סובל ממכלול של בעיות רפואיות, מרביתן – אופייניות למי שצורך סמים מסוכנים, כשלאור המסמכים הרפואיים שהוצגו (נ/1), מקבל בית המשפט טענת ההגנה, שהנאשם הפך ""שבר כלי"" של ממש;  כאמור בפרוגנוזה מטעם שירות המבחן למבוגרים – החל הנאשם, לראשונה, לגלות מודעות למצבו הבריאותי ולהתמכרותו הקשה ומזה תקופה – אינו צורך עוד סמים מסוכנים, למעט תחליף סם במסגרת מבוקרת.",דיון והכרעה 
59,SH-20-02-16449-877,"בנסיבות אלה, מוצא בית המשפט ליתן לנאשם הזדמנות להמשיך בכיוון החיובי בו החל ולהימנע מלהסיג מצבו אחור.",דיון והכרעה 
60,SH-20-02-16449-877,"עם זאת, המתווה העונשי שהומלץ מטעם שירות המבחן – חורג, באופן משמעותי ממתחם הענישה ובנוסף – לאור התרשמות שירות המבחן, כי מסגרת תעסוקתית מלאה תהיה טובה בעבור הנאשם וקיומו של זמן פנוי – עלול לסכל את התקדמותו, מוצא בית המשפט, כי האיזון המתאים במקרה זה, הוא להימנע מלשלוח הנאשם למאסר בין כתלי בית האסורים, אך מנגד – להשית עליו עונש מאסר לריצוי בדרך של עבודות שירות, בד בבד עם מתן הוראה מתאימה, לפיה יאפשר הממונה על עבודות השירות לנאשם להמשיך בהליך המעקבי אל מול שירות המבחן וכן בכל הליך טיפולי שיגובש.",דיון והכרעה 
61,SH-20-02-16449-877,עוד יושת על הנאשם עונש מאסר מותנה ארוך ומרתיע.,דיון והכרעה 
62,SH-20-02-16449-877,"לנוכח כמות הסם שנתפסה, שהוא בשווי כלכלי לא מבוטל וכן לצורך איזון התמונה הענישתית – יושת גם עיצום כספי מסוים.",דיון והכרעה 
63,SH-20-02-16449-877,"לנוכח הנתונים שהוצגו באשר לשימוש כבד בסמים מסוכנים וכן בתחליפי סם ובנוסף – לאור עברו הפלילי של הנאשם, הכולל מספר מקרים של נהיגה תחת השפעת חומרים משני תודעה – ישית בית המשפט על הנאשם גם פסילה מלנהוג, בפועל ועל תנאי, לתקופה ממושכת.",דיון והכרעה 
64,SH-20-02-16449-877,לאור כל האמור דן בית המשפט את הנאשם לעונשים כדלקמן:,דיון והכרעה 
65,SH-20-02-16449-877,8 חודשי מאסר בפועל.,דיון והכרעה 
66,SH-20-02-16449-877,"בהתאם לחוות דעת הממונה על עבודות השירות בשב""ס, ירצה הנאשם המאסר בדרך של עבודות שירות, ב""יד שרה"", שד' שאול המלך א', באר שבע,  5 ימים בשבוע, 08:30 שעות ביום.",דיון והכרעה 
67,SH-20-02-16449-877,"על הנאשם להתייצב, ביום 21.04.21 במשרד הממונה על עבודות השירות במחוז דרום בשב""ס, ומשם ימשיך לריצוי העבודות בהתאם להנחיות שיקבל.",דיון והכרעה 
68,SH-20-02-16449-877,"הנאשם מוזהר, כי אי התייצבות לריצוי עבודות השירות; אי שמיעה להוראות הממונים עליו במשרד הממונה על עבודות השירות או במקום ריצוי עבודות השירות; אי שיתוף פעולה עם משרד הממונה על עבודות השירות בכל ענין שהוא, לרבות מסירת בדיקות - עלול להביא להפקעה מנהלית של צו ריצוי המאסר בדרך של עבודות שירות, על כל המשתמע מכך.",דיון והכרעה 
69,SH-20-02-16449-877,הממונה על עבודות השירות יאפשר לנאשם השתתפות בהליך טיפולי / מעקבי בהתאם להנחיות שירות המבחן למבוגרים;,דיון והכרעה 
70,SH-20-02-16449-877,"12 חודשים מאסר על תנאי למשך שלוש שנים מהיום, והתנאי – שהנאשם לא יעבור עבירה מסוג פשע בניגוד לפקודת הסמים המסוכנים [נוסח חדש], תשל""ג – 1973, או עבירה מסוג פשע בניגוד לחוק המאבק בתופעת השימוש בחומרים מסכנים, תשע""ג – 2013;",דיון והכרעה 
71,SH-20-02-16449-877,"4 חודשים מאסר על תנאי למשך שלוש שנים מהיום, והתנאי – שהנאשם לא יעבור עבירה מסוג עוון בניגוד לפקודת הסמים המסוכנים [נוסח חדש], תשל""ג – 1973, או עבירה מסוג עוון בניגוד לחוק המאבק בתופעת השימוש בחומרים מסכנים, תשע""ג – 2013;",דיון והכרעה 
72,SH-20-02-16449-877,"קנס בסך 5,000 ₪ או 90 ימי מאסר תמורתו.",דיון והכרעה 
73,SH-20-02-16449-877,"הקנס ישולם ב-10 תשלומים שווים, החל מיום 15.05.21 וב-15 לחודש שלאחר מכן.",דיון והכרעה 
74,SH-20-02-16449-877,לא יועבר אחד התשלומים במועד – תעמוד היתרה לפירעון מידי;,דיון והכרעה 
75,SH-20-02-16449-877,פסילה בפועל מקבל או מהחזיק רשיון נהיגה לרכב מנועי למשך 30 חדשים.,דיון והכרעה 
76,SH-20-02-16449-877,"על הנאשם להפקיד רשיונו, או תצהיר מתאים, במזכירות בית המשפט עוד היום.",דיון והכרעה 
77,SH-20-02-16449-877,"מובהר לנאשם, כי החל מהיום – כל עוד לא הופקד הרשיון – יהיה פסול מלנהוג, אך הפסילה לא תימנה;",דיון והכרעה 
78,SH-20-02-16449-877,"פסילה מקבל ומהחזיק רשיון נהיגה לרכב מנועי בת  12 חודשים על תנאי, תקופת התנאי למשך 3 שנים מסיום הפסילה בפועל;",דיון והכרעה 
79,SH-20-02-16449-877,הנאשם יעמוד במבחן למשך שנה מהיום.,דיון והכרעה 
80,SH-20-02-16449-877,"במסגרת צו המבחן, יהיה עליו להשתתף בכל הליך טיפולי או מעקבי כפי שיומלץ ע""י שירות המבחן.",דיון והכרעה 
81,SH-20-02-16449-877,"על הנאשם להתייצב, בתוך 7 ימים מהיום, בשירות המבחן לקבלת הוראות מתאימות.",דיון והכרעה 
82,SH-20-02-16449-877,"הנאשם מוזהר, כי אי שיתוף פעולה במסגרת צו המבחן עלול להביא להפקעתו ולדיון מחדש בשאלת העונש בתיק זה, על כל המשתמע מכך;",דיון והכרעה 
83,SH-20-02-16449-877,"המוצגים – סמים יושמדו בכפוף לחלוף תקופת הערעור, ואם יוגש ערעור בכפוף להחלטה בו.",דיון והכרעה 
84,SH-20-02-16449-877,"עותק גזר הדין יועבר לשירות המבחן למבוגרים ולממונה על עבודות השירות בשב""ס.",דיון והכרעה 
85,SH-20-02-16449-877,"ניתנה היום, י' אדר תשפ""א, 22 פברואר 2021, במעמד הצדדים.",דיון והכרעה 
