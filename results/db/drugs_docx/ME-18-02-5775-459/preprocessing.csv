,verdict,text,part
0,ME-18-02-5775-459,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",הנאשם:
1,ME-18-02-5775-459,"חוק העונשין, תשל""ז-1977: סע'  31, 418",הנאשם:
2,ME-18-02-5775-459,"* בית המשפט גזר על הנאשם שהורשע, על פי הודאתו, במסגרת הסדר טיעון, בעבירות של סיוע לייבוא סם מסוכן, החזקת סם מסוכן וזיוף מסמך בנסיבות מחמירות, עונש של 36 חודשי מאסר בפועל.",הנאשם:
3,ME-18-02-5775-459,* עונשין – ענישה – מדיניות ענישה: עבירות סמים,הנאשם:
4,ME-18-02-5775-459,"נאשם הורשע על פי הודאתו, במסגרת הסדר טיעון, בעבירות של סיוע לייבוא סם מסוכן, החזקת סם מסוכן וזיוף מסמך בנסיבות מחמירות.",הנאשם:
5,ME-18-02-5775-459,"במסגרת הסדר הטיעון הסכימו הצדדים כי התביעה תעתור להטיל על הנאשם 42 חודשי מאסר בפועל, קנס ופסילת רישיון נהיגה, וההגנה תטען בעניינים אלה כהבנתה.",הנאשם:
6,ME-18-02-5775-459,בית המשפט פסק כלהלן:,הנאשם:
7,ME-18-02-5775-459,"העבירות בוצעו במסגרת אותה פרשה, לקידום אותה מטרה, ומתוך אותה כוונה פלילית.",הנאשם:
8,ME-18-02-5775-459,"משכך, יש לראות בהן כמהוות אירוע אחד, לקבוע מתחם עונש הולם לאירוע כולו ולגזור עונש כולל לכל העבירות.",הנאשם:
9,ME-18-02-5775-459,"הערכים החברתיים שנפגעו מהעבירות שביצע הנאשם הם בעיקר ערכי המלחמה בסמים, בריאות הציבור, שלום הציבור ובטחונו.",הנאשם:
10,ME-18-02-5775-459,טיב המעשה; סוג הסם; וכמותו; הם הנתונים העיקריים להערכת חומרת עבירת הסמים ובנגזר מכך גם להערכת חומרת הפגיעה בערכים החברתיים.,הנאשם:
11,ME-18-02-5775-459,"כאן, כאמור, מדובר בסיוע לייבוא סם ""קשה"" בכמות מאוד משמעותית.",הנאשם:
12,ME-18-02-5775-459,"משכך יש לקבוע כי הפגיעה של מעשי הנאשם בערכים המוגנים בעבירה זו, היא משמעותית.",הנאשם:
13,ME-18-02-5775-459,"מדיניות הענישה בעבירות הסמים החמורות, הינה מימים ימימה של חומרה מובהקת.",הנאשם:
14,ME-18-02-5775-459,"הלכה למעשה, בתי המשפט מטילים על עבירות הסמים החמורות, שנות מאסר בפועל.",הנאשם:
15,ME-18-02-5775-459,"בנסיבות העניין, מתחם העונש ההולם לכלל מעשי העבירות שביצע הנאשם נע בין 2.5 ל- 5 שנות מאסר בפועל.",הנאשם:
16,ME-18-02-5775-459,"בטרם שמיעת הראיות, הגיעו הצדדים להסדר טיעון במסגרתו כתב האישום המקורי שהוגש נגד הנאשם תוקן, והנאשם הודה בעובדות כתב האישום המתוקן שאלה עיקריהן:",כללי
17,ME-18-02-5775-459,"עובר לתאריך 07.01.18, אדם שזהותו ידועה למאשימה (להלן: ""האחר"") החליט לייבא לישראל סם מסוכן  מסוג MDMA (להלן: ""הסם המסוכן""), וייבא 8439 כדורים המכילים את הסם המסוכן, באמצעות דואר ישראל, מגרמניה לישראל.",כללי
18,ME-18-02-5775-459,הנאשם סייע בידו בכך שביצע פעולות כדי לאפשר את ביצוע העבירה ולהקל על ביצועה כמפורט להלן:,כללי
19,ME-18-02-5775-459,"הנאשם סייע לאחר להזמין את הסם המסוכן תחת השם גדי מסעוד ביטון, ולכתובת בעיר דימונה, כשהסם המסוכן ארוז ומוחבא בתוך חבילה (להלן: ""החבילה"").",כללי
20,ME-18-02-5775-459,"בתאריך 10.01.18 החבילה הועברה לנקודת איסוף של דואר ישראל, בחנות ""סלקשיין"" בדימונה (להלן: ""החנות"").",כללי
21,ME-18-02-5775-459,"לשם איסוף החבילה מהחנות והעברתה לאחר, פנה הנאשם לנהג מונית בשם לירן מועזיז (להלן: ""לירן"") וביקש ממנו שיגיע אליו לקחת ייפוי כוח לאיסוף החבילה, ולאחר מכן יאסוף את החבילה מהחנות.",כללי
22,ME-18-02-5775-459,"עבור איסוף זה האחר ישלם ללירן 4,000 ₪ באמצעות הנאשם.",כללי
23,ME-18-02-5775-459,"במסגרת זו, הנאשם זייף, לבקשת האחר, ייפוי כוח על שם גדי מסעוד ביטון, ומסר אותו ללירן על מנת שיאסוף באמצעותו את הסם המסוכן מהחנות.",כללי
24,ME-18-02-5775-459,"בתאריך 12.01.18, בסמוך לשעה 10:00, לירן הגיע לחנות, אסף את החבילה ובתוכה הסם המסוכן, נסע לעיר שדרות, לפיצוציה שבבעלות הנאשם, והעביר את החבילה לנאשם, על ידי כך שהניח אותה בתא המטען של רכב מסוג מזדה מ.ר.",כללי
25,ME-18-02-5775-459,"77-131-56 (להלן: ""הרכב"").",כללי
26,ME-18-02-5775-459,בסמוך לאחר מכן לירן נעצר על ידי המשטרה בעיר שדרות.,כללי
27,ME-18-02-5775-459,"בשלב מסוים כשנודע לנאשם שלירן נעצר, הוא נסע עם הרכב ובו הסם המסוכן, וחייג לאחר על מנת לשאול אותו לגבי המצב שנוצר.",כללי
28,ME-18-02-5775-459,"מיד לאחר מכן הנאשם עצר את הרכב בצד הדרך, בתוך העיר שדרות, והוציא את החבילה מתא המטען על מנת להשליכה.",כללי
29,ME-18-02-5775-459,כוחות משטרה שהגיעו למקום עצרו אותו ותפסו 8363 כדורי MDMA.,כללי
30,ME-18-02-5775-459,"במעשיו, סייע הנאשם לייבא סם מסוכן מסוג MDMA מגרמניה לישראל, וכן החזיק בסם המסוכן כאמור, והכל שלא לצריכתו העצמית וללא היתר כדין, ובנוסף, בצוותא חדא עם לירן, זייף מסמך בכוונה לקבל באמצעותו דבר בנסיבות מחמירות, ואף קיבל את הדבר- חבילת הסם.",כללי
31,ME-18-02-5775-459,הנסיבות המחמירות מתבטאות בניצול רשות הדואר לביצוע עבירות פליליות.,כללי
32,ME-18-02-5775-459,"על יסוד הודאת הנאשם בעובדות כאמור, הוא הורשע בעבירות של, סיוע לייבוא סמים מסוכנים, לפי סעיף 13 לפקודת הסמים המסוכנים, תשל""ג-1973 וסעיף 31 לחוק העונשין תשל""ז-1977; החזקת סם מסוכן שלא לצריכה עצמית, לפי סעיף 7(א) + (ג)לפקודת הסמים המסוכנים, תשל""ג-1973; וזיוף בנסיבות מחמירות, לפי סעיף 418 סיפא לחוק העונשין תשל""ז-1977.",כללי
34,ME-18-02-5775-459,"וכן הוסכם, שיוטל על הנאשם מאסר על תנאי, ויחולט סך של 10,390 ₪ שנתפס ברשותו, וששירות המבחן יערוך תסקיר על הנאשם.",כללי
35,ME-18-02-5775-459,התביעה עמדה על הערכים המוגנים בעבירות הסמים ועל מידת הפגיעה בהם כאן.,טענות הצדדים
36,ME-18-02-5775-459,"הדגישה את חומרת העבירות שביצע הנאשם, וטענה שמגמת הפסיקה היא להחמיר בעונשם של עברייני הסמים.",טענות הצדדים
37,ME-18-02-5775-459,"טענה, כי עבירות הסמים פוגעות במשתמשים בסמים ובחברה כולה.",טענות הצדדים
38,ME-18-02-5775-459,"התייחסה למאפייניו של סם ה- MDMA ולנזקים שהוא עלול לגרום, ולחלקו היחסי של הנאשם בביצוע העבירות; וטענה שיש להניח שמטרת הנאשם היתה להפיק רווח כספי.",טענות הצדדים
39,ME-18-02-5775-459,היא הפנתה לפסיקה וטענה כי מתחם העונש הראוי למעשי הנאשם נע בין 3.5 ל- 6 שנות מאסר בפועל.,טענות הצדדים
40,ME-18-02-5775-459,"אשר לעונש המתאים לנאשם, ציינה כי במסגרת הסדר הטיעון הוסכם שהתביעה תעתור להטיל על הנאשם 42 חודשי מאסר בפועל, עונש המצוי ברף התחתון של המתחם.",טענות הצדדים
41,ME-18-02-5775-459,"וטענה, כי בעמדתה שוקללו הגורמים לקולא ובהם הודאת הנאשם והחיסכון בזמן שיפוטי, עברו הפלילי והתעבורתי שאינו מכביד, ונסיבותיו האישיות כפי שפורטו בתסקיר.",טענות הצדדים
42,ME-18-02-5775-459,הדגישה כי שירות המבחן התרשם שהנאשם ממזער מחומרת העבירה ונוטה לטשטש את חלקו בה וסבור שיש צורך בעונש מוחשי שיהווה אלמנט מרתיע לנאשם מפני ביצוע עבירות בעתיד.,טענות הצדדים
43,ME-18-02-5775-459,"עתרה להטיל על הנאשם  42 חודשי מאסר בפועל, מאסר על תנאי, קנס ופסילת רישיון נהיגה.",טענות הצדדים
44,ME-18-02-5775-459,"ב""כ הנאשם טענה, כי מתחם העונש שהוצע על ידי התביעה מחמיר ואינו מתאים לענייננו.",טענות הצדדים
45,ME-18-02-5775-459,"בהקשר זה ציינה, כי הנאשם הורשע בעבירת סיוע לייבוא סמים ולא בעבירה העיקרית, ושנסיבות העבירה מעמידות אותה ברף הנמוך של עבירות הסיוע.",טענות הצדדים
46,ME-18-02-5775-459,"ציינה כי הנאשם ואחר נוסף שהיה מעורב בפרשה מסרו כבר בחקירתם במשטרה את שמו של המבצע העיקרי, ולאחר שאותו אדם נעצר הסכימה הפרקליטות לתקן את כתב האישום ולייחס לנאשם עבירת סיוע תחת העבירה העיקרית.",טענות הצדדים
47,ME-18-02-5775-459,כך גם נמחקה מכתב האישום העבירה של קבלת דבר במרמה.,טענות הצדדים
48,ME-18-02-5775-459,"הדגישה כי כמופיע בכתב האישום המתוקן, ההחלטה לייבא את הסמים היתה של המבצע העיקרי ולא של הנאשם וכי לא מיוחסת לנאשם עבירה של קשירת קשר.",טענות הצדדים
49,ME-18-02-5775-459,"המבצע העיקרי הוא זה שהזמין את הסם, והסם היה מיועד לו, והנאשם היה אמור להעביר אליו את החבילה על תכולתה.",טענות הצדדים
50,ME-18-02-5775-459,"גם התשלום לאותו אדם שלישי היה אמור להיעשות על ידי המבצע העיקרי, וזיוף ייפוי הכח נעשה גם הוא לבקשת המבצע העיקרי.",טענות הצדדים
51,ME-18-02-5775-459,"כך שבמכלול הנסיבות מדובר בעבירת סיוע ברף התחתון, ומעשי הנאשם נעשו מתוך טיפשות והיגררות.",טענות הצדדים
52,ME-18-02-5775-459,הפנתה לתסקיר שירות המבחן.,טענות הצדדים
53,ME-18-02-5775-459,"ציינה שעברו הפלילי של הנאשם מינורי, ושחווית המעצר קשה לו ומהווה עבורו גורם מרתיע ומציב גבולות.",טענות הצדדים
54,ME-18-02-5775-459,הנאשם נשוי ואב לשלושה ילדים קטינים.,טענות הצדדים
55,ME-18-02-5775-459,"מקיים שגרת חיים נורמטיבית, וקיים חשש שענישה חמורה תחשוף אותו לחברה עבריינית.",טענות הצדדים
56,ME-18-02-5775-459,ציינה כי אמנם הנאשם מקיים קשר עם חברה שולית אך הוא אינו עבריין.,טענות הצדדים
57,ME-18-02-5775-459,הגישה פסיקה ועיקרי טיעון בכתב.,טענות הצדדים
58,ME-18-02-5775-459,"אשר לפסיקה שהגישה התביעה, טענה, כי בחלק מפסקי הדין דובר בנאשמים בעלי עבר פלילי, חלקם היו המבצעים העיקריים של העבירה, וחלקם הורשעו ביותר מעבירה אחת של ניסיון יבוא.",טענות הצדדים
59,ME-18-02-5775-459,ביקשה להסתפק בתקופת מעצרו של הנאשם ולהטיל עליו עונש צופה פני עתיד.,טענות הצדדים
60,ME-18-02-5775-459,"בנוסף, ביקשה שלא לפסול את רישיון הנהיגה שלו וטענה כי  מדובר בעבירה ראשונה בתחום הסמים ואין חובה לפסול את רישיונו.",טענות הצדדים
61,ME-18-02-5775-459,"אמו של הנאשם ביקשה את רחמי בית המשפט על בנה, וסיפרה על השפעת מעשה הנאשם על בני משפחתו.",טענות הצדדים
62,ME-18-02-5775-459,הנאשם הביע צער בפני בני משפחתו על התקופה בה הוא נתון במעצר.,טענות הצדדים
63,ME-18-02-5775-459,שיתף כי עובר תקופה קשה מאד וסובל סבל רב בהיותו רחוק ממשפחתו וילדיו.,טענות הצדדים
64,ME-18-02-5775-459,וביקש את התחשבות בית המשפט.,טענות הצדדים
65,ME-18-02-5775-459,"שירות המבחן ערך תסקיר על הנאשם, בו צוינו בין היתר הדברים הבאים-",תסקיר שירות המבחן
66,ME-18-02-5775-459,הנאשם יליד הארץ.,תסקיר שירות המבחן
67,ME-18-02-5775-459,בן 30.,תסקיר שירות המבחן
68,ME-18-02-5775-459,נשוי ואב לשלושה ילדים בגילאי שנה וחצי עד עשר.,תסקיר שירות המבחן
69,ME-18-02-5775-459,"סיים 12 שנות לימוד, כולל תעודת בגרות מלאה.",תסקיר שירות המבחן
70,ME-18-02-5775-459,התגייס לצבא.,תסקיר שירות המבחן
71,ME-18-02-5775-459,שירת שירות צבאי מלא כמאבטח מתקנים.,תסקיר שירות המבחן
72,ME-18-02-5775-459,לאחר שחרורו עבד כעובד אחזקה.,תסקיר שירות המבחן
73,ME-18-02-5775-459,ובמהלך התקופה עבד במקביל בקיוסק.,תסקיר שירות המבחן
74,ME-18-02-5775-459,כשנה וחצי לפני מעצרו קנה את הקיוסק שעבד בו.,תסקיר שירות המבחן
75,ME-18-02-5775-459,"אשר לעבירות, נאמר, כי הנאשם מתקשה להודות באופן מלא בביצוען ולקחת אחריות עליהן.",תסקיר שירות המבחן
76,ME-18-02-5775-459,שיתף כי נוטה לסייע לחבריו מבלי לברר לעומק באשר למטרת הסיוע.,תסקיר שירות המבחן
77,ME-18-02-5775-459,וציין כי לא חשב שמדובר במעשה שאינו חוקי.,תסקיר שירות המבחן
78,ME-18-02-5775-459,שירות המבחן התרשם כי הנאשם מתקשה לראות את חלקו ואחריותו לנסיבות שהובילו אותו למעורבותו בעבירה ובעניין זה מעביר אינפורמציה מגמתית ביחס לעצמו.,תסקיר שירות המבחן
79,ME-18-02-5775-459,וכי הוא מטשטש וממזער את חלקו בביצוע העבירות.,תסקיר שירות המבחן
80,ME-18-02-5775-459,שלל שימוש בחומרים משני תודעה.,תסקיר שירות המבחן
81,ME-18-02-5775-459,"שירות המבחן ציין כי הנאשם נוטה להדגיש את החלקים החיוביים והמתפקדים באופן ניהול חייו והתקשה להתייחס לדפוסי התנהגותו המכשילים, והתרשם כי במצבים מסוימים הנאשם יפעל באופן עובר חוק על מנת לרצות את האחר.",תסקיר שירות המבחן
82,ME-18-02-5775-459,"בנוסף, התרשם כי הנאשם מקיים קשר עם חברה שולית, אשר מגבירה את מעורבותו בפלילים.",תסקיר שירות המבחן
83,ME-18-02-5775-459,"שירות המבחן שקל את גורמי הסיכוי והסיכון של הנאשם והתרשם כי קיימת רמת סיכון להתנהגות עוברת חוק, והמליץ על ענישה מוחשית ומציבת גבולות, שתהווה אלמנט מרתיע מביצוע עבירות דומות.",תסקיר שירות המבחן
84,ME-18-02-5775-459,"הנאשם הורשע בעבירות של סיוע לייבוא סם מסוכן, החזקת סם מסוכן וזיוף מסמך בנסיבות מחמירות.",דיון והכרעה
87,ME-18-02-5775-459,רוב הסמים הנמצאים בישראל אינם מיוצרים בה אלא מיובאים אליה ממדינות אחרות.,דיון והכרעה
88,ME-18-02-5775-459,"יבוא סם הוא איפוא המקור העיקרי למלאי הסמים בישראל וככזה הוא בבחינת אבי אבות הפסול, המתחיל את מחזור תנועת הסמים, שבסופו הסמים מגיעים אל הצרכנים המשתמשים בהם.",דיון והכרעה
89,ME-18-02-5775-459,סמים נועדו לצריכה.,דיון והכרעה
90,ME-18-02-5775-459,צריכתם גורמת לנזקים ישירים למשתמשים ולפגיעות מגוונות בסביבתם ובקהילה בכללה.,דיון והכרעה
91,ME-18-02-5775-459,ורכישת הסמים על ידי הצרכנים היא המקור לסכומי העתק ששוק הסמים מגלגל.,דיון והכרעה
92,ME-18-02-5775-459,נתונים בסיסיים אלה מביאים לכך שהמלחמה בסמים מכוונת בעיקרה לצמצום השימוש בסם.,דיון והכרעה
93,ME-18-02-5775-459,השימוש בסם מותנה בזמינותו.,דיון והכרעה
94,ME-18-02-5775-459,"משכך, הכנסת סמים למחזור, בין בדרך של ייבוא ובין בדרך של ייצור, היא מהחמורות שבמעשי עבירות הסמים.",דיון והכרעה
95,ME-18-02-5775-459,ומלחמה בה היא מהחשובות והמשפיעות על תחום הסמים בכללו.,דיון והכרעה
96,ME-18-02-5775-459,"ממילא ברור מדוע המחוקק ראה בעבירות יבוא סמים, סחר בסמים, והחזקת סמים שלא לצריכה עצמית, כחמורות מאוד וקבע להן עונש של 20 שנות מאסר.",דיון והכרעה
97,ME-18-02-5775-459,הסם המדובר כאן הוא ה- MDMA.,דיון והכרעה
98,ME-18-02-5775-459,"באתר ""הרשות הלאומית למלחמה בסמים ואלכוהול"", מתוארות ההשפעות ההרסניות שלו, כך:",דיון והכרעה
99,ME-18-02-5775-459,הנאשם סייע לייבא 8439 טבליות סם.,דיון והכרעה
100,ME-18-02-5775-459,המדובר בכמות עצומה.,דיון והכרעה
101,ME-18-02-5775-459,לסיבור האוזן יצוין כי פקודת הסמים קובעת חזקה לפיה מי שמחזיק יותר מ-3 יחידות של MDMA עושה זאת שלא לצריכתו העצמית.,דיון והכרעה
106,ME-18-02-5775-459,"מדיניות הענישה בעבירות הסמים החמורות, הינה מימים ימימה של חומרה מובהקת -",דיון והכרעה
108,ME-18-02-5775-459,בית המשפט העליון דחה את הערעור וציין בין היתר את הדברים הבאים –,דיון והכרעה
109,ME-18-02-5775-459,פ.,דיון והכרעה
110,ME-18-02-5775-459,"3155-08-12 מדינת ישראל נ' סבג, [פורסם בנבו] (שנדון בפני), הנאשם הורשע על פי הודאתו במסגרת הסדר טיעון, בעבירות של החזקת סם שלא לצריכה עצמית וניסיון להחזקת סם שלא לצריכה עצמית.",דיון והכרעה
111,ME-18-02-5775-459,"על פי הנטען, אחיו שלח מפרו לישראל, בדואר, חבילה על שם אמם - שבאותה עת היתה בבית-חולים, ובה כ-450 גרם קוקאין.",דיון והכרעה
112,ME-18-02-5775-459,"המשטרה תפסה את החבילה, הוציאה את הסמים שהיו בה ואחר כך החזירה חלק מהסם לחבילה.",דיון והכרעה
113,ME-18-02-5775-459,"בהמשך, הנאשם, שידע שהחבילה מכילה סם, הגיע למזכירות הישוב בו היתה החבילה ונטל את החבילה.",דיון והכרעה
114,ME-18-02-5775-459,נקבע מתחם עונש הולם של 2-6 שנות מאסר והוטלו על הנאשם 3 שנות מאסר בפועל ועונשים נלווים.,דיון והכרעה
115,ME-18-02-5775-459,"כמובן שבהקשר לקביעת מתחם העונש ההולם כאן, יש לקחת בחשבון את כמויות הסמים המדוברות במקרים שנדונו בפסקי הדין הנ""ל – לקולא ולחומרא בהשוואה לענייננו – וכן להביא בחשבון את העובדה שהנאשם הורשע בעבירת סיוע לייבוא סמים ולא בעבירה המושלמת של ייבוא סמים – שעונש המאסר המירבי הקבוע לצדה הוא מחצית מזה הקבוע לעבירה המוגמרת - ובעבירה של החזקת סמים שלא לצריכה עצמית.",דיון והכרעה
116,ME-18-02-5775-459,"נראה לי שענייננו דומה במאפייניו העיקריים למקרה של גיא סבג, שהובא לעיל, הגם שמעשי הנאשם בנסיבותיהם כאן חמורים יותר – מבחינת טיב המעשים שנעשו לסייע בייבוא הסמים, השלב המוקדם בו החלה מעורבות הנאשם, כמות הסם, וזיוף יפוי הכח.",דיון והכרעה
117,ME-18-02-5775-459,עיינתי בפסקי הדין שההגנה הציגה במסגרת טיעוניה לעונש.,דיון והכרעה
118,ME-18-02-5775-459,לא מצאתי שיש בהם ללמד על ענייננו.,דיון והכרעה
120,ME-18-02-5775-459,"2518/16 יניב יצחקי נ' מדינת ישראל, [פורסם בנבו] בו המערער הגיע לסניף דואר בשליחות אחר ונטל משם חבילה בה היו 710 גרם קוקאין נוזלי.",דיון והכרעה
121,ME-18-02-5775-459,בית המשפט המחוזי דן אותו ל-42 חודשי מאסר בפועל.,דיון והכרעה
122,ME-18-02-5775-459,"בית המשפט העליון אמנם קיבל את הערעור והעמיד את עונש המאסר של המערער על 30 חודשים, אולם הוא הסביר זאת ברצון לשמור על יחס הולם בין העונש שהוטל על מעורב בכיר יותר בפרשה לעונש שהוטל על המערער וכן בהתחשב בתסקיר החיובי של שירות המבחן על המערער ובקיומו של פוטנציאל שיקומי ממשי.",דיון והכרעה
123,ME-18-02-5775-459,"בכל שאר גזרי הדין שהוצגו על ידי ההגנה, דובר בעונשים שהוטלו במסגרת הסדרי טיעון, בין סגורים ובין כאלה שהתביעה הגבילה את עצמה בטיעוניה לעונש לתקופת מאסר מסוימת.",דיון והכרעה
124,ME-18-02-5775-459,בכל אחד מהמקרים היו נסיבות מיוחדות שהצדיקו את פרטי הסדר הטיעון.,דיון והכרעה
125,ME-18-02-5775-459,"ממילא, אין בעונשים שהוטלו כדי ללמד על העונשים הראויים במקרים בהם לא מתקיימות נסיבות מיוחדות המצדיקות הקלה בעונש במסגרת הסדרי טיעון.",דיון והכרעה
126,ME-18-02-5775-459,באשר לנסיבות הקשורות בביצוע העבירות -,דיון והכרעה
127,ME-18-02-5775-459,מעשי הנאשם היו מתוכננים והיו כרוכים בסדרת פעולות שנעשו על פני זמן.,דיון והכרעה
128,ME-18-02-5775-459,מעורבותו של הנאשם החלה עוד לפני שהסמים הגיעו ארצה מגרמניה .,דיון והכרעה
129,ME-18-02-5775-459,ומעשי הנאשם נועדו לסייע בייבוא הסמים לישראל תוך טשטוש עקבות המעורבים בפרשה.,דיון והכרעה
130,ME-18-02-5775-459,"אמנם, אדם אחר, שעמד מאחרי מזימת ייבוא הסמים, הוא הדמות המרכזית בפרשה, ואולם, מעשי הנאשם היו משמעותיים ותרמו תרומה של ממש להוצאת המזימה אל הפועל.",דיון והכרעה
131,ME-18-02-5775-459,"סמים מסוג ובכמות כאלה, שווים כסף רב מאוד.",דיון והכרעה
132,ME-18-02-5775-459,יש להניח שהנאשם עשה את מעשיו -תוך נטילת הסיכון הכרוך בהפללה בעבירה חמורה שעונשה לצדה - כנגד תמורה כספית שנראתה בעיניו הולמת.,דיון והכרעה
133,ME-18-02-5775-459,בסופו של דבר הסמים נתפסו על ידי המשטרה והפצתם נמנעה.,דיון והכרעה
134,ME-18-02-5775-459,"ואולם, אם התכנית הפלילית היתה מצליחה, כמות גדולה של סם קשה היתה מגיעה לשוק הסמים וגורמת את הנזקים ששימוש בסם כזה גורם לפרט ולכלל.",דיון והכרעה
135,ME-18-02-5775-459,בנסיבות הענין נראה לי שמתחם העונש ההולם לכלל מעשי העבירות שביצע הנאשם נע בין 2.5 ל- 5 שנות מאסר בפועל.,דיון והכרעה
136,ME-18-02-5775-459,"הנאשם בחור צעיר כבן 30, אב לשלושה ילדים קטנים.",דיון והכרעה
137,ME-18-02-5775-459,עובד למחייתו.,דיון והכרעה
138,ME-18-02-5775-459,מתפקד במסגרות חייו השונות בצורה טובה.,דיון והכרעה
139,ME-18-02-5775-459,שירת שירות צבאי מלא.,דיון והכרעה
140,ME-18-02-5775-459,הוא שיתף פעולה עם המשטרה ואף הפליל את המעורב העיקרי בפרשה.,דיון והכרעה
141,ME-18-02-5775-459,הודה בבית המשפט במיוחס לו בכתב האישום המתוקן.,דיון והכרעה
142,ME-18-02-5775-459,"עברו הפלילי כולל עבירת איומים ומכירת אלכוהול לקטין, וזהו מאסרו הראשון.",דיון והכרעה
143,ME-18-02-5775-459,בתסקיר שירות המבחן צוין כי במצבים מסוימים הנאשם עלול לפעול באופן עובר חוק על מנת לרצות את האחר.,דיון והכרעה
144,ME-18-02-5775-459,הוא מקיים קשר עם חברה שולית המגבירה את מעורבותו בפלילים.,דיון והכרעה
145,ME-18-02-5775-459,והוא מטשטש וממזער מחלקו בביצוע העבירות.,דיון והכרעה
146,ME-18-02-5775-459,נתונים והערכות אלה מצביעים על הצורך בהרתעת הנאשם מחזרה על ביצוע עבירות.,דיון והכרעה
147,ME-18-02-5775-459,"עבירות הסמים החמורות, עשויות להניב כסף קל למבצעיהן ועלולות לפתות.",דיון והכרעה
148,ME-18-02-5775-459,"ובפועל, היקף עבירות הסמים האלה, גדול.",דיון והכרעה
149,ME-18-02-5775-459,יש צורך מתמיד בהרתעת הציבור מפניהן.,דיון והכרעה
150,ME-18-02-5775-459,"בקביעת העונש המתאים לנאשם אני מתחשב גם בגילו של הנאשם, במצבו המשפחתי, בהשפעת עונש המאסר עליו ועל משפחתו הגרעינית, בהודאת הנאשם, בשיתוף הפעולה שלו עם המשטרה, בעברו הפלילי שאינו מכביד, בעמדת התביעה לעונש במסגרת הסדר הטיעון, בהמלצת שירות המבחן, ובצורך בהרתעת הנאשם והציבור מפני מעשים כאלה.",דיון והכרעה
151,ME-18-02-5775-459,"נוכח כל האמור, אני דן את הנאשם לעונשים הבאים:",דיון והכרעה
152,ME-18-02-5775-459,"א.	36 חודשי מאסר בפועל, מיום מעצרו.",דיון והכרעה
153,ME-18-02-5775-459,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת פשע בניגוד לפקודת הסמים המסוכנים [נוסח חדש] תשל""ג-1973.",דיון והכרעה
154,ME-18-02-5775-459,"אני מורה על חילוט סך של 10,390 ₪ שנתפס ברשות הנאשם.",דיון והכרעה
155,ME-18-02-5775-459,"בהתחשב בטיב מעשי העבירות של הנאשם ובחשיבות רישיון הנהיגה לאפשרות של הנאשם לחזור למסלול חיים פרודוקטיבי לאחר נשיאת מאסרו, אינני מטיל על הנאשם שלילת רישיון נהיגה.",דיון והכרעה
156,ME-18-02-5775-459,"בהתחשב בסכום הכסף שחולט לנאשם, בתקופת המאסר שנגזרה על הנאשם – שיש לה גם היבטים של פגיעה כלכלית בנאשם ובמשפחתו – ובמצבה הכללי של משפחת הנאשם, אני נמנע מהטלת קנס.",דיון והכרעה
157,ME-18-02-5775-459,זכות ערעור תוך 45 יום.,דיון והכרעה
158,ME-18-02-5775-459,"ניתן היום,  כ""ג חשוון תשע""ט, 01 נובמבר 2018, בנוכחות הצדדים.",דיון והכרעה
