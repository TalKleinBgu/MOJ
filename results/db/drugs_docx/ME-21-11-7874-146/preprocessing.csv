,verdict,text,part
0,ME-21-11-7874-146,"ע""י ב""כ עו""ד ערן צרויה – פמ""ד",מדינת ישראל 
1,ME-21-11-7874-146,רפאל דומבייב (עציר),הנאשם:
2,ME-21-11-7874-146,"ע""י ב""כ עו""ד מריה מזאוי-מרשי",הנאשם:
3,ME-21-11-7874-146,"חוק העונשין, תשל""ז-1977: סע'  448(א)",הנאשם:
4,ME-21-11-7874-146,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם:
5,ME-21-11-7874-146,"הנאשם הורשע על פי הודאתו בכתב אישום מתוקן בעבירה של הצתה, לפי סעיף 448(א) רישא לחוק העונשין.",האישום וההסדר
6,ME-21-11-7874-146,"על פי כתב האישום המתוקן (כא/2), ג.",האישום וההסדר
7,ME-21-11-7874-146,הוא בעליה של תחנת מוניות הממוקמת בקומת הקרקע בבניין שבו גם חניון מקורה ושלוש קומות מגורים מעל.,האישום וההסדר
8,ME-21-11-7874-146,"עובר ליום 15.9.21 בנסיבות שאינן ידועות במדויק למאשימה, החליט הנאשם להצית את משרד תחנת המוניות, על רקע חובות כלכליים.",האישום וההסדר
9,ME-21-11-7874-146,"על כן, הצטייד הנאשם בשלושה בקבוקים גדולים ובהם חומר דליק מסוג בנזין, והסווה את זהותו בכך שכיסה את פניו בחולצה.",האישום וההסדר
10,ME-21-11-7874-146,"בתאריך 15.9.21, סמוך לפני השעה 04:00, הנאשם הגיע עם הבקבוקים, התקרב לתחנת המוניות, שפך את הדלק ליד דלת הכניסה למשרד תחנת המוניות, והצית את הדלק שהתלקח במהירות.",האישום וההסדר
11,ME-21-11-7874-146,לאחר מכן נמלט הנאשם מהמקום בין הבניינים.,האישום וההסדר
12,ME-21-11-7874-146,"הדלק התלקח ועלה באש, אשר הבעירה את משרד תחנת המוניות מבחוץ, והאש גם פרצה פנימה.",האישום וההסדר
13,ME-21-11-7874-146,"למקום הובהלו ארבעה צוותי כיבוי, אשר כיבוי את האש.",האישום וההסדר
14,ME-21-11-7874-146,"בשל ההצתה, נגרם נזק רב מאוד למשרד תחנת המוניות העשוי בנייה קלה, וכן נגרם נזק לתשתית התאורה והאינסטלציה בחניון המקורה, כמו גם לתשתיות ריצוף בסביבת תחנת המוניות.",האישום וההסדר
15,ME-21-11-7874-146,"הנאשם במעשיו הנ""ל, שילח אש במזיד, בדבר לא לו.",האישום וההסדר
16,ME-21-11-7874-146,"ביום 11.7.23, צירף הנאשם כתב אישום מתוקן, ועל פי הודאתו בכתב אישום המתוקן כא/3 הורשע גם בעבירה של החזקת סמים מסוכנים שלא לצריכה עצמית, לפי סעיף 7(א)+(ג) רישא לפקודת הסמים המסוכנים (נוסח חדש).",האישום וההסדר
17,ME-21-11-7874-146,"על פי כתב האישום המצורף כא/3, בתאריך 22.8.21 בסמוך לשעה 14:30, החזיק הנאשם בסם מסוכן מסוג קנבוס במשקל נטו של 31.19 גרם וכן בסם מסוכן מסוג חשיש במשקל נטו של 10.09, מחולק ל-5 יחידות, שלא לצריכתו העצמית.",האישום וההסדר
18,ME-21-11-7874-146,"במועד ובמעמד האמור, החזיק הנאשם כ-2 משקלים דיגיטליים המשמשים להכנתו של הסם המסוכן.",האישום וההסדר
19,ME-21-11-7874-146,"בתיק העיקרי, בטרם צירוף התיק הנוסף, הגיעו הצדדים להסדר טיעון הכולל הסכמה עונשית חלקית לפיה, המאשימה תבקש להטיל 24 חודשי מאסר בפועל, בניכוי ימי המעצר, מאסר מותנה, קנס ופיצוי למתלונן, וההגנה חופשית בטיעוניה לעונש.",האישום וההסדר
20,ME-21-11-7874-146,בתיק המצורף אין הסכמות עונשיות.,האישום וההסדר
21,ME-21-11-7874-146,"מטעם המאשימה הוגשו כראיות לעונש רישום פלילי של הנאשם (ת/1), לפיו לנאשם עבר הכולל עבירות סמים לרבות החזקה שלא לצריכה עצמית והפרעה לשוטר במילוי תפקידו מהשנים 2018-2020, בגינן נדון ל – 8 חדשי מאסר בפועל, החזקת סמים מסוכנים לצריכה עצמית, סיוע לשוד משנת 2015 בגינה נדון ל – 14 חדשי מאסר בפועל, וגניבה מ – 2014.",הראיות לעונש
22,ME-21-11-7874-146,"בגין התיק המצורף לחובת הנאשם מאסר מותנה בר הפעלה למשך 8 חודשים בעבירות סמים מסוג פשע, והתחייבות ברת הפעלה בסך 1,500 ₪, גם כן בשל עבירת הסמים.",הראיות לעונש
23,ME-21-11-7874-146,"הוגשו כמה תסקירי שירות מבחן ביחס לנאשם, במסגרתם נבחנו אפשרויות טיפוליות, והנאשם בשלב מסויים שולב בקהילה טיפולית, אולם הניסיון הטיפולי לא צלח.",תסקירי שירות המבחן
24,ME-21-11-7874-146,"על פי התסקיר מיום 14.7.22, הנאשם סיים 12 שנות לימוד ללא תעודת בגרות והתמודד עם קשיים לימודיים.",תסקירי שירות המבחן
25,ME-21-11-7874-146,"לדבריו, היה אמור להתגייס לצה""ל אך לאור עברו הפלילי הוחלט שלא לגייסו.",תסקירי שירות המבחן
26,ME-21-11-7874-146,במקביל ללימודיו עבד בשווקים וכמלצר.,תסקירי שירות המבחן
27,ME-21-11-7874-146,הנאשם תיאר קשר קרוב וחיובי עם הוריו.,תסקירי שירות המבחן
28,ME-21-11-7874-146,הנאשם שיתף כי אחותו נרצחה לפני כ-15 שנים.,תסקירי שירות המבחן
29,ME-21-11-7874-146,"הנאשם הביע מוטיבציה להליך טיפולי ארוך טווח, ומסר כי ברקע לביצוע העבירה עומד שימושו באלכוהול וסמים וכן החובות הכבדים שקיימים לו לשוק האפור.",תסקירי שירות המבחן
30,ME-21-11-7874-146,"לדבריו, חשש לחיי משפחתו נוכח חובותיו.",תסקירי שירות המבחן
31,ME-21-11-7874-146,"לדבריו, כיום מבין כי פעל תחת לחץ והשפעה של חברה שולית.",תסקירי שירות המבחן
32,ME-21-11-7874-146,"בבחינת גורמי סיכון, נלקח בחשבון אופי העבירות וכי הנאשם החל לצרוך קנביס מגיל צעיר עד לבגרותו, התמכרות לסמים ואלכוהול והחובות שצבר.",תסקירי שירות המבחן
33,ME-21-11-7874-146,"צויין כי במסגרת הליך המעצר הנאשם שולב בקהילה טיפולית ""רוח במדבר"" אך הושעה עקב התנהלות בלתי הולמת, וגורמי הטיפול מסרו כי אם הנאשם יעבור אישפוזית, תישקל מחדש קבלתו לטיפול.",תסקירי שירות המבחן
34,ME-21-11-7874-146,"הנאשם היה מעוניין לשוב לטיפול במסגרת הקהילה הטיפולית, נעשה מאמץ לשלבו באישפוזית ""ויקטוריה"", שירות המבחן המתין לתאריך קליטה וציין כי לאחר מכן תיבחן חזרתו לקהילת רוח במדבר.",תסקירי שירות המבחן
35,ME-21-11-7874-146,"על פי התסקיר מיום 11.9.22, בתקופת הדחיה הנאשם שולב במסגרת אשפוזית.",תסקירי שירות המבחן
36,ME-21-11-7874-146,"עו""ס האשפוזית עדכנה כי הנאשם עזב את האשפוזית על דעת עצמו כאשר הטיפול טרם הסתיים.",תסקירי שירות המבחן
37,ME-21-11-7874-146,הנאשם מסר כי התקשה להתמודד עם התנאים באשפוזית ולאחר שהרגיש שסיים את הטיפול ונגמל מחומרים ממכרים החליט לעזוב את האשפוזית.,תסקירי שירות המבחן
38,ME-21-11-7874-146,הוגש כנגד הנאשם כתב אישום שעניינו החזקת סמים (זהו כתב האישום הנוסף אשר לבסוף צורף).,תסקירי שירות המבחן
39,ME-21-11-7874-146,"שירות המבחן מעריך כי הנאשם מביע מוטיבציה חיצונית בלבד לטיפול אשר נובעת בעיקר סביב ניהול התיק וחשש מעונש מאסר בפועל, קיים סיכוי גבוה להישנות התנהגות עוברת חוק, קיימת נזקקות טיפולית אך בשלב זה הנאשם מתקשה לגייס כוחותיו להשתלבות בטיפול.",תסקירי שירות המבחן
40,ME-21-11-7874-146,שירות המבחן המליץ על הטלת ענישה מוחשית בדמות מאסר בפועל לצד מאסר על תנאי.,תסקירי שירות המבחן
41,ME-21-11-7874-146,"על פי התסקיר מיום 21.9.22, לאחר ששירות המבחן התבקש שוב לבחון שילוב הנאשם בטיפול בתחום ההתמכרות, שירות המבחן העריך כי הנאשם אינו פנוי להליך טיפולי ארוך טווח.",תסקירי שירות המבחן
42,ME-21-11-7874-146,אמירותיו מעידות על חוסר הבנה לעומק בעיית התמכרותו ולנזקקותו הטיפולית.,תסקירי שירות המבחן
43,ME-21-11-7874-146,בהעדר מוטיבציה ורצון כנה יתקשה לגייס כוחות לאורך זמן לטיפול.,תסקירי שירות המבחן
44,ME-21-11-7874-146,שירות המבחן לא בא בהמלצה טיפולית.,תסקירי שירות המבחן
45,ME-21-11-7874-146,"על פי התסקיר מיום 8.11.22, הנאשם הביע רצון לקטוע את מעגל התמכרותו וביטא תחושות של חוסר אונים.",תסקירי שירות המבחן
46,ME-21-11-7874-146,כיום מבין את החשיבות והצורך לעבור הליך משמעותי ארוך טווח.,תסקירי שירות המבחן
47,ME-21-11-7874-146,"על פי התסקיר מיום 8.12.22, הנאשם סיים את אשפוזית מלכישוע בהצלחה.",תסקירי שירות המבחן
48,ME-21-11-7874-146,הטיפול כלל התערבות טיפולית ושיקומית.,תסקירי שירות המבחן
49,ME-21-11-7874-146,הומלץ על העברתו של הנאשם לקהילה הטיפולית מלכישוע.,תסקירי שירות המבחן
50,ME-21-11-7874-146,"על פי התסקיר מיום 23.2.23, הנאשם השתלב בקהילת ""מלכישוע"" ונמצא בשלב א' של הטיפול בקהילה.",תסקירי שירות המבחן
51,ME-21-11-7874-146,הנאשם לומד להשתמש בכלים הטיפוליים בקהילה ומתחיל בהדרגה לפתח מודעות לדפוסי החשיבה והתנהגותו במטרה לעבור שינוי.,תסקירי שירות המבחן
52,ME-21-11-7874-146,הנאשם חווה קשיים רגשיים משמעותיים וניכר כי מצליח להיעזר בחבריו בכדי להתמודד עם הקשיים שחווה.,תסקירי שירות המבחן
53,ME-21-11-7874-146,הומלץ לתת לנאשם לסיים את ההליך הטיפולי.,תסקירי שירות המבחן
54,ME-21-11-7874-146,"על פי התסקיר מיום 29.3.23, גורמי הטיפול מהקהילה מסרו כי הנאשם מושעה מהקהילה וזאת על רקע הפרת משמעת כאשר החזיק בידו פלאפון בניגוד לכללי הקהילה הטיפולית.",תסקירי שירות המבחן
55,ME-21-11-7874-146,"לדברי גורמי הטיפול בקהילה, בטרם יחליטו על חזרתו של הנאשם לקהילה, הם מעוניינים שהנאשם ייפגש עם שירות המבחן, ושירות המבחן מתכוון להיפגש עימו.",תסקירי שירות המבחן
56,ME-21-11-7874-146,"על פי התסקיר מיום 21.5.23, הנאשם אמר שהוא מצטער על מעשיו והביע רצון לשוב לקהילה, ובהמשך נותק עימו הקשר, ולאור זאת אין שירות המבחן יכול לבוא בהמלצה.",תסקירי שירות המבחן
57,ME-21-11-7874-146,"על פי התסקיר מיום 28.6.23, הנאשם ניתק קשר עם שירות המבחן.",תסקירי שירות המבחן
58,ME-21-11-7874-146,"שירות המבחן סבור כי על אף ההזדמנויות החוזרות שניתנו לו הנאשם חוזר לדפוסיו העבריינים ומתנהל על פיהם, ואינו מצליח לשמור על ניקיון מסמי רחוב.",תסקירי שירות המבחן
59,ME-21-11-7874-146,הנאשם הביע רצון להשתלב בהליך טיפולי אך בפועל התקשה לגייס כוחותיו ולערוך ויתורים לשם שילובו בטיפול ועריכת שינוי.,תסקירי שירות המבחן
60,ME-21-11-7874-146,שירות המבחן העריך כי רצונו לטיפול והמוטיבציה שמבטא הינה חיצונית שמטרתה להשפיע על תהליכים משפטיים בהם הוא מצוי.,תסקירי שירות המבחן
61,ME-21-11-7874-146,"שירות המבחן לא בא בהמלצה טיפולית, וצויין כי רק ענישה מוחשית תחדד לנאשם את חומרת מעשיו, תוך שהומלץ כי בית המשפט יורה לגורמי שב""ס לבחון התאמתו לטיפול בתחום ההתמכרויות ולהפנותו למתקן הכליאה חרמון, לבחינת התאמתו לטיפול שם.",תסקירי שירות המבחן
62,ME-21-11-7874-146,"שיקולים ראייתיים גרמו למאשימה להחליט למקם את הנאשם בתחתית המתחם אשר לטענתם נע בין 24 ל – 48 חודשי מאסר בפועל, זאת למרות שהעבר הפלילי ופרמטרים אחרים מעלים אותו במעלה המתחם.",טענות הצדדים:
63,ME-21-11-7874-146,"בנוסף לכך בעת כריתת ההסדר הנאשם שוחרר ממעצר והשתלב בהליך טיפולי עם כוונות לשקם את עצמו, להיגמל ולהעלות את החיים שלו על דרך חדשה.",טענות הצדדים:
64,ME-21-11-7874-146,"בסופו של יום הניסיון הטיפולי לא צלח, למרות שנתנו לנאשם יותר מהזדמנות אחת, גם כאשר הנאשם הפר את תנאי אותה קהילה, שירות המבחן והקהילה היו מוכנים לתת לו הזדמנות נוספת כאשר המאשימה לא עמדה בדרכו להשתלב באשפוזית על מנת להתנקות ולחזור לקהילה, הנאשם לא לקח את ההזדמנות, ולמעשה המסוכנות והחשש להישנות התנהגות עוברת חוק נותרה גבוהה.",טענות הצדדים:
65,ME-21-11-7874-146,"שכן בסופו של יום מה שעמד בבסיס ביצוע העבירות, אלו אותם חולאים באותן התמכרויות שדרשו גמילה ולא קיבלו מענה.",טענות הצדדים:
66,ME-21-11-7874-146,"כל השיקולים לקולא בעניינו נלקחו וניתן להם המשקל הנכון, והעונש המתאים שיש להשית בסופו של יום הוא 24 חודשי מאסר בפועל.",טענות הצדדים:
67,ME-21-11-7874-146,"נפגע העבירה לא העיד ולא העביר תצהיר, אך הוא מסר שהוא לא פוצה בגין הנזק שנגרם לו ע""י הביטוח, ניתן להבין מההיגיון שהוא לא יכול היה להמשיך לעבוד במשך ימים רבים, המשרד שלו הושבת כיוון שנשרף כליל, ששיקומו דרש ממנו זמן ומשאבים, אשר יצאו מכיסו, ועל כן יש להשית פיצוי הולם ומשמעותי למתלונן.",טענות הצדדים:
68,ME-21-11-7874-146,"ביחס לתיק שצורף, ענייננו בעבירת החזקת סם במשקל של כ-41 גרם, מתוכם 31 גרם סם מסוכן מסוג קנבוס ו-10 גרם מסוג חשיש, שלא לצריכה עצמית, כאשר הסם מחולק לחמש יחידות, וכאשר במועד החזקת הסם החזיק הנאשם גם שני משקלים דיגיטליים.",טענות הצדדים:
69,ME-21-11-7874-146,"מעבר לחזקה לפיה הנאשם החזיק את הסם לא לצריכה עצמית, הרי שגם אופן החזקת הסם והעובדה שהינו מחולק וכן העובדה שהחזיק שני משקלים דיגיטליים, מלמדים אותנו, שהחזקת הסם היתה לא לצריכה עצמית.",טענות הצדדים:
70,ME-21-11-7874-146,"כשנה לפני האירוע נשוא כתב אישום זה, הורשע הנאשם בעבירות סמים ועבירות נוספות, ונגזר עליו עונש מאסר בפועל בן 8 חודשים, וכן בנוסף לעונשים אחרים גם עונש של 8 חודשי מאסר על תנאי לבל יעבור עבירת סמים מסוג פשע, אשר לא היה בו כדי להרתיעו מלשוב ולבצע עבירה דומה.",טענות הצדדים:
71,ME-21-11-7874-146,המאסר על תנאי בר הפעלה.,טענות הצדדים:
72,ME-21-11-7874-146,"המתחם לו התביעה עותרת בתיקים דומים בנסיבות דומות נע בין 4 חודשי מאסר אשר יכול וירוצו בעבודות שירות לבין 12 חודשי מאסר בפועל, כאשר בשים לב לכמות הסם, עברו של הנאשם והנסיבות הנוספות הבקשה היא לענישה ברף התחתון של המתחם, למקם את עונשו על 4 חודשי מאסר בפועל.",טענות הצדדים:
73,ME-21-11-7874-146,"ביחס לעובדה שהנאשם הודה בכתב אישום כפי שהוא ולקח אחריות על מעשיו, הרי שיש לקחת נתון זה לזכותו, ולהורות על חפיפה של חודשיים מתוך 8 חודשי מאסר התלויים כנגדו, כאשר שישה חודשים יושתו במצטבר.",טענות הצדדים:
74,ME-21-11-7874-146,"התבקש שלא להיעתר לעתירת המאשימה, ולהטיל עונש נמוך מזה לו היא עותרת.",טענות הצדדים:
75,ME-21-11-7874-146,בעבירת ההצתה קשת הענישה רחבה מאוד.,טענות הצדדים:
76,ME-21-11-7874-146,"מדובר במי שחוזר ומבקש לעבור הליך שיקומי וטיפולי, ואכן יש קשר בין מעורבותו הפלילית לבין הקשיים הרגשיים איתם מתמודד, ההתמכרות לסם, ההסתבכות עם עולם תחתון וגורמים עבריינים, ולכן סברה ההגנה על פי המלצות שירות המבחן כי הליך גמילה משמעותי ואינטנסיבי עשוי לסייע לנאשם.",טענות הצדדים:
77,ME-21-11-7874-146,"הוא לא הצליח לעמוד במסלול המורכב, כוחותיו לא עמדו לו, והתבקש לזקוף לזכותו ולא לחובתו, את הרצון את המוטיבציה שהפגין והניסיונות שעשה.",טענות הצדדים:
78,ME-21-11-7874-146,"הנאשם היה עצור שלושה וחצי חודשים, לאחר מכן הוא היה בקהילה סגורה רוח במדבר, עוד שלושה חודשים, ובהמשך לאור צורך שהתגלה הוא נשלח לאשפוזית לצורך גמילה פיזית ממש, ועזב בטרם זמן.",טענות הצדדים:
79,ME-21-11-7874-146,"המשפחה עברה שבר גדול, כשהנאשם עצמו היה צעיר, הוא גדל למעשה למשפחה בעקבות אירוע טראומטי התפרקה, ולא תפקדה.",טענות הצדדים:
80,ME-21-11-7874-146,"לקח על עצמו תפקידים שלא יכול היה לעמוד בהם, והתדרדר לסמים בהמשך.",טענות הצדדים:
81,ME-21-11-7874-146,"התבקש שלא להחמיר עם הנאשם, לקבוע מתחם נמוך מזה לו עותרת המאשימה, ונטען למתחם בין 10 ל- 22 חודשים, ולמקם את עונשו בשליש התחתון אמצעי.",טענות הצדדים:
82,ME-21-11-7874-146,"ביחס לפיצוי או רכיב כלכלי אחר, לנאשם קשיים כלכליים ממשיים גם מבחינת היכולת לשהות באשפוזית.",טענות הצדדים:
83,ME-21-11-7874-146,"המתלונן עצמו לא הגיע לדיון ולא ביקש להגיש מסמכים או אומדן, התבקש להתייחס לעובדות המצוינות בכתב האישום ולא לנתונים שהביא ב""כ המאשימה משיחה שקיים, אלו לא עובדות שצריכות לבוא לידי ביטוי במסגרת גזר הדין.",טענות הצדדים:
84,ME-21-11-7874-146,מאסר ארוך במקרה של הנאשם יכול לחבל בכל הכלים שהוא קיבל מהמסגרת ומקצינת המבחן.,טענות הצדדים:
85,ME-21-11-7874-146,"ביחס לצירוף של התיק החדש, התבקש להושיט יד להבדיל מעמדת המאשימה.",טענות הצדדים:
86,ME-21-11-7874-146,"התקופה של אותו כתב אישום  הוא היה בעיצומה של ההתמכרות, הוא מודה בעבירה של החזקה שלא לצריכה עצמית, בגלל הכמות, אבל מבחינת נסיבות זה היה על רקע השימוש והוא אמר זאת בחקירה שלו.",טענות הצדדים:
87,ME-21-11-7874-146,גם לגבי המשקלים אנו שומעים מהרבה לקוחות שמשתמשים באופן קבוע הם משתמשים כדי לשקול את המנות.,טענות הצדדים:
88,ME-21-11-7874-146,"ביחס לתיק המצורף התבקש שהעונש יהיה חודש אחד של מאסר בפועל, ולגבי המאסר על תנאי מוסכם שהוא בר הפעלה, ומושאר לשיקול דעת בית המשפט להפעיל חלק ממנו בחופף וחלק במצטבר, התחשבות בזה שהנאשם רוצה לנקות שולחן, לעבור הליך ולצאת נקי.",טענות הצדדים:
89,ME-21-11-7874-146,התבקש להטיל עונש אחד כולל לשני התיקים.,טענות הצדדים:
90,ME-21-11-7874-146,"הנאשם אמר שכיום מאמין בהליך הטיפולי, אז לא היה יודע להתמודד עם רגשות והיה בורח לסם.",טענות הצדדים:
91,ME-21-11-7874-146,"אינו רוצה לחזור לחיים הקודמים, הוריו נפלו כלכלית, הוא רוצה להציל את החיים ומבקש הזדמנות ללכת לקהילה.",טענות הצדדים:
92,ME-21-11-7874-146,"לדבריו הוא לא מתחמק מהאחריות, העבירה מאוד חמורה, הוא נקלע לחובות, בעקבות שימוש, ואין לו אפשרות כלכלית לשלם את הכסף.",טענות הצדדים:
93,ME-21-11-7874-146,"כאמור, ביחס לעבירת ההצתה קיימת הסכמה עונשית לפיה המאשימה עותרת ל – 24 חודשי מאסר והנאשם חופשי בטיעוניו.",הערכים המוגנים והענישה
94,ME-21-11-7874-146,"בעבירת ההצתה, בנסיבות ביצועה, ובשים לב לטענה בדבר קושי ראייתי, אינני מוצא ספק בשאלת כיבוד ההסדר, ואין מקום לקביעת מתחם.",הערכים המוגנים והענישה
95,ME-21-11-7874-146,"להלן התייחסות לנסיבות ביצוע העבירות בשני כתבי האישום, ובהמשך הענישה, אשר לאור הצירוף אני מוצא כי צריכה היא להיות ענישה כוללת.",הערכים המוגנים והענישה
96,ME-21-11-7874-146,ביחס לעבירת ההצתה – נסיבות ביצועה על ידי הנאשם חמורות.,הערכים המוגנים והענישה
97,ME-21-11-7874-146,"הנאשם הצטייד בשלושה בקבוקים גדולים ובהם חומר דליק מסוג בנזין, והסווה את זהותו בכך שכיסה את פניו בחולצה, הגיע לתחנת המוניות, שפך את הדלק ליד דלת הכניסה למשרד, הצית את הדלק שהתלקח במהירות, ונמלט.",הערכים המוגנים והענישה
98,ME-21-11-7874-146,"למקום הובהלו ארבעה צוותי כיבוי, אשר כיבו את האש, ובשל ההצתה, נגרם נזק רב מאוד למשרד תחנת המוניות, לתשתית התאורה והאינסטלציה בחניון, ולתשתיות ריצוף בסביבת תחנת המוניות.",הערכים המוגנים והענישה
99,ME-21-11-7874-146,הנאשם תכנן מראש את ביצוע העבירה והצטייד בחומר דליק.,הערכים המוגנים והענישה
100,ME-21-11-7874-146,"בביצוע עבירת ההצתה ובאופן ביצועה פגע הנאשם בערכים המוגנים של שמירה על רכושו של אדם וזכותו להגנה על קניינו, בטחונו ובטחון הפרט ומניעת סיכון ונזק לרכוש ולאדם.",הערכים המוגנים והענישה
101,ME-21-11-7874-146,על חומרת עבירת ההצתה חזרו בתי המשפט בפסקי דין רבים:,הערכים המוגנים והענישה
102,ME-21-11-7874-146,"בבש""פ 6526/02 מוחמד בן אעיד אלענמי ואח' נ' מדינת ישראל  (30.7.2002) בו מדובר היה בהצתה אשר במסגרתה נגרם נזק, ועל עבירת ההצתה נאמר:  ""שיודע אתה את תחילתה ואין אתה יודע את סופה, ומי שמתיר לעצמו לסכן בדרך זו רכוש וחיים.",הערכים המוגנים והענישה
103,ME-21-11-7874-146,..,הערכים המוגנים והענישה
104,ME-21-11-7874-146,"מנעד הענישה בעבירות הצתה רחב, וקשור בנסיבות כל מקרה.",הערכים המוגנים והענישה
105,ME-21-11-7874-146,את הפסיקה להלן יש לאבחן לאור הנסיבות המסוימות בענייננו.,הערכים המוגנים והענישה
106,ME-21-11-7874-146,"בתיק המצורף, בעבירת הסמים אשר ביצע הנאשם, פגע הוא בערכים המוגנים ביסודה שהם השמירה על הסדר החברתי, שלטון החוק, שלום הציבור, בריאות הציבור, והצורך למנוע השלכות פליליות וחברתיות.",הערכים המוגנים והענישה
107,ME-21-11-7874-146,המאשימה עותרת לקביעת מתחם עונש הולם בגין התיק המצורף הנע בין 4 חדשי מאסר שיכול וירוצו בעבודות שירות לבין 12 חדשי מאסר.,הערכים המוגנים והענישה
108,ME-21-11-7874-146,"הכמות הכוללת של הסמים המסוכנים אשר החזיק הנאשם, מסוג קנבוס ומסוג חשיש, הינה כ – 41 גרם.",הערכים המוגנים והענישה
109,ME-21-11-7874-146,הסמים המסוכנים הללו הוחזקו על ידי הנאשם שלא לצריכה עצמית.,הערכים המוגנים והענישה
110,ME-21-11-7874-146,"זאת הן לאור החזקה הקבועה בחוק, הן לאור הודאת הנאשם, והן מנסיבות תפיסת הסמים.",הערכים המוגנים והענישה
111,ME-21-11-7874-146,"לאור הכמות ולצד זאת ההחזקה שלא לצריכה עצמית יחד עם החזקת שני משקלים דיגיטליים, אני מוצא כי עתירת המאשימה למתחם ראויה.",הערכים המוגנים והענישה
112,ME-21-11-7874-146,"לפיכך, מתחם העונש ההולם לעבירת החזקת הסם המסוכן שלא לצריכה עצמית אשר בוצעה ע""י הנאשם, בנסיבות ביצועה כולל מאסר שתחילתו בארבעה חודשים אשר יכול וירוצו בעבודות שירות עד 12 חודשים.",הערכים המוגנים והענישה
113,ME-21-11-7874-146,"הנאשם יליד 1997 ולחובתו עבר פלילי בעבירות סמים לרבות עבירות החזקה שלא לצריכה עצמית והפרעה לשוטר במילוי תפקידו, גניבה וסיוע לשוד.",הענישה
114,ME-21-11-7874-146,"לחובת הנאשם מאסר מותנה בר הפעלה למשך 8 חודשים בעבירות סמים מסוג פשע, והתחייבות ברת הפעלה בסך 1,500 ₪, גם כן בשל עבירת הסמים.",הענישה
115,ME-21-11-7874-146,נסיבותיו האישיות של הנאשם מפורטות בתסקירים והובאו בתמצית דלעיל.,הענישה
116,ME-21-11-7874-146,"מהתסקירים עולה כי לנאשם צורך בטיפול בבעיית הסמים, ונעשו כמה ניסיונות לשלבו בהליכים טיפוליים.",הענישה
117,ME-21-11-7874-146,"למרות שורת הזדמנויות שניתנו לנאשם הוא לא עמד בהן, ולא הצליח להשלים את הטיפולים בקהילות בהן היה.",הענישה
118,ME-21-11-7874-146,"מאמצים רבים נערכו על ידי שירות המבחן לשלבו בהליכים טיפוליים, ובשלבים מסויימים נראה היה שיש התקדמות, אולם לבסוף הטיפולים לא צלחו.",הענישה
119,ME-21-11-7874-146,"מחד אין מקום למתן משקל לשיקולי השיקום, לאור האמור ולאור העולה מהתסקירים, אך סבורני כי יש להביא במסגרת השיקולים לקולא את הניסיונות, ואת החודשים בהם היה הנאשם במסגרות השונות, שתי אישפוזיות, אשר את השנייה מביניהן הוא סיים בהצלחה, ושתי קהילות, אשר בשתיהן הוא לא צלח את ההליך הטיפולי.",הענישה
120,ME-21-11-7874-146,"אני מוצא כי בשל הקשיים הראייתיים, ומכלול הנסיבות של הנאשם, על הענישה בעבירת ההצתה להיות מעט מתחת לענישה לה עותרת המאשימה.",הענישה
121,ME-21-11-7874-146,כאמור הצדדים הגיעו להסדר בו המאשימה תטען לענישה של 24 חודשים והנאשם חופשי בטיעוניו.,הענישה
122,ME-21-11-7874-146,"ביחס לענישה בתיק הסמים המצורף, לאור מצבו ונסיבותיו של הנאשם בעת שבצע את העבירה, ולאור קבלת האחריות והניסיונות לבצע הליך טיפולי, על הענישה להיות ברף התחתון של המתחם שנקבע.",הענישה
123,ME-21-11-7874-146,על הענישה המוטלת על הנאשם להיות ענישה אחת כוללת.,הענישה
124,ME-21-11-7874-146,"הנאשם צירף את תיק הסמים, ויש להטיל ענישה אשר תכלול את כלל העבירות, גם לאור רצון הנאשם לפתוח דף חדש ולסיים את ההליכים אשר נגדו.",הענישה
125,ME-21-11-7874-146,הענישה הכוללת לא תהא תוצאת הצטברות העונשים אלא תכלול חפיפה חלקית.,הענישה
126,ME-21-11-7874-146,"הגם שההליך השיקומי לא צלח, אין למצות את הדין עם הנאשם, ויש ליתן משקל לגילו הצעיר ולנסיונות החוזרים ונשנים שלו לצאת מהמעגל אליו נכנס, ולאפשר לו התחלה חדשה לאחר מאסרו.",הענישה
127,ME-21-11-7874-146,"ביחס למאסר המותנה, לאור קבלת האחריות, ומכלול הנסיבות והשיקולים דלעיל, הוא יופעל כך שמחציתו במצטבר ומחציתו בחופף למאסר אשר יוטל.",הענישה
128,ME-21-11-7874-146,"ביחס לפיצוי, לא הוגשה כל ראיה ממנה ניתן ללמוד במדוייק על גובה הנזקים שנגרמו.",הענישה
129,ME-21-11-7874-146,ואולם מדובר בשריפה בה הוצת משרד תחנת מוניות ויש להניח כי הנזק היה משמעותי.,הענישה
130,ME-21-11-7874-146,"לאור כל האמור, אני גוזר על הנאשם את העונשים הבאים:",הענישה
131,ME-21-11-7874-146,מאסר - מאסר בפועל לתקופה של 20 חודשים.,הענישה
132,ME-21-11-7874-146,"מתקופת מאסרו ינוכו ימי מעצרו בשני התיקים לפי רישומי שב""ס.",הענישה
133,ME-21-11-7874-146,הפעלת מאסר על תנאי – מפעיל בזאת מאסר על תנאי שהוטל על הנאשם ביום 29.9.2020 בת.פ.,הענישה
134,ME-21-11-7874-146,"32803-06-20, 11607-12-19, 33380-01-20 ביהמ""ש השלום באשקלון, בן 8 חודשים, כך שמחציתו בחופף ומחציתו במצטבר למאסר בפועל דלעיל.",הענישה
135,ME-21-11-7874-146,"סה""כ ירצה הנאשם מאסר בפועל למשך 24 חודשים, בניכוי ימי מעצרו.",הענישה
136,ME-21-11-7874-146,הפעלת התחייבות  – מפעיל בזאת התחייבות שניתנה על ידי הנאשם ביום 29.9.2020 בת.פ.,הענישה
137,ME-21-11-7874-146,"32803-06-20, 11607-12-19, 33380-01-20 ביהמ""ש השלום באשקלון, בסך 1,500 ₪.",הענישה
138,ME-21-11-7874-146,"סכום ההתחייבות ישולם בעשרה תשלומים חדשיים שווים ורצופים, הראשון בתוך 60 יום מהיום.",הענישה
139,ME-21-11-7874-146,מאסר על תנאי - מאסר על תנאי לתקופה של 9 חודשים.,הענישה
140,ME-21-11-7874-146,הנאשם ישא בעונש זה אם בתקופה של שלוש שנים מיום שחרורו יעבור על עבירה נוספת לפיה הורשע.,הענישה
141,ME-21-11-7874-146,פיצוי – הנאשם ישלם למתלונן ע.ת.,הענישה
142,ME-21-11-7874-146,"16 פיצוי בסך 10,000 ₪, הפיצוי ישולם ב – 10 תשלומים חודשיים שווים ורצופים, התשלום הראשון ישולם בתוך 60 יום מהיום ויתר התשלומים מידי 30 יום לאחר מכן.",הענישה
143,ME-21-11-7874-146,התשלום יבוצע לקופת בית המשפט ממנה יועבר למתלונן.,הענישה
144,ME-21-11-7874-146,יש למסור במזכירות את הפרטים להעברת התשלום.,הענישה
145,ME-21-11-7874-146,"המלצת שירות המבחן – לידיעת שב""ס - תשומת לב הגורמים הרלוונטיים בשב""ס להמלצת שירות המבחן לפיה מומלץ לבחון התאמתו של הנאשם לטיפול בתחום ההתמכרויות ולבחינת התאמתו לטיפול במתקן הכליאה חרמון.",הענישה
146,ME-21-11-7874-146,5129371זכות ערעור בתוך 45 יום מהיום.,הענישה
147,ME-21-11-7874-146,"ניתן היום,  ב' אב תשפ""ג, 20 יולי 2023, במעמד הצדדים.",הענישה
