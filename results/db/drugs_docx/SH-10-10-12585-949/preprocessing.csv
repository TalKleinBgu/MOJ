,verdict,text,part
0,SH-10-10-12585-949,"חוק העונשין, תשל""ז-1977: סע'  35א.","הנאשם וב""כ עו""ד  אייל אוחיון "
1,SH-10-10-12585-949,"פקודת הסמים המסוכנים [נוסח חדש], תשל""ג-1973","הנאשם וב""כ עו""ד  אייל אוחיון "
2,SH-10-10-12585-949,בתאריך 7.10.10 הוגש נגד הנאשם כתב אישום ועימו הוגשה גם בקשה למעצרו עד תום הליכים.,גזר דין
3,SH-10-10-12585-949,"כפי העולה מפרוטוקול הדיון, בשלב מאוחר יותר שוחרר הנאשם ממעצר, בתנאים מגבילים.",גזר דין
4,SH-10-10-12585-949,"מלכתחילה, כלל כתב האישום שני אישומים בהם ייחסה התביעה לנאשם עבירות של סחר בסמים במועדים שונים כלפי שני קוני סם שונים.",גזר דין
5,SH-10-10-12585-949,"כפי שיפורט להלן, כתב האישום תוקן במהלך המשפט.",גזר דין
6,SH-10-10-12585-949,בדיון שהתקיים לפני ביום 11.5.11 הודיעו הצדדים כי הגיעו להסדר טיעון.,גזר דין
7,SH-10-10-12585-949,"על פי ההסדר כתב האישום יתוקן, הנאשם יודה בעובדות כתב האישום המתוקן ויורשע.",גזר דין
8,SH-10-10-12585-949,"על פי מסמך ההסדר שהוגש לבית המשפט, הודיעו הצדדים כי אין להם הסכמה לגבי העונש וכי התביעה מתנגדת להפנות הנאשם לשירות המבחן.",גזר דין
9,SH-10-10-12585-949,"בעקבות הודיית הנאשם בכתב האישום המתוקן, הורשע הנאשם על פי הודייתו בעובדותיו.",גזר דין
10,SH-10-10-12585-949,"באשר למחלוקת בין הצדדים בשאלה אם להפנות הנאשם לשירות המבחן בטרם טיעונים לעונש, החלטתי כי בשים לב לעתירת התביעה לעונש מאסר בפועל, ולפי מהות העבירות בהן הורשע הנאשם, יש מקום, בטרם טיעונים לעונש, לקבל תסקיר משירות המבחן.",גזר דין
11,SH-10-10-12585-949,כאן המקום לפרט במה הודה הנאשם.,גזר דין
12,SH-10-10-12585-949,"הנאשם הודה כי בין השנים 2009 ל- 2010 במספר הזדמנויות ובתאריכים שאינם ידועים לתביעה, באזור הערים חולון ובת ים, מכר הנאשם לקטין ב.ט יליד 21.8.94 ולאדם אחר אורי רוזנצוויג, חשיש ומריחואנה בתמורה לסכומי כסף שונים.",גזר דין
13,SH-10-10-12585-949,"במאמר מוסגר ובשלב זה של גזר הדין אסב תשומת הלב כי התביעה לא ייחסה לנאשם העבירות החמורות יותר של הדחת קטין לסמים, עבירה המחייבת מאסר בפועל (כמובן בסייג הקבוע בסעיף 35א.",גזר דין
14,SH-10-10-12585-949,לחוק העונשין באשר לעונש חובה).,גזר דין
15,SH-10-10-12585-949,"הדיונים במשפט זה התמשכו על פני מספר ישיבות, בדרך כלל לפי המלצת שירות המבחן.",גזר דין
16,SH-10-10-12585-949,סופו של דבר שהוגשו ארבעה תסקירים.,גזר דין
17,SH-10-10-12585-949,השלישי מבין הארבעה  ניתן סמוך לפני הדיון שנקבע לשמיעת טיעונים לעונש – 10.10.12.,גזר דין
18,SH-10-10-12585-949,"אקדים הסוף ואומר שבתסקיר השלישי הנ''ל המליץ שירות המבחן בסופו של תהליך ארוך שנמשך כשנה, כדלקמן:",גזר דין
19,SH-10-10-12585-949,"לנוכח האמור בתסקיר זה, שקלתי לגזור על הנאשם עונש מאסר שירוצה בעבודות שירות.",גזר דין
20,SH-10-10-12585-949,"לפיכך דחיתי הדיון ליום 16.1.13 לקבלת חוות דעת הממונה על עבודות שירות בשב''ס (להלן – ""הממונה"").",גזר דין
21,SH-10-10-12585-949,בדיון שהתקיים לפני ביום 16.1.13  התקבלה חוות דעת הממונה לפיה קבע הממונה כי לא יוכל לשים הנאשם בעבודות שירות משום שהוא נמצא בטיפול במרכז יום.,גזר דין
22,SH-10-10-12585-949,"לנוכח בקשת ב''כ הנאשם להפנות הנאשם בשנית לממונה על מנת לנסות ולמצוא עבודות שירות התואמות לנסיבותיו אלה של הנאשם, הוריתי לדחות הדיון לשם קבלת חוות דעת משלימה מטעם הממונה.",גזר דין
23,SH-10-10-12585-949,"ואכן, סמוך לפני הדיון שנקבע ליום 17.4.13 הוגשה חוות דעת משלימה.",גזר דין
24,SH-10-10-12585-949,הממונה מצא ליתן חוות דעת חיובית.,גזר דין
25,SH-10-10-12585-949,"כמו כן, הוגש תסקיר משלים, רביעי במספר, שבו שירות המבחן חזר שוב על המלצתו להעמיד הנאשם במבחן, אך המליץ לדחות ביצוע עבודות השירות עד לחודש ינואר 2014 הוא מועד סיום הטיפול במרכז  היום.",גזר דין
26,SH-10-10-12585-949,"בדיון שהתקיים ביום 17.4.13,חזרה התביעה בטיעוניה לעונש על עמדתה הנחרצת כפי שבאה לידי ביטוי עוד מתחילת ההליכים – לפי עמדה זו העונש היחיד ההולם העבירות החמורות שעבר הנאשם, בשים לב לעברו, ובהתעלם משיקולי השיקום כפי שבאו לידי ביטוי בתסקירי שירות המבחן – הוא מאסר בפועל.",גזר דין
27,SH-10-10-12585-949,"עמדה זו של התביעה אינה מופרכת כלל ועיקר והיא נסמכת על בסיס אחד בלבד, כך נדמה והוא שיקול הגמול בגין חומרת העבירות של סחר בסמים, עבירות שהן מן החמורות עלי ספר החוקים.",גזר דין
28,SH-10-10-12585-949,"אין להקל ראש כלל ועיקר בעמדה עונשית זו, יש בה כדי לבטא אינטרס ציבורי שבהענשת עבריין הפוגע בחברה באופן כה קשה דהיינו בסחר בסמים.",גזר דין
29,SH-10-10-12585-949,לכך יש להוסיף עברו הפלילי המכביד של הנאשם בתחום עבירות הסמים ואלימות וכי בגין עבירות אלימות ריצה בעבר תקופות מאסר.,גזר דין
30,SH-10-10-12585-949,"בא כוח הנאשם, ביקש להקל עם הנאשם תוך שהוא סומך עמדתו זו בעיקר או אך ורק על האמור והמומלץ בתסקירי שירות המבחן.",גזר דין
31,SH-10-10-12585-949,"ההתלבטות בגזירת דינו של הנאשם מצויה בתחום שבין עונש הנותן משקל רב יותר לחומרת העבירות של סחר בסמים, אל מול שיקולי השיקום שיש בהם כדי להקל עם הנאשם.",גזר דין
32,SH-10-10-12585-949,"בבוא התביעה לעתור לעונש, בדיון שהתקיים לפני ביום 16.1.13, ביקש בא כוח התביעה למצוא פגם בתסקיר שניתן סמוך לדיון שהתקיים לפני ביום 10.10.12.",גזר דין
33,SH-10-10-12585-949,"בתסקיר זה, מציין שירות המבחן כי בחודש יולי 2012 נפתח לנאשם תיק פלילי שעניינו סחר בסמים, שימוש בסמים שלא לצריכה עצמית והפרת הוראה חוקית.",גזר דין
34,SH-10-10-12585-949,"שירות המבחן אינו מציין בתסקיר מקור המידע הזה, ומן הסתם מקורו בפלט הרישום הפלילי באשר מכונה מב''ד (מב''ד ""מחכה לבירור דין"").",גזר דין
35,SH-10-10-12585-949,"שואל בא כוח התביעה שאלה חשובה והיא אם נפתח נגד הנאשם תיק בעבירות כה חמורות, בהיותו בתנאים מגבילים וממתין למשפטו ולגזר דינו, הכיצד ממליץ שירות המבחן כפי שהמליץ?",גזר דין
36,SH-10-10-12585-949,רוצה הוא לומר שיש להתעלם מהמלצת שירות המבחן משום הספק שבתוקף שלה.,גזר דין
37,SH-10-10-12585-949,בא כוח  הנאשם התרעם קשות על השימוש שעושה התביעה בתיק מב''ד.,גזר דין
38,SH-10-10-12585-949,"שהרי ידוע כי לעיתים קרובות, הגדרת העבירות שבתיק המב''ד בעת פתיחת תיק החקירה על ידי חוקר המשטרה, אין לה ולא כלום עם חומר החקירה שבתיק.",גזר דין
39,SH-10-10-12585-949,רוצה לומר שמהרישום של תיק מב''ד בלבד אין ללמוד דבר.,גזר דין
40,SH-10-10-12585-949,"פתחתי במחלוקת בין הצדדים לעניין התיק שנפתח נגד הנאשם בחודש יולי כיון שבדעתי ללכת אחר ההלכה שנפסקה ברע''פ 1021/07 פלוני נ' מדינת ישראל (ראו גם ד''נ 357/10 באותו עניין) דהיינו לעשות שימוש זהיר ביותר אם בכלל לעשות בו שימוש, במידע זה.",גזר דין
41,SH-10-10-12585-949,"לדעתי, השימוש בתיקי מב''ד מותנה בהצגת ראיות, דהיינו לא די באמירה בעלמא כי נפתח לנאשם תיק אלא ראוי להביא לפני בית המשפט ראיות ממשיות ומהותיות באשר לתוכן וחומר החקירה.",גזר דין
42,SH-10-10-12585-949,"אכן, יש ותתעורר מחלוקת למשמעות האמור בתיק החקירה אך זה הוא עניין ונושא אחרים.",גזר דין
43,SH-10-10-12585-949,הניסיון המצטבר מלמד כי לעיתים אין כמעט קשר בין הגדרת העבירות בתיק מב''ד לבין מהות הראיות וחומר החקירה בתיק בסופו של הליך.,גזר דין
44,SH-10-10-12585-949,יש ותיקי מב''ד רבים נסגרים לאחר בחינת חומר החקירה: הן משום חוסר ראיות כמו גם משום אי אשמה.,גזר דין
45,SH-10-10-12585-949,לפיכך אין להסיק דבר מהאמירה בתסקיר כי נפתח לנאשם תיק וכו'.,גזר דין
46,SH-10-10-12585-949,"מעבר לכך, יש לסמוך על שירות המבחן כגוף מקצועי, מהימן ואמין שאילו ראה בעניין זה מכשלה להמלצה הסופית, הייתה ההמלצה שונה מזו שבתסקיר האחרון.",גזר דין
47,SH-10-10-12585-949,לפיכך הנחת המוצא שלי היא ששירות המבחן ממליץ על שיקום ונושא התיק שנפתח אינו בבחינת מכשלה.,גזר דין
48,SH-10-10-12585-949,"איני מתעלם כי יש והנאשם מערים על שירות המבחן ובדרך עקיפין על בית המשפט, אך בשלב זה, אין לפני ביסוס כי כך נוהג הנאשם.",גזר דין
49,SH-10-10-12585-949,השאלה חוזרת לקדמותה.,גזר דין
50,SH-10-10-12585-949,האם להעדיף השיקום על פני הענישה המחמירה?,גזר דין
51,SH-10-10-12585-949,"ראשית לכל, ובסיס לגזר דין זה הוא שאני נותן משקל רב ביותר להמלצות התסקיר.",גזר דין
52,SH-10-10-12585-949,איני מתעלם כמובן מהעיקרון כי המלצות שירות המבחן אינן חזות הכול וכי אין הן אלא המלצה לבית המשפט.,גזר דין
53,SH-10-10-12585-949,ארבעת תסקירי שירות המבחן מפרטים באופן רחב ומקיף הליך השיקום שערך הנאשם במשך הזמן הרב שחלף.,גזר דין
54,SH-10-10-12585-949,"לפי שירות המבחן, הנאשם מצוי בעיצומו של הליך שיקום של גמילה מסמים.",גזר דין
55,SH-10-10-12585-949,"לפיכך, קטיעת ההליך בדרך של גזירת מאסר בפועל, תביא לנסיגה ודרדור הנאשם.",גזר דין
56,SH-10-10-12585-949,"אכן, אין להתעלם מחומרת העבירות שבצע הנאשם.",גזר דין
57,SH-10-10-12585-949,העבירות של סחר בסמים הן מהחמורות ביותר אשר פגיעתן בציבור קשה וחמורה.,גזר דין
58,SH-10-10-12585-949,"אילו הייתי בוחן העונש ההולם לעבירות שביצע הנאשם בבחינת הפגיעה הקשה בערך החברתי שהרי מכת הסמים היא מכה קשה הפוגעת קשות באדם המכור להם, היה מקום לגזור על הנאשם עונש מאסר בפועל ממושך.",גזר דין
59,SH-10-10-12585-949,יש לזכור כי הפצת הסמים בקרב הציבור כמוה כהרעלת הציבור תרתי משמע.,גזר דין
60,SH-10-10-12585-949,מדיניות הענישה כפי שהציג בא כוח התביעה בפסיקה שהגיש לבית המשפט היא עונש של מאסר בפועל כגמול בגין עבירות חמורות אלה.,גזר דין
61,SH-10-10-12585-949,"אלא שככול שאני שוקל האינטרס השיקומי, הרי שנראה כי האיזון הוא בשקילת עונש מאסר שירוצה בעבודות שירות, עונש שיהיה בו מחד גיסא המסר הנכון לחומרת העבירות ומאידך גיסא לא יהא בו כדי לקטוע התהליך השיקומי אותו עובר הנאשם.",גזר דין
62,SH-10-10-12585-949,"כאן המקום להתייחס לבעייתיות העולה מתוך אי ההתאמה בין מועד סיום ההליך הטיפולי במרכז היום, הצפוי להיות בחודש ינואר 2014 לבין עינוי הדין שיש בדחיית המשפט עד לאחר מועד זה, ומתוך כך הצורך לסיים ההליכים כיום.",גזר דין
63,SH-10-10-12585-949,"אני סבור שבשלה העת לגזור הדין למאסר בעבודות שירות, תוך העמדת הנאשם בפיקוח שירות המבחן למשך שנה וחצי.",גזר דין
64,SH-10-10-12585-949,"הקשר בין הנאשם לשירות המבחן במשך שנה וחצי חשוב ביותר, גם בעת שהנאשם מרצה עונש מאסר בעבודות שירות.",גזר דין
65,SH-10-10-12585-949,"ברור כי אם יפר הנאשם האימון שניתן בו, ויפר צו המבחן, יהיה מקום לגזור דינו מחדש.",גזר דין
66,SH-10-10-12585-949,עונש המאסר ירוצה בעבודות שירות כפי חוות דעת הממונה על עבודות שירות  בשב''ס שעותק ממנה מצוי בידי הנאשם הוא יודע פרטיה לרבות ובמיוחד מועד תחילת העבודות – 28.4.14.,אלה העונשים שאני משית על הנאשם:
67,SH-10-10-12585-949,7 חודשי מאסר על תנאי והתנאי הוא שבמשך שלוש שנים מהיום לא יעבור הנאשם עבירה על פקודת הסמים המסוכנים מסוג פשע.,אלה העונשים שאני משית על הנאשם:
68,SH-10-10-12585-949,5 חודשי מאסר על תנאי והתנאי הוא שבמשך שלוש שנים מהיום לא יעבור הנאשם עבירה על פקודת הסמים המסוכנים מסוג עוון.,אלה העונשים שאני משית על הנאשם:
69,SH-10-10-12585-949,אני מחייב הנאשם להיות בפיקוח שירות המבחן למשך 18 חודשים.,אלה העונשים שאני משית על הנאשם:
70,SH-10-10-12585-949,הנאשם מסכים להיות בפיקוח והוסבר משמעות הפרת צו המבחן.,אלה העונשים שאני משית על הנאשם:
71,SH-10-10-12585-949,"ואסב תשומת לב הנאשם כי צו המבחן חל גם לאחר סיום ריצוי עונש המאסר בעבודות שירות, וככל ששירות המבחן יקבע תנאים לפיקוח לרבות המשך טיפול שיקומי בעת ביצוע עבודות השירות או לאחר מכך, על הנאשם למלא אחרי תנאי המבחן שאם לא כן, הפרת צו המבחן תגרור משפטו של הנאשם מחדש.",אלה העונשים שאני משית על הנאשם:
72,SH-10-10-12585-949,איני משית על הנאשם סנקציה כספית בשים לב לתקופה הארוכה בה מצוי הנאשם בתנאים מגבילים.,אלה העונשים שאני משית על הנאשם:
73,SH-10-10-12585-949,"ככל שהנאשם או מי מטעמו הפקידו ערבויות כספיות כערובה לשרורו הסכומים יועברו לידי ב""כ הנאשם עו""ד אייל אוחיון.",אלה העונשים שאני משית על הנאשם:
74,SH-10-10-12585-949,עותק מגזר דין זה יועבר לשירות המבחן.,אלה העונשים שאני משית על הנאשם:
75,SH-10-10-12585-949,עותק מגזר דין זה יועבר לממונה על עבודות שרות.,אלה העונשים שאני משית על הנאשם:
76,SH-10-10-12585-949,זכות ערעור תוך 45 יום מהיום.,אלה העונשים שאני משית על הנאשם:
77,SH-10-10-12585-949,"5129371ניתנה והודעה היום י""ב אדר תשע""ד, 12/02/2014 במעמד הנוכחים.",אלה העונשים שאני משית על הנאשם:
