,verdict,text,part
0,SH-21-02-31177-928,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א",הנאשם
1,SH-21-02-31177-928,"חוק העונשין, תשל""ז-1977: סע'  29, 40ט', 40יא",הנאשם
2,SH-21-02-31177-928,הנאשם הודה בעובדות כתב אישום מתוקן במסגרת הסדר טיעון ללא הסכמה עונשית.,כתב האישום המתוקן
3,SH-21-02-31177-928,"מעובדות האישום הראשון עולה כי, בסוף חודש ינואר שכר הנאשם חדר בבית מלון בירושלים לתקופה של שבועיים.",כתב האישום המתוקן
4,SH-21-02-31177-928,ביום 1.2.2021 אִפְשֵר הנאשם לבנימין וייס (וייס) לעשות שימוש בחדר ונתן לו מפתח לשם כך.,כתב האישום המתוקן
5,SH-21-02-31177-928,"וייס החל לעשות שימוש בחדר, בכך שהתקלח, צפה בטלוויזיה ולן שם.",כתב האישום המתוקן
6,SH-21-02-31177-928,"ביום 3.2.2021, בעוד וייס נמצא בחדר, נמצאו שם 361.27 גרם קנבוס מפוזרים במקומות שונים בחדר המלון.",כתב האישום המתוקן
7,SH-21-02-31177-928,"בנוסף, בקטנוע בו החזיק הנאשם אשר חנה מחוץ למקום, נמצאה שקית פלסטיק ובה 30 אריזות שהכילו 153.75 גרם קנבוס.",כתב האישום המתוקן
8,SH-21-02-31177-928,"בשישה אישומים נוספים, בין התאריכים 24-27.1.2021 תיאם הנאשם באמצעות אפליקציית ""טלגראם"" פגישות עם לקוחות שלא הייתה בינם לבין הנאשם היכרות מוקדמת ובשישה מועדים שונים, מכר לאותם לקוחות בין 10 ל – 40 גרם קנבוס בכל פעם תמורת כמה מאות שקלים.",כתב האישום המתוקן
9,SH-21-02-31177-928,"לכן הורשע הנאשם בשש עבירות סחר בסם, לפי סעיפים 13 ו-19א לפקודת הסמים המסוכנים, ובעבירה של החזקת סם שלא לצריכה עצמית בצוותא לפי סעיפים 7(א) ו-(ג) רישא לפקודה + סעיף 29 לחוק העונשין.",כתב האישום המתוקן
10,SH-21-02-31177-928,נגד הנאשם הוגש כתב אישום יחד עם בקשה למעצר עד תום ההליכים נגדו ביום 15.2.2021.,מהלך הדיון
11,SH-21-02-31177-928,"ביום 11.10.2021 הודה והורשע הנאשם בכתב האישום המתוקן, במסגרת הסדר טיעון שלא כלל הסכמה עונשית ושירות המבחן הגיש תסקיר בעניינו.",מהלך הדיון
12,SH-21-02-31177-928,"מסקירת חייו כפי שפורטה על ידי שירות מבחן עולה, כי הנאשם גדל והתחנך בחינוך החרדי וסיים 10 שנות לימוד תוך מעבר תדיר בין מסגרות והתמודדות עם קשיים שונים.",תסקיר שירות המבחן
13,SH-21-02-31177-928,"לאחר סיום לימודיו, עבד בעבודות מזדמנות עד מעצרו בתיק זה.",תסקיר שירות המבחן
14,SH-21-02-31177-928,"הנאשם לא התגייס לצה""ל בשל ההליך הפלילי, אך לדבריו נרשם למכינה קדם צבאית כשבסיומה, יִּבָּחֵן בשנית גיוסו ליחידה קרבית.",תסקיר שירות המבחן
15,SH-21-02-31177-928,"הנאשם שיתף, כי החל לעשות שימוש בסמים בגיל 15, בעיקר בקוקאין, כשלדבריו השימוש היווה עבורו בריחה מסוימת מהתמודדות עם קשיים מול משפחתו שחווה באותה עת, על רקע תהליכי התרחקות שלו מהדת.",תסקיר שירות המבחן
16,SH-21-02-31177-928,"שירות המבחן מסר, כי במסגרת הליך המעצר הופנה הנאשם לקהילת ""רטורנו"", שם סיים את הטיפול בהצלחה, והתרשמות גורמי הטיפול היא, כי  התהליך הטיפולי של הנאשם היה מכונן ומשמעותי.",תסקיר שירות המבחן
17,SH-21-02-31177-928,"לאחר סיום הטיפול, שוחרר הנאשם להוסטל המשך, שם הוא ממשיך בטיפול ובמקביל עובד בבית קפה במסגרת אותם תנאים.",תסקיר שירות המבחן
18,SH-21-02-31177-928,"אשר לעבירות בהן הורשע, התרשמות שירות המבחן היא, כי הנאשם קיבל אחריות מלאה על מעשיו, כאשר ייחס את המעשים להתנהלות לא בונה ולהתמכרות לקנבוס באותה תקופה וכן לקשיים כלכליים.",תסקיר שירות המבחן
19,SH-21-02-31177-928,"שירות המבחן סבר, כי במסגרת ההליך הפלילי, גילה הנאשם כוחות לערוך שינוי חיובי בחייו, ומכאן לקיחת אחריותו המלאה על המעשים ועל חייו כאחד.",תסקיר שירות המבחן
20,SH-21-02-31177-928,"לפיכך, המליץ שירות המבחן על הטלת 300 שעות של""ץ וצו מבחן למשך שנה לצד ענישה נלווית.",תסקיר שירות המבחן
21,SH-21-02-31177-928,הנאשם נעדר עבר פלילי.,ראיות וטיעונים לעונש
22,SH-21-02-31177-928,"לעניין העונש, עתרה המאשימה למתחמי ענישה שבין 6 ל-12 חודשי מאסר בגין כל עבירת סחר ומתחם שבין 12 ל-24 חודשים ביחס לעבירה של החזקת סם שלא לצריכה עצמית.",ראיות וטיעונים לעונש
23,SH-21-02-31177-928,"נטען כי ניתן למקם את הנאשם בתחתית מתחמי הענישה, דהיינו כי על הנאשם יוטל עונש מאסר בפועל לתקופה לא מבוטל וכן ענישה נלווית, הכרזה על הנאשם כסוחר סמים וחילוט התפוסים.",ראיות וטיעונים לעונש
24,SH-21-02-31177-928,"מנגד עתרה ב""כ הנאשם לאמץ את המלצת שירות המבחן נוכח נסיבותיו האישיות של הנאשם והמלצות שירות המבחן.",ראיות וטיעונים לעונש
25,SH-21-02-31177-928,"בבסיס מתחם הענישה העולם עומד עקרון ההלימה, שהוא נגזרת של הערכים המוגנים שנפגעו מביצוע העבירה, מידת הפגיעה בהם, נסיבות ביצוע העבירה ומידת אשמו של הנאשם, ומדיניות הענישה הנוהגת.",קביעת מתחם הענישה
26,SH-21-02-31177-928,"אשר לנסיבות ביצוע העבירה לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר בעבירה מתוכננת ומחושבת, כאשר הנאשם הצטייד מראש בכמות מסחרית של סמים, תיאם עסקאות בטלגראס והגיע ממקום למקום באמצעות אופנוע לצורך ביצוע העסקאות.",קביעת מתחם הענישה
27,SH-21-02-31177-928,"הוא ביצע שש עסקאות, והכל מתוך מניע כספי, מול לקוחות שלא הכיר.",קביעת מתחם הענישה
28,SH-21-02-31177-928,כמו כן נתפסה בחדרו בבית המלון כמות יחסית גדולה של סמים וכמות גדולה של כסף מזומן.,קביעת מתחם הענישה
29,SH-21-02-31177-928,אלו נסיבות לחומרא.,קביעת מתחם הענישה
30,SH-21-02-31177-928,"לקולא, סוג הסם וגילו הצעיר מאוד של הנאשם בעת ביצוע העבירות.",קביעת מתחם הענישה
31,SH-21-02-31177-928,הנאשם אחראי בלעדית למעשים וצריך היה להימנע מהם.,קביעת מתחם הענישה
32,SH-21-02-31177-928,"הנזק שנגרם בפועל מצומצם לאותם שישה לקוחות ואולם אם לא היה נתפס הנאשם, סביר להניח שהנזק היה רב יותר.",קביעת מתחם הענישה
33,SH-21-02-31177-928,"מתחם הענישה – לפיכך, מתחם הענישה צריך לנוע חודש ל-12 חודשי מאסר שיכול וירוצו בעבודות שירות וענישה נלווית.",קביעת מתחם הענישה
34,SH-21-02-31177-928,"יש להתייחס למכלול האירועים כאל אירוע אחד, משום שמתקיים בין כל חלקי האירוע קשר הדוק.",קביעת מתחם הענישה
35,SH-21-02-31177-928,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם צעיר, ללא עבר פלילי.",קביעת מתחם הענישה
36,SH-21-02-31177-928,"הנאשם קיבל אחריות מלאה למעשיו וכן לחייו, בכך שהצליח להשתלב (לא בלי קשיים) בתהליך טיפולי שאותו סיים בהצלחה רבה, וכיום ממשיך את הטיפול במסגרת הוסטל המשך.",קביעת מתחם הענישה
37,SH-21-02-31177-928,"הנאשם בעל שאיפות נורמטיביות, נרשם למכינה קדם צבאית ומתכוון להתגייס לשירות קרבי.",קביעת מתחם הענישה
38,SH-21-02-31177-928,"נדמה, כי למרות קשיים לא פשוטים בילדותו ובשנות התבגרותו, הנאשם נמצא כעת במסלול חיובי שאם יושלם כהלכה, יאפשר לו לתפקד באופן נורמטיבי לאורך חייו.",קביעת מתחם הענישה
39,SH-21-02-31177-928,מכאן שהמלצת שירות המבחן מתאימה.,קביעת מתחם הענישה
40,SH-21-02-31177-928,"הנאשם היה עצור בתיק זה מעצר ממש לראשונה בחייו במשך מספר חודשים, ולאורך כל ההליך לא נפתחו נגדו תיקים חדשים.",קביעת מתחם הענישה
41,SH-21-02-31177-928,הדבר מאושש את מסקנת שירות המבחן.,קביעת מתחם הענישה
42,SH-21-02-31177-928,"אלמלא שיקולי שיקום, היה מקום להטיל על הנאשם מאסר בעבודות שירות עד לשליש העליון של המתחם.",מיקום הנאשם במתחם 
43,SH-21-02-31177-928,"אם אמנע מהטלת עונש כזה, הרי שהדבר נובע מההערכה של שירות המבחן, לה אני שותף, כי הנאשם עבר תהליך משמעותי של שיקום במסגרת קהילת ""רטורנו"", תהליך שאינו פשוט, מבלי שפתח תיקים חדשים ואף ללא בעיות משמעת או חריגות התנהגותיות במהלך תקופת הטיפול.",מיקום הנאשם במתחם 
44,SH-21-02-31177-928,הנאשם עלה על פסים יצרניים ויש לו שאיפות להתגייס לצבא וטרם זאת להצטרף למכינה קדם צבאית.,מיקום הנאשם במתחם 
45,SH-21-02-31177-928,"אני סבור כי הנאשם עומד בקריטריונים הנוגעים לשיקום ולסיכויי שיקום, ועוד סברתי, שהטלת מאסר ולו בעבודות שירות, לא יאפשר את הגשמת המטרות עליהן עמדתי.",מיקום הנאשם במתחם 
46,SH-21-02-31177-928,על-כן יש מקום לחרוג ממתחם הענישה לקולא כאמור לעיל.,מיקום הנאשם במתחם 
47,SH-21-02-31177-928,מפנה לפסיקה אליה היפנתה הסניגורית בנסיבות חמורות אף יותר.,מיקום הנאשם במתחם 
48,SH-21-02-31177-928,"נוכח כל האמור מכריז על הנאשם סוחר סמים, ומטיל עליו את העונשים הבאים:",גזירת הדין
49,SH-21-02-31177-928,450 שעות שירות לתועלת הציבור בהתאם לתוכנית שיכין שירות המבחן ויגישה לבית המשפט בתוך 30 יום מהיום.,גזירת הדין
50,SH-21-02-31177-928,העבודות לא יחלו לפני 27.3.2022.,גזירת הדין
51,SH-21-02-31177-928,"הובהר לנאשם שאם לא יבצע כראוי את השל""ץ, ניתן יהיה לגזור מחדש את דינו ולהטיל עליו כל עונש לרבות מאסר;",גזירת הדין
52,SH-21-02-31177-928,"7 חודשי מאסר שלא ירוצו, אלא אם יעבור הנאשם כל עבירת פשע לפי פקודת הסמים המסוכנים בתוך שלוש שנים מהיום;",גזירת הדין
53,SH-21-02-31177-928,"חודש מאסר שלא ירוצה, אלא אם יעבור הנאשם כל עבירת עוון לפי פקודת הסמים המסוכנים בתוך שלוש שנים מהיום;",גזירת הדין
54,SH-21-02-31177-928,"קנס בסך 5,000 ₪ או שבועיים מאסר תמורתו אם לא ישולם.",גזירת הדין
55,SH-21-02-31177-928,הקנס ישולם ב-20 תשלומים שווים ורצופים החל מיום 1.3.2022 ובכל 1 לחודש רציף ועוקב.,גזירת הדין
56,SH-21-02-31177-928,לא ישולם תשלום במועד יועמד הקנס פירעון מיידי;,גזירת הדין
57,SH-21-02-31177-928,"התחייבות בסך 10,000 ₪ שלא לעבור בתוך שנתיים מהיום כל עבירת פשע לפי פקודת הסמים;",גזירת הדין
58,SH-21-02-31177-928,צו מבחן למשך שנה מהיום.,גזירת הדין
59,SH-21-02-31177-928,"הנאשם מוזהר בדומה לשל""ץ, כי הפרת הצו עלולה להביא לפתיחה מחדש של העונש והטלת כל עונש לרבות מאסר.",גזירת הדין
60,SH-21-02-31177-928,מורה על השמדת הסמים וחילוט המוצגים.,גזירת הדין
61,SH-21-02-31177-928,"אשר לאופנוע, מורה על חילוטו ככל שלא תוגש התנגדות מטעם טוען לזכות וזאת בתוך 60 יום מהיום.",גזירת הדין
62,SH-21-02-31177-928,"באחריות המאשימה ליידע את הבעלים הרשום לגבי האפשרות הנ""ל.",גזירת הדין
63,SH-21-02-31177-928,5129371יש לשלוח לשירות המבחן.,גזירת הדין
64,SH-21-02-31177-928,"ניתן היום,  ו' אדר א' תשפ""ב, 07 פברואר 2022, במעמד הצדדים.",גזירת הדין
65,SH-21-02-31177-928,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת הדין
