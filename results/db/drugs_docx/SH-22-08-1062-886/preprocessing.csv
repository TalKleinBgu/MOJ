,verdict,text,part
0,SH-22-08-1062-886,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג), 13, 19א","ע""י ב""כ עוה""ד ליז זמור"
1,SH-22-08-1062-886,"חוק העונשין, תשל""ז-1977: סע'  40ד, 40ט, 40יא","ע""י ב""כ עוה""ד ליז זמור"
2,SH-22-08-1062-886,"הנאשם, ישעיה דהן (להלן: הנאשם), הורשע על פי הודאתו בעובדות כתב אישום מתוקן המייחס לו עבירות של החזקה/שימוש בסמים שלא לצריכה עצמית לפי סעיף 7 (א) ו- 7 (ג) רישא לפקודת הסמים המסוכנים (נוסח חדש) תשל""ג – 1973 (2 עבירות) (להלן: פקודת הסמים) ועבירות של סחר בסמים מסוכנים לפי סעיפים 13 ו- 19א לפקודת הסמים (3 עבירות).",המסגרת העובדתית 
3,SH-22-08-1062-886,"על פי עובדות כתב האישום המתוקן, במועדים הרלוונטיים לכתב האישום התגורר הנאשם במבנה ארעי סמוך לדרך מצרים באילת (להלן: מגורי הנאשם).",המסגרת העובדתית 
4,SH-22-08-1062-886,כתב האישום מספר כי בין הנאשם לבין אלינה טימופייב (להלן: טימופייב) ישנה הכרות ושררו ביניהם יחסי ידידות.,המסגרת העובדתית 
5,SH-22-08-1062-886,עוד ביאר כתב האישום כי בין טימופייב לבין אנסטסיה אילין (להלן: אילין) ישנה היכרות ושררו בין שתיהן יחסי חברות (להלן: אילין).,המסגרת העובדתית 
6,SH-22-08-1062-886,כתב האישום תאר בנוסף כי בין הנאשם לבין שרון ברילנט (ברילנט) ישנה היכרות מזה כ- 17 שנים על רקע מקום עבודתם המשותף.,המסגרת העובדתית 
7,SH-22-08-1062-886,"על פי עובדות האישום הראשון, ביום 18.7.2022 בשעה 18:39 לערך, החזיק הנאשם במגוריו סם מסוכן מסוג חשיש במשקל 36.35 גרם נטו, וסם מסוכן מסוג קוקאין במשקל 8 גרם נטו.",המסגרת העובדתית 
8,SH-22-08-1062-886,"עוד החזיק הנאשם כסף מזומן בסך 14,570 ₪, טלפון נייד באמצעותו סחר בסמים מסוכנים, ומשקל דיגיטלי.",המסגרת העובדתית 
9,SH-22-08-1062-886,"על פי עובדות האישום השני, החזיק הנאשם, במועד המתואר לעיל, גרם אחד שם סם מסוכן מסוג קוקאין; את הסם המסוכן צרכה אילין יחד עם הנאשם בתוך מבנה סמוך, שם נרדמה מיד לאחר שנטלה תרופות שהיו בחזקתה, עד אשר ניגשו שוטרים למקום והעירו אותה משנתה.",המסגרת העובדתית 
10,SH-22-08-1062-886,"על פי עובדות האישום השלישי, ביום 10.2.2022 בשעה 13:46 התקשרה טימופייב אל הנאשם וביקשה לרכוש ממנו סם מסוכן: ""אתה יכול להביא מאה לסבן דייז?"" הנאשם השיב לה כי יגיע תוך 10 דקות.",המסגרת העובדתית 
11,SH-22-08-1062-886,"בהמשך, סמוך לשיחה האמורה, במינימרקט Seven Days באילת, מכר הנאשם לטימופייב סם מסוכן מסוג קנבוס במשקל שאינו עולה על גרמים בודדים, בתמורה ל- 100 ₪.",המסגרת העובדתית 
12,SH-22-08-1062-886,"על פי עובדות האישום הרביעי, ביום 21.6.2022 בשעה 20:21 התקשר ברילנט אל הנאשם וביקש לרכוש ממנו סם מסוכן מסוג קנבוס במשקל שאינו עולה על גרמים בודדים בתמורה לסך של 150 ₪ : ""שייקה שניה אחי""; ""יופי תקשיב יש סיכוי שאתה עובר אליי""; ""סבבה אבל יש לי אחד וחצי לא שתיים""; כאשר התכוון כי יש ברשותו כסף מזומן סך של 200 ₪ אשר יכול הוא לשלם בתמורה לסם המסוכן.",המסגרת העובדתית 
13,SH-22-08-1062-886,בתגובה השיב הנאשם כי הוא יגיע אליו בתוך 20 דקות ממועד שיחתם.,המסגרת העובדתית 
14,SH-22-08-1062-886,"בסמוך לתיאום המתואר לעיל,  הגיע הנאשם לביתו של ברילנט ומכר לו סם מסוכן מסוג קנבוס במשקל שאינו עולה על גרמים בודדים, בתמורה לסך של 150 ₪.",המסגרת העובדתית 
15,SH-22-08-1062-886,"בסמוך לכך, במגורי הנאשם, מכר הנאשם לברילנט סם מסוכן מסוג קנבוס במשקל שאינו עולה על גרמים בודדים, בתמורה לסך של 150 ₪.",המסגרת העובדתית 
16,SH-22-08-1062-886,"ביום 30.10.2022 הציגו הצדדים הסדר טיעון, במסגרתו הודה הנאשם בכתב האישום המתוקן, והורשע בעבירות המפורטות לעיל.",המסגרת העובדתית 
17,SH-22-08-1062-886,"ההסדר לא כלל הסכמה עונשית, והנאשם הופנה, בהסכמת הצדדים, לשירות המבחן על מנת שייערך תסקיר בעניינו.",המסגרת העובדתית 
18,SH-22-08-1062-886,"בדיון שהתקיים ביום 22.11.2022, ובהמלצת שירות המבחן, שוחרר הנאשם בתנאים מגבילים לקהילה טיפולית ""רוח במדבר"" כחלופת מעצר.",המסגרת העובדתית 
19,SH-22-08-1062-886,"בחלוף כעשרה חודשים, בדיון שהתקיים ביום 28.9.2023 הוסרו התנאים המגבילים, הנאשם שולב ב""בית חוסן"" באילת, והטיעונים לעונש נדחו לטובת קבלת תסקיר משלים מטעם שירות המבחן.",המסגרת העובדתית 
20,SH-22-08-1062-886,בדיון שהתקיים ביום 18.2.2024 טענו הצדדים לעונש.,המסגרת העובדתית 
21,SH-22-08-1062-886,בעניינו של הנאשם הוגשו חמישה תסקירים מטעם שירות המבחן.,המסגרת העובדתית 
22,SH-22-08-1062-886,"בתסקיר מיום 3.11.2022 (להלן: התסקיר הראשון), פרט שירות המבחן את נתוניו האישיים של הנאשם, וכן את העובדה כי הנאשם מצוי בעיצומם של תהליכים לשילובו בקהילה טיפולית כחלופת מעצר.",המסגרת העובדתית 
23,SH-22-08-1062-886,"בתסקיר מיום 13.11.2022 (להלן: התסקיר השני), לאור המוטיבציה שהביע הנאשם, המליץ שירות המבחן על שחרורו לקהילה טיפולית ""רוח במדבר"" (ואכן, הנאשם שוחרר ושולב בקהילה הטיפולית).",המסגרת העובדתית 
24,SH-22-08-1062-886,"בתסקיר מיום 28.5.2023 (להלן: התסקיר השלישי), דווח שירות המבחן כי הנאשם השתלב ביום 24.11.2022 בקהילה הטיפולית באופן חיובי, וכי שהותו בקהילה משמעותית עבורו.",המסגרת העובדתית 
25,SH-22-08-1062-886,"הנאשם גילה מוטיבציה ורצון כן לשינוי בחייו, ולפיכך המליץ שירות המבחן על דחייה נוספת של הטיעונים לעונש, על מנת שהנאשם יוכל להמשיך את הטיפול בקהילה.",המסגרת העובדתית 
26,SH-22-08-1062-886,"בתסקיר מיום 29.9.2023 (להלן: התסקיר הרביעי), פרט שירות המבחן כי הנאשם ערך מאמצים כבירים לעמוד בדרישות הטיפול בקהילה הטיפולית משך כ- 10 חודשים ועמד במרבית התנאים ודרישות הקהילה.",המסגרת העובדתית 
27,SH-22-08-1062-886,"עוד ציין שירות המבחן כי למרות שהוחלט להוציא את הנאשם מהקהילה מספר ימים טרם המועד המתוכנן, בשל חריגה מכללי הקהילה, הומלץ על הסרת התנאים המגבילים שהוטלו עליו, על מנת שיוכל להשתלב בטיפול המשכי ולשקם את חייו.",המסגרת העובדתית 
28,SH-22-08-1062-886,"שירות המבחן המליץ על  דחייה נוספת של הטיעונים לעונש על מנת לשלב את הנאשם להמשך טיפול מחוץ לקהילה במסגרת ""בית חוסן"" בעיר אילת, ועל מנת לאפשר לו להשתלב בעבודה.",המסגרת העובדתית 
29,SH-22-08-1062-886,"בתסקיר מיום 22.1.2024 (להלן: התסקיר החמישי), פרט שירות המבחן כי במהלך תקופת הדחיה, שולב הנאשם בטיפול במסגרת ""בית חוסן"", מסר בדיקות נקיות משרידי סם, והגיע בהתמדה למפגשים הפרטניים והקבוצתיים.",המסגרת העובדתית 
30,SH-22-08-1062-886,"לאור גילו המבוגר (הנאשם קרוב לגיל 70), והמאמצים הרבים שערך במטרה לשקם את חייו, אשר נשאו פרי (הימנעותו מצריכת סמים כשנה וחצי), המליץ שירות המבחן על העדפת הפן השיקומי בעניינו של הנאשם, בדמות צו מבחן למשך 6 חודשים, צו של""צ בהיקף של 100 שעות, מאסר מותנה והתחייבות כספית להימנע מעבירה.",המסגרת העובדתית 
31,SH-22-08-1062-886,"בשל מצבו הכלכלי של הנאשם, המליץ שירות המבחן להימנע מהטלת קנס כספי.",המסגרת העובדתית 
32,SH-22-08-1062-886,"המאשימה ביקשה לקבוע מתחם ענישה נפרד לכל אישום, בין היתר בשל שוני בזהות רוכשי הסמים ופערי הזמנים בין האירועים.",המסגרת העובדתית 
33,SH-22-08-1062-886,"ביחס לאישום הראשון שעניינו החזקת סם שלא לצריכה עצמית, ביקשה התביעה לקבוע מתחם הנע בין 18 ל- 38 חודשי מאסר; ביחס לאישום השני, אף הוא בעניין החזקת סם שלא לצריכה עצמית תוך עשיית שימוש בו בצוותא עם אחרת, ביקשה לקבוע מתחם הנע בין 8 ל- 18 חודשי מאסר; ביחס לאישום השלישי, שעניינו סחר בסם בהזדמנות אחת,  ביקשה לקבוע מתחם הנע בין 4 ל- 12 חודשי מאסר; ביחס לאישום הרביעי, הכולל שני מקרים של סחר בסם, ביקשה לקבוע מתחם הנע בין 10 ל- 24 חודשי מאסר.",המסגרת העובדתית 
34,SH-22-08-1062-886,"אם יקבע בית המשפט כי מדובר במתחם אחד, ביקשה המאשימה לקבעו בין  36 ועד 54 חודשי מאסר בפועל.",המסגרת העובדתית 
35,SH-22-08-1062-886,"אשר לעונשו של הנאשם, עתרה המאשימה למקמו ברף הבינוני- גבוה של המתחם ולהשית עליו בנוסף למאסר בפועל, גם מאסרים מותנים משמעותיים, קנס כספי, התחייבות משמעותית, להכריז על הנאשם סוחר סמים ולחלט את הכסף והטלפונים שנתפסו בחזקתו.",המסגרת העובדתית 
36,SH-22-08-1062-886,המאשימה עמדה על הערכים המוגנים אשר נפגעו כתוצאה ממעשי הנאשם בהם הגנה על שלום הציבור מפני נגע הסמים בהיותו מחולל פשיעה על כל גווניה וכן הגנה על גופם של צרכני הסמים.,המסגרת העובדתית 
37,SH-22-08-1062-886,"אדגיש כבר כאן כי סוג הסם והזמינות של הנאשם לביצוע העבירות הן נסיבות הקשורות בביצוע העבירה ועל כן קובעות את מתחם הענישה – ולא את מיקום העונש בגדרי המתחם, וזאת בהתאם לסעיף 40ט לחוק העונשין.",המסגרת העובדתית 
38,SH-22-08-1062-886,"עוד טענה המאשימה כי על אף שהנאשם סבל מחסר כלכלי והתגורר במבנה אירעי, החזיק מלאי של סמים וסיפקם לכל דורש.",המסגרת העובדתית 
39,SH-22-08-1062-886,המאשימה הפנתה לעברו הפלילי של הנאשם הכולל 22 הרשעות קודמת כשהאחרונה בהן משנת 2017.,המסגרת העובדתית 
40,SH-22-08-1062-886,"אשר לאמור בתסקירי שירות המבחן אודות ההליך השיקומי המוצלח אותו עבר הנאשם, טענה המאשימה כי ""המנדט שניתן לשירות המבחן הוא לבחון שיקול אחד ויחיד מכל השיקולים שמוטלים על בית המשפט לשקול, שיקולי הרתעה, שיקולי הגמול.",המסגרת העובדתית 
41,SH-22-08-1062-886,"משכך,  עתרה התובעת לגלם את הליך השיקום של הנאשם באמצעות מיקומו במתחם, ולא כסטייה לקולא ממתחם הענישה.",המסגרת העובדתית 
42,SH-22-08-1062-886,התובעת הפנתה לפסיקה מטעמה על מנת לתמוך בעתירתה העונשית.,המסגרת העובדתית 
43,SH-22-08-1062-886,"ההגנה עתרה  לקבוע מתחם הנע בין מספר חודשי מאסר לריצוי בדרך של עבודות שירות ועד 12 חודשי מאסר, וביקשה כי בית המשפט יסטה לקולא מהמתחם משיקולי שיקום, בציינה את הזמן בו שהה הנאשם במעצר (למעלה מארבעה חודשים) ושהותו הממושכת והמוצלחת בקהילה טיפולית סגורה.",המסגרת העובדתית 
44,SH-22-08-1062-886,"הסניגורית הוסיפה כי הנאשם הוא דר רחוב, אשר סיפק ומכר סמים למכריו, ללא תחכום או שימוש באפליקציות לטובת כך.",המסגרת העובדתית 
45,SH-22-08-1062-886,"הנאשם הודה בהזדמנות ראשונה וחסך זמן שיפוטי, נטל אחריות על מעשיו והראיה היא ההליך הטיפולי המשמעותי והממושך אותו עבר, אשר עדיין נמצא בטיפולו של שירות המבחן, כמו גם העובדה שלא נפתחו כנגדו תיקים נוספים.",המסגרת העובדתית 
46,SH-22-08-1062-886,"עוד הוסיפה ההגנה כי למרות שלחובתו של הנאשם 22 הרשעות, האחרונה בהן היא בגין עבירה שבוצעה לפני כ- 8 שנים.",המסגרת העובדתית 
47,SH-22-08-1062-886,מכל מקום ניתן להתרשם כי בשנים האחרונות לא הורשע הנאשם בעבירות רכוש הקשורות בדרך כלל למי שעיסוקו הוא בסם.,המסגרת העובדתית 
48,SH-22-08-1062-886,הסניגורית הפנתה לפסיקה מטעמה על מנת לתמוך בעתירתה העונשית.,המסגרת העובדתית 
49,SH-22-08-1062-886,הנאשם בדברו האחרון אמר:,המסגרת העובדתית 
50,SH-22-08-1062-886,מתחם העונש ההולם,דיון והכרעה
51,SH-22-08-1062-886,"לאחר ששמעתי טיעוני הצדדים, אני סבור כי יש לראות בכל העבירות נושא כתב האישום המתוקן אירוע אחד, לצורך קביעת מתחם הענישה, בהתאם למבחן הקשר ההדוק שהותווה בהלכת ג'אבר.",דיון והכרעה
52,SH-22-08-1062-886,"מדובר בעבירות שבוצעו בסמיכות זמנים, ונפרשו על פני תקופה של כחודש; הנאשם החזיק בסמים מסוכנים מסוג קוקאין וקנבוס שלא לצריכתו העצמית, וסחר בסם מסוכן מסוג קנבוס בשלוש הזדמנויות בכמות של גרמים בודדים בכל פעם, תמורת 100 עד 150 ₪.",דיון והכרעה
53,SH-22-08-1062-886,"באישום הרביעי מדובר בשתי מכירות שנעשו באותו היום לאותו רוכש, חברו של הנאשם.",דיון והכרעה
54,SH-22-08-1062-886,משום כך אני סבור כי עסקינן בפרשה עבריינית אחת בגינה יש לקבוע מתחם ענישה יחיד.,דיון והכרעה
55,SH-22-08-1062-886,"מידת הפגיעה בערכים המוגנים במקרה דנא היא בינונית - נמוכה; הנאשם ביצע 3 עבירות של סחר בסמים מסוכנים מסוג קנבוס, במשך כחודש, אל מול שני צרכני סמים שונים.",דיון והכרעה
56,SH-22-08-1062-886,"כמות הסמים המסוכנים שנכללו בכל מכירה היתה, כאמור, גרמים בודדים, תמורת סכום כספי לא גבוה.",דיון והכרעה
57,SH-22-08-1062-886,"הנאשם החזיק במבנה הארעי בו התגורר, כמות סמים מסוכנים שלא לצריכתו העצמית, הכוללת סם מסוכן מסוג חשיש במשקל 36.35 גרם נטו וכן סם מסוכן מסוג קוקאין, במשקל 8 גרם נטו, משקל אלקטרוני וכסף מזומן.",דיון והכרעה
58,SH-22-08-1062-886,"אכן, מיוחסת מידת חומרה להחזקת סם מסוכן מסוג קוקאין שפגיעתו הרעה ידועה זה מכבר ואף פורטה כאמור בפסיקה.",דיון והכרעה
59,SH-22-08-1062-886,"עם זאת, הבאתי בחשבון גם את העובדה כי לא יוחסו לנאשם עבירות של סחר בסם זה.",דיון והכרעה
60,SH-22-08-1062-886,"בנסיבות המקרה דנא, נוכח הערכים המוגנים שנפגעו ומידת הפגיעה בהם, טיב הסם שהחזיק הנאשם וכמותו, מספר עסקאות הסם שבצע ונסיבותיהן, ולאור מדיניות הענישה הנהוגה, אני קובע כי מתחם העונש ההולם נע בין שנת מאסר, ועד שנתיים של מאסר בפועל.",דיון והכרעה
61,SH-22-08-1062-886,העונש המתאים לנאשם – חריגה לקולא ממתחם העונש ההולם,דיון והכרעה
62,SH-22-08-1062-886,"על פי סעיף 40ד לחוק העונשין, בית המשפט רשאי לחרוג לקולא ממתחם העונש ההולם, משיקולי שיקום הנאשם.",דיון והכרעה
63,SH-22-08-1062-886,"זאת, אם הנאשם השתקם, או יש סיכוי של ממש שהוא ישתקם.",דיון והכרעה
64,SH-22-08-1062-886,"חשוב להבהיר: אין מדובר ברשימה ממצה של שיקולים, והתקיימותו של שיקול זה או אחר אינה מצדיקה בהכרח חריגה ממתחם העונש משיקולי שיקום.",דיון והכרעה
65,SH-22-08-1062-886,טעם עיקרי לכך הוא שחלק מהשיקולים שהוזכרו לעיל מובאים ברגיל בחשבון במסגרת קביעת העונש בתוך המתחם (ראו: סעיף 40יא לחוק העונשין).,דיון והכרעה
66,SH-22-08-1062-886,"במקרה דנא, שוכנעתי כי הנאשם  השתקם, ועל כן יש להשית עליו עונש החורג לקולא ממתחם הענישה שנקבע לעיל.",דיון והכרעה
67,SH-22-08-1062-886,"הנאשם הוא אדם הקרוב לגיל 70, באמתחתו עבר פלילי עשיר הכולל לא פחות מ- 22 הרשעות קודמות, בעבירות המאפיינות שימוש אינטנסיבי של אדם המכור באופן קשה לסמים מסוכנים.",דיון והכרעה
68,SH-22-08-1062-886,"כך למשל, בשנת 1993 – לפני כ- 30 שנים, הורשע הנאשם בצריכת סמים ולאורך שנות ה- 90 של המאה הקודמת ביצע הנאשם עבירות סמים, רכוש, ""שוטטות"", ועוד.",דיון והכרעה
69,SH-22-08-1062-886,"כך חי הנאשם, אורח חיים שולי ועברייני לאורך עשרות שנים, והכל נוכח התמכרותו לסמים  מסוכנים.",דיון והכרעה
70,SH-22-08-1062-886,"והנה, בתיק דנא, החליט הנאשם שמאס באורך החיים שהיה מנת חלקו רוב חייו, והוא החליט להיגמל מסמים, ולנסות לתעל את חייו לאפיק נורמטיבי.",דיון והכרעה
71,SH-22-08-1062-886,"לטעמי, בגילו של הנאשם, ונוכח נסיבותיו ועברו, היה עליו לעבור משוכה גבוהה ביותר, אולי כמעט בלתי עבירה.",דיון והכרעה
72,SH-22-08-1062-886,"עוד אציין כי תסקיר שירות המבחן לימד שהנאשם הוא דר רחוב, התגורר שנים רבות במבנה נטוש באילת, שם סבל ממעגל העוני, ההתמכרות, והסמים.",דיון והכרעה
73,SH-22-08-1062-886,"הנאשם עשה מאמץ, שלטעמי מדובר במאמץ אדיר, והצליח להשתלב בקהילה טיפולית סגורה – ולהשלים שם את הטיפול עד תום (!!) לאחר 10 חודשים של שהות מוצלחת שם.",דיון והכרעה
74,SH-22-08-1062-886,"גורמי הטיפול בקהילה מסרו כי הנאשם ""מכבד את הכללים, מבצע משימות ומשתתף בפעילויות הקהילה.",דיון והכרעה
75,SH-22-08-1062-886,"...""; ובהמשך ""לאורך תקופת שהותו בקהילה, מבחינה תפקודית ישעיהו כיבד את הצוות הטיפולי, עמד בכללי הקהילה ועשה את המוטל עליו.",דיון והכרעה
76,SH-22-08-1062-886,...,דיון והכרעה
77,SH-22-08-1062-886,"היה אסיר תודה על שילובו בהליך טיפולי ויחד עם זאת בשל גילו וכוחות דלים, הוא התקשה להיפתח לאחרים בקהילה ויצר עמם קשרים שטחיים.",דיון והכרעה
78,SH-22-08-1062-886,"לצד אלו צוין כי ישעיהו היה בעל מוטיבציה לטיפול, והיתה בו רוח חיובית ותקווה.",דיון והכרעה
79,SH-22-08-1062-886,..,דיון והכרעה
80,SH-22-08-1062-886,"שירות המבחן הוסיף ""...",דיון והכרעה
81,SH-22-08-1062-886,"מדובר בהליך טיפולי ארוך ומשמעותי, במסגרת סגורה, בעלת כללים נוקשים, אותו עבר לראשונה בחייו וזאת לאחר שנים רבות של אורח חיים התמכרותי.",דיון והכרעה
82,SH-22-08-1062-886,"למרות הקשיים שנובעים מגילו, העדר תובנה מעמיקה של הטיפול המנטלי והעדר יכולת לערוך תהליכים מעמיקים, הוא הצליח לסיים את הטיפול.",דיון והכרעה
84,SH-22-08-1062-886,ישעיהו ערך מאמצים כבירים לעמוד בדרישות הטיפול שארך כ 10 חודשים ועמד במרבית התנאים ודרישות הקהילה.,דיון והכרעה
85,SH-22-08-1062-886,"הנה כי כן, הנאשם, שהיה מכור עשרות שנים, הצליח, קרוב לגיל 70, לסיים טיפול בהצלחה בקהילה טיפולית סגורה – עניין שהוא קשה גם למי שאינו נושא עמו את נתוניו של הנאשם.",דיון והכרעה
86,SH-22-08-1062-886,"שירות המבחן תאר כי סוכם עם הנאשם כי דרכו הטיפולית לאחר השהות בקהילה היא חזרה למגורים באילת, ושילובו בטיפול בבית חוסן לצד השתלבות בעבודה.",דיון והכרעה
87,SH-22-08-1062-886,"ואכן, הנאשם שב לאילת, שולב בבית חוסן, מסר בדיקות שתן נקיות, ו- ""לאורך תקופה מגלה אחריות, משתף פעולה עם התכנים בקבוצה (הטיפולית בה שולב, ג.א.), לוקח חלק פעיל באופן כנה ותורם לשיח הקבוצתי.",דיון והכרעה
89,SH-22-08-1062-886,"שירות המבחן סיכם – "" ...",דיון והכרעה
90,SH-22-08-1062-886,"עמדה לנגד עינינו מחד, חומרת העבירה והשלכותיה על הסביבה.",דיון והכרעה
91,SH-22-08-1062-886,"מנגד, לקחנו בחשבון מאדם מבוגר אשר עבר כברת דרך טיפולית שיקומית משמעותית לראשונה בחייו, לאחר שנים רבות של ניהול אורך חיים התמכרותי, אשר סיים בהצלחה רבה את הטיפול בקהילה ומבטא נכונות להמשיך לשמר את הישגיו באמצעות המשך טיפול במסגרת היחידה העירונית להתמכרויות.",דיון והכרעה
92,SH-22-08-1062-886,"לא נעלמו מעיני גם קשייו של הנאשם לאורך הדרך; למשל, הנאשם התקשה ליצור קשרים אישיים בקהילה, והתקשה לעבור שינוי ""מעמיק"", תוך ביטוי קשיים.",דיון והכרעה
93,SH-22-08-1062-886,"אכן, כל תהליך, קל וחומר מסוג זה שעבר הנאשם, מחייב עליות וגם מורדות; לטעמי, הקשיים שנלוו להליך השיקומי של הנאשם, לא חיבלו בו, ולא הפחיתו מהצלחתו.",דיון והכרעה
94,SH-22-08-1062-886,"כאמור לעיל, אף שירות המבחן סבר כך.",דיון והכרעה
95,SH-22-08-1062-886,"עוד הבאתי בחשבון את דבריו האחרונים של הנאשם, לעונש, במסגרתם הודה על כך שהיה עצור עד תום ההליכים נגדו, מה שאפשר לו להיגמל פיזית מהסמים המסוכנים.",דיון והכרעה
96,SH-22-08-1062-886,"הנאשם שיתף את בית המשפט שהוא עלה על דרך, וכיום הוא בריא, ורוצה לשמור על הדרך אותה החל.",דיון והכרעה
97,SH-22-08-1062-886,"דבריו של הנאשם השתלבו גם עם עמדת שירות המבחן, אשר תמכה בהמשך הליך שיקומו.",דיון והכרעה
98,SH-22-08-1062-886,"לא למותר לציין כי הענקתי משקל לקולא גם ללקיחת האחריות של הנאשם על מעשיו, והעובדה שמאז ועד היום, לא נפתחו לחובתו תיקים פליליים.",דיון והכרעה
99,SH-22-08-1062-886,"ולבסוף, הנאשם שהה במעצר למעלה מארבעה חודשים (מיום 18.7.2022 ועד ליום 24.11.2022) ומשם כאמור עבר לקהילה הטיפולית ""רוח במדבר"" שם שהה כ- 10 חודשים.",דיון והכרעה
100,SH-22-08-1062-886,יש להתחשב אף בתקופת מעצרו בה המתין לשילובו בקהילה במהלכה לא אמר הנאשם נואש ובהחלט הצדיק את האמון שבית המשפט נתן בו.,דיון והכרעה
101,SH-22-08-1062-886,"החלטתי שלא להשית על הנאשם מאסר, גם לאור עמדת שירות המבחן, כי עונש זה עלול לחבל במאמצי השיקום של הנאשם; סבורני כי המשך שיקומו של הנאשם יתרום גם לו, וגם לחברה ולאינטרס הציבורי.",דיון והכרעה
102,SH-22-08-1062-886,"עם זאת, מצאתי להטיל צו של""צ בהיקף נרחב יותר מהמומלץ שיהיה בו בכדי להעביר מסר חינוכי.",דיון והכרעה
103,SH-22-08-1062-886,"אני מאחל לנאשם בהצלחה בדרכו השיקומית, ומעודד אותו להמשיכה.",דיון והכרעה
104,SH-22-08-1062-886,"אשר על כן, אני משית על הנאשם את העונשים הבאים:",דיון והכרעה
105,SH-22-08-1062-886,"הנאשם יועמד בפיקוח שירות המבחן במסגרת צו מבחן למשך 6 חודשים, במהלכם ימשיך בטיפול ביחידה העירונית ""בית חוסן"" באילת.",דיון והכרעה
106,SH-22-08-1062-886,"הנאשם יבצע צו שרות לתועלת הציבור בהיקף של 200 שעות, במסגרת מתנ""ס קולייר  באילת.",דיון והכרעה
107,SH-22-08-1062-886,"אני מזהיר את הנאשם שאם לא ימלא אחר צו הפיקוח וצו השל""צ– יוחזר עניינו לבית המשפט, אז יוטל עליו עונש חלופי.",דיון והכרעה
108,SH-22-08-1062-886,מאסר למשך 6 חודשים ואולם הנאשם לא ישא בעונש זה אלא אם יעבור על עבירת סמים מסוג פשע וזאת למשך 3 שנים מהיום.,דיון והכרעה
109,SH-22-08-1062-886,מאסר למשך 2 חודשים ואולם הנאשם לא ישא בעונש זה אלא אם יעבור על עבירת סמים מסוג עוון וזאת למשך 3 שנים מהיום.,דיון והכרעה
110,SH-22-08-1062-886,"התחייבות להימנע מעבירה – הנאשם יחתום על התחייבות בסך 2,000 ש""ח להימנע משך 3 שנים מעבירות בניגוד לפקודת הסמים המסוכנים.",דיון והכרעה
111,SH-22-08-1062-886,"אני מכריז על הנאשם סוחר סמים ומורה על חילוט סך של 14,570 ₪ אשר נתפסו ברשותו וכן מכשיר טלפון סלולרי, ומשקל אלקטרוני.",דיון והכרעה
112,SH-22-08-1062-886,יתר המוצגים יושמדו/יוחזרו לבעליהם בהתאם לשיקול דעת המאשימה.,דיון והכרעה
113,SH-22-08-1062-886,זכות ערעור לבית המשפט המחוזי בבאר שבע בתוך 45 ימים.,דיון והכרעה
114,SH-22-08-1062-886,"ניתן היום,  כ""ג אדר ב' תשפ""ד, 02 אפריל 2024, בנוכחות הצדדים.",דיון והכרעה
