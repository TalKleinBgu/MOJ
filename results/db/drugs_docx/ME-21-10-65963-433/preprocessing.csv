,verdict,text,part
0,ME-21-10-65963-433,"פקודת הסמים המסוכנים [נוסח חדש], תשל""ג-1973: סע'  7(א), ג, 13, 19א",הנאשם
1,ME-21-10-65963-433,"חוק העונשין, תשל""ז-1977: סע'  25",הנאשם
2,ME-21-10-65963-433,"בטרם שמיעת הראיות, הצדדים הגיעו להסדר במסגרתו כתב האישום המקורי שהוגש נגד הנאשם תוקן והנאשם הודה בעובדות כתב האישום המתוקן, שאלה הם עיקריהן -",כללי
3,ME-21-10-65963-433,"הנאשם, אזרח תאילנד אשר בזמן הרלוונטי החזיק באשרת עבודה בישראל ועבד במושב שובה, החליט לייבא סם מסוכן מסוג מתאמפטמין (להלן: ""הסם"") מתאילנד לישראל, במטרה לסחור בו בישראל.",כללי
4,ME-21-10-65963-433,"בהמשך לכך הוא הזמין מתאילנד פריט דואר שהכיל שתי תמונות קיר ובתוכן 5 שקיות אטומות של הסם במשקל כולל של 415.737 גרם (להלן: ""החבילה""), שמוענה לכתובת ביתו.",כללי
5,ME-21-10-65963-433,"החבילה הגיעה לישראל, ובסמוך לתאריך 29.08.21 היא נבדקה על ידי רשויות המכס, שגילו בה את הסם והעבירו את הסם ואת החבילה למשטרת ישראל.",כללי
6,ME-21-10-65963-433,"בתאריך 13.10.21 בשעת צהריים, שוטרים הגיעו לנקודת הדואר במושב שובה, וביקשו מעובדת הדואר ליצור קשר עם בעל הכתובת הרשום על החבילה ולהזמינו לאסוף אותה.",כללי
7,ME-21-10-65963-433,"ובעקבות כך, הנאשם הגיע לנקודת הדואר ונטל את החבילה לידיו כשהוא סובר שמדובר בחבילה שהזמין ובה הסם.",כללי
8,ME-21-10-65963-433,מיד לאחר מכן הוא נעצר על ידי השוטרים.,כללי
9,ME-21-10-65963-433,"על יסוד הודאת הנאשם בעובדות כאמור, הוא הורשע בעבירות של  ייבוא סם מסוכן, לפי סעיף 13  ו- 19א בפקודת הסמים המסוכנים [נוסח חדש], התשל""ג-1973 (להלן: ""פקודת הסמים""); וניסיון להחזקת סם מסוכן שלא לצריכה עצמית, לפי סעיף 7(א) ו- (ג) רישא בפקודת הסמים וסעיף 25 בחוק העונשין, התשל""ז-1977.",כללי
10,ME-21-10-65963-433,ההסדר בין הצדדים לא כלל הסכמה לעניין העונש.,כללי
11,ME-21-10-65963-433,"המאשימה עמדה על הערכים החברתיים המוגנים בעבירות הסמים ועל מידת הפגיעה בהם כאן; עמדה על מדיניות הענישה הנוהגת, וביקשה, להחמיר בענישה.",טיעוני הצדדים
12,ME-21-10-65963-433,עמדה על נסיבות ביצוע העבירות וביקשה ועתרה לקביעת מתחם עונש הולם הנע בין 4 ל- 6 שנות מאסר.,טיעוני הצדדים
13,ME-21-10-65963-433,"אשר לעונש הראוי לנאשם בגדרי המתחם, ציינה את הודאת הנאשם - על משמעויותיה ואת העובדה שאין לו עבר פלילי, ומנגד הדגישה את הצורך בהרתעת היחיד והרבים.",טיעוני הצדדים
14,ME-21-10-65963-433,"וביקשה להטיל על הנאשם עונש הממוקם בחלק התחתון של המתחם, מאסר על תנאי, קנס ופסילת רישיון נהיגה למשך חמש שנים.",טיעוני הצדדים
15,ME-21-10-65963-433,"בהמשך, המאשימה תיקנה את טיעוניה ועתרה לקביעת מתחם עונש הולם הנע בין 36 ל- 50 חודשי מאסר בפועל וביקשה להעמיד את עונשו של הנאשם בתחתית המתחם.",טיעוני הצדדים
16,ME-21-10-65963-433,"ב""כ הנאשם טען כי מתחם העונש ההולם נע בין מספר חודשים ל- 20 חודשי מאסר בפועל.",טיעוני הצדדים
17,ME-21-10-65963-433,"ציין שהנאשם בן 32, אב לשלושה ילדים, ללא עבר פלילי, שהגיע לישראל על מנת לעבוד ולפרנס את משפחתו.",טיעוני הצדדים
18,ME-21-10-65963-433,הודה במיוחס לו.,טיעוני הצדדים
19,ME-21-10-65963-433,לקח אחריות על מעשיו וחסך בזמן שיפוטי.,טיעוני הצדדים
20,ME-21-10-65963-433,ומאז מעצרו מצבה הכלכלי של משפחתו הורע.,טיעוני הצדדים
21,ME-21-10-65963-433,ציין שלאחר שהנאשם ישוחרר הוא יגורש מן הארץ.,טיעוני הצדדים
22,ME-21-10-65963-433,"ושבתור אזרח זר, תנאי מאסרו צפויים להיות קשים יותר.",טיעוני הצדדים
23,ME-21-10-65963-433,וביקש למקם את עונשו בחלק התחתון של המתחם.,טיעוני הצדדים
24,ME-21-10-65963-433,"אשר לקנס, ביקש להימנע מהטלתו או לחילופין להטיל עליו קנס סמלי.",טיעוני הצדדים
25,ME-21-10-65963-433,הנאשם הביע צער על מעשיו.,טיעוני הצדדים
26,ME-21-10-65963-433,הנאשם הורשע בשתי עבירות - ייבוא סם מסוכן וניסיון להחזיק סם מסוכן.,דיון והכרעה
27,ME-21-10-65963-433,העבירות בוצעו במסגרת פרשה אחת והן כרוכות זו בזו.,דיון והכרעה
28,ME-21-10-65963-433,"ועל כן יש לראות בשתי העבירות כאירוע אחד, לקבוע מתחם עונש הולם לאירוע כולו ולגזור עונש כולל לשתי העבירות.",דיון והכרעה
29,ME-21-10-65963-433,"באופן כללי, בישראל אין ייצור מקומי של סם המתאמפטמין, והוא מיובא אליה ממדינות אחרות.",דיון והכרעה
30,ME-21-10-65963-433,יבוא הסם לישראל הוא איפוא הפעולה הראשונה בשרשרת שבקצה שלה נמצא הצרכן המשתמש.,דיון והכרעה
31,ME-21-10-65963-433,והוא הבסיס ליצירת השוק לסם זה בישראל.,דיון והכרעה
32,ME-21-10-65963-433,"השימוש בסמים גורם לנזקים בריאותיים פיזיים ונפשיים, מחולל פשיעה ופוגע בפרט המשתמש בסם, בסביבתו הקרובה, בקהילה אליה הוא משתייך ובחברה בכללה.",דיון והכרעה
33,ME-21-10-65963-433,"והאיסורים בעבירות הסמים נועדו להגן על הערכים החברתיים של שמירת החיים והגוף, בריאות הציבור, ושלום הציבור ובטחונו.",דיון והכרעה
34,ME-21-10-65963-433,ייבוא סמים לישראל מגדיל את זמינות הסמים ואת השימוש בהם ותורם ליצירתם ולהתגברותם של הנזקים הנגרמים מהשימוש בסמים.,דיון והכרעה
35,ME-21-10-65963-433,"בסופו של דבר, הנזקים הישירים העיקריים נגרמים מעצם השימוש בסם.",דיון והכרעה
36,ME-21-10-65963-433,"מטבע הדברים, ככל שסוג הסם קשה יותר וכמותו רבה יותר, כך הנזקים הנגרמים רבים וגדולים יותר, ובנגזר מכך גם חומרת המעשה רבה יותר.",דיון והכרעה
37,ME-21-10-65963-433,מתאמפטמין הוא סם פסיכואקטיבי סינתטי ממריץ וממכר מאד.,דיון והכרעה
38,ME-21-10-65963-433,"השפעותיו לטווח הקצר הם ערנות ופעילות פיזית מוגברת, ירידה בתיאבון, עלייה בנשימה, בקצב הלב, בלחץ הדם ובחום הגוף, והפרעות בקצב הלב.",דיון והכרעה
39,ME-21-10-65963-433,"ובטווח הארוך הוא גורם לחרדה, בלבול, נדודי שינה, בעיות מצב רוח, התנהגות אלימה, פרנויה, הזיות, דלוזיות, אובדן משקל, בעיות שיניים חמורות, גירוד אינטנסיבי המוביל לפצעים על העור ועוד.",דיון והכרעה
40,ME-21-10-65963-433,( מתוך האתר של הרשות הלאומית לביטחון קהילתי במשרד הפנים).,דיון והכרעה
41,ME-21-10-65963-433,"בהתחשב בטיב הסם המדובר, ובכמותו – 462 גרם, המספיקה להכנת כמה אלפי מנות סם, הרי שמעשי הנאשם פגעו בערכים החברתיים הנ""ל במידה משמעותית.",דיון והכרעה
42,ME-21-10-65963-433,"לסיבור האוזן יוזכר, כי על פי הקבוע בפקודת הסמים ובתוספת השניה בפקודת הסמים, חזקה על מי שמחזיק מתאמפטמין במשקל העולה על 0.2 גרם נטו כי הוא מחזיק בסם שלא לצורך צריכתו העצמית.",דיון והכרעה
43,ME-21-10-65963-433,עובדות כתב האישום המתארות את מעשי הנאשם מלמדות מעצמן שמעשי הנאשם היו יזומים ומתוכננים מראש.,דיון והכרעה
44,ME-21-10-65963-433,"הנאשם הוא זה שייבא את הסמים והוא זה שהיה אמור לקבלם בישראל, וחלקו בביצוע העבירות מרכזי.",דיון והכרעה
45,ME-21-10-65963-433,הנאשם ייבא את הסמים במטרה לסחור בהם בישראל.,דיון והכרעה
46,ME-21-10-65963-433,"הסם שהנאשם ייבא נתפס ע""י המשטרה טרם הפצתו, כך שהוא לא הגיע לצרכנים והנזק מהשימוש בו נמנע.",דיון והכרעה
47,ME-21-10-65963-433,"אולם, הנזק שהיה צפוי להיגרם מהפצתו, משמעותי מאוד.",דיון והכרעה
48,ME-21-10-65963-433,הנאשם ביצע את העבירות בהיותו תושב זר השוהה בישראל באשרת עבודה.,דיון והכרעה
49,ME-21-10-65963-433,הנאשם ביצע את העבירות לשם השגת רווח כספי.,דיון והכרעה
50,ME-21-10-65963-433,"מדיניות הענישה הנהוגה בעבירות הסמים החמורות, הינה של חומרה מובהקת, הנותנת בכורה לשיקולי הגמול וההרתעה.",דיון והכרעה
51,ME-21-10-65963-433,"הלכה למעשה, בתי המשפט מטילים על מעשים מהסוג שהנאשם ביצע, עונשי מאסר משמעותיים.",דיון והכרעה
52,ME-21-10-65963-433,בית המשפט העליון דחה את הערעור על חומרת העונש תוך ציון הדברים הבאים -,דיון והכרעה
53,ME-21-10-65963-433,בהתאם לצורך לקיים יחס הולם בין חומרת מעשי העבירות בנסיבותיהם ומידת אשמו של הנאשם ובין העונש שיוטל; ובהתחשב בערכים החברתיים שנפגעו מביצוע העבירות; במידת הפגיעה בהם; במדיניות הענישה הנהוגה; ובנסיבות הקשורות בביצוע העבירות; אני קובע כי מתחם העונש ההולם לעבירה שביצע הנאשם הוא בין 24 ל- 48 חודשי מאסר בפועל.,דיון והכרעה
54,ME-21-10-65963-433,"העובדים התאילנדים בישראל הם קהל יעד בולט לשימוש בסם מסוג מתאמפטמין וגם רבים מאלה המייבאים את הסם, נמנים עליהם.",דיון והכרעה
55,ME-21-10-65963-433,"האזרחים הזרים העובדים בישראל מגיעים בדרך כלל ממדינות שההכנסה הממוצעת בהן, נמוכה מאוד.",דיון והכרעה
56,ME-21-10-65963-433,"הכנסתם בישראל, למרות שהיא עולה על ההכנסה שיכלו להשיג בארצם, איננה גבוהה במיוחד.",דיון והכרעה
57,ME-21-10-65963-433,"והרווחים הכספיים שניתן להפיק מעיסוק בייבוא סם והפצתו, גדולים בהרבה מההכנסה שניתן להשיג מעבודה.",דיון והכרעה
58,ME-21-10-65963-433,"לטובת הנאשם אני מביא בחשבון את נסיבותיו האישיות; את העובדה שכאזרח זר, שאיננו דובר עברית ושאין לו קרובי משפחה בישראל, מאסרו כרוך בקשיים מיוחדים הנוספים על  הקשיים הרגילים הכרוכים במאסר; את הפגיעה שתיגרם לנאשם ולמשפחתו ממאסרו; את הודאת הנאשם; את שיתוף הפעולה שלו; את העובדה שזו הסתבכותו הראשונה עם החוק בישראל ושזהו מאסרו הראשון; ואת העובדה שבתום מאסרו הוא ככל הנראה יגורש מישראל.",דיון והכרעה
59,ME-21-10-65963-433,"באופן כללי, עבירות הסמים החמורות מבוצעות לשם השגת רווח כלכלי ובעבירות שמטרתן השגת רווח כלכלי יש טעם לחייב את מי שהורשע בהן בתשלום קנס המוציא את שכרו של העבריין בהפסדו ותורם להרתעה.",דיון והכרעה
60,ME-21-10-65963-433,והלכה למעשה בתי המשפט מטילים קנסות על נאשמים המורשעים בעבירת יבוא סם בנסיבות הדומות לענייננו.,דיון והכרעה
61,ME-21-10-65963-433,"עיון בפסיקה מעלה כי במקרים דומים הוטלו קנסות הנעים בטווח שבין 2,000 ל- 10,000 ₪.",דיון והכרעה
62,ME-21-10-65963-433,"בהתחשב בכל האמור, אני דן את הנאשם לעונשים הבאים:-",דיון והכרעה
63,ME-21-10-65963-433,"א.	30 חודשי מאסר בפועל, בניכוי ימי מעצרו.",דיון והכרעה
64,ME-21-10-65963-433,"12 חודשי מאסר על תנאי, למשך שלוש שנים מיום שחרורו מהמאסר, שלא יעבור עבירת סמים שהיא פשע.",דיון והכרעה
65,ME-21-10-65963-433,"קנס בסך 7,500 שקלים או 30 ימי מאסר תחתיו.",דיון והכרעה
66,ME-21-10-65963-433,הקנס ישולם בתוך 30  יום מהיום.,דיון והכרעה
67,ME-21-10-65963-433,"בשולי גזר הדין אני מוצא לנכון להעיר, שבשונה מהסמים הקשים הידועים, כמו ההרואין והקוקאין, שטיבם והשפעתם מוכרים לבית המשפט ולגביהם ישנה אינטואיציה משפטית מבוססת בנוגע לחומרתם, טיבו המדויק של סם המתאמפטמין לוט בערפל מסוים.",דיון והכרעה
68,ME-21-10-65963-433,"כידוע, אופי הסם הוא בעל חשיבות לקביעת חומרת מעשה העבירה בנסיבותיו, המשפיעה בסופו של דבר גם על מידת העונש במקרה נתון.",דיון והכרעה
69,ME-21-10-65963-433,ועל כן מן הראוי שיונחו לפני בית המשפט נתונים מבוססים בנושא זה.,דיון והכרעה
70,ME-21-10-65963-433,"יוער, שהגם שכמות סם המתאמפטמין שהחזקתה מקימה חזקה שהיא נועדה שלא לצריכה עצמית, דומה לאלה של ההרואין והקוקאין, וכך גם צורות השימוש בסם, עדיין עבירות הסמים המבוצעות בהרואין וקוקאין נענשות בחומרה רבה יותר מאלה המבוצעות בסם המתאמפטמין.",דיון והכרעה
71,ME-21-10-65963-433,"אם אכן יש הבדל מהותי בין הסמים, יש הצדקה לשימור הפער העונשי הזה.",דיון והכרעה
72,ME-21-10-65963-433,"אולם אם אין לכך הצדקה, יש להחמיר את הענישה בעבירות המבוצעות בסם המתאמפטמין ולהתאימה לענישת העבירות המבוצעות בסמים הקשים האחרים.",דיון והכרעה
73,ME-21-10-65963-433,זכות ערעור בתוך 45 יום.,דיון והכרעה
74,ME-21-10-65963-433,"ניתנה והודעה היום י""א תמוז תשפ""ב, 10/07/2022 במעמד הנוכחים.",דיון והכרעה
