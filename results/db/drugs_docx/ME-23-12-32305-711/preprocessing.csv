,verdict,text,part
0,ME-23-12-32305-711,מחמוד סואעד (עצור/אסיר בפיקוח),הנאשם 
1,ME-23-12-32305-711,"פקודת הסמים המסוכנים [נוסח חדש], תשל""ג-1973: סע'  6, 7(א), ג, 10, 36א(ב)",הנאשם 
2,ME-23-12-32305-711,"חוק העונשין, תשל""ז-1977: סע'  40ט(א), 40 יא",הנאשם 
3,ME-23-12-32305-711,"הנאשם, מחמוד סואעד, הורשע ביום 1.7.24, על סמך הודאתו במסגרת הסדר טיעון, בכתב-אישום מתוקן שהוגש נגדו, שעניינו ייצור, הכנה והפקה של סמים מסוכנים, בניגוד לסעיף 6 לפקודת הסמים המסוכנים [נוסח חדש], תשל""ג 1973 (להלן: ""הפקודה""), וכן בעבירה של החזקת כלים – בניגוד לסעיף 10 רישא לפקודה; במועד מתן הכרעת הדין הכרזתי על הנאשם כ""סוחר סמים"", כמשמעות המונח בסעיף 36א(ב) לפקודה.",גזר דין
4,ME-23-12-32305-711,"ביום 2.8.23 או בסמוך לכך, שכר הנאשם דירה ביישוב אעבלין, לצורך גידול סם מסוכן מסוג ""קנבוס"", והחזיק בו עד ליום מעצרו, 5.12.23.",גזר דין
5,ME-23-12-32305-711,"במהלך החודשים בהם שכר הנאשם את הדירה, צייד הנאשם את הדירה בפריטים שונים לצורך גידול הסם, לרבות הכלים המפורטים להלן: 10 מזגנים נייחים וניידים, 54 שנאי חשמל, 72 מנורות ובתי מנורה, 16 מאווררים, 7 מדי טמפרטורה, בריכת מים, 5 בלוני 2CO, 2 מנורות חימום, 2 מפוחים, 12 מסננות, 5 מכלי דישון, מכשיר ייבוש חשמלי, חומר דישון, מרססת ידנית, מצנן נייד, 2 משאבות מים חשמליות וכבלי חשמל.",גזר דין
6,ME-23-12-32305-711,"הנאשם גידל את הסם, והחזיק בכלים, ובמאות שתילים של הסם במשקל נטו של 146.94 ק""ג, שלא לצריכה עצמית, ללא היתר וללא רישיון.",גזר דין
7,ME-23-12-32305-711,תסקיר שירות המבחן - מיום 29.10.24,גזר דין
8,ME-23-12-32305-711,"בעניינו של הנאשם נערך תסקיר שירות מבחן, ממנו למדתי כי לו השירות פיקח עליו במסגרת צו פיקוח מעצר בין 14.3.24 – 14.9.24.",גזר דין
9,ME-23-12-32305-711,"צוין כי הנאשם בן 34, נשוי מזה כשנה ואב לתינוק, תושב הכפר עאבלין.",גזר דין
10,ME-23-12-32305-711,"צוין, כי הנאשם נתון במעצר בפיקוח אלקטרוני בביתו; לפני כן היה עצור במעצר ממשי.",גזר דין
11,ME-23-12-32305-711,"צוין, כי הנאשם עובד עם קרוב משפחתו בתחום המסגרות, וכי עבד בתחום זה עובר למעצרו וגם בצעירותו; צוין כי אשתו של הנאשם אינה עובדת.",גזר דין
12,ME-23-12-32305-711,"פורט, כי בעברו ריצה הנאשם מאסר בפועל ממנו שוחרר בשנת 2015, לפני תום המועד המיועד; אז, טופל במסגרת היחידה להתמכרויות בשפרעם (כחלק מתכנית טיפול שנקבעה עבורו וכתנאי לשחרורו המוקדם).",גזר דין
13,ME-23-12-32305-711,"צוין, שהנאשם החל לצרוך אלכוהול כבר בגיל צעיר; לאורך הטיפול שעבר הצליח לשמור על ""ניקיון"" מסמים, אולם חזר לצרוך שוב, ובהמשך הפסיק את הצריכה עקב בעיות רפואיות שהתגלו אצלו.",גזר דין
14,ME-23-12-32305-711,"עולה כי הנאשם גילה מודעות לקשייו, אך עם זאת נטה להרחיק עצמו מביצוע העבירות – קיבל אחריות חלקית למעשים, טען כי לא ידע עליהם, וניסה למזער את חלקו תוך השלכת הבעייתיות על אחרים.",גזר דין
15,ME-23-12-32305-711,"בבחינת הערכת גורמי הסיכון, עולה כי קיים סיכון להישנות ביצוע עבירות דומות בעתיד, בין היתר, לאור העובדה, שלא ביטא נזקקות טיפולית; נוהג לנהל אורח חיים התמכרותי והתנהלותו אימפולסיבית.",גזר דין
16,ME-23-12-32305-711,"שירות המבחן התרשם לחיוב משיתוף הפעולה של הנאשם, אך סבר כי הוא חשוף למצבי סיכון ולהתנהגות עוברת חוק חוזרת, לאור העובדה שהמאסר הקודם בעניינו לא הצליח להרתיע אותו מביצוע עבירות.",גזר דין
17,ME-23-12-32305-711,"עוד צוין, כי הנאשם לא הביע נכונות לעבור תהליך ארוך טווח בפיקוח שירות המבחן וכי אינו בשל לתהליך שיקומי משמעותי בעת הנוכחית.",גזר דין
18,ME-23-12-32305-711,"לסיכום, שירות המבחן לא בא בהמלצה שיקומית בעניינו, כיוון שסבר כי לא נוצר פתח לאפיק שיקומי.",גזר דין
19,ME-23-12-32305-711,"לנוכח טענת בא-כוחו של הנאשם, שמרשו לא הובן עד תום על ידי השירות, התבקש תסקיר משלים.",גזר דין
20,ME-23-12-32305-711,תסקיר משלים - מיום 19.1.25,גזר דין
21,ME-23-12-32305-711,"במסגרתו של התסקיר המשלים, שב ובחן שירות המבחן את התייחסותו של הנאשם לעבירות.",גזר דין
22,ME-23-12-32305-711,"פורט שם, כי הנאשם מסר שהוא מתמודד עם קשיים כלכליים, עקב חובות שנצברו והחריפו בתקופת מעצרו הביתי.",גזר דין
23,ME-23-12-32305-711,"צוין, כי הנאשם מתגורר בבית אחיו ומצפה לתינוק נוסף, דבר אשר מהווה גורם המשפיע על התנהלותו בעתיד.",גזר דין
24,ME-23-12-32305-711,"עוד צוין, כי הנאשם הסביר שנמנע בעבר מלשתף אודות נסיבות ביצוע העבירות בשל תחושת בושה על מעשיו.",גזר דין
25,ME-23-12-32305-711,"עוד הוא שיתף כי היה מודע לגידול הסמים בדירה השכורה, כאשר המניעים לביצוע העבירות הם מניעים כלכליים.",גזר דין
26,ME-23-12-32305-711,עוד מתואר כי ביטא הנאשם אכזבה מעצמו ומסר כי המחירים ששילם עקב מעצרו מהווים עבורו גורם מציב גבול.,גזר דין
27,ME-23-12-32305-711,"בנוסף, ביטא הנאשם נזקקות טיפולית בתחום ההתמכרויות וחשש מלחזור לצריכת אלכוהול.",גזר דין
28,ME-23-12-32305-711,"עוד פורט, כי הנאשם החל בתהליך טיפולי במסגרת היחידה לטיפול בהתמכרויות בשפרעם, במטרה לבנות עבורו תכנית טיפולית מותאמת.",גזר דין
29,ME-23-12-32305-711,"צוין, כי הנאשם נוהג להגיע למפגשים באופן עקבי, מכיר בדפוסי התמכרותו ובסיכון שקיים, ומצוין גם כי גורמי הטיפול מזהים אצלו צורך בהמשך הטיפול במסגרתם.",גזר דין
30,ME-23-12-32305-711,"לאור השינוי בעמדותיו של הנאשם, העריך שירות המבחן כי המשך טיפול יפחית את הסיכון להישנות עבירות דומות בעתיד, ומשכך הציע להטיל על הנאשם צו מבחן למשך שנה, ועונש מאסר מותנה לתקופה משמעותית.",גזר דין
31,ME-23-12-32305-711,"עוד הומלץ על הטלת עונש מאסר שיכול וירוצה בדרך של עבודות שירות, כענישה מוחשית.",גזר דין
32,ME-23-12-32305-711,"במסגרת ראיות התביעה לעניין העונש, הגיש הפרקליט המלומד, עו""ד אמיר אליאל, תדפיסי רישום פלילי בעניינו של הנאשם: תדפיס רישום פלילי (סומן טעת/1), ולפיו זקופה לחובת הנאשם הרשעה אחת, שעניינה בעבירות שוד ושוד מזויין, במסגרת ת.פ 42875-06-12 (בית-המשפט המחוזי בחיפה), שבגינה נגזרו עליו 38 חודשי מאסר בפועל, מאסר מותנה וחיוב בפיצויים לנפגעי העבירה; תדפיס רישום פלילי תעבורתי (סומן טעת/2), ולפיו לחובת הנאשם שתי הרשעות בתחום התעבורה.",הראיות לעניין העונש
33,ME-23-12-32305-711,מטעמה של ההגנה לא הוגשו ראיות לעניין העונש.,הראיות לעניין העונש
34,ME-23-12-32305-711,"הפרקליט הגיש את טיעוני המאשימה לעניין עונש בכתב (סומנו טעת/3), וכן הוסיף עליהם בעל-פה, במסגרת הדיון.",הטיעונים לעניין העונש
35,ME-23-12-32305-711,"במסגרת טיעוניה, עמדה המאשימה על הערכים המוגנים שנפגעו ממעשיו של הנאשם: שמירה על הסדר החברתי, שמירה על שלטון החוק, הגנה על שלום הציבור.",הטיעונים לעניין העונש
36,ME-23-12-32305-711,המאשימה הדגישה את הצורך בהגנה על הציבור מפני נזקי הסמים.,הטיעונים לעניין העונש
37,ME-23-12-32305-711,"עוד ציינה כי מדובר בפגיעה רחבת היקף, אשר השלכותיה ניכרות לא פעם על הפרט ועל משפחתו, בתחומים שונים.",הטיעונים לעניין העונש
38,ME-23-12-32305-711,"המאשימה ציינה את הנסיבות המחמירות הקשורות בביצוע העבירות: מדובר באחריות מוחלטת ומלאה; בבחינת הנזק, עמדה על פוטנציאל הנזק שיכול היה להיגרם, ככל ולא הייתה נעצרת פעילותו של הנאשם על-ידי המשטרה; בבחינת חומרת המעשים, הודגש כי הנאשם פעל באופן מתוכנן טרם האירוע, לרבות שכירת הדירה למשך מספר חודשים.",הטיעונים לעניין העונש
39,ME-23-12-32305-711,"צוין כי הנאשם גידל מאות שתילים של סם מסוכן מסוג ""קנבוס"", בהיקף של למעלה מ-146 ק""ג נטו, קרי המדובר בכמות עצומה, שיכול והייתה מופצת בקרב הציבור.",הטיעונים לעניין העונש
40,ME-23-12-32305-711,"עוד ציינה כי תופעה זו של ""מעבדות סמים"" הפכה ל""רעה חולה"" בחברה, וכי קיים קושי בחשיפתן של אותן מעבדות, שהסיכוי לתפוס את מבצען הוא קטן; צוין כי הנאשם הבין את מעשיו ואת השלכות מעשיו.",הטיעונים לעניין העונש
41,ME-23-12-32305-711,"לטענת המאשימה, יש לראות במכלול המעשים המתוארים בכתב-האישום ""אירוע אחד"", קרי תכנית עבריינית אחת שמתקיים במסגרתה קשר הדוק בין העבירות בהן הורשע הנאשם, ומשכך היא סבורה כי יש לקבוע מתחם עונש הולם אחד, בגין כל המעשים והעבירות המיוחסות לנאשם.",הטיעונים לעניין העונש
42,ME-23-12-32305-711,"בנוסף לאמור, סקרה המאשימה וצירפה לטיעוניה פסיקה, המתאימה לשיטתה לנסיבות המקרה.",הטיעונים לעניין העונש
43,ME-23-12-32305-711,"בהמשך, עתרה למתחם עונש הולם כולל שנע בין 36 – 60 חודשי מאסר בפועל, לצד ענישה נלווית.",הטיעונים לעניין העונש
44,ME-23-12-32305-711,"באשר לנסיבות שאינן קשורות בביצוע העבירה, נטען על-ידי המאשימה: הנאשם הודה במעשים בכתב-האישום המתוקן, בטרם החלו להישמע הראיות בתיק, ובכך חסך בזמן שיפוטי יקר; הנאשם אינו קטין, אינו סובל מלקות כלשהי, ואינו קרוב לשום סייג לאחריות פלילית; אין המדובר במגעו הראשון של הנאשם עם מערכת אכיפת החוק - קיימות לחובתו של הנאשם מספר הרשעות קודמות, לרבות הרשעה אחת משנת 2013, בגין שוד ושוד בנסיבות מחמירות, שבגינה נדון ל-38 חודשי מאסר בפועל, (עבירה שהתיישנה, אך לא נמחקה).",הטיעונים לעניין העונש
45,ME-23-12-32305-711,"בנוסף, קיימות לחובתו שתי הרשעות תעבורה, שתיהן בגין נהיגה בלא רישיון נהיגה, אשר נדון בגין אחת מהן לעונש של 6 חודשי מאסר בדרך של עבודות שירות; באשר לתסקיר המבחן שנערך לנאשם, הפנתה המאשימה למסקנותיו ולהמלצותיו מיום 29.10.24 [לאור עמדותיו של הנאשם כפי שהציג אותה עת, ראו כמפורט לעיל].",הטיעונים לעניין העונש
46,ME-23-12-32305-711,"לאור האמור, ביקשה המאשימה לגזור את עונשו של הנאשם ברף האמצעי של המתחם המוצע על ידה.",הטיעונים לעניין העונש
47,ME-23-12-32305-711,"בנוסף, עתרה להטלת העונשים הבאים על הנאשם: פסילה בפועל של רישיון הנהיגה של הנאשם ופסילה על-תנאי; מאסר על-תנאי ארוך ומשמעותי; קנס כספי.",הטיעונים לעניין העונש
48,ME-23-12-32305-711,"עוד ביקשה המאשימה להורות על חילוט הרכוש ששימש לביצוע העבירות, כדלקמן: משקל דיגיטלי, שלוש מטחנות, שלוש מריות, ארבעה מכשירי-קשר, ושני מכשירי DVR – זאת בהתאם להסכמת ההגנה, שהוצהרה בדיון בו ניתנה הכרעת-הדין (ביום 1.7.24).",הטיעונים לעניין העונש
49,ME-23-12-32305-711,"בהמשך לכך, ביקשה הוצאת צו להשמדת הרכוש.",הטיעונים לעניין העונש
50,ME-23-12-32305-711,"עוד צוין בנוגע למעצרו של הנאשם: הנאשם עצור במסגרת תיק זה מיום 5.12.23; ביום 18.1.24 הועבר הנאשם למעצר בפיקוח אלקטרוני; ביום 24.7.24 הוסר הפיקוח האלקטרוני, כך שהנאשם עצור מאז במעצר בית מלא, הכולל גם חלון יציאה לעבודה בליווי, לרבות פיקוח על-ידי מפקחים.",הטיעונים לעניין העונש
51,ME-23-12-32305-711,"הסנגור המלומד, עו""ד יוני דדון, השמיע את טיעוני ההגנה לעניין העונש בעל-פה, במסגרת הדיון.",הטיעונים לעניין העונש
52,ME-23-12-32305-711,"באשר לנסיבות הקשורות בביצוע העבירות, טען הסנגור כי אין נזק או סיכון מבחינת 'חברת החשמל', שכן חשמל לא נגנב ולא נערך חיבור עקיף; עוד טען כי תקופת השכירות של הדירה וביצוע המעשים נפרשו על פני תקופה בת ארבעה חודשים בלבד, בהשוואה לדירות בהן העבירות בוצעו לאורך שנים.",הטיעונים לעניין העונש
53,ME-23-12-32305-711,"במסגרת טיעוניה, צירפה ההגנה רשימת פסיקה המתאימה לשיטתה למקרה זה.",הטיעונים לעניין העונש
54,ME-23-12-32305-711,עוד עתרה ההגנה למתחם שתחתיתו ב-16 חודשי מאסר בפועל.,הטיעונים לעניין העונש
55,ME-23-12-32305-711,"באשר לנסיבות המקלות אשר אינן קשורות בביצוע העבירה, נטען: הנאשם הודה בהזדמנות הראשונה ולקח אחריות על מעשיו; הנאשם חסך בזמן שיפוטי יקר; באשר לעברו הפלילי של הנאשם, הוא ציין כי מדובר בעבר פלילי שהתיישן, ושאינו רלוונטי לתחום העבירות נשוא תיק זה; עוד הוא ציין את נסיבותיו האישיות של הנאשם, לרבות מצבו המשפחתי ומצבו הסוציו-אקונומי; עוד הדגיש הסנגור כי הנאשם הביע נכונותו לקבל טיפול ולהשתקם, ואף פועל לשם כך.",הטיעונים לעניין העונש
56,ME-23-12-32305-711,"לאור האמור, ביקשה ההגנה לגזור את עונשו של הנאשם ברף התחתון של המתחם המוצע על ידה.",הטיעונים לעניין העונש
57,ME-23-12-32305-711,"במסגרת הדיון, פנה הנאשם לבית-המשפט ומסר כי הוא מתנצל ומודה בביצוע המעשים.",הטיעונים לעניין העונש
58,ME-23-12-32305-711,"הוא הוסיף, כי הוא נשוי מזה שנה וחצי וכי אינו שותה אלכוהול.",הטיעונים לעניין העונש
59,ME-23-12-32305-711,"ככלל, בעת ביצוע מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם - ובין סוג העונש המוטל עליו ומידתו.",דיון והכרעה
60,ME-23-12-32305-711,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגעו המעשים, במידת הפגיעה בו, במדיניות הענישה הנוהגת ובנסיבות הקשורות בביצוע העבירות.",דיון והכרעה
61,ME-23-12-32305-711,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמי שיקום או הגנה על הציבור, ייקבע העונש המתאים לנאשם, בשים לב לנסיבותיו האישיות ולנתונים נוספים, הללו שאינם קשורים בביצוע העבירות.",דיון והכרעה
62,ME-23-12-32305-711,"בכל הנוגע לערכים החברתיים המוגנים שנפגעו ממעשי הנאשם הרי שמדובר בפגיעה בערך שעניינו שמירה על בריאות-הציבור, ופגיעה בהגנת הציבור הרחב מפני עבירות נלוות לעבירות הסמים.",דיון והכרעה
63,ME-23-12-32305-711,"נראה כי נוכח כמותו של הסם, נוכח התכנון הרב והצטיידותו של הנאשם, ולנוכח האופן בו פעל הנאשם - ראוי לקבוע כי מידת הפגיעה בערכים הללו היא בינונית.",דיון והכרעה
64,ME-23-12-32305-711,"בבואי לגבש את מתחם העונש ההולם, נתתי את הדעת לנסיבות הקשורות בביצוע העבירות, זאת בהתאם לסעיף 40ט(א) לחוק העונשין:",דיון והכרעה
65,ME-23-12-32305-711,"במקרה דכאן, בוצעו המעשים כפרשה עבריינית מתוכננת, שכללה שכירת דירה לצורך ביצוע העבירות וכן הצטיידות רחבת היקף של ציוד רב; מעובדות כתב-האישום המתוקן עולה כי נמצאה כמות גדולה של שתילי הסם – מאות שתילים בהיקף של כ-147 ק""ג; כאמור לעיל, נמצאו בבית כלים רבים אשר שימשו את הנאשם בביצוע העבירות.",דיון והכרעה
66,ME-23-12-32305-711,"אזכיר בעניין זה, כי הנאשם הורשע גם לפי סעיף של החזקת כלים, ולכן מתחם העונש ההולם בעניינו כולל התחשבות גם בעבירה זו; אזכיר כי הנאשם הוכרז כ""סוחר סמים""; אדגיש כי מדובר בתופעה רחבת היקף שיש להילחם בה.",דיון והכרעה
67,ME-23-12-32305-711,"לאור המקובץ, סבור אני כי יש לקבוע מתחם עונש הולם הנע בין 22 – 46 חודשי מאסר בפועל, לצד עונשים נלווים.",דיון והכרעה
68,ME-23-12-32305-711,"משנקבע מתחם הענישה, בשלה השעה להגדיר את העונש המדויק שיוצב בתוככי מתחם הענישה, תוך התחשבות בנסיבות שאינן קשורות בביצוע העבירה, זאת לפי סעיף 40 יא לחוק העונשין:",דיון והכרעה
69,ME-23-12-32305-711,"מדובר בנאשם בעל עבר פלילי – קיימת לחובתו הרשעה אחת שהתיישנה בתחום עבירות שוד; בנוסף, הורשע בשתי עבירות תעבורה בגין נהיגה בלא רישיון נהיגה; המדובר ברקע פלילי שאינו מבוטל.",דיון והכרעה
70,ME-23-12-32305-711,"יחד עם זאת, לא נעלמו מעיניי הנסיבות הבאות: הנאשם הודה ונטל אחריות על מעשיו; הנאשם פנה לבית-המשפט, הביע חרטה והתנצל; הנאשם חסך בזמן שיפוטי יקר; לנאשם נסיבות אישיות שיש להתחשב בקיומן, לרבות העובדה כי מצבו הסוציו-אקונומי הוחמר;",דיון והכרעה
71,ME-23-12-32305-711,"כאמור, התסקיר המשלים שנערך לנאשם היה חיובי, מיטיב, והמליץ על אפיק שיקומי בעניינו.",דיון והכרעה
72,ME-23-12-32305-711,"אולם, אזכיר כי המלצת שירות המבחן הינה בגדר המלצה בלבד ובית-המשפט שדן בתיק אינו כפוף לה.",דיון והכרעה
73,ME-23-12-32305-711,"חרף העובדה שקיימים בעניינו של הנאשם שיקולי שיקום, וקיימת נכונות מצדו לטפל בעצמו ולהשתקם, סבור אני כי אין הצדקה לסטות מהמתחם אשר קבעתי ולכן עונשו של הנאשם ייגזר בתוככי המתחם.",דיון והכרעה
74,ME-23-12-32305-711,"העובדה שמדובר בנאשם בעל עבר פלילי הכולל שלוש הרשעות, אשר אחת מהן בעבירות שוד – לא נעלמה מעיניי; המדובר בנאשם שלא הורתע והמשיך לבצע עבירות גם לאחר מאסרו, ומשכך יש להתחשב בנסיבות אלה בעת גזירת העונש בתיק זה.",דיון והכרעה
75,ME-23-12-32305-711,"יחד עם זאת, אתחשב בתסקיר המבחן ובהמלצותיו, ואמקם את עונשו של הנאשם ברף התחתון של המתחם שקבעתי.",דיון והכרעה
76,ME-23-12-32305-711,"הריני נותן בזאת צו להשמדת הרכוש ששימש את הנאשם בעת ביצוע העבירות, זאת כפי שהוסכם על-ידי ההגנה ביום הכרעת-דינו של הנאשם, ראו כמפורט לעיל במסגרת טיעוני המאשימה.",דיון והכרעה
77,ME-23-12-32305-711,"לאחר שבחנתי את מכלול השיקולים הרלוונטיים, מוטלים על הנאשם העונשים כדלקמן –",סוף דבר
78,ME-23-12-32305-711,"24 חודשי מאסר לריצוי בפועל, בניכוי תקופת מעצרו הממשי (15.12.23-18.1.24).",סוף דבר
79,ME-23-12-32305-711,"עליו להתייצב לריצוי עונשו ביום 16.3.25 עד השעה 08:00 במתקן המעצר קישון או היכן שיורו לו רשויות שב""ס במסגרת המיון המוקדם.",סוף דבר
80,ME-23-12-32305-711,"12 חודשי מאסר על תנאי שלא יעבור במשך שלוש שנים, כל עבירה כנגד פקודת הסמים המסוכנים [נוסח חדש] שאיננה בגדר צריכה עצמית או החזקת סם לצריכה עצמית בלבד.",סוף דבר
81,ME-23-12-32305-711,פסילה מקבל או החזיק רישיון נהיגה לתקופה של שנה אחת.,סוף דבר
82,ME-23-12-32305-711,"קנס בסך 2,000 ₪ או 10 ימי מאסר תמורתו.",סוף דבר
83,ME-23-12-32305-711,הקנס ישולם עד יום 1.5.2025.,סוף דבר
84,ME-23-12-32305-711,"תשומת לב הנאשם לכך שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה החל מחלוף 3 ימים מיום מתן גזר – הדין, באחת מהדרכים הבאות:",סוף דבר
85,ME-23-12-32305-711,בכרטיס אשראי – באתר המקוון של רשות האכיפה והגבייה WWW.ECA.GOV.IL;,סוף דבר
86,ME-23-12-32305-711,אמצעות מוקד שירות טלפוני בשירות עצמי (מרכז גבייה) במספר הטלפון +35592 או 073-2055000.,סוף דבר
87,ME-23-12-32305-711,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
88,ME-23-12-32305-711,"54678313ניתן היום,  כ""ט טבת תשפ""ה, 29 ינואר 2025, במעמד הצדדים.",סוף דבר
