,verdict,text,part
0,SH-18-11-26685-843,"התובעת עו""ד צליל משיח",נגד
1,SH-18-11-26685-843,"ב""כ הנאשם עו""ד גיל גבאי",נגד
2,SH-18-11-26685-843,"פקודת הסמים המסוכנים [נוסח חדש], תשל""ג-1973: סע'  13, 19א",נגד
3,SH-18-11-26685-843,"חוק העונשין, תשל""ז-1977: סע'  40ד, 52ג, 56(א), 56 א",נגד
4,SH-18-11-26685-843,"בהכרעת דין מיום 16.1.19 הורשע הנאשם, לפי הודאתו בעובדות כתב האישום המתוקן, בעבירה של סחר בסמים, לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג - 1973.",מבוא
5,SH-18-11-26685-843,"לפי כתב האישום, בשעות הערב של יום 15.10.18 מכר הנאשם ללולה שטיינברג סם מסוכן מסוג קנבוס במשקל שאינו ידוע במדויק לתביעה תמורת 300 ₪.",מבוא
6,SH-18-11-26685-843,"לפי הסדר הטיעון, נשלח הנאשם לעריכת תסקיר שירות מבחן בענייננו, ללא הסכמה עונשית.",מבוא
7,SH-18-11-26685-843,"בתסקירו מיום 12.5.19, ציין שירות המבחן, כי הנאשם בן 25, סיים 10 שנות לימוד, ועבר מספר מסגרות לימוד בשל קשיי הסתגלות.",תסקירי שירות מבחן
8,SH-18-11-26685-843,כבר בילדותו התגלו בעיות אלימות והתנהגות.,תסקירי שירות מבחן
9,SH-18-11-26685-843,הוריו של הנאשם התגרשו בהיותו בן 6 ונישאו בשנית עם בני זוג אחרים.,תסקירי שירות מבחן
10,SH-18-11-26685-843,הנאשם תיאר תקופה קשה ומורכבת לאחר גירושי הוריו.,תסקירי שירות מבחן
11,SH-18-11-26685-843,בגיל 11 עבר להתגורר עם בן זוגה של אמו ותיאר תחושות שליליות של קיפוח והזנחה ובגיל 16 עבר להתגורר בבית סבתו.,תסקירי שירות מבחן
12,SH-18-11-26685-843,"הנאשם התגייס לצה""ל, אולם גם שם התגלו קשיי הסתגלות והנאשם שוחרר בשל אי התאמה.",תסקירי שירות מבחן
13,SH-18-11-26685-843,"עוד הוסיף שירות המבחן, כי  הנאשם לוקח אחריות על התנהגותו ותיאר, כי פעל מתוך מצוקה עקב קשיים כלכליים והסתבכותו עם השוק האפור.",תסקירי שירות מבחן
14,SH-18-11-26685-843,הנאשם החל לצרוך סמים טרם מעצרו.,תסקירי שירות מבחן
15,SH-18-11-26685-843,"הנאשם מסר חמש בדיקות שתן, שלוש הבדיקות הראשונות נמצאו עם שרידי סם מסוג קנבוס ושתי הבדיקות האחרונות נמצאו ללא שרידי סם.",תסקירי שירות מבחן
16,SH-18-11-26685-843,הנאשם הביע נכונות למסגרת טיפולית.,תסקירי שירות מבחן
17,SH-18-11-26685-843,"להתרשמות שירות המבחן, לנאשם קווי אישיות שוליים והוא מתקשה לגלות יציבות במסגרות.",תסקירי שירות מבחן
18,SH-18-11-26685-843,"הנאשם גדל במסגרת חיים בלתי יציבה ופיתח, ככל הנראה, תלות או התמכרות לסמים.",תסקירי שירות מבחן
19,SH-18-11-26685-843,"מכאן, ביקש שירות המבחן דחייה לצורך בחינת השתלבות הנאשם בטיפול ייעודי בתחום הסמים.",תסקירי שירות מבחן
20,SH-18-11-26685-843,"בתסקיר משלים מיום 29.8.19, ציין שירות המבחן, כי הנאשם הופנה לטיפול ביחידה להתמכרויות באזור מגוריו ושולב בטיפול החל בחודש יולי 2019.",תסקירי שירות מבחן
21,SH-18-11-26685-843,"הנאשם מסר כי החל לעבוד כעובד מחסן, אולם עזב את עבודתו בשל קשייו להתאים את שעות העבודה לתנאי מעצר הבית.",תסקירי שירות מבחן
22,SH-18-11-26685-843,"עוד ציין שירות המבחן, כי הנאשם מצליח להציב לעצמו מטרות טיפוליות ראשוניות.",תסקירי שירות מבחן
23,SH-18-11-26685-843,"מכאן, ביקש שירות המבחן דחייה נוספת לגיבוש המלצות טיפוליות.",תסקירי שירות מבחן
24,SH-18-11-26685-843,"בתסקיר אחרון מיום 23.12.19, הוסיף שירות המבחן, כי הנאשם ממשיך לשתף פעולה בהליך הטיפולי ולא נמצאו שרידי סם בבדיקות שתן שנערכו לו.",תסקירי שירות מבחן
25,SH-18-11-26685-843,"לאחרונה, החל הנאשם לעבוד בחברת משלוחים ולהסדיר חובותיו לנושים שונים.",תסקירי שירות מבחן
26,SH-18-11-26685-843,"הנאשם הביע שביעות רצון מההליך הטיפולי ולצד זאת, עייפות מההליך המשפטי.",תסקירי שירות מבחן
27,SH-18-11-26685-843,"העובדת הסוציאלית המטפלת בנאשם מסרה, כי הנאשם מתמיד בקשר הטיפולי, אולם, התרשמה ממוטיבציה חיצונית ומרמת אמון נמוכה כלפי גורמי הטיפול.",תסקירי שירות מבחן
28,SH-18-11-26685-843,הנאשם מתקשה להכיר באופן מלא בבעייתיות בהתנהלותו.,תסקירי שירות מבחן
29,SH-18-11-26685-843,הנאשם גם לא הביע נכונות להשתלב בבית משפט קהילתי בשל האנטנסיביות של ההליך.,תסקירי שירות מבחן
30,SH-18-11-26685-843,"שירות המבחן העריך, כי המשך טיפול לצד תעסוקה יציבה מהווה גורם מפחית סיכון משמעותי.",תסקירי שירות מבחן
31,SH-18-11-26685-843,"לאור האמור, המליץ שירות המבחן להטיל על הנאשם צו מבחן למשך שנה, וצו שירות לתועלת הציבור בהיקף של 200 שעות.",תסקירי שירות מבחן
32,SH-18-11-26685-843,כן המליץ להאריך את המאסר על תנאי התלוי ועומד נגד הנאשם.,תסקירי שירות מבחן
33,SH-18-11-26685-843,"באת כוח התביעה טענה, שכתוצאה מביצוע העבירה בה הורשע הנאשם נפגעו הערכים החברתיים של שמירה על שלום הציבור ובטחונו, ולצד זאת, הגנה על הציבור מפני עבירות סמים שהן מחוללות פשיעה על כל גווניה.",טענות הצדדים לעונש
34,SH-18-11-26685-843,"לטענתה, מידת הפגיעה היא בינונית, לאור נסיבות ביצוע העבירה הכוללות סחר בסם מסוג קנבוס בכמות שאינה ידועה תמורת 300 ₪.",טענות הצדדים לעונש
35,SH-18-11-26685-843,"עוד טענה, כי מדובר באירוע מתוכנן והנאשם הוא המבצע העיקר.",טענות הצדדים לעונש
36,SH-18-11-26685-843,"מכאן טענה, כי מתחם העונש ההולם את העבירה מושא כתב האישום, נע בין מאסר לתקופה של 6 חודשים ובין מאסר לתקופה של 12 חודשים, לצד ענישה נלווית.",טענות הצדדים לעונש
37,SH-18-11-26685-843,"עוד הוסיפה וטענה באת כוח התביעה, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם הודה במיוחס לו, לוקח אחריות על מעשיו וחסך בזמן שיפוטי; מהתסקירים עולה כי הנאשם שולב במרכז חוסן, לפני כחמישה חודשים ובבדיקות שתן שנערכו לו לא נמצאו ללא שרידי סם, אם זאת, שירות המבחן התרשם כי הנאשם מונע ממוטיבציה חיצונית ומתקשה להכיר במלוא בעיותיו.",טענות הצדדים לעונש
38,SH-18-11-26685-843,"עוד טענה, כי לחובתו של הנאשם תלוי ועומד מאסר על תנאי, אשר לאור הפקעת המאסר בדרך של עבודות שירות, עודנו חל.",טענות הצדדים לעונש
39,SH-18-11-26685-843,"לאור האמור טענה, כי אין להיעתר להמלצת שירות המבחן לסיים ההליך באפיק שיקומי בלבד המהווה חריגה של ממש ממתחם העונש ההולם.",טענות הצדדים לעונש
40,SH-18-11-26685-843,"חלף זאת, עתרה להטיל על הנאשם מאסר לתקופה של מספר חודשים, שיכול ויבוצע בדרך של עבודות שירות, ולהפעיל המאסר על תנאי במצטבר, כך שסך הכל יוטל על הנאשם מאסר לתקופה של 9 חודשים, מאסרים על תנאי, קנס ופסילת רישיון נהיגה בפועל ועל תנאי.",טענות הצדדים לעונש
41,SH-18-11-26685-843,"לצד זאת עתרה לחלט סכום של 3,850 ₪ במזומן שנתפס בחזקת הנאשם.",טענות הצדדים לעונש
42,SH-18-11-26685-843,"בא כוח הנאשם טען, לעומת זאת, כי התביעה לא הניחה תשתית לפגיעה בינונית בערכים החברתיים.",טענות הצדדים לעונש
43,SH-18-11-26685-843,"לטענתו, הנאשם סחר בסמים מסוג קנבוס בלבד בכמות לא ידועה תמורת 300 ₪.",טענות הצדדים לעונש
44,SH-18-11-26685-843,"אולם, מהתמורה ניתן להבין כי אין מדובר בכמות גדולה.",טענות הצדדים לעונש
45,SH-18-11-26685-843,המדובר בעבירה אחת בלבד של סחר בסמים ללא תחכום.,טענות הצדדים לעונש
46,SH-18-11-26685-843,"מכאן טען בא כוח הנאשם, כי מתחם העונש ההולם את העבירה מושא כתב האישום, נע בין מאסר על תנאי ובין מאסר לתקופה של מספר חודשים שיכול ויבוצע בדרך של עבודות שירות.",טענות הצדדים לעונש
47,SH-18-11-26685-843,"עוד טען, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: שירות המבחן מתאר בתסקיריו את נסיבות חייו הלא פשוטות של הנאשם, לרבות גירושי הוריו בהיותו בן 6, הנדידה בין בתים והמעבר לבית סבתו.",טענות הצדדים לעונש
48,SH-18-11-26685-843,הנאשם ביצע את העבירה על רקע חובות.,טענות הצדדים לעונש
49,SH-18-11-26685-843,"כיום, הנאשם עובד, מסדיר חובותיו ונמצא בהליך שיקומי.",טענות הצדדים לעונש
50,SH-18-11-26685-843,"תחילה, אמנם, נמצאו שרידי סם בבדיקות שתן, אולם בהמשך, מסר בדיקות שתן, שבהן לא נמצאו שרידי סם.",טענות הצדדים לעונש
51,SH-18-11-26685-843,הנאשם משתף פעולה באופן מלא עם ההליך הטיפולי ומגיע לכל המפגשים; הנאשם היה עצור במשך 3 שבועות.,טענות הצדדים לעונש
52,SH-18-11-26685-843,"בא כוח הנאשם הוסיף וטען, כי נסיבות חייו של הנאשם, הובילו להערכת שירות המבחן, כי הנאשם מונע ממוטיבציה חיצונית ומתקשה ליתן אמון ברשויות.",טענות הצדדים לעונש
53,SH-18-11-26685-843,"לטענת בא כוח הנאשם, הטלת עונש של מאסר, ולו בדרך של עבודות שירות, עלולה לפגום בהליך השיקומי.",טענות הצדדים לעונש
54,SH-18-11-26685-843,"מכאן, עתר למקם את הנאשם ברף התחתון של המתחם ולאמץ את המלצת שירות המבחן.",טענות הצדדים לעונש
55,SH-18-11-26685-843,"כן טען, שככל שבית המשפט יסבור כי יש לקבוע מתחם המתחיל במאסר בדרך של עבודות שירות, הרי שיש לחרוג מהמתחם משיקולי שיקום.",טענות הצדדים לעונש
56,SH-18-11-26685-843,כן עתר להימנע מפסילת רישיון הנאשם היות והנאשם עובד בשליחויות.,טענות הצדדים לעונש
57,SH-18-11-26685-843,"לטענתו, בנסיבות אלו בהן הנאשם נרתם להליך שיקומי, יש מקום להאריך את התנאי, לפי סעיף 56 א לחוק העונשין.",טענות הצדדים לעונש
58,SH-18-11-26685-843,"עוד טען, כי אין מקום לחלט את הסכום של 3,800 ₪ וטלפון שנתפסו כשבועיים לאחר האירוע.",טענות הצדדים לעונש
59,SH-18-11-26685-843,בדברו האחרון מסר הנאשם כי חייו אינם פשוטים והוא מבקש עזרה לשיקום חייו.,טענות הצדדים לעונש
60,SH-18-11-26685-843,"הנאשם הדגיש, כי הוא עובד ב""גט טקסי"" ומשלוחים ומשכורתו בסכום של כ- 8,000 ₪.",טענות הצדדים לעונש
61,SH-18-11-26685-843,"בקביעת מתחם העונש ההולם את מעשי העבירה אותה ביצע הנאשם יתחשב בית המשפט בערך החברתי הנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
62,SH-18-11-26685-843,"בקביעת מתחם העונש ההולם, לקחתי בחשבון, כי הנאשם מכר סמים מסוג קנבוס בהזדמנות אחת בכמות שאינה ידועה תמורת 300 שקל.",דיון והכרעה
63,SH-18-11-26685-843,העבירה בוצעה על רקע של מצוקה כלכלית.,דיון והכרעה
64,SH-18-11-26685-843,המדובר בסמים קלים ותמורת המכירה אינה גבוהה.,דיון והכרעה
65,SH-18-11-26685-843,"מכאן, שהפגיעה בערכים החברתיים היא נמוכה.",דיון והכרעה
66,SH-18-11-26685-843,"על מדיניות הענישה המקובלת והנוהגת בעבירה של סחר בסמים מסוג קנבוס בתמורה לסכום דומה, ניתן ללמוד מהפסיקה שלהלן:",דיון והכרעה
67,SH-18-11-26685-843,"מטבע הדברים, אין מקרה אחד דומה למשהו ויש להתאים את מדיניות הענישה לנסיבות ביצוע העבירה במקרה דנן, משמע לעבירה אחת בלבד של סחר תמורת 300 ₪.",דיון והכרעה
68,SH-18-11-26685-843,"כאן המקום להעיר, כי התביעה לא הגישה פסיקה כלשהי לביסוס המתחם ומטבע הדברים, בנסיבות אלו, ישנו קושי מובנה להתייחס למתחם לו עתרה.",דיון והכרעה
69,SH-18-11-26685-843,"בשקלול מדיניות הענישה בפסיקה ונסיבות ביצוע העבירות, הגעתי למסקנה, כי מתחם העונש ההולם את העבירה מושא כתב האישום, נע בין מאסר קצר, שיכול ויבוצע בדרך של עבודות שירות ובין מאסר לתקופה של 8 חודשים, לצד ענישה נלווית.",דיון והכרעה
70,SH-18-11-26685-843,"בקביעת העונש ההולם, לקחתי בחשבון את הנסיבות הבאות אשר אינן קשורות בביצוע העבירות:",דיון והכרעה
71,SH-18-11-26685-843,לחובתו של הנאשם הרשעה אחת בעבירות של סחר בסמים והפרת הוראה חוקית.,דיון והכרעה
72,SH-18-11-26685-843,מכוח הרשעה זו גם תלוי ועומד נגדו מאסר על תנאי.,דיון והכרעה
73,SH-18-11-26685-843,"כן עומד לחובתו עבר תעבורתי (עת/1 – עת/2); עם זאת, עברו הפלילי אינו מכביד כלל ועיקר ועברו התעבורתי אינו רלוונטי.",דיון והכרעה
74,SH-18-11-26685-843,"לזכותו של הנאשם עומדת הודאתו במיוחס לו, נטילת אחריות על מעשיו וחיסכון בשמיעת עדויות; הנאשם החל לעבוד ומסדיר חובותיו;",דיון והכרעה
75,SH-18-11-26685-843,"שירות המבחן תיאר בתסקיריו את נסיבות חייו המורכבות והלא פשוטות של הנאשם, אשר גדל בתנאי הזנחה ועזב את לימודיו כבר בגיל 16 ללא גורמי תמיכה של ממש.",דיון והכרעה
76,SH-18-11-26685-843,"בהמשך לכך, חבר הנאשם לחברה שולית.",דיון והכרעה
77,SH-18-11-26685-843,"הנאשם נפלט מהמערכת הצבאית בשל אי התאמה ולאחר שחרורו החל לעבוד, אולם הסתבך בחובות בשוק האפור.",דיון והכרעה
78,SH-18-11-26685-843,הנאשם ביצע את העבירה על רקע מצוקתו הכלכלית.,דיון והכרעה
79,SH-18-11-26685-843,תחילה מסר הנאשם בדיקות שתן בהן נמצאו שרידי סם.,דיון והכרעה
80,SH-18-11-26685-843,"אולם בהמשך, השתלב  הנאשם בחודש יולי 2019 ביחידה לטיפול בהתמכרויות.",דיון והכרעה
81,SH-18-11-26685-843,הנאשם החל לשתף פעולה עם ההליך הטיפולי ולא נמצאו שרידי סם בבדיקות שתן שנערכו לו.,דיון והכרעה
82,SH-18-11-26685-843,"שירות המבחן התרשם מהתגייסותו של הנאשם להליך הטיפולי, אולם, בה בעת העריך כי המוטיבציה חיצונית בלבד, רמת האמון של הנאשם בגורמי הטיפול נמוכה וישנו קושי בהכרה מלאה בבעייתיות שבהתנהלותו.",דיון והכרעה
83,SH-18-11-26685-843,"כאמור, שירות המבחן העריך, כי דווקא המשך תעסוקתו של הנאשם לצד ענישה שיקומית יפחיתו את הסיכון הנשקף מהנאשם.",דיון והכרעה
84,SH-18-11-26685-843,"הנה כי כן, מירב הנסיבות עומדות לזכותו של הנאשם, לרבות הודאתו, נסיבות חייו הלא פשוטות והתגייסותו להליך טיפולי.",דיון והכרעה
85,SH-18-11-26685-843,הנסיבה היחידה העומדת לחובתו היא הרשעתו בעבירה אחת דומה ומאסר על תנאי התלוי ועומד נגדו.,דיון והכרעה
86,SH-18-11-26685-843,האם יש מקום לחרוג ממתחם העונש ההולם ולהאריך המאסר על תנאי?,דיון והכרעה
87,SH-18-11-26685-843,"האם מתקיימות הנסיבות לחרוג ממתחם העונש ההולם ולסיים ההליך באפיק שיקומי בלבד, כהמלצת שירות המבחן?",דיון והכרעה
88,SH-18-11-26685-843,הנאשם אכן עבר כברת דרך.,דיון והכרעה
89,SH-18-11-26685-843,"בעוד שבתחילת ההליך עשה שימוש בסמים ולא עבד, בהמשך התגייס להליך הטיפולי, בבדיקות שתן לא נמצאו שרידי סם והנאשם החל לעבוד למחייתו.",דיון והכרעה
90,SH-18-11-26685-843,"עם זאת, הנאשם לא סיים את ההליך השיקומי והוא עודנו מתקשה להכיר בבעייתיות שבהתנהלותו.",דיון והכרעה
91,SH-18-11-26685-843,"מכאן, שהליך השיקום מצוי בעיצומו.",דיון והכרעה
92,SH-18-11-26685-843,"בה בעת לא ניתן להתעלם מהערכת שירות המבחן, כי דווקא המשך תעסוקתו של הנאשם לצד ענישה שיקומית יקטינו את הסיכון הנשקף ממנו וממילא יגדילו הסיכוי להליך שיקומי מוצלח.",דיון והכרעה
93,SH-18-11-26685-843,"הליך שיקומי זה מבוסס, לא רק על הטיפול בו נוטל הנאשם חלק אלא גם על תעסוקתו של הנאשם והחזר חובותיו לחברה.",דיון והכרעה
94,SH-18-11-26685-843,"לפיכך, הטלת עונש של מאסר, ולו בדרך של עבודות שירות, עלולה לגדוע את ההליך השיקומי ולהחזיר את הנאשם לחיי עבריינות.",דיון והכרעה
95,SH-18-11-26685-843,"הנה כי כן, לאור השינוי שחל בנאשם, הירתמותו להליך טיפולי, הפסקת צריכת הסמים ובעיקר לאור הערכת שירות המבחן בדבר הקטנת הסיכון הנשקף מהנאשם אם ימשיך בדרך השיקומית בה החל, מצאתי לנכון לחרוג ממתחם העונש ההולם.",דיון והכרעה
96,SH-18-11-26685-843,לא התעלמתי מעברו הפלילי של הנאשם והמאסר על תנאי התלוי ועומד נגדו.,דיון והכרעה
97,SH-18-11-26685-843,"עם זאת, בסופו של דבר מדובר אך בהרשעה אחת קודמת.",דיון והכרעה
98,SH-18-11-26685-843,"גם החריגה עצמה אינה בלתי מידתית, בהשוואה בין עונש של מאסר קצר בדרך של עבודות שירות – שניתן להטיל בתחתית המתחם – ובין עונש הכולל צו מבחן, צו שירות לתועלת הציבור ורכיבי ענישה כלכליים.",דיון והכרעה
99,SH-18-11-26685-843,"מכאן, שיש להטיל על הנאשם עונש החורג ממתחם העונש ההולם.",דיון והכרעה
100,SH-18-11-26685-843,"העונש ההולם כולל, אפוא, הארכת התנאי, צו מבחן, צו שירות לתועלת הציבור, קנס ופסילת רישיון על תנאי.",דיון והכרעה
101,SH-18-11-26685-843,"בשל הענישה המקלה יחסית שהוטלה על הנאשם, מצאתי לנכון להרחיב את צו המבחן וכן את היקף צו השירות לתועלת הציבור, שעליהם המליץ שירות המבחן.",דיון והכרעה
102,SH-18-11-26685-843,"על הנאשם לידע, כי הפרת צו המבחן וצו השירות לתועלת הציבור עלולה להוביל להטלת ענישה חמורה בהרבה.",דיון והכרעה
103,SH-18-11-26685-843,אשר לעתירת החילוט – הכרזה על הנאשם כסוחר סמים עשויה להוביל לחילוט סכום כסף שנתפס ומכשיר טלפון.,דיון והכרעה
104,SH-18-11-26685-843,"סכום הכסף אמנם לא נתפס בעת ביצוע העבירה אלא כשבועיים לאחר מכן, אולם לא הונחה תשתית ראייתית כלשהי בדבר המקור החוקי לכסף, כמו למשל הכנסה מתעסוקה של הנאשם באותה תקופה.",דיון והכרעה
105,SH-18-11-26685-843,"גם נמסר כי הנאשם היה בחובות, ויש בכך כדי לחזק את המסקנה, כי אין מקור חוקי לכסף.",דיון והכרעה
106,SH-18-11-26685-843,"לפיכך, ועל מנת לאזן בין רכיבי הענישה, יחולט סכום הכסף שנתפס.",דיון והכרעה
107,SH-18-11-26685-843,"עם זאת, נוכח החילוט, לא יוטל קנס נוסף.",דיון והכרעה
108,SH-18-11-26685-843,לא מצאתי הצדקה לחילוט מכשיר הטלפון והוא יוחזר.,דיון והכרעה
109,SH-18-11-26685-843,צו מבחן למשך שנה וחצי;,"לפיכך, אני גוזרת על הנאשם את העונשים הבאים:"
110,SH-18-11-26685-843,צו שירות לתועלת הציבור בהיקף של 240 שעות.,"לפיכך, אני גוזרת על הנאשם את העונשים הבאים:"
111,SH-18-11-26685-843,רשמתי לפניי את נכונות הנאשם לבצע את צו המבחן וצו השירות לתועלת הציבור.,"לפיכך, אני גוזרת על הנאשם את העונשים הבאים:"
112,SH-18-11-26685-843,"מובהר בזאת, כי כל חריגה מהוראות שירות המבחן עלולה להוביל לביטול גזר דינו וגזירת דינו מחדש;","לפיכך, אני גוזרת על הנאשם את העונשים הבאים:"
113,SH-18-11-26685-843,יחולט סכום הכסף שנתפס.,"לפיכך, אני גוזרת על הנאשם את העונשים הבאים:"
114,SH-18-11-26685-843,יושב לנאשם מכשיר הטלפון הנייד.,"לפיכך, אני גוזרת על הנאשם את העונשים הבאים:"
115,SH-18-11-26685-843,עותק גזר הדין יועבר לשירות המבחן.,"לפיכך, אני גוזרת על הנאשם את העונשים הבאים:"
116,SH-18-11-26685-843,זכות ערעור כחוק תוך 45 ימים.,"לפיכך, אני גוזרת על הנאשם את העונשים הבאים:"
117,SH-18-11-26685-843,"54678313ניתן היום,  כ""ט שבט תש""פ, 24 פברואר 2020, במעמד הצדדים.","לפיכך, אני גוזרת על הנאשם את העונשים הבאים:"
