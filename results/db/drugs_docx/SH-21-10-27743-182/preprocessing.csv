,verdict,text,part
0,SH-21-10-27743-182,"פקודת הסמים המסוכנים [נוסח חדש], תשל""ג-1973: סע'  6",משה יעקבי
1,SH-21-10-27743-182,"חוק העונשין, תשל""ז-1977: סע'  40ד, 40ח, 40י, 400",משה יעקבי
2,SH-21-10-27743-182,"הנאשם הודה, במסגרת הסדר טיעון, בעובדות כתב אישום מתוקן.",רקע עובדתי
3,SH-21-10-27743-182,"כמתואר בכתב האישום, החל מיום 20.10.20 ועד ליום מעצרו שכר הנאשם דירה בראשון לציון, הקים בה מעבדה לגידול סמים, החזיק כלים המשמשים להכנת סם מסוכן, וגידל סם מסוכן מסוג קנביס.",רקע עובדתי
4,SH-21-10-27743-182,"בפשיטה שערכה המשטרה ביום 4.10.21 נמצאו 2 חדרי גידול פעילים ובהם סם מסוג קנביס במשקל 
כ-34 ק""ג, כשמחירו של גרם סם הוא כ- 60 ₪.",רקע עובדתי
5,SH-21-10-27743-182,"לצורכי גידול הסם נטל הנאשם חשמל שלא כדין בשווי משוער של כ- 57,000 ₪.",רקע עובדתי
6,SH-21-10-27743-182,"בעקבות הודאתו במעשים אלה הורשע הנאשם בעבירה של ייצור, הכנה והפקת סם, עבירה לפי  סעיף 6 לפקודת הסמים המסוכנים, התשל""ג-1973 (להלן: הפקודה), וכן בנטילת חשמל, עבירה לפי סעיף 400 לחוק העונשין, תשל""ז-1977.",רקע עובדתי
7,SH-21-10-27743-182,במסגרת הסכמה דיונית הופנה הנאשם לשירות המבחן.,תסקירי שירות המבחן  
8,SH-21-10-27743-182,תסקיר ראשון בעניינו הוגש ביום 16.3.2023.,תסקירי שירות המבחן  
9,SH-21-10-27743-182,"בתמצית, הנאשם גרוש כבן 66, אב לשלושה ילדים בוגרים, מתגורר בראשון לציון יחד עם אמו הקשישה ומסייע בטיפול הרפואי בה.",תסקירי שירות המבחן  
10,SH-21-10-27743-182,"הנאשם רכש השכלה ושירת בצה""ל, ובעבר עבד כ-20 שנה כפקיד בבנק, אך פוטר לאחר שהורשע בעבירת רכוש בהיותו כבן 45.",תסקירי שירות המבחן  
11,SH-21-10-27743-182,"בסביבות גיל 50 בעקבות קשייו במציאת עבודה קבועה החל להתרועע עם חברה שולית, לצרוך סמים ולבצע עבירות רכוש ומרמה במטרה להרוויח 'כסף קל'.",תסקירי שירות המבחן  
12,SH-21-10-27743-182,"בגין עבירות אלו ריצה מאסר ממושך, בו חווה טראומה שלא אפרט בשל צנעת הפרט, אשר דרדרה את מצבו הרגשי.",תסקירי שירות המבחן  
13,SH-21-10-27743-182,"בעקבות זאת, החל לצרוך קנביס ואלכוהול.",תסקירי שירות המבחן  
14,SH-21-10-27743-182,בשנת 2012 החל בטיפול פסיכיאטרי.,תסקירי שירות המבחן  
15,SH-21-10-27743-182,בשנת 2019 אובחן כמתמודד עם הפרעות נפשיות והתנהגותיות על רקע השימוש בקנביס ובאלכוהול.,תסקירי שירות המבחן  
16,SH-21-10-27743-182,משנת 2012 אינו עובד ומתקיים מקצבת ביטוח לאומי.,תסקירי שירות המבחן  
17,SH-21-10-27743-182,לחובת הנאשם מספר הרשעות אשר התיישנו על עבירות רכוש ומרמה.,תסקירי שירות המבחן  
18,SH-21-10-27743-182,"ביחס לעבירות דנן, הנאשם לקח אחריות ותיאר אורח חיים שולי והתמכרותי לקנביס.",תסקירי שירות המבחן  
19,SH-21-10-27743-182,"תיאר מצב כלכלי רעוע שבעקבותיו נענה להצעתם של גורמים עברייניים לגדל סמים, אך מאז ניתק קשריו עמם.",תסקירי שירות המבחן  
20,SH-21-10-27743-182,"הביע מודעות והבנה לדפוסים העבריינים המושרשים בו, והביע נזקקות לגמילה מאלכוהול וסמים.",תסקירי שירות המבחן  
21,SH-21-10-27743-182,"באחת מבדיקות השתן שביצע, נמצאו שרידי סם (אך יצוין כי הנאשם מחזיק כיום ברישיון לשימוש רפואי בקנביס).",תסקירי שירות המבחן  
22,SH-21-10-27743-182,בשנת 2019 פנה מיוזמתו למרפאה לבריאות הנפש בבאר יעקב.,תסקירי שירות המבחן  
23,SH-21-10-27743-182,מחוות הדעת הפסיכיאטרית עלה כי הוא סובל מהפרעות שונות בשילוב עם חרדות ותגובות דיכאוניות.,תסקירי שירות המבחן  
24,SH-21-10-27743-182,מחוות דעת עדכנית עלה כי אינו מסוכן לעצמו או לסביבתו והומלץ על כניסתו למוסד גמילה בשילוב עם המשך מעקב פסיכיאטרי.,תסקירי שירות המבחן  
25,SH-21-10-27743-182,"שרות המבחן התרשם כי הנאשם מודע למעשיו, לנזקקות לטיפול וכי הוא בעל מוטיבציה לשיקום אורח חייו.",תסקירי שירות המבחן  
26,SH-21-10-27743-182,"להערכת השרות, הנאשם זקוק לטיפול אינטנסיבי בתחום ההתמכרויות וטיפול רגשי.",תסקירי שירות המבחן  
27,SH-21-10-27743-182,"לאור נכונותו ורצונו בגמילה, הומלץ לעקוב אחר שילובו ויכולתו להתגייס לתהליך.",תסקירי שירות המבחן  
28,SH-21-10-27743-182,"תסקיר שני הוגש ביום 14.6.23, ועלה ממנו שהנאשם השתלב באשפוזית בראשון לציון, ומתמודד עם מצב נפשי מורכב.",תסקירי שירות המבחן  
29,SH-21-10-27743-182,"הומלץ על המשך מעקב, הגברת מינון הטיפול התרופתי, והתחלת הליך הגמילה מסמים ואלכוהול.",תסקירי שירות המבחן  
30,SH-21-10-27743-182,בשתיים מבדיקות השתן שעשה נמצאו שרידי קנאביס בהתאם לרישוי שברשותו.,תסקירי שירות המבחן  
31,SH-21-10-27743-182,"שירות המבחן מנה את גורמי הסיכון הבאים: אורח חייו השולי-התמכרותי, התמודדויות בתחום הנפשי, קשיים בוויסות דחפים והצבת גבולות, אימפולסיביות וחוסר תפקוד בכלל מישורי חייו בשני העשורים האחרונים.",תסקירי שירות המבחן  
32,SH-21-10-27743-182,"באשר לסיכויי השיקום הוזכרו: פנייתו העצמאית ליחידה להתמכרויות בראשון לציון, שילובו באשפוזית, המוטיבציה שביטא לשיקום ושינוי, הבעת החרטה ובדיקות השתן הנקיות מסמי רחוב (בכפוף להיתר שברשותו לקנאביס).",תסקירי שירות המבחן  
33,SH-21-10-27743-182,הומלץ על המשך מעקב לבחינת התגייסותו להליך הטיפולי שיקומי.,תסקירי שירות המבחן  
34,SH-21-10-27743-182,תסקיר שלישי מיום 18.9.23 ציין כי הנאשם סיים בהצלחה הליך גמילה מסמים ואלכוהול וכיום נעזר בקנאביס הרפואי בהתאם לרישיון שברשותו וממשיך בטיפול התרופתי שקיבל.,תסקירי שירות המבחן  
35,SH-21-10-27743-182,מאז שסיים את הליך הגמילה מבצע בדיקות שתן אחת לשבוע וממתין לתחילת טיפול פרטני על ידי עובדת סוציאלית.,תסקירי שירות המבחן  
36,SH-21-10-27743-182,"בנוסף, פעמיים בשבוע משתתף הנאשם בקבוצות לעזרה עצמית למכורים נקיים.",תסקירי שירות המבחן  
37,SH-21-10-27743-182,מעיון בגיליון רישום פלילי עדכני עולה כי לא נפתחו לו תיקים חדשים.,תסקירי שירות המבחן  
38,SH-21-10-27743-182,"שירות המבחן המליץ על הטלת צו מבחן למשך 12 חודשים, שבמסגרתו ימשיך הנאשם את הטיפול ביחידה להתמכרויות.",תסקירי שירות המבחן  
39,SH-21-10-27743-182,"עוד הומלץ על ענישה שיקומית חינוכית בדמות צו של""צ בהיקף של 300 שעות.",תסקירי שירות המבחן  
40,SH-21-10-27743-182,"ענישה זו, להשקפת שירות המבחן, מאזנת בין חומרת העבירה ובין הצורך להשקיע מאמצים וכוחות בהתפתחות אישית ומקצועית, לצד עשייה שיש בה תרומה לחברה.",תסקירי שירות המבחן  
41,SH-21-10-27743-182,השרות סבור כי ענישה קונקרטית תפר את האיזון במצבו הנפשי ואת התמודדותו בתחום ההתמכרות.,תסקירי שירות המבחן  
42,SH-21-10-27743-182,"תסקיר רביעי ומשלים מיום 16.11.23 מציין כי הנאשם מתמיד בהליך הטיפולי, מביע נכונות להמשך ולמסירת בדיקות שתן פעמיים בשבוע.",תסקירי שירות המבחן  
43,SH-21-10-27743-182,"עוד מצוין כי מבדיקה שנעשתה, הנאשם מגיע באופן קבוע ובמועד לשיחות הטיפול, וכי לדבריו חלפו ארבעה חודשים מאז סיים הליך גמילה מאלכוהול - לא השתמש באלכוהול וצורך קנאביס בהתאם להיתר שברשותו.",תסקירי שירות המבחן  
44,SH-21-10-27743-182,"המאשימה עמדה על חומרת העבירות בהן הורשע הנאשם ועל הערכים המוגנים שנפגעו – בריאות הציבור, בטחונו ורכושו; המאשימה ציינה את יחסו של בית המשפט העליון לעבירות הסמים ולתוצאותיהם.",טיעוני הצדדים לעונש 
45,SH-21-10-27743-182,"עוד הוסיפה כי היחס בפסיקה לעבירות אלו דומה ליחס לעבירות של סחר והפצה בהיותן חלק מרכזי בשרשרת ההפצה והסחר, וכי על בתי המשפט להטיל ענישה מרתיעה והולמת.",טיעוני הצדדים לעונש 
46,SH-21-10-27743-182,המאשימה הזכירה את עברו הפלילי של הנאשם ועתרה לקבוע מתחם ענישה של 18 ל- 36 חודשי מאסר.,טיעוני הצדדים לעונש 
47,SH-21-10-27743-182,"המאשימה סבורה שאין לאמץ את המלצת שירות המבחן לענישה שיקומית, שכן הנאשם נמצא בראשית הדרך ויש לתת בכורה לשיקולי הרתעה ולאינטרס הציבורי על פני נסיבותיו האישיות.",טיעוני הצדדים לעונש 
48,SH-21-10-27743-182,"בהתייחסה לנסיבות שאינן קשורות בביצוע העבירה ציינה המאשימה את מצבו הפיזי והנפשי של הנאשם, ומנגד את עברו הפלילי.",טיעוני הצדדים לעונש 
49,SH-21-10-27743-182,"לטעם המאשימה, יש למקם את העונש בתחתית המתחם.",טיעוני הצדדים לעונש 
50,SH-21-10-27743-182,"לפיכך, עתרה לגזור על הנאשם 18 חודשי מאסר לצד מאסר על תנאי וקנס משמעותי בסך 30 אלף ₪.",טיעוני הצדדים לעונש 
51,SH-21-10-27743-182,"בנוסף, ביקשה להכריז עליו כסוחר סמים ולהורות על חילוט הרכוש.",טיעוני הצדדים לעונש 
52,SH-21-10-27743-182,הסניגור סבור שיש לאמץ את המלצתו המקצועית של שירות המבחן ולקבוע את עונשו של הנאשם על פי שיקולי שיקומו.,טיעוני הצדדים לעונש 
53,SH-21-10-27743-182,"הסנגור טען כי הנאשם הופעל על ידי אחרים, והדגיש את הודאתו בהזדמנות הראשונה, קבלת האחריות, והחיסכון בזמן שיפוטי.",טיעוני הצדדים לעונש 
54,SH-21-10-27743-182,"עוד ציין את הטיפול הנפשי שעובר הנאשם מיוזמתו משנת 2021, את רצונו להיגמל ולהתנקות מכל החומרים להם התמכר, ואת התסקיר החיובי בעניינו.",טיעוני הצדדים לעונש 
55,SH-21-10-27743-182,"נטען כי לעברו הפלילי משקל מועט - הרשעותיו הקודמות הן ישנות, האחרונה שבהם מלפני כעשור.",טיעוני הצדדים לעונש 
56,SH-21-10-27743-182,"לטעמו בנסיבות התיק, המתחם יכול ויתחיל מששה או שמונה חודשים שירוצו על דרך של עבודות שירות עד 24 חודשים מאסר בפועל.",טיעוני הצדדים לעונש 
57,SH-21-10-27743-182,"הסניגור מודע לכך שמתן צו של""צ מהווה סטייה משמעותית לקולא ממתחם הענישה אך סבור שהדבר מוצדק בענייננו.",טיעוני הצדדים לעונש 
58,SH-21-10-27743-182,"לגבי הנסיבות שאינן קשורות בביצוע העבירה, הסניגור ציין את גילו, את העובדה שיש לו רקע פסיכיאטרי, את הטראומה שפרצה ודרדרה את מצבו הנפשי עת ריצה מאסר, את ההחרפה במצבו כשהיה במעצר בית, וכתוצאה מכך את אשפוזו למשך כשלושה שבועות.",טיעוני הצדדים לעונש 
59,SH-21-10-27743-182,"הנאשם בדברו האחרון התנצל ואמר שטעה כשהסכים לשמש כ""קוף"" ולגדל סמים, שלא ממש הבין במה דברים אמורים, שהוא מותש, המשפט ארך שנתיים ומצבו האישי בכי רע.",טיעוני הצדדים לעונש 
60,SH-21-10-27743-182,"כהוראת המחוקק, מתחם העונש יעוצב בהתאם לעיקרון המנחה – הלימה, תוך התחשבות בערכים החברתיים שנפגעו מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
61,SH-21-10-27743-182,"הערכים המוגנים בהם פגע הנאשם הם: שמירה על בריאות הציבור, ביטחונו, רכושו, ההגנה על הציבור מפני הנזקים החברתיים הישירים והעקיפים, אשר נגרמים כתוצאה מסמים מסוכנים לרבות ביצוע עבירות נלוות אשר מבוצעות כדי לממן את צריכת הסמים.",דיון והכרעה
62,SH-21-10-27743-182,"נטילת החשמל שלא כדין מאפשרת את הפגיעה בערכים האחרים, לצד הפגיעה הממונית.",דיון והכרעה
63,SH-21-10-27743-182,"מידת הפגיעה בערכים המוגנים בענייננו היא משמעותית, בשים לב לכמות הסם הגדולה שנתפסה – למעלה מ-34 ק""ג, לשכירת מקום ייעודי לצורך הגידול, ולציוד הרב שנתפס ומעיד על פעילות עבריינית שיטתית ומאורגנת שהושקעו בה מחשבה, זמן וממון.",דיון והכרעה
64,SH-21-10-27743-182,"הנאשם טוען ששימש ""קוף"" קרי פעל בשטח בשליחותם של עבריינים אחרים – אך משקל הטענה מוגבל.",דיון והכרעה
65,SH-21-10-27743-182,"ראשית, הדבר לא הוכח בפניי בשלב בירור האשמה (ר' סעיף 40י לחוק העונשין), ואינו מתיישב עם נוסח העובדות בהן בחר הנאשם להודות.",דיון והכרעה
66,SH-21-10-27743-182,"שנית, גם אם נניח לטובת הנאשם שהיוזמה לא הייתה שלו, ושהרווח המתוכנן לא היה אמור להיגרף ברובו לכיסו, עדיין חלקו בשרשרת הגידול היה משמעותי, אין בלתו.",דיון והכרעה
67,SH-21-10-27743-182,"שלישית, העובדה שדרג עברייני ""בכיר"" יותר לא נחשף (למשל, בשל העובדה שהנאשם לא הפלילו) אינה ממעטת ממידת אשמו של הנאשם שבפניי.",דיון והכרעה
68,SH-21-10-27743-182,"סקירת הפסיקה בעבירות של גידול קנביס ב""מעבדות"" בדירות מגורים מלמד על מנעד מגוון, המושפע בין היתר מכמות הסם שנתפסה, היקף ותחכום הגידול, מידת המעורבות של הנאשם ועוד.",דיון והכרעה
69,SH-21-10-27743-182,"כאמת מידה לקביעת המתחם התבססתי על פסקי הדין הבאים, מרביתם של בית המשפט העליון, וכולם עוסקים בנאשמים שגידלו קנביס ב""מעבדה"", בהיקפים דומים לנאשם:",דיון והכרעה
70,SH-21-10-27743-182,"בהתבסס על האמור עד כה, קרי הערכים החברתיים בהם פגע בנאשם, מידת הפגיעה בהם, נסיבות ביצוע העבירה ומדיניות הענישה כפי שתוארו לעיל – סבורני כי מתחם העונש ההולם בענייננו נע בין 12 לבין 30 חודשי מאסר בפועל.",דיון והכרעה
71,SH-21-10-27743-182,"הודאתו של הנאשם, נטילת האחריות, מצבו הנפשי ונסיבות חייו כפי שתוארו בתסקירים ומפי 
בא-כוחו, מביאים למסקנה שיש לגזור את עונשו של הנאשם ברף התחתון של כל מתחם שייקבע  - כפי שעתרה המאשימה.",דיון והכרעה
72,SH-21-10-27743-182,"השאלה בה נותר להכריע היא האם יש מקום להקל עמו מעבר לכך ולסטות ממתחם הענישה משיקולי שיקום, כפי שמאפשר סעיף 40ד לחוק העונשין.",דיון והכרעה
73,SH-21-10-27743-182,תשובתי לשאלה זו חיובית ואנמק בקצרה.,דיון והכרעה
74,SH-21-10-27743-182,"מהתסקירים בהם עיינתי בקפידה עולה שהנאשם עבר תהליך טיפולי משמעותי, עקבי, נהג בפתיחות עם גורמי הטיפול והצליח לבחון את החלקים הבעייתיים בהתנהגותו בעבר.",דיון והכרעה
75,SH-21-10-27743-182,"הנאשם, שאינו אדם צעיר עוד, הצליח למרות התהפוכות שעבר בחייו וכישלונות העבר שלו – לרבות הפליליים – לייצב את מהלך חייו ולהיענות ליד הטיפולית שהושטה לו ולהזדמנות השיקומית שהוצעה לו.",דיון והכרעה
76,SH-21-10-27743-182,שליחתו למאסר בפועל בעת הזו עלולה לגרום לרגרסיה חריפה במישור התפקודי והנפשי ולאיין את ההישגים הטיפוליים שהושגו עד כה.,דיון והכרעה
77,SH-21-10-27743-182,"עם זאת, לא אוכל לאמץ את המלצת שירות המבחן במלואה, קרי להסתפק בהטלת עבודות של""צ.",דיון והכרעה
78,SH-21-10-27743-182,"הליכי השיקום שעבר הנאשם מבורכים, ומצדיקים הימנעות מכליאתו בבית האסורים, אך עדיין סבורני כי נוכח חומרת העבירות צריך העונש לכלול רכיב גמולי, בדמות מאסר לריצוי בעבודות שירות.",דיון והכרעה
79,SH-21-10-27743-182,"בשל מצבו הכלכלי של הנאשם (ר' סעיף 40ח לחוק העונשין) ונוכח העובדה שיצטרך לרצות עבודות שירות בתקופה הקרובה, אטיל עליו קנס מתון בלבד.",דיון והכרעה
80,SH-21-10-27743-182,"אשר על כן, אני גוזר על הנאשם את העונשים הבאים:",דיון והכרעה
81,SH-21-10-27743-182,"שישה (6) חודשי מאסר בפועל, שירוצו על דרך של עבודות שירות בהתאם להמלצת הממונה, במקום: ""שווים חולון"" בהתאם למגבלות הרפואיות שנקבעו.",דיון והכרעה
82,SH-21-10-27743-182,הנאשם יתחיל בריצוי עבודות השירות ביום 30.1.2024 ועליו הנאשם להתייצב במועד זה במשרדי הממונה על עבודות השירות בשעה 8:00.,דיון והכרעה
83,SH-21-10-27743-182,"הנאשם מוזהר כי עליו לקיים את הוראות הממונה על עבודות השירות, אחרת יכול שיופקע העונש כך שירצה אותו במאסר מאחורי סורג ובריח.",דיון והכרעה
84,SH-21-10-27743-182,"שישה חודשי מאסר מותנה, שלא יעבור עבירה על פקודת הסמים (למעט החזקת סם לצריכה עצמית), במשך שנתיים מהיום.",דיון והכרעה
85,SH-21-10-27743-182,צו מבחן למשך 12 חודשים.,דיון והכרעה
86,SH-21-10-27743-182,"קנס כספי בסך 10,000 ₪.",דיון והכרעה
87,SH-21-10-27743-182,הקנס ישולם בעשרים תשלומים חודשיים שווים ורצופים החל מיום 1.1.2024 ואילך.,דיון והכרעה
88,SH-21-10-27743-182,איחור באחד התשלומים יביא להעמדת הקנס כולו לפירעון מיידי.,דיון והכרעה
89,SH-21-10-27743-182,הרכוש המפורט בסעיף 3 לכתב האישום יחולט לטובת המדינה.,דיון והכרעה
90,SH-21-10-27743-182,זכות ערעור לבית המשפט המחוזי בלוד תוך 45 ימים מהיום.,דיון והכרעה
91,SH-21-10-27743-182,המזכירות תשלח עותק מגזר הדין לשירות המבחן ולממונה על עבודות השירות.,דיון והכרעה
92,SH-21-10-27743-182,"ניתן היום, י' כסלו תשפ""ד, 23 נובמבר 2023, במעמד הצדדים.",דיון והכרעה
