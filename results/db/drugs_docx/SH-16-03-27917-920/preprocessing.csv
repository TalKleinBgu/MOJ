,verdict,text,part
0,SH-16-03-27917-920,שמעון ישראל סרויה (עציר),נגד
1,SH-16-03-27917-920,"אכרזת דרכי ענישה (תסקיר של קצין מבחן), תשכ""ד-1964: סע'  1(3)","ב""כ הנאשם: עו""ד מיכאל עירונ"
2,SH-16-03-27917-920,"חוק העונשין, תשל""ז-1977: סע'  40ה, 40ח, 45(ב), 52, 40יא(9)","ב""כ הנאשם: עו""ד מיכאל עירונ"
3,SH-16-03-27917-920,"פקודת הסמים המסוכנים [נוסח חדש], תשל""ג-1973: סע'  36א(א)(1)","ב""כ הנאשם: עו""ד מיכאל עירונ"
4,SH-16-03-27917-920,נגד הנאשם הוגש כתב אישום שייחס לו שני אישומים- באחד יוחסה לנאשם עבירת סחר בסם.,כללי
5,SH-16-03-27917-920,באישום השני יוחסה לו עבירת הפרת הוראה חוקית.,כללי
6,SH-16-03-27917-920,"הנאשם הורשע בשתי העבירות, לאחר שמיעת ראיות ביחס לאישום הראשון ובעקבות הודאתו באישום השני.",כללי
7,SH-16-03-27917-920,"הנאשם היה נתון במעצר בית בעיר בית- שמש שהוטל עליו ביום 1.2.16, והפר אותו ארבע פעמים בין התאריכים 15.2.16- 2.3.16.",כללי
8,SH-16-03-27917-920,בשתי ההזדמנויות הראשונות יצא ממקום מעצר הבית והלך או נסע למקום אחר בעיר בית שמש.,כללי
9,SH-16-03-27917-920,"בהזדמנות השלישית, ביום 1.3.16, בשעות הערב המאוחרות, יצא ממקום מעצר הבית, נפגש ברחוב עם אלירן לוי, ומכר לו סם מסוכן מסוג קוקאין במשקל 0.3543 גרם, ובפעם הרביעית, ביום 2.3.16, מעט לאחר חצות יצא ממקום מעצר הבית, נפגש ברחוב, סמוך לביתו, עם אדם אחר, ואז נעצר.",כללי
10,SH-16-03-27917-920,בקשתה של ההגנה כי יוכן תסקיר מבחן בעניינו של הנאשם נדחתה על ידי.,כללי
11,SH-16-03-27917-920,"עם זאת, בהתאם להוראת סעיף 1(3) לאכרזת דרכי ענישה (תסקיר של קצין מבחן) תשכ""ד- 1964, אפשרתי להגנה להגיש תסקירי קצין מבחן שהוכנו בעניינו של הנאשם בתיק אחר בתוך שנים- עשר החודשים שקדמו לגזר דין זה.",כללי
12,SH-16-03-27917-920,"תסקיר נוסף שהוגש ביום 28.11.16 באותו התיק מלמד, כי בתקופה שחלפה מאז התסקיר הקודם, הנאשם מסר בדיקות שתן נקיות והגיע למפגשים בשירות המבחן, ועל רקע הרצון שביטא לערוך שינוי בחייו, הומלץ על שילובו בטיפול ארוך טווח במרכז יום.",כללי
13,SH-16-03-27917-920,"ב""כ הנאשם הוסיף, למען השלמת התמונה, כי ההליך הטיפולי נקטע מאחר והנאשם כשל בו.",כללי
14,SH-16-03-27917-920,המאשימה ביקשה לקבוע בעניינו של הנאשם מתחם עונש הולם נפרד לכל אחד מהאישומים והדגישה את מידת הפגיעה בערכים המוגנים על ידי כל אחת מהעבירות ואת עברו הפלילי המכביד של הנאשם.,כללי
15,SH-16-03-27917-920,ביחס לאישום הראשון ביקשה המאשימה לקבוע מתחם עונש הולם שבין שמונה לשמונה- עשר חודשי מאסר בפועל.,כללי
16,SH-16-03-27917-920,ביחס לאישום השני ביקשה לקבוע מתחם עונש הולם שבין שישה לארבעה- עשר חודשי מאסר בפועל.,כללי
17,SH-16-03-27917-920,"המאשימה ביקשה לגזור על הנאשם עונש אחד של עשרים וארבעה חודשי מאסר בפועל במצטבר לעונש המאסר שאותו מרצה הנאשם כעת, מאסר מותנה וקנס, וכן ביקשה לחלט שני מכשירי טלפון שנתפסו- האחד על גופו של הנאשם והשני בביתו.",כללי
18,SH-16-03-27917-920,"ב""כ הנאשם הדגיש את ההליך הטיפולי שעבר הנאשם בשנה האחרונה במסגרת התיק הפלילי הקודם, ואת מאמציו של הנאשם בהקשר זה, הגם שבסופו של יום לא עלו יפה.",כללי
19,SH-16-03-27917-920,"ב""כ הנאשם הוסיף, כי לנאשם רצון עז לערוך שינוי בחייו וביקש לא להחמיר עמו.",כללי
20,SH-16-03-27917-920,"עוד ביקש ב""כ הנאשם לשקול את העובדה כי בהליך שבו הוטלו תנאי השחרור שהופרו, חולטה ערבות בסך של 10,000 ₪.",כללי
21,SH-16-03-27917-920,"המאשימה התייחסה לכל הפרות מעצר הבית כאל מעשה אחד, שבגינו אף האשימה את הנאשם בעבירה אחת של הפרת הוראה חוקית, ועל כן הוא הורשע בעבירה אחת בלבד.",דיון והכרעה
22,SH-16-03-27917-920,עבירת הסחר בסמים בוצעה במהלכה של אחת מהפרות מעצר הבית.,דיון והכרעה
23,SH-16-03-27917-920,מדובר באותה תכנית עבריינית ובטווח קצר מאד של זמנים.,דיון והכרעה
24,SH-16-03-27917-920,"בשל כך אני קובעת, כי יש להתייחס לשתי העבירות שבהן הורשע  הנאשם כאל 'אירוע אחד', בגינו יש לקבוע מתחם עונש הולם אחד.",דיון והכרעה
25,SH-16-03-27917-920,"עבירת הפרת הוראה חוקית פוגעת בסדרי השלטון והמשפט, פוגעת במעמדם של בית המשפט ושל החלטותיו, ומשעה שמדובר בהפרת צו שיפוטי שתכליתו הייתה להגן על הציבור מפני סכנתו של הנאשם, פגעה העבירה גם בהגנה על הציבור מפני המסוכנות שנשקפה מהנאשם.",דיון והכרעה
26,SH-16-03-27917-920,"הנאשם החל בהפרת תנאי השחרור שהוטלו עליו זמן קצר מאוד, כשבועיים ימים, לאחר שאלה הוטלו.",דיון והכרעה
27,SH-16-03-27917-920,"מדובר בסדרה של הפרות שבוצעו בתוך פרק זמן קצר של כשבועיים ימים, באחת מהן נסע מביתו במונית והסתובב לבדו או בחברת אחרים, אך ללא מי מהמפקחים, ובמקרה אחר הפר את תנאי השחרור כדי לבצע עבירה עצמאית של סחר בסמים.",דיון והכרעה
28,SH-16-03-27917-920,"בשל אלה, מידת הפגיעה של עבירת הפרת ההוראה החוקית שביצע הנאשם בערכים המוגנים היא בינונית.",דיון והכרעה
29,SH-16-03-27917-920,"עבירות הסמים פוגעות בבריאותם ובגופם של צרכני הסמים וגורמות אף נזקים חברתיים עקיפים, ובכלל זה עבירות רכוש שנולדות כדי לממן את צריכת הסמים.",דיון והכרעה
30,SH-16-03-27917-920,"הנאשם שלח ידו בהפצת סמים, אך למרבה המזל אלה נתפסו בסופו של יום על ידי המשטרה.",דיון והכרעה
31,SH-16-03-27917-920,"הסם שמכר הנאשם נחשב כ""סם קשה"" וממכר, אך מדובר בכמות קטנה, כמנה אחת.",דיון והכרעה
32,SH-16-03-27917-920,"בהכרעת הדין נקבע, כי עבירת הסמים תוכננה מראש, והנאשם ורוכש הסמים ניהלו ביניהם תקשורת ערה עד למפגש שבו נמסרו הסמים לקונה.",דיון והכרעה
33,SH-16-03-27917-920,"במסגרת נסיבות ביצוע העבירה יש לשקול גם את העובדה כי לנאשם הייתה נגישות לסם ""קשה"" לצורך מכירתו זמן קצר מאד לאחר שהשתחרר ממאסר ארוך וממעצר.",דיון והכרעה
34,SH-16-03-27917-920,"בשל אלה , מידת הפגיעה של עבירת הסחר בסמים שביצע הנאשם בערכים המוגנים, אף היא בינונית.",דיון והכרעה
35,SH-16-03-27917-920,"פסיקת בתי המשפט חזרה על כך שמי ששולח ידו בסחר בסמים, לא כל שכן בסמים המוגדרים כ""קשים"", ראוי לעונש של מאסר מאחורי סורג ובריח.",דיון והכרעה
36,SH-16-03-27917-920,"דברים אלה נכונים ביתר שאת, שעה שהעבירה מבוצעת תוך כדי הפרת תנאי שחרור שנקבעו בגין עבירה דומה, ועל רקע הפרות נוספות של תנאי השחרור, אף אם לא בוצעו במהלכן עבירות;",דיון והכרעה
37,SH-16-03-27917-920,"לנוכח האמור לעיל, אני קובעת כי מתחם העונש ההולם את שתי העבירות שבהן הורשע הנאשם מתחיל מתשעה חודשי מאסר בפועל ומגיע עד לעשרים חודשי מאסר בפועל, ולצדם עונשים נלווים של מאסר מותנה וקנס.",דיון והכרעה
38,SH-16-03-27917-920,"להטלת עונש בעל היבט כלכלי ישנה חשיבות, שעה שעבירות הסחר בסם מבוצעות מתוך בצע כסף.",דיון והכרעה
39,SH-16-03-27917-920,"עם זאת, בקביעת גובה הקנס אתחשב, כמצוות סעיף 40ח לחוק העונשין התשל""ז- 1977 (להלן: ""חוק העונשין""), במצבו הכלכלי של הנאשם כפי שמשתקף מתוך תסקירי שירות המבחן.",דיון והכרעה
40,SH-16-03-27917-920,"עבירת הסחר בסמים בתיק הנוכחי בוצעה ביום 1.3.16, לכאורה בחלוף למעלה משלוש שנים ממועד גזר הדין.",דיון והכרעה
41,SH-16-03-27917-920,"דא עקא, שמתוך פלט הכניסות והיציאות של הנאשם לשב""ס עולה, כי  הנאשם שהה במעצר או במאסר מיום 9.10.12 ועד יום 29.11.15, וכן מיום 31.12.15 ועד יום 1.2.16.",דיון והכרעה
42,SH-16-03-27917-920,"מאז גזר הדין שבו הוטל המאסר המותנה ועד לביצוע העבירה בתיק הנוכחי, הספיק הנאשם להיות משוחרר מבית הסוהר תקופה מצטברת של כחודש וחצי בלבד, ומכאן שעונש המאסר המותנה הוא בר הפעלה.",דיון והכרעה
43,SH-16-03-27917-920,הנאשם החל בתהליך שיקום במסגרת תיק אחר.,דיון והכרעה
44,SH-16-03-27917-920,"כפי שעולה מתוך תסקירי המבחן שהוגשו, אין מדובר בניסיון שיקום ראשון של הנאשם, וחרף ההזדמנות הנוספת שניתנה לו וחרב המאסר שהתהפכה מעל ראשו, הנאשם כשל גם בהליך זה.",דיון והכרעה
45,SH-16-03-27917-920,"עובדה זו וודאי שאינה מצדיקה חריגה ממתחם העונש ההולם מטעמי שיקום, והיא אף מחייבת שקילת שיקולים של הרתעה אישית, שכן לנוכח קיומם של דפוסים עברייניים מושרשים שלא טופלו, ועל רקע עברו הפלילי, קיים חשש ממשי כי  הנאשם ישוב לסורו.",דיון והכרעה
46,SH-16-03-27917-920,"בהתאם להוראת סעיף 40ה לחוק העונשין, שיקולים אלה יקבלו ביטוי בתוך מתחם העונש ההולם.",דיון והכרעה
47,SH-16-03-27917-920,שקלתי לקולא את הודאתו של הנאשם באישום השני.,דיון והכרעה
48,SH-16-03-27917-920,"מובן כי לא ניתן לשקול לחובתו של הנאשם את עמידתו על כך שתובאנה ראיות להוכחת האישום הראשון, בפרט שעה שניהול ההגנה נעשה בדרך עניינית ויעילה.",דיון והכרעה
49,SH-16-03-27917-920,"לדאבון הלב, קשה לומר דברים דומים על התנהלותה של המאשימה.",דיון והכרעה
50,SH-16-03-27917-920,"הדברים באו לביטוי בהחלטתי מיום 23.2.17 שנגעה לעובדה כי המאשימה לא הגישה במועד שנקבע את תיק המוצגים המוסכמים, באופן שמנע מבית המשפט להכיר את הראיות המוסכמות עוד טרם תחילת הדיון; הדברים באו לביטוי בצורה המרושלת שבה הוגש תיק המוצגים לאחר שניתנה ארכה לכך, כפי שנכתב בפסקה הראשונה של סעיף 4 להכרעת הדין; הדברים באו לביטוי בכל הנוגע להתנהלות התביעה ביחס לעד אלירן לוי, כפי שפורט בסעיף 20 להכרעת הדין ולבסוף באו הדברים לביטוי בהתנהלות המאשימה במועד שמיעת הטיעונים לעונש - אי הכרותה את דבר קיומו של מאסר מותנה העומד לחובת הנאשם.",דיון והכרעה
51,SH-16-03-27917-920,"בהתאם להוראות סעיף 40יא(9) לחוק העונשין, אשקול גם התנהלות זו של המאשימה בעת קביעת העונש ההולם.",דיון והכרעה
52,SH-16-03-27917-920,"מכלול השיקולים שפורטו לעיל מביאני למסקנה כי יש לגזור את עונשו של הנאשם בשליש העליון של מתחם העונש ההולם, אם כי לא בראש המתחם.",דיון והכרעה
53,SH-16-03-27917-920,הנאשם מרצה כעת עונש מאסר בתיק אחר.,דיון והכרעה
54,SH-16-03-27917-920,"על פי הוראת סעיף 45(ב) לחוק העונשין, ברירת המחדל היא כי העונשים ירוצו באופן חופף זה לזה.",דיון והכרעה
55,SH-16-03-27917-920,"במקרה דנן מצאתי כי יש לקבוע שהנאשם ירצה את העונש שייגזר עליו בתיק הנוכחי במצטבר לעונש שאותו מרצה, בשל כך שהנאשם ביצע את העבירות בתיק הנוכחי, תוך הפרת תנאי שחרור שהוטלו עליו במסגרת התיק האחר, וראוי שמעשים אלה יקבלו ביטוי עונשי נפרד.",דיון והכרעה
56,SH-16-03-27917-920,"אשר לאופן הפעלת המאסר המותנה, שקלתי מחד גיסא את העובדה כי הנאשם אמנם ביצע את העבירה בתיק הנוכחי למעלה משלוש שנים לאחר הטלת התנאי, אך כחודש וחצי בלבד לאחר ששוחרר ממאסר, שרק אז הייתה לו אפשרות לבצע עבירות מסוג זה.",דיון והכרעה
57,SH-16-03-27917-920,"מאידך גיסא שקלתי את התנהלות המאשימה בכל הנוגע למאסר המותנה כפי שפורטה לעיל, ומצאתי כי יש להפעיל את עונש המאסר המותנה, כך שחלק הארי שלו ירוצה בחופף לעונש שנגזר על הנאשם בתיק זה.",דיון והכרעה
58,SH-16-03-27917-920,"אשר לניכוי ימי מעצר של הנאשם, המאשימה טענה כי הנאשם שהה במעצר בגין תיק זה מיום 2.3.16 ועד יום 13.3.16.",דיון והכרעה
59,SH-16-03-27917-920,"מאחר וב""כ הנאשם חלק על כך במהלך הדיון, אפשרתי לו להגיש הודעה משלימה מטעמו בנוגע לחישוב ימי המעצר, ואולם הודעה כאמור לא הוגשה.",דיון והכרעה
60,SH-16-03-27917-920,"בכל הנוגע לגובה הקנס, שקלתי את העובדה כי לאחר הפרת תנאי השחרור חולטה לנאשם ערבות בסך 10,000 ₪.",דיון והכרעה
61,SH-16-03-27917-920,לנוכח האמור לעיל אני גוזרת על הנאשם את העונשים הבאים:,דיון והכרעה
62,SH-16-03-27917-920,שבעה- עשר חודשי מאסר בפועל בניכוי ימי מעצרו מיום 2.3.16 ועד יום 13.3.16.,דיון והכרעה
63,SH-16-03-27917-920,"בסך הכל ירצה הנאשם תשעה- עשר חודשי מאסר בפועל, במצטבר לעונש המאסר שאותו הוא מרצה כעת.",דיון והכרעה
64,SH-16-03-27917-920,שישה חודשי מאסר על תנאי למשך שלוש שנים מיום שחרורו ממאסר שלא יעבור עבירה לפי פקודת הסמים המסוכנים למעט החזקת סמים לצריכה עצמית וכלים.,דיון והכרעה
65,SH-16-03-27917-920,"שלושה חודשי מאסר על תנאי למשך שלוש שנים מיום שחרורו ממאסר, שלא יעבור עבירת הפרת הוראה חוקית.",דיון והכרעה
66,SH-16-03-27917-920,"חודש מאסר על תנאי למשך שלוש שנים מיום שחרורו ממאסר שלא יעבור עבירה של החזקת סמים לצריכה עצמית או כלים, לפי פקודת הסמים המסוכנים.",דיון והכרעה
67,SH-16-03-27917-920,"קנס בסך 2,000 ש""ח או 20 ימי מאסר תמורתו.",דיון והכרעה
68,SH-16-03-27917-920,הקנס ישולם עד ליום 1.10.18.,דיון והכרעה
69,SH-16-03-27917-920,"בהתאם להוראות סעיף 36א(א)(1) לפקודת הסמים המסוכנים [נוסח חדש] התשל""ג- 1973, ומשעה שהנאשם אמור היה להפיק רווח מעסקת הסמים, אני מורה על חילוט מכשיר הטלפון ששימש את הנאשם לביצוע העבירה, כמפורט בסעיף 1 לבקשת החילוט שבכתב האישום המתוקן.",דיון והכרעה
70,SH-16-03-27917-920,"משעה שלא נקבע בהכרעת הדין כי הנאשם הוא ""סוחר סמים"", לא מצאתי להורות על חילוט מכשיר הטלפון הנוסף שנתפס בביתו של הנאשם כמתואר בסעיף 2 לבקשת החילוט שבכתב האישום המתוקן, ואני מורה על החזרתו לידי הנאשם.",דיון והכרעה
71,SH-16-03-27917-920,המזכירות תעביר העתק גזר הדין לשירות המבחן.,דיון והכרעה
72,SH-16-03-27917-920,זכות ערעור לבית המשפט המחוזי בתוך 45 ימים מהיום.,דיון והכרעה
73,SH-16-03-27917-920,"54678313ניתן היום,  כ""ד תמוז תשע""ז, 18 יולי 2017, בנוכחות הצדדים.",דיון והכרעה
74,SH-16-03-27917-920,ג'ויה סקפה שפירא 54678313,דיון והכרעה
