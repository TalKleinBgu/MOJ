,verdict,text,part
0,SH-16-10-25154-354,מדינת ישראל,כב' השופט  מיכאל קרשן
1,SH-16-10-25154-354,"ע""י פרקליטות מחוז מרכז
באמצעות עו""ד נעמי מששה",כב' השופט  מיכאל קרשן
2,SH-16-10-25154-354,חן דג'וני חדד (עצור בפיקוח),נגד
3,SH-16-10-25154-354,"ע""י ב""כ עו""ד צבי אבנון",נגד
4,SH-16-10-25154-354,"פקודת הסמים המסוכנים [נוסח חדש], תשל""ג-1973: סע'  7",נגד
5,SH-16-10-25154-354,"הנאשם, חן דג'וני חדד יליד 1992, הורשע על יסוד הודאתו בעובדות כתב אישום מתוקן, במסגרת הסדר דיוני שלא כלל הסכמה לעניין העונש, בביצוע עבירות של החזקת סם מסוכן והחזקת כלים.",גזר דין
6,SH-16-10-25154-354,"לפי עובדות כתב האישום המתוקן, ביום 7.10.2016 בשעה 7:00 החזיק הנאשם במחסן בבניין השייך לדירת מגוריו ברעננה סם מסוכן מסוג קוקאין במשקל 18.96 גרם, סם מסוכן מסוג MDMA במשקל 45.93 גרם ומשקל אלקטרוני לצורך שקילת סמים.",גזר דין
7,SH-16-10-25154-354,אין לחובתו של הנאשם הרשעות קודמות.,גזר דין
8,SH-16-10-25154-354,במסגרת ההסכם הדיוני נתבקש שירות המבחן להגיש תסקיר אודות הנאשם.,גזר דין
9,SH-16-10-25154-354,בסופו של דבר הוגשו בעניינו שני תסקירים.,גזר דין
10,SH-16-10-25154-354,"מהתסקירים עולה כי הנאשם הוא צעיר כבן 25, רווק ואב לפעוטה בת כמעט שנה, מתגורר עם זוגתו, שני ילדיה הקטנים מנישואים קודמים ובתם המשותפת בדירה שכורה ברעננה.",גזר דין
11,SH-16-10-25154-354,הנאשם בוגר שמונה שנות לימוד בלבד.,גזר דין
12,SH-16-10-25154-354,"הוא התגייס לצה""ל ושירת שירות מלא בחיל האוויר.",גזר דין
13,SH-16-10-25154-354,מגיל צעיר מאוד (13) נדרש הנאשם לעצמאות כלכלית.,גזר דין
14,SH-16-10-25154-354,הנאשם הוא בעלים משותף של מסעדת פועלים בתל אביב.,גזר דין
15,SH-16-10-25154-354,"אביו של הנאשם, אשר עזב את הבית בהיות הנאשם בן 5, היה מכור לאלכוהול ולהימורים והיכה את כל בני המשפחה.",גזר דין
16,SH-16-10-25154-354,לרוב מתמודד הנאשם עם קשייו לבדו.,גזר דין
17,SH-16-10-25154-354,"הנאשם תיאר  שימוש חברתי ומזדמן מזה שלוש שנים בשני סוגי הסמים שנתפסו בביתו, בעיקר בסופי שבוע.",גזר דין
18,SH-16-10-25154-354,הסמים היוו עבור הנאשם אמצעי להרגעה ובריחה.,גזר דין
19,SH-16-10-25154-354,מאז מעצרו ניתק הנאשם קשריו עם הסביבה עמה נהג להשתמש בסמים והפסיק השימוש בהם בכוחות עצמו.,גזר דין
20,SH-16-10-25154-354,"שירות המבחן התרשם תחילה מפער בין כמות הסמים שנתפסו ברשות הנאשם לבין טענתו כי החזיק בסמים לצריכה עצמית בלבד, ומחוסר מוטיבציה אמיתית להשתלב בהליך טיפולי ייעודי בתחום ההתמכרויות.",גזר דין
21,SH-16-10-25154-354,בהמשך התברר כי חוסר שיתוף הפעולה של הנאשם נבע מלחצים כבדים שהופעלו עליו במישורי חייו השונים.,גזר דין
22,SH-16-10-25154-354,הנאשם מסר בדיקת שתן נקייה משרידי סם והדבר תאם את הערכתו כי יוכל להתמיד בניקיון מסמים גם בכוחות עצמו.,גזר דין
23,SH-16-10-25154-354,"לדעת שירות המבחן, ההליך הנוכחי היווה עבור הנאשם גורם מרתיע, אשר תרם להתארגנות בחייו.",גזר דין
24,SH-16-10-25154-354,ניכר כי הנאשם הפיק את הלקח הנדרש מביצוע העבירות וכיום מכיר בהשלכות מעשיו על חייו האישיים ומעוניין לשמור על אורח חיים נורמטיבי.,גזר דין
25,SH-16-10-25154-354,"אשר על כן, הגם שלא נתנה המלצה טיפולית בעניינו סבור שירות המבחן כי מאסר בפועל מאחורי סורג ובריח עלולה לפגוע בתפקודו המשפחתי והתעסקותי היציב ובמאמציו לתפקוד.",גזר דין
26,SH-16-10-25154-354,"כליאתו של הנאשם תביא לרגרסיה משמעותית במצבו, תגביר את הלחצים הפנימיים בהם הוא נתון ואת כעסיו ותייצר סיכון במצבו.",גזר דין
27,SH-16-10-25154-354,לפיכך המליץ שירות המבחן לגזור על הנאשם עונש של עבודות שירות ברף הנמוך.,גזר דין
28,SH-16-10-25154-354,הממונה על עבודות השירות מצא את הנאשם מתאים לבצע עבודת שירות וקבע את תנאיה.,גזר דין
29,SH-16-10-25154-354,"ב""כ המאשימה, עו""ד נעמי מששה, הפנתה לפסיקה מחמירה ביחס לעבירות הסמים, עתרה למתחם עונש הולם שנע בין 36 ל-60 חודשי מאסר בפועל, ובקשה לגזור על הנאשם עונש בתחתית המתחם.",גזר דין
30,SH-16-10-25154-354,"לדברי התובעת, לאור התנהלותו של הנאשם בתחילת הדרך, אין מקום במקרה זה לקבל את המלצת שירות המבחן.",גזר דין
31,SH-16-10-25154-354,"ב""כ הנאשם, עו""ד צבי אבנון, ביקש לקבל את המלצת שירות המבחן בעניינו של שולחו.",גזר דין
32,SH-16-10-25154-354,"לדעת הסניגור יש מקום במקרה זה לתת משקל של ממש להודאת הנאשם בהזדמנות הראשונה, בפתח חקירת המשטרה.",גזר דין
33,SH-16-10-25154-354,"ב""כ הנאשם הפנה לנסיבות הבלתי שגרתיות של החקירה במקרה זה, במהלכה נעצר הנאשם לתקופה ממושכת לא בשל הסמים אלא משום ששני אקדחים נתפסו במחסן בו היו הסמים.",גזר דין
34,SH-16-10-25154-354,"אקדחים אלה, ועבירת החזקת הנשק בה הואשם הנאשם תחילה, נמחקו במסגרת הסדר הטיעון מכתב האישום.",גזר דין
35,SH-16-10-25154-354,"הסניגור עמד עוד על נסיבותיו האישיות של הנאשם, ועל הצלחתו של הנאשם להיגמל בכוחות עצמו משימוש בסמים.",גזר דין
36,SH-16-10-25154-354,"הנאשם בדברו האחרון לעונש אמר כי בסמים השתמש הוא בלבד, וכיום הוא במקום אחר, לא משתמש בסמים ואף מצפה לילד שני.",גזר דין
37,SH-16-10-25154-354,הנאשם נטל אחריות למעשיו והביע חרטה.,גזר דין
38,SH-16-10-25154-354,הערך החברתי המוגן בעבירה המרכזית של החזקה בסם בביצועה הסתבך הנאשם הוא שלום הציבור מפני פגיעתו הרעה של הסם.,דיון
39,SH-16-10-25154-354,"קיתונות של דיו נשפכו על חומרתן הרבה של עבירות הסמים, על הצורך להילחם מלחמת חורמה בנגע הסמים ועל התרומה שעל בתי המשפט להשיא למלחמה זו בדרך של ענישה מכאיבה במקרים המתאימים.",דיון
40,SH-16-10-25154-354,הנאשם החזיק בשני סוגי סם – טבליות MDMA וקוקאין.,דיון
41,SH-16-10-25154-354,כמות הקוקאין שהוחזקה אינה מבוטלת: פי 62 מהחזקה הקבועה בחוק לצריכה עצמית בלבד.,דיון
42,SH-16-10-25154-354,"הנאשם הודה בעובדות כתב אישום מתוקן בעבירה לפי סעיף 7 לפקודת הסמים, ואין לי אפוא יסוד לקבל את טענתו שהחזיק בסמים לצריכה עצמית בלבד.",דיון
43,SH-16-10-25154-354,"עם זה, הענישה במקרים דומים מגוונת יותר מכפי שהציגה המאשימה.",דיון
44,SH-16-10-25154-354,"נוכח האמור דעתי היא כי מתחם העונש ההולם את מעשי הנאשם כאן נע בין 12 ל-24 חודשי מאסר לריצוי בפועל, כעונש עיקרי.",דיון
45,SH-16-10-25154-354,עיינתי בתסקירים שהוגשו אודות הנאשם ונחה דעתי כי מן הראוי לחרוג בעניינו ממתחם העונש ההולם לצרכי שיקום.,דיון
46,SH-16-10-25154-354,צעיר נורמטיבי עם נסיבות חיים קשות התדרדר כתוצאה משילוב של לחצים במישורי חייו השונים לשימוש בסמים מסוכנים ומשם ככל הנראה קצרה הייתה הדרך לעיסוק אחר בסם.,דיון
47,SH-16-10-25154-354,ניכר כי מעצרו של הנאשם וההליך המשפטי נגדו קטעו את מסלול ההידרדרות המהיר של הנאשם.,דיון
48,SH-16-10-25154-354,"הוא נגמל בכוחות עצמו משימוש בסמים, הפיק את הלקח הנדרש מהתנהגותו והכיר בהשלכות מעשיו על מישורי חייו השונים.",דיון
49,SH-16-10-25154-354,"כליאת הנאשם כיום תביא לפגיעה בתפקודו המשפחתי (יוזכר כי מדובר באב לפעוטה כבת שנה) וכמובן לפגיעה בתעסוקתו, ואף תייצר סיכון במצבו.",דיון
50,SH-16-10-25154-354,לדעתי הנאשם שלפניי בר שיקום וראוי לפיכך לחרוג בעניינו לקולה ממתחם העונש ההולם.,דיון
51,SH-16-10-25154-354,"יתרה מכך, אינני סבור כי כליאתו לתקופת מאסר קצרה, בתחתית מתחם העונש ההולם שקבעתי – נוכח העובדה כי עניין לנו בנאשם צעיר, נטול הרשעות קודמות שהודה בהזדמנות הראשונה ולא ניהל משפט – תועיל לאינטרס הציבורי במידה מספקת הגוברת על שיקולי השיקום של מי שכעת מתפקד כהלכה.",דיון
52,SH-16-10-25154-354,"עם זה, חומרת המעשה אינה מאפשרת לדעתי חריגה משמעותית כפי שהציע שירות המבחן.",דיון
53,SH-16-10-25154-354,לאחר ששקלתי את כלל הנסיבות לקולה ולחומרה החלטתי אפוא לגזור על הנאשם את העונשים הבאים:,דיון
54,SH-16-10-25154-354,מאסר בפועל בן 6 חודשים שירוצה בעבודות שירות במרכז פנאי רעננה החל ביום 13.5.2018.,דיון
55,SH-16-10-25154-354,"על הנאשם להתייצב לריצוי עונשו באותו מועד בשעה 8:00 במפקדת מחוז מרכז בשב""ס רמלה.",דיון
56,SH-16-10-25154-354,"מאסר על תנאי בן 6 חודשים, והתנאי הוא כי בתקופה בת שלוש שנים לא יעבור הנאשם עבירת סמים מסוג פשע.",דיון
57,SH-16-10-25154-354,"מאסר על תנאי בן חודש, והתנאי הוא כי בתקופה בת שלוש שנים לא יעבור הנאשם עבירת סמים מסוג עוון.",דיון
58,SH-16-10-25154-354,"קנס בסך 12,000 ₪ או חודשיים מאסר תמורתו.",דיון
59,SH-16-10-25154-354,"הקנס ישתלם ב-12 עשר תשלומים חודשיים שווים ורצופים, החל ביום 1.6.2018.",דיון
60,SH-16-10-25154-354,זכות ערעור לבית המשפט המחוזי תוך 45 יום.,דיון
61,SH-16-10-25154-354,"ניתן היום, ז' איירז' אייר תשע""ח, 22 אפריל 2018, במעמד ב""כ המאשימה עו""ד טלי קרת , הנאשם וב""כ עו""ד צבי אבנון",דיון
62,SH-16-10-25154-354,54678313,דיון
