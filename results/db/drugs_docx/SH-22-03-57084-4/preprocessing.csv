,verdict,text,part
0,SH-22-03-57084-4,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19.א","יעל סימונה אלמדואי ע""י ב""כ עוה""ד שלום בן שבת"
1,SH-22-03-57084-4,"חוק סדר הדין הפלילי [נוסח משולב], תשמ""ב-1982: סע'  192א","יעל סימונה אלמדואי ע""י ב""כ עוה""ד שלום בן שבת"
2,SH-22-03-57084-4,"חוק העונשין, תשל""ז-1977: סע'  71א(ה), 71ד, 40 יג","יעל סימונה אלמדואי ע""י ב""כ עוה""ד שלום בן שבת"
3,SH-22-03-57084-4,"הנאשמת הורשעה על פי הודאתה, ובמסגרת הסדר טיעון, בכתב אישום מתוקן, בשני אישומים.",גזר דין
4,SH-22-03-57084-4,"באישום הראשון הורשעה בהחזקת סם שלא לצריכה עצמית לפי סעיף 7(א) בצירוף סעיף 7(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים"").",גזר דין
5,SH-22-03-57084-4,"באישום השני הורשעה בסחר בסמים, עבירה לפי סעיפים 13 ו-19א לפקודת הסמים המסוכנים.",גזר דין
6,SH-22-03-57084-4,"בהסדר הטיעון שנכרת בין הצדדים, הוסכם שהנאשמת תודה ותורשע בכתב אישום מתוקן.",גזר דין
7,SH-22-03-57084-4,"אשר לעונש הוסכם כי הנאשמת תישלח לקבלת תסקיר שירות מבחן, אשר יבחן גם את שאלת ביטול ההרשעה, וכן לממונה על עבודות שירות, וכי הצדדים יטענו לעונש באופן חופשי.",גזר דין
8,SH-22-03-57084-4,"על-פי עובדות החלק הכללי לכתב האישום, במועד הרלבנטי החזיקה הנאשמת במכשיר סלולרי שמספרו 052-578373, וכן ברכב מסוג סיאט בצבע כחול הנושא לוחית זיהוי שמספרה 35-249-38 (להלן: ""הרכב"").",עובדות כתב האישום המתוקן
9,SH-22-03-57084-4,"על פי עובדות האישום הראשון: ביום 15.3.22 בסמוך לשעה 23:00, בשדרות החוצבים סמוך למבשרת ציון, החזיקה הנאשמת במושב האחורי ברכב, קרטון ובו תיק שחור, שבו סמים מסוכנים כמפורט להלן: 21 שקיות צבעוניות ובהן סם מסוכן מסוג קנבוס במשקל כולל של 51.46 גרם נטו; 12 שקיות שקופות ובהן סם מסוכן מסוג קנבוס במשקל כולל של 116.57 גרם נטו; 6 שקיות שקופות ובהן סם מסוכן מסוג חשיש במשקל כולל של 38.42 גרם נטו.",עובדות כתב האישום המתוקן
10,SH-22-03-57084-4,"כן החזיקה הנאשמת בכיסה כסף מזומן בסכום של 1,700 ₪.",עובדות כתב האישום המתוקן
11,SH-22-03-57084-4,הנאשמת הורשעה כי החזיקה ברכב סמים מסוכנים שלא לצריכתה העצמית.,עובדות כתב האישום המתוקן
12,SH-22-03-57084-4,"על פי עובדות האישום השני: ביום 14.3.22 בשעה 20:30 לערך פנה גל בניטה (להלן: ""גל"") דרך האפליקציה לאדם שזהותו אינה ידועה למאשימה.",עובדות כתב האישום המתוקן
13,SH-22-03-57084-4,"לאחר תיאום מראש עם אחר, הגיעה הנאשמת לרחוב הרקפת 11 בירושלים, ומסרה לגל 10 גרם של סם מסוכן מסוג קנבוס תמורת 300 ₪.",עובדות כתב האישום המתוקן
14,SH-22-03-57084-4,הנאשמת הורשעה על כי סחרה בקנבוס שהוא סם מסוכן.,עובדות כתב האישום המתוקן
15,SH-22-03-57084-4,"תסקיר שירות המבחן הוגש ביום 28.2.23 (להלן: ""התסקיר""), להלן,  אפרט את עיקרי הדברים בלבד.",תסקיר שירות המבחן
16,SH-22-03-57084-4,"התסקיר סוקר את הרקע האישי, המשפחתי, והתעסוקתי של הנאשמת.",תסקיר שירות המבחן
17,SH-22-03-57084-4,"הנאשמת, בת 46,  גרושה ואם ל-3 ילדים בגילאי 11 – 16, מתגוררת במבשרת ציון עם ילדיה ועובדת בתחום המחשוב בחברת היי טק בראש העין.",תסקיר שירות המבחן
18,SH-22-03-57084-4,הנאשמת נולדה וגדלה בירושלים.,תסקיר שירות המבחן
19,SH-22-03-57084-4,"בעת שהייתה כבת 7 התגרשו הוריה, לאחר נישואים רווי אלימות.",תסקיר שירות המבחן
20,SH-22-03-57084-4,הקשר של הנאשמת עם אביה נותק בגיל 16 ביוזמתה ולא חודש עד למותו לפני כארבע שנים.,תסקיר שירות המבחן
21,SH-22-03-57084-4,"אמה של הנאשמת תוארה על ידה כאשה חלשה, אשר לא הצליחה להוות עוגן לילדיה, ובמהלך התבגרותה חזרה בתשובה, מה שהוביל לניתוק הקשר ביניהן.",תסקיר שירות המבחן
22,SH-22-03-57084-4,"לאחר גירושי הוריה, הוצאה הנאשמת מביתה ועברה להתגורר בפנימייה בירושלים, שם למדה עד גיל 14.",תסקיר שירות המבחן
23,SH-22-03-57084-4,"לאחר מכן, עברה לפנימייה בפתח תקווה, שם סיימה 12 שנות לימוד ותעודת בגרות חלקית.",תסקיר שירות המבחן
24,SH-22-03-57084-4,"בסיום לימודיה, עברה לגור אצל סבתה בירושלים.",תסקיר שירות המבחן
25,SH-22-03-57084-4,"בתקופה זו ביקרה מדי פעם את אמה, אך חוותה את הקשר כהרסני ומאז נפסק לצמיתות.",תסקיר שירות המבחן
26,SH-22-03-57084-4,"בזמן שהותה אצל סבתה שירתה בשירות לאומי במד""א בירושלים במשך שנתיים והשלימה בגרויות.",תסקיר שירות המבחן
27,SH-22-03-57084-4,"לאחר שסיימה את השירות הלאומי, למדה הנאשמת סייעות שיניים, ועבדה בתחום כשבע שנים.",תסקיר שירות המבחן
28,SH-22-03-57084-4,"בשנת 2009  החלה הנאשמת לעבוד בבית החולים ""שערי צדק"" כמזכירה רפואית, וכן עבדה בתחום המחקר במסגרת בית החולים.",תסקיר שירות המבחן
29,SH-22-03-57084-4,"במקביל לעבודתה בבית החולים, החלה ללמוד תואר ראשון בפוליטיקה ותקשורת במכללת הדסה, אותו סיימה בהצטיינות.",תסקיר שירות המבחן
30,SH-22-03-57084-4,"בסמוך לגירושיה, ביקשה להגדיל את הכנסותיה, ועל כן  עזבה את עבודתה בבית החולים, והחלה לעבוד בחברות הייטק.",תסקיר שירות המבחן
31,SH-22-03-57084-4,בחודש מאי 2021 פוטרה מעבודתה עקב משבר הקורונה.,תסקיר שירות המבחן
32,SH-22-03-57084-4,"לאחר שפוטרה, עבדה הנאשמת בעבודות מזדמנות שונות ביניהן מלצרות.",תסקיר שירות המבחן
33,SH-22-03-57084-4,בחצי שנה האחרונה עובדת הנאשמת כמנהלת תיקי לקוחות בחברת מחשוב בראשון לציון.,תסקיר שירות המבחן
34,SH-22-03-57084-4,"בשנת 2005 בעת שהיתה כבת 28 נישאה הנאשמת, ובמסגרת הנישואין נולדו שלושת ילדיה.",תסקיר שירות המבחן
35,SH-22-03-57084-4,"הנאשמת תיארה מערכת זוגית שהתאפיינה בחוסר תקשורת בין בני הזוג, ובשנת 2018 החלו בתהליך גירושין שהסתיים לאחר שנה.",תסקיר שירות המבחן
36,SH-22-03-57084-4,"כיום מתקיים בין בני הזוג קשר ענייני סביב גידול הילדים, והגרוש משלם דמי מזונות ומסייע בתשלומי שכר הדירה.",תסקיר שירות המבחן
37,SH-22-03-57084-4,"הנאשמת שללה שימוש בסמים, והיא נעדרת עבר פלילי.",תסקיר שירות המבחן
38,SH-22-03-57084-4,"באשר לעבירות בהן הורשעה, הנאשמת נטלה אחריות מלאה על מעשיה, מסרה כי פעלה במודע באופן פלילי על מנת לכלכל את עצמה ואת ילדיה, וכי היא מבינה כי עליה לשאת בהשלכות מעשיה.",תסקיר שירות המבחן
39,SH-22-03-57084-4,"הנאשמת סיפרה כי בתקופת ביצוע העבירה, היתה במצוקה כלכלית ובמשבר נפשי.",תסקיר שירות המבחן
40,SH-22-03-57084-4,מאז פיטוריה במאי 2021 לא הצליחה למצוא עבודה נוספת בתחום.,תסקיר שירות המבחן
41,SH-22-03-57084-4,"עקב חובות גבוהים שהצטברו, עבדה הנאשמת בכל עבודה מזדמנת שהצליחה למצוא, והסתייעה בעמותות שונות, בתרומות מזון ושוברי קניות כדי לספק מזון לה ולילדיה.",תסקיר שירות המבחן
42,SH-22-03-57084-4,"הנאשמת תיארה תסכול מגורמי הרווחה ומחברת ""מילגם"" אשר אחראיות לדיור ציבורי.",תסקיר שירות המבחן
43,SH-22-03-57084-4,"כל אלה יצרו אצלה תחושות מצוקה, תסכול וכעס כלפי המערכת.",תסקיר שירות המבחן
44,SH-22-03-57084-4,"הנאשמת הביעה צער וחרטה בגין העבירות, והתרשמות שירות המבחן היא כי ההליך המשפטי מהווה חוויה מטלטלת עבורה ועבור בני משפחתה.",תסקיר שירות המבחן
45,SH-22-03-57084-4,"להערכת שירות המבחן, ברקע לביצוע העבירה עומדים, בין היתר, צרכים משמעותיים בנראות,  צורך במרד ושבירת חוקים כתוצאה מן התסכול שחוותה מן המערכת, זאת בנוסף למצוקה הכלכלית בה היתה שרויה.",תסקיר שירות המבחן
46,SH-22-03-57084-4,"באפריל 2022 עקב סיוטים בלילות, קשיי שינה ולחצים, פנתה הנאשמת לרופאת משפחה שהפנתה אותה לפסיכיאטרית, והיא אובחנה עם PTSD.",תסקיר שירות המבחן
47,SH-22-03-57084-4,הנאשמת אינה נוטלת תרופות פסיכיאטריות.,תסקיר שירות המבחן
48,SH-22-03-57084-4,"במקביל, הוצע לנאשמת להשתלב בקבוצת נשים, אך היא סירבה וביקשה לפנות לטיפול בקהילה.",תסקיר שירות המבחן
49,SH-22-03-57084-4,הנאשמת צפויה להשתלב בהליך טיפולי במרפאה בהדסה עין כרם ביום 27.2.23.,תסקיר שירות המבחן
50,SH-22-03-57084-4,"כגורמי סיכון לעבריינות חוזרת, צוינו: העובדה שהנאשמת גדלה בתא משפחתי מורכב בו נחשפה להזנחה ואלימות קשה בין הוריה; ניתוק הקשר עם הוריה והעובדה שחוותה בדידות פיזית ורגשית; הוצאתה לפנימייה בגיל צעיר ואי קבלת מענה לצרכיה הרגשיים והפיזיים וכן תחושת בטחון בסיסית; חוויותיה הרגשיות של הנאשמת לא עובדו בצורה מקצועית והיא מאובחנת ב -  PTSD.",תסקיר שירות המבחן
51,SH-22-03-57084-4,"כגורמי סיכוי לשיקום, צוינו: העדר עבר פלילי; העובדה שעד למעצרה ניהלה הנאשמת אורח חיים נורמטיבי ותקין, וחרף הקשיים עמם התמודדה הצליחה הנאשמת לבטא כוחות ויכולות הסתגלות ויציבות למסגרות, כפי שבא לידי ביטוי במסגרות החינוכיות והתעסוקתיות;  העובדה כי הנאשמת אינה בעלת קווים עבריינים מגובשים באישיותה ומבטאת אחריות ומחויבות לבני משפחתה; נטילת אחריות מלאה על ביצוע העבירה, הבעת חרטה וצער ורצון לבחון את המניעים הרגשיים העומדים בבסיס ביצוע העבירות באמצעות פנייתה להליך טיפולי; היות ההליך המשפטי מהווה אלמנט הרתעתי כלפי הנאשמת.",תסקיר שירות המבחן
52,SH-22-03-57084-4,"לאור העובדה כי מדובר בעבירה יחידה עליה נטלה הנאשמת אחריות מלאה, ולאור נסיבות חייה המורכבות, היותה אם חד הורית ומפרנסת עיקרית לילדיה, המליץ שירות המבחן להטיל על הנאשמת ענישה חינוכית של של""צ בהיקף של 200 שעות, שיש בה להקטין את הסיכון להישנות העבירה, תוך תרומה לחברה.",תסקיר שירות המבחן
53,SH-22-03-57084-4,כן הומלץ על הטלת צו מבחן למשך שנה.,תסקיר שירות המבחן
54,SH-22-03-57084-4,"אשר לשאלת ביטול ההרשעה, ציין שירות המבחן כי לא הוצג אישור המתאר פגיעה קונקרטית בנאשמת כתוצאה מהרשעתה.",תסקיר שירות המבחן
55,SH-22-03-57084-4,"ב""כ המאשימה עתר להשית על הנאשמת עונש בן  12 חודשי מאסר בפועל, קנס כספי, מאסר מותנה, פסילת רישיון נהיגה על תנאי, התחייבות.",טיעוני הצדדים לעונש 
56,SH-22-03-57084-4,כן ביקש להכריז על הנאשמת כסוחרת סמים ולהורות על חילוט הטלפון והכסף שנתפס כמפורט באישום הראשון.,טיעוני הצדדים לעונש 
57,SH-22-03-57084-4,"ב""כ המאשימה עמד על הערכים המוגנים שנפגעו.",טיעוני הצדדים לעונש 
58,SH-22-03-57084-4,"אשר למתחם העונש ההולם: טען שלאישום הראשון יש לקבוע מתחם שבין 8  חודשי מאסר ל-18 חודשי מאסר בפועל, בשים לב לכך שהסם היה מחולק לשקיות, ולאישום השני מתחם שבין  4 עד 12 חודשי מאסר בפועל, וזאת לצד ענישה נלווית.",טיעוני הצדדים לעונש 
59,SH-22-03-57084-4,"נטען יש למקם את הנאשמת בתחתית המתחמים, לנוכח העדר עבר פלילי, תסקיר חיובי והודאתה בעבירות.",טיעוני הצדדים לעונש 
60,SH-22-03-57084-4,"עם זאת, ציין, כי יש לזקוף לחובת הנאשמת את העובדה כי הנאשמת לא נטלה חלק בהליך טיפולי במסגרת שירות המבחן.",טיעוני הצדדים לעונש 
61,SH-22-03-57084-4,"אשר לביטול ההרשעה, טען שאין מקום לעשות כן, הן לנוכח העובדה ששירות המבחן לא בא בהמלצה להימנעות מהרשעה, הן משום שהנאשמת לא הוכיחה נזק קונקרטי, והן משום  שחומרת העבירות אינה תומכת בביטול ההרשעה.",טיעוני הצדדים לעונש 
62,SH-22-03-57084-4,"ב""כ הנאשמת עתר לבטל את הרשעת הנאשמת וכן לאמץ את המלצת שירות המבחן, ולהסתפק בהטלת עונש של  של""צ, לצד ענישה נלווית.",טיעוני הצדדים לעונש 
63,SH-22-03-57084-4,"נטען, שברקע לעבירה עומדים מצבה הכלכלי של הנאשמת, העובדה שהיא המפרנסת היחידה של שלושת ילדיה והמאמצים שעשתה להשתלב בתעסוקה, כפי שעולה מתסקיר שירות  המבחן.",טיעוני הצדדים לעונש 
64,SH-22-03-57084-4,"לעניין ביטול ההרשעה טען, כי יש לבטל את הרשעת הנאשמת לאור העובדה כי מדובר באישה המנהלת אורח חיים נורמטיבי, והיא סירבה לאפשר לשירות המבחן לשוחח עם מעסיקיה על מנת לבסס את אותה ""פגיעה קונקרטית"" מחשש שיידעו על העבירה בה הורשעה.",טיעוני הצדדים לעונש 
65,SH-22-03-57084-4,נטען כי גם פגיעה בדימוי העצמי מצדיקה ביטול הרשעה.,טיעוני הצדדים לעונש 
66,SH-22-03-57084-4,"אשר למתחם העונש ההולם, טען כי יש לקבוע מתחם אחד לשתי העבירות לנוכח הקשר ההדוק ביניהם והפנה לפסיקה מתאימה.",טיעוני הצדדים לעונש 
67,SH-22-03-57084-4,"עוד הפנה לפסיקה בה במקרים דומים נקבע מתחם של עונש מאסר על תנאי לצד של""צ בצדו הנמוך של המתחם.",טיעוני הצדדים לעונש 
68,SH-22-03-57084-4,"צוין, כי הנאשמת היתה שליחה בלבד בעסקאות ההפצה, כפי שעולה מעובדות כתב האישום המתוקן.",טיעוני הצדדים לעונש 
69,SH-22-03-57084-4,"לבסוף, טען כי הנאשמת הודתה, הביעה חרטה, קיבלה אחריות מלאה על מעשיה, ומדובר באירוע חריג לאורחות חייה.",טיעוני הצדדים לעונש 
70,SH-22-03-57084-4,הנאשמת ניצלה את זכותה למילה האחרונה.,דברי הנאשמת
71,SH-22-03-57084-4,"בדבריה לפניי הביעה חרטה וצער על העבירות, ומסרה שהמעשים לא יחזרו על עצמם.",דברי הנאשמת
72,SH-22-03-57084-4,"עוד סיפרה, כי בעקבות המעצר היא מטופלת במחלקה לבריאות הנפש בהדסה עין כרם.",דברי הנאשמת
73,SH-22-03-57084-4,"הסמכות לבטל הרשעה קבועה בסעיף 192א לחוק סדר הדין הפלילי [נוסח משולב], תשמ""ב-1982 שזו לשונו:",ביטול הרשעה 
74,SH-22-03-57084-4,"בפסיקה נקבע שהימנעות מהרשעה היא חריג לכלל שלפיו אדם שהוכחה אשמתו בפלילים יורשע בדין והיא שמורה לנסיבות יוצאות דופן שבהן אין יחס סביר בין הנזק שצפוי מן ההרשעה בדין ובין חומרתה של העבירה (בר""ע 432/85 רומנו נגד מדינת ישראל (21.08.1985)).",ביטול הרשעה 
75,SH-22-03-57084-4,מן הכלל אל הפרט,ביטול הרשעה 
76,SH-22-03-57084-4,"יישום מבחנים אלה על המקרה שלפניי מוביל למסקנה כי על פי הקריטריונים שהותוו בפסיקה, אין מקום לבטל במקרה זה את הרשעת הנאשמת.",ביטול הרשעה 
77,SH-22-03-57084-4,"בהתייחס לתנאי הראשון שנמנה בהלכת כתב שעניינו הפגיעה הפוטנציאלית של ההרשעה בסיכויי השיקום של הנאשמת, הנאשמת לא הציגה אסמכתא המעידה על כך שתפוטר מעבודתה אם תורשע בדין, ולא הצביעה על נזק קונקרטי כלשהו שייגרם לה כתוצאה מהרשעתה, זולת ההכבדה המובנית שיש בהרשעה על יכולתה למצוא מקור פרנסה, הכבדה שהיא נחלתו של כל מי שהורשע בדינו .",ביטול הרשעה 
78,SH-22-03-57084-4,"הנאשמת לא תמכה את טענותיה בנתון קונקרטי כלשהו כגון הצבעה על מקום עבודה ספציפי שאליו פנתה, או על לימודי מקצוע אשר דורש היעדר הרשעות וכיו""ב.",ביטול הרשעה 
79,SH-22-03-57084-4,"כך גם לא הונח לפניי תסקיר מטעם שירות המבחן שממליץ על ביטול הרשעתה, אף שביטול ההרשעה אינו מותנה בכך.",ביטול הרשעה 
80,SH-22-03-57084-4,לא מצאתי כי יש מקום לבטל את הרשעת הנאשמת רק מן הטעם שהותרת ההרשעה על כנה תיפגע בדימויה העצמי.,ביטול הרשעה 
81,SH-22-03-57084-4,על כן החלטתי אפוא להותיר את הרשעת הנאשמת על כנה.,ביטול הרשעה 
82,SH-22-03-57084-4,"כידוע, העיקרון המנחה בקביעת העונש הוא עיקרון ההלימה, דהיינו, קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש שיוטל עליו.",קביעת מתחם העונש ההולם 
83,SH-22-03-57084-4,"בית המשפט מצווה לקבוע מתחם עונש הולם למעשה העבירה בהתאם לעיקרון המנחה, תוך התחשבות בערך החברתי שנפגע ובמידת הפגיעה בו, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם 
84,SH-22-03-57084-4,"במקרה זה, הערך החברתי המוגן שנפגע הוא ההגנה על הציבור מפני נזקים ישירים ועקיפים הכרוכים בשימוש בסמים מסוכנים, נזקים שנגרמים הן למשתמשי הסמים והן לציבור בכללותו.",קביעת מתחם העונש ההולם 
85,SH-22-03-57084-4,מידת הפגיעה בערך המוגן היא ברף בינוני- נמוטך.,קביעת מתחם העונש ההולם 
86,SH-22-03-57084-4,"מחד, המדובר בסם מסוג קנבוס אשר אינו מצוי במדרג חומרה גבוה מבין הסמים האסורים בפקודת הסמים המסוכנים.",קביעת מתחם העונש ההולם 
87,SH-22-03-57084-4,"מאידך, הכמות שנתפסה ברכבה של הנאשמת (כ-200 גרם) אינה מבוטלת, כאשר הסם היה מחולק לשקיות.",קביעת מתחם העונש ההולם 
88,SH-22-03-57084-4,"אלה מלמדים על כוונה להפיץ אתהסם, והנאשמת אף הורשעה בעבירה אחת של סחר בסם.",קביעת מתחם העונש ההולם 
89,SH-22-03-57084-4,"בחינת מדיניות הענישה הנוהגת מעלה שבעבירות של סחר בסמים מסוג קנבוס או חשיש ובעבירות של החזקת סמים מסוכנים שלא לצריכה עצמית מסוג זה, מוטלים ככלל עונשי מאסר הנעים בין תקופת מאסר קצרה, שיכול ותרוצה בעבודות שירות לבין מספר דו ספרתי של חודשי מאסר, זאת לצד ענישה נלווית הכוללת מאסר מותנה, קנס, פסילת רישיון נהיגה וחילוט.",קביעת מתחם העונש ההולם 
90,SH-22-03-57084-4,"עם זאת, ישנן נסיבות בהן נקבעו מתחמים שאינם כוללים מאסר, ובתי המשפט בעונשים קלים יותר הכוללים: צו של""צ לצד ענישה צופה פני עתיד, וזאת בעיקר כאשר מדובר היה בנאשמים שעברו הליך שיקומי מוצלח, או במקרה בו הנאשם אינו נדרש להליך שיקומי, כאשר הוא אינו אוחז בדפוסים עבריינים ובהם המעורבות בהליך הפלילי הנוכחי היא מעורבותו היחידה.",קביעת מתחם העונש ההולם 
91,SH-22-03-57084-4,"להלן, אסקור מספר פסקי הדין:",קביעת מתחם העונש ההולם 
92,SH-22-03-57084-4,בית המשפט המחוזי דחה את הערעור בעניין ההרשעה וציין כי מדובר בעבירות שנמשכו לאורך תקופה של כ-6 חודשים  ובעבירות חמורות שהאינטרס הציבורי מחייב הרשעת הסוחרים בסמים והמסייעים לה.,קביעת מתחם העונש ההולם 
93,SH-22-03-57084-4,"לעניין מדיניות הענישה הנוהגת, יש להעיר כי פסקי הדין שהוצגו, ניתנים לאבחנה לחומרה או לקולה בהיבטים שונים, בהשוואה לענייננו.",קביעת מתחם העונש ההולם 
94,SH-22-03-57084-4,מטרת הבאתם אפוא היא הצבת קנה מידה שישמש נתון תומך מתוך מגוון של נתונים ושיקולים נוספים הרלוונטיים לקביעת המתחם.,קביעת מתחם העונש ההולם 
95,SH-22-03-57084-4,"עוד יש לציין, כי מדיניות הענישה הנוהגת היא רק אחד מן הפרמטרים שעל בית המשפט להביא בחשבון בקביעת מתחם העונש ההולם.",קביעת מתחם העונש ההולם 
96,SH-22-03-57084-4,"במסגרת הנסיבות הקשורות בביצוע העבירה, נתתי דעתי לנסיבות הבאות:",קביעת מתחם העונש ההולם 
97,SH-22-03-57084-4,התכנון שקדם לביצוע העבירה; עובדות כתב האישום מלמדות על תיאום מראש ותכנון מוקדם של העבירות.,קביעת מתחם העונש ההולם 
98,SH-22-03-57084-4,מכאן שלא מדובר בעבירות שנעברו באופן ספונטני או תוך ניצול הזדמנות אקראית.,קביעת מתחם העונש ההולם 
99,SH-22-03-57084-4,הנזק שהיה צפוי להיגרם מביצוע העבירה; אלמלא נתפסו הסמים ברכבה של הנאשמת יש להניח שהיו מגיעים לידי צרכנים שהיו עושים בהם שימוש.,קביעת מתחם העונש ההולם 
100,SH-22-03-57084-4,הנזקים הישירים והעקיפים שהיו נגרמים למשתמשים ולציבור הם ידועים וכבדים.,קביעת מתחם העונש ההולם 
101,SH-22-03-57084-4,"הסיבות שהביאו את הנאשמת לבצע את העבירה; שירות המבחן ציין כי הרקע לביצוע העבירות הוא מצוקה כלכלית קשה בה היתה שרויה הנאשמת עקב פיטוריה מעבודתה, והצורך לשאת בעול פרנסת ילדיה.",קביעת מתחם העונש ההולם 
102,SH-22-03-57084-4,"כן העריך שירות המבחן, כי ברקע לביצוע העבירה עומדים צורך במרד ושבירת החוקים כתוצאה מהתסכול שחוותה הנאשמת משירותי הרווחה.",קביעת מתחם העונש ההולם 
103,SH-22-03-57084-4,"בהתאם לתיקון 113 לחוק העונשין (סעיף 40 י""ג לחוק העונשין, התשל""ז-1977 (להלן: ""חוק העונשין""), ולאחר שקלול מכלול הנסיבות והשיקולים במקרה זה, אני סבורה שמתחם העונש ההולם את המעשים נע בין מאסר מותנה לצד ענישה מוחשית בדמות של""צ בגבולו התחתון של המתחם, לבין 10 חודשי מאסר בפועל בגבולו העליון, זאת לצד ענישה נלווית הכוללת צו מבחן, קנס, התחייבות, פסילת רישיון נהיגה על תנאי וחילוט.",קביעת מתחם העונש ההולם 
104,SH-22-03-57084-4,"בגזירת העונש המתאים לנאשמת, רשאי בית המשפט להתחשב בנסיבות שאינן קשורות בביצוע העבירה ולתת להן משקל, ובלבד שהעונש לא יחרוג  ממתחם העונש ההולם.",גזירת העונש המתאים לנאשמת
105,SH-22-03-57084-4,בהתאם לכך נתתי דעתי לנסיבות הבאות:,גזירת העונש המתאים לנאשמת
106,SH-22-03-57084-4,הפגיעה של העונש בנאשמת ובבני משפחתה; הנאשמת היא אם חד הורית המגדלת 3 ילדים ומפרנסת אותם.,גזירת העונש המתאים לנאשמת
107,SH-22-03-57084-4,"אין ספק שעונש של מאסר, ולו בעבודות שירות, יפגע בה ובילדיה באופן משמעותי ובפרנסת המשפחה.",גזירת העונש המתאים לנאשמת
108,SH-22-03-57084-4,"קיים חשש של ממש שעונש של מאסר מאחורי סורג ובריח יתייג את הנאשמת כעבריינית, יחשוף אותה לחברה שולית בבית הכלא.",גזירת העונש המתאים לנאשמת
109,SH-22-03-57084-4,הדברים אמורים בעיקר על רקע חוות דעתו של שירות המבחן שקבע שהנאשמת בעלת אורח חיים נורמטיבי ומדובר במעשה החריג לאורחות חייה.,גזירת העונש המתאים לנאשמת
110,SH-22-03-57084-4,נטילת האחריות של הנאשמת על מעשיה; הנאשמת הודתה במיוחס לה ונטלה אחריות מלאה על מעשיה.,גזירת העונש המתאים לנאשמת
111,SH-22-03-57084-4,הודאתה מנעה את הצורך בניהול המשפט על כל הכרוך בכך.,גזירת העונש המתאים לנאשמת
112,SH-22-03-57084-4,"שירות המבחן התרשם שהנאשמת הביעה חרטה מלאה על מעשיה, הבינה את טעותה והיא מבקשת לחזור ולקיים אורח חיים נורמטיבי.",גזירת העונש המתאים לנאשמת
113,SH-22-03-57084-4,גם בדבריה לפניי הביעה הנאשמת צער עמוק על המעשים ומסרה כי הדבר לא יחזור על עצמו.,גזירת העונש המתאים לנאשמת
114,SH-22-03-57084-4,"בנסיבות אלה, ניתן להניח לטובת הנאשמת הנחות מקלות השמורות למי שהודה באשמתו דהיינו, נטילת אחריות, חרטה, צער, הפנמה וקבלה לעתיד.",גזירת העונש המתאים לנאשמת
115,SH-22-03-57084-4,"הליך טיפולי; מתסקיר שירות המבחן עולה, כי הנאשמת והביעה רצון ומוטיבציה להשתלב בהליך טיפולי במסגרת הקהילה.",גזירת העונש המתאים לנאשמת
116,SH-22-03-57084-4,היעדר עבר פלילי; הנאשמת נעדרת הרשעות קודמות וזו לה הסתבכות יחידה בפלילים.,גזירת העונש המתאים לנאשמת
117,SH-22-03-57084-4,"לאחר שנתתי דעתי לכלל הנסיבות שאינן קשורות בביצוע העבירה הגעתי לכלל מסקנה שיש למקם את הנאשמת ברף התחתון של מתחם העונש ההולם, קרי, לגזור עליה עונש של מאסר על תנאי לצד צו מבחן, קנס, התחייבות, פסילת רשיון נהיגה על תנאי וכן של""צ אך בהיקף שעות גדול יותר מזה שהמליץ שירות המבחן.",גזירת העונש המתאים לנאשמת
118,SH-22-03-57084-4,"לאחר ששקלתי את רכיבי הענישה - סוגם , מידתם והשפעתם ההדדית, החלטתי לגזור על הנאשמת את העונשים הבאים:",סוף דבר
119,SH-22-03-57084-4,צו מבחן למשך 12 חודשים.,סוף דבר
120,SH-22-03-57084-4,"שירות לתועלת הציבור בן 300 שעות, בהתאם לתכנית שיגיש שירות המבחן, בתוך 45 יום.",סוף דבר
121,SH-22-03-57084-4,שירות המבחן יהא רשאי לשנות את מקום ההשמה ללא צורך בפנייה לבית המשפט.,סוף דבר
122,SH-22-03-57084-4,"בהתאם לאמור בסעיף 71א(ה) לחוק העונשין, הנאשמת מוזהרת בזאת שעליה למלא אחר הוראות צו השל""צ שאם לא כן,  תהיה צפויה לתוצאות האמורות בסעיף 71ד לחוק העונשין, קרי, בית המשפט יהיה רשאי לבטל הצו ולהטיל עליו עונש אחר במקומו.",סוף דבר
123,SH-22-03-57084-4,"מאסר בן 6 חודשים שאותו לא תישא הנאשמת אלא אם תעבור בתוך 3 שנים מהיום עבירה מסוג פשע על פקודת הסמים המסוכנים, ותורשע בה בתוך התקופה או לאחריה.",סוף דבר
124,SH-22-03-57084-4,"מאסר בן שלושה חודשים שאותו לא תישא הנאשמת אלא אם תעבור בתוך 3 שנים מהיום עבירה מסוג עוון על פקודת הסמים המסוכנים, ותורשע בה בתוך התקופה או לאחריה.",סוף דבר
125,SH-22-03-57084-4,"קנס בסך 2,500 ₪ או 10 ימי מאסר תמורתו.",סוף דבר
126,SH-22-03-57084-4,"הסכום בסך 2,000 ₪ שהופקד בתיק מ""י 34126-03-22 יקוזז מסכום הקנס והיתרה בסך 500  ₪ תשולם עד  ליום 10.06.2023.",סוף דבר
127,SH-22-03-57084-4,את הקנס ניתן לשלם כעבור 3 ימים מיום מתן גזר הדין לחשבון המרכז לגביית קנסות באחת מן דרכים הבאות:,סוף דבר
128,SH-22-03-57084-4,בכרטיס אשראי באתר המקוון של רשות האכיפה והגבייה www.eca.gov.il,סוף דבר
129,SH-22-03-57084-4,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,סוף דבר
130,SH-22-03-57084-4,במזומן בכל סניף של בנק הדואר בהצגת תעודת זהות בלבד (אין צורך בשוברי תשלום).,סוף דבר
131,SH-22-03-57084-4,"הנאשמת תתחייב  בסכום של  5,000 ₪ למשך שנתיים שלא תעבור עבירה מסוג עוון או פשע על פקודת הסמים המסוכנים.",סוף דבר
132,SH-22-03-57084-4,פסילת רישיון נהיגה על תנאי של 3 חודשים למשך שנתיים מהיום שלא תעבור עבירה על פקודת הסמים המסוכנים.,סוף דבר
133,SH-22-03-57084-4,מורה על חילוט הכספים והטלפון שנתפסו לטובת אוצר המדינה.,סוף דבר
134,SH-22-03-57084-4,"סמים שנתפסו בחקירה , יושמדו.",סוף דבר
135,SH-22-03-57084-4,מזכירות בית המשפט תמציא את העתק גזר דין לשירות המבחן למבוגרים .,סוף דבר
136,SH-22-03-57084-4,"ניתן היום,  ו' ניסן תשפ""ג, 28 מרץ 2023, במעמד הנוכחים.",סוף דבר
