,verdict,text,part
0,SH-19-11-9763-447,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19.א, 36א","באמצעות ב""כ עו""ד שחר מנדלמן"
1,SH-19-11-9763-447,"חוק העונשין, תשל""ז-1977: סע'  40ד","באמצעות ב""כ עו""ד שחר מנדלמן"
2,SH-19-11-9763-447,"הנאשם הורשע על פי הודאתו, במסגרת הסדר טיעון דיוני, בעובדות כתב האישום המתוקן, ב-19 עבירות של סחר בסמים, לפי סעיף 13 + 19א לפקודת הסמים המסוכנים [נוסח חדש], תשל""ג- 1973 ובעבירה של החזקת סם שלא לצריכה עצמית, לפי סעיף 7(א) + ס' 7(ג) רישא לפקודת הסמים.",גזר דין
3,SH-19-11-9763-447,למקרא עובדות כתב האישום המתוקן עולה כי הנאשם נרשם ליישומון הטלגרם לצורך הפצת סמים מסוכנים מסוג קנבוס וזאת בתמורה לתשלום.,גזר דין
4,SH-19-11-9763-447,"במועדים הרלוונטיים לאישומים נשלחו לנאשם הודעות טקסט באמצעות היישומון ובהן פרטי ההתקשרות עם הלקוחות השונים, לרבות כתובת, כמות הסם המבוקשת, התמורה ומספר הטלפון והנאשם יצר קשר עם אותם לקוחות ותיאם עימם את מקום המפגש.",גזר דין
5,SH-19-11-9763-447,"בהמשך הגיע למקום המפגש, מסר את הסמים וקיבל תמורתם כסף מזומן.",גזר דין
6,SH-19-11-9763-447,"המדובר ב- 19 עסקאות סמים שבוצעו על פני כיומיים 23.10.19 – 24.10.19 אל מול לקוחות שונים בערים: הרצליה, רמת השרון, פתח תקווה, רמת גן ותל אביב.",גזר דין
7,SH-19-11-9763-447,"ביום 23.10.19, בשעת ערב סחר הנאשם אל מול אחר בתל אביב, בסם מסוכן מסוג קנבוס במשקל של כ-5 גרם וזאת בתמורה ל-350 ₪.",גזר דין
8,SH-19-11-9763-447,"ביום 23.10.19, בשעת ערב סחר הנאשם אל מול אחר בתל אביב, בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
9,SH-19-11-9763-447,"ביום 23.10.19, בשעת ליל סחר הנאשם אל מול אחר בתל אביב, בסם מסוכן מסוג קנבוס במשקל של כ-5 גרם וזאת בתמורה ל-350 ₪.",גזר דין
10,SH-19-11-9763-447,"ביום 23.10.19, בשעת ליל סחר הנאשם אל מול אחר בתל אביב, בסם מסוכן מסוג קנבוס במשקל של כ-10 גרם וזאת בתמורה ל-850 ₪.",גזר דין
11,SH-19-11-9763-447,"ביום 23.10.19, בשעת ליל סחר הנאשם אל מול אחר בתל אביב, בסם מסוכן מסוג קנבוס במשקל של כ- 5 גרם וזאת בתמורה ל-425 ₪.",גזר דין
12,SH-19-11-9763-447,"ביום 24.10.19, לאחר חצות הליל, ברחוב הבנים ברמת גן, סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
13,SH-19-11-9763-447,"ביום 24.10.19, בשעת אחה""צ ברחוב מחנה יוסף בתל-אביב, סחר הנאשם אל מול אחר בסם מסוכן מסוג קנבוס במשקל של כ-10 גרם וזאת בתמורה ל-600 ₪.",גזר דין
14,SH-19-11-9763-447,"ביום 24.10.19, בשעת ערב ברחוב דיזנגוף בתל-אביב, סחר הנאשם אל מול אחרת בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
15,SH-19-11-9763-447,"ביום 24.10.19, בשעת ערב ברחוב בלפור בתל-אביב, סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
16,SH-19-11-9763-447,"ביום 24.10.19, בשעת ברחוב יהודה הנשיא  בתל-אביב, סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
17,SH-19-11-9763-447,"ביום 24.10.19, בשעת ערב ברחוב הירקון בתל-אביב, סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-300 ₪.",גזר דין
18,SH-19-11-9763-447,"ביום 24.10.19, בשעת ערב ברחוב דפנה בתל-אביב, סחר הנאשם אל מול אחר בסם מסוכן מסוג קנבוס במשקל של כ-10 גרם וזאת בתמורה ל-800 ₪.",גזר דין
19,SH-19-11-9763-447,"ביום 24.10.19, בשעת ערב ברחוב יבנה ברמת השרון, סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-350 ₪.",גזר דין
20,SH-19-11-9763-447,"ביום 24.10.19, בשעת ערב ברחוב דולב בהרצליה סחר הנאשם אל מול אחר בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
21,SH-19-11-9763-447,"ביום 24.10.19, בשעת לילה סחר הנאשם ברחוב ריינס בהרצליה, אל מול אחר בסם מסוכן מסוג קנבוס במשקל של כ-10 גרם וזאת בתמורה ל-600 ₪.",גזר דין
22,SH-19-11-9763-447,"ביום 24.10.19, בשעת לילה ברחוב שמואל הנגיד בהרצליה, סחר הנאשם אל מול אחר בסם מסוכן מסוג קנבוס במשקל של כ-10 גרם וזאת בתמורה ל-850 ₪.",גזר דין
23,SH-19-11-9763-447,"ביום 24.10.19, בשעה 22:21 לערך, ברחוב השחם 28 בפתח תקווה, סחר הנאשם אל מול אחר בקנבוס במשקל של כ-15 גרם וזאת בתמורה ל-800 ₪.",גזר דין
24,SH-19-11-9763-447,"ביום 24.10.19, בשעת ליל ברחוב קוגלמן תרזה בפתח תקווה, סחר הנאשם אל מול אחרת בסם מסוכן מסוג קנבוס במשקל של כ-5 גרם וזאת בתמורה ל-500 ₪.",גזר דין
25,SH-19-11-9763-447,"ביום 24.10.19, בשעה 23:20 הגיע הנאשם, כשהוא רכוב על קטנוע לרחוב יהודה הנשיא בתל אביב וסחר אל מול אחר בסם מסוכן מסוג קנבוס במשקל של 4.52 גרם וזאת בתמורה ל-500 ₪.",גזר דין
26,SH-19-11-9763-447,שוטר הבחין בעסקת הסמים והנאשם והלקוח נעצרו במקום.,גזר דין
27,SH-19-11-9763-447,"בנסיבות אלו, החזיק הנאשם בתא המטען ובמכסה הדלק של הקטנוע בסמים מסוכנים שלא לצריכה עצמית: 10 אריזות של סם מסוג קנבוס במשקל 46.8 גרם, 10 אריזות של סם מסוג קנבוס במשקל 46.3 גרם ו- 4 אריזות של סם מסוג חשיש במשקל  של 18.45 גרם.",גזר דין
28,SH-19-11-9763-447,"בנוסף החזיק הנאשם על גופו ובקטנוע כסף מזומן בסכום כולל של 5,870 ₪.",גזר דין
29,SH-19-11-9763-447,לא נקשר הסדר עונשי בין הצדדים וכל צד טען כראות עיניו.,גזר דין
30,SH-19-11-9763-447,"הנאשם נשלח לקבלת תסקיר מאת שירות המבחן וחוות דעת מטעם הממונה על עבודות השירות, לבקשת ההגנה, זאת לאחר שבית המשפט הדגיש כי אינו קובע מסמרות בדבר, מבלי שהביע כל עמדה באשר לענישה הצפויה בסופו של ההליך ומבלי לטעת כל ציפייה או הסתמכות בליבו של הנאשם – ראו פרוטוקול מיום 9.8.20.",גזר דין
31,SH-19-11-9763-447,"התובע המלומד, ביקש להכריז על הנאשם כסוחר סמים ולחלט את הכסף המזומן בסך 5,870 ₪.",גזר דין
32,SH-19-11-9763-447,"התובע הפנה לנסיבות ביצוע העבירות, כמות הסמים והעסקאות, השוני בין הלקוחות, המיקומים הגאוגרפיים השונים בהם נערכו העסקאות, השימוש בקטנוע, התכנון שכלל שימוש ביישומון הטלגרם לצד התמורה הכספית שהתקבלה.",גזר דין
33,SH-19-11-9763-447,הפנה לערכים המוגנים והפגיעה בהם.,גזר דין
34,SH-19-11-9763-447,הפנה לכמות הסמים שנתפסה בקטנוע ובתוך כך עתר לקביעת מתחם עונשי כולל הנע בין 18-30 חודשי מאסר בפועל לצד ענישה נלווית והפנה לפסיקה.,גזר דין
35,SH-19-11-9763-447,"הפנה לתסקירי שירות המבחן, לעובדה כי הנאשם נעדר כל עבר פלילי.",גזר דין
36,SH-19-11-9763-447,הנאשם נטל אחריות כבר בתחילת הדרך והביע חרטה.,גזר דין
37,SH-19-11-9763-447,ציין כי בסופו של דבר הנאשם שולב בטיפול אך בחודש ינואר האחרון כשהנאשם נוטל חלק פעיל בטיפול באופן שיש בו כדי להפחית את הסיכון להישנות ביצוע עבירות בעתיד.,גזר דין
38,SH-19-11-9763-447,"התביעה עתרה למקם את הנאשם בתחתית מתחם העונש ההולם לצד הטלת רכיבים נלווים בדמות מאסר על תנאי, קנס, חילוט הכסף המזומן ופסילת רישיון הנהיגה.",גזר דין
39,SH-19-11-9763-447,"הנאשם בדבר האחרון, הביע צער וחרטה על מעשיו וציין כי מבין את חומרת העבירות.",גזר דין
40,SH-19-11-9763-447,ציין כי אביו נפטר לפני מספר חודשים ומעוניין לחסוך מאמו מהלומה נוספת.,גזר דין
41,SH-19-11-9763-447,הבטיח כי לא ישוב על מעשיו.,גזר דין
42,SH-19-11-9763-447,"על פי תיקון 113 לחוק העונשין, העיקרון המנחה בענישה הוא עיקרון ההלימה, אשר מכוון ליצירת יחס הולם בין חומרת מעשי העבירה בנסיבותיה ומידת אשמו של הנאשם, ובין סוג ומידת העונש שיוטל עליו.",דיון והכרעה
43,SH-19-11-9763-447,"על בית המשפט, בקביעת מתחם העונש ההולם, להתייחס לנסיבות ביצוע העבירה, הערך המוגן שבבסיס העבירה ומידת הפגיעה בו, ובמדיניות הענישה הנוהגת.",דיון והכרעה
44,SH-19-11-9763-447,"נסיבות ביצוע העבירות מושא תיקנו מלמדות על חומרה רבה, גם אם אניח לטובת ההגנה כי המדובר בשליח להפצת סמים מסוכנים.",דיון והכרעה
45,SH-19-11-9763-447,"המדובר על הפצת סמים, ללקוחות שונים, על פני 5 ערים במרכז ארצנו, שקדם לכך תכנון מצד הנאשם עת נרשם ליישומון הטלגרם, התכתב עם לקוחותיו וסיכם עימם על מקום ביצוע העסקה.",דיון והכרעה
46,SH-19-11-9763-447,"הגיע למקום ביצוע העסקאות, כשהוא רכוב על קטנועו ובפרק זמן קצר של כיומיים (23.10.19 – 24.10.19) סחר בקנביס בכמויות שנעו בין 5 – 15 גרם בכל הזדמנות בתמורה למאות של שקלים בכל עסקה.",דיון והכרעה
47,SH-19-11-9763-447,"אלמלא שוטר שהבחין בביצוע העסקה האחרונה בתל אביב, הדעת נותנת שהנאשם היה ממשיך במעשיו, כך שפוטנציאל הנזק הוא עצום.",דיון והכרעה
48,SH-19-11-9763-447,"ביום 24.10.19 בשעת ליל, הנאשם רכב על קטנועו והחזיק  בתא המטען ובמכסה הדלק של הקטנוע 111 גרם קנביס וחשיש, שחולק ל- 24 אריזות והכל שלא לצריכה עצמית, לצד כסף מזומן בהיקף ניכר – 5870 ₪.",דיון והכרעה
49,SH-19-11-9763-447,"אמרתי וחזרתי ואמרתי, כי נהיגה ברכב או רכיבה על אופנוע תוך החזקת סמים מלמדת על מסוכנות וסיכון אשר לנהג עצמו ומשתמשי הדרך האחרים, גם אם אין אינדיקציה לשימוש בסם או נהיגה תחת השפעת סם.",דיון והכרעה
50,SH-19-11-9763-447,"הסיבה לכך, נעוצה בעובדה כי השליח להפצת סמים לחוץ ודרוך במהלך נהיגתו, שכן מחזיק הוא חומר אסור של סם מסוכן ובכל עת יכולה עסקת הסמים להשתבש או בעטיה של התערבות משטרתית כזו או אחרת, כפי שאכן אירע במקרה שלפנינו.",דיון והכרעה
51,SH-19-11-9763-447,"הרקע לביצוע העבירות נעוץ במצבו הכלכלי של הנאשם לאור חובות כספיים אליהם נקלע, בין היתר לגורמים שוליים.",דיון והכרעה
52,SH-19-11-9763-447,"לעניין הערכים המוגנים, כידוע נזקי הסמים ופגיעתם בחברה, משתרעים על מרחבים ניכרים.",דיון והכרעה
53,SH-19-11-9763-447,נראה כי עבירות הסמים מכלות כל חלקה טובה בחברתנו.,דיון והכרעה
54,SH-19-11-9763-447,"פגיעתם של הסמים בחברה רחב היקף, הן באשר למשתמש הבודד, משפחתו והמעגל קרוב והן באשר לחברה כולה לאור הפעילות הפלילית של הצרכן המבקש לספק את הדחף לסם ומבצע, לעיתים, על הדרך עבירות נוספות, בעיקר מתחם הרכוש.",דיון והכרעה
55,SH-19-11-9763-447,"בנוסף מעגלי הייצור והשיווק של הסם, מייצרים כשלעצמם פעילות עבריינית נרחבת.",דיון והכרעה
56,SH-19-11-9763-447,"הגם שמדובר בסחר בסם ""קל"", בעגה העממית, מושג שלא בא זכרו בפקודת הסמים, סם הוא סם (!) , אין להקל ראש בדברים.",דיון והכרעה
57,SH-19-11-9763-447,המדובר בפגיעה של ממש בערך החברתי ובפעילות אסורה ומזיקה ויש ליתן משקל להיקפה ולנזק הפוטנציאלי והקונקרטי.,דיון והכרעה
58,SH-19-11-9763-447,"עם זאת, הפסיקה הרווחת הבחינה בין סחר והחזקת סם מסוג קנבוס וחשיש לבין סחר והחזקת סמים אחרים, ובתוך כך סמים קשים כגון: קוקאין והרואין, וכן באשר לכמות הסמים ואופן החזקתם.",דיון והכרעה
59,SH-19-11-9763-447,"כידוע, על פי תיקון 113 מתחמי הענישה נקבעים על פי אירועים ולא על פי אישומים.",דיון והכרעה
60,SH-19-11-9763-447,"לאחר ששמעתי ברוב קשב טיעוני הצדדים, עמדתי על נסיבות ביצוע העבירות, הערכים המוגנים והפגיעה בהם, בשים לב למדיניות הפסיקה הנוהגת, מצאתי לקבוע מתחם עונשי כולל הנע בין 12 חודשי מאסר לריצוי בפועל ועד ל-24 חודשי מאסר לריצוי בפועל לצד ענישה נלווית.",דיון והכרעה
61,SH-19-11-9763-447,"הנאשם בן 38, עברו נקי ללא רבב,  גרוש ואב לשתי קטינות, תומך במשפחתו, הודה בפתח משפטו, נטל אחריות מלאה, הביע חרטה וחסך בזמן שיפוטי ניכר, בזמנה של התביעה הכללית ובזמנם של עדי התביעה.",מיקומו של הנאשם בתוך המתחם
62,SH-19-11-9763-447,"הנאשם שהה במעצר ממש תקופה של 22 ימים, ולאחר שחרורו מהמעצר שהה בתנאים מגבילים תקופה לא מבוטלת, מבלי שנרשמו לחובתו הפרות כלשהן ומבלי שנפתחו כנגדו תיקי מב""ד חדשים.",מיקומו של הנאשם בתוך המתחם
63,SH-19-11-9763-447,לתיק הוגשו ארבעה תסקירים מאת שירות המבחן הסוקרים את נסיבות חייו של הנאשם.,מיקומו של הנאשם בתוך המתחם
64,SH-19-11-9763-447,הנאשם שני בסדר הלידה מבין ארבעה אחים במשפחת מוצאו.,מיקומו של הנאשם בתוך המתחם
65,SH-19-11-9763-447,שירת שירות צבאי כלוחם ביחידה קרבית ולקראת סוף שירותו הצבאי כחובש פלוגתי (ס/1).,מיקומו של הנאשם בתוך המתחם
66,SH-19-11-9763-447,"לאחר שחרורו, סיים קורס בתחום של גמולוגיה וקורס של יבוא, ייצוא וסחר בינלאומי.",מיקומו של הנאשם בתוך המתחם
67,SH-19-11-9763-447,"בהמשך היה בעלים של עסק להחלפת כספים, בשל קשיים כלכליים, סגר את בית העסק וחזר לעבוד בו מחדש.",מיקומו של הנאשם בתוך המתחם
68,SH-19-11-9763-447,"שירות המבחן מפרט אודות עבודתו של הנאשם בעסקים נוספים לרבות פתיחת  עסק לממכר מזון בצרפת, מצבו הכלכלי של הנאשם לצד צבירת חובות לרבות לשוק האפור.",מיקומו של הנאשם בתוך המתחם
69,SH-19-11-9763-447,הנאשם הופנה לשירות המבחן בהליך מעצרו.,מיקומו של הנאשם בתוך המתחם
70,SH-19-11-9763-447,שירות המבחן התרשם כי מצבו הכלכלי והחובות אליהם נקלע הובילו אותו לחשיפה לחברה שולית ולעשיית רווח כספי מהיר לצורך מילוי צרכיו המיידים.,מיקומו של הנאשם בתוך המתחם
71,SH-19-11-9763-447,"שירות המבחן התרשם כי הנאשם הביע צער וחרטה על מעשיו, הבין את הפסול שבמעשיו וחומרתם וגילה נכונות להעמיק בבחירותיו הבעייתיות העומדות ברקע להתנהלותו השולית.",מיקומו של הנאשם בתוך המתחם
72,SH-19-11-9763-447,"הנאשם שולב בטיפול, שיתף פעולה באופן מלא עם שירות המבחן והשירות מעריך כי רמת הסיכון להישנות התנהגות עוברת חוק, לרבות בתחום הסמים, פחתה וכי ברשותו כלים להימנע ממצבי סיכון.",מיקומו של הנאשם בתוך המתחם
73,SH-19-11-9763-447,שירות המבחן התרשם מנאשם שגדל והתפתח במשפחה בעלת עמדות נורמטיביות ושומרות חוק.,מיקומו של הנאשם בתוך המתחם
74,SH-19-11-9763-447,"כמו כן, התרשם מנאשם שמאופיין ביכולות תפקוד תעסוקתיות ובעל מוטיבציה להתקדם ולהתפתח בחייו.",מיקומו של הנאשם בתוך המתחם
75,SH-19-11-9763-447,"בנוסף, התרשם מקושי מצד הנאשם במציאת דרכים אדפטיביות להתמודדות במצבי משבר וקושי וסיכון להישנות ביצוע עבירות במצבים אלו.",מיקומו של הנאשם בתוך המתחם
76,SH-19-11-9763-447,עוד התרשם כי הנאשם לא מאופיין בדפוסי חשיבה והתנהגות שוליים מושרשים באישיותו וכי ההליך המשפטי והליך המעצר היווה גורם הרתעתי ומטלטל עבורו.,מיקומו של הנאשם בתוך המתחם
77,SH-19-11-9763-447,"במהלך תקופת הדחייה, נפטר אביו של הנאשם.",מיקומו של הנאשם בתוך המתחם
78,SH-19-11-9763-447,הנאשם המשיך לעבוד באופן רציף וקבוע והמשיך להסדיר את חובותיו.,מיקומו של הנאשם בתוך המתחם
79,SH-19-11-9763-447,הנאשם מסר בדיקות שתן שנמצאו נקיות משרידי סם.,מיקומו של הנאשם בתוך המתחם
80,SH-19-11-9763-447,"במהלך תקופת הדחייה הנוספת, הנאשם שיתף את שירות המבחן כי נטל חלק בקורס ללימודי אנגלית עסקית ועורך מאמצים להתמקצע בתחום הגמולוגיה.",מיקומו של הנאשם בתוך המתחם
81,SH-19-11-9763-447,"כמו כן, המשיך הנאשם בקידום מצבו הכלכלי והמשפחתי.",מיקומו של הנאשם בתוך המתחם
82,SH-19-11-9763-447,הנאשם ביטא מוטיבציה ונכונות לטיפול ושירות המבחן ערך ניסיון  להפנותו לקבוצה טיפולית המתואמת לצרכיו.,מיקומו של הנאשם בתוך המתחם
83,SH-19-11-9763-447,"במהלך תקופת הדחיה האחרונה, השתלב הנאשם בטיפול בשירות המבחן בחודש ינואר 2022, התמיד בהגעתו למפגשים ושיתף פעולה עם שירות המבחן באופן מלא.",מיקומו של הנאשם בתוך המתחם
84,SH-19-11-9763-447,"כמו כן, הביע הנאשם מוטיבציה ומחויבות להמשיך במסגרת ההליך הטיפולי הנוכחי.",מיקומו של הנאשם בתוך המתחם
85,SH-19-11-9763-447,הנאשם מסר דגימות שתן הנקיות משרידי סם.,מיקומו של הנאשם בתוך המתחם
86,SH-19-11-9763-447,שירות המבחן התרשם כי הנאשם לוקח אחריות על מעשיו.,מיקומו של הנאשם בתוך המתחם
87,SH-19-11-9763-447,"בנוסף, המשיך הנאשם בקידום מצבו הכלכלי והמשפחתי.",מיקומו של הנאשם בתוך המתחם
88,SH-19-11-9763-447,"במכלול השיקולים סבור השירות כי יש לבכר את הפן השיקומי בתיק זה ולהשית על הנאשם צו מבחן לצד צו של""צ בהיקף של 350 שעות, שכן לדעת השירות  עונש מאסר, ולו בעבודות שירות עלול להוביל לרגרסיה במצבו של הנאשם.",מיקומו של הנאשם בתוך המתחם
89,SH-19-11-9763-447,"בהינתן כך, ולאחר ששמעתי טיעוני הצדדים, לא מצאתי כי תיק זה מצדיק סטייה ממתחם העונש ההולם אליבא דסעיף 40ד לחוק העונשין.",מיקומו של הנאשם בתוך המתחם
90,SH-19-11-9763-447,"המדובר בעבירות רבות מתחום הפצת הסמים, שנגדעו אך בשל העובדה כי הנאשם נתפס בכף ע""י שוטר שהבחין בביצועה של עסקת הסמים האחרונה – בעבירות מסוג דא בהתאם להלכתו הפסוקה של בית המשפט העליון יש ליתן בכורה לאינטרס הציבורי בדמות ענישה הולמת על פני נסיבות אישיות, כל שכן שהנאשם החל בטיפול משמעותי אך בחודש ינואר השנה.",מיקומו של הנאשם בתוך המתחם
91,SH-19-11-9763-447,"עם זאת מכלל הנימוקים שמניתי לעיל ובתוך כך נסיבות שאינן קשורות בביצוע העבירות, לרבות עברו הנקי של הנאשם, נטילת אחריות וחסכון בזמן שיפוטי ניכר, לצד הטיפול שעבר ועובר הנאשם, נקיונו מסמים, נסיבותיו האישיות והמשפחתיות, הודייתו כבר בחקירה המשטרתית  (ראו מסמכים כלכליים והודעת הנאשם – ס/1), יציבותו התעסוקתית של הנאשם לאורך תקופה, חלוף הזמן והעדר פתיחת תיקים חדשים ותמיכתו של הנאשם בבנותיו הקטינות ואמו - מצאתי למקם את הנאשם בתחתית מתחם העונש ההולם שקבעתי בתיק זה.",מיקומו של הנאשם בתוך המתחם
92,SH-19-11-9763-447,אשר על כן אני גוזר על הנאשם את העונשים הבאים:,מיקומו של הנאשם בתוך המתחם
93,SH-19-11-9763-447,"מאסר לתקופה של 12 חודשים, בניכוי ימי המעצר 24.10.19 – 11.11.19.",מיקומו של הנאשם בתוך המתחם
94,SH-19-11-9763-447,מאסר על תנאי בן 6 חודשים למשך 3 שנים והתנאי שהנאשם לא יעבור בתקופה זו כל עבירה על פקודת הסמים מסוג פשע.,מיקומו של הנאשם בתוך המתחם
95,SH-19-11-9763-447,קנס בסך של 5000 ₪ או 100 ימי מאסר תמורתו.,מיקומו של הנאשם בתוך המתחם
96,SH-19-11-9763-447,הקנס ישולם עד ולא יאוחר מיום 1.6.22.,מיקומו של הנאשם בתוך המתחם
97,SH-19-11-9763-447,"אני פוסל את הנאשם מלקבל או מלהחזיק רישיון נהיגה לתקופה של 6 חודשים למשך 3 שנים, והתנאי שלא יעבור בתקופה זו כל עבירה על פקודת הסמים או נהיגת רכב תחת השפעת משקה משכר או סם.",מיקומו של הנאשם בתוך המתחם
98,SH-19-11-9763-447,אני מחלט בהסכמת הצדדים ובהתאם  לסמכותי עלי סעיף 36א לפקודת הסמים סך של 5870 ₪ לטובת קרן החילוט שלפי פקודת הסמים.,מיקומו של הנאשם בתוך המתחם
99,SH-19-11-9763-447,"על הנאשם להתייצב לתחילת ריצוי  המאסר בבימ""ר ניצן ביום 1.6.22 עד השעה 10:30, כשהוא מצויד בתעודת זהות.",מיקומו של הנאשם בתוך המתחם
100,SH-19-11-9763-447,הערבויות הקיימות בתיק ימשיכו לעמוד על כנן לצורך הבטחת ההתייצבות למאסר.,מיקומו של הנאשם בתוך המתחם
101,SH-19-11-9763-447,"מוצא בזאת צו עיכוב יציאה מהארץ כנגד הנאשם, אשר יבוטל ע""י המזכירות עם קבלת אישור התייצבות הנאשם למאסרו, ללא צורך בהחלטה שיפוטית נוספת.",מיקומו של הנאשם בתוך המתחם
102,SH-19-11-9763-447,ככל שיש לנאשם  דרכון – יופקד במזכירות בית המשפט בתוך 24 שעות מהיום.,מיקומו של הנאשם בתוך המתחם
103,SH-19-11-9763-447,"הנאשם רשאי לפנות לענף אבחון ומיון בשב""ס לצורך מיון מוקדם; המדובר בהליך וולונטרי ובאחריות הנאשם.",מיקומו של הנאשם בתוך המתחם
104,SH-19-11-9763-447,"טלפונים: 074-7831077, 074-7831078; פקס: 08-9193314 ; דואר אלקטרוני: MaasarN@ips.gov.il",מיקומו של הנאשם בתוך המתחם
105,SH-19-11-9763-447,צו כללי למוצגים – סמים יושמדו.,מיקומו של הנאשם בתוך המתחם
106,SH-19-11-9763-447,"המוצגים הנוספים, ככל שישנם בתיק זה, יטופלו בהתאם להחלטת קצין משטרה מוסמך.",מיקומו של הנאשם בתוך המתחם
107,SH-19-11-9763-447,"ככל שקיימת הפקדה בתיק זה או בתיקים קשורים – מ""י/מ""ת, הקנס יקוזז מההפקדה בהסכמת ההגנה באולם, לאחר התייצבות למאסר, וככל שתיוותר יתרה תושב לנאשם או למי מטעמו, בכפוף לכל דין או החלטה אחרת.",מיקומו של הנאשם בתוך המתחם
108,SH-19-11-9763-447,זכות ערעור לבית המשפט המחוזי בתל אביב בתוך 45 ימים מהיום.,מיקומו של הנאשם בתוך המתחם
109,SH-19-11-9763-447,"המזכירות תעביר העתק מגזר הדין לשירות המבחן ולשב""ס.",מיקומו של הנאשם בתוך המתחם
110,SH-19-11-9763-447,"54678313ניתן היום, ה' ניסן תשפ""ב, 6 באפריל 2022, במעמד הצדדים והנאשם.",מיקומו של הנאשם בתוך המתחם
