,verdict,text,part
0,SH-21-04-64269-161,"מדינת ישראל
באמצעות שלוחת תביעות ראשל""צ","כבוד השופטת הבכירה, טל אוסטפלד נאוי"
1,SH-21-04-64269-161,"מעין היבה
ע""י ב""כ עו""ד אלי מסטרמן",נגד
2,SH-21-04-64269-161,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",נגד
3,SH-21-04-64269-161,"חוק העונשין, תשל""ז-1977: סע'  40 ד'",נגד
4,SH-21-04-64269-161,"הנאשמת הורשעה על פי הודאתה, בעובדות כתב אישום מתוקן, האוחז בשלושה אישומים, בעבירות כדלקמן:",עובדות כתב האישום 
5,SH-21-04-64269-161,"החזקה, שימוש בסמים שלא לצריכה עצמית - עבירה לפי סעיף 7(א) + 7(ג) רישא לפקודת הסמים המסוכנים, התשל""ג – 1973 (להלן: ""פקודת הסמים המסוכנים"");",עובדות כתב האישום 
6,SH-21-04-64269-161,"שתי עבירות של יצוא, יבוא, מסחר, הספקה סמים מסוכנים - עבירות לפי סעיף 19+13א פקודת הסמים המסוכנים;",עובדות כתב האישום 
7,SH-21-04-64269-161,"על פי החלק הכללי לכתב האישום המתוקן, במועדים הרלוונטיים, התגוררה הנאשמת בעיר בת ים (להלן: ""הבית"") ועשתה שימוש ברכב שכור מסוג ניסאן (להלן: ""הרכב"").",עובדות כתב האישום 
8,SH-21-04-64269-161,"עוד בהתאם לכתב האישום, באותם המועדים, עסק אחר שזהותו ידועה למאשימה, בסחר בסם והעסיק את הנאשמת כשלוחה מטעמו.",עובדות כתב האישום 
9,SH-21-04-64269-161,"כמתואר באישום הראשון, ביום 11.4.21 בשעה 10:00 או בסמוך לכך, החזיקה הנאשמת בביתה וברכב, סמים מסוכנים שלא לצריכה עצמית, כאשר הם מחולקים למנות וזאת שלא כדין וללא היתר מאת המנהל, כדלקמן:",עובדות כתב האישום 
10,SH-21-04-64269-161,"בשידה שבחדרה החזיקה הנאשמת סם מסוכן מסוג קנאביס במשקל של 7.27 גרם נטו, אשר היה מחולק לשתי מנות.",עובדות כתב האישום 
11,SH-21-04-64269-161,בתיק שחור בחדרה החזיקה הנאשמת סם מסוכן מסוג קנאביס במשקל של 2.58 גרם אשר היה מחולק לשתי מנות.,עובדות כתב האישום 
12,SH-21-04-64269-161,"ברכב, החזיקה הנאשמת סם מסוכן מסוג חשיש במשקל 14.43 גרם נטו אשר היה מחולק לשתי מנות, ובנוסף סם מסוכן מסוג קנאביס במשקל 392.36 גרם נטו אשר היה מחולק ל-36 מנות.",עובדות כתב האישום 
13,SH-21-04-64269-161,"עוד, החזיקה הנאשמת ברכב קופסאות לאחסון סמים.",עובדות כתב האישום 
14,SH-21-04-64269-161,סך כל הסמים שהחזיקה הנאשמת בביתה וברכב הסתכם בכמות של 402.21 גרם קנאביס ו- 14.43 גרם חשיש.,עובדות כתב האישום 
15,SH-21-04-64269-161,"בסמוך לשעה 16.02 נפגשה הנאשמת עם הגר פילרסדורף שפרטיה נכתבו בהודעה, בעיר כפר סבא, ומכרה לה סם מסוג קנאביס בתמורה ל-600 ₪.",עובדות כתב האישום 
16,SH-21-04-64269-161,"בסמוך לשעה 17.59 נפגשה הנאשמת עם ניקול סהר, שפרטיה נכתבו בהודעה, בעיר מודיעין ומכרה לה סם מסוג קנאביס בתמורה ל-300 ₪.",עובדות כתב האישום 
17,SH-21-04-64269-161,אין לחובת הנאשמת הרשעות קודמות בפלילים.,רישום בפלילים
18,SH-21-04-64269-161,בעניינה של הנאשמת הוגשו 2 תסקירים:,תסקיר שירות המבחן 
19,SH-21-04-64269-161,"התסקיר מיום 17.7.22 התבסס על מידע שנאסף במסגרת הליך המעצר, לאחר שהנאשמת הגיעה למפגש באיחור ולא עלה בידי שירות המבחן לקבוע מועד נוסף חלופי.",תסקיר שירות המבחן 
20,SH-21-04-64269-161,"בתסקיר צוין כי הנאשמת כבת 25, רווקה, בת למשפחה המקיימת אורח חיים דתי כאשר בגיל 16 עזבה את מסגרת לימודיה נוכח ספק באשר לרצונה בניהול אורח חיים דתי אדוק, השתלבה במסגרות חינוך חילוניות והשלימה 12 שנות לימוד.",תסקיר שירות המבחן 
21,SH-21-04-64269-161,"עם סיום לימודיה גויסה לצה""ל, שובצה כפקידה, בהמשך תפקדה כמאבטחת מתקנים וסיימה שירותה כנדרש.",תסקיר שירות המבחן 
22,SH-21-04-64269-161,"עם שחרורה מהצבא, השתלבה בעבודה במסעדה, שם עבדה עד שנעצרה.",תסקיר שירות המבחן 
23,SH-21-04-64269-161,"במסגרת הפגישות עם שירות המבחן בהליך המעצר, מסרה הנאשמת כי נחשפה לשימוש בסמים בסביבת חבריה, מספר שנים קודם.",תסקיר שירות המבחן 
24,SH-21-04-64269-161,"את השימוש בקנאביס החלה בגיל 18 כאמצעי להרגעה וכן בנסיבות חברתיות, כשלא ראתה בכך בעייתיות או פגיעה בתפקודה, עד למעצרה.",תסקיר שירות המבחן 
25,SH-21-04-64269-161,"הנאשמת מסרה כי לא העמיקה אז במשמעות בחירותיה, ומדבריה עלה קושי לזיהוי סיכונים והשלכותיהם.",תסקיר שירות המבחן 
26,SH-21-04-64269-161,"לצד התנהלות על פי נורמות פורצות גבול, נקטה גם בעמדות מקלות כלפי שימוש בסם מסוג קנאביס.",תסקיר שירות המבחן 
27,SH-21-04-64269-161,"הנאשמת ביטאה תחושות בושה ואכזבה עצמית, הדגישה כי היא מכירה בהתנהלותה הבעייתית וביטאה את רצונה בניהול אורח חיים תקין ונעדר מעורבות עם החוק.",תסקיר שירות המבחן 
28,SH-21-04-64269-161,"שירות המבחן התרשם כי מדובר בצעירה שהתמודדה עם קשיים רגשיים שהגבירו את הסיכון במצבה, כשנראה כי בתקופה שקדמה למעצרה, הייתה מעורבת בקשרים בעייתיים והתנהלה באופן בעייתי תוך טשטוש משמעות החוק.",תסקיר שירות המבחן 
29,SH-21-04-64269-161,"שירות המבחן העריך כי חלה הפחתה בסיכון להישנות הבעייתיות כאשר במהלך תקופת פיקוח המעצר, הנאשמת שיתפה פעולה כנדרש ומסרה בדיקות שתן נקיות מסם.",תסקיר שירות המבחן 
30,SH-21-04-64269-161,שירות המבחן התרשם עוד כי הנאשמת אינה מאופיינת בקווים שוליים או בדפוסים עברייניים מתמשכים וכי להליכים שננקטו כנגדה - השפעה מרתיעה.,תסקיר שירות המבחן 
31,SH-21-04-64269-161,"בתסקיר השני, מיום 11.7.23, ציין שירות המבחן כי הנאשמת ממשיכה להתגורר בבית הוריה ועובדת במסעדה כאחראית ניהול הזמנות, חשבונות וסחורה.",תסקיר שירות המבחן 
32,SH-21-04-64269-161,הנאשמת הציגה אישור לשימוש בקנאביס רפואי ואישור עדכני כי היא מטופלת על ידי פסיכיאטרית בטיפול תרופתי ומלווה על ידי רופא משפחה.,תסקיר שירות המבחן 
33,SH-21-04-64269-161,עוד הציגה הנאשמת אישור הרשמה ותשלום ללימודים בתחום חשבות שכר.,תסקיר שירות המבחן 
34,SH-21-04-64269-161,"שירות המבחן התרשם כי הנאשמת נבונה אחראית ומצפונית בד""כ, שכשלה בבחירותיה בתקופה מסוימת ובהמשך גילתה נכונות לבחון את המורכבות הנפשית שעמדה בבסיס השימוש האינטנסיבי שלה בעבר בסמים.",תסקיר שירות המבחן 
35,SH-21-04-64269-161,"הנאשמת עובדת ביציבות, מתאמצת לנהל שגרת חיים תקינה ויצרנית ומחזיקה בשאיפות נורמטיביות לקידום עתידה המקצועי.",תסקיר שירות המבחן 
36,SH-21-04-64269-161,"עוד התרשם שירות המבחן מהחרטה העמוקה שביטאה הנאשמת, מהבנתה את חומרת מעשיה, מההרתעה הגבוהה שנלוותה להליך המשפטי, ומכך שאינה מתאפיינת בקווים אנטי סוציאליים.",תסקיר שירות המבחן 
37,SH-21-04-64269-161,"נוכח כלל הנתונים בעניינה, בפרט מצבה המאוזן כיום מבחינה נפשית, שירות המבחן העריך כי הסיכון להישנות ביצוע עבירות- נמוך מאוד.",תסקיר שירות המבחן 
38,SH-21-04-64269-161,"סופו של דבר שירות המבחן ביקש לשוב ולשקול את סוגיית הרשעתה של הנאשמת מתוך חשש כי שיש בכך כדי להוות אבן נגף משמעותית בהמשך דרכה, ומכל מקום המליץ על העמדת הנאשמת תחת צו מבחן למשך שנה, לצד צו של""צ בהיקף של 200 שעות כענישה קונקרטית וחינוכית.",תסקיר שירות המבחן 
39,SH-21-04-64269-161,בטיעוניה עמדה המאשימה על הערכים המוגנים שנפגעו וציינה את הפגיעה בהגנה על שלום הציבור ובריאותו וכן את הפגיעה בביטחון הציבור בגין ביצוע עבירות פליליות.,תמצית טיעוני התביעה
40,SH-21-04-64269-161,עוד ציינה המאשימה את הנזקים החברתיים- ישירים ועקיפים שנגרמים כתוצאה מעבירות סמים.,תמצית טיעוני התביעה
41,SH-21-04-64269-161,"בהתייחס לנסיבות ביצוע העבירה, ציינה המאשימה את כמויות הסמים שנתפסו, האופן בו נתפסו - מחולקים ומוכנים להפצה, כשלשיטתה אין לייחס משמעות מקילה לכך שמדובר בסם מסוכן מסוג קנאביס.",תמצית טיעוני התביעה
42,SH-21-04-64269-161,"המאשימה הדגישה כי הנאשמת החזיקה את הסמים ברכבה ובביתה, כשהיא נפגשת עם הקונים במקומות שונים ומספקת להם את הסמים ויש בכך כדי להעיד על תכנון וארגון מוקפדים.",תמצית טיעוני התביעה
43,SH-21-04-64269-161,"המאשימה הפנתה לפסיקה ועתרה להעמיד את מתחם הענישה ההולם הכולל בגין שלושת האישומים, בין 15 ל-30 חודשי מאסר, לצד ענישה נלווית.",תמצית טיעוני התביעה
44,SH-21-04-64269-161,"בהתייחס המאשימה לנסיבות הנאשמת עצמה, ציינה את תסקיר שירות המבחן, שם צוין כי הנאשמת משתפת פעולה תקופה ממושכת, מנהלת שגרת חיים תקינה, מביעה חרטה כך שבסופו של דבר הומלץ להשית על הנאשמת צו של""צ.",תמצית טיעוני התביעה
45,SH-21-04-64269-161,"המאשימה הדגישה כי אין המדובר בהליך המצדיק סטייה משיקולי שיקום והדגישה כי הנאשמת לא עומדת במבחני ""הלכת כתב"" משלא הצביעה על נזק קונקרטי ומדובר בעבירות חמורות.",תמצית טיעוני התביעה
46,SH-21-04-64269-161,"בשים לב למכלול השיקולים, ובכלל זה נטילת האחריות, עתרה המאשימה לגזור על הנאשמת מאסר של 15 חודשים בפועל, לצד מאסר על תנאי וקנס.",תמצית טיעוני התביעה
47,SH-21-04-64269-161,בטיעוניה הדגישה ההגנה את נסיבות ביצוע העבירה החריגות ואת העובדה כי הנאשמת הייתה נתונה בתנאים מגבילים לתקופה ממושכת בת כשנתיים ושלושה חודשים במהלכם לא נרשמה כל הפרה של התנאים המגבילים.,תמצית טיעוני ההגנה
48,SH-21-04-64269-161,"לדברי הסנגור, מדובר במי שהייתה שליחה לביצוע עבירת הסחר ולא הסוחרת עצמה, היא נטלה אחריות מלאה למעשיה, כתב האישום תוקן לקולה באופן משמעותי, המשקף את הנסיבות החריגות בעניינה.",תמצית טיעוני ההגנה
49,SH-21-04-64269-161,"ההגנה ציינה כי מאז שחרורה החלה הנאשמת בהליך שיקום מול שירות המבחן, כאשר עוד בראשיתו נדרשה להפסיק את צריכת הסמים, וכך פעלה.",תמצית טיעוני ההגנה
50,SH-21-04-64269-161,"בהמשך, הופנתה למרפאה לבריאות הנפש, שם קיבלה רישיון לצריכת קנאביס רפואי.",תמצית טיעוני ההגנה
51,SH-21-04-64269-161,"בהמשך, בליווי ופיקוח שירות המבחן החלה הנאשמת לעבוד ומאז שומרת על רצף תעסוקתי במסגרתו אף קודמה בתפקידה, דבר המלמד על מסירותה והיותה אזרחית נורמטיבית.",תמצית טיעוני ההגנה
52,SH-21-04-64269-161,"הנאשמת אף נרשמה ללימודי חשבות שכר, מקצוע אשר לו תיוותר הרשעתה, סביר כי יימנע ממנה לעסוק בו.",תמצית טיעוני ההגנה
53,SH-21-04-64269-161,"הסנגור הוסיף כי הנאשמת בליווי ופיקוח שירות המבחן למדה לנהל את חייה באופן תקין ובמקרה זה ראוי לסיים את ההליך בהיעדר הרשעה, משמאסר ולו בדרך של עבודות שירות, יגדע את ההליך החיובי באבו ויסיג את הנאשמת אחור.",תמצית טיעוני ההגנה
54,SH-21-04-64269-161,ההגנה הדגישה כי מדובר בתהליך משמעותי אותו עברה הנאשמת בליווי של שירות המבחן והרשעה תפגע באפשרותה לשקם את חייה.,תמצית טיעוני ההגנה
55,SH-21-04-64269-161,"לפיכך, ההגנה עתרה לביטול הרשעתה של הנאשמת ולהטלת צו מבחן לצד ענישה כלכלית, משבעניינה של הנאשמת , האינטרס הציבורי הוא לאפשר לה להמשיך ולשקם את חייה.",תמצית טיעוני ההגנה
56,SH-21-04-64269-161,"בדבריה הביעה הנאשמת חרטה עמוקה וכנה על ביצוע העבירות, הצביעה על השינוי המשמעותי החיובי בחייה, הן הרפואי והן התעסוקתי, וביקשה כי בית המשפט יאפשר לה להמשיך בפועלה החיובי.",דברי הנאשמת
57,SH-21-04-64269-161,"לאחר שנתתי דעתי לטיעוני הצדדים, נחה דעתי כי אין עסקינן במקרה המצדיק הימנעות מהרשעה.",שאלת ההרשעה בדין 
58,SH-21-04-64269-161,אנמק בקצרה.,שאלת ההרשעה בדין 
59,SH-21-04-64269-161,"בטרם אדון בפגיעה שתגרם לנאשמת כתוצאה מהרשעתה בדין, אבהיר כי אותה פגיעה אינה חזות הכל.",שאלת ההרשעה בדין 
60,SH-21-04-64269-161,"ההיפך, נקודת המוצא חייבת להיות מעוגנת בטיב המעשים שבוצעו, בחומרתם, בערכים שנפגעו, במידת הפגיעה בהם ובעצמתו של האינטרס הציבורי בדבר מיצוי הדין.",שאלת ההרשעה בדין 
61,SH-21-04-64269-161,"רק אם בשים לב למכלול שיקולים אלה, ניתן להשלים עם סיום ההליכים ללא הרשעה, יש מקום לבחון את מידת הפגיעה הצפויה בשיקומה של הנאשמת ולאזן בינה לבין יתר שיקולי הענישה.",שאלת ההרשעה בדין 
62,SH-21-04-64269-161,עבירות הסחר בסם חמורה ובעת האחרונה מחריפה תופעה זו ויש למגרה.,שאלת ההרשעה בדין 
63,SH-21-04-64269-161,יפים לעניין זה דברי בית המשפט העליון:,שאלת ההרשעה בדין 
64,SH-21-04-64269-161,"בענייננו, חומרתו הרבה של האירוע נובעת בעיקר מכך שהנאשמת ביצעה שתי עבירות של סחר בסם מסוכן, והחזיקה כמות מכבידה של סמים - 402.21 גרם קנאביס ו- 14.43 גרם חשיש, כאשר הסמים היו מחולקים למנות.",שאלת ההרשעה בדין 
65,SH-21-04-64269-161,"על דרך הכלל, לא ניתן להימנע מהרשעה מקום בו אין מדובר בעבירה יחידה של סחר בסם.",שאלת ההרשעה בדין 
66,SH-21-04-64269-161,"הכמות שנתפסה המחולקת למנות והאינטרס הציבורי בעבירות הסם, אינו מאפשר זאת.",שאלת ההרשעה בדין 
67,SH-21-04-64269-161,"עם זאת, גם אם תמצי לומר כי האינטרס הציבורי מאפשר הימנעות מהרשעה בהתחשב במאפייניה האישיים של הנאשמת, ובכלל זה התרשמותו החיובית של שירות המבחן, היעדר דפוסי התנהלות עברייניים וקיומם של כישורים תפקודיים תקינים בכל מישורי חייה השונים, הרי שבענייננו לא מתקיים כלל ועיקר התנאי השני - שעיקרו קיומו של נזק קונקרטי.",שאלת ההרשעה בדין 
68,SH-21-04-64269-161,"משמדובר בתנאים מצטברים די באי קיומו של אחד, כדי להותיר את ההרשעה על כנה.",שאלת ההרשעה בדין 
69,SH-21-04-64269-161,"לא מצאתי כי הונחה תשתית ראייתית של ממש, כזו המעידה על פגיעה וודאית שעלולה להיגרם לנאשמת כתוצאה מהרשעתה.",שאלת ההרשעה בדין 
70,SH-21-04-64269-161,"לטענת ההגנה צפויה הנאשמת להיפגע ככל שתעמוד ההרשעה על כנה, אך הנאשמת טרם החלה בלימודיה, אין המדובר בפגיעה וודאית ואין באפשרות תיאורטית שתתרחש משום הצדקה להימנע מהרשעתה.",שאלת ההרשעה בדין 
71,SH-21-04-64269-161,מכל האמור לא מצאתי לבטל את הרשעת הנאשמת בדין.,שאלת ההרשעה בדין 
72,SH-21-04-64269-161,"המעשים המיוחסים לנאשמת - חמורים ופוגעים בבריאות הציבור, בסדר הציבורי וביכולת הסדרת השימוש בקנבוס רפואי ברישיון.",מתחם העונש ההולם
73,SH-21-04-64269-161,"עבירת הסחר בסם והחזקת הסמים בכמות גדולה, יוצרת סביבה עבריינית וקרקע למגוון בעיות חברתיות קשות כגון התמכרות וירידה בתפקודה הפיזי והמנטלי של החברה.",מתחם העונש ההולם
74,SH-21-04-64269-161,"הפסיקה הדגישה את הצורך להילחם בנגע הסמים, אשר נזקיו החברתיים, האישיים והכלכליים קשים ומשמעותיים.",מתחם העונש ההולם
75,SH-21-04-64269-161,"הנאשמת ביצעה שתי עסקאות סחר בסם מסוכן, אגב תכנון מוקדם והצטיידות.",מתחם העונש ההולם
76,SH-21-04-64269-161,"לראיה, כמויות הסם המשמעותיות שנמצאו ברכבה ובביתה, כ""מלאי"", ומבלי שעצרה לבחון את השלכות מעשיה לאחר כל אחת מהמכירות.",מתחם העונש ההולם
77,SH-21-04-64269-161,"אכן מדובר בסם מסוכן מסוג קנאביס, אך אין בכך כדי להפחית מחומרת המעשים משמדובר בעבירת סחר.",מתחם העונש ההולם
78,SH-21-04-64269-161,"כן, בביתה וברכבה של הנאשמת נמצאה כמות מכבידה של סמים- 402.21 גרם קנאביס ו- 14.43 גרם חשיש, כאשר הסמים שנמצאו היו מחולקים למנות.",מתחם העונש ההולם
79,SH-21-04-64269-161,"לקולה אציין כי כעולה מעובדות כתב האישום, אין הנאשמת היא היוזמת את עבירות הסחר, אלא שליחה של אחר.",מתחם העונש ההולם
80,SH-21-04-64269-161,עיינתי בפסיקה שהוצגה לעיוני מטעם הצדדים ובפסיקה נוספת.,מתחם העונש ההולם
81,SH-21-04-64269-161,מדיניות הענישה הנהוגה בעבירה בה הורשעה הנאשמת רחבה ונסמכת על חומרת המעשים וכלל הנסיבות.,מתחם העונש ההולם
82,SH-21-04-64269-161,ראו למשל:,מתחם העונש ההולם
83,SH-21-04-64269-161,"בית משפט השלום קבע שני מתחמי ענישה נפרדים לשני כתבי האישום, כאשר בגין עבירת החזקת הסמים נקבע מתחם הנע בין מאסר על תנאי לצד צו של""צ לבין 8 חודשי מאסר בפועל.",מתחם העונש ההולם
84,SH-21-04-64269-161,על המבקש נגזר עונש כולל של 30 ימי מאסר בדרך של עבודות שירות.,מתחם העונש ההולם
85,SH-21-04-64269-161,"ערעור שהגיש המבקש לבית המשפט המחוזי נדחה, וכך גם בקשת רשות ערעור שהוגשה לבית המשפט העליון.",מתחם העונש ההולם
86,SH-21-04-64269-161,"בית המשפט קבע כי מתחם העונש ההולם בעבירות הסחר בסם נע בין 10 חודשי מאסר ל-20 חודשים ובאשר לאישום שעניינו החזקת סמים וכלים להכנת סם שלא לצריכה עצמית, קבע בית משפט השלום מתחם ענישה של מספר חודשי מאסר ועד 12 חודשים.",מתחם העונש ההולם
87,SH-21-04-64269-161,"בית משפט השלום חרג ממתחם הענישה משיקולי שיקום, לאור שיתוף הפעולה עם שירות המבחן, ניתוק הקשרים השוליים, היעדר עבר בפלילים, ובשים לב לגילו הצעיר, וגזר על המבקש 8 חודשי מאסר בעבודות שירות.",מתחם העונש ההולם
88,SH-21-04-64269-161,ערעור לבית המשפט המחוזי נדחה.,מתחם העונש ההולם
89,SH-21-04-64269-161,בקשת רשות ערעור לבית המשפט העליון נדחתה אף היא.,מתחם העונש ההולם
90,SH-21-04-64269-161,"בעניינינו מצאתי כי מתקיים ""מבחן הקשר ההדוק"" בין העבירות שביצעה הנאשמת, בשל סמיכות הזמנים בין האירועים, הדמיון בעבירה ומכך שהמעשים נובעים מתוכנית עבריינית אחת.",מתחם העונש ההולם
91,SH-21-04-64269-161,אציין כי אף הצדדים טענו לקיומו של מתחם עונש הולם אחד.,מתחם העונש ההולם
92,SH-21-04-64269-161,"בנסיבות אלה, אקבע מתחם ענישה יחיד.",מתחם העונש ההולם
93,SH-21-04-64269-161,"בשים לב למכלול הנתונים והשיקולים שפורטו לעיל, אני סבורה כי מתחם העונש ההולם,  בגין שלושת האישומים יחד, נע בין מספר חודשי מאסר בדרך של עבודות שירות לבין 20 חודשי מאסר בפועל, לצד ענישה נלווית.",מתחם העונש ההולם
94,SH-21-04-64269-161,"ההגנה עתרה כי בית המשפט יחרוג לקולה ממתחם העונש ההולם, מטעמי שיקום, עד כדי הסתפקות בהשתת עונש של עבודות שרות.",עונשה של הנאשמת 
95,SH-21-04-64269-161,לא מצאתי הצדק להיעתר לעתירה זו.,עונשה של הנאשמת 
96,SH-21-04-64269-161,ואנמק.,עונשה של הנאשמת 
97,SH-21-04-64269-161,"כידוע, מוסמך בית המשפט לסטות לקולה ממתחם הענישה ההולם אם ""מצא כי הנאשם השתקם או שיש סיכוי של ממש שישתקם"", כאמור בסעיף 40 ד' לחוק העונשין.",עונשה של הנאשמת 
98,SH-21-04-64269-161,"אינני מקלה ראש בכך שהנאשמת שולבה, לאחר שהופנתה לעשות כן על ידי שירות המבחן, בהליך תרופתי לאיזון מצבה הנפשי.",עונשה של הנאשמת 
99,SH-21-04-64269-161,"טיפול רפואי זה מצדיק התחשבות ממשית, וכך גם כלל נסיבותיה האישיות של הנאשמת.",עונשה של הנאשמת 
100,SH-21-04-64269-161,"עם זאת, בענייננו לא מצאתי כי יש בכך כדי להוות הליך שיקומי במובנו בסעיף 40ד' לחוק העונשין, באופן שיש בו להצדיק חריגה ממתחם העונש ההולם כעתירת ההגנה.",עונשה של הנאשמת 
101,SH-21-04-64269-161,"בנסיבות אלה, לא ניתן לומר כי קיימת הצדקה לחריגה ממתחם העונש ההולם.",עונשה של הנאשמת 
102,SH-21-04-64269-161,"יחד עם זאת, יש לזקוף לזכות הנאשמת את נתוניה החיוביים, תיקונו של כתב האישום לקולה באופן משמעותי, גילה הצעיר- כבת 25 ונטילת האחריות.",עונשה של הנאשמת 
103,SH-21-04-64269-161,"שיקול משמעותי נוסף שיש לתת עליו את הדעת, הוא הפחתת הסיכון הנשקף מהנאשמת בעקבות הטיפול הנפשי אליו פנתה, וקבלת היתר השימוש בקנאביס הרפואי.",עונשה של הנאשמת 
104,SH-21-04-64269-161,"כן יש להתחשב גם בהבעת החרטה הכנה ונטילת האחריות למעשיה, להתרשמות החיובית של שירות המבחן, מהבנתה והפנמתה של הנאשמת את חומרת מעשיה, מההרתעה הגבוהה שנלוותה להליך המשפטי, מכך שאינה מתאפיינת בקווים אנטי סוציאליים, מיציבותה  ומאמציה לנהל שגרת חיים תקינה ויצרנית, ובהיותה מחזיקה בשאיפות נורמטיביות לקידום עתידה המקצועי.",עונשה של הנאשמת 
105,SH-21-04-64269-161,"עוד, ערה אני לכך כי הנאשמת שהתה תקופה ממושכת בתנאים מגבילים מבלי שהפרה את תנאי שחרורה.",עונשה של הנאשמת 
106,SH-21-04-64269-161,"סיכומו של דבר, נוכח כלל הנסיבות מצאתי כי יש להעמיד את עונשה של הנאשמת בתחתית מתחם הענישה ההולם שנקבע, מתוך תקווה כי יהיה די בכך כדי להרתיעה ואחרים כמותה, מביצוע מעשים דומים בעתיד.",עונשה של הנאשמת 
107,SH-21-04-64269-161,"נוכח כל האמור עד כה, אני גוזרת על הנאשמת את העונשים הבאים:",סוף דבר
108,SH-21-04-64269-161,מאסר לתקופה של 9 חודשים .,סוף דבר
109,SH-21-04-64269-161,עונש המאסר ירוצה בדרך של עבודות שירות.,סוף דבר
110,SH-21-04-64269-161,"על הנאשמת להתייצב לתחילת ריצוי העונש ביום 29.2.24 בשעה 08:00 בבוקר ביחידת ברקאי-עבודות שירות-שלוחת מרכז, רחוב לוחמי בית""ר 6, רמלה.",סוף דבר
111,SH-21-04-64269-161,"מובהר לנאשמת כי היה ולא תשלים מכל סיבה שהיא את עבודות השירות, תמשיך ותרצה את העונש מאחורי סורג ובריח.",סוף דבר
112,SH-21-04-64269-161,מאסר למשך 8 חודשים והנאשמת לא תשא עונש זה אלא אם תעבור בתוך 3 שנים מהיום כל עבירה לפי פקודת הסמים המסוכנים מסוג פשע.,סוף דבר
113,SH-21-04-64269-161,מאסר למשך 5 חודשים והנאשמת לא תשא עונש זה אלא אם תעבור בתוך 3 שנים מהיום כל עבירה לפי פקודת הסמים המסוכנים מסוג עוון.,סוף דבר
114,SH-21-04-64269-161,קנס בסך 3500 ₪ או 60 ימי מאסר תמורתו.,סוף דבר
115,SH-21-04-64269-161,"הקנס ישולם ב-7 תשלומים שווים ורצופים, החל מיום 1.1.24 וב-1 לכל חודש שלאחריו.",סוף דבר
116,SH-21-04-64269-161,"באם תשלום אחד מן התשלומים לא יפרע במועדו, תעמוד היתרה לפירעון מידי ותועבר לגבייה באמצעות המרכז לגביית קנסות.",סוף דבר
117,SH-21-04-64269-161,הנאשם מתבקש לגשת למזכירות בית המשפט לקבלת הוראות בעניין התשלום.,סוף דבר
118,SH-21-04-64269-161,צו להשמדת הסמים והמוצגים.,סוף דבר
119,SH-21-04-64269-161,המזכירות תשלח עותק גזר הדין לממונה על עבודות השירות ולשירות המבחן.,סוף דבר
120,SH-21-04-64269-161,54678313זכות ערעור כחוק בתוך 45 יום מהיום.,סוף דבר
121,SH-21-04-64269-161,"ניתן היום,  א' טבת תשפ""ד, 13 דצמבר 2023, בנוכחות ב""כ הצדדים והנאשמת.",סוף דבר
122,SH-21-04-64269-161,טל אוסטפלד נאוי 54678313,סוף דבר
