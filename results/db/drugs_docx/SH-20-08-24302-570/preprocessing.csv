,verdict,text,part
0,SH-20-08-24302-570,"ע""י יחידת התביעות – מחוז י-ם",מדינת ישראל 
1,SH-20-08-24302-570,"ע""י ב""כ עו""ד זיווה ארנסטי",רפי חלפון 
2,SH-20-08-24302-570,"פקודת הסמים המסוכנים [נוסח חדש], תשל""ג-1973: סע'  13, 19.א, 36א(ב)",רפי חלפון 
3,SH-20-08-24302-570,"חוק העונשין, תשל""ז-1977: סע'  25, 40ב, 40ג(א), 40ג(ב), 40יג(ב)",רפי חלפון 
4,SH-20-08-24302-570,"הנאשם הורשע ביום 29.1.2023, על-יסוד הודאתו, בביצוע עבירות סמים במספר אישומים (בכתב אישום אחד – מתוקן), עבירות לפי פקודת הסמים המסוכנים [נוסח חדש], התשל""ג-1973 (להלן: ""פקודת הסמים"" או ""הפקודה"").",גזר דין
5,SH-20-08-24302-570,"באישום הראשון, הוא הורשע בניסיון ליצוא יבוא, מסחר ואספקת סמים מסוכנים, עבירה לפי סעיפים 13 ו-19א' בפקודה, בצירוף עם סעיף 25 בחוק העונשין, התשל""ז-1977 (להלן: ""חוק העונשין"").",גזר דין
6,SH-20-08-24302-570,"באישום השני, הוא הורשע בביצוע העבירה המוזכרת לעיל (לא בניסיון) לפי הפקודה.",גזר דין
7,SH-20-08-24302-570,"גם באישום השלישי, הוא הורשע בעבירה המוזכרת לפי הפקודה.",גזר דין
8,SH-20-08-24302-570,"אותה תקופה, הנאשם היה סוחר בסמים מסוכנים.",גזר דין
9,SH-20-08-24302-570,"לצורך העברת הסמים ללקוחות, הוא היה פונה ל-נ.ט.",גזר דין
10,SH-20-08-24302-570,"(להלן: ""פלוני"") באמצעות אחד מן היישומונים ושואל אותו האם הוא יכול לבצע שליחות של הסמים עבור תשלום שנע בין 150-50 ₪, לפי המרחק.",גזר דין
11,SH-20-08-24302-570,הנאשם היה שולח לאותו פלוני את פרטי הלקוחות ואת מיקומם באמצעות יישומון הטלגרם.,גזר דין
12,SH-20-08-24302-570,"לפי האישום הראשון, ביום 1.5.2019 פנה הנאשם לפלוני באמצעות הווצאפּ ושאל אותו אם הוא יכול לבצע משלוח.",גזר דין
13,SH-20-08-24302-570,פלוני לא ענה להודעה.,גזר דין
14,SH-20-08-24302-570,"במעשה זה, ניסה הנאשם לסחור בסם מסוכן.",גזר דין
15,SH-20-08-24302-570,"לפי האישום השני, ביום 3.5.2019, פנה הנאשם לפלוני באמצעות הווצאפּ ותיאם עמו כי ייקח ממנו בכתובת של הוריו באשקלון, 40 גרם של סם מסוכן מסוג קנבוס.",גזר דין
16,SH-20-08-24302-570,"פלוני העביר את הכמות האמורה ללקוח ששמו אינו ידוע למאשימה, במושב ליד שדרות.",גזר דין
17,SH-20-08-24302-570,"במעשיו אלה, סחר הנאשם בסם מסוכן וקשר קשר לעשות פשע.",גזר דין
18,SH-20-08-24302-570,"לפי האישום השלישי, ביום 13.5.2019 הביא הנאשם לפלוני סם מסוכן מסוג קנבוס במשקל כולל של 175 גרם כשהם מחולקים לשקיות של 100 גרם, 70 גרם ו-5 גרם, וזאת למטרה שהנאשם ייסע לירושלים ויעביר את הסמים ללקוחות.",גזר דין
19,SH-20-08-24302-570,"במעשיו אלה, סחר הנאשם בסם מסוכן מסוג קנבוס וקשר קשר לעשות פשע.",גזר דין
20,SH-20-08-24302-570,"זה המקום לציין, כי בשני האישומים השני והשלישי, הנאשם לא הורשע בעבירת קשירת קשר לעשות פשע והוראת חיקוק זו נמחקה מכתב האישום ואולם נותר תיאורה בעובדות האישומים.",גזר דין
21,SH-20-08-24302-570,"מכל מקום ולמען הסר ספק, גזר הדין מתייחס אך ובלבד להוראות החיקוק בהן הורשע הנאשם.",גזר דין
22,SH-20-08-24302-570,הצדדים לא הגיעו להסכמות לעניין העונש.,גזר דין
23,SH-20-08-24302-570,"בתוך כך, לבקשת ההגנה הוריתי על הזמנת תסקיר של שירות המבחן ובהמשך גם – תוך שהובהר, כי אין בכך כדי ליצור כל ציפייה – הוריתי על הזמנת חוות דעת של הממונה על עבודות השירות.",גזר דין
24,SH-20-08-24302-570,לבקשת ההגנה הוזמן תסקיר של שירות המבחן.,גזר דין
25,SH-20-08-24302-570,התסקיר הוגש ביום 12.7.2023.,גזר דין
26,SH-20-08-24302-570,"לפיו (בתמצית ותוך שמירה על צנעת הפרט), הנאשם באמצע שנות השלושים לחייו.",גזר דין
27,SH-20-08-24302-570,הוא גרוש אחרי שתי מערכות יחסים ואב לקטינים.,גזר דין
28,SH-20-08-24302-570,"הוא יצא לעבודה בגיל צעיר ונחשף לשולי החברה, למרות שגדל במשפחה נורמטיבית.",גזר דין
29,SH-20-08-24302-570,"כיום הוא עובד לפרנסתו, מתגורר עם גרושתו תוך ליווי טיפולי.",גזר דין
30,SH-20-08-24302-570,"בשנים האחרונות, חל שיפור גם בקשריו המשפחתיים.",גזר דין
31,SH-20-08-24302-570,"עוד לפי התסקיר, הנאשם הסתבך לא אחת בפלילים, לרבות בתחומי הסמים והאלימות.",גזר דין
32,SH-20-08-24302-570,"למרות מעורבות שירות המבחן מהליכים קודמים לצרכים טיפוליים, לא חל שינוי במאפייני התנהגותו.",גזר דין
33,SH-20-08-24302-570,"אשר לעבירות שהודה בביצוען, הוא הסביר כי זה נבע מדוחק כלכלי לפרנסת המשפחה.",גזר דין
34,SH-20-08-24302-570,"אשר לגורמי הסיכון למעשי עבריינות בעתיד, עמד התסקיר על התרשמותו מהקושי של הנאשם לקבל סמכות וגבולות, התרשם מדפוס התנהגות אימפולסיבי והתמקדות בסיפוק צרכים מיידיים ללא חשיבה על ההשלכות של המעשים, זאת לצד הליכים טיפוליים קודמים שכשלו.",גזר דין
35,SH-20-08-24302-570,הנאשם גם איננו חפץ בהליך שיקום.,גזר דין
36,SH-20-08-24302-570,"מנגד, לבחינת סיכויי השיקום, עמד התסקיר על כך שהנאשם שב לנהל חיי משפחה, משתף פעולה עם גורמי הטיפול במשפחה, ונקי מצריכת סמים.",גזר דין
37,SH-20-08-24302-570,התסקיר בא בהמלצה על ענישה מוחשית בדמות מאסר בעבודות שירות.,גזר דין
38,SH-20-08-24302-570,"בדיון הטיעונים לעונש נמסר, כי מועד תחילת ריצוי העונש בתיק המוזכר הוא 4.2.2024.",גזר דין
39,SH-20-08-24302-570,"לאחר בחינת העמדות העונשיות של הצדדים ומכלול נתוני התיק, החלטתי ביום 25.1.2024 לבטל זימון חוות דעת של הממונה.",גזר דין
40,SH-20-08-24302-570,ביום 18.1.2024 טענו הצדדים לעונש.,גזר דין
41,SH-20-08-24302-570,"המאשימה טוענת בין השאר, כי הענישה בעבירות שבהן הורשע הנאשם, היא מחמירה.",גזר דין
42,SH-20-08-24302-570,"שכן, הפצת סמים מסוכנים מהווה קרקע פורייה לביצוע עבירות פליליות נוספות, זאת לצד הפוטנציאל לפגיעה קשה בבני נוער שעלולים להיחשף לסמים.",גזר דין
43,SH-20-08-24302-570,המאשימה עותרת לקביעת מתחם ענישה שנע בין 10 חודשי מאסר ל-18 חודשי מאסר בפועל.,גזר דין
44,SH-20-08-24302-570,"בהינתן עברו, האמור בתסקיר ובחוות דעתו של הממונה בעניין התנהלותו הבעייתית בביצוע ענישה קודמת, נתוניו האישים, ניכר שהנאשם מתקשה לעמוד בתנאי החוק ומתחייבת ענישה מוחשית, באופן זה שיש למקֵם את העונש ברף העליון של המתחם.",גזר דין
45,SH-20-08-24302-570,"המאשימה עותרת להשית על הנאשם עונש שלא יפחת מ-16 חודשי מאסר בפועל, מאסר מותנה מרתיע, קנס, פסילת רישיון נהיגה, בפועל ועל תנאי.",גזר דין
46,SH-20-08-24302-570,"בנוסף, עותרת המאשימה להכריז על הנאשם סוחר סמים לפי הפקודה, למתן צו להשמדת הסמים ולחילוט הכספים שהופקדו.",גזר דין
47,SH-20-08-24302-570,"הנאשם – באמצעות באת-כוחו עו""ד ז' ארנסטי – תיאר בטיעוניו לעונש, בין השאר ובעיקר, את מסכת חייו המורכבים, החל מהקשיים מהם סבל במסגרות החינוכיות בהן למד בילדותו, דרך מערכות יחסי הזוגיות הכושלות שעבר וכלה בהסתבכותו בפלילים.",גזר דין
48,SH-20-08-24302-570,"לפיו, עקב קשיים כלכליים הוא נגרר לעסוק בסמים כמקור פרנסה.",גזר דין
49,SH-20-08-24302-570,"נכון להיום, הוא מנסה לשקם את יחסיו המשפחתיים וכן מנסה להיכנס למסלול חיים מסודר ונורמטיבי.",גזר דין
50,SH-20-08-24302-570,"אשר להערות הממונה, בחוות דעתו הוא ציין כי יאפשר לנאשם הזדמנות נוספת.",גזר דין
51,SH-20-08-24302-570,"אשר לנסיבות ביצוע העבירה, מדובר בכמות סם של 215 גרם קנביס, כאשר כל העבירות בוצעו בטווח קצר על רקע מצוקה כלכלית כאמור.",גזר דין
52,SH-20-08-24302-570,"הנאשם עותר למתחם ענישה שנע בין מספר חודשי מאסר שיכול וירוצו בעבודות שירות ועד 10 חודשי מאסר, כאשר אין מקום למקֵם את העונש  ברף העליון, בין השאר, נוכח כמות הסם וחלוף התקופה ממועד ביצוע העבירות.",גזר דין
53,SH-20-08-24302-570,"הנאשם סבור, כי העונש ההולם הוא עבודות שירות.",גזר דין
54,SH-20-08-24302-570,גם הנאשם עצמו דיבר לפניי בדיון הטיעונים לעונש.,גזר דין
55,SH-20-08-24302-570,"לדבריו, נכון להיום, אינו צורך סמים ולא מתעסק בהם.",גזר דין
56,SH-20-08-24302-570,הוא מנהל עסק לאחר מספר שנות עבודה עם אביו.,גזר דין
57,SH-20-08-24302-570,הוא מודע לכך שמדובר בעבירות חמורות ומתחייב שלא יחוזר על זה שוב.,גזר דין
58,SH-20-08-24302-570,"אשר להערות הממונה, תיאר הנאשם שהוא ביצע את עבודות השירות שנגזרו עליו בעבר, אך היו לו קשיים בשל מעבר של מקום מגורים ומכאן עלה הקושי בריצוי העונש.",גזר דין
59,SH-20-08-24302-570,"לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",גזר דין
60,SH-20-08-24302-570,"נסיבות ביצוע העבירה: כפי שהודה בכך הנאשם, הוא ביצע בשלוש הזדמנויות עבירות שמהותן סחר והפצת סמים למטרה רווחית.",גזר דין
61,SH-20-08-24302-570,די בזאת (המניע הכלכלי והזמינות לסם) כדי להצביע על חומרת העבירות.,גזר דין
62,SH-20-08-24302-570,חומרה זו עולה בעוצמתה גם מתוך שיטת הביצוע שמשקפת תחכום מסוים שנועד להקשות את אפשרות ההתחקות אחר מעשיו.,גזר דין
63,SH-20-08-24302-570,הנאשם הודה בכך כי פעל בשני אמצעי תקשורת חברתית.,גזר דין
64,SH-20-08-24302-570,"בווצאפּ הוא נהג לבדוק עם השליח את זמינותו לביצוע המשלוח, ובטלגרם הוא נהג להעביר לשליח את פרטי הלקוח.",גזר דין
65,SH-20-08-24302-570,"עוד בנדון דנן, נתתי את דעתי לכך כי באישום הראשון דובר על ניסיון בלבד, אך מנגד ניתנה הדעת כי באישום השלישי מסתמן שהסמים יועדו ליותר מלקוח אחד (שלוש שקיות חלוקה ללקוחות).",גזר דין
66,SH-20-08-24302-570,"זאת ועוד, נתתי את דעתי לכך שמדובר במעשים סמוכים מבחינת ציר הזמנים וכי ככל הנראה המניע הוא קשיים כלכליים.",גזר דין
67,SH-20-08-24302-570,"במכלול אפוא, מדובר בנסיבות חמורות.",גזר דין
68,SH-20-08-24302-570,"מדיניות הענישה הנהוגה: לאחר בחינת הפסיקה, שחלקה התייחס לעבירה בנסיבות חמורות או מקלות יותר, לעתים בצירוף עבירות נוספות, וכן בהתחשב גם בנסיבות ביצוע העבירות לפנינו, כמות הסם (215 גרם) וסוגו, אני סבור כי מתחם הענישה ההולמת בנסיבות לעיל, נע בין 6 חודשי מאסר (שיכול וירוצו עבודות שירות) ועד 15 חודשי מאסר בפועל, לצד ענישה נלווית.",גזר דין
69,SH-20-08-24302-570,נסיבות שאינן קשורות בביצוע העבירות: הנאשם בן 35.,גזר דין
70,SH-20-08-24302-570,אב לבנות קטינות.,גזר דין
71,SH-20-08-24302-570,הוא מפרנס את משפחתו.,גזר דין
72,SH-20-08-24302-570,נתתי את דעתי לחלקים החיוביים בתסקיר לעניין ההליך השיקומי שעברה משפחתו בליווי טיפולי וחיזוק מעמדו במשפחתו.,גזר דין
73,SH-20-08-24302-570,"עוד נתתי את דעתי לקולת העונש לחלוף התקופה ממועד ביצוע העבירות (חודש 05/2019); לעובדה לפיה הנאשם נטל אחריות על המיוחס לו ללא הצורך בשמיעת עדים, תוך חיסכון בזמנם של העדים, של הצדדים ושל בית המשפט; לחלוף התקופה ממועד ביצוע העבירות ועד היום.",גזר דין
74,SH-20-08-24302-570,עוד נתתי את דעתי גם להבעת החרטה מפי הנאשם.,גזר דין
75,SH-20-08-24302-570,"מן העבר האחר, יצוין כי לנאשם עבר פלילי רלבנטי.",גזר דין
76,SH-20-08-24302-570,"לפי תדפיס הרישום הפלילי (ת/1), לנאשם שש הרשעות קודמות בתחומי האלימות, הרכוש וגם הסמים.",גזר דין
77,SH-20-08-24302-570,"שתי ההרשעות האחרונות, זו מחודש 6/2023 היא בגין החזקת סמים שלא לצריכה עצמית, וזו שלפניה, מחודש 06/2021, היא בגין סחר בסמים ואחזקתו שלא לצריכה עצמית.",גזר דין
78,SH-20-08-24302-570,בשני ההליכים האמורים נגזרו על הנאשם מאסר בפועל.,גזר דין
79,SH-20-08-24302-570,האחרון שבהם הוא אמור להתחיל לרַצות בעוד ימים ספורים.,גזר דין
80,SH-20-08-24302-570,"ללא ספק מדובר בעבר רלבנטי ואינו מחמיא, בלשון המעטה.",גזר דין
81,SH-20-08-24302-570,"אם לא די בכך, ממש סמוך לפני דיון הטיעונים לעונש, הוגשה בקשה מטעם ההגנה לדחיית מועד הדיון הקבוע לפיה, מאחר והוגש נגד הנאשם כתב אישום מקביל, בבית משפט אחר ולכן הוא שוקל לעתור לאיחוד הדיון בשני האישומים.",גזר דין
82,SH-20-08-24302-570,ההגנה אף צירפה עותק של כתב האישום לעיון בית המשפט.,גזר דין
83,SH-20-08-24302-570,"מעיון בו עולה, כי הנאשם הועמד לדין שוב בגין עבירת סמים.",גזר דין
84,SH-20-08-24302-570,"כמובן, הוא נהנה מחזקת החפות בהליך החדש עד שתוכח אשמתו, אם תוכח.",גזר דין
85,SH-20-08-24302-570,"טענותיו, הגנתו ומלוא זכויותיו שמורות לו בהליך האמור.",גזר דין
86,SH-20-08-24302-570,"כל האמור מחדד את הקושי של הנאשם, וכפי שעמד על כך התסקיר, בכיבוד החוק, בחידוד האיסורים, ולמעשה אינו ירא מהשלכות מעשיו.",גזר דין
87,SH-20-08-24302-570,"מכאן, עמדת המאשימה לפיה, יש למקם את עונשו ברף חומרה גבוה, אינה בלתי סבירה בנסיבות העניין.",גזר דין
88,SH-20-08-24302-570,"לאחר שקלול האמור לעיל, מאחר ומתחייבת ענישה מרתיעה מחד גיסא, ומאידך גיסא, תוך מתן הדעת גם לנסיבותיו האישיות של הנאשם כעולה מהתסקיר, מוצא למקֵם את עונשו בין השליש האמצעי לשליש העליון במתחם.",גזר דין
89,SH-20-08-24302-570,"לאור האמור, משית על הנאשם את העונשים הבאים:",גזר דין
90,SH-20-08-24302-570,אחד-עשר חודשי מאסר בפועל.,גזר דין
91,SH-20-08-24302-570,"מתקופה זו ינוכו ימי מעצרו של הנאשם במסגרת הליך זה (הכל לפי נתוני שב""ס).",גזר דין
92,SH-20-08-24302-570,"ריצוי העונש יחל מיד ובמצטבר, עם סיום ריצוי עונש המאסר שהושת בתיק  59284-06-21.",גזר דין
93,SH-20-08-24302-570,"בכל מקרה, תחילת ריצוי העונש לא יאוחר מיום 4.3.2024.",גזר דין
94,SH-20-08-24302-570,"חמישה חודשי מאסר אשר ירוצו, ככל שיעבור הנאשם עבירת סמים, תוך שלוש שנים מיום סיום ריצוי עונשו לעיל.",גזר דין
95,SH-20-08-24302-570,"הנאשם ייפסל מלהחזיק רישיון נהיגה למשך שישה חודשים וזאת ככל שיעבור עבירת סמים, תוך שנתיים מיום סיום ריצוי עונש מאסר בפועל.",גזר דין
96,SH-20-08-24302-570,"משית על הנאשם קנס בסך 2,000 ₪ או 10 ימי מאסר תמורתו.",גזר דין
97,SH-20-08-24302-570,הקנס ישולם עד יום 1.3.2024.,גזר דין
98,SH-20-08-24302-570,"הקנס ישולם באמצעות רשות האכיפה והגבייה, בטלפון, באינטרנט או במזומן (בדואר).",גזר דין
99,SH-20-08-24302-570,באחריות הנאשם ליצור קשר עם הרשות בטלפונים (35592* או  073-2055000).,גזר דין
100,SH-20-08-24302-570,אני מכריז על הנאשם כסוחר סמים לפי סעיף 36א(ב) בפקודת הסמים ומורה על חילוט כל רכוש או כסף שהושגו בעבירות מושא האישומים ונתפסו בחקירה.,גזר דין
101,SH-20-08-24302-570,"הנאשם יתאם את כניסתו למאסר עם ענף אבחון ומיון של שירות בתי הסוהר: פקס 08-9193314, דואר אלקטרוני MaasarN@ips.gov.il , טלפון: 074-7831077 או 074-7831078.",גזר דין
102,SH-20-08-24302-570,"ככל שלא יחל את ריצוי עונשו ברצף עם מאסרו הקרוב, על הנאשם להתייצב ביום 4.3.2024 בשעה 08:00 במתקן המעצר בכלא ""ניצן"" ברמלה עם תעודה מזהה והעתק של גזר הדין.",גזר דין
103,SH-20-08-24302-570,"ניתן בזאת צו כללי להשמדת הסמים שנתפסו בחקירה, הכל לפי שיקול דעת קצין.",גזר דין
104,SH-20-08-24302-570,זכות ערעור לבית המשפט המחוזי בירושלים תוך 45 יום.,גזר דין
105,SH-20-08-24302-570,"5129371המזכירות – להודיע לשב""ס בהתאם.",גזר דין
106,SH-20-08-24302-570,"ניתן היום,  כ""א שבט תשפ""ד, 31 ינואר 2024.",גזר דין
107,SH-20-08-24302-570,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
