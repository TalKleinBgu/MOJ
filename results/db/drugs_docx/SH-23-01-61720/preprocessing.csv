,verdict,text,part
0,SH-23-01-61720,"ע""י ב""כ עוה""ד דפנה חייקין",מדינת ישראל 
1,SH-23-01-61720,"ע""י ב""כ עוה""ד שי גבאי",אלון ברוך 
2,SH-23-01-61720,"פקודת הסמים המסוכנים [נוסח חדש], תשל""ג-1973: סע'  7 (א), 7(ג)",אלון ברוך 
3,SH-23-01-61720,"חוק העונשין, תשל""ז-1977: סע'  40ד'(א)",אלון ברוך 
4,SH-23-01-61720,"הנאשם, יליד 1977, הודה והורשע על בסיס הודאתו ובמסגרת הסכמה דיונית, בעבירה של החזקת סמים שלא לשימוש עצמי לפי סעיף 7 (א)+7(ג) רישא לפקודת הסמים המסוכנים (נוסח חדש) תשל""ג-1973.",כללי
5,SH-23-01-61720,"בהתאם לעובדות כתב האישום המתוקן, ביום 20.5.2021, בשעה 19:46 לערך, בתל אביב, החזיק הנאשם ברכב שבחזקתו ובשימושו בשקית שמכילה סם מסוג קוקאין במשקל נטו של 2.9374 גרם ובשקית נוספת שמכילה סם מסוג קוקאין במשקל נטו של 1.9883 גרם.",כללי
6,SH-23-01-61720,"ההסכמה בין הצדדים לא כללה הסכמה לעניין העונש שראוי שיוטל עליו בסופו של יום, למעט הסכמה כי הנאשם יופנה לעריכת תסקיר שירות מבחן עבורו.",כללי
7,SH-23-01-61720,"לשם שלמות התמונה יצוין כי כתב האישום המקורי הוגש כנגד שני נאשמים, כאשר במסגרת ההסכמה, נמחק נאשם 2 מכתב האישום.",כללי
8,SH-23-01-61720,"מתסקיר שירות מבחן מיום 16.4.24, עולה כי הנאשם, בן 47, נשוי ואב לארבעה ילדים.",תסקיר שירות המבחן וחוות דעת ממונה
9,SH-23-01-61720,החל לעבוד בגיל 15 ובעשרים השנים האחרונות עובד כמנהל סניף חנות רהיטים.,תסקיר שירות המבחן וחוות דעת ממונה
10,SH-23-01-61720,"הנאשם הציג לשירות המבחן מסמכים רפואיים מהם עולה מצבו הרפואי וכאבים כרוניים מהם סובל, על רקע כך צורך קנאביס רפואי.",תסקיר שירות המבחן וחוות דעת ממונה
11,SH-23-01-61720,"תיאר שלא שיתף את משפחתו ובת זוגו בנוגע להליך הפלילי המתנהל נגדו, עד לרגע מעצרו.",תסקיר שירות המבחן וחוות דעת ממונה
12,SH-23-01-61720,"שיתף שתחילה כעסה והתרחקה, אולם כיום תומכת ומלווה.",תסקיר שירות המבחן וחוות דעת ממונה
13,SH-23-01-61720,הביע חרטה על הצער שגרם לה ועל העבירה שביצע.,תסקיר שירות המבחן וחוות דעת ממונה
14,SH-23-01-61720,"תיאר כי ברקע לביצוע העבירה שרר בארץ משבר הקורונה ובעקבותיו היה שרוי בבעיות כלכליות, תחושות שעמום ואבטלה וחבר לחברה שולית ובהמשך העמיק שימושו בסם הקנאביס והקוקאין.",תסקיר שירות המבחן וחוות דעת ממונה
15,SH-23-01-61720,תיאר כי ביום ביצוע העבירה רכש כמות גדולה יותר של סם לצורך מפגש חברתי שתוכנן.,תסקיר שירות המבחן וחוות דעת ממונה
16,SH-23-01-61720,"תיאר את המעצר כחוויה מטלטלת עבורו, אשר במהלכו הפסיק את השימוש בסם מרצונו.",תסקיר שירות המבחן וחוות דעת ממונה
17,SH-23-01-61720,הנאשם הבין את חומרת התנהלותו והמחירים ששילם בעקבותיה.,תסקיר שירות המבחן וחוות דעת ממונה
18,SH-23-01-61720,"כיום הנאשם נוטל קנאביס ברישיון בכדי להקל על כאביו, דבר שאושש בבדיקה שבוצעה לו, משם עלה כי משתמש בקנאביס בכמות המותרת ברישיון.",תסקיר שירות המבחן וחוות דעת ממונה
19,SH-23-01-61720,"שירות המבחן התרשם מאדם בעל אורח חיים נורמטיבי, כוחות ויכולות ומסגרת משפחתית תומכת.",תסקיר שירות המבחן וחוות דעת ממונה
20,SH-23-01-61720,עוד התרשם מנטילת אחריות ומכך שההליך המשפטי היווה גורם מרתיע שהביא לשינוי אורחות חייו.,תסקיר שירות המבחן וחוות דעת ממונה
21,SH-23-01-61720,"יחד עם זאת, התרשם שירות המבחן מקשיים להעמיק בנסיבות שימוש הסם ובדפוסי התנהגותו שהובילו אותו לשימוש.",תסקיר שירות המבחן וחוות דעת ממונה
22,SH-23-01-61720,שירות המבחן העריך נזקקות טיפולית בתחום השימוש בסמים שיוכל להוות גורם מפחית סיכון להישנות עבירות.,תסקיר שירות המבחן וחוות דעת ממונה
23,SH-23-01-61720,"הנאשם מצדו, הביע הכרה בדפוסים ונכונות לשתף פעולה עם גורמי הטיפול.",תסקיר שירות המבחן וחוות דעת ממונה
24,SH-23-01-61720,"לבסוף, המליץ שירות המבחן על דחייה למשך כשלושה חודשים במהלכה תיבחן אפשרות הטיפול.",תסקיר שירות המבחן וחוות דעת ממונה
25,SH-23-01-61720,"מתסקיר שירות מבחן מיום 14.7.24, עולה כי בתקופת הדחייה, הנאשם שיתף פעולה באופן מלא עם שירות המבחן, הגיע לכלל הפגישות ומסר בדיקות שתן באופן רציף.",תסקיר שירות המבחן וחוות דעת ממונה
26,SH-23-01-61720,"עוד העמיק היכרות סביב דפוסי השימוש בחומרים פסיכו אקטיביים ושירות המבחן התרשם, שהנאשם לא סובל מבעייתיות בתחום ההתמכרות, שהשימוש סביב ביצוע העבירה היה נסיבתי וכיום אינו זקוק לטיפול בתחום זה.",תסקיר שירות המבחן וחוות דעת ממונה
27,SH-23-01-61720,"שירות המבחן חזר על התרשמותו לפיה הנאשם בעל יכולות לתפקוד תקין, מנהל אורח חיים נורמטיבי ויציב וכיום מצליח להתבונן באופן ביקורתי על התנהגותו ומקבל אחריות על בחירותיו.",תסקיר שירות המבחן וחוות דעת ממונה
28,SH-23-01-61720,"שירות המבחן ציין כי כיום פחת הסיכון להישנות ביצוע עבירות דומות בעתיד והמליץ על הטלת צו של""צ למשך שנה על מנת לאפשר לנאשם תפקוד תעסוקתי תקין ויכול להוות לטעמם, חלופת ענישה חינוכית ושיקומית שתבוצע למען אוכלוסייה נזקקת.",תסקיר שירות המבחן וחוות דעת ממונה
29,SH-23-01-61720,"שירות המבחן אף גיבש תכנית של""צ בהיקף של 300 שעות במסגרת בית תמחוי ""בית אליהו"" בתפקיד חלוקת מזון וסיוע לצוות.",תסקיר שירות המבחן וחוות דעת ממונה
30,SH-23-01-61720,"מחוות דעת ממונה מיום 10.9.24, עולה כי הנאשם כשיר לביצוע עונש בדרך של עבודות שירות במגבלות.",תסקיר שירות המבחן וחוות דעת ממונה
31,SH-23-01-61720,"ב""כ המאשימה, הפנתה לעובדות כתב האישום, לסוג הסם ומשקלו.",טיעוני הצדדים
32,SH-23-01-61720,לערכים המוגנים שנפגעו: שלום הציבור; בריאות הציבור וביטחונו.,טיעוני הצדדים
33,SH-23-01-61720,"התייחסה לפוטנציאל הנזק שבעבירות הסמים, הפצתם, היכולת להרוויח כסף ולצורך במיגורם.",טיעוני הצדדים
34,SH-23-01-61720,המאשימה עתרה למתחם ענישה שמתחיל מ-6 חודשי מאסר שניתן לרצות בעבודות שירות ועד 18 חודשי מאסר ולביסוס עתירתה הפנתה לפסיקה.,טיעוני הצדדים
35,SH-23-01-61720,"לאור נסיבותיו האישיות והעדר עבר פלילי, ביקשה המאשימה למקם את הנאשם בתחתית מתחם הענישה ולהטיל על הנאשם 6 חודשי מאסר שניתן לרצות בעבודות שירות, מאסר מותנה, קנס ופסילה על תנאי.",טיעוני הצדדים
36,SH-23-01-61720,"ב""כ הנאשם, הפנה לנסיבות החזקת הסם כפי שעולה מתסקיר שירות המבחן.",טיעוני הצדדים
37,SH-23-01-61720,"הדגיש שמדובר באדם נורמטיבי, בעל משפחה ועסק, שהודה ושיתף בכנות אודות המשבר שעבר בתקופת משבר הקורונה.",טיעוני הצדדים
38,SH-23-01-61720,הפנה להעדר דפוס התמכרות וסיכוי נמוך להישנות העבירה בעתיד.,טיעוני הצדדים
39,SH-23-01-61720,הפנה למצבו הרפואי המורכב של הנאשם (הגיש מסמכים רפואיים).,טיעוני הצדדים
40,SH-23-01-61720,"הסנגור, כמו המאשימה הסכים כי מתחם הענישה מתחיל ממספר חודשי מאסר שניתן לרצות בעבודות שירות, אולם מסתיים ב- 12 חודשים.",טיעוני הצדדים
41,SH-23-01-61720,עוד ביקש לאמץ את המלצת שירות המבחן ולהטיל על הנאשם ענישה שיקומית של 300 שעות לתועלת הציבור והפנה לפסיקה לביסוס בקשתו זו.,טיעוני הצדדים
42,SH-23-01-61720,"בנוסף, הדגיש את הנזק שיגרם לנאשם באם יוטל עליו מאסר בדרך של עבודות שירות, שכן הנאשם בעלים של חנות רהיטים שמעסיקה 3 עובדים ומפרנסת את משפחתם ומשפחתו.",טיעוני הצדדים
43,SH-23-01-61720,"הנאשם, ציין את ההשפעה של ההליך הפלילי על חייו ובעיותיו הבריאותיות שלטעמו נגרמו כתוצאה ממצבו המשפטי.",טיעוני הצדדים
44,SH-23-01-61720,הדגיש כי מדובר באירוע חד פעמי בחייו שאף גרם לו כמעט לאובדן העסק והמשפחה.,טיעוני הצדדים
45,SH-23-01-61720,"קביעת עונשו של הנאשם, יהיה לאור עקרון הבכורה- עקרון ההלימה, זאת תוך מתן יחס הולם בין חומרת העבירה המיוחסת לנאשם בנסיבותיה, מידת אשמו של הנאשם ובין סוג ומידת העונש אשר יוטל עליו.",דיון והכרעה
46,SH-23-01-61720,"לצורך קביעה זו יש לבחון את הערכים החברתיים שנפגעו ממעשה זה ומידת הפגיעה בהם, מדיניות הענישה הנהוגה בבתי המשפט, הנסיבות הקשורות בביצוע העבירה, כמו גם נסיבות אישיות של הנאשם (תיקון 113 לחוק).",דיון והכרעה
47,SH-23-01-61720,"במקרה זה הנאשם החזיק בסם 'קשה', בעל מאפיינים התמכרותיים ופוגעניים, במשקל של כמעט 5 גרם, ב-2 שקיות ברכבו, כך שהפגיעה בערך המוגן הינה ברף הבינוני.",הערכים המוגנים ונסיבות ביצוע העבירה 
48,SH-23-01-61720,"עיון בפסיקת בתי המשפט מעלה כי מתחם העונש ההולם בעבירת החזקת סם שלא לצריכה עצמית הוא רחב ותלוי בסוג הסם, בכמות, חלוקתו למנות ומכלול נסיבות ההחזקה.",מדיניות הענישה ומתחם העונש ההולם 
49,SH-23-01-61720,ניתן ללמוד על מתחם העונש ההולם בין היתר מפסקי הדין הבאים:,מדיניות הענישה ומתחם העונש ההולם 
50,SH-23-01-61720,עיינתי בפסיקה אליה הפנתה המאשימה:,מדיניות הענישה ומתחם העונש ההולם 
51,SH-23-01-61720,15725-02-14 מדינת ישראל נ' יאיר כהן (6.1.2015) - הנאשם הורשע בעבירות של החזקת סם שלא לצריכה עצמית והכנת כלים שלא לצריכה עצמית.,מדיניות הענישה ומתחם העונש ההולם 
52,SH-23-01-61720,"הנאשם החזיק סם מסוג קוקאין במשקל נטו של 4.9820 גרם, יחד עם משקל אלקטרוני אשר הינו כלי המשמש להכנת הסם.",מדיניות הענישה ומתחם העונש ההולם 
53,SH-23-01-61720,בית המשפט קבע מתחם עונש הולם שנע בין 8 ל- 18 חודשי מאסר בפועל.,מדיניות הענישה ומתחם העונש ההולם 
54,SH-23-01-61720,"נגזרו על הנאשם 14 חודשי מאסר בפועל בניכוי ימי מעצרו, מאסרים מותנים, פסילת רישיון נהיגה והתחייבות.",מדיניות הענישה ומתחם העונש ההולם 
55,SH-23-01-61720,"עיינתי אף בפסיקה שהוגשה ע""י ההגנה:",מדיניות הענישה ומתחם העונש ההולם 
56,SH-23-01-61720,בפסיקה אליה הפנתה ההגנה דובר באנשים שביצעו הליך ארוך מאוד של טיפול ושיקום ולראייה שירות המבחן אף סבר שיש להטיל עליהם רכיב של צו מבחן לצורך המשך והשלמת הטיפול.,מדיניות הענישה ומתחם העונש ההולם 
57,SH-23-01-61720,"נוכח כל האמור לעיל, כמות הסם, סוגו ונסיבות ההחזקה, אני קובעת כי מתחם העונש ההולם מתחיל מ- 8 חודשי מאסר שניתן לרצות בעבודות שירות ועד 18 חודשי מאסר בפועל, לצד ענישה נלווית.",מדיניות הענישה ומתחם העונש ההולם 
58,SH-23-01-61720,"בעניינו של הנאשם, כפי שפורט, אכן הוגש תסקיר שירות מבחן אשר מלמד על כך שהנאשם החל בצריכת סמים באופן ספורדי בתקופת נערותו ולאחר מכן בתקופת משבר הקורונה, השימוש התגבר, והעמיק אף לשימוש אינטנסיבי בסם מסוג קוקאין.",שיקולי שיקום – סטייה לקולא
59,SH-23-01-61720,"הנאשם הפסיק את השימוש בסמים בעת מעצרו, בכוחות עצמו ומאז צורך רק קנאביס בהתאם לרישיון שברשותו ולמטרת שיכוך כאבים.",שיקולי שיקום – סטייה לקולא
60,SH-23-01-61720,"עוד, בתסקיר הראשון צוין שיש לבחון נזקקות טיפולית לצורך הפחתת סיכון להישנות העבירות ובתסקיר השני התרשם שירות המבחן שהנאשם אינו סובל מבעייתיות בתחום ההתמכרות, ונראה כי השימוש בסם היה נסיבתי בעיקרו ועל כן הומלץ על ענישה בדמות של""צ שתאפשר לנאשם להמשיך בעבודתו ולתרום לחברה ולפצות על הפגיעה שהסב כשתוצאה מביצוע העבירה.",שיקולי שיקום – סטייה לקולא
61,SH-23-01-61720,"הנאשם, בן 47, הודה בהזדמנות הראשונה ולקח אחריות מלאה על מעשיו.",נסיבות שאינן קשורות לביצוע העבירה:
62,SH-23-01-61720,עוד עולה מתסקיר שירות המבחן שהמעצר וההליך הפלילי היווה גבול ברור עבורו.,נסיבות שאינן קשורות לביצוע העבירה:
63,SH-23-01-61720,"מדובר בעבירה ראשונה בחייו של הנאשם, העבירה בוצעה לפני כשלוש שנים, כאשר ברקע לביצועה שרר משבר קורונה שגרם לנאשם לסגור את עסקו, אז החל בצריכת סמים מוגברת.",נסיבות שאינן קשורות לביצוע העבירה:
64,SH-23-01-61720,"כיום, אינו צורך סמים למעט לצרכים רפואיים ברישיון (כפי שהוצג).",נסיבות שאינן קשורות לביצוע העבירה:
65,SH-23-01-61720,"עוד עיינתי במסמכים הרפואיים שהוגשו, מהם עולה שהנאשם אובחן כחולה במחלה הצריכה טיפול ומעקב, כמו כן עבר צינתור בחודש דצמבר 2021.",נסיבות שאינן קשורות לביצוע העבירה:
66,SH-23-01-61720,"בסופו של יום, יש לקבוע האם יש בתסקירים אשר הוגשו כדי לשקף תהליך שיקום משמעותי וניכר אותו עבר הנאשם, כמו כן יש לקבוע האם יש בכך נימוק מהותי לשינוי מתחם הענישה, אך גם אם ייקבע שאכן כך, יש לקבוע האם הסטייה לקולא אמורה להיות בדמות של""צ או סטייה שונה מידתית יותר.",נסיבות שאינן קשורות לביצוע העבירה:
67,SH-23-01-61720,"לטעמי, האיזון בין חומרת העבירה מחד, משקל הסם שנתפס ברכבו של הנאשם וסוגו, אל מול אותו תהליך שעבר הנאשם, אינו מצדיק את הסטייה המשמעותית אותה ביקשה ההגנה, שכן בחינה של האמור בתסקיר שירות המבחן מעלה, כי הטעם שעמד בבסיס המלצת שירות המבחן, לא היה משום שהטלת עונש בדמות עבודות שירות יהיה בו כדי לפגוע בתהליך, אלא 'רק' לצורך המשך פרנסתו של הנאשם, כאשר שיקול זה אינו שיקול שיש בו די לצורך קבלת עתירת ההגנה להסתפק בעונש של""צ בלבד.",נסיבות שאינן קשורות לביצוע העבירה:
68,SH-23-01-61720,"כך אף עולה ומתחדד מן הפסיקה אליה הפנתה, שם דובר במי אשר עברו תהליך ארוך של שיקום וגמילה ואף היו תחת עינו הפקוחה של שירות המבחן באמצעות צווי מבחן.",נסיבות שאינן קשורות לביצוע העבירה:
69,SH-23-01-61720,"במקרה זה, איני מתעלמת מן העובדה שהנאשם הפסיק את השימוש בסמים קשים מעצמו ובסופו של יום אינו נזקק להתערבות טיפולית, אולם, כפי שציינתי כלל נסיבות התיק אל מול תהליך זה יש בהן מחד על מנת לקבוע שיש כדי לסטות במעט מן המתחם , אולם לא עד כדי קבלת עתירת ההגנה ושינוי רכיב הענישה העיקרי, אלא סטייה מאורכו בלבד.",נסיבות שאינן קשורות לביצוע העבירה:
70,SH-23-01-61720,"אשר על כן, אני גוזרת על הנאשם את העונשים הבאים:",נסיבות שאינן קשורות לביצוע העבירה:
71,SH-23-01-61720,3 חודשי מאסר בפועל שירוצו בעבודות שירות.,נסיבות שאינן קשורות לביצוע העבירה:
72,SH-23-01-61720,"הנאשם יבצע את עבודות שירות ב""המשקם חולון"" ברחוב המלאכה 26, חולון, 5 ימים בשבוע, על פי טווח השעות המתאפשר בחוק.",נסיבות שאינן קשורות לביצוע העבירה:
73,SH-23-01-61720,"תחילתן של ביצוע העבודות ביום 05.01.2025 והן תהיינה בפיקוח מפקח אחראי אורן גל,                                                   מס' נייד 0506278475.",נסיבות שאינן קשורות לביצוע העבירה:
74,SH-23-01-61720,"על הנאשם להתייצב לפני מפקח על עבודות השירות לצורך קליטה והצבה בתאריך תחילת העבודה, בשעה 08:00, במפקדת מחוז מרכז, יחידת עבודות שירות, ת""ד 81, רמלה.",נסיבות שאינן קשורות לביצוע העבירה:
75,SH-23-01-61720,"אני מודיעה לנאשם כי עליו להודיע לממונה על כל שינוי, אם יחול, בכתובת מגוריו, וכן עליו לעמוד בתנאי הפיקוח, שכן אי מילוי עבודות השירות על פי הנחיות המפקח, עלול להביא להפסקתן ולכליאה במתקן כליאה.",נסיבות שאינן קשורות לביצוע העבירה:
76,SH-23-01-61720,"5 חודשי מאסר על תנאי לתקופה של 3 שנים והתנאי הוא שהנאשם לא יעבור עבירות שהינן פשע, בניגוד לפקודת הסמים.",נסיבות שאינן קשורות לביצוע העבירה:
77,SH-23-01-61720,"קנס בסך 3,000 ₪.",נסיבות שאינן קשורות לביצוע העבירה:
78,SH-23-01-61720,הקנס ישולם תוך 90 יום מהיום ולא יאוחר מיום 16.12.2024.,נסיבות שאינן קשורות לביצוע העבירה:
79,SH-23-01-61720,3 חודשי פסילת רישיון וזאת על תנאי לשנתיים שלא יעבור עבירה בה הורשע היום או עבירה של נהיגה בשכרות או נהיגה תחת השפעת אלכוהול או סמים.,נסיבות שאינן קשורות לביצוע העבירה:
80,SH-23-01-61720,מורה על חילוט סך של 800 ₪ אשר נתפס מהנאשם.,נסיבות שאינן קשורות לביצוע העבירה:
81,SH-23-01-61720,ניתן צו כללי למוצגים לפי שיקול דעת קצין המשטרה.,נסיבות שאינן קשורות לביצוע העבירה:
82,SH-23-01-61720,"המוצגים יחולטו/יושמדו/יושבו לבעליהם עפ""י החלטת קצין משטרה.",נסיבות שאינן קשורות לביצוע העבירה:
83,SH-23-01-61720,הטלפון הנייד שנתפס מאת הנאשם יושב לידיו או לידי מיופה כוחו.,נסיבות שאינן קשורות לביצוע העבירה:
84,SH-23-01-61720,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",נסיבות שאינן קשורות לביצוע העבירה:
85,SH-23-01-61720,"בכרטיס אשראי – באתר המקוון של רשות האכיפה והגבייה, www.eca.gov.il",נסיבות שאינן קשורות לביצוע העבירה:
86,SH-23-01-61720,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,נסיבות שאינן קשורות לביצוע העבירה:
87,SH-23-01-61720,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,נסיבות שאינן קשורות לביצוע העבירה:
88,SH-23-01-61720,"זכות ערעור לביהמ""ש המחוזי בתוך 45 ימים מהיום.",נסיבות שאינן קשורות לביצוע העבירה:
89,SH-23-01-61720,5129371המזכירות תעביר העתק לממונה על עבודות שירות.,נסיבות שאינן קשורות לביצוע העבירה:
