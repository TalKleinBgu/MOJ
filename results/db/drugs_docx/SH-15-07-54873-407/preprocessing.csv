,verdict,text,part
0,SH-15-07-54873-407,נגד,מדינת ישראל
2,SH-15-07-54873-407,"פקודת הסמים המסוכנים [נוסח חדש], תשל""ג-1973: סע'  13, 14, 19א",חן אוחנה
3,SH-15-07-54873-407,"חוק העונשין, תשל""ז-1977: סע'  25, 40ד(א)",חן אוחנה
4,SH-15-07-54873-407,"הנאשם הורשע במסגרת הסדר טיעון, אשר גובש לקראת סיום פרשת התביעה.",רקע
5,SH-15-07-54873-407,"במסגרת ההסדר הודה הנאשם בכתב אישום מתוקן בן 4 אישומים, בביצוע שתי עבירות של סחר בסם מסוכן בניגוד לסעיף 13 יחד עם סעיף 19א בפקודת הסמים המסוכנים (נוסח חדש), תשל""ג- 1973 (להלן: ""הפקודה""), בעבירה של ניסיון סחר בסם מסוכן בניגוד לסעיף 13 יחד עם סעיף 19א בפקודה וסעיף 25 בחוק העונשין, התשל""ז – 1977, ובתיווך בסם מסוכן בניגוד לסעיף 14 יחד עם סעיף 19א בפקודה.",רקע
6,SH-15-07-54873-407,"בהתאם לכתב האישום, סחר הנאשם, ניסה לסחור ותיווך בסמים מסוג קנבוס וחשיש, הכל אל מול סוכנת משטרתית סמויה.",רקע
7,SH-15-07-54873-407,"על פי עובדות האישום הראשון, ביום 23.12.14 בסמוך לשעה 15:00, נפגש הנאשם עם קטינה ועם הסוכנת בראשון לציון.",רקע
8,SH-15-07-54873-407,"הנאשם שאל את הסוכנת אם ברצונה ""להתארגן"", וזו השיבה בחיוב.",רקע
9,SH-15-07-54873-407,"עקב כך, התקשר הנאשם בהמשך אל אדם בשם עמי והשניים קבעו להיפגש לרכישת 2 אצבעות חשיש בתמורה ל-200 ₪.",רקע
10,SH-15-07-54873-407,"הסוכנת מסרה לנאשם את התמורה, והנאשם, הסוכנת והקטינה נסעו אל ביתו של עמי.",רקע
11,SH-15-07-54873-407,הנאשם ירד מהרכב בעוד הסוכנת והקטינה ממתינות ברכב הסוכנת.,רקע
12,SH-15-07-54873-407,"כעבור מספר דקות חזר הנאשם אל הרכב, החזיר לסוכנת את התמורה ומסר כי לעמי היה רק ""בוף"", אותו הגיש לקטינה לבחינה.",רקע
13,SH-15-07-54873-407,"בהמשך, נסעו השלושה לדירה בראשון לציון, שם מסר הנאשם לקטינה באנג המכיל סם מסוכן מסוג מריחואנה.",רקע
14,SH-15-07-54873-407,בגין מעשיו אלו הורשע הנאשם בנסיון לסחור בסם.,רקע
15,SH-15-07-54873-407,"הנאשם השיב שהוא בעבודה, והעביר לסוכנת מספר נייד של אדם בשם אופק על מנת שתקנה ממנו את הסמים.",רקע
16,SH-15-07-54873-407,"הסוכנת התקשרה אל אופק, וסיכמה עימו כי תקנה ממנו 2 ""ירוק"", תמורת 200 ₪.",רקע
17,SH-15-07-54873-407,"בהמשך אותו יום הגיע אופק אל ביתה של הסוכנת, קיבל ממנה את התשלום, וכעבור מספר שעות מסר לה קנבוס במשקל של 1.9376 גרם נטו.",רקע
18,SH-15-07-54873-407,בגין מעשה זה הורשע הנאשם בתיווך בסם.,רקע
19,SH-15-07-54873-407,"על פי עובדות האישום השלישי, ביום 4.3.15, לאחר התכתבות סלולרית בין הסוכנת לנאשם, ביקשה הסוכנת מהנאשם לרכוש סם מסוכן מסוג הידרו במשקל של 10 גרם ביום המחרת.",רקע
20,SH-15-07-54873-407,"למחרת היום שוחחה הסוכנת עם הנאשם על מנת לוודא את השעה בה תוכל לקנות את הסמים, ואת המחיר.",רקע
21,SH-15-07-54873-407,"בסמוך לכך התקשר הנאשם אל אדם בשם אורן, והשניים תיאמו את מועד הרכישה.",רקע
22,SH-15-07-54873-407,"הנאשם התקשר אל הסוכנת וביקש שתאסוף אותו ממקום עבודתו, וכך היה.",רקע
23,SH-15-07-54873-407,"השניים נסעו לקיבוץ גבעת ברנר, שם מסרה הסוכנת לנאשם סך של 1000 ₪.",רקע
24,SH-15-07-54873-407,"הנאשם ירד מהרכב, וחזר כשבידו קנבוס במשקל 9.88 גרם נטו, אותו מסר לסוכנת.",רקע
25,SH-15-07-54873-407,בגין מעשיו אלו הורשע הנאשם בסחר בסם.,רקע
26,SH-15-07-54873-407,"על פי האישום הרביעי, ביום 16.3.15, התקשרה הסוכנת אל הנאשם והשניים שוחחו שיחת חולין.",רקע
27,SH-15-07-54873-407,"במהלך השיחה הביעה הסוכנת רצונה לרכוש סם מסוכן מסוג חשיש בתמורה ל-1,200 ₪.",רקע
28,SH-15-07-54873-407,"בהמשך שוחחו הנאשם והסוכנת בשנית, והנאשם עדכן אותה כי בסביבות השעה 19:00 ילכו להביא את הסמים.",רקע
29,SH-15-07-54873-407,"מאוחר יותר נפגשו השניים, ונסעו ברכב הסוכנת לעבר שכונת רמת אליהו.",רקע
30,SH-15-07-54873-407,"הנאשם קיבל מהסוכנת 1,200 ₪, יצא מהרכב, ופגש בהמשך הרחוב אדם בשם רועי, ממנו קיבל את הסמים בעבור תמורה שאינה ידועה למאשימה.",רקע
31,SH-15-07-54873-407,לאחר מספר דקות חזר הנאשם אל הרכב ומסר לסוכנת סם מסוג חשיש במשקל 15.83 גרם נטו.,רקע
32,SH-15-07-54873-407,גם בגין מעשיו אלו הורשע הנאשם בסחר בסם.,רקע
33,SH-15-07-54873-407,במסגרת הסדר הטיעון לא גובשה הסכמה עונשית בין הצדדים.,רקע
34,SH-15-07-54873-407,"הנאשם הופנה לעריכת תסקיר שירות מבחן, אשר לבקשת ההגנה בחן את ביטול הרשעתו.",רקע
35,SH-15-07-54873-407,"הוסכם כי ההגנה תוכל לטעון במסגרת הטיעונים לעונש טענות בדבר הדחה, בהתאם לראיות שהוצגו בבית המשפט.",רקע
36,SH-15-07-54873-407,המאשימה הצהירה כי עמדתה להרשעה ולענישה ממשית.,רקע
37,SH-15-07-54873-407,"תסקיר שירות המבחן מלמד כי הנאשם, בן 23, לקח אחריות על ביצוע העבירות.",רקע
38,SH-15-07-54873-407,"הוא מסר כי החל בשימוש בסם מסוג קנבוס בעקבות שחרורו מהצבא לאחר מספר חודשי שירות, מתוך תחושת ריקנות, תסכול וכישלון.",רקע
39,SH-15-07-54873-407,"בתקופה זו התחבר לסוכנת הסמויה, כאשר לתחושתו הייתה זו מערכת יחסים חברית, והסוכנת היוותה עבורו משענת בתקופה המשברית בה היה מצוי.",רקע
40,SH-15-07-54873-407,"לטענתו רכש עבור הסוכנת את הסם כאקט חברי, ללא מטרת רווח.",רקע
41,SH-15-07-54873-407,"מהתסקיר נלמד כי לאחר המעצר החל ללמוד על מנת להשלים את תעודת הבגרות, וכן החל לימודי תואר ראשון במכללת ספיר, במקביל לטיפול אליו נרתם ביחידה לטיפול בהתמכרויות.",רקע
42,SH-15-07-54873-407,בדיקות השתן שלו נמצאו נקיות מסמים.,רקע
43,SH-15-07-54873-407,"הוא הפגין מוטיבציה לשיקום, התמיד בטיפול, ועבר תהליך משמעותי של התבוננות והתמודדות עם משקעים וקשיים, לצד השקעת מאמץ רב בלימודיו האקדמיים והתמודדותו עם הפרעת קשב וריכוז.",רקע
44,SH-15-07-54873-407,"הנאשם מתנדב במסגרת הלימודים בעמותת ""איילים"", וחנך שני ילדים עם מוגבלויות.",רקע
45,SH-15-07-54873-407,שירות המבחן התרשם כי הנאשם מכה על חטא ומצר על התנהגותו.,רקע
46,SH-15-07-54873-407,"הוא השכיל לנצל את המשבר לשינוי באורחות חייו, שאיפותיו לעתיד נורמטיביות והוא ללא דפוסים עבריינים מושרשים.",רקע
47,SH-15-07-54873-407,"חרף העובדה כי נעדר תחילה כלים להתמודדות ופיתח דפוסים התמכרותיים, הצליח לערוך שינוי משמעותי בחייו.",רקע
48,SH-15-07-54873-407,"לאור דברים אלו, המליץ שירות המבחן על העמדת הנאשם בצו מבחן למשך שנה.",רקע
49,SH-15-07-54873-407,"כן הומלץ על  ביטול הרשעתו בדין במטרה למנוע פגיעה תעסוקתית עתידית, ועל הטלת צו שירות לתועלת הציבור בהיקף של 300 שעות.",רקע
50,SH-15-07-54873-407,"ב""כ המאשימה עמדה בטעוניה על כך שמחומר הראיות עלה כי הנאשם היה מצוי היטב בעולם הסמים, גם טרם כניסתה של הסוכנת לחייו.",טיעוני הצדדים לעונש
51,SH-15-07-54873-407,"היא טענה כי הנאשם ביצע את העבירות מתוך בצע כסף, ללא התחשבות בפגיעה בזולתו, והיווה חלק משרשרת הפצת הסם.",טיעוני הצדדים לעונש
52,SH-15-07-54873-407,"מאחר שהשתמש בעצמו בסמים, הרי שנהיר כי מימן את צריכת הסמים שלו באמצעות עבירות הסחר.",טיעוני הצדדים לעונש
53,SH-15-07-54873-407,"נטען כי במעשיו פגע הנאשם בערכים החברתיים המוגנים של הגנה על שלום הציבור, בריאותו ובטחונו של הציבור בכלל ושל המשתמשים בפרט.",טיעוני הצדדים לעונש
54,SH-15-07-54873-407,"ב""כ המאשימה עמדה בהקשר זה על הנזק העצום אשר מסבים הסחר והשימוש בסמים בכלל, ליחידים ולחברה כולה.",טיעוני הצדדים לעונש
55,SH-15-07-54873-407,"נטען כי עבירות הסמים משחיתות כל חלקה טובה, וכי על בית המשפט להשתתף במאבק בנגע הסמים ולתרום חלקו בהשתת עונשים חמורים על כל החוליות בשרשרת הסמים, על מנת להרתיע את העוסקים בסחר.",טיעוני הצדדים לעונש
56,SH-15-07-54873-407,"ב""כ המאשימה ציינה כי מכתב האישום המתוקן עולה שהסחר נעשה משך תקופה ממושכת, ומכאן שאין המדובר במעידה חד פעמית.",טיעוני הצדדים לעונש
57,SH-15-07-54873-407,כן צוינה לחומרא עליית המדרגה בכמות הסחר מ-2 גרם ל-16 גרם.,טיעוני הצדדים לעונש
58,SH-15-07-54873-407,"נטען כי הנאשם ידע אל מי לפנות לצורך השגת הסם תוך התראה קצרה, וכי הוא חי את עולם הסמים תוך ניהול אורח חיים שולי, מבית הוריו.",טיעוני הצדדים לעונש
59,SH-15-07-54873-407,"אשר למדיניות הענישה ולמתחם העונש ההולם, הפנתה המאשימה לשורת פסקי דין, וטענה כי  מתחם העונש ההולם בעבירות סחר בסמים מסוג קנבוס וחשיש הוא 6-12 חודשי מאסר לכל עבירה.",טיעוני הצדדים לעונש
60,SH-15-07-54873-407,"אשר לנסיבות שאינן קשורות בביצוע העבירה, הרי שהנאשם נעדר עבר פלילי, הודה וחסך בזמן שיפוטי, אף אם בשלב מאוחר של הבאת הראיות.",טיעוני הצדדים לעונש
61,SH-15-07-54873-407,"ואולם בהתאם להלכה הפסוקה בעבירות סחר בסמים, נסיבותיו האישיות של הנאשם מתגמדות מפני הפגיעה בחברה, ולפיכך התבקש להעדיף את האינטרס הציבורי ולהטיל על הנאשם עונש ממשי ומרתיע.",טיעוני הצדדים לעונש
62,SH-15-07-54873-407,"בנוגע לטענת ההדחה, נטען כי הנאשם הוא שהציע לסוכנת ""להתארגן"", אף שבין השניים לא הייתה היכרות מוקדמת, וכי הנאשם לא דחה מעולם את בקשותיה של הסוכנת אלא שיתף עימה פעולה באופן מלא.",טיעוני הצדדים לעונש
63,SH-15-07-54873-407,"הנאשם נסע עם הסוכנת אל מקומות רכישת הסמים, קיבל ממנה את כספה, ירד מהרכב בלעדיה, וחזר אליה עם הסמים.",טיעוני הצדדים לעונש
64,SH-15-07-54873-407,"נטען כי המלצת שירות המבחן לביטול ההרשעה מהווה חריגה משמעותית לקולא ממתחם הענישה המקובל, וכי אחרים אשר הואשמו במסגרת פרשה זו נידונו לריצוי מאסר בעבודות שירות, חרף המלצות חיוביות של שירות המבחן, לרבות המלצות לאי הרשעה.",טיעוני הצדדים לעונש
65,SH-15-07-54873-407,"נטען כי הפגיעה אליה התייחס שירות המבחן בעתידו של הנאשם הינה פגיעה ערטילאית, ולא הוצגו ראיות כלשהן לפגיעה חמורה הצפויה בעתידו או בעיסוקו.",טיעוני הצדדים לעונש
66,SH-15-07-54873-407,"נוכח מכלול הנסיבות, עתרה המאשימה למקם את הנאשם ברף האמצעי-נמוך של המתחם,  ולהשית עליו 6-12 חודשי מאסר בפועל לכל אישום, לצד מאסר על תנאי, קנס, פסילה בפועל ופסילה על תנאי.",טיעוני הצדדים לעונש
67,SH-15-07-54873-407,"ב""כ הנאשם טען מנגד כי הנאשם היה משתמש בסמים ולא סוחר, וכך גם תפסה זאת הסוכנת, אשר סברה כי דרכו תוכל להגיע אל הסוחרים האמיתיים.",טיעוני הצדדים לעונש
68,SH-15-07-54873-407,"נטען כי עדי המאשימה אישרו כי הנאשם עצמו לא היה יעד, ולפיכך נטען כי הפעלת הסוכנת בעניינו חטאה למטרת הפעלתו של סוכן מדיח, אשר אמור למנוע ביצוע פשעים חמורים.",טיעוני הצדדים לעונש
69,SH-15-07-54873-407,"בהקשר לכך נטען כי היה מקום לעצור את פעילות הסוכנת אל מול הנאשם בשלב מוקדם יותר, וכי נסיבות המקרה מלמדות על סחר שאינו למטרת רווח אלא כחלק מ""התארגנות"" משותפת.",טיעוני הצדדים לעונש
70,SH-15-07-54873-407,"הסוכנת העידה כי הסמים מעולם לא היו בשליטת הנאשם או על גופו, וכי היא מסרה לו את הכסף מראש בכל רכישה, עובדה המלמדת כי לא היו על הנאשם סכומי כסף מספיקים לביצוע הרכישות, ולפיכך אין המדובר בסוחר של ממש.",טיעוני הצדדים לעונש
71,SH-15-07-54873-407,"נטען כי הנאשם לא קיבל תמורה עבור מעשיו וכי עסקינן בהתנהלות של מי שהכיר סוחרי סמים, אולם לא סחר בעצמו.",טיעוני הצדדים לעונש
72,SH-15-07-54873-407,"נוכח דברים אלו, אין במעשיו של הנאשם אלמנטים של פשיעה או פגיעה בציבור, והערך החברתי שנפגע כתוצאה מביצוע העבירות ומידת הפגיעה בערך זה, הינם ברף הנמוך.",טיעוני הצדדים לעונש
73,SH-15-07-54873-407,"כן נטען כי הנאשם חווה תקופה קשה עם שחרורו מהצבא, ולכן הדרדר.",טיעוני הצדדים לעונש
74,SH-15-07-54873-407,"הוא עבר טלטלה עם מעצרו, ובהמשך עבר הליך גמילה משמעותי, והפך לאדם תורם, לומד ומתנדב.",טיעוני הצדדים לעונש
75,SH-15-07-54873-407,"נוכח עדות הדיקן, אשר תפורט להלן, קיים בעניינו נזק קונקרטי.",טיעוני הצדדים לעונש
76,SH-15-07-54873-407,"לאור דברים אלו עתר ב""כ הנאשם לביטול הרשעת הנאשם בדין, ולאימוץ המלצות שירות המבחן.",טיעוני הצדדים לעונש
77,SH-15-07-54873-407,"הנאשם טען כי הוא נמצא כיום במקום אחר, כי הוא שוקד על פיתוח חייו ועתידו כאדם טוב יותר, וכי יעשה כל שביכולתו על מנת להשתפר גם בעתיד.",טיעוני הצדדים לעונש
78,SH-15-07-54873-407,"מטעם הנאשם העיד לעונש דיקן הסטודנטים במכללה האקדמית ""ספיר"", מר אלון גייר.",טיעוני הצדדים לעונש
79,SH-15-07-54873-407,"מר גייר העיד כי במסגרת תפקידו הוא מאתר סטודנטים הזקוקים לעזרה, וכך אותר הנאשם.",טיעוני הצדדים לעונש
80,SH-15-07-54873-407,"הוא ציין כי הנאשם הינו סטודנט למופת, העתיד לסיים תואר במדעי המחשב.",טיעוני הצדדים לעונש
81,SH-15-07-54873-407,"מר גייר ציין כי אינו מומחה בתחום, אולם העיד כי הוא מניח שבכל מקום בו יבקש הנאשם לעבוד, יישאל בדבר קיומה של הרשעה פלילית.",טיעוני הצדדים לעונש
82,SH-15-07-54873-407,"מטעם הנאשם הוגשו גם מסמכים שונים, ובהם מכתב אודות הטיפול המשמעותי אותו עבר ביחידה לטיפול בהתמכרויות בעיריית בת ים, ומכתבים ממקורביו, המעידים על יכולותיו ועל השינוי אותו עבר.",טיעוני הצדדים לעונש
83,SH-15-07-54873-407,דיון וגזירת הדין,טיעוני הצדדים לעונש
84,SH-15-07-54873-407,בבוא בית המשפט לגזור את עונשו של הנאשם עליו להתחשב במכלול נסיבות המעשה והעושה.,טיעוני הצדדים לעונש
85,SH-15-07-54873-407,"ייאמר כבר עתה כי ככלל, דינם של סוחרים בסמים להרשעה ולעונשים מכבידים, ואולם על בית המשפט לשקול את מכלול הנסיבות, ובהתאם לסעיף 40ד(א), גם את פוטנציאל השיקום של הנאשם שבפניו.",טיעוני הצדדים לעונש
86,SH-15-07-54873-407,"בבוחני את נסיבות ביצוע העבירה, לא ניתן להתעלם מכך שהתנהלות הנאשם, כפי שמתואר בכתב האישום המתוקן, אינה התנהלותו של סוחר הסמים הקלאסי.",טיעוני הצדדים לעונש
87,SH-15-07-54873-407,בהמשך נענה לכל בקשות הסוכנת לאספקת הסם.,טיעוני הצדדים לעונש
88,SH-15-07-54873-407,"מנגד, נלמד מכתב האישום כי למעשה הסמים לא היו מעולם תחת ידו של הנאשם.",טיעוני הצדדים לעונש
89,SH-15-07-54873-407,"שני האישומים הראשונים מלמדים על התנהלותו של מי שככל שהיה סוחר סמים, הרי שמדובר בסוחר כושל – בהתאם לאישום הראשון לא הצליח הנאשם כלל לספק את הסחורה, אף שנסע עם הסוכנת אל בית הסוחר ונטל ממנה את כספה (אשר לפיכך הוחזר).",טיעוני הצדדים לעונש
90,SH-15-07-54873-407,"בהתאם לאישום השני, משביקשה הסוכנת אספקת סמים, היפנה אותה הנאשם לאחר.",טיעוני הצדדים לעונש
91,SH-15-07-54873-407,"עובדות שני האישומים הנוספים, במסגרתם הורשע הנאשם בסחר, מלמדות כי משביקשה הסוכנת סמים מהנאשם, נסע עימה הנאשם אל מקום הרכישה, נטל ממנה את כספה, וקיבל את הסמים מידיו של אחר.",טיעוני הצדדים לעונש
92,SH-15-07-54873-407,"יוזכר כי בכל המקרים מדובר היה בסמים הנחשבים ל""קלים"", מבלי להקל ראש במעשים.",טיעוני הצדדים לעונש
93,SH-15-07-54873-407,"אכן, כטענת המאשימה, נפגעו כתוצאה ממעשיו של הנאשם הערכים בדבר ההגנה על שלום הציבור ובריאותו.",טיעוני הצדדים לעונש
94,SH-15-07-54873-407,הלכה פסוקה היא כי עבירות הסחר בסמים פוגעות הן בצרכני הסם והן באופן עקיף בציבור כולו.,טיעוני הצדדים לעונש
95,SH-15-07-54873-407,"בתי המשפט עמדו על הצורך במיגור עבירות אלה, ובמניעת הנזקים הישירים והעקיפים, הכלכליים והחברתיים הנגרמים למשתמשים ולחברה כולה.",טיעוני הצדדים לעונש
96,SH-15-07-54873-407,"ואולם בהתחשב בנסיבות המעשים, כפי שהובאו לעיל, סבורתני כי מבלי להקל בהם ראש, מצויים הם ברף הנמוך של עבירות הסחר, ומתיישבים יותר עם שימוש חברתי.",טיעוני הצדדים לעונש
97,SH-15-07-54873-407,"אין במעשים – אשר נעשו כולם אל מול אותה קונה, כדי ללמד על מי שהוא סוחר במשמעותו הרגילה של המונח.",טיעוני הצדדים לעונש
98,SH-15-07-54873-407,"אמנם כטענת המאשימה ניכר מהנסיבות כי הנאשם היה בקיא בעולם הסמים, ואולם הרושם הוא כי היה בקיא בעולם זה כתוצאה מהיותו משתמש בסמים בעצמו, ולא עקב היותו סוחר.",טיעוני הצדדים לעונש
99,SH-15-07-54873-407,אין להתעלם מכך שהנאשם ניהל קשר ידידותי מסוים עם הסוכנת.,טיעוני הצדדים לעונש
100,SH-15-07-54873-407,"אף אם הסוכנת שימרה קשר זה כחלק מתפקידה, ועל מנת להיטמע בעולם המשתמשים בסמים, הרי שאין המדובר במי שרכשה סמים מסוחר בקרן רחוב, אלא כאמור – במי שיצרה עם הנאשם קשרים, המתיישבים עם תחושתו כי מדובר בסיוע לידידה.",טיעוני הצדדים לעונש
101,SH-15-07-54873-407,"מסקנות אלו אף מתיישבות עם העובדה שהנאשם נסע עם הסוכנת אל הסוחרים, ועם העדר הימצאותם של הסמים או הכסף לרכישתם בידיו.",טיעוני הצדדים לעונש
102,SH-15-07-54873-407,"ואכן, המציאות מלמדת כי במקרים רבים בהם מופעלים סוכנים, מתקיימות מספר עסקאות בין הנאשם לסוכן, במטרה לחשוף את התמונה הראייתית המלאה.",טיעוני הצדדים לעונש
103,SH-15-07-54873-407,"זאת ועוד, נסיון החיים מלמד כי ככלל רוכש הסמים הפוטנציאלי הוא שיוצר קשר עם הסוחר, ולפיכך אין מנוס מפנייה של הסוכנת אל הסוחר, ולא להיפך.",טיעוני הצדדים לעונש
104,SH-15-07-54873-407,"יוזכר כי במקרה שבפניי הנאשם הוא שפנה ראשונה לסוכנת, באופן התומך אף הוא במסקנה כי אין המדובר בסוכן מדיח.",טיעוני הצדדים לעונש
105,SH-15-07-54873-407,"נוכח דברים אלו, ובהתחשב במכלול השיקולים לקולא ולחומרא אשר נימנו לעיל, סבורתני כי מתחם העונש ההולם הכולל את מלוא המעשים בהם הורשע הנאשם – עבירת תווך כאמור, עבירת נסיון, ושתי עבירות סחר הינו 8-25 חודשי מאסר.",טיעוני הצדדים לעונש
106,SH-15-07-54873-407,"אשר לנסיבותיו של הנאשם שבפניי, הרי שכמפורט לעיל תסקיר שירות המבחן שהוגש בעניינו מלמד על מי שהחל להשתמש בסם עקב שחרורו מן הצבא באופן משברי.",טיעוני הצדדים לעונש
107,SH-15-07-54873-407,התרשמתי כי מדובר בנאשם אשר עשה כברת דרך משמעותית מאז ביצוע המעשים.,טיעוני הצדדים לעונש
108,SH-15-07-54873-407,"הוא היטיב את דרכיו בכל מובן, נטל אחריות על מעשיו ועל חייו, לומד לימודים אקדמאיים, מתנדב, והרושם הימנו הוא כי מדובר בבגיר צעיר המבקש להשאיר את חטאיו מאחור, ולהתוות לעצמו עתיד אישי ומקצועי נורמטיבי.",טיעוני הצדדים לעונש
109,SH-15-07-54873-407,"ניתן להניח כי לא לגבי כל סטודנט מתייצב הדיקן לדבר בשבחו בבית המשפט, ולהביע חשש מפני הפגיעה האפשרית בעתידו, והדבר מדבר בעד עצמו.",טיעוני הצדדים לעונש
110,SH-15-07-54873-407,"נוכח דברי הדיקן בעניינו של הנאשם שבפניי, סבורתני כי ניתן לקבוע כי קיים נזק קונקרטי לעתיד הנאשם, ככל שתיוותר ההרשעה על כנה.",טיעוני הצדדים לעונש
111,SH-15-07-54873-407,"יוזכר כי מדובר במי שלומד את מדעי המחשב, ולפיכך סביר לצפות כי בעת שיבקש להתקבל למקום עבודה בתחום, יישאל בדבר עברו הפלילי.",טיעוני הצדדים לעונש
112,SH-15-07-54873-407,"סעיף 40ד(א) בחוק קובע כי במקרה בו מצא בית המשפט כי הנאשם השתקם או קיים סיכוי כי ישתקם, רשאי הוא לסטות ממתחם העונש ההולם ולגזור עליו עונש החורג לקולא מאותו מתחם.",טיעוני הצדדים לעונש
113,SH-15-07-54873-407,"כאשר בוחנת אני את נסיבותיו של הנאשם שבפניי, התרשמתי כאמור כי מדובר בנאשם צעיר, אשר עבר הליך שיקום משמעותי וממושך, והשקיע מאמצים לעלות על דרך הישר, מאמצים הבאים לידי ביטוי גם בלימודיו ובפועלו ההתנדבותי.",טיעוני הצדדים לעונש
114,SH-15-07-54873-407,איני מתעלמת מכך שבמסגרת פרשייה זו הוטלו על נאשמים אחרים עונשים של ממש.,טיעוני הצדדים לעונש
115,SH-15-07-54873-407,"ואולם הענישה הינה לעולם אינדיבידואלית, ועל בית המשפט לבחון כאמור לא רק את נסיבות ביצוע העבירה אלא גם את נסיבותיו של הנאשם שבפניו.",טיעוני הצדדים לעונש
116,SH-15-07-54873-407,"נוכח דברים אלו, אני סבורה כי מקרה זה נמנה על אותם חריגים בהם יש מקום לסטות ממתחם העונש ההולם בשל השיקול השיקומי, ולהימנע מהרשעת הנאשם חרף חומרת מעשיו – הן כאשר נבחנות נסיבות העבירה היחודיות, והן כאשר נבחנת משמעות ההרשעה על עתידו המקצועי ועל המשך חייו.",טיעוני הצדדים לעונש
117,SH-15-07-54873-407,"אשר על כן, אני מורה על ביטול הרשעת הנאשם בדין, ומחייבת אותו בעמידה בצו מבחן למשך שנה מהיום ובביצוע 300 שעות של""צ בהתאם לתכנית שגובשה על ידי שירות המבחן.",טיעוני הצדדים לעונש
118,SH-15-07-54873-407,"הנאשם יבצע את השל""צ בתוך שנה מהיום, והוא מוזהר כי במידה ולא יבצע את השל""צ והמבחן כלשונם, ניתן יהיה להרשיעו ולגזור מחדש את דינו.",טיעוני הצדדים לעונש
119,SH-15-07-54873-407,ניתן בזאת צו להשמדת הסמים.,טיעוני הצדדים לעונש
120,SH-15-07-54873-407,העתק הפרוטוקול יועבר לשירות המבחן ולממונה על עבודות השירות.,טיעוני הצדדים לעונש
121,SH-15-07-54873-407,זכות ערעור בתוך 45 ימים לבית המשפט המחוזי.,טיעוני הצדדים לעונש
122,SH-15-07-54873-407,"ניתן היום,  י""א כסלו תשע""ח, 29 נובמבר 2017, במעמד הצדדים.",טיעוני הצדדים לעונש
