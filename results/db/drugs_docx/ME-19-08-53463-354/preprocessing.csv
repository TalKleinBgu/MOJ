,verdict,text,part
0,ME-19-08-53463-354,רנט שוקורוב (עציר),נגד
1,ME-19-08-53463-354,"חוק העונשין, תשל""ז-1977: סע'  25, 40ב, 40ג, 40ט, 58, 402.א.",הנאשם
2,ME-19-08-53463-354,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
3,ME-19-08-53463-354,"הנאשם הורשע, על יסוד הודאתו בעובדות כתב האישום לאחר תיקונו, בהסכמת הצדדים, בביצוע עבירה של ניסיון שוד, עבירה לפי סעיפים 402(א) ו-25 לחוק העונשין, התשל""ז-1977 (להלן: חוק העונשין) ובעבירה של החזקת סמים לצריכה עצמית, עבירה לפי סעיף 7(א)+ 7ג) סיפא לפקודת הסמים המסוכנים [נוסח חדש], התשל""ג- 1973.",גזר דין
4,ME-19-08-53463-354,לא גובשה בין הצדדים הסכמה לעונש.,גזר דין
5,ME-19-08-53463-354,"בעובדות כתב האישום המתוקן נטען כי בתאריך 15/4/19 בסמוך לשעה 11:00, הגיע י.ע.",גזר דין
6,ME-19-08-53463-354,"(להלן: המתלונן), יליד 1934, עם רכבו מסוג פיג'ו (להלן: הרכב) לאזור שוק תלפיות בחיפה (להלן: השוק), החנה אותו בחנייה ברחוב יחיאל 20 (להלן: החניון) ופנה לערוך קניות בשוק.",גזר דין
7,ME-19-08-53463-354,"לאחר שסיים את קניותיו, יצא המתלונן מהשוק, בעודו מחזיק בידו שקית ובה מוצרים אותם רכש, וכשבכיס מכנסיו הימני- אחורי ארנק שהכיל כ- 1000 ₪.",גזר דין
8,ME-19-08-53463-354,"הנאשם, אשר שהה באותה עת בשוק והבחין במתלונן כשברשותו ארנק עם כסף, החליט לשדוד ממנו את הארנק, והחל לצעוד אחריו לשם כך.",גזר דין
9,ME-19-08-53463-354,בשעה 11:38 הגיע המתלונן לאזור בו חנה רכבו בחניון כשהנאשם צועד אחריו.,גזר דין
10,ME-19-08-53463-354,"בעודו עומד מאחורי המתלונן ולאחר שהתקרב אליו, הכניס הנאשם את ידו לכיס מכנסיו של המתלונן בכוונה לגנוב את הארנק, וכתוצאה מכך נשמטה השקית מידו של המתלונן.",גזר דין
11,ME-19-08-53463-354,"בעוד ידו של הנאשם בכיס מכנסיו, ניסה המתלונן למנוע ממנו לגנוב את הארנק בכך שנאבק בנאשם, תפס בידו וצעק לו שיוריד ממנו את היד, זאת תוך כדי שהוא נשען על רכבו כתוצאה מהמאבק.",גזר דין
12,ME-19-08-53463-354,"בהמשך לאמור, וכתוצאה מהמאבק בין הנאשם למתלונן, המתלונן נפל על חומת בטון הסמוכה לרכב, בעוד הנאשם ממשיך לנסות ולהוציא את הארנק מהכיס, במטרה לשלול אותו שלילת קבע, זאת תוך כדי שהמתלונן צועק ונאבק בו בניסיון למנוע ממנו את גניבת הארנק.",גזר דין
13,ME-19-08-53463-354,"בשלב מסוים, נוכח צעקותיו של המתלונן ומאבקו בנאשם, ולאחר שאישה המתגוררת בסמוך לחניון הבחינה במתרחש וצעקה אף היא, הרפה הנאשם מהמתלונן ונמלט מהמקום, מבלי שהצליח לגנוב את הארנק.",גזר דין
14,ME-19-08-53463-354,"בתאריך 19/8/19, בעקבות המתואר לעיל, נעצר הנאשם על ידי משטרת ישראל.",גזר דין
15,ME-19-08-53463-354,"בחיפוש שנערך על גופו של הנאשם נמצאה שקית שהכילה סם מסוכן מסוג הרואין במשקל כולל נטו של 0.0960 גרם, לצריכה עצמית ללא היתר ורישיון  מהמנהל.",גזר דין
16,ME-19-08-53463-354,תסקיר שירות המבחן,גזר דין
17,ME-19-08-53463-354,"תסקיר שירות המבחן שהוגש ביום 26/11/19 מלמד כי הנאשם בן 29, רווק, עלה ארצה בשנת 1999 יחד עם הוריו.",גזר דין
18,ME-19-08-53463-354,טרם מעצרו היה הנאשם דר רחוב במשך מספר חודשים.,גזר דין
19,ME-19-08-53463-354,"התסקיר מלמד כי הנאשם חווה קשיי הסתגלות והתאקלמות בארץ, וכי מילדותו התמודד עם משברים רבים שלא זכו למענה הולם.",גזר דין
20,ME-19-08-53463-354,הנאשם גדל בקונסטלציה משפחתית קשה ומורכבת וסבל מקושי ביצירת קשרים חברתיים.,גזר דין
21,ME-19-08-53463-354,שירות המבחן העריך כי כל אלו היוו קרקע פורייה לדפוסי התמכרות שנוצרו אצל הנאשם כדרך להתמודד עם קשייו אלו.,גזר דין
22,ME-19-08-53463-354,"לעניין זה סיפר הנאשם כי כבר בשחר נעוריו, בהיותו בן 12, החל  לשתות אלכוהול.",גזר דין
23,ME-19-08-53463-354,"לפני כחמש שנים החל הנאשם להשתמש בסמים מסוג חשיש בתדירות שבועית, ובהמשך, לפני כארבע שנים, החל להשתמש בסם מסוג הרואין, באופן קבוע כשבמקביל צרך גם אלכוהול.",גזר דין
24,ME-19-08-53463-354,"שירות המבחן התרשם כי כיום הנאשם מבין את ההשלכות הקשות, הן במישור הפיזי והנפשי והן במישור הכלכלי, הנובעות מהתמכרותו.",גזר דין
25,ME-19-08-53463-354,"עוד עולה מתסקיר שירות המבחן, כי לאורך השנים הנאשם גילה יכולת נמוכה להסתגלות ושמירה על יציבות במסגרות.",גזר דין
26,ME-19-08-53463-354,"הנאשם גויס לצה""ל כחייל מקא""מ, אך לדבריו, מאחר שלא גויס להיות לוחם, ערק מהצבא למשך שנה, נאסר ונכלא.",גזר דין
27,ME-19-08-53463-354,"לאחר מאסרו הצבאי שנמשך כשלושה חודשים, שוחרר מהשירות הצבאי.",גזר דין
28,ME-19-08-53463-354,"לאחר שחרורו מצה""ל החל הנאשם לעבוד יחד עם אביו באופן יציב כ- 7 שנים, עד שנעצר בשנת 2017.",גזר דין
29,ME-19-08-53463-354,"הנאשם שולב באשפוזית ""טמרה"" לצורך גמילה מחומרים ממכרים ובסיום הטיפול, הועבר להמשך טיפול בקהילת ""אילנות"", תחת צו פיקוח מעצרים של שירות המבחן.",גזר דין
30,ME-19-08-53463-354,הנאשם חווה בקהילה קשיי הסתגלות רבים ולאחר חמישה חודשים הורחק מהקהילה עקב שימוש בהרואין.,גזר דין
31,ME-19-08-53463-354,"לאחר הרחקתו, שהה הנאשם בתנאי מעצר בית בבית אמו, אך גם שם לאחר כחודש ימים, חזר לשימוש  בסם, הפר את תנאי מעצרו, ואז נשפט  והוטל עליו עונש מאסר בפועל למשך 7 חודשים.",גזר דין
32,ME-19-08-53463-354,"לאחר שחרורו ממאסר, בחודש נובמבר 2018, חזר  הנאשם לגור עם אביו ולעבוד עמו, אך לאחר חודשיים, שב לסורו וסולק מבית האב בעקבות כך,  ומאז הוא דר ברחוב עד שנעצר.",גזר דין
33,ME-19-08-53463-354,"שירות המבחן ציין כי לחובת הנאשם הרשעה קודמת משנת  2018 בעבירת התפרצות בגינה נדון, כאמור,  ל-7 חודשי מאסר בפועל.",גזר דין
34,ME-19-08-53463-354,"בהתייחס לביצוע העבירה הנדונה תיאר הנאשם בפני שירות המבחן כי ביצע את העבירה מתוך רצון להשיג ""כסף קל"" למימון הסם.",גזר דין
35,ME-19-08-53463-354,"שירות המבחן התרשם, כי הנאשם מגלה אמפטיה כלפי המתלונן, מביע צער וחרטה על מעשיו ומסוגל להעמיד עצמו במקום הנפגע ולהבין את חומרת הפגיעה.",גזר דין
36,ME-19-08-53463-354,"שירות המבחן התרשם כי הנאשם אומנם לוקח אחריות על מעשיו, אך עם זאת ניכר שמייחס את מעורבותו בפלילים לשימוש בסמים ובכך מסיר חלק מאחריותו האישית.",גזר דין
37,ME-19-08-53463-354,הנאשם אינו מעוניין בהשמתו במסגרת קהילה טיפולית ואף מתקשה להאמין בכוחותיו ליצירת שינוי בחייו והוא כיום חסר תמיכה משפחתית.,גזר דין
38,ME-19-08-53463-354,"עם זאת, הנאשם  מביע מוטיבציה לשמור על ניקיון מסמים ולהיות מטופל בתחום זה במסגרת שב""ס.",גזר דין
39,ME-19-08-53463-354,"שירות המבחן מעריך בתסקירו, כי לא ניתן לשלב את הנאשם במסגרת טיפולית בקהילה,  אך ממליץ לבחון אפשרות לשילובו  בטיפול בהתמכרויות בין כותלי הכלא, אם יוטל עליו עונש של מאסר.",גזר דין
40,ME-19-08-53463-354,תסקיר נפגע העבירה (להלן גם: המתלונן),גזר דין
41,ME-19-08-53463-354,מתסקיר נפגע העבירה מצטיירת תמונה של פגיעה שערערה את תחושת הביטחון של המתלונן.,גזר דין
42,ME-19-08-53463-354,"המתלונן, אדם מבוגר בן 85,  נפגע על ידי הנאשם שעה שערך קניות בשוק, שאז ניסה הנאשם לגנוב את ארנקו.",גזר דין
43,ME-19-08-53463-354,"לדברי המתלונן, כתוצאה מהמאבק עם הנאשם הוא נפל על חומת בטון וסבל משפשוף קל בידו וחבלה קלה בראשו.",גזר דין
44,ME-19-08-53463-354,"המתלונן נאלץ להתמודד, מלבד הקשיים הכרוכים בגילו המתקדם, גם עם החרדות המלוות אותו מאז נפגע על ידי הנאשם.",גזר דין
45,ME-19-08-53463-354,"עם זאת, הוא שב והדגיש, כי החבלות הפיזיות, בידו ובראשו, לא היו קשות ולא עוררו אצלו דאגה.",גזר דין
46,ME-19-08-53463-354,"שירות המבחן התרשם, בשיחה עם המתלונן, מגבר אופטימי, נמרץ ופעיל, שומר על רוח נעורים ומנסה לצמצם, ככל שניתן, את השלכות הפגיעה על חייו.",גזר דין
47,ME-19-08-53463-354,"המתלונן סיפר כי עד לאירוע, ניהל אורח חיים עצמאי, נהנה לטייל בעולם ולבלות בקרב בני משפחתו, חרף בעיות רפואיות מהן הוא סובל, לרבות בעיות רפואיות בליבו, בעטיין עבר ניתוח מעקפים.",גזר דין
48,ME-19-08-53463-354,"עוד עולה מהתסקיר, כי המתלונן חש כי הנאשם ראה בו ""טרף קל"", ניצל את גילו המבוגר ותקף אותו לאחר שעקב אחריו.",גזר דין
49,ME-19-08-53463-354,"עם זאת, המתלונן תיאר בפני שירות המבחן את תחושת הסיפוק עת שהצליח למנוע את גניבת ארנקו, מה שמסמל, להערכת שירות המבחן, את כוחותיו ואת יכולתו לשמור על כבודו גם בהיותו מוחלש פיזית.",גזר דין
50,ME-19-08-53463-354,"עורכת התסקיר סבורה, כי האירוע פגע ברווחתו הנפשית של המתלונן, שכן הוא נאלץ להתמודד עם רגשות חרדה, דריכות ומתח ואלו פוגעים ביכולתו  להתנהל באופן חופשי וספונטני.",גזר דין
51,ME-19-08-53463-354,"עם זאת, גם כיום  מסרב המתלונן לקבל עזרה מילדיו וממשיך להתנהל באופן עצמאי.",גזר דין
52,ME-19-08-53463-354,"שירות המבחן התרשם כי המתלונן נאחז בתפקידים המעניקים לו משמעות ותחושת סיפוק, אולם נראה כי בעקבות מעשיו של הנאשם תחושת הביטחון שלו נסדקה והוא חי כיום בצל תחושות של מתח ופגיעות שלא חווה קודם לכן.",גזר דין
53,ME-19-08-53463-354,בד בבד צוין כי המתלונן אינו חש כיום צורך בקבלת מענה טיפולי לעיבוד הפגיעה שעבר.,גזר דין
54,ME-19-08-53463-354,"נוכח תמונת הנזקים המצטיירת, כאמור, מתסקיר נפגע העבירה, ממליץ שירות המבחן  להשית על הנאשם, בין יתר רכיבי הענישה, פיצוי כספי משמעותי לטובת המתלונן.",גזר דין
55,ME-19-08-53463-354,ראיות הצדדים לעונש וטיעוניהם לעונש,גזר דין
56,ME-19-08-53463-354,"ב""כ המאשימה הגישה את גיליון המרשם הפלילי של הנאשם (ט/1), וכן את גזר דין שניתן נגדו ב-ת.פ.",גזר דין
57,ME-19-08-53463-354,7108-10-17  ממנו עולה כי לחובתו  מאסר על תנאי בר הפעלה  בן  8 חודשים אותו עותרת המאשימה להפעיל במצטבר לעונש המאסר בפועל שיושת עליו בתיק זה (ט/2).,גזר דין
58,ME-19-08-53463-354,"כמו כן, הגישה ב""כ המאשימה את טיעוני המאשימה לעונש בכתב (ט/3).",גזר דין
59,ME-19-08-53463-354,"בטיעוניה לעונש פרטה ב""כ המאשימה את עובדות כתב האישום המתוקן  כדי ללמד על חומרת מעשיו של הנאשם.",גזר דין
60,ME-19-08-53463-354,"נטען כי מעשים דוגמת אלו שבביצועם הורשע הנאשם, מכוונים לפגוע ברכוש הזולת ובגופו, ומעבר לכך הם פוגעים באופן קשה בתחושת הביטחון של האזרח, בשלמות גופו ובקניינו.",גזר דין
61,ME-19-08-53463-354,נטען כי ערכים אלו הם בעלי חשיבות עליונה בחברה מתוקנת ופגיעה בהם מחייבת ענישה מחמירה ומרתיעה.,גזר דין
62,ME-19-08-53463-354,"במסגרת הנסיבות הקשורות בביצוע העבירה, נטען על ידי המאשימה כי מעשיו של הנאשם לא נעשו  באופן ספונטני וכי קדם להם תכנון מראש- הנאשם הגיע לשוק תלפיות, הבחין במתלונן כשברשותו ארנק עם כסף, ואז גמלה בלבו ההחלטה לשדוד את המתלונן והוא צעד אחריו אל עבר האזור בו החנה את רכבו, ובעודו עומד מאחורי המתלונן, הכניס את ידו לכיס מכנסיו בכוונה לגנוב את ארנקו ולא חדל מכך אף שהמתלונן נפל על חומת בטון ורק צעקותיו הביאו להימלטות הנאשם.",גזר דין
63,ME-19-08-53463-354,"נטען כי ניסיון השוד בוצע בצהרי היום ובטבורה של עיר, דבר המלמד על התעוזה הרבה וכן על היעדר המורא של הנאשם.",גזר דין
64,ME-19-08-53463-354,"עוד נטען ע""י המאשימה כי האלימות שננקטה נגד המתלונן במפתיע מהווה נסיבה לחומרה, מה גם שפוטנציאל הנזק הגלום בביצוע העבירה הוא גבוה וצריך אף הוא להילקח בחשבון.",גזר דין
65,ME-19-08-53463-354,"ב""כ המאשימה הפנתה, בטיעוניה הכתובים, לפסיקה להמחשת עמדתה של המאשימה לעונש בתיק זה.",גזר דין
66,ME-19-08-53463-354,"לעניין  מדיניות הענישה הנהוגה, ציינה המאשימה כי עבירות השוד על נגזרותיהן השונות הפכו לעבירות נפוצות כדרך להשגת 'כסף קל', וכי הדברים מקבלים משנה תוקף שעה שהעבירה מבוצעת כלפי קשישים, דבר המחייב ענישה מחמירה.",גזר דין
67,ME-19-08-53463-354,"בסיכומו של דבר, ביקשה המאשימה לקבוע בתיק זה מתחם עונש הולם הנע בין  60-30 חודשי מאסר בפועל.",גזר דין
68,ME-19-08-53463-354,"אשר לנסיבות שאינן קשורות בביצוע העבירה, הפנתה המאשימה לתסקיר שירות המבחן בעניינו של הנאשם, תוך שציינה כי בעבר הנאשם שולב במסגרת חוץ ביתית, נכלא בצבא, שולב  באשפוזית לגמילה מסמים אך עזב על דעת עצמו.",גזר דין
69,ME-19-08-53463-354,"עוד ציינה המאשימה כי הנאשם נעדר תמיכה משפחתית על רק התמכרותו לסמים, וכן כי הנאשם שלל בפני שירות המבחן רצון להשתלב בקהילה טיפולית, ובהתאם לכך נמנע שירות המבחן מלבוא בהמלצה טיפולית בעניינו.",גזר דין
70,ME-19-08-53463-354,"נוכח מכלול הטעמים שפורטו לעיל, ובשים לב לעברו הפלילי של הנאשם ועונש המאסר על תנאי התלוי ועומד נגדו, סבורה המאשימה כי יש למקם את עונשו של הנאשם ברף האמצעי של המתחם לו היא עותרת, ולהפעיל את עונש המאסר על תנאי בן ה- 8 חודשים, במצטבר לעונש שיושת עליו בתיק זה, זאת בנוסף לעונש של מאסר על תנאי ופיצוי למתלונן.",גזר דין
71,ME-19-08-53463-354,"ב""כ הנאשם, בטיעוניו לעונש, הדגיש את הבושה והחרטה הכנה שחש הנאשם על מעשיו,  כפי שעולה שוב ושוב מתסקיר שירות המבחן.",גזר דין
72,ME-19-08-53463-354,"עוד נטען כי מדובר  באירוע של ניסיון לשוד המצוי במדרג הכי נמוך, שכן לא נגרם, לשיטת ההגנה, כל נזק למתלונן ולא קדמו למעשה תחכום ותכנון, מה גם שהנאשם לא חבר לשותפים נוספים ולא נעזר בכלי כלשהו.",גזר דין
73,ME-19-08-53463-354,"נטען ע""י ב""כ הנאשם, כי הנאשם לא הכה את המתלונן  ולא הפחידו ואף אחז בו כשנפל לכיוון החומה, ולכן המתלונן לא נפגע,  על אף שמדובר באדם מבוגר.",גזר דין
74,ME-19-08-53463-354,צוין כי הנאשם ויתר ועזב את המקום עת שהבין שיש צורך להפעיל כוח רב יותר מעבר למשיכת הארנק.,גזר דין
75,ME-19-08-53463-354,"לטענת ב""כ הנאשם, יש לקבוע את עונשו של הנאשם ברף התחתון של מתחם העונש ההולם לו טוענת ההגנה, וזאת בהינתן התסקיר החיובי, המלמד על נסיבותיו האישיות הקשות של הנאשם, אשר הסתבך לראשונה בפליליים רק בגיל  27, וזאת חרף התמכרותו מגיל צעיר לסמים  והיותו דר רחוב.",גזר דין
76,ME-19-08-53463-354,"ב""כ הנאשם הלין על כך כי משפחתו של הנאשם ניתקה עמו קשר לאחר שביצע אך עבירה אחת של התפרצות.",גזר דין
77,ME-19-08-53463-354,"עוד טען ב""כ הנאשם, כי מהתסקיר עולה כי הנאשם הוא בעל ערכים נורמטיביים המתמודד, כאמור,  עם התמכרות.",גזר דין
78,ME-19-08-53463-354,"נטען כי הנאשם לוקח אחריות מלאה על מעשיו ומביע רצון  להיגמל מסמים, דבר שלא ניתן, בשלב זה, בקהילה,  נוכח העובדה שאין לנאשם תמיכה מחוץ לבית הסוהר.",גזר דין
79,ME-19-08-53463-354,"נוכח המלצת התסקיר לשלב את הנאשם בהליך טיפולי בין כותלי בית הסוהר, ונוכח התמונה המצטיירת מהתסקיר, ביקש ב""כ הנאשם לשקול בתיק זה חריגה לקולה ממתחם העונש  ההולם ולחילופין,  לקבוע את עונשו של  הנאשם ששיתף פעולה עוד בשלב החקירה, בתחתית מתחם  העונש ההולם לו טוענת  ההגנה.",גזר דין
80,ME-19-08-53463-354,"אשר להפעלת המאסר המותנה ביקש ב""כ הנאשם, להורות על חפיפת חלק גדול מהמאסר המותנה למאסר בפועל שיושת בתיק זה, שכן  מדובר במאסר מותנה ארוך בגין עבירה אחרת, מה גם שאין לחובת הנאשם  הרשעות קודמות בנוסף להרשעה בגינה הושת המאסר המותנה.",גזר דין
81,ME-19-08-53463-354,"לעניין הפיצוי,  מבקש ב""כ הנאשם כי הפיצוי יהיה מידתי ויתחשב בנזק המועט שנגרם, לטענתו, למתלונן.",גזר דין
82,ME-19-08-53463-354,"תיקון מס' 113 לחוק העונשין מתווה את העיקרון המנחה את ביהמ""ש בבואו לגזור דינו של נאשם, שהינו, לפי סעיף 40ב לחוק העונשין, עיקרון ההלימה, לפיו צריך להתקיים יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",גזר דין
83,ME-19-08-53463-354,"יחס זה מבטא, למעשה, את עיקרון הגמול (ראו: ע.פ. 1523/10 פלוני נ' מדינת ישראל, 18/4/12).",גזר דין
84,ME-19-08-53463-354,"סעיף 40ג לחוק העונשין קובע כי על ביהמ""ש לקבוע מתחם עונש הולם למעשה העבירה שביצע הנאשם בהתאם לעיקרון המנחה הנ""ל.",גזר דין
85,ME-19-08-53463-354,"לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40ט לחוק העונשין.",גזר דין
86,ME-19-08-53463-354,"לאמור לעיל יש להוסיף כי הנאשם עקב אחרי המתלונן ממקום השוק עד למקום חניית רכבו, דבר המלמד על תכנון המעשים אף אם אין עסקינן בתכנון מבעוד מועד.",גזר דין
87,ME-19-08-53463-354,"עם זאת, לטובת הנאשם, יש לציין כי מעשיו לא גרמו למתלונן לנזקי גוף ורכוש, והוא ממשיך, למרבה המזל, לנהל אורח חיים עצמאי, למרות הפגיעה הרגשית בו, כמתואר בתסקיר נפגע העבירה.",גזר דין
88,ME-19-08-53463-354,"במסגרת בחינת מדיניות הענישה הנהוגה בעבירת שוד לפי סעיף 402(א) לחוק העונשין, תובא הפסיקה הבאה:",גזר דין
89,ME-19-08-53463-354,בנוסף לעבירת הניסיון לשוד הורשע הנאשם גם בעבירה של החזקת סמים לצריכה עצמית.,גזר דין
90,ME-19-08-53463-354,עבירות הסמים מסכנות את בטחון בציבור בכלל ואת בטחונו של המשתמש בסם בפרט ובד בבד הן פוגעות במרקם החברתי התקין במדינתנו.,גזר דין
91,ME-19-08-53463-354,"נוכח העובדה שבתיק זה עסקינן, כאמור, בעבירת עוון שעניינה החזקת סם לצריכה עצמית בכמות קטנה, הרי שאין בה כדי להוסיף נופך ממשי של חומרה לנסיבותיו של האירוע.",גזר דין
92,ME-19-08-53463-354,"ראוי לציין בנקודה זו כי העבירות בתיק זה בוצעו על רקע התמכרותו של הנאשם לסמים, כפי שעולה מהתסקיר בעניינו.",גזר דין
93,ME-19-08-53463-354,"לאחר שבחנתי את הערכים החברתיים שנפגעו כתוצאה מביצוע העבירות שבפנינו , את נסיבות ביצוע העבירות ונתתי דעתי למדיניות הענישה הנהוגה, הגעתי לכלל מסקנה כי מתחם העונש ההולם בתיק זה נע בין עונש של 12 חודשי מאסר בפועל לבין עונש של 36 חודשי מאסר בפועל.",גזר דין
94,ME-19-08-53463-354,"במסגרת הנסיבות שאינן קשורות בביצוע העבירות אציין את הודאת הנאשם בעובדות כתב האישום המתוקן, המגלמת בחובה חרטה ונטילת אחריות על המעשים, כפי שעולה מתסקירו של שרות המבחן בעניינו של הנאשם ומדבריו בדיון בפניי.",גזר דין
95,ME-19-08-53463-354,"עוד אוסיף, לקולה, את נסיבות חייו הקשות של הנאשם, כמתואר בתסקיר ובטיעוני הסנגור לעונש שהובאו לעיל.",גזר דין
96,ME-19-08-53463-354,עסקינן בבחור צעיר בן 29 שהתדרדר לשימוש בסמים קשים.,גזר דין
97,ME-19-08-53463-354,עברו הפלילי אינו מכביד והוא כולל אך הרשעה קודמת אחת אם כי אף היא בעבירת רכוש מסוג פשע (עבירת התפרצות) ובגינה הושת על הנאשם מאסר מותנה בן 8 חודשים שיש להפעילו בתיק זה ואשר לא היה בו כדי להרתיע את הנאשם מלשוב ולבצע עבירות על רקע התמכרותו לסמים.,גזר דין
98,ME-19-08-53463-354,"התסקיר בעניינו של הנאשם הינו בעיקרו חיובי, כנטען ע""י הסנגור, אולם אין הוא בא בהמלצה לשיקומו של הנאשם בקהילה בהינתן העובדה שהנאשם אינו מעוניין  בשיקום בקהילה ואף אין מי שיערוב לשחרורו ולשילובו בהליך הטיפולי.",גזר דין
99,ME-19-08-53463-354,"אי לכך, אין מקום בתיק זה לסטות ממתחם העונש ההולם מטעמים הנעוצים בשיקומו של הנאשם.",גזר דין
100,ME-19-08-53463-354,"עם זאת, ולאחר שקלול הנסיבות שאינן קשורות בביצוע העבירות, החלטתי  למקם את עונשו של הנאשם קרוב לרף התחתון של מתחם העונש ההולם הנ""ל, וזאת לצד הפעלת המאסר המותנה במצטבר לעונש המאסר בפועל והשתת עונש נוסף ומרתיע של מאסר על תנאי וכן פיצוי לטובת המתלונן.",גזר דין
101,ME-19-08-53463-354,כאן אציין כי הכלל העולה מסעיף 58 לחוק העונשין קובע  הצטברות המאסר על תנאי המופעל לעונש המאסר בפועל.,גזר דין
102,ME-19-08-53463-354,"לא מתקיימים בתיק זה  טעמים המצדיקים חפיפה כלשהי של המאסר המותנה המופעל לעונש המאסר בפועל, מה גם שבניגוד לטענת הסנגור, הרי שתקופה של 8 חודשי מאסר מותנה אינה תקופה ארוכה ועבירת ההתפרצות דומה בסוגה לעבירה של ניסיון שוד, שכן שתיהן עבירות רכוש.",גזר דין
103,ME-19-08-53463-354,"בסיכומו של דבר, אני דנה את הנאשם, כדלקמן:",גזר דין
104,ME-19-08-53463-354,למאסר בפועל לתקופה של 13  חודשים.,גזר דין
105,ME-19-08-53463-354,אני מורה על הפעלת המאסר על תנאי בן  ה-8 חודשים שהושת על הנאשם,גזר דין
106,ME-19-08-53463-354,"ב-ת.פ. 7108-10-17 בבית משפט השלום בחיפה, וזאת במצטבר לתקופת המאסר בפועל הנ""ל.",גזר דין
107,ME-19-08-53463-354,"סה""כ ירצה הנאשם מאסר בפועל לתקופה של 21 חודשים בניכוי ימי מעצרו (מיום 19/8/19).",גזר דין
108,ME-19-08-53463-354,"למאסר על תנאי לתקופה של 12 חודשים למשך  3 שנים, והתנאי הוא לבל יעבור הנאשם עבירת אלימות מסוג  פשע לפי חוק העונשין, התשל""ז – 1977.",גזר דין
109,ME-19-08-53463-354,"למאסר על תנאי לתקופה של 5 חודשים למשך  3 שנים, והתנאי הוא לבל יעבור הנאשם עבירת אלימות מסוג  עוון  לפי חוק העונשין, התשל""ז - 1977 או עבירה לפי פקודת הסמים המסוכנים [נוסח חדש] התשל""ג-1973.",גזר דין
110,ME-19-08-53463-354,"אני מורה לנאשם לפצות את המתלונן פיצוי בסכום של 8,000 ₪ אשר יופקד ע""י הנאשם עבור המתלונן בקופת בית המשפט עד ליום 01/04/2020.",גזר דין
111,ME-19-08-53463-354,המזכירות תמציא  העתק מגזר הדין לשירות המבחן.,גזר דין
112,ME-19-08-53463-354,המאשימה תמציא תוך 7 ימים לתיק בית המשפט הודעה בכתב לעניין פרטיו של המתלונן לצורך העברת  סכום הפיצוי לידיו.,גזר דין
113,ME-19-08-53463-354,"בשולי גזר הדין  מובאת בזה המלצתי לשירות בתי הסוהר לשלב את הנאשם במסגרת הליך טיפולי של גמילה בין כותלי בית הסוהר, כמומלץ  בתסקיר שירות המבחן בהתאם לבקשת הנאשם.",גזר דין
114,ME-19-08-53463-354,זכות ערעור לבית המשפט העליון תוך  45 יום מהיום.,גזר דין
115,ME-19-08-53463-354,"5129371ניתן היום,  י""ד כסלו תש""פ, 12 דצמבר 2019, במעמד ב""כ המאשימה, עו""ד משה איל, ב""כ הנאשם עו""ד אירנה לוריה והנאשם באמצעות שב""ס.",גזר דין
