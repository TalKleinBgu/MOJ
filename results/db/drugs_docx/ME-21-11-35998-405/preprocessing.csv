,verdict,text,part
0,ME-21-11-35998-405,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 10","ע""י ב""כ עו""ד זוהר ברזילי"
1,ME-21-11-35998-405,"חוק העונשין, תשל""ז-1977: סע'  40ד, 40יא, 40יא(6)","ע""י ב""כ עו""ד זוהר ברזילי"
2,ME-21-11-35998-405,"הנאשם הורשע לאחר ניהול הוכחות, בעבירות הבאות: ייצור, הכנה והפקת סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""הפקודה""); החזקת סם שלא לצריכה עצמית, לפי סעיף 7(א) ו-(ג) רישא לפקודה;  החזקת כלים המשמשים להכנת סם מסוכן או לצריכתו, לפי סעיף 10 רישא לפקודה.",גזר דין
3,ME-21-11-35998-405,"החל מיום 1.1.21, שכר הנאשם ברמת גן שתי דירות גן, להן קיר משותף (להלן: ""הדירה הדרומית"" ו""הדירה הצפונית"").",עובדות הכרעת הדין
4,ME-21-11-35998-405,"עובר ליום 2.11.21 במועד לא ידוע, הסב הנאשם את השימוש בדירה הצפונית למתחם לגידול סמים מסוכנים מסוג קנבוס.",עובדות הכרעת הדין
5,ME-21-11-35998-405,"לשם כך התקין בה ציוד להפקה, הכנה וטיפול בקנבוס, כולל גופי תאורה ייעודיים, מערכות אוורור והשקיה, אדניות וחומרי דישון.",עובדות הכרעת הדין
6,ME-21-11-35998-405,"במשך תקופה לא ידועה ועד ליום 2.11.21, גידל הנאשם בדירה הצפונית 254 עציצים ובהם סם מסוכן מסוג קנבוס במשקל כולל של 159.56 ק""ג נטו.",עובדות הכרעת הדין
7,ME-21-11-35998-405,"עוד החזיק הנאשם בדירה הצפונית שני שקים ובהם 3,066.57 גרם סם מסוכן מסוג קנבוס.",עובדות הכרעת הדין
8,ME-21-11-35998-405,"בארון בחדר בדירה הדרומית בה התגורר, החזיק הנאשם שמונה בקבוקי זכוכית, בכל אחד מהם 80 מ""ל נוזל המכיל סם מסוכן מסוג קנבוס, שלא לצריכתו העצמית.",עובדות הכרעת הדין
9,ME-21-11-35998-405,כל זאת ללא היתר כדין.,עובדות הכרעת הדין
10,ME-21-11-35998-405,ראיות התביעה לעניין העונש,הראיות לעניין העונש
11,ME-21-11-35998-405,"תע/1 – גיליון רישום פלילי, לפיו לנאשם 3 הרשעות קודמות, בעיקר בעבירות אלימות, כולל הפרעה לשוטר במילוי תפקידו והדחה בחקירה, חלקן מבית משפט לנוער.",הראיות לעניין העונש
12,ME-21-11-35998-405,הרשעתו האחרונה משנת 2009.,הראיות לעניין העונש
13,ME-21-11-35998-405,ראיות לעונש מטעם ההגנה,הראיות לעניין העונש
14,ME-21-11-35998-405,"נע/1 - אסופת מסמכים רפואיים של אשת הנאשם וחמותו; דו""ח עסקאות להתקנת מערכות לשנים 2023- 2024; שאלון הורים לקלינאית תקשורת ביחס לבת הנאשם.",הראיות לעניין העונש
15,ME-21-11-35998-405,"נע/2 - מכתב מהרכז החינוכי בבית ספר למלאכה חב""ד קרית מלאכי, בו למד הנאשם בנערותו, אשר משבח אותו על חריצותו ושמירתו על כללי המוסד.",הראיות לעניין העונש
16,ME-21-11-35998-405,נע/3 - פירוט תוכנית הלימודים בקורס מיגון ואבטחה.,הראיות לעניין העונש
17,ME-21-11-35998-405,"נע/4 - תלושי שכר של הנאשם, מחודשים 8-10/21.",הראיות לעניין העונש
18,ME-21-11-35998-405,"נע/5 - תעודת סיום קורס השקעות נדל""ן.",הראיות לעניין העונש
19,ME-21-11-35998-405,"נע/6 - מכתב מיום 27.6.22 מאת העו""ס ביחידה להתמכרויות בני ברק, לפיו הנאשם מטופל ביחידה מאז חודש ינואר 2022.",הראיות לעניין העונש
20,ME-21-11-35998-405,במכתב גם המלצה לשלבו בקורס בתחום התקנת מצלמות אבטחה.,הראיות לעניין העונש
21,ME-21-11-35998-405,"נע/7 - דו""ח כרטסת הנהלת חשבונות מעסקו של הנאשם.",הראיות לעניין העונש
22,ME-21-11-35998-405,נע/8 - דפי חשבון בנק.,הראיות לעניין העונש
23,ME-21-11-35998-405,נע/9 - חשבונית עבור רכישת ציוד צילום.,הראיות לעניין העונש
24,ME-21-11-35998-405,כן העידו עדי ההגנה הבאים לעניין העונש (יפורטו ללא שם על מנת לשמור על פרטיותם):,הראיות לעניין העונש
25,ME-21-11-35998-405,מכר של הנאשם מלימודי תורה - מכיר את הנאשם כ- 20 שנה ומודע לסיפור חייו.,הראיות לעניין העונש
26,ME-21-11-35998-405,"עת שהה הנאשם במעצר בית בבית הוריו, לימד אותו תורה והעמיק את ההיכרות עמו.",הראיות לעניין העונש
27,ME-21-11-35998-405,העיד על הקשיים שידע הנאשם עם אשתו בעת מעצר הבית בבית הוריו.,הראיות לעניין העונש
28,ME-21-11-35998-405,"הנאשם נלחם לשמור על הקן המשפחתי, למד מקצוע, מוצא זמן לשיעורי תורה, עובד על מנת לשלם חובותיו ומשקם עצמו.",הראיות לעניין העונש
29,ME-21-11-35998-405,"ראש מערכת ""פרוייקט נושרים"" של עיריית בני ברק - הנאשם הצטרף לפרויקט זה, המסייע לנערים שעזבו מסגרות.",הראיות לעניין העונש
30,ME-21-11-35998-405,"בתחילה הנאשם לא שיתף פעולה והיה מלא זעם, אך לאחר שנה החל לשתף פעולה ואף תמך בנערים אחרים ושילב אותם בפרויקט.",הראיות לעניין העונש
31,ME-21-11-35998-405,"לאחר שהפרויקט נסגר, הנאשם שמר על קשר עמו ועם מדריכי הקבוצה, ואף הזמין אותם לחתונתו, דבר המעיד על השינוי שחל בנאשם.",הראיות לעניין העונש
32,ME-21-11-35998-405,כיום הנאשם אדם בעל נתינה אשר המשיך ויזם בעצמו שיעורי ערב.,הראיות לעניין העונש
33,ME-21-11-35998-405,בתקופת הקורונה הנאשם אף  סייע לעד כשהיה בסגר ונהג להביא מזון לביתו ללא תמורה.,הראיות לעניין העונש
34,ME-21-11-35998-405,אשת הנאשם - העידה כי הנאשם הוא יד ימינה.,הראיות לעניין העונש
35,ME-21-11-35998-405,עקב בעיותיה הבריאותיות הוא מסייע לה בעבודות הבית ובגידול שלושת ילדיהם הפעוטים.,הראיות לעניין העונש
36,ME-21-11-35998-405,"הנאשם גם מסייע לחמותו, בת ה- 77 החולה המתגוררת בשכנות.",הראיות לעניין העונש
37,ME-21-11-35998-405,הנאשם הוא המפרנס היחיד ובלעדיו לא תהיה למשפחה הכנסה.,הראיות לעניין העונש
38,ME-21-11-35998-405,ביקשה שלא להרחיקו ממשפחתו.,הראיות לעניין העונש
39,ME-21-11-35998-405,אביו של הנאשם - חל בנאשם שינוי מבחינה דתית ותפקודית.,הראיות לעניין העונש
40,ME-21-11-35998-405,"כיום מסתובב בחברה טובה, מסור לילדיו ולמשפחתו.",הראיות לעניין העונש
41,ME-21-11-35998-405,מבקש שלא לקטוע את ההליך השיקומי ולא לגזור עליו מאסר בפועל.,הראיות לעניין העונש
42,ME-21-11-35998-405,כך תצמח תועלת למשפחה ולציבור בכלל.,הראיות לעניין העונש
43,ME-21-11-35998-405,"הנאשם כבן 32, נשוי ואב לשלושה פעוטות.",תסקיר שירות המבחן
44,ME-21-11-35998-405,המשפחה מקיימת אורח חיים דתי.,תסקיר שירות המבחן
45,ME-21-11-35998-405,הנאשם סיים 12 שנות לימוד.,תסקיר שירות המבחן
46,ME-21-11-35998-405,בהיותו כבן 14 עזב את הישיבה החל להתרועע עם חברה שולית ולבצע עבירות.,תסקיר שירות המבחן
47,ME-21-11-35998-405,לכן לא גוייס לצבא.,תסקיר שירות המבחן
48,ME-21-11-35998-405,הנאשם גדל במשפחה חרדית המסייעת לו כיום מבחינה כלכלית ובטיפול בילדיו.,תסקיר שירות המבחן
49,ME-21-11-35998-405,לאורך השנים עבד בעבודות מזדמנות.,תסקיר שירות המבחן
50,ME-21-11-35998-405,מזה כשנה וחצי עובד הנאשם כעצמאי בהתקנת מצלמות אבטחה.,תסקיר שירות המבחן
51,ME-21-11-35998-405,"בעברו הרשעות קודמות כמפורט לעיל, וכן צריכת סמים מסוגים שונים, כולל קשים, לאורך שנים, באופן אשר פגע במישורי חייו השונים, לרבות בתעסוקה ובחיי המשפחה.",תסקיר שירות המבחן
52,ME-21-11-35998-405,עם נישואיו הפסיק הנאשם לצרוך סמים והחל לצרוך שמן קנאביס.,תסקיר שירות המבחן
53,ME-21-11-35998-405,עם מעצרו הפסיק גם את השימוש בכך.,תסקיר שירות המבחן
54,ME-21-11-35998-405,"שירות המבחן התרשם מהעדר גבולות פנימיים מגובשים, קיומן של עמדות המאפשרות התנהלות שולית לצורך קידום מטרותיו, התנהלות תוך דפוסי הסתרה וטשטוש המגבירה סיכון להתנהגות שולית לצד דפוסי התמכרות לסמים.",תסקיר שירות המבחן
55,ME-21-11-35998-405,"מאידך גיסא, התרשם שירות המבחן, כי המעצר היווה גורם הרתעה עבורו הנאשם, כך שהסכים להשתלב בטיפול בתחום הסמים.",תסקיר שירות המבחן
56,ME-21-11-35998-405,"אשר לעבירה הנוכחית, הנאשם הכחיש עיסוק בגידול הקנביס וייחס את ביצוע העבירות לאחר, שחשש למסור את שמו.",תסקיר שירות המבחן
57,ME-21-11-35998-405,הנאשם התקשה להתייחס לקיומם של קשרים שוליים העומדים ברקע להסתבכותו בביצוע העבירות והתקשה בבחינת הקשר בין ביצוען לבין דפוסי השימוש שלו בסמים.,תסקיר שירות המבחן
58,ME-21-11-35998-405,"במסגרת פיקוח המעצרים שולב הנאשם ביחידה לטיפול בהתמכרויות בבני ברק (בתקופה שבין 3/22 – 6/23), שם התמיד ושיתף פעולה.",תסקיר שירות המבחן
59,ME-21-11-35998-405,"בדיקות שמסר נמצאו נקיות משרידי סם, הוא עבר טיפולים שונים, כגון שליטה בכעסים וכן למד בקורס להתקנת מערכות מיגון, בסיומו קיבל תעודת הסמכה, והחל לעבוד כעצמאי בתחום עד היום.",תסקיר שירות המבחן
60,ME-21-11-35998-405,כיום מרגיש כי הוא מצליח לנהוג יותר באיפוק במצבי כעס ותסכול.,תסקיר שירות המבחן
61,ME-21-11-35998-405,"הערכת הסיכון לעבריינות והסיכוי לשיקום  - כגורמי סיכון להישנות ביצוע העבירות, שקל שירות המבחן את עברו הפלילי, חומרת העבירות והכחשתו הגורפת את ביצוען.",תסקיר שירות המבחן
62,ME-21-11-35998-405,"כן נשקלה נטייתו של הנאשם לטשטוש והסתרה, קשייו לבחון את התנהלותו באופן ביקורתי, השלכת האחריות למעשיו על גורמים חיצוניים, אורח החיים השולי וההתמכרותי לאורך שנים, הסתרת מצבו מבני משפחתו וקשייו בקבלת עזרה.",תסקיר שירות המבחן
63,ME-21-11-35998-405,"כגורמי סיכוי לשיקום, שקל שירות המבחן את תפקודו התקין כיום, השתלבותו בהליך טיפולי, השתלבותו בקורסים מקצועיים, יציבותו התעסוקתית, ניקיון מסמים, מחויבותו כלפי משפחתו, המהווים עבורו גורמי תמיכה משמעותיים.",תסקיר שירות המבחן
64,ME-21-11-35998-405,"בסופו של יום לא מצא שירות המבחן טעם בהמשך הקשר, ולא בא בהמלצה טיפולית שיקומית בעניינו של הנאשם, בהעדר מוטיבציה ובשלות לנאשם לערוך התבוננות ביקורתית ולהיעזר בטיפול.",תסקיר שירות המבחן
65,ME-21-11-35998-405,"זאת, בין היתר, נוכח הכחשת העבירות, שלילת קיומם של קשרים שוליים ושלילת נזקקות להמשך טיפול בתחום ההתמכרויות.",תסקיר שירות המבחן
66,ME-21-11-35998-405,"הסכמה בדבר חילוט הרכב - ב""כ הצדדים הגיעו להסכמה, לה ניתנה ביום 3.6.24 תוקף של החלטה, לפיה היקף חילוט הרכב יעמוד על סך 17,000 ₪ וישולם באופן הבא: 15,000 ₪ מתוך כספים שהופקדו בקופת בית המשפט ו- 2,000 ₪ נוספים ינוכו מתשלום תגמולי ביטוח על סך 48,608 ₪, שקיבל הנאשם עבור רכב שנגנב.",תסקיר שירות המבחן
67,ME-21-11-35998-405,"יתרת הסכום על סך 46,608 ₪ תועבר לחשבונו של הנאשם.",תסקיר שירות המבחן
68,ME-21-11-35998-405,"ב""כ המאשימה עתרה לקבוע מתחם עונש הולם שבין 42 - 65 חודשי מאסר ולהשית על הנאשם 45 חודשי מאסר בפועל, מאסר על תנאי וקנס משמעותי.",טיעוני המאשימה לעונש
69,ME-21-11-35998-405,כן עתרה להכריז על הנאשם כסוחר סמים.,טיעוני המאשימה לעונש
70,ME-21-11-35998-405,"הערכים המוגנים שנפגעו הם בריאות הציבור, הגנה על שלום הציבור מפני נזקים ישירים ועקיפים שנגרמים מגידול הסמים, על ההשפעות הפיזיות והנפשיות לצד הפגיעה כלכלית.",טיעוני המאשימה לעונש
71,ME-21-11-35998-405,"בנוגע לנסיבות העבירה, עתרה ב""כ המאשימה לשקול את התכנון המוקדם, את היות התופעה מכת מדינה לשם בצע הכסף, את אורך תקופת הגידול, את היקף הציוד שנתפס בתוך המעבדה, כמו גם את כמות השתילים הגדולה, הדורשת עבודה רבה לשם תחזוקתם.",טיעוני המאשימה לעונש
72,ME-21-11-35998-405,"נתפסו גם סמים במשקל של כ- 3 ק""ג, לאחר שנגזמו ועברו שלב נוסף בשרשרת ההפצה ו-80 מ""ל שמן קנאביס.",טיעוני המאשימה לעונש
73,ME-21-11-35998-405,"ביחס למספר השתילים (254 שתילים במשקל של כ- 159 ק""ג) והסמים שנתפסו בסופו של יום, טענה ב""כ המאשימה, כי מדובר באחת המעבדות הגדולות ביותר במחוז תל אביב שכרגע נדונות בבית המשפט.",טיעוני המאשימה לעונש
74,ME-21-11-35998-405,"מידת הפגיעה בערכים המוגנים נלמדת מאופי המעבדה, כמות הסם שנתפס, היקף הציוד, אופי הציוד, משך הזמן בו הפעיל הנאשם את המעבדה ומספר השתילים.",טיעוני המאשימה לעונש
75,ME-21-11-35998-405,"המאשימה ביקשה להביא בחשבון לחומרה גם את המשך הכחשתו של הנאשם את העבירה בפני קצינת המבחן, אי נטילת אחריות ושלילת נזקקות טיפולית.",טיעוני המאשימה לעונש
76,ME-21-11-35998-405,על כן עתרה לענישה הרתעתית והציגה פסיקה בהתאם.,טיעוני המאשימה לעונש
77,ME-21-11-35998-405,"בנוסף עתרה לחלט את כספי המזומן בסך 27,630 ₪ שנתפסו בדירת מגורי הנאשם, היות ולא הוכח מקורם או כי התקבלו באפיק כשר.",טיעוני המאשימה לעונש
78,ME-21-11-35998-405,"ב""כ הנאשם ביקש להסתפק בעונש מאסר לריצוי בעבודות שירות.",טיעוני ההגנה לעונש
79,ME-21-11-35998-405,"אשר לנסיבות ביצוע העבירה, טען הסניגור שלא ידוע מתי מעבדת הסמים הוקמה, כמה זמן הייתה קיימת ומי הקים אותה, ואין להניח כי פעלה זמן רב.",טיעוני ההגנה לעונש
80,ME-21-11-35998-405,"עוד טען, כי הכמות שנתפסה אינה גדולה באופן יחסי למעבדות סמים, וכי מהראיות עולה כי הנאשם לא פעל לבד.",טיעוני ההגנה לעונש
81,ME-21-11-35998-405,"אשר לנסיבות האישיות, עתר הסניגור לשקול לקולא את ילדותו של הנאשם במשפחה מורכבת, כאמור בתסקיר, את ההתמכרות לסמים והגמילה מהם, את השמירה על תנאי השחרור, את דרך השיקום הארוכה והמוצלחת שעבר הנאשם, אשר כללה טיפול בשליטה בכעסים ובבעיות אישיות נוספות וכן קורס מיגון ואבטחה, שבסיומו פתח הנאשם עסק עצמאי.",טיעוני ההגנה לעונש
82,ME-21-11-35998-405,הנאשם מפרנס עתה את אשתו ושלושת ילדיו הפעוטים שתלויים בו כלכלית.,טיעוני ההגנה לעונש
83,ME-21-11-35998-405,עברו הפלילי ישן ולא מתחום הסמים.,טיעוני ההגנה לעונש
84,ME-21-11-35998-405,"כאמור בתסקיר, המעצר היווה ועדיין מהווה גורם הרתעה עבור הנאשם.",טיעוני ההגנה לעונש
85,ME-21-11-35998-405,הסניגור הפנה לטיפול המוצלח ביחידה להתמכרויות והסדנאות שעבר.,טיעוני ההגנה לעונש
86,ME-21-11-35998-405,"על כן, קביעת שירות המבחן כאילו שלל הנאשם נזקקות טיפולית וסרב להמשך טיפול בתחום ההתמכרות, עומדת בסתירה לתהליך אותו עבר הנאשם.",טיעוני ההגנה לעונש
87,ME-21-11-35998-405,הנאשם גם כפר באמירות אלה.,טיעוני ההגנה לעונש
88,ME-21-11-35998-405,"בנוסף הפנה הסניגור לנזקים הכלכליים שיגרום מאסר למשפחתו הגרעינית של הנאשם, ויותיר את אשתו ושלושת ילדיו הפעוטים ללא פרנסה וללא עזרה.",טיעוני ההגנה לעונש
89,ME-21-11-35998-405,"נוכח השיקום המשמעותי שעבר הנאשם, עתר הסניגור לסטות ממתחם העונש ההולם, ולהפנות את הנאשם לקבל חוות דעת הממונה על עבודות השירות.",טיעוני ההגנה לעונש
90,ME-21-11-35998-405,"הוא התנגד לחילוט המזומן בסך 27,000 ₪ שנתפסו אצל הנאשם, כדי שלא לגרום חרפת רעב למשפחתו והפנה לפסיקה שבה שופטים נמנעו מחילוט על מנת לא למנוע מהמשפחה צרכים בסיסיים.",טיעוני ההגנה לעונש
91,ME-21-11-35998-405,"הנאשם בדברו האחרון, הזכיר את ילדותו המורכבת ואת השינויים שערך בחייו.",טיעוני ההגנה לעונש
92,ME-21-11-35998-405,"לאחר שהשתחרר מהמעצר לקח עצמו בידיים, הפסיק בבת אחת את השימוש בסמים, כל בדיקות השתן שמסר נמצאו תקינות, קיים פגישות עם העובדת הסוציאלית כל שבוע במשך שנתיים, שיתף פעולה בכל הקורסים על מנת לעלות על דרך המלך, למד מקצוע, פתח עסק עצמאי, ואפילו העסיק שני עובדים שנשלחו אליו דרך העובדת הסוציאלית.",טיעוני ההגנה לעונש
93,ME-21-11-35998-405,"כיום הוא מנהל חיים נורמטיביים, ללא קשר לפלילים.",טיעוני ההגנה לעונש
94,ME-21-11-35998-405,"הנאשם עתר לקבל הזדמנות ולהתחשב בדרך שעבר, בצומת הדרכים שנמצא בו ובילדיו שקשורים אליו.",טיעוני ההגנה לעונש
95,ME-21-11-35998-405,"הערכים המוגנים שנפגעו מביצוע העבירות, הם שלום הציבור ובריאות המשתמשים לרבות חשיפה לנזקים פיזיים ונפשיים של צרכני הסמים.",דיון והכרעה
96,ME-21-11-35998-405,"על כך נוספים הנזקים הכלכליים והחברתיים הישירים והעקיפים הנגרמים לכלל הציבור, עקב הסחר והשימוש בסמים.",דיון והכרעה
97,ME-21-11-35998-405,"מידת הפגיעה בערכים המוגנים- מדובר במעבדה שהוקמה למטרת גידול סם מסוג קנבוס, בה נמצאו 254 עציצים ובהם סם מסוג קנבוס במשקל כולל של 159.56 ק""ג נטו ושני שקים ובהם 3,066.57 גרם קנבוס.",דיון והכרעה
98,ME-21-11-35998-405,"כן נמצאו בדירה בה התגורר הנאשם 8 בקבוקי זכוכית ובכל אחד מהם 80 מ""ל נוזל המכיל סם מסוג קנבוס.",דיון והכרעה
99,ME-21-11-35998-405,"המעבדה היתה מצוידת בציוד לגידול הסם, בין היתר גופי תאורה, מערכות אוורור והשקיה, אדניות וחומרי דישון, כמפורט בהכרעת הדין.",דיון והכרעה
100,ME-21-11-35998-405,"בשים לב לאופי המעבדה, למיקום בו הוקמה והיקף הגידול- מידת הפגיעה בערכים המוגנים בינונית.",דיון והכרעה
101,ME-21-11-35998-405,נסיבות הקשורות בביצוע העבירות:,דיון והכרעה
102,ME-21-11-35998-405,"חלקו של הנאשם בביצוע העבירות - הנאשם הוא העבריין היחיד, על כן חלקו בביצוע העבירות הוא מלא ובלעדי.",דיון והכרעה
103,ME-21-11-35998-405,"יתכן שהיו לנאשם שותף או שותפים, נוכח העובדה שנגנב ציוד מהמעבדה אחרי החיפוש.",דיון והכרעה
104,ME-21-11-35998-405,"אלא שהנאשם מילא פיו מים בעניין זה, ולכן המצב המשפטי הוא שהנאשם עומד לדין לבדו.",דיון והכרעה
105,ME-21-11-35998-405,"התכנון שקדם לביצוע העבירות - הנאשם שכר שתי דירות גן, כאשר את הדירה הצפונית שכר על מנת שתשמש כמעבדה לגידול סמים, צייד את הדירה והחזיק בה ציוד רב וכלים לצורך גידול הסם.",דיון והכרעה
106,ME-21-11-35998-405,"כאמור בהכרעת הדין, הנאשם שילם עבור שתי דירות הגן לבעל הבית במזומן והתנהלותו מלמדת כי מדובר בתכנית סדורה לשם הוצאה לפועל של התוכנית העבריינית.",דיון והכרעה
107,ME-21-11-35998-405,"שקלתי כי הנאשם בגיר, מודע לטיב מעשיו, לחומרה הרבה הטמונה בהם וכי העבירות בוצעו כדי להפיק רווח כלכלי.",דיון והכרעה
108,ME-21-11-35998-405,"בית המשפט העליון דחה את בקשת רשות הערעור ואמר בין היתר את הדברים הבאים: ""במקרה דנן, מצאו הערכאות הקודמות להתחשב בשיקולי השיקום בעניינו של המבקש, כמו גם בנסיבותיו האישיות המיוחדות, אך לא סברו, בצדק, כי החריגה ממתחם הענישה שנקבע בעניינו, מובילה לפטור מלא מעונש של מאסר לריצוי בפועל.",דיון והכרעה
109,ME-21-11-35998-405,"כאמור, אף אני סבור כי אין בהליך השיקומי המוצלח בו מצוי המבקש, כדי להצדיק סטייה לקולה ממתחם הענישה, עד כדי ביטול עונש המאסר לריצוי בפועל שהושת עליו, להבדיל מהתחשבות בשיקול זה לצורך הקלה במשך תקופת המאסר, כפי שאכן נעשה.",דיון והכרעה
110,ME-21-11-35998-405,"בשים לב לערכים המוגנים שנפגעו, מידת הפגיעה בהם, הנסיבות הקשורות בביצוע העבירות, בין היתר כמות השתילים ומשקל הסם וכן במדיניות הענישה הנוהגת, מתחם העונש ההולם נע בין 26- 48 חודשי מאסר.",דיון והכרעה
111,ME-21-11-35998-405,"כאמור בסעיף 40יא לחוק העונשין, נתתי דעתי לנסיבות הבאות: אי לקיחת האחריות לאורך כל ההליך והעדר החרטה.",דיון והכרעה
112,ME-21-11-35998-405,"הגם שאין לזקוף לחובתו של הנאשם את כפירתו באשמה ואת העובדה שבחר לנהל את משפטו, כאמור בסעיף 40יא(6) לחוק העונשין, אין הוא זכאי להקלה בעונש השמורה לנאשם שמודה, נוטל אחריות ומביע חרטה על מעשיו ובכך חוסך זמן שיפוטי יקר.",דיון והכרעה
113,ME-21-11-35998-405,"כן שקלתי את עברו הפלילי, הגם שמדובר בעבר שאינו בעבירות סמים והוא ישן ביותר.",דיון והכרעה
114,ME-21-11-35998-405,"לקולה שקלתי את נסיבותיו חייו הקשות של הנאשם, הפגיעה של העונש בנאשם, במשפחתו, בילדיו הקטינים התלויים בו כמפרנס יחיד.",דיון והכרעה
115,ME-21-11-35998-405,"כמו כן, נתתי את דעתי גם למאמצי הנאשם לגמילה מסמים, שיתוף הפעולה עם היחידה להתמכרויות, מסירת בדיקות נקיות משרידי סם, והשתלבותו בקורסים מקצועיים ובעבודה מסודרת ויציבה.",דיון והכרעה
116,ME-21-11-35998-405,חריגה ממתחם העונש ההולם,דיון והכרעה
117,ME-21-11-35998-405,אני סבורה כי הנאשם עבר הליך שיקום מרשים ביותר.,דיון והכרעה
118,ME-21-11-35998-405,"מדובר באדם שהיה מכור לסמים קשים, אשר מצא פרנסתו בין היתר בעבירות פליליות וניהל אורח חיים שולי.",דיון והכרעה
119,ME-21-11-35998-405,"מאז המעצר, וכלל הנראה גם נוכח חזרתו בתשובה ובניית המשפחה, עבר הנאשם שינוי משמעותי בחייו.",דיון והכרעה
120,ME-21-11-35998-405,"הוא נגמל מסמים, ולאורך תקופה של קרוב לשנה וחצי נתן בדיקות שתן נקיות משרידי סם.",דיון והכרעה
121,ME-21-11-35998-405,"במהלך תקופה זו הוא עבר קורסים להעצמה אישית, כגון שליטה בכעסים, התנהלות כלכלית וכד', למד את מקצוע התקנת המצלמות, פתח עסק והחל לעבוד בו.",דיון והכרעה
122,ME-21-11-35998-405,איני מתעלמת מהעובדה שהנאשם לא הודה בעבירות וגם לא קיבל עליו אחריות לאחר ההרשעה בפני שירות המבחן.,דיון והכרעה
123,ME-21-11-35998-405,"גם איני מתעלמת מהעובדה ששלל נזקקות טיפולית, ולכן לא נבנתה לו תוכנית המשך.",דיון והכרעה
124,ME-21-11-35998-405,"אלא שאמירותיו השוללות אחריות, אינן יכולות לאיין את מעשיו ואת הדרך השיקומית המרשימה שעבר, אשר מצדיקה לטעמי חריגה משמעותית ממתחם העונש ההולם.",דיון והכרעה
125,ME-21-11-35998-405,"על כן, בשים לב לצורך בענישה מחמירה ומרתיעה בעבירות מסוג זה והשמירה על האינטרס הציבורי, ומנגד הדרך השיקומית אותה עבר הנאשם, החלטתי לסטות ממתחם העונש ההולם באופן שהנאשם ירצה עונש של מאסר בפועל, אך לתקופה קצרה יותר מהרף התחתון של מתחם העונש ההולם.",דיון והכרעה
126,ME-21-11-35998-405,"אשר לטענות הסנגור ביחס להתנהלות הבלשים עובר ל- 2 בנובמבר 2021- כאמור בהכרעת הדין דחיתי את טענותיו באשר ל""פגמים המביאים לפסילת הראיה"" (סעיפים 39- 48 להכרעת הדין).",דיון והכרעה
127,ME-21-11-35998-405,"לכן, טענותיו בדבר השלכות התנהלות הבלשים על גזירת העונש אינן רלוונטיות לענייננו.",דיון והכרעה
128,ME-21-11-35998-405,"בסעיף 20 להכרעת הדין, דנתי בטענת הנאשם כי הכסף המזומן שנתפס בביתו מקורו בהחזר הלוואה שנתן אביה של אשתו.",דיון והכרעה
129,ME-21-11-35998-405,"דחיתי אותה, מהטעמים המפורטים שם.",דיון והכרעה
130,ME-21-11-35998-405,"על כן, לא עלה בידי הנאשם להפריך את החזקה בדבר מקור הכספים.",דיון והכרעה
131,ME-21-11-35998-405,"משכך, נותרת על כנה החזקה כי הכסף המזומן שנמצא בחזקת הנאשם הוא רכוש שהושג בעסקת סמים.",דיון והכרעה
132,ME-21-11-35998-405,אשר על כן אני מכריזה על הנאשם כסוחר סמים.,דיון והכרעה
133,ME-21-11-35998-405,"18 חודשי מאסר לריצוי בפועל, מהם תנוכה התקופה בה שהה הנאשם במעצר.",אני גוזרת על הנאשם את העונשים הבאים:
134,ME-21-11-35998-405,"9 חודשי מאסר על תנאי למשך 3 שנים מיום שחרורו מהמאסר, שלא יעבור עבירה על פקודת הסמים בה הורשע.",אני גוזרת על הנאשם את העונשים הבאים:
135,ME-21-11-35998-405,"מורה על חילוט סך 17,000 ₪, כאמור בהחלטה מיום 3.6.2024.",אני גוזרת על הנאשם את העונשים הבאים:
136,ME-21-11-35998-405,"כן יחולט הכסף המזומן בסך 27,630 ₪ שנמצא בבית הנאשם.",אני גוזרת על הנאשם את העונשים הבאים:
137,ME-21-11-35998-405,"בשים לב לסכום החילוט ולמצבו הכלכלי של הנאשם, לא מצאתי לנכון להשית עליו קנס כספי.",אני גוזרת על הנאשם את העונשים הבאים:
138,ME-21-11-35998-405,זכות ערעור תוך 45 יום מהיום.,אני גוזרת על הנאשם את העונשים הבאים:
139,ME-21-11-35998-405,"ניתן היום,  כ""ה סיוון תשפ""ד, 01 יולי 2024, במעמד הצדדים.",אני גוזרת על הנאשם את העונשים הבאים:
140,ME-21-11-35998-405,5129371,אני גוזרת על הנאשם את העונשים הבאים:
