,verdict,text,part
0,SH-15-06-47941-297,"ע""י ב""כ מתמחה, אדווה פנחס מלול, מתמחה נורית מעתוק","מדינת ישראל – פמ""ד"
2,SH-15-06-47941-297,"סרגיוס גורדייף, ת.ז. xxxxxxxxx",הנאשם:
3,SH-15-06-47941-297,"ע""י ב""כ עו""ד גד קינן",הנאשם:
6,SH-15-06-47941-297,"פקודת הסמים המסוכנים [נוסח חדש], תשל""ג-1973: סע'  13",הנאשם:
7,SH-15-06-47941-297,"חוק העונשין, תשל""ז-1977: סע'  40(ט), 40ג(א), 40ד, 40יא",הנאשם:
14,SH-15-06-47941-297,"ביום 19.4.2016, הורשע הנאשם על יסוד הודאתו בכתב אישום מתוקן בעבירה של יצוא, יבוא מסחר והספקה של סמים מסוכנים לפי סעיף 13 לפקודת הסמים המסוכנים (נוסח חדש), התשל""ג-1973 (להלן: ""פקודת הסמים המסוכנים"").",האישום וההרשעה
15,SH-15-06-47941-297,"לפי כתב האישום המתוקן, במועד כלשהו עובר ליום 11.3.2014, החליט הנאשם לייבא סמים מסוכנים מספרד לישראל.",האישום וההרשעה
16,SH-15-06-47941-297,ביום 11.3.2014 התקבלה בישראל באמצעות דואר רשום לכתובתו של הנאשם חבילה מספרד והכילה 9.8861 גרם של סם מסוכן מסוג Dimethlmethcathinone ו-0.3201 גרם של סם מסוכן מסוג 4-Methyiethcathinone.,האישום וההרשעה
17,SH-15-06-47941-297,בדרך זו ייבא הנאשם סם מסוכן מספרד לישראל ללא היתר כדין.,האישום וההרשעה
18,SH-15-06-47941-297,"ב""כ המאשימה, גב' נורית מעתוק, עתרה למתחם ענישה הולם, שבין 6 חודשי מאסר לריצוי בעבודות שירות ועד ל-18 חודשי מאסר בפועל.",טיעוני הצדדים לעונש
19,SH-15-06-47941-297,"בנסיבות המקרה דנא ביקשה המאשימה לגזור על הנאשם עונש מאסר ברף התחתון של המתחם הנטען, מאסר מותנה וקנס, בשים לב שהנאשם נעדר עבר פלילי והחל תהליך טיפולי.",טיעוני הצדדים לעונש
20,SH-15-06-47941-297,התובעת עמדה על חומרת העבירה ועל הצורך להילחם ולמגר עבירות מסוג זה.,טיעוני הצדדים לעונש
21,SH-15-06-47941-297,התובעת ציינה כי תופעת יבוא הסמים הולכת ונפוצה וטענה כי יש למנוע מאלה המצפים לרווחים קלים מייבוא הסם להגשים מטרתם.,טיעוני הצדדים לעונש
22,SH-15-06-47941-297,"נטען כי הנאשם ביצע את מעשיו בתכנון מוקדם ומוקפד, באופן שלא ניתן להטיל ספק בכוונותיו וגם אם חלקו התמצה אך בהקלה על הייבוא מבלי שנשא את הסם על גופו, תרם במעשיו תרומה משמעותית ליבוא הסם לישראל.",טיעוני הצדדים לעונש
23,SH-15-06-47941-297,"התובעת התייחסה לסוג הסם ומשקלו ועמדה על השלכות הפצתו בקרב האוכלוסייה, הגם שבמקרה זה נמנעה הפצתו.",טיעוני הצדדים לעונש
24,SH-15-06-47941-297,נטען כי הנאשם פגע בערכים החברתיים של שמירה על בריאותו ושלומו של הציבור.,טיעוני הצדדים לעונש
25,SH-15-06-47941-297,"התובעת הפנתה לתסקירי שירות המבחן שהוגשו בעניינו של הנאשם, מהם עולה כי הנאשם פנה לשימוש בסמים והתנהלות שולית עקב מצבו הנפשי והיותו עולה חדש אך הטיפול התרופתי שניתן לו לא סייע דיו בייצוב מצבו הנפשי ולפיכך יש כוונה לשלבו בטיפול להתמודדות בהתמכרות.",טיעוני הצדדים לעונש
26,SH-15-06-47941-297,"עם זאת, נטען כי לאור אופייה של העבירה, יש לתן משקל לאינטרס הציבורי ולגורם ההרתעה ולא לחרוג ממתחם העונש ההולם.",טיעוני הצדדים לעונש
27,SH-15-06-47941-297,התובעת הפנתה לפסיקה רלוונטית.,טיעוני הצדדים לעונש
28,SH-15-06-47941-297,"ב""כ הנאשם, עו""ד גד קינן, עתר למתחם ענישה שבין של""צ למספר חודשי עבודות שירות, וביקש שהעונש שיוטל על הנאשם יימצא ברף התחתון של מתחם זה.",טיעוני הצדדים לעונש
29,SH-15-06-47941-297,נטען כי הנאשם לקח אחריות על מעשיו והודה במיוחס לו בהזדמנות הראשונה.,טיעוני הצדדים לעונש
30,SH-15-06-47941-297,"נמסר כי הנאשם הזמין את הסמים לשימושו העצמי לאחר שהיה נתון בעומס ודחק רגשי נוכח נסיבות חייו המורכבות ובהיותו עולה חדש בארץ, ללא סביבה תומכת.",טיעוני הצדדים לעונש
31,SH-15-06-47941-297,"נמסר שהסמים נתפסו על ידי המשטרה בשדה התעופה ולא הגיעו לידי הנאשם ואף על פי כן, הודה הנאשם בכך שהזמין את החבילה ולקח אחריות על מעשיו.",טיעוני הצדדים לעונש
32,SH-15-06-47941-297,"הסנגור הפנה לתסקיר שירות המבחן ממנו עלה כי הנאשם לקח חלק בהליך שיקומי בן 9 חודשים ביחידה לנפגעי סמים, וכי הליך זה עלה יפה.",טיעוני הצדדים לעונש
33,SH-15-06-47941-297,"נטען כי הטלת מאסר על הנאשם, אף בדרך של עבודות שירות, תפגע בשיקומו ובפרנסתו.",טיעוני הצדדים לעונש
34,SH-15-06-47941-297,"הסנגור ביקש להתחשב בנסיבות הקשורות בביצוע העבירה, באשר יבוא הסמים נעשה לצורך שימוש עצמי ולא לצורך מסחר ובכך שהחבילה כלל לא הגיע ליעדה.",טיעוני הצדדים לעונש
35,SH-15-06-47941-297,נטען כי מדובר בסם שהוסף לפקודת הסמים המסוכנים בשנת 2010 וכי חומר דומה נמצא גם בעלי הגת המותרים לשימוש.,טיעוני הצדדים לעונש
36,SH-15-06-47941-297,"צוין כי הנאשם נעדר עבר פלילי ומאז האירוע נשוא כתב האישום, לפני כשלוש שנים, לא ביצע כל עבירה נוספת.",טיעוני הצדדים לעונש
37,SH-15-06-47941-297,צוין כי בדיקות לגילוי שרידי סם שנערכו לנאשם במהלך תקופה זו נמצאו נקיות.,טיעוני הצדדים לעונש
38,SH-15-06-47941-297,"הסנגור הגיש את הדיפלומה של הנאשם מאוניברסיטת אוקלהומה (נ/1), המלצה ממעבידו של הנאשם (נ/2) והציג פסיקה רלוונטית.",טיעוני הצדדים לעונש
39,SH-15-06-47941-297,"הנאשם עצמו מסר שהאירוע התרחש לפני כשלוש שנים, זמן קצר לאחר שעלה ארצה.",טיעוני הצדדים לעונש
40,SH-15-06-47941-297,"לדבריו עבר תקופה קשה, חווה בדידות וסבל מדיכאון ואף פנה לטיפול רפואי, אך נאמר לו שתחושותיו אינן יוצאות דופן ואין להן טיפול.",טיעוני הצדדים לעונש
41,SH-15-06-47941-297,"הנאשם מסר שהזמין את הסם מחו""ל בכוונה לטפל בעצמו, והדגיש כי הוא נועד לשימושו העצמי בלבד.",טיעוני הצדדים לעונש
42,SH-15-06-47941-297,"הנאשם מסר כי מאז האירוע חלפו שלוש שנים במהלכם חל שיפור במצבו, הוא לקח חלק בטיפול שיקומי במרכז לנפגעי סמים והוא עובד במשרה מלאה מזה כשנה.",טיעוני הצדדים לעונש
43,SH-15-06-47941-297,"הנאשם מסר שהוא מבין ששגה, הביע צער על מעשיו וביקש את רחמי בית המשפט להקלה בעונשו.",טיעוני הצדדים לעונש
44,SH-15-06-47941-297,הערכים החברתיים שנפגעו: הנאשם הורשע בביצוע ייבוא של 9.8861 גרם של סם מסוכן מסוג Dimethlmethcathinone ו-0.3201 גרם של סם מסוכן מסוג 4-Methyiethcathinone.,דיון ומסקנות 
45,SH-15-06-47941-297,"עבירה זו, של ייבוא ארצה של סמים מסוכנים, אף אם לא נעשתה לצורך רווח כספי, פוגעת בערכים החברתיים של הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש באותם הסמים.",דיון ומסקנות 
46,SH-15-06-47941-297,"במקרה דנן, מידת הפגיעה בערכים המוגנים הינה ברף התיכון.",דיון ומסקנות 
47,SH-15-06-47941-297,"מצד אחד, מדובר בסמים מסוג קנובואידים סינתטיים, המכונים בפי כל ""חגיגת"", שאינם נמנים מבין הסמים הקשים כדוגמת הרואין וקוקאין, אך מצד שני נפיצותם בקרב הציבור והקלות היחסית שבה הם מועברים בין בתמורה ובין שלא, פוגעת רבות בכל אותם ערכים מוגנים המפורטים.",דיון ומסקנות 
48,SH-15-06-47941-297,"בנסיבות דנא, נתתי דעתי גם לכך שהסמים לא הגיעו לבסוף לידי הנאשם.",דיון ומסקנות 
49,SH-15-06-47941-297,"בבחינת נסיבות הקשורות בביצוע העבירה (סעיף 40(ט) לחוק העונשין), נתתי דעתי לסוג הסם, קנבואיד סינתטי, ולמשקלו, כ-10 גרם, למידת אשמו של הנאשם, לו חלק מרכזי ובלעדי במהלך הדברים, לכך שלא נשמעה סיבה המשמשת לזכותו וכי אין הוא קרוב לסייג לאחריות פלילית.",דיון ומסקנות 
50,SH-15-06-47941-297,"ייבוא הסם מספרד לישראל דרש תכנון מוקדם ומוקפד אשר מומש עם הגעת החבילה, אשר הכילה את הסם ונשאה את כתובתו של הנאשם בישראל.",דיון ומסקנות 
51,SH-15-06-47941-297,"לא ניתן להטיל ספק בכוונתו של הנאשם להשיג את הסם המסוכן, הגם שזה נתפס קודם שהגיע לידיו.",דיון ומסקנות 
52,SH-15-06-47941-297,הנאשם היה מודע לאיסור שבמעשיו על אף שטען בפני שירות המבחן כי לא היה מודע לכך שמדובר בחומר אסור.,דיון ומסקנות 
53,SH-15-06-47941-297,"בבחינת הנזק שנגרם מביצוע העבירה, יש להביא בכלל חשבון את הנזק הפוטנציאלי שעלול היה להיגרם לנאשם ולציבור בכללותו ככל שהיה נעשה שימוש בסם על ידי הנאשם ואחרים.",דיון ומסקנות 
54,SH-15-06-47941-297,"מבלי להקל ראש בחומרת המעשה, יש לתת את הדעת כי אין מדובר על סם מהקשים שבסמים ולכמות שנתפסה, שאינה מצביעה, ולו לכאורה, על כוונה להפצת הסם.",דיון ומסקנות 
55,SH-15-06-47941-297,מדיניות הענישה הנהוגה בעבירה שבוצעה מתחשבת בצורך במאבק בנגע הסמים מעלה כי במקרים דומים הוטלו על נאשמים עונשים מרתיעים.,דיון ומסקנות 
56,SH-15-06-47941-297,"נקבע בשורה ארוכה של פסקי דין, כי נגע הסמים פשה בארצנו כמגיפה ומשכך מצווים בתי המשפט לתרום את חלקם במלחמה נגד נגע זה, על מנת לבלום את הצפת המדינה בכמויות גדולות של סם.",דיון ומסקנות 
57,SH-15-06-47941-297,"ראה גם 9482/09  ביטון נ' מדינת ישראל (ניתן ביום 24.7.2011), כב' השופט ס' ג'ובראן:",דיון ומסקנות 
58,SH-15-06-47941-297,"עיון בפסיקה שניתנה במקרים דומים, מעלה כי על הנאשמים הוטלו עונשי מאסר לתקופות שונות, בהתאם לנסיבות ביצוע העבירה ובנסיבותיו של הנאשם.",דיון ומסקנות 
59,SH-15-06-47941-297,כך למשל:,דיון ומסקנות 
60,SH-15-06-47941-297,"מכל המקובץ, סבורני כי מתחם העונש ההולם לעבירה שבוצעה על ידי הנאשם, בנסיבות ביצועה, הינו בין מאסר למשך 3 חודשים (שיכול וירוצה בעבודות שירות) לבין 12 חודשי מאסר בפועל, לצד ענישה מרתיעה וענישה כלכלית.",דיון ומסקנות 
61,SH-15-06-47941-297,תסקירי שירות המבחן,נסיבות שאינן קשורות בביצוע העבירה 
62,SH-15-06-47941-297,שירות המבחן הגיש שלושה תסקירים בעניינו של הנאשם.,נסיבות שאינן קשורות בביצוע העבירה 
63,SH-15-06-47941-297,"בתסקיר מיום 07.08.2016, נסקרו קורות חייו ורקעו המשפחתי של הנאשם, אך בשל צנעת הפרט אמנע מלפרט מעבר לנדרש.",נסיבות שאינן קשורות בביצוע העבירה 
64,SH-15-06-47941-297,"נמסר כי הנאשם בן 33, פרוד מאשתו ואב לילדה בת 5 החיה עם אמה בחו""ל ואין הוא בקשר עמן.",נסיבות שאינן קשורות בביצוע העבירה 
65,SH-15-06-47941-297,הנאשם יליד רוסיה ובגיל 18 עבר להתגורר בארצות הברית.,נסיבות שאינן קשורות בביצוע העבירה 
66,SH-15-06-47941-297,לפני כשנתיים עלה ארצה וכיום מתגורר בתל-אביב.,נסיבות שאינן קשורות בביצוע העבירה 
67,SH-15-06-47941-297,"הנאשם נעדר עבר פלילי, בעל תואר ביחסים בינלאומיים אותו השלים במהלך שהותו בארה""ב, ועובד בשירות לקוחות טלפוני בתחום מכירת המשקפיים.",נסיבות שאינן קשורות בביצוע העבירה 
68,SH-15-06-47941-297,הנאשם מסר לשירות המבחן כי בהיותו בן 25 החל לצרוך סמים ממריצים מסוג אקסטזי בנסיבות חברתיות ובאופן מזדמן.,נסיבות שאינן קשורות בביצוע העבירה 
69,SH-15-06-47941-297,לפני כ-5 שנים החל להשתמש באופן מזדמן ובנסיבות חברתיות גם בסמים מסוג קנאביס.,נסיבות שאינן קשורות בביצוע העבירה 
70,SH-15-06-47941-297,"לדבריו, מאז שעלה ארצה נמנע משימוש בסמי רחוב.",נסיבות שאינן קשורות בביצוע העבירה 
71,SH-15-06-47941-297,"הנאשם שלל בעייתיות בתחום ההתמכרות לסמים ומסר כי כאשר התגורר בחו""ל נהג להזמין סמים באמצעות האינטרנט, אשר לטענתו לא היה מוגדר אז מחוץ לחוק.",נסיבות שאינן קשורות בביצוע העבירה 
72,SH-15-06-47941-297,"בקשר לביצוע העבירה מסר הנאשם כי הזמין את החומר עבורו לצורך הרגעה, על רקע חרדות וקשיים רגשיים עמם התקשה להתמודד לאור עומס בעבודה וקשיי פרנסה.",נסיבות שאינן קשורות בביצוע העבירה 
73,SH-15-06-47941-297,לדבריו לא היה מודע לחומרת העבירה ולעובדה כי מדובר בחומר אסור.,נסיבות שאינן קשורות בביצוע העבירה 
74,SH-15-06-47941-297,"שירות המבחן מסר כי הנאשם הודה בביצוע העבירה, הבין את חומרת מעשיו וטען כי עבירה זו חריגה להתנהלותו בדרך כלל.",נסיבות שאינן קשורות בביצוע העבירה 
75,SH-15-06-47941-297,נמסר כי ההליך המשפטי עורר בחייו טלטלה משמעותית והבהיר לו את השלכות התנהגותו.,נסיבות שאינן קשורות בביצוע העבירה 
76,SH-15-06-47941-297,בבדיקת שתן שנערכה לנאשם במסגרת השירות לא נמצאו שרידי סם.,נסיבות שאינן קשורות בביצוע העבירה 
77,SH-15-06-47941-297,"על רקע דיווחיו של הנאשם על הפרעות שינה, לחץ, התכווצויות שרירים וכאבי ראש הופנה הנאשם לרופא משפחה ובבדיקתו לא נמצאו ממצאים חריגים.",נסיבות שאינן קשורות בביצוע העבירה 
78,SH-15-06-47941-297,הנאשם הופנה לנוירולוג וניתן לו מרשם לטיפול תרופתי הרגעתי.,נסיבות שאינן קשורות בביצוע העבירה 
79,SH-15-06-47941-297,בנוסף הופנה הנאשם לבחינה מעמיקה של דפוסי השימוש בחומרים פסיכו אקטיביים וביטא הסכמה לפנות לאבחון ביחידה להתמכרויות אך צוין כי להערכת שירות המבחן נכונות הנאשם להשתלב במסגרת זו נובעת בעיקר ממוטיבציה חיצונית.,נסיבות שאינן קשורות בביצוע העבירה 
80,SH-15-06-47941-297,"שירות המבחן התרשם כי מדובר באדם בודד, נעדר מערכות תמיכה משמעותיות בחייו אשר מקדיש את מירב זמנו לעבודתו.",נסיבות שאינן קשורות בביצוע העבירה 
81,SH-15-06-47941-297,"להערכת שירות המבחן, השימוש בסמים היווה עבור הנאשם אמצעי להתמודדות עם קשיים רגשיים שחווה לאורך חייו ובעיקר מאז פירוק משפחתו.",נסיבות שאינן קשורות בביצוע העבירה 
82,SH-15-06-47941-297,התגבשה הערכה כי בבסיס ביצוע העבירה לא עומדים דפוסי אישיות עברייניים מושרשים.,נסיבות שאינן קשורות בביצוע העבירה 
83,SH-15-06-47941-297,נמסר כי ישנה חשיבות להעמקת תהליך האבחון על מנת לשלול דפוסי התמכרות.,נסיבות שאינן קשורות בביצוע העבירה 
84,SH-15-06-47941-297,"הנאשם הופנה לאבחון ביחידה לנפגעי סמים, ולשם כך נדחה המשך הדיון במספר חודשים.",נסיבות שאינן קשורות בביצוע העבירה 
85,SH-15-06-47941-297,"ביום 29.11.2016 נתקבל תסקיר משלים ונמסר כי הנאשם נקלט ביחידה לנפגעי סמים בפתח תקווה, שם עבר להתגורר לאחרונה, הגיע לפגישות כנדרש ונפגש עם עובדת סוציאלית דוברת השפה הרוסית.",נסיבות שאינן קשורות בביצוע העבירה 
86,SH-15-06-47941-297,בדיקות שתן שמסר במסגרת זו נמצאו נקיות משרידי סם.,נסיבות שאינן קשורות בביצוע העבירה 
87,SH-15-06-47941-297,הנאשם הציג מסמכים רפואיים מרופאה נוירולוגית מהם עלה כי הממצאים בעניינו תקינים.,נסיבות שאינן קשורות בביצוע העבירה 
88,SH-15-06-47941-297,"נמסר כי הנאשם הביע נכונות לשתף פעולה בהתאם לתנאי היחידה, אך מאחר והנאשם היה מצוי בתהליך ראשוני של השתלבות במסגרת, הערכה לגבי הזדקקותו לטיפול ובחינת דרכי הטיפול המתאימות, נדרש פרק זמן נוסף להערכת דרכי הטיפול המותאמות למצבו.",נסיבות שאינן קשורות בביצוע העבירה 
89,SH-15-06-47941-297,"לפיכך, נדחה המשך הדיון במספר חודשים נוספים.",נסיבות שאינן קשורות בביצוע העבירה 
90,SH-15-06-47941-297,"ביום 02.04.2017 נתקבל תסקיר משלים נוסף ובו נמסר כי בתקופת הדחייה המשיך הנאשם את התהליך הטיפולי ביחידה לטיפול בהתמכרויות בפתח תקווה, הגיע כנדרש לכל המפגשים הטיפוליים ובהדרגה החל לשתף יותר בקורותיו.",נסיבות שאינן קשורות בביצוע העבירה 
91,SH-15-06-47941-297,לאור מצבו הרגשי הירוד הופנה הנאשם לפסיכיאטר להערכת מצבו הנפשי.,נסיבות שאינן קשורות בביצוע העבירה 
92,SH-15-06-47941-297,"מסיכום בדיקתו הפסיכיאטרית של הנאשם עלה כי הנאשם סובל מהפרעות חרדה, פאניקה והפרעות דיכאון וכתוצאה ממצבו הרגשי חווה תסמינים סומטיים- גופניים.",נסיבות שאינן קשורות בביצוע העבירה 
93,SH-15-06-47941-297,הומלץ על טיפול תרופתי והנאשם החל בביצועו.,נסיבות שאינן קשורות בביצוע העבירה 
94,SH-15-06-47941-297,"יחד עם זאת, להערכת העובדת הסוציאלית, הטיפול התרופתי אינו מסייע מספיק בייצוב מצבו הנפשי ונמסר כי בכוונתה להפנות את הנאשם לפסיכיאטר המתמחה בטיפול בבעלי רקע נפשי והתמכרותי.",נסיבות שאינן קשורות בביצוע העבירה 
95,SH-15-06-47941-297,"נמסר כי הנאשם משתף פעולה עם התוכנית הטיפולית, ימשיך בטיפול פרטני כנדרש וכי יש בכוונתם לשלבו בקבוצה לדוברי רוסית שתיפתח בחודש יולי.",נסיבות שאינן קשורות בביצוע העבירה 
96,SH-15-06-47941-297,הנאשם הביע שביעות רצון מהתהליך הטיפולי ונכונות להסתייע בטיפול פסיכיאטרי כדרך להתמודדות עם מצבו הרגשי.,נסיבות שאינן קשורות בביצוע העבירה 
97,SH-15-06-47941-297,הנאשם חזר ומסר כי העבירה בוצעה בשל המצב הרגשי הירוד בו היה מצוי והביע חרטה על מעשיו.,נסיבות שאינן קשורות בביצוע העבירה 
98,SH-15-06-47941-297,שירות המבחן התרשם כי הנאשם הנו אדם בודד הנעדר מערכות תמיכה משמעותיות בחייו המשקיע את מרבית זמנו בעבודתו.,נסיבות שאינן קשורות בביצוע העבירה 
99,SH-15-06-47941-297,במסגרת תהליך האבחון התחדדה התרשמותם כי הנאשם סובל ממצב נפשי ירוד מגלה תסמיני דכאון וחרדה וזקוק לטיפול ההולם צרכיו.,נסיבות שאינן קשורות בביצוע העבירה 
100,SH-15-06-47941-297,"להערכת שירות המבחן הנאשם ביצע את העבירה על רקע קשיו להתמודד עם מצבו הנפשי הבעייתי, ומאחר ולא הצליח להיעזר בגורמי טיפול בהיותו עולה חדש.",נסיבות שאינן קשורות בביצוע העבירה 
101,SH-15-06-47941-297,הנאשם פנה לשימוש בסמים ולהתנהלות שולית כמענה על קשייו הניכרים וכי ברקע לביצוע העבירה לא עומדים דפוסים עבריינים או שוליים מושרשים.,נסיבות שאינן קשורות בביצוע העבירה 
102,SH-15-06-47941-297,נמסר כי הנאשם נעדר עבר פלילי והעבירה בה הורשע חריגה להתנהלותו בדרך כלל.,נסיבות שאינן קשורות בביצוע העבירה 
103,SH-15-06-47941-297,שירות המבחן התרשם כי ההליך הפלילי היווה עבור הנאשם גורם מציב גבול ומשמעת.,נסיבות שאינן קשורות בביצוע העבירה 
104,SH-15-06-47941-297,"לאור שיתוף הפעולה של הנאשם עם שירות המבחן במסגרת תהליך האבחון, מזה 9 חודשים, ולאור השתלבותו החיובית במסגרת התהליך הטיפולי ביחידה לנפגעי סמים ובטיפול הפסיכיאטרי, הומלץ על המשך טיפול ביחידה לנפגעי סמים והמשך מעקב פסיכיאטרי כגורמים משמעותיים בהפחתת הסיכון.",נסיבות שאינן קשורות בביצוע העבירה 
105,SH-15-06-47941-297,"הומלץ להטיל על הנאשם צו מבחן למשך שנה, במהלכה ימשיך הנאשם  בטיפול במסגרת היחידה לנפגעי סמים ובמעקב פסיכיאטרי, לצד ענישה חינוכית קונקרטית בדמות של""צ בהיקף של 300 שעות וענישה מרתיעה צופה פני עתיד בדמות מאסר מותנה.",נסיבות שאינן קשורות בביצוע העבירה 
106,SH-15-06-47941-297,"שירות המבחן הוסיף כי למרות חומרת העבירה בה הורשע הנאשם, סבורים הם כי הטלת מאסר, גם אם ירוצה בעבודות שירות, יהווה ענישה שעלולה לגדוע את הליך השיקום בו מצוי הנאשם ולהוביל לפגיעה בעבודתו, המהווה גורם מארגן וממתן בחייו ועלולה להביא לנסיגה במצבו.",נסיבות שאינן קשורות בביצוע העבירה 
107,SH-15-06-47941-297,"ביום 3.7.2017 התקבלה חוות דעת הממונה, אשר מצא את הנאשם מתאים לרצות עבודות שירות.",נסיבות שאינן קשורות בביצוע העבירה 
108,SH-15-06-47941-297,צוין כי בדיקה לאיתור סם שמסר הנאשם נמצאה נקיה.,נסיבות שאינן קשורות בביצוע העבירה 
109,SH-15-06-47941-297,שיקולים לחומרה: בבסיס השיקולים לחומרה ניצבת חומרת העבירה שביצע הנאשם והמדיניות המשפטית בענישה בעבירה זו.,נסיבות שאינן קשורות בביצוע העבירה 
110,SH-15-06-47941-297,"בעניין זה יש להביא בכלל חשבון את שיקולי הרתעת היחיד והרבים, בעיקר נוכח ההשלכות החברתיות הקשות הכרוכות בעבירה זו.",נסיבות שאינן קשורות בביצוע העבירה 
111,SH-15-06-47941-297,"הגם שהנאשם קיבל אחריות על מעשיו והודה במיוחס לו, יש לתן הדעת לרקע שהביאו לביצוע העבירה, היותו אדם בודד וחסר תמיכה ומצבו הרגשי והנפשי הירוד, אשר יש בו כדי להגביר את הסיכון להישנות עבירות דומות ללא טיפול מתאים.",נסיבות שאינן קשורות בביצוע העבירה 
112,SH-15-06-47941-297,"שיקולים לקולה: הנאשם הודה בכתב האישום שתוקן לקולה, לקח אחריות על מעשיו וחסך מזמנו של בית המשפט.",נסיבות שאינן קשורות בביצוע העבירה 
113,SH-15-06-47941-297,הנאשם נעדר עבר פלילי ובפרק הזמן מאז ביצוע העבירה לא נרשמו לחובתו עבירות נוספות.,נסיבות שאינן קשורות בביצוע העבירה 
114,SH-15-06-47941-297,"שירות המבחן התרשם כי בבסיס ביצוע העבירות לא עומדים מאפיינים עברייניים מושרשים, אלא בעיות רגשיות שהובילו לשימוש לרעה בסמי רחוב ותרופות.",נסיבות שאינן קשורות בביצוע העבירה 
115,SH-15-06-47941-297,"הנאשם שיתף פעולה עם שירות המבחן, לקח חלק בטיפול שיקומי ביחידה לנפגעי סמים והשתלב בטיפול פסיכיאטרי התרשמתי כי הנאשם פועל לשיקום אורחות חייו וחדל מצריכת סמים, כפי שהעידו הבדיקות שנערכו לו במסגרת שירות המבחן, ביחידה לנפגעי סמים ואצל הממונה על עבודות השירות.",נסיבות שאינן קשורות בביצוע העבירה 
116,SH-15-06-47941-297,הנאשם הביע חרטה על מעשיו.,נסיבות שאינן קשורות בביצוע העבירה 
117,SH-15-06-47941-297,"המקרה דנא הינו דוגמה למתח שבין חומרת העבירות המצדיקות ככלל השתת מאסר בפועל, לבין נסיבותיו האישיות של הנאשם ונסיבות ביצוע העבירה, לצד רצונו להשתקם ולפתוח פרק חדש בחייו, הנוטים לכיוון הימנעות מהשתת מאסר בפועל, אף כזה שירוצה בעבודות שירות.",נסיבות שאינן קשורות בביצוע העבירה 
118,SH-15-06-47941-297,שוכנעתי כי יש לעודד את הנאשם להמשיך בנתיב השיקומי ולחזק ידיו בדרך חייו החדשה.,נסיבות שאינן קשורות בביצוע העבירה 
119,SH-15-06-47941-297,"כולי תקווה כי אם יתמיד הנאשם בדרכו זו, ייתרם לא רק הוא עצמו, אלא גם החברה תצא נשכרת.",נסיבות שאינן קשורות בביצוע העבירה 
120,SH-15-06-47941-297,"בנסיבות אלה, הקלה בעונש במקרה דנא, תהווה תמריץ חיובי לנאשם להתמיד בדרך חיים נורמטיבית.",נסיבות שאינן קשורות בביצוע העבירה 
121,SH-15-06-47941-297,"בנסיבות אלה, גילו הצעיר, נסיבות חייו, החרטה שהביע, שיתוף הפעולה עם שירות המבחן, התמדתו בהליך השיקומי, הערכה החיובית של שירות המבחן בעניינו, התמדתו במסגרת עבודה מסודרת המלמדת על שאיפותיו לשמר אורח חיים נורמטיבי וחלוף הזמן מביצוע העבירה, מבלי שנודע על פתיחת הליכים נוספים נגדו, מצאתי הצדקה לחרוג לקולה ממתחם הענישה ההולם בעניינו, משיקולי שיקומו, מכוח סעיף 40ד לחוק העונשין.",נסיבות שאינן קשורות בביצוע העבירה 
122,SH-15-06-47941-297,"לא נעלם מעיני הגמול הנדרש לנאשם, שישקף את הסלידה שחשה החברה נוכח מעשיו ואת הוקעתם הנדרשת.",נסיבות שאינן קשורות בביצוע העבירה 
123,SH-15-06-47941-297,"לאחר שהתרשמתי מטענות הצדדים, המלצות שירות המבחן ומכלול נסיבות העניין, נחה דעתי כי  ראוי להעדיף בעניינו ענישה צופה פני שיקומו, להימנע ממתיחת מלוא שורת הדין למולו, ולהשיג את מטרות הענישה באמצעות השתת רכיבי גמול בדרך של עונש שיקומי שיתרום לחברה בדרך של צו שירות לתועלת הציבור וצו מבחן בהיקף נרחב מהמוצע בתסקיר שירות המבחן, לצד ענישה הרתעתית בדמות מאסר מותנה וענישה כלכלית בדמות קנס.",נסיבות שאינן קשורות בביצוע העבירה 
124,SH-15-06-47941-297,"מכל הנתונים והשיקולים שפירטתי לעיל, מצאתי להשית על הנאשם עונש בגין אירוע כתב האישום, כדלקמן:",העונש המתאים לנאשם
125,SH-15-06-47941-297,"שירות לתועלת הציבור בהיקף של 375 שעות במסגרת היחידה להתנדבות בפתח תקווה, בהתאם לתוכנית שירות המבחן ובפיקוחו, כאמור בתסקיר מיום 2.4.2017.",העונש המתאים לנאשם
126,SH-15-06-47941-297,"הובהר לנאשם כי הפרת צו השל""צ עשויה לגרום להפקעתו, חידוש המשפט וגזירת עונשו מחדש.",העונש המתאים לנאשם
127,SH-15-06-47941-297,מאסר על תנאי לתקופה של 8 חודשים.,העונש המתאים לנאשם
128,SH-15-06-47941-297,הנאשם יישא בעונש זה אם בתקופה של שלוש שנים מהיום יבצע כל עבירת סמים מסוג פשע.,העונש המתאים לנאשם
129,SH-15-06-47941-297,מאסר על תנאי לתקופה של 4 חודשים.,העונש המתאים לנאשם
130,SH-15-06-47941-297,הנאשם יישא בעונש זה אם בתקופה של שלוש שנים מהיום יבצע כל עבירת סמים מסוג עוון.,העונש המתאים לנאשם
131,SH-15-06-47941-297,צו מבחן לתקופה של 18 חודשים.,העונש המתאים לנאשם
132,SH-15-06-47941-297,הנני מחייב את הנאשם לשתף פעולה עם שירות המבחן ולפעול על פי הנחיותיו.,העונש המתאים לנאשם
133,SH-15-06-47941-297,"מובהר בזאת לנאשם כי באם לא יקיים צו זה, ניתן יהיה לחזור ולדון מחדש בשאלת העונש.",העונש המתאים לנאשם
134,SH-15-06-47941-297,"קנס בסך 5,000 ₪ או מאסר למשך 30 יום תחתיו; הקנס ישולם ב-12 תשלומים חודשיים שווים ורצופים.",העונש המתאים לנאשם
135,SH-15-06-47941-297,תשלום ראשון ישולם ביום 1.9.2017 ויתר התשלומים מדי ראשון לכל חודש שלאחר מכן.,העונש המתאים לנאשם
136,SH-15-06-47941-297,פיגור בתשלומים יחייב את הנאשם בתוספת ריבית פיגורים כחוק.,העונש המתאים לנאשם
137,SH-15-06-47941-297,הנני מורה על השמדת הסמים באחריות המאשימה.,העונש המתאים לנאשם
138,SH-15-06-47941-297,"יתר המוצגים יושמדו / יחולטו / יושבו, לשיקול דעת המאשימה.",העונש המתאים לנאשם
139,SH-15-06-47941-297,המזכירות תשלח העתק גזר הדין לשירות המבחן בתל אביב ולממונה על עבודות השירות.,העונש המתאים לנאשם
140,SH-15-06-47941-297,זכות ערעור לבית המשפט המחוזי בתוך 45 יום.,העונש המתאים לנאשם
141,SH-15-06-47941-297,"54678313ניתן היום,  י""א תמוז תשע""ז, 05 יולי 2017, במעמד הצדדים.",העונש המתאים לנאשם
