,verdict,text,part
0,SH-15-02-43397-296,"חוק התקשורת (בזק ושידורים), תשמ""ב-1982: סע'  30",הנאשם
1,SH-15-02-43397-296,"חוק העונשין, תשל""ז-1977: סע'  40ג(א), 40ג(ב), 45(ב), 404, 40יא, 40יא(3)",הנאשם
2,SH-15-02-43397-296,"פקודת הסמים המסוכנים [נוסח חדש], תשל""ג-1973",הנאשם
3,SH-15-02-43397-296,"נגד הנאשם הוגש כתב אישום מתוקן הכולל שלושה אישומים, כדלקמן:",רקע עובדתי
4,SH-15-02-43397-296,"ברקע לכתב האישום המתוקן, מסופר כי רחמים אביטן (להלן: ""רחמים"") הינו מנהל עבודה במלון באשקלון; כי יונתן חטואל (להלן: ""יונתן"") הינו מנהל האירועים במלון; וכי רכבו של בעל המלון הוצת על ידי אנשים שזהותם אינה ידועה.",רקע עובדתי
5,SH-15-02-43397-296,"עוד ברקע לכתב האישום המתוקן, מונה המאשימה בשמם את אמו, אחיותיו ואחיו של רחמים (ובשמו של בנו של אחד האחים).",רקע עובדתי
6,SH-15-02-43397-296,"בייחוד, מצוין כי חיים אביטן (להלן: ""חיים"") הינו אחיו של רחמים, וכי במועדים הרלוונטיים לכתב האישום המתוקן הוא ריצה עונש מאסר ולא היה בינו לבין רחמים כל קשר.",רקע עובדתי
7,SH-15-02-43397-296,"כמו כן, מסופר כי במועד שאינו ידוע במדויק אולם עובר לאירועים שבמוקד כתב האישום המתוקן ועל רקע חוב כספי של חיים לנאשם, התגלע בינם סכסוך.",רקע עובדתי
8,SH-15-02-43397-296,"על רקע המתואר, נטען באישום הראשון, כי במועד אשר אינו ידוע למאשימה החליט הנאשם לגבות מרחמים את החוב הכספי שחיים חב לו.",רקע עובדתי
9,SH-15-02-43397-296,"וכך, ביום 16.01.2015 (יום שישי) בשעה 16:24 או בסמוך לכך, התקשר הנאשם אל יונתן וביקש לדבר עם רחמים, אך נמסר לו כי ההודעה תועבר אל האחרון.",רקע עובדתי
10,SH-15-02-43397-296,"דא עקא, הנאשם סבר כי מכשיר הטלפון הנייד של יונתן שייך לרחמים, וכעבור שתי דקות התקשר שוב פעם אל יונתן, אך האחרון לא ענה ובהמשך, עם כניסת השבת, ניתק את מכשיר הטלפון הנייד.",רקע עובדתי
11,SH-15-02-43397-296,"מנקודה זו ועד לצאת השבת, התקשר הנאשם אל יונתן כ- 25 פעמים ושלח לו מספר רב של הודעות, כאשר לשונן של חמש עשרה הודעות מובא בכתב האישום המתוקן.",רקע עובדתי
12,SH-15-02-43397-296,"המדובר בהודעות שכוללות קללות בוטות, מיניות וגסות ביותר, איחולים למחלות, וכיוצא באלה, וכשכל אלה מופנים כלפי אימו של רחמים וכלפי יתר בני משפחתו.",רקע עובדתי
13,SH-15-02-43397-296,"ודוק, מפאת קוצר היריעה לא אצטט עלי גזר הדין את כל ההודעות ששלח הנאשם, ולהלן רק כמה בודדות מהן, כדי להבהיר את רוח הדברים: ""תגיד לרחמים הבן שרמוטה שאמא שלו רחל בדיוק מוצצת לי ואחותו אסתר וסילבי זונות בכביש משפחה של זונות""; ""ושאול מוצץ לאנשים בשביל שיעשו אצלו אירוע, אני בא בעזרת השם עם כמה חברים שיכין לי חדר במלון המסריח שלו""; ""יום ראשון אני בא שיכין 4 חדרים בסוויטות הוודקה אנחנו נביא, רחל אמא שלו זונה מוצצת לבדואים""; ""שאול בן זונה שאול בן זונה שאול בן זונה זה הבן הבכור מכת בכורות שאלוהים יעשה לו ולבן שלו שלומי השרמוטה העורך דין הבן זונה הזה""; וכיוצא באלה.",רקע עובדתי
14,SH-15-02-43397-296,"באישום השלישי, נטען כי ביום 29.01.2015 היו צפויים בני משפחת אביטן להיפגש באירוע משפחתי באולם ""ביאנקה"" בבאר שבע.",רקע עובדתי
15,SH-15-02-43397-296,"הנאשם הודה במסכת המיוחסת לו לעיל, ועל יסוד הודאתו זו, הורשע בשלוש עבירות של הטרדה באמצעות מתקן בזק, לפי סעיף 30 לחוק התקשורת (בזק ושידורים), התשמ""ב-1982; ובשתי עבירות של דרישת נכס באיומים, לפי סעיף 404 לחוק העונשין, התשל""ז-1977 (להלן: ""חוק העונשין"").",רקע עובדתי
16,SH-15-02-43397-296,"ויוער, אמנם לא צוין בכתב האישום המתוקן אם הנאשם מואשם בעבירות של דרישת נכס באיומים לפי הרישא של סעיף 404 לחוק העונשין או שמא לפי הסיפא של הסעיף.",רקע עובדתי
17,SH-15-02-43397-296,"אולם, אין חולק שהנאשם לא הצטייד בנשק חם או קר לשם ביצוע העבירות, ומכאן שברי כי יש להתייחס לדברים כאילו הנאשם מואשם בחלופה הקלה יותר, דהיינו סעיף 404 רישא לחוק העונשין.",רקע עובדתי
18,SH-15-02-43397-296,"הצדדים לא הגיעו להסדר לעניין העונש, אך הוסכם כי הנאשם יופנה לשירות המבחן, תוך שהמאשימה הצהירה כי תגביל את עמדתה העונשית ל- 8 חודשי מאסר, לצד מאסר מותנה וקנס; ואילו ההגנה תעתור להשתת מאסר לריצוי בעבודות שירות, מאסר מותנה וקנס.",רקע עובדתי
19,SH-15-02-43397-296,"התסקיר אשר התקבל בעניינו של הנאשם נושא אופי שלילי, ובסופו נמנע שירות המבחן מלבוא בהמלצה שיהיה בה כדי להפחית את הסיכון הנשקף מהנאשם להישנות עבירות.",רקע עובדתי
20,SH-15-02-43397-296,"בגוף התסקיר, עומד שירות המבחן על קורות חייו של הנאשם, ההיסטוריה העבריינית שלו, יחסו לעבירות, דפוסי השימוש שלו בסמים, ועוד.",רקע עובדתי
21,SH-15-02-43397-296,"אולם, מטעמים של צנעת הפרט, לא אעלה עלי גזר הדין את כל המפורט בתסקיר האמור, מלבד אותם נתונים הרלוונטיים לשאלת העונש, שאליהם אתייחס בהמשך.",רקע עובדתי
22,SH-15-02-43397-296,"למען שלמות התמונה יצוין, כי לאחר הגשת כתב האישום, בספטמבר 2017, הנאשם הורשע בתיק אחר בגין ביצוע עבירות סמים שונות ודינו נגזר, בין היתר, למאסר בפועל למשך 7 חודשים.",רקע עובדתי
23,SH-15-02-43397-296,"נכון למועד כתיבת שורות אלה, כפי מיטב הבנתו של בית המשפט, הנאשם עודנו מרצה מאסר זה.",רקע עובדתי
24,SH-15-02-43397-296,טיעוני הצדדים (עיקרי הדברים),רקע עובדתי
25,SH-15-02-43397-296,"באת כוח המאשימה פירטה את חומרת מעשיו של הנאשם, עמדה על הנסיבות לחומרה שנלוו אליהם ועל הערכים המוגנים שנפגעו.",רקע עובדתי
26,SH-15-02-43397-296,"בהמשך, התובעת הזכירה כי המאשימה הגבילה את עתירתה העונשית לשמונה חודשי מאסר, ובשים לב למתחם העונש ההולם שראוי לקבוע – בין 12 ל- 30 חודשים מאסר – טענה כי יש לקבל עמדה זו במלואה.",רקע עובדתי
27,SH-15-02-43397-296,"כתמיכה לטענה זו, הפנתה התובעת, בין היתר, לתסקיר שירות המבחן שממנו עולה כי הנאשם אינו מקבל אחריות על מעשיו ולעברו הפלילי.",רקע עובדתי
28,SH-15-02-43397-296,"מנגד, בא כוח הנאשם הפנה לעובדה כי הנאשם הודה במעשים כבר בהזדמנות הראשונה, לכך שחיים גנב ממנו הרבה כסף ולחלוף הזמן.",רקע עובדתי
29,SH-15-02-43397-296,"כמו כן, נטען כי העבירות של דרישת נכס באיומים המיוחסות לנאשם מצויות ברף חומרה נמוך; כי הנאשם עובר הליך טיפולי במסגרת המאסר שאותו הוא מרצה וכי הוא יכול היה לצרף תיק זה לתיק הסמים שבגינו הוא נדון זה מכבר.",רקע עובדתי
30,SH-15-02-43397-296,"לאור אלה, עתר בא כוח הנאשם להסתפק בהשתת מאסר מותנה או לחילופין, במאסר שתקופתו אינה עולה על תקופת מעצרו בתיק זה או לתקופה חופפת למאסר שאותו הוא מרצה כעת.",רקע עובדתי
31,SH-15-02-43397-296,"הנאשם טען כי הוא שוהה כיום באגף טיפולי בכלא ""עתלית"" ומנסה לשקם את עצמו.",רקע עובדתי
32,SH-15-02-43397-296,"כמו כן, הלה מסר כי חיים חייב לו 750 אלף שקלים, כי הוא מצוי כיום בחובות כלכליים כבדים בגין כך, וכי בסך הכול ניסה לקבל את שמגיע לו.",רקע עובדתי
33,SH-15-02-43397-296,"לצד אלה, הנאשם טען כי הוא מקבל אחריות על מעשיו ומבין כי טעה; וביקש מבית המשפט להתחשב בו.",רקע עובדתי
34,SH-15-02-43397-296,"כאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירות, בערכים החברתיים שנפגעו כתוצאה מביצוען, במידת הפגיעה בהם ובמדיניות הענישה הנוהגת.",קביעת מתחם העונש ההולם
35,SH-15-02-43397-296,"לאור הנסיבות הקשורות בביצוע העבירה, כפי שיפורט להלן, ובייחוד לנוכח כמות ההודעות שנשלחה על ידי הנאשם ותוכנן, מצד אחד; והעובדה שלמעשה דרישת הנכס באיומים לא נלווה שימוש בכוח, מצד שני – סבורתני כי מידת הפגיעה בערכים המוגנים מצויה במקרה הנדון ברף הבינוני.",קביעת מתחם העונש ההולם
36,SH-15-02-43397-296,"בנוסף, נתתי דעתי לכמות ולתוכן ההודעות שמבססות את עבירות ההטרדה באמצעות מתקן בזק.",קביעת מתחם העונש ההולם
37,SH-15-02-43397-296,"מעבר לאיומים בפגיעה בנפש, בשריפת הבית ובביצוע מעשה אונס בבנו של אחד מהאחים, המדובר במלל גס, מיני ובוטה ביותר.",קביעת מתחם העונש ההולם
38,SH-15-02-43397-296,"כן יש לראות בחומרה את העובדה שבמהלך כיממה אחת בלבד (והכוונה לאישום הראשון) שלח הנאשם, משל היה אחוז אמוק, מספר רב של הודעות למכשיר הטלפון הנייד של יונתן, שרובן ככולן מכילות קללות בעלות ""גוון"" מיני, מהסוג הנמוך והבזוי ביותר.",קביעת מתחם העונש ההולם
39,SH-15-02-43397-296,"ודוק, צודק בא כוח הנאשם בטענתו לפיה באישום הראשון, אין בהודעות ששלח הנאשם דברי איום.",קביעת מתחם העונש ההולם
40,SH-15-02-43397-296,"אולם, ממילא יש לזכור כי באישום זה לא יוחסה לנאשם כל עבירת איומים או דרישת נכס באיומים.",קביעת מתחם העונש ההולם
41,SH-15-02-43397-296,"עוד יצוין, כי הנאשם שלח את ההודעות למכשיר הטלפון הנייד של יונתן (שכן סבר כי הוא שייך לרחמים), כך שלא ברור באיזה שלב נודע עצם שליחתן ותוכנן לרחמים או למי מבני משפחת אביטן.",קביעת מתחם העונש ההולם
42,SH-15-02-43397-296,"כן נתתי דעתי לכך שהאיומים לא מומשו בסופו של דבר ולכך שבסופו של יום לא שולם לנאשם כל סכום שהוא בעקבות דרישתו, כך שנדמה כי לאיש מבני המשפחה לא נגרם נזק כלכלי.",קביעת מתחם העונש ההולם
43,SH-15-02-43397-296,"לצד זאת, ייאמר כי אם איומיו של הנאשם אכן היו ממומשים, כי אז ממילא, ככל הנראה, הוא היה עומד לדין בגין ביצוע עבירות אחרות וחמורות יותר.",קביעת מתחם העונש ההולם
44,SH-15-02-43397-296,"גם בכל הנוגע לעבירה של הטרדה באמצעות מתקן בזק, אין בכתב האישום אינדיקציה לנזק כלשהו שנגרם כתוצאה מביצוען.",קביעת מתחם העונש ההולם
45,SH-15-02-43397-296,"דא עקא, נחמה פורתא בלבד יש בכך, שהרי זהו טבען של עבירות אלה, שכן הן כמעט לעולם אינן גורמות לנזק הנראה לעין, כי אם לאותה פגיעה בשלוות הנפש ובשגרת היום יום, שעליה עמדתי קודם לכן.",קביעת מתחם העונש ההולם
46,SH-15-02-43397-296,"אשר לסיבה לביצוע העבירות, זו נעוצה באותו חוב כספי שחיים חב לנאשם, ושאותו האחרון ניסה לגבות באמצעות בני משפחתו (ושלטענתו מגיע לסכום של למעלה מ- 700 אלף שקלים).",קביעת מתחם העונש ההולם
47,SH-15-02-43397-296,"בעניין זה ייאמר, כי בית המשפט מתקשה לראות בכך הצדקה כלשהי למעשיו הבריוניים של הנאשם, שהרי גם בהינתן חוב כזה או אחר כלפיו, אל לו לעשות דין לעצמו והיה עליו לגבותו בדרכים הלגיטימיות והמקובלות, ולא באמצעות הטרדה כפייתית ואיומים שהופנו כלפי בני משפחתו של החייב.",קביעת מתחם העונש ההולם
48,SH-15-02-43397-296,"כן יצוין, כי ההתחקות אחר שמותיהם של בני המשפחה, משלח ידם ותכניותיהם (וכאן שוב הכוונה לאישום השלישי), אף יכולים ללמד כי למעשיו של הנאשם קדם תכנון מוקדם ברמה כזו או אחרת.",קביעת מתחם העונש ההולם
49,SH-15-02-43397-296,"אם כי, ברי כי אין עסקינן בעבירות מתוחכמות במיוחד ואף אם כאמור הנאשם כלכל את צעדיו מראש, הרי שעדיין אין המדובר בתכנון מוקדם ברמה ניכרת, ואף נדמה כי עסקינן בעבירות שבוצעו בשעת כעס ומתוך משבר.",קביעת מתחם העונש ההולם
50,SH-15-02-43397-296,"ודוק, בסקירת הפסיקה שלעיל עמדתי על מתחמי הענישה שנקבעו בפסקי הדין השונים, בעוד שברי כי העונשים שנגזרו בכל מקרה, בגדרי המתחמים או מחוצה להם, הושפעו ממאפייניו האישיים של כל נאשם ונאשם, ובייחוד תוך שימת דגש על פרמטרים כגון קיומו או היעדרו של עבר פלילי, הליכי שיקום, קבלת אחריות והכאה על חטא, וכיוצא באלה.",קביעת מתחם העונש ההולם
51,SH-15-02-43397-296,"גם בכל הנוגע למתחמי הענישה עצמם, הרי שאלה הושפעו, בין היתר, מהנסיבות שנלוו לביצוע העבירות, והרי שעמדתי זה מכבר על מנעד החומרה הרחב של המעשים השונים שיכולים לחסות תחת העבירה של דרישת נכס באיומים (וכמובן שהדברים נכונים גם בהתייחס לעבירה של הטרדה באמצעות מתקן בזק), מה שמשפיע בצורה ישירה על מתחמי הענישה שנקבעו בכל מקרה ומקרה.",קביעת מתחם העונש ההולם
52,SH-15-02-43397-296,"כללם של דברים, משנתתי דעתי למכלול השיקולים הרלוונטיים, ובייחוד בשים לב לשילובן והצטברותן של העבירות, הריני לקבוע כי מתחם העונש ההולם בגין מכלול מעשיו של הנאשם ינוע בין 8 ל- 18 חודשים מאסר בפועל.",קביעת מתחם העונש ההולם
53,SH-15-02-43397-296,"אשר לגזירת עונשו של הנאשם בגדרי מתחם העונש ההולם, כאמור בסעיף 40ג(ב) לחוק העונשין, על בית המשפט לשקול בעניין זה את הנסיבות שאינן קשורות בביצוע העבירה, כפי שאלו מפורטות בסעיף 40יא לחוק העונשין.",גזירת העונש המתאים לנאשם
54,SH-15-02-43397-296,"בעניין זה, נתתי דעתי לעברו הפלילי של הנאשם (ראו ת/1) הכולל שלוש הרשעות במגוון עבירות, החל מעבירות סמים, עובר בעבירות של התחזות לאחר, הפרעה לשוטר ושיבוש מהלכי משפט, וכלה בהפרת הוראה חוקית.",גזירת העונש המתאים לנאשם
55,SH-15-02-43397-296,"כמו כן, עיון בגיליון הרישום הפלילי מעלה כי הכלא אינו זר לו, שכן בגין הרשעתו ב- 2010 נגזר עליו מאסר למשך 36 חודשים ובגין הרשעתו האחרונה, המאוחרת לביצוע העבירות שבגינן הוא נותן את הדין היום, נגזרו עליו 7 חודשי מאסר.",גזירת העונש המתאים לנאשם
56,SH-15-02-43397-296,"יש באמור כדי ללמד אודות דרך החיים השולית שהנאשם הקפיד לנהל בעשור האחרון, ועל כך שגם השתת עונשים חמורים לא הרתיעה אותו מביצוע עבירות נוספות.",גזירת העונש המתאים לנאשם
57,SH-15-02-43397-296,"אם כי, לא נעלמה מעיניי העובדה ששתי ההרשעות האחרונות של הנאשם ניתנו מזמן, בשנים 2008 ו- 2010.",גזירת העונש המתאים לנאשם
58,SH-15-02-43397-296,כן נתתי דעתי לעובדה כי הנאשם הודה במיוחס לו.,גזירת העונש המתאים לנאשם
59,SH-15-02-43397-296,"עם זאת, קשה לומר, על אף הצהרותיו של הנאשם בפניי, כי הוא מקבל אחריות מלאה על מעשיו או מביע עליהם חרטה כנה.",גזירת העונש המתאים לנאשם
60,SH-15-02-43397-296,"שכן, כמתואר בתסקיר שירות המבחן, הנאשם מתקשה לגלות אמפתיה כלפי אלו שאליהם כוונו העבירות ומציג עמדה קורבנית.",גזירת העונש המתאים לנאשם
61,SH-15-02-43397-296,"עמדות דומות הביע הנאשם גם בבית המשפט, בשלב הטיעונים לעונש.",גזירת העונש המתאים לנאשם
62,SH-15-02-43397-296,"כמו כן, אף קשה לומר שהנאשם הביא לחיסכון בזמן שיפוטי יקר, שכן הוא אמנם הודה במיוחס לו ובכך ייתר את הצורך בניהול הליך של הוכחות, אולם בד בבד, במשך תקופה ארוכה הוא נמנע מלהתייצב לדיונים הקבועים בעניינו (ואין הכוונה לתקופה שבה הוא היה עצור ושפוט בגין תיק אחר), מה שהביא לדחיית הדיונים ולהימשכות מיותרת של ההליך.",גזירת העונש המתאים לנאשם
63,SH-15-02-43397-296,"מסיבה זו בדיוק, אף אין מקום ליתן משקל מופרז לחלוף הזמן מאז ביצוע העבירות, אם כי בכל זאת, לא התעלמתי מהעובדה שאלו בוצעו לפני כשלוש שנים.",גזירת העונש המתאים לנאשם
64,SH-15-02-43397-296,"לבסוף, ייאמר כי הנאשם העיד על עצמו שהפסיק להשתמש בסמים, להם הוא מכור מאז היה בן 15.",גזירת העונש המתאים לנאשם
65,SH-15-02-43397-296,"אולם, לבדיקת השתן שאליה זומן במסגרת שירות המבחן הוא לא התייצב, ומכאן שקיים חשש ממשי שמא בניגוד לדבריו, הוא טרם נגמל.",גזירת העונש המתאים לנאשם
66,SH-15-02-43397-296,"כך גם, הנאשם טען כי שולב באגף טיפולי בבית הסוהר שבו הוא מרצה את מאסרו, אולם לא הוצגה לבית המשפט כל ראיה שיהיה בה כדי לתמוך באמור.",גזירת העונש המתאים לנאשם
67,SH-15-02-43397-296,"על כן, הרי שאין לבית המשפט אלא מה שעיניו רואות, ובמקרה הנדון כל שהונח בפניי הוא תסקיר שירות המבחן, ממנו עולה כי בשלב זה הנאשם נעדר אופק טיפולי.",גזירת העונש המתאים לנאשם
68,SH-15-02-43397-296,"לפיכך, ברי כי אין לדבר על שיקולי שיקום כבדי משקל אשר יהיה בהם כדי להצדיק סטייה לקולא ממתחם העונש אשר קבעתי מעלה.",גזירת העונש המתאים לנאשם
69,SH-15-02-43397-296,"באיזון של כל האמור לעיל, נדמה כי עמדתה העונשית של המאשימה – שמבקשת להשית על הנאשם עונש מאסר המצוי ברף התחתון של מתחם העונש שקבעתי (ושסוטה לקולא מהמתחם הנטען על ידיה עצמה) – עושה חסד עם הנאשם.",גזירת העונש המתאים לנאשם
70,SH-15-02-43397-296,"שכן, אלמלא הגבלתה העונשית זו, דומה כי לא היה מקום לגזור על הנאשם עונש המצוי ברף התחתון של המתחם.",גזירת העונש המתאים לנאשם
71,SH-15-02-43397-296,"עם זאת, לא מצאתי כי המדובר בסטייה ניכרת או במקרה חריג שבו בית המשפט ישים עצמו כקטגור בנעלי התביעה, ולכן לא אסטה לחומרה מהעמדה העונשית שהציגה המאשימה, כאמור.",גזירת העונש המתאים לנאשם
72,SH-15-02-43397-296,שאלת חפיפתם או הצטברותם של עונשי המאסר,גזירת העונש המתאים לנאשם
73,SH-15-02-43397-296,"כאמור, נכון למועד כתיבת שורות אלה, מרצה הנאשם עונש מאסר של 7 חודשים אשר הושת עליו בתיק אחר.",גזירת העונש המתאים לנאשם
74,SH-15-02-43397-296,"על כן, עולה השאלה אם עונש המאסר שיושת עליו בתיק זה ירוצה בחופף למאסר שהוא מרצה כעת, או שמא יצטבר לעונש זה.",גזירת העונש המתאים לנאשם
75,SH-15-02-43397-296,"הוראת החוק הרלוונטית לעניין הנדון קבועה בסעיף 45(ב) לחוק העונשין, שקובע כהאי לישנא:",גזירת העונש המתאים לנאשם
76,SH-15-02-43397-296,"ומן התם אל הכא, במקרה הנדון הנאשם מרצה עונש מאסר בגין הרשעתו בעבירות שונות שבוצעו בניגוד לפקודת הסמים המסוכנים [נוסח חדש], התשל""ג-1973, ושנעדרות כל זיקה לעבירות שבגינן הוא נותן את הדין היום.",גזירת העונש המתאים לנאשם
77,SH-15-02-43397-296,"בנוסף לאלה, אף נתתי דעתי לכך שהעונש שיושת על הנאשם בתיק זה, בהתאם להגבלתה העונשית של המאשימה את עצמה, הינו מקל במידת מה.",גזירת העונש המתאים לנאשם
78,SH-15-02-43397-296,"מנגד, ייאמר כי אמנם הנאשם ביצע מעשים שבוודאי יש להוקיע, אולם עדיין, אין עסקינן בעבירות שהן מהחמורות בחוק העונשין או כאלה שלוו באכזריות, מה שעלול היה לחייב תגובה מחמירה ומיצוי הדין עד תום.",גזירת העונש המתאים לנאשם
79,SH-15-02-43397-296,"אשר על כן, באיזון הראוי בין השיקולים שלעיל, ומשמצאתי לנקוט עם הנאשם ולו במעט ממידת החסד, אורה על חפיפה חלקית בין עונש המאסר שיושת עליו בתיק זה לבין עונש המאסר שאותו הוא מרצה כעת.",גזירת העונש המתאים לנאשם
80,SH-15-02-43397-296,"עוד ובטרם חתימת גזר הדין, אציין כי עם הצגת הסדר הטיעון נָקְבָה המאשימה בכל רכיבי הענישה שהיא תבקש להשית על הנאשם בסופו של ההליך, ובין רכיבים אלה לא צוין כל פיצוי שהוא.",גזירת העונש המתאים לנאשם
81,SH-15-02-43397-296,"אולם, בסופם של הטיעונים לעונש, המאשימה ביקשה גם ביקשה להשית רכיב זה, ואילו ההגנה לא הפנתה ולא טענה כי יש בכך משום חריגה מהסדר הטיעון.",גזירת העונש המתאים לנאשם
82,SH-15-02-43397-296,"אשר על כן, ובשים לב גם לרקע שעמד מאחורי ביצוע העבירות, אשית על הנאשם פיצוי מתון וסמלי בלבד.",גזירת העונש המתאים לנאשם
83,SH-15-02-43397-296,"לאור כל האמור לעיל, אני גוזרת על הנאשם את העונשים הבאים:",גזירת העונש המתאים לנאשם
84,SH-15-02-43397-296,מאסר בפועל למשך 8 חודשים.,גזירת העונש המתאים לנאשם
85,SH-15-02-43397-296,"חמישה חודשים מעונש המאסר שהושת לעיל ירוצו במצטבר לעונש המאסר שאותו מרצה הנאשם כיום – וזאת בניכוי ימי מעצרו בתיק זה, ואילו היתרה תרוצה בחופף.",גזירת העונש המתאים לנאשם
86,SH-15-02-43397-296,"מאסר מותנה למשך 8 חודשים, אשר יופעל אם תוך תקופה של 3 שנים מיום שחרורו הנאשם יעבור עבירה של דרישת נכס באיומים.",גזירת העונש המתאים לנאשם
87,SH-15-02-43397-296,"מאסר מותנה למשך 4 חודשים, אשר יופעל אם תוך תקופה של 3 שנים מיום שחרורו הנאשם יעבור עבירה של הטרדה באמצעות מתקן בזק.",גזירת העונש המתאים לנאשם
88,SH-15-02-43397-296,פיצוי בסך 300 ₪ לכל אחד מעדי התביעה 1 ו- 2.,גזירת העונש המתאים לנאשם
89,SH-15-02-43397-296,"הפיצוי ישולם ב- 2 שיעורים שווים ורצופים, שהראשון שבהם בתוך 60 יום מיום שחרורו של הנאשם ממאסר.",גזירת העונש המתאים לנאשם
90,SH-15-02-43397-296,"מצ""ב טפסי פרטי ניזוק.",גזירת העונש המתאים לנאשם
91,SH-15-02-43397-296,"כל סכום שייגבה בתיק, ייזקף תחילה על חשבון הפיצוי.",גזירת העונש המתאים לנאשם
92,SH-15-02-43397-296,"קנס בסך 1,000 ₪ או 10 ימי מאסר תמורתו.",גזירת העונש המתאים לנאשם
93,SH-15-02-43397-296,"הקנס ישולם ב- 2 שיעורים שווים ורצופים, שהראשון שבהם בתוך 120 יום מיום שחרורו של הנאשם ממאסר.",גזירת העונש המתאים לנאשם
94,SH-15-02-43397-296,"הנאשם יחתום על התחייבות כספית על סך 10,000 ₪ שלא לעבור על העבירות שבהן הורשע, וזאת לתקופה של שלוש שנים מיום שחרורו.",גזירת העונש המתאים לנאשם
95,SH-15-02-43397-296,"אם לא תיחתם ההתחייבות תוך 7 ימים, ייאסר הנאשם למשך 10 ימים.",גזירת העונש המתאים לנאשם
96,SH-15-02-43397-296,"ניתן והודע היום, י' טבת תשע""ח, 28 דצמבר 2017, במעמד הצדדים.",גזירת העונש המתאים לנאשם
97,SH-15-02-43397-296,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת העונש המתאים לנאשם
