,verdict,text,part
0,ME-19-01-33728-657,"ב""כ המאשימה: עו""ד טובי הראל",נגד
1,ME-19-01-33728-657,"יורם רבין, יניב ואקי   דיני עונשין",נגד
2,ME-19-01-33728-657,"פקודת הסמים המסוכנים [נוסח חדש], תשל""ג-1973: סע'  13, 19א, 32",נגד
3,ME-19-01-33728-657,"חוק העונשין, תשל""ז-1977: סע'  45(ב), 63, 499(א)(1)",נגד
4,ME-19-01-33728-657,הנאשם הורשע בהתאם להודאתו בעובדות כתב האישום בעבירות כדלקמן:,גזר דין
5,ME-19-01-33728-657,"ייבוא סם מסוכן, לפי סעיף 13 ביחד עם סעיף 19א בפקודת הסמים המסוכנים [נוסח חדש], תשל""ג-1973.",גזר דין
6,ME-19-01-33728-657,"קשירת קשר לפשע, לפי סעיף 499(א)(1) בחוק העונשין, תשל""ז-1977 (להלן: ""חוק העונשין"").",גזר דין
7,ME-19-01-33728-657,"על פי המתואר בעובדות כתב האישום המתוקן, כחודש עובר ליום 17.2.17 פנה ישראל שלום (להלן: ""ישראל"") שהתגורר בברזיל, לורד חן (להלן: ""ורד"") ידידתו והציע לה לייבא סמים מבוליביה לישראל וורד הסכימה.",גזר דין
8,ME-19-01-33728-657,לאור הסכמתה הפנה אותה ישראל לנאשם.,גזר דין
9,ME-19-01-33728-657,"בהמשך לכך, קשרו הנאשם, ישראל, אשתו אפרת שהתגוררה בישראל, וורד קשר להעביר במזוודתה של ורד סמים מסוג קוקאין מבוליביה לישראל בתמורה ל-100,000 ₪ שישולם לורד.",גזר דין
10,ME-19-01-33728-657,"במסגרת הקשר, ורד ואפרת פנו למשרד הפנים לצורך חידוש דרכונה של ורד ורכשו מזוודה.",גזר דין
11,ME-19-01-33728-657,"ביום 31.1.17 בהתאם להנחיית הנאשם, ורד ואפרת הגיעו לסוכנות נסיעות בתל אביב לצורך רכישת כרטיסי טיסה לברזיל.",גזר דין
12,ME-19-01-33728-657,"עובר לרכישת הכרטיסים, אפרת הנחתה את ורד מה עליה לומר לסוכן הנסיעות ואיזו טיסה להזמין.",גזר דין
13,ME-19-01-33728-657,"לצורך רכישת הכרטיס, הנאשם העביר לאפרת, באמצעות אחר, סך של כ-12,000 ₪ ואפרת העבירה לורד 2,200 $ שבאמצעותם ורד רכשה את כרטיס הטיסה.",גזר דין
14,ME-19-01-33728-657,ביום 2.2.17 אפרת הסיעה את ורד לשדה התעופה וזו טסה לברזיל.,גזר דין
15,ME-19-01-33728-657,"בהגיעה לברזיל, המתין לורד אחר שזהותו אינה ידועה, ולקח את ורד למלון.",גזר דין
16,ME-19-01-33728-657,"בהמשך, בהנחיית הנאשם ורד נסעה באוטובוס מברזיל לבוליביה.",גזר דין
17,ME-19-01-33728-657,בבוליביה ורד פגשה את הנאשם ואת ישראל.,גזר דין
18,ME-19-01-33728-657,"במהלך שהייתה בבוליביה, הנאשם וישראל מסרו לורד באמצעות אחר שזהותו אינה ידועה, מזוודה ובה הוסלקו 5.31 ק""ג סם מסוג קוקאין.",גזר דין
19,ME-19-01-33728-657,בהמשך לכך ורד נסעה במונית לברזיל ומשם טסה לישראל כשברשותה המזוודה ובה הסמים.,גזר דין
20,ME-19-01-33728-657,"ביום 17.2.17 ורד נחתה בישראל ועדכנה את הנאשם ואת אפרת שנחתה, ובסמוך לכך נעצרה על ידי שוטרי יחידת נתב""ג.",גזר דין
21,ME-19-01-33728-657,"בהתאם לקשר, אפרת הגיעה בתיאום עם הנאשם, לאסוף את ורד משדה התעופה, אך משורד בוששה להגיע לאולם מקבלי הפנים, בתיאום עם הנאשם, אפרת עזבה את המקום.",גזר דין
22,ME-19-01-33728-657,"הצדדים הגיעו להסדר טיעון, לפיו הנאשם הודה והורשע בכתב האישום, והוסכם שהצדדים יעתרו במשותף לעונש של 56 חודשי מאסר בפועל, תוך שהצדדים יטענו באופן חופשי לגבי התקופה מתוך המאסר שתהיה חופפת או מצטברת לעונש המאסר שהנאשם מרצה כיום בגין תיק אחר העומדת על 48 חודשי מאסר בפועל החל מיום 6.12.18.",גזר דין
23,ME-19-01-33728-657,עוד הוסכם שבתיק זה לא תנוכה תקופה המעצר מהתיק האחר.,גזר דין
24,ME-19-01-33728-657,בנוסף עתרו הצדדים לעונש מאסר על תנאי וקנס.,גזר דין
25,ME-19-01-33728-657,"מכתב של הנאשם לבית המשפט (נ/1) – הנאשם טען שהוא מצטער על מעשיו, לוקח אחריות על חלקו ומבקש סליחה.",ראיות לעונש
26,ME-19-01-33728-657,"חייו לא היו פשוטים, עצור מזה כ-30 חודשים וסובל במעצר.",ראיות לעונש
27,ME-19-01-33728-657,בכל יום חושב על הטעויות שעשה ומצטער עליהן.,ראיות לעונש
28,ME-19-01-33728-657,"נותר חסר כל מבחינה כלכלית, אביו וסבתו נפטרו בתקופת מעצרו.",ראיות לעונש
29,ME-19-01-33728-657,"עלה לישראל כשהיה בן 6, אביו נפצע באופן קשה מאוד כחייל במילואים והתמודד לאורך השנים עם קשיים רבים.",ראיות לעונש
30,ME-19-01-33728-657,הוריו התגרשו והוא נותר ללא דמויות הוריות מדריכות ומציבות גבול.,ראיות לעונש
31,ME-19-01-33728-657,הוא התמודד עם מצב כלכלי קשה מאוד שלו ושל הוריו ולשם פרנסתם הוא ביצע עבירות בגיל צעיר.,ראיות לעונש
32,ME-19-01-33728-657,אמו נפטרה מסיבוכי שתיית אלכוהול.,ראיות לעונש
33,ME-19-01-33728-657,מבין שעשה טעויות רבות ורוצה להיות אדם נורמטיבי.,ראיות לעונש
34,ME-19-01-33728-657,היום מבין שטעה ומבין שדרכו ארוכה לעבר העולם הנורמטיבי.,ראיות לעונש
35,ME-19-01-33728-657,"מבקש את רחמי בית המשפט, הוא בן 35 ובטוח שמסוגל לבנות את עצמו לאט וביציבות, למצוא בת זוג ולהקים משפחה.",ראיות לעונש
36,ME-19-01-33728-657,"מבקש לחזור לחברה, לשקם את חייו ולערוך שינוי עמוק ואמיתי ומבקש את אמון בית המשפט.",ראיות לעונש
37,ME-19-01-33728-657,"לטענת ב""כ המאשימה, עו""ד טובי הראל, חלקו של הנאשם בפרשייה הוא מרכזי, ואין מדובר בבלדר כמו ורד שנדונה לעונש מאסר של 50 חודשים.",ראיות לעונש
38,ME-19-01-33728-657,חשוב לראות את מיקומו באופרציה העבריינית הזו.,ראיות לעונש
39,ME-19-01-33728-657,לרוב מגיעים לבית המשפט בלדרי הסמים וטיעון ההגנה לגביהם הוא שמדובר בחוליה החלשה ביותר.,ראיות לעונש
40,ME-19-01-33728-657,במקרה זה מדובר בראש החוליה שהתארגנה לצורך יבוא קוקאין לישראל.,ראיות לעונש
41,ME-19-01-33728-657,"אין צורך לקבוע מתחם עונש כיוון שהצדדים הסכימו על תקופת המאסר, והטיעון מתמקד בחלק שיצטבר לעונש שאותו נושא הנאשם כיום.",ראיות לעונש
42,ME-19-01-33728-657,בעניין זה ראוי להדגיש את החומרה היתרה שבמעשי הנאשם וכי העונש אשר לו עותרת המדינה הוא נמוך מאוד בנסיבות ביצוע העבירה.,ראיות לעונש
43,ME-19-01-33728-657,"בשונה ממקרים שבהם אסיר מבצע עבירה נוספת לאחר שנדון, ומבקש חפיפה מסוימת בעונש, הרי שבמקרה זה הנאשם היה יכול לצרף את התיק האחר לתיק הנוכחי ולהיפך, אך בחר שלא לעשות כן, לכן אין לאפשר לנאשם להשיג רווח משני מבחירתו להפריד בין שתי ערכאות שדנו בעניינו, ועל כן לא נכון לחפוף את העונשים אף לא ביום אחד.",ראיות לעונש
44,ME-19-01-33728-657,"מעבר לכך מדובר באירועים שונים עם מעורבים שונים, בתקופות שונות ומכאן שאם שני התיקים היו נדונים בפני אותו בית משפט, היו נקבעים שני מתחמי עונש נפרדים לאירועים השונים.",ראיות לעונש
45,ME-19-01-33728-657,"אמנם שני התיקים עוסקים בייבוא סמים לישראל, שבהם הנאשם הוא המשלח, אך מדובר באירועים שונים המצדיקים ענישה מחמירה.",ראיות לעונש
46,ME-19-01-33728-657,"קיימת חשיבות רבה להילחם ביבוא סמים לארץ, כיוון שהסמים הם רעה חולה בחברה הפוגעת בפרט ובחברה כולה.",ראיות לעונש
47,ME-19-01-33728-657,"העונש המוסכם הוא מקל ביחס לפסיקה הנוהגת בתיקים בהם משקל הסם הוא כ-5 ק""ג שקובעת מתחם הנע בין 4.5 ל-7.5 שנות מאסר בפועל לגבי בלדרים, בעוד שהנאשם אינו בלדר, אלא המשלח.",ראיות לעונש
48,ME-19-01-33728-657,"כיוון שמדובר בעונש קל, אין מקום לחפיפה כלשהי בעונשים.",ראיות לעונש
49,ME-19-01-33728-657,"הבלדרית בתיק – ורד, אשר שיתפה פעולה באופן מלא והעידה בבית המשפט נגד שותפה, נדונה לעונש של 50 חודשי מאסר בפועל.",ראיות לעונש
50,ME-19-01-33728-657,"חפיפת בעונש, ואפילו ביום אחד, תגרום לאי צדק מבחינת האחידות בענישה כלפי אותה בלדרית.",ראיות לעונש
51,ME-19-01-33728-657,"המעורב הנוסף, ישראל, נדון לעונש של 29 חודשי מאסר בפועל כמסייע, ומובן שקיים הבדל משמעותי בין מסייע למבצע עיקרי.",ראיות לעונש
52,ME-19-01-33728-657,"מבחינת הנסיבות שאינן קשורות בביצוע העבירה, מדובר במי שלא שיתף פעולה בחקירה, לא הודה בהזדמנות הראשונה והחל לנהל הוכחות.",ראיות לעונש
53,ME-19-01-33728-657,עברו הפלילי משמעותי וכולל 10 הרשעות קודמות.,ראיות לעונש
54,ME-19-01-33728-657,גם משיקולים אלה יש מקום לצבור את מלוא עונשו.,ראיות לעונש
55,ME-19-01-33728-657,מדובר בעבירות מתוכננות שהמניע שלהן הוא כלכלי ולכן יש מקום להשית על הנאשם קנס משמעותי כדי להעביר מסר ברור של הרתעה גם במישור הכלכלי.,ראיות לעונש
56,ME-19-01-33728-657,"בתיק זה הוצעה תמורה בסך 100,000 ₪ לבלדרית וכבר בוצעה העברה כספית, כך שכפל סכום זה ראוי להיות קנס.",ראיות לעונש
57,ME-19-01-33728-657,"המאשימה עתרה להטיל על הנאשם קנס בסך של 200,000 ₪, לצד מאסר על תנאי.",ראיות לעונש
58,ME-19-01-33728-657,"לטענת ב""כ הנאשם, עו""ד ענת קירשנברג, הנאשם הודה לאחר תחילת הליך ההוכחות ובתום הליך גישור.",ראיות לעונש
59,ME-19-01-33728-657,הוסכם על רכיב המאסר והטיעון מתמקד בתקופת החפיפה לעונש שהוא נושא כיום.,ראיות לעונש
60,ME-19-01-33728-657,יש לדחות את טענת המאשימה שהעונש המוסכם הוא עונש קל.,ראיות לעונש
61,ME-19-01-33728-657,ביום 27.10.19 הנאשם נדון במסגרת התיק האחר ל-4 שנות מאסר בפועל.,ראיות לעונש
62,ME-19-01-33728-657,מועד ביצוע העבירות בתיק האחר הוא מאוחר לעבירות בתיק הנוכחי.,ראיות לעונש
63,ME-19-01-33728-657,"אין מקום לקבל את טענת המאשימה שהנאשם יכול היה לצרף את התיקים, כיוון שבתיק זה הוא ניהל הוכחות טרם הודאתו ואין לזקוף זאת לחובתו.",ראיות לעונש
64,ME-19-01-33728-657,"ההגנה עתרה לחפיפה מלאה של העונשים, כך ש-4 שנים תהיינה בחופף, ורק 8 חודשים יהיו במצטבר לעונש אותו מרצה בתיק האחר.",ראיות לעונש
65,ME-19-01-33728-657,"בעניין פרשנות סעיף 45(ב) בחוק העונשין, בית המשפט העליון קבע כי קיימות שלוש גישות פרשניות: גישה אחת היא שהכלל הוא שהעונש בחופף, וכאשר בית המשפט קובע עונש מצטבר, עליו לנמק את החלטתו.",ראיות לעונש
66,ME-19-01-33728-657,"גישה שניה קובעת את ההיפך, קרי: שהכלל הוא שעונשי המאסר ירוצו במצטבר וחפיפתם היא החריג.",ראיות לעונש
67,ME-19-01-33728-657,גישה שלישית קובעת שיש לפרש את הוראת החוק כלשונה ולפיה לא נקבעה עמדה עקרונית ביחס להצטברותם של עונשי המאסר.,ראיות לעונש
68,ME-19-01-33728-657,נקבע בהמשך כי אין אבחנה של ממש בין שלוש הגישות וכי בכל מקרה לבית המשפט מסור שיקול דעת בהכרעה בין חפיפת עונשים או צבירתם.,ראיות לעונש
69,ME-19-01-33728-657,"בשים לב לעובדה שהנאשם היה עצור בגין תיק זה במשך תקפה ממושכת לאחר שנדון בתיק האחר, בחודש אוקטובר 2019, הרי שבמשך תקופה ארוכה הוא לא נהנה מזכויות של אסיר לעומת עצור, כך שמעל לשנה וחצי נשללו ממנו זכויותיו כאסיר וזאת בגין תיק דנן.",ראיות לעונש
70,ME-19-01-33728-657,"בנוסף יש לזקוף לקולה את הודאת הנאשם, נטילת האחריות המלאה על כתב האישום, החיסכון בהעדת עדים לרבות עדותה של ורד.",ראיות לעונש
71,ME-19-01-33728-657,"לעניין רכיב הקנס – יש לתת את הדעת לעקרון האחידות בענישה, שכן בגזר הדין של ורד לא הוטל קנס כלל, ובעניינו של ישראל הוטל קנס נמוך בסך של 15,000 ₪.",ראיות לעונש
72,ME-19-01-33728-657,בקביעת גובה הקנס יש לתת את הדעת לכך שהנאשם נמצא מאחורי סורג ובריח מאז חודש דצמבר 18' ולנסיבותיו האישיות.,ראיות לעונש
73,ME-19-01-33728-657,"ההגנה עתרה לחפוף 48 חודשים מתוך העונש המוסכם – 56 חודשי מאסר, ולהימנע מהטלת קנס כספי נוכח נסיבותיו האישיות, חסרון הכיס והיותו עצור זה זמן ממושך, ולכל היותר להשית עליו קנס בגובה הקנס שהוטל על ישראל.",ראיות לעונש
74,ME-19-01-33728-657,הנאשם טען שישנם עוד מעורבים בתיק שהשתמשו בשירותיו בתמורה כספית והוא אינו המעורב המרכזי.,ראיות לעונש
75,ME-19-01-33728-657,"עשה טעות, כיום נמצא במקום אחר, מאוד מצטער שהגיע לכך שהוא עצור כבר 30 חודשים ושחייו נעצרו.",ראיות לעונש
76,ME-19-01-33728-657,משלם מחיר אישי כבד.,ראיות לעונש
77,ME-19-01-33728-657,מבקש שבית המשפט יתחשב בו וייתן לו הזדמנות.,ראיות לעונש
78,ME-19-01-33728-657,שפוט לתקופה ממושכת ומתחיל תכנית שיקום.,ראיות לעונש
79,ME-19-01-33728-657,העדר צורך לקבוע מתחם עונש עולם במקרה של עונש מוסכם,ראיות לעונש
80,ME-19-01-33728-657,הצדדים הגיעו להסדר טיעון בעניין רכיב המאסר והשאלה שנותרה במחלוקת היא בעניין חפיפת או הצטברות עונש המאסר שיוטל עליו בתיק הנוכחי לעונש המאסר שהוא נושא כיום.,ראיות לעונש
81,ME-19-01-33728-657,בנוסף אין בין הצדדים הסכמה לעניין גבוה הקנס.,ראיות לעונש
82,ME-19-01-33728-657,"בנסיבות אלה, סבורני כי אין הצדקה לקביעת מתחם עונש הולם, לרבות לעניין הקנס, שכן השאלות המרכזיות שבמחלוקת אינן נובעות משיקולים הנוגעים לקביעת המתחם.",ראיות לעונש
83,ME-19-01-33728-657,סעיף 45(ב) בחוק העונשין - חפיפה או הצטברות של עונשים,ראיות לעונש
84,ME-19-01-33728-657,סעיף 45(ב) בחוק העונשין קובע כך:,ראיות לעונש
85,ME-19-01-33728-657,"הוראת סעיף 45(ב) לחוק העונשין קובעת שאם לא נקבע במפורש כיצד יישא הנאשם את עונשו במקרה שהוא נושא כבר עונש מאסר – הרי שיישא את התקופה הארוכה מבין השתיים, כלומר חפיפת עונשים.",ראיות לעונש
86,ME-19-01-33728-657,"הוראה זו נועדה אך למלא את החסר מקום שבית המשפט לא קבע את סוגיית ההצטברות או החפיפה של העונשים, ואין היא קובעת עקרון מנחה של חפיפת עונשים ואף לא הכרעה ערכית בנושא הצטברות עונשים או חפיפתם.",ראיות לעונש
87,ME-19-01-33728-657,"במסגרת הנסיבות הקשורות בביצוע העבירה, יש לתת את הדעת לכך שהנאשם קשר קשר עם אחרים לשם ייבוא סם מסוג קוקאין מבוליביה לישראל, כשסכום של 100,000 ₪ יינתן לבלדרית שתביא במזוודה את הסמים בטיסה לישראל.","אופי המעשים, חומרת העבירות ונסיבותיהן"
88,ME-19-01-33728-657,"הנאשם הנחה את הבלדרית ומעורבת אחרת לפנות לסוכנות נסיעות לשם רכישת כרטיסי טיסה והעביר סך של 12,000 ש""ח לשם רכישתם.","אופי המעשים, חומרת העבירות ונסיבותיהן"
89,ME-19-01-33728-657,"לאחר הגעת הבלדרית לברזיל בטיסה, הנחה אותה הנאשם לנסוע באוטובוס לבוליביה שם פגש אותה.","אופי המעשים, חומרת העבירות ונסיבותיהן"
90,ME-19-01-33728-657,"במהלך שהייתה של הבלדרית בבוליביה, הנאשם ומעורב נוסף בפרשה העבירו לידה, באמצעות אחר, מזוודה שבה הוסלקו סמים מסוג קוקאין במשקל של 5.31 ק""ג.","אופי המעשים, חומרת העבירות ונסיבותיהן"
91,ME-19-01-33728-657,לאחר נחיתת הבלדרית בישראל היא עדכנה את הנאשם והמעורבת הנוספת בהגעתה לישראל.,"אופי המעשים, חומרת העבירות ונסיבותיהן"
92,ME-19-01-33728-657,"מובן שלעבירה קדם תכנון קפדני, תוך מעורבות של אחרים והשקעה כספית ניכרת.","אופי המעשים, חומרת העבירות ונסיבותיהן"
93,ME-19-01-33728-657,חלקו של הנאשם בביצוע העבירה הוא משמעותי ודומיננטי.,"אופי המעשים, חומרת העבירות ונסיבותיהן"
94,ME-19-01-33728-657,"אף שלא היה זה שהציע לבלדרית לייבא את הסם, הוא היה מי שהנחה אותה לאורך כל הביצוע של עבירת הייבוא, פגש אותה בבוליביה והעביר לידה, באמצעות אחר, את מזוודת הסמים לשם הבאתה לישראל.","אופי המעשים, חומרת העבירות ונסיבותיהן"
95,ME-19-01-33728-657,"הנזק שצפוי היה להיגרם מהעבירה הוא רב, לנוכח סוג הסם (קוקאין), כמותו (5.31 ק""ג) ושוויו הרב.","אופי המעשים, חומרת העבירות ונסיבותיהן"
96,ME-19-01-33728-657,"אלמלא נעצרה הבלדרית בשדה התעופה, הרי שהסם היה נכנס לישראל ומופץ ברחובותיה, וכתוצאה מכך היה עלול להיגרם נזק רב, כיוון שסמים ובפרט מסוג זה, הם מחוללי פשיעה.","אופי המעשים, חומרת העבירות ונסיבותיהן"
97,ME-19-01-33728-657,הנאשם ביצע את העבירה בעבור בצע כסף וכן על רקע אורח החיים העברייני שניהל לאורך השנים.,"אופי המעשים, חומרת העבירות ונסיבותיהן"
98,ME-19-01-33728-657,"בנסיבות אלה, חפיפה משמעותית של העונשים אינה מתיישבת עם עקרון ההלימה.","אופי המעשים, חומרת העבירות ונסיבותיהן"
99,ME-19-01-33728-657,"אף שמדובר בעבירות בעלות אופי דומה, במסגרתן הנאשם הוא גורם מרכזי לצד מעורבים נוספים בייבוא סם מסוג קוקאין לישראל באמצעות בלדרים, מדובר בשני אירועים נפרדים לחלוטין ולא ניתן לראות ביניהם זיקה הדוקה.",קיומה של זיקה בין העבירה דנן לבין התיק האחר
100,ME-19-01-33728-657,"במסגרת עקרון האחידות בענישה, יש לתת את הדעת לכך שהבלדרית שהופעלה בתיק זה על-ידי הנאשם – ורד חן, נדונה לעונש של 50 חודשי מאסר בפועל.",אחידות בענישה
101,ME-19-01-33728-657,"הבלדרית, שיתפה פעולה באופן מלא בחקירה, הפלילה אחרים והיתה נכונה להעיד כנגד המעורבים האחרים בתיק, לא הורשעה בקשירת קשר אלא בייבוא סם בלבד ומדובר בנאשמת אשר נמצא שמאפייני אישיותה אפשרו את ניצולה על ידי אחרים והיא נעדרת כל עבר פלילי.",אחידות בענישה
102,ME-19-01-33728-657,"כל זאת, בניגוד לעניינו של הנאשם, שהוא המשלח שלה, לא הודה בחקירה, אלא רק במשפט לאחר תחילת הליך ההוכחות, ולחובתו עבר פלילי משמעותי.",אחידות בענישה
103,ME-19-01-33728-657,"בהינתן העונש המוסכם של 56 חודשים בעניינו של הנאשם, והעונש של 50 חודשים שהוטל על הבלדרית, המסקנה היא שחפיפה של למעלה מ-6 חודשי מאסר תביא לתוצאה בלתי צודקת לפיה עונשו האפקטיבי בפועל של הנאשם – המשלח – יהיה נמוך מעונשה של הבלדרית, חרף חלקם השונה בעבירה והשוני המשמעותי בנסיבות שאינן קשורות בביצוע העבירה, ובפרט עברו הפלילי המכביד של הנאשם.",אחידות בענישה
104,ME-19-01-33728-657,"משכך סבורני שאין מקום לחפוף את העונשים באופן משמעותי, ויש מקום לחפיפה קלה בלבד, שלא תעלה על שישה חודשים.",אחידות בענישה
105,ME-19-01-33728-657,"עוד נתתי דעתי ליחס בין עונשו של הנאשם, לבין העונש שהוטל על ישראל, אשר הורשע בפרשה זו בעבירה של סיוע ליבוא הסם, ללא קשירת קשר, ונדון לעונש של 29 חודשי מאסר בפועל, תוך שעונש מאסר על תנאי של 12 חודשים, הופעל מחציתו בחופף ומחציתו במצטבר, סה""כ 35 חודשים.",אחידות בענישה
106,ME-19-01-33728-657,"כלומר, בעניינו של ישראל שלום, נחפפו 6 חודשי מאסר, מתוך הפעלת המאסר על תנאי, אשר לגביו, כידוע, הכלל הוא של הפעלה במצטבר.",אחידות בענישה
107,ME-19-01-33728-657,"שיקול אחידות הענישה אל מול עניינו של ישראל, מצדיק חפיפה קלה שלא תעלה על שישה חודשים.",אחידות בענישה
108,ME-19-01-33728-657,הנסיבות שאינן קשורות בביצוע העבירה,אחידות בענישה
109,ME-19-01-33728-657,יש להתחשב בנסיבות שאינן קשורות בביצוע העבירה.,אחידות בענישה
110,ME-19-01-33728-657,"במסגרת זו מן הראוי לתת את הדעת לכך שמדובר בנאשם בן 35 שנסיבות חייו מורכבות, הוא גדל במסגרת משפחתית שלא הצליחה לספק עבורו מסגרת יציבה ותומכת ומגיל צעיר חבר לחברה שולית והחל לבצע עבירות.",אחידות בענישה
111,ME-19-01-33728-657,לאורך השנים ניהל אורח חיים עברייני.,אחידות בענישה
112,ME-19-01-33728-657,סבורני שלנסיבות חייו הקשות חלק משמעותי בפיתוח דפוסי התנהגות עברייניים והם קשורים בביצוע העבירה.,אחידות בענישה
113,ME-19-01-33728-657,"מובן שעונש מאסר ממושך יקשה על הנאשם, בפרט בהתחשב בשילוב התיק הנוכחי והתיק האחר.",אחידות בענישה
114,ME-19-01-33728-657,"זאת אף שנאשם ריצה בעבר עונשי מאסר, ולאור הרצון שאותו הביע לערוך שינוי משמעותי באורח חיים ולשקם את מצבו.",אחידות בענישה
115,ME-19-01-33728-657,"הנאשם הודה באשמה, גם אם לא בהזדמנות הראשונה, ונטל אחריות מלאה למעשיו.",אחידות בענישה
116,ME-19-01-33728-657,"לנאשם עבר פלילי מכביד הכולל 10 הרשעות קודמות בין השנים 2003 ל-2019 בעבירות מתחום הסמים, שוד מזוין, שבל""ר, גניבה, איומים והחזקת סמים בגינן נדון לשישה עונשי מאסר חלקם ממושכים (שלוש וחצי שנות מאסר בפועל, ושנתיים מאסר בפועל).",אחידות בענישה
117,ME-19-01-33728-657,"בנוסף נתתי דעתי לחלוף הזמן בן יותר מארבע שנים מעת ביצוע העבירה, ולכן שהעבירה בתיק זה בוצעה עוד טרם העבירה בתיק האחר.",אחידות בענישה
118,ME-19-01-33728-657,"כך גם נתתי דעתי לכך שבמשך תקופה משמעותית מאז נדון הנאשם בתיק האחר, נותר בסטטוס של עצור בתיק הנוכחי, כך שנמנעו ממנו התנאים אשר ניתנים לאסירים.",אחידות בענישה
119,ME-19-01-33728-657,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לכך שסנקציות משפטיות קודמות, לרבות עונשי מאסר ממושכים, לא היוו עבורו גורם מרתיע וממתן ולא מנעו ממנו לשוב ולבצע עבירות.",אחידות בענישה
120,ME-19-01-33728-657,"באיזון בין השיקולים השונים, סבורני כי הסדר הטיעון הכולל הסכמה לעניין עונש המאסר סביר ומאוזן ויש לכבדו.",אחידות בענישה
121,ME-19-01-33728-657,"באשר לחפיפת העונשים סבורני שיש לחפוף 6 חודשים לעונש המאסר שבו נושא הנאשם כיום, וזאת לצד מאסר על תנאי.",אחידות בענישה
122,ME-19-01-33728-657,"מנגד, נתתי דעתי למצבו הכלכלי של הנאשם, לתקופת המעצר הממושכת שנשא הנאשם עד עתה, ולתקופת המאסר הממושכת הצפויה לו בגין שני התיקים גם יחד, כמו גם לקנס שהוטל על המסייע, ישראל (בסך 15,000 ₪), ולכך שעל הבלדרית, ורד, לא הוטל קנס כלל ועיקר.",הקנס
123,ME-19-01-33728-657,"נתתי דעתי אף לקנס שהוטל בתיק האחר על הנאשם בסך של 35,000 ₪.",הקנס
124,ME-19-01-33728-657,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
125,ME-19-01-33728-657,"קנס כספי בסך של 35,000 ₪ או 120 ימי מאסר תמורתו.","אשר על-כן, הנני גוזר על הנאשם את העונשים הבאים:"
126,ME-19-01-33728-657,"הקנס ישולם ב-20 תשלומים חודשיים שווים ורצופים, שהראשון שבהם ביום 1.6.22.","אשר על-כן, הנני גוזר על הנאשם את העונשים הבאים:"
127,ME-19-01-33728-657,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
128,ME-19-01-33728-657,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
129,ME-19-01-33728-657,"ניתן היום,  י""ב תמוז תשפ""א, 22 יוני 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
