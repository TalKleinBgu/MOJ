,verdict,text,part
0,ME-23-03-58193-751,"בשם המאשימה: עו""ד מיכאל יפרח",בר יוחאי מזרחי
1,ME-23-03-58193-751,"בשם הנאשם: עו""ד יוני דדון",בר יוחאי מזרחי
2,ME-23-03-58193-751,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ב, 10",בר יוחאי מזרחי
3,ME-23-03-58193-751,"חוק העונשין, תשל""ז-1977: סע'  400",בר יוחאי מזרחי
4,ME-23-03-58193-751,"הנאשם הורשע על פי הודאתו בכתב האישום בעבירות של ייצור הכנה והפקה לפי סעיף 6 לפקודת הסמים המסוכנים [נוסח חדש], תשל""ג – 1973 (להלן: ""פקודת הסמים""), החזקת סם שלא לצריכה עצמית לפי סעיף 7 (א) + (ב) רישא לפקודת הסמים המסוכנים, החזקת כלים לפי סעיף 10 רישא לפקודת הסמים המסוכנים ונטילת חשמל לפי סעיף 400 לחוק העונשין, תשל""ז (1977), (להלן: ""חוק העונשין"").",גזר דין
5,ME-23-03-58193-751,"על פי עובדות כתב האישום, הנאשם גידל בבית ששכר למשך שנתיים סם מסוכן מסוג קנבוס.",גזר דין
6,ME-23-03-58193-751,עד לתאריך 16.03.2023 גידל הנאשם והחזיק את סם הקנבוס שלא לשימוש עצמי וללא היתר ורישיון מאת המנהל.,גזר דין
7,ME-23-03-58193-751,"כן החזיק ציוד וכלים לצורך גידול הקנבוס, לרבות 102 מנורות, 102 שנאי חשמל, 7 מזגנים, 10 מאווררים, 33 מזגני לחות, 8 בלוני חמצן, 5 משאבות מים, 4 שקים של דשן ו-3 מדי לחות.",גזר דין
8,ME-23-03-58193-751,"בנוסף, לצורך גידול הקנבוס, הנאשם נטל וצרך חשמל במזיד ומרמה באמצעות חיבור ישיר של הבית למתקני חברת החשמל, שלא דרך מונה החשמל ועקף את החיבור התקני של חברת החשמל בעלות כוללת של 65,048.76 ₪ מבלי שהיה זכאי לכך תוך יצירת סיכון ובאופן שעלול היה לגרום להתחשמלות או שריפה.",גזר דין
9,ME-23-03-58193-751,"לאמור, הנאשם החזיק בבית 354 שתילי קנבוס במשקל כולל של 197.4 ק""ג, כל זאת שלא לשימוש עצמי, ללא היתר וללא רישיון.",גזר דין
10,ME-23-03-58193-751,בעניינו של הנאשם הוגשו 3 תסקירים במהלך ניהול התיק:,תסקיר שירות המבחן:
11,ME-23-03-58193-751,"ביום 16.05.2024, הוגש תסקיר בעניינו של הנאשם בו תואר שהוא  בן 44, נעדר עבר פלילי, היה נשוי בשנית ואב לשלושה ילדים, התקיים מקצבת נכות מטעם המוסד לביטוח לאומי והתמודד עם הפרעת דחק פוסט טראומטית, הפרעת אישיות גבולית והפרעות חרדה.",תסקיר שירות המבחן:
12,ME-23-03-58193-751,"בהתחשב במכלול הנסיבות, ובפרט נוכח התמכרותו הפעילה של הנדון לחומרים פסיכואקטיביים והחמרה במצבו הנפשי, שירות המבחן ביקש מבית המשפט לדחות את הדיון בעניינו בשלושה חודשים על מנת לאפשר את שילובו בטיפול במחלקה להתמכרויות בקרית אתא, אשר החל ביום 07.05.2024.",תסקיר שירות המבחן:
13,ME-23-03-58193-751,"על פי תסקיר משלים שהוגש מיום 11.09.2024, במהלך תקופת הדחיה, החל הנאשם בהליך טיפולי במרכז ""דרכי"" בקרית אתא, במסגרתו השתלב בטיפול קבוצתי ופרטני, ושם הביע נכונות לבחון הפסקת השימוש בקנאביס והתליית רישיון האחזקה.",תסקיר שירות המבחן:
14,ME-23-03-58193-751,"על פי דיווחי הגורמים המטפלים, הנאשם הפגין מוטיבציה לשינוי אך התמודד עם קשיים משמעותיים במערכות יחסים, זהות ודימוי עצמי.",תסקיר שירות המבחן:
15,ME-23-03-58193-751,"במישור הרפואי-נפשי, המשיך הנאשם בטיפול ומעקב פסיכיאטרי.",תסקיר שירות המבחן:
16,ME-23-03-58193-751,"מתוך שבע בדיקות שתן אליהן זומן, התייצב לחמש.",תסקיר שירות המבחן:
17,ME-23-03-58193-751,"בבדיקה האחרונה מיום 09.09.2024 נמצאו שרידי קנאביס, בנזודיאזפינים וקוקאין.",תסקיר שירות המבחן:
18,ME-23-03-58193-751,"שירות המבחן התרשם כי ההליך המשפטי הוביל את הנאשם להכרה בקשיי תפקודו והפסדיו, אך עדיין ניכרה אצלו עמדה קורבנית וקושי להתייחס לאלמנט התכנון במעשיו.",תסקיר שירות המבחן:
19,ME-23-03-58193-751,"לאור האמור, ובשל היות התהליך הטיפולי בראשיתו ושיתוף הפעולה האמביוולנטי, המליץ שירות המבחן על דחיית הדיון בשלושה חודשים נוספים.",תסקיר שירות המבחן:
20,ME-23-03-58193-751,זאת לצורך המשך מעקב.,תסקיר שירות המבחן:
21,ME-23-03-58193-751,"על פי התסקיר המשלים מיום 10.12.2024, אשר הוגש בהמשך לתסקירים קודמים, הנאשם המשיך בתקופת הדחיה בהליך הטיפולי במרכז ""דרכי"" בקרית אתא.",תסקיר שירות המבחן:
22,ME-23-03-58193-751,"התסקיר התבסס על שיחות עם הנאשם, דיווחים מגורמי הטיפול, מידע פסיכיאטרי ותוצאות בדיקות שתן.",תסקיר שירות המבחן:
23,ME-23-03-58193-751,הנאשם התמיד בטיפול הפרטני והתמסר לתהליך הטיפולי.,תסקיר שירות המבחן:
24,ME-23-03-58193-751,העבודה הטיפולית התמקדה בבניית ביטחון פנימי והתמודדות עם פחדים ותחושות איום מהסביבה.,תסקיר שירות המבחן:
25,ME-23-03-58193-751,"הנאשם הביע נכונות לשינוי, לרבות בחינת גמילה יזומה מקנאביס אותו צרך בהתוויה רפואית.",תסקיר שירות המבחן:
26,ME-23-03-58193-751,"אף שלא המשיך בטיפול הקבוצתי במרכז, השתלב בקבוצות ACA והפיק מהן תועלת משמעותית.",תסקיר שירות המבחן:
27,ME-23-03-58193-751,"בתחום בדיקות השתן, הנאשם התייצב בעקביות ל-10 בדיקות.",תסקיר שירות המבחן:
28,ME-23-03-58193-751,התוצאות העידו על נוכחות קנאביס באישור רפואי.,תסקיר שירות המבחן:
29,ME-23-03-58193-751,"בדיקה מיום 07.10.2024 העידה על נוכחות קוקאין, אולם בבדיקות מאוחרות יותר לא נמצאו שרידי הסם.",תסקיר שירות המבחן:
30,ME-23-03-58193-751,"במישור התעסוקתי, הנאשם השתלב בעבודה במטבח פיצרייה, דבר אשר תרם לשיפור מצבו הכלכלי והדימוי העצמי שלו.",תסקיר שירות המבחן:
31,ME-23-03-58193-751,"בהתייחסותו לעבירות נשוא הדיון, הנאשם זנח את העמדה הקורבנית בה החזיק ולקח אחריות מלאה על מעשיו ובחירותיו.",תסקיר שירות המבחן:
32,ME-23-03-58193-751,"נוכח התמורה החיובית בהתנהלותו של הנאשם והתקדמותו בהליך הטיפולי, המליץ שירות המבחן על הטלת צו מבחן למשך 18 חודשים, הומלץ להוסיף ענישה הרתעתית בדמות עבודות שירות ברף הגבוה ומאסר מותנה.",תסקיר שירות המבחן:
33,ME-23-03-58193-751,שירות המבחן סבר כי הטלת מאסר בפועל עלולה לקטוע את התהליך הטיפולי ולהוות גורם סיכון להישנות עבירות בעתיד.,תסקיר שירות המבחן:
34,ME-23-03-58193-751,המדינה טענה למתחם שנע בין 36 – 60 חודשי מאסר בפועל בהתבסס על הפסיקה הבאה:,טיעוני המאשימה:
35,ME-23-03-58193-751,אוזכרו עוד מספר גזרי דין עם עונשים דומים.,טיעוני המאשימה:
36,ME-23-03-58193-751,המדינה טענה שבמקרה זה יש לפסוק עונש ברף התחתון של המתחם המוצע על ידה ולפסול בפועל את רישיון הנהיגה של הנאשם ולחלט את הרכוש שפורט בכתב האישום.,טיעוני המאשימה:
37,ME-23-03-58193-751,הנאשם התנצל על ביצוע העבירה וטען שהוא עבר דרך ארוכה לקראת שיקום מוצלח וביקש הזדמנות לסיים את השיקום.,עמדת הנאשם:
38,ME-23-03-58193-751,הערכים המוגנים שנפגעו היו ההגנה מפני נזקי השימוש בסמים ושמירה על המרקם החברתי ושלטון החוק.,דיון והכרעה:
39,ME-23-03-58193-751,"במקרה זה מדובר בהתארגנות משמעותית וגידול שהינו בבחינה היקף ""תעשייתי"" משך כמעט שנתיים.",דיון והכרעה:
40,ME-23-03-58193-751,"מכל מקום, לאור היקף הגידול וכמויות הסמים, הפגיעה בערכים המוגנים יכלה להיות משמעותית אם כי לא הוכח כי הסמים הופצו בפועל.",דיון והכרעה:
41,ME-23-03-58193-751,הנאשם היה צריך להיות מודע לפסול במעשיו ולהימנע מהם.,דיון והכרעה:
42,ME-23-03-58193-751,"מדיניות הענישה בעניין גידול קנאביס בהיקפים בהם גידל הנאשם, מביאה אותי לקבוע מתחם ענישה החל מ- 24 חודשים ועד ל-55 חודשים, כפי שעולה מהפסיקה שהוגשה.",דיון והכרעה:
43,ME-23-03-58193-751,"אולם, במקרה דנן לאחר שעיינתי בתסקירים ושמעתי את טענות הצדדים, לא מצאתי סיבה שלא לאמץ את המלצת שירות המבחן ולהעדיף את הנתיב השיקומי בו החל הנאשם כאשר התסקירים מפרטים הליך שיקומי המצטייר כמוביל לשינוי חיובי ומשמעותי אצל הנאשם.",דיון והכרעה:
44,ME-23-03-58193-751,אשר על כן הנני מטיל ענישה כדלקמן:,דיון והכרעה:
45,ME-23-03-58193-751,-	 9 חודשי מאסר בפועל לריצוי בעבודת שירות בהתאם לחוות דעת הממונה.,דיון והכרעה:
46,ME-23-03-58193-751,-	 12 חודשי מאסר על תנאי משך 3 שנים כאשר התנאי יופעל במידה והנאשם עובר אחת מהעבירות בהן הורשע.,דיון והכרעה:
47,ME-23-03-58193-751,- 	צו מבחן משך 18 חודשים בהתאם לתכנית שירות המבחן כשר הנאשם הוזהר ביחס לתוצאות של הפרת תנאים המבחן.,דיון והכרעה:
48,ME-23-03-58193-751,ניתן בזה צו לחילוט הרכוש המפורט בכתב האישום.,דיון והכרעה:
49,ME-23-03-58193-751,54678313זכות ערעור תוך 45 יום,דיון והכרעה:
50,ME-23-03-58193-751,"ניתן היום,  י""ג טבת תשפ""ה, 13 ינואר 2025, בהעדר הצדדים.",דיון והכרעה:
