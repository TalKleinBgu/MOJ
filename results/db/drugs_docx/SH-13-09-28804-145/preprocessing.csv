,verdict,text,part
0,SH-13-09-28804-145,"ע""י ב""כ עו""ד אורית אסולין",מדינת ישראל
1,SH-13-09-28804-145,"ע""י ב""כ עו""ד לימור הלוי",דוד-דיווי צבעוני
2,SH-13-09-28804-145,"חוק העונשין, תשל""ז-1977: סע'  192, 382(ב), 40יג, 413ה, 447(א), 452",הנאשם
3,SH-13-09-28804-145,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",הנאשם
4,SH-13-09-28804-145,"חוק התקשורת (בזק ושידורים), תשמ""ב-1982: סע'  30",הנאשם
5,SH-13-09-28804-145,"חוק המרכז לגביית קנסות, אגרות והוצאות, תשנ""ה-1995: סע'  5ב.",הנאשם
6,SH-13-09-28804-145,"במסגרת הסדר דיוני, ללא הסכמה עונשית, הודה הנאשם והורשע ביום 20.2.14 בעבירות אלו:",גזר דין
7,SH-13-09-28804-145,"איומים, לפי סעיף 192 לחוק העונשין, תשל""ז – 1977 (שתי עבירות).",גזר דין
8,SH-13-09-28804-145,"הסגת גבול פלילית, לפי סעיף 447(א) לחוק הנ""ל.",גזר דין
9,SH-13-09-28804-145,"תקיפת בת זוג, לפי סעיף 382(ב) לחוק הנ""ל.",גזר דין
10,SH-13-09-28804-145,"היזק לרכוש במזיד, לפי סעיף 452 לחוק הנ""ל.",גזר דין
11,SH-13-09-28804-145,"חבלה במזיד ברכב, לפי סעיף 413ה לחוק הנ""ל.",גזר דין
12,SH-13-09-28804-145,"החזקת סם מסוכן לצריכה עצמית, לפי סעיף 7(א) בצירוף סעיף 7(ג) סיפא לפקודת הסמים המסוכנים [נוסח חדש], התשל""ג - 1973.",גזר דין
13,SH-13-09-28804-145,"הטרדה באמצעות מתקן בזק, לפי סעיף 30 לחוק התקשורת, תשמ""ב – 1982.",גזר דין
14,SH-13-09-28804-145,"במסגרת ההסדר נערך תסקיר שירות המבחן, וביוזמת בית המשפט נערכה גם חוות דעת של הממונה על עבודות השירות, והנאשם נמצא כלא כשיר לביצוע העבודות – קביעה עליה לא חלקה ההגנה.",גזר דין
15,SH-13-09-28804-145,"בסתיו 2012 נפרדו הנאשם והמתלוננת מ.א., לאחר שהיו בני זוג וגרו יחד בדירת המתלוננת.",מעשי הנאשם:
16,SH-13-09-28804-145,"הנאשם לא השלים עם הפרידה ונהג להתקשר למתלוננת בטלפון ובאמצעות הפייסבוק, להטריד אותה, לקלל ולאיים עליה (חלק כללי).",מעשי הנאשם:
17,SH-13-09-28804-145,במהלך החודשים יוני – ספטמבר 2013 שלח הנאשם למתלוננת שלוש הודעות ובהן הטריד וגידף אותה בביטויים מעליבים וקשים.,מעשי הנאשם:
18,SH-13-09-28804-145,בגין אלו הורשע הנאשם בעבירה של הטרדה באמצעות מתקן בזק (אישום שני).,מעשי הנאשם:
19,SH-13-09-28804-145,בתאריך 12.9.13 ארע האירוע בגינו נעצר הנאשם (אישום ראשון):,מעשי הנאשם:
20,SH-13-09-28804-145,"המתלוננת התקשרה אפוא לנאשם, שאמר לה שבכוונתו להתאבד.",מעשי הנאשם:
21,SH-13-09-28804-145,"המתלוננת המודאגת הודיעה למשטרה וקבעה, יחד עם מיטל, להיפגש עם הנאשם בבית החולים ""גהה"" לצורך אשפוזו.",מעשי הנאשם:
22,SH-13-09-28804-145,"הנאשם נבדק שם ושוחרר, והמתלוננת ומיטל לקחו את הנאשם ברכבה של מיטל לתחנת מוניות כדי שיחזור במונית למקום מגוריו.",מעשי הנאשם:
23,SH-13-09-28804-145,"הנאשם נכנס למונית והמתלוננת, שליוותה אותו בדאגתה, חזרה לרכבה של מיטל.",מעשי הנאשם:
24,SH-13-09-28804-145,"לפתע רץ הנאשם לעבר רכבה של מיטל, קילל, ירק וניסה לפתוח את הרכב.",מעשי הנאשם:
25,SH-13-09-28804-145,"מיטל והמתלוננת ברחו בנסיעה ברכב, והנאשם התקשר למיטל מספר פעמים ואיים ברצח של המתלוננת וילדיה.",מעשי הנאשם:
26,SH-13-09-28804-145,"סמוך לשעה 02:30 הגיע הנאשם לדירת המתלוננת, הסיג גבול לתוכה ונכנס כשהוא מנופף במקל, צועק ומקלל.",מעשי הנאשם:
27,SH-13-09-28804-145,המתלוננת ניסתה להרגיעו אך הנאשם דחף אותה ואיים לתקוף אותה במקל.,מעשי הנאשם:
28,SH-13-09-28804-145,"לבסוף נמלטה המתלוננת החוצה, נעלה את הנאשם ואת מיטל בדירה והזעיקה משטרה.",מעשי הנאשם:
29,SH-13-09-28804-145,"בינתיים השתולל הנאשם בדירה וגרם נזק רב לרכוש, ולאחר מכן יצא דרך החלון ושבר באבן את שמשת מכוניתה של המתלוננת, והכל תוך צעקות ואיומים ברצח, ועד שהוברח מהמקום על-ידי שכן שריסס אותו בגז פלפל.",מעשי הנאשם:
30,SH-13-09-28804-145,הנאשם נעצר לאחר מכן ועל גופו נתפס חשיש במשקל 11.4 גרם ברוטו לצריכה עצמית.,מעשי הנאשם:
31,SH-13-09-28804-145,מתחם העונש הראוי לעבירות של הטרדה באמצעות מתקן בזק בהודעות:,מעשי הנאשם:
32,SH-13-09-28804-145,עבירה זו באה להגן על שלוות נפשו של אדם.,מעשי הנאשם:
33,SH-13-09-28804-145,"במקרה דנן, ההטרדות החוזרות ונשנות, עם המלל המבזה והקשה, שהגבול בינו לבין איום הינו דק מאוד, גרמו לפגיעה קשה בערך המוגן.",מעשי הנאשם:
34,SH-13-09-28804-145,"קל לתאר את מצוקתה של המתלוננת לנוכח התמדתו של הנאשם במירור חייה והכרזותיו שהוא עתיד להתאבד בשל התנהגותה, כך שניתן לקבוע שפוטנציאל הנזק התממש כדבעי.",מעשי הנאשם:
35,SH-13-09-28804-145,"לנוכח חומרת ההטרדה והחזרתיות שבביצוע, אך גם לנוכח הענישה הלא-מחמירה הנהוגה בגין עבירה זו, ייקבע מתחם הולם שבין מאסר מותנה לבין שישה חודשי מאסר בפועל (שניתן לרצותם בעבודות שירות) כעונש עיקרי, כהצעת התביעה, לכלל האירועים.",מעשי הנאשם:
36,SH-13-09-28804-145,מתחם העונש ההולם לאירוע מיום 12.9.13:,מעשי הנאשם:
37,SH-13-09-28804-145,מעשה התקיפה אמנם היה מינורי למדי – דחיפת המתלוננת – אולם גם מעשה זה פגע באוטונומית המתלוננת על גופה ובשלומה הפיזי.,מעשי הנאשם:
38,SH-13-09-28804-145,"חומרה מיוחדת נודעת לעובדה שמדובר בבת זוג לשעבר, המתבטאת בהחמרה העונשית שקבע המחוקק.",מעשי הנאשם:
39,SH-13-09-28804-145,מעשי האיום פגעו באופן קשה וחמור בשלוות הנפש של המתלוננת ובחופש הרצון שלה.,מעשי הנאשם:
40,SH-13-09-28804-145,"הסגת הגבול האלימה והפרועה לדירתה של המתלוננת פגעה בזכותה של המתלוננת לקניין, בזכותה לחירות בתוך ביתה-מבצרה, בשלוות נפשה ובאוטונומיה שלה.",מעשי הנאשם:
41,SH-13-09-28804-145,ההשחתה הפרועה של הרכוש בבית ושל המכונית פגעו חמורות בזכות הקניין של המתלוננת.,מעשי הנאשם:
42,SH-13-09-28804-145,"בהתחשב בכלל הנסיבות, כאשר הנאשם שב ופגע בכל מעשה ממעשיו באוטונומיה ובחופש הרצון של המתלוננת, וכאשר כל מעשיו כוונו להשלטת רצונו הנקמני כלפיה, יש לקבוע כי מידת הפגיעה בכלל הערכים היתה גבוהה וחמורה.",מעשי הנאשם:
43,SH-13-09-28804-145,"למתלוננת נגרמו נזקים רכושיים משמעותיים, ברמה המייתרת הערכה של נזקים פוטנציאליים.",מעשי הנאשם:
44,SH-13-09-28804-145,"הנזק הנפשי אינו ידוע, אך קל במקרה זה להעריך ולקבוע כי מדובר בנזק ממשי, ואפילו לא ניתן לקבוע כי הוא מתמיד.",מעשי הנאשם:
45,SH-13-09-28804-145,"בין הנסיבות יש לציין את התמשכות האירוע והסלמתו, מאיומים ועד תקיפה והשתוללות מאיימת, כאשר הנאשם אינו עוצר ואינו נרתע בשום שלב, אף מגיע במיוחד לבית המתלוננת כדי לתקוף, לאיים ולהשחית רכוש.",מעשי הנאשם:
46,SH-13-09-28804-145,"בנסיבות אלו, ותוך שאני נותן דעתי על מדיניות הענישה הנהוגה, יש לקבוע מתחם עונשי שבין ארבעה חודשי מאסר (שניתן לרצותם בעבודות שירות) ועד 18 חודשי מאסר, כעונש עיקרי.",מעשי הנאשם:
47,SH-13-09-28804-145,"אציין, שלא מצאתי צורך או תועלת בהתייחסות מחמירה נפרדת למעשה החזקת הסמים.",מעשי הנאשם:
48,SH-13-09-28804-145,"הנאשם יליד 1977, כבן 26 כיום, גרוש וללא ילדים, העובד כעצמאי בשיווק אבן ושיש, ללא עבר פלילי.",קביעת העונש במתחמים - נסיבות אישיות שאינן קשורות בעבירה:
49,SH-13-09-28804-145,"מוצאו של הנאשם במשפחה נורמטיבית, אך לדבריו לא סיפקו הוריו את צרכיו וצרכי אחיו כנדרש.",קביעת העונש במתחמים - נסיבות אישיות שאינן קשורות בעבירה:
50,SH-13-09-28804-145,"לאחר שבגר הנאשם, הסתבך אביו בחובות ונמלט מהארץ כשהוא מותיר את הנאשם לשלם חובותיו.",קביעת העונש במתחמים - נסיבות אישיות שאינן קשורות בעבירה:
51,SH-13-09-28804-145,"לאורך השנים פנה הנאשם לטיפול פסיכיאטרי ואובחן כסובל ממצב דכאוני, אך לא התמיד בטיפול וניתק קשר עם מטפליו.",קביעת העונש במתחמים - נסיבות אישיות שאינן קשורות בעבירה:
52,SH-13-09-28804-145,"הנאשם נהג להשתמש בקנאביס מגיל 20, עד למעצרו.",קביעת העונש במתחמים - נסיבות אישיות שאינן קשורות בעבירה:
53,SH-13-09-28804-145,"בשנת 2013, בהיותו כבן 35, נישא למתלוננת לאחר היכרות קצרה.",קביעת העונש במתחמים - נסיבות אישיות שאינן קשורות בעבירה:
54,SH-13-09-28804-145,הקשר היה קצר אך רווי עוצמות רגשיות ואלימות מילולית.,קביעת העונש במתחמים - נסיבות אישיות שאינן קשורות בעבירה:
55,SH-13-09-28804-145,"השניים נפרדו, לאחר שהמתלוננת הפילה את עוברה ללא ידיעה ושיתוף של הנאשם.",קביעת העונש במתחמים - נסיבות אישיות שאינן קשורות בעבירה:
56,SH-13-09-28804-145,"הנאשם תולה התנהגותו בתסכול וחוסר שביעות רצון מהתנהגות המתלוננת, אך שירות המבחן מציין שהנאשם טשטש את חומרת מעשיו.",קביעת העונש במתחמים - נסיבות אישיות שאינן קשורות בעבירה:
57,SH-13-09-28804-145,"הנאשם אינו נמצא בקשר עם המתלוננת מאז מעצרו ושחרורו, כפי שמסרה גם המתלוננת לשירות.",קביעת העונש במתחמים - נסיבות אישיות שאינן קשורות בעבירה:
58,SH-13-09-28804-145,"לאחר שחרורו ממעצר חדל הנאשם משימוש בסמים (כפי שהעידו בדיקות שתן) והוא פנה לטיפול נפשי פרטי, על-רקע דכאון וחרדה.",קביעת העונש במתחמים - נסיבות אישיות שאינן קשורות בעבירה:
59,SH-13-09-28804-145,"הנאשם מטופל בתרופות ובטיפול שיחתי, כשהוא מתמיד בטיפול מדצמבר 2013.",קביעת העונש במתחמים - נסיבות אישיות שאינן קשורות בעבירה:
60,SH-13-09-28804-145,"במהלך הטיפול עוסק הנאשם גם במניעי מעשיו ומשמעותם, ומתקדם בהבנתם ובחרטתו בגינם (מכתב נע/1, מיולי 2014).",קביעת העונש במתחמים - נסיבות אישיות שאינן קשורות בעבירה:
61,SH-13-09-28804-145,"שירות המבחן מוצא כי מדובר באדם נורמטיבי ככלל, נטול נורמות עברייניות, שמעשיו נבעו מתסכול וכעס ללא יכולת שליטה בתחושות אלו.",קביעת העונש במתחמים - נסיבות אישיות שאינן קשורות בעבירה:
62,SH-13-09-28804-145,"השירות התרשם מהבנתו של הנאשם את טיב מעשיו ואת מצבו, ומפנייתו לטיפול יעיל.",קביעת העונש במתחמים - נסיבות אישיות שאינן קשורות בעבירה:
63,SH-13-09-28804-145,"לנוכח התמדתו של הנאשם בטיפול, היעדר קשר עם המתלוננת, המוטיבציה של הנאשם להמשך הטיפול, הבסיס הנורמטיבי התקין של הנאשם והיעדר הסתבכויות קודמות, ממליץ השירות על נקיטתו של אפיק שיקומי של צו מבחן ושל""צ.",קביעת העונש במתחמים - נסיבות אישיות שאינן קשורות בעבירה:
64,SH-13-09-28804-145,"עוד יש לציין כי פגיעתו של מאסר ראשון בנאשם עתידה להיות קשה, אך לעניין הפגיעה במשפחתו יש לציין כי אין לנאשם תלויים.",קביעת העונש במתחמים - נסיבות אישיות שאינן קשורות בעבירה:
65,SH-13-09-28804-145,"הנאשם הודה והביע חרטה כנה, עניין שיש לזקוף לזכותו, כמו גם את הירתמותו הכנה לטיפול.",קביעת העונש במתחמים - נסיבות אישיות שאינן קשורות בעבירה:
66,SH-13-09-28804-145,"עוד יש לזקוף לזכות הנאשם את היעדרו של עבר פלילי ואת אורח חייו התקין, ככלל.",קביעת העונש במתחמים - נסיבות אישיות שאינן קשורות בעבירה:
67,SH-13-09-28804-145,"לפיכך, ייקבע עונשו של הנאשם בקרבה לחלק התחתון של מתחמי העונש.",קביעת העונש במתחמים - נסיבות אישיות שאינן קשורות בעבירה:
68,SH-13-09-28804-145,"מאסר בפועל בן חמישה חודשים, בניכוי ימי מעצרו מיום 12.9.13 ועד 11.12.13, ואפילו יראו רישומי שב""ס אחרת.","סוף דבר, אני גוזר על הנאשם את העונשים הבאים:"
69,SH-13-09-28804-145,"מאסר על-תנאי בן שלושה חודשים למשך שנתיים מהיום, שלא יעבור עבירה עליה הורשע בתיק זה.","סוף דבר, אני גוזר על הנאשם את העונשים הבאים:"
70,SH-13-09-28804-145,"פיצוי למתלוננת בסך של 7,000 ₪, שיופקד בקופת בית המשפט ויועבר למתלוננת, לא יאוחר מיום 1.2.15 .","סוף דבר, אני גוזר על הנאשם את העונשים הבאים:"
71,SH-13-09-28804-145,"לנוכח מעצרו של הנאשם בתיק אחר, אינני מחייב אותו בצו מבחן.","סוף דבר, אני גוזר על הנאשם את העונשים הבאים:"
72,SH-13-09-28804-145,"עותק גזר הדין יישלח לידיעה לממונה על עבודות השירות, לשירות המבחן וכן למתלוננת (עדת תביעה 1 בכתב האישום).",הוראות נלוות:
73,SH-13-09-28804-145,"כל מוצג שבעליו ידוע יושב לו, וכל מוצג אחר יועבר להכרעה פרטנית של קצין משטרה.",הוראות נלוות:
74,SH-13-09-28804-145,זכות ערעור תוך 45 יום מהיום.,הוראות נלוות:
75,SH-13-09-28804-145,"54678313ניתן היום,  ב' כסלו תשע""ה, 24 נובמבר 2014, במעמד הצדדים.",הוראות נלוות:
