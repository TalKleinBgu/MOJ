,verdict,text,part
0,SH-18-03-17959-4,"יניב זלבאני 
באמצעות בא כוחו עוה""ד ד.",נגד
1,SH-18-03-17959-4,דניאלי,נגד
2,SH-18-03-17959-4,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א",הנאשם
3,SH-18-03-17959-4,"חוק העונשין, תשל""ז-1977: סע'  31, 56, 85(א)",הנאשם
4,SH-18-03-17959-4,"* בהתחשב בהליך השיקומי ובנסיבותיו המיוחדות של הנאשם, מדובר באחד המקרים המתאימים להארכת המאסר המותנה בהתאם לאמור בסעיף 56 לחוק העונשין.",הנאשם
5,SH-18-03-17959-4,הוטלו על הנאשם 300 שעות שירות לתועלת הציבור וצו מבחן למשך שנתיים.,הנאשם
6,SH-18-03-17959-4,* עונשין – ענישה – מדיניות ענישה: שיקום,הנאשם
7,SH-18-03-17959-4,* עונשין – ענישה – שיקום,הנאשם
8,SH-18-03-17959-4,* עונשין – ענישה – הארכת תקופת התנאי,הנאשם
9,SH-18-03-17959-4,"הנאשם הורשע, במסגרת הסדר טיעון, בשתי עבירות של סיוע לסחר בסם מסוכן וכן בעבירה של החזקת סם לצריכה עצמית.",הנאשם
10,SH-18-03-17959-4,"בית המשפט גזר את דינו של הנאשם, ופסק כלהלן:",הנאשם
11,SH-18-03-17959-4,"בהתחשב בערך החברתי המוגן, בנסיבות ביצוע העבירות ובענישה הנוהגת בפסיקה בעבירות דומות, נע מתחם העונש ההולם במקרה זה בין מספר חודשי מאסר אשר יכול שירוצו בעבודות שירות ועד 12 חודשי מאסר לריצוי בפועל, נוסף לעונשים נלווים.",הנאשם
12,SH-18-03-17959-4,"יש מקום להשתמש בסמכות הנתונה לבית המשפט על ידי החוק לחרוג ממתחם הענישה כלפי הצד המקל, במקרה בו הנאשם השתקם או אם קיים סיכוי של ממש שישתקם.",הנאשם
13,SH-18-03-17959-4,"במקרה דנן, גוברים שיקולי השיקום על השיקולים שבאינטרס הציבורי.",הנאשם
14,SH-18-03-17959-4,"הנאשם עבר במסגרת ההליך הפלילי הקשור לתיק זה, חקירות ודיונים משפטיים שהציבו אותו אל מול המערכת.",הנאשם
15,SH-18-03-17959-4,"זה הזמן לפתוח לו פתח, ולו קטן, כדי להחזירו לתחום הנורמטיבי, לצידה של המערכת ולא לנגדה.",הנאשם
16,SH-18-03-17959-4,"בהתחשב בהליך השיקומי ובנסיבותיו המיוחדות של הנאשם, מדובר באחד המקרים המתאימים להארכת המאסר המותנה בהתאם לאמור בסעיף 56 לחוק העונשין.",הנאשם
17,SH-18-03-17959-4,יש להטיל על הנאשם שירות לתועלת הציבור בהיקף של 300 שעות וצו מבחן למשך שנתיים.,הנאשם
18,SH-18-03-17959-4,"מכתב האישום אשר תוקן במסגרתו של הסדר טיעון בין הצדדים, עולה כי חודשיים טרם מעצרו ביום 22.12.18, קשר הנאשם קשר לביצוע פשע של סחר בסמים יחד עם אחיו הקטין.",כתב האישום המתוקן
19,SH-18-03-17959-4,"הנאשם נרשם ליישומון ""טלגרם"" בו השתמש בקבוצת ""טלגראס"", לאחר שעבר אימות לשם הפיכתו ל""סוחר"" ביישומון, אשר שימש בפועל את הקטין שלא היה יכול להירשם בעצמו מפאת גילו.",כתב האישום המתוקן
20,SH-18-03-17959-4,"כך, במשך כחודשיים, הנאשם קשר עם הקטין ששימש כסוחר של סם מסוג קנבוס, בקבוצות שונות.",כתב האישום המתוקן
21,SH-18-03-17959-4,"בכתב האישום נותרו אישומים 5, 6 ו-7 לאחר תיקונו.",כתב האישום המתוקן
22,SH-18-03-17959-4,"על פי אישום 5, ביום 21.2.18 בשעה 19:51 לערך, סייע הנאשם לאחיו הקטין למכור לעוז 3.07 גרם נטו סם מסוג קנאבוס, לאחר שעוז התקשר עם הנאשם באמצעות היישומון.",כתב האישום המתוקן
23,SH-18-03-17959-4,"לאחר אימות פרטיו של עוז, אשר שלח תעודת זהות, נקבע שיגיע לקרבת ביתם של הנאשם והקטין, וכאשר הגיע, ניגש הנאשם לרכבו והעביר לו את הסם בתמורה ל-300 ₪.",כתב האישום המתוקן
24,SH-18-03-17959-4,"על פי אישום 6, ביום 22.2.18 בשעה 00:34 לערך, סייע הנאשם לאחיו הקטין למכור לאיתי 2.21 גרם נטו סם מסוג קנאבוס, לאחר שאיתי התקשר עם הקטין באמצעות היישומון.",כתב האישום המתוקן
25,SH-18-03-17959-4,"לאחר אימות פרטיו, לרבות שליחת תמונת תעודת זהות, נקבע שאיתי יגיע לקרבת ביתם של הנאשם והקטין.",כתב האישום המתוקן
26,SH-18-03-17959-4,"כאשר הגיע למקום ברכבו, שלח הודעה לקטין והמתין מספר דקות עד אשר הגיע הקטין למקום, מביתו הנמצא בסמוך, ניגש לרכב והעביר את הסם בתמורה ל-200 ₪ במזומן.",כתב האישום המתוקן
27,SH-18-03-17959-4,"כוח משטרה אשר היה במקום ביקש לעצור את הקטין, אך הוא ברח מהמקום והשליך את שטרות הכסף אותן קיבל, עד שנעצר.",כתב האישום המתוקן
28,SH-18-03-17959-4,"אישום 7 מתאר כי ביום 22.2.18 בשעה 00:45, לאחר שהשוטרים הגיעו לערוך חיפוש בבית הנאשם בעקבות האישומים האחרונים, נמצא כי החזיק הנאשם בביתו, בצוותא חדא עם אחיו הקטין, 2 ג'וינטים, שלא לצריכתו העצמית.",כתב האישום המתוקן
29,SH-18-03-17959-4,"הנאשם והקטין החזיקו את הסם במקומות ובחדרים שונים בביתם, כאשר הסם מחולק למספר רב של שקיות.",כתב האישום המתוקן
30,SH-18-03-17959-4,"כמו כן נתפס משקל דיגיטלי, שקיות חלוקה רבות, כסף מזומן בסך 1,260 ₪ וסכום נוסף בסך 7,850 ₪.",כתב האישום המתוקן
31,SH-18-03-17959-4,"תוך כדי חיפוש בבית הנאשם והקטין, אמרה אימם, כי כל הסמים שייכים לקטין.",כתב האישום המתוקן
32,SH-18-03-17959-4,"כחלק מהסדר הטיעון, הודה הנאשם בעבירות המיוחסות לו בכתב האישום המתוקן בגין אישומים אלה- שתי עבירות של סיוע לסחר בסם מסוכן לפי סעיפים 19+13א לפקודת הסמים המסוכנים [נוסח חדש], תשל""ג-1973  + סעיף 31 לחוק העונשין, תשל""ז-1977 (להלן : ""פקודת הסמים"" ו- ""חוק העונשין""), וכן עבירה של החזקת סם לצריכה עצמית לפי סעיף 7א+7ג סיפא לפקודת הסמים.",כתב האישום המתוקן
33,SH-18-03-17959-4,"תסקיר ראשון מיום 12.3.19 מתאר את נסיבות חייו המיוחדות של הנאשם, אשר מגיל צעיר משפחתו מוכרת בלשכת הרווחה על רקע אלימות והזנחת ילדי המשפחה.",תסקירי שירות המבחן
34,SH-18-03-17959-4,"הנאשם, צעיר בן 23 שנים בעת עריכת התסקיר, הבכור במשפחה המונה זוג הורים ושמונה ילדים, אשר הוצאו בהדרגתיות למסגרות חוץ ביתיות, באמצעות לשכת הרווחה.",תסקירי שירות המבחן
35,SH-18-03-17959-4,"אביו תושב עזה במקור, היה נשוי בעבר ומנישואיו אלה הוא אב לארבעה ילדים, המתגוררים עם אימם בעזה.",תסקירי שירות המבחן
36,SH-18-03-17959-4,כיום מרצה מאסר לאחר שנידון ל-22 שנות מאסר.,תסקירי שירות המבחן
37,SH-18-03-17959-4,"אמו של הנאשם אינה עובדת וסובלת מבעיות בריאות רבות והמשפחה מתגוררת מזה שנים במבשרת ציון, הכול כמפורט בתסקיר.",תסקירי שירות המבחן
38,SH-18-03-17959-4,"בעבר החלה המשפחה בהליכי גיור, אשר נפסקו מצדם.",תסקירי שירות המבחן
39,SH-18-03-17959-4,שלושה מאחיו של הנאשם טופלו בשירות המבחן לנוער בגין מעורבותם בפלילים ושניים מהם היו שותפים של הנאשם לעבירות שביצע בעבר.,תסקירי שירות המבחן
40,SH-18-03-17959-4,"החל מכיתה א', למד הנאשם בבית ספר יסודי במבשרת ציון ובכיתה ה', לאחר שעבר אבחון, הומלץ על טיפול בריטלין.",תסקירי שירות המבחן
41,SH-18-03-17959-4,בעקבות בעיות משמעת והתנהגות הושעה מבית הספר והוכר כקטין נזקק והועבר לפנימייה.,תסקירי שירות המבחן
42,SH-18-03-17959-4,"במסגרת ההמשך, התקשה בקבלת סמכות וגילה התנהגות אלימה ולא נקלט במעון שאליו הופנה.",תסקירי שירות המבחן
43,SH-18-03-17959-4,"לדבריו, לאחר 10 שנות לימוד בבית הספר הטכנולוגי, נשר כדי לסייע לאמו בפרנסת המשפחה.",תסקירי שירות המבחן
44,SH-18-03-17959-4,"הנאשם מוכר וטופל בשירות המבחן לנוער, כקטין,  החל משנת 2009, בגין עבירות של גניבת רכב, פירוק חלקים מרכב וחבלה במזיד ברכב.",תסקירי שירות המבחן
45,SH-18-03-17959-4,"הוא ריצה את עונשו בכלא ""אופק"" ומאז מנהל אורח חיים עברייני והתמכרותי וריצה שני מאסרים נוספים כבגיר.",תסקירי שירות המבחן
46,SH-18-03-17959-4,הוא שוחרר ממאסר אחרון שנמשך שנתיים בחודש יולי 2016.,תסקירי שירות המבחן
47,SH-18-03-17959-4,"מאז עבד בחברת קייטרינג, עד שעזב לאחרונה בשל מעבר לבאר שבע.",תסקירי שירות המבחן
48,SH-18-03-17959-4,"בהיותו בן 16 שנים, החל להשתמש בסמים וסיפר שבכך מצא מענה להגברת הביטחון העצמי, בריחה מרגשות מכאיבים וטשטוש של חוויות ילדות קשות.",תסקירי שירות המבחן
49,SH-18-03-17959-4,"לצד ההתמכרות לסמים, החל לפתח דפוסים עברייניים שהיו תוצר נלווה להתמכרות ולסיפור חייו הקשה.",תסקירי שירות המבחן
50,SH-18-03-17959-4,"תסקיר שירות המבחן מתאר את ההליכים הטיפוליים שהנאשם עבר במסגרת מעצרו בהליך זה, ותיאר כי הנאשם ראה במעצרו הזדמנות לעריכת שינוי באורח חייו ובדפוסי התמכרותו.",תסקירי שירות המבחן
51,SH-18-03-17959-4,"בחודש מאי 2018 הנאשם שולב בקהילה ""בית אור אביבה"" לצורך גמילה מסמים.",תסקירי שירות המבחן
52,SH-18-03-17959-4,"בעת עריכת התסקיר היה לקראת עליה לשלב ג', השלב האחרון של הקהילה - יציאה להוסטל אביבים, והביע מוטיבציה גבוהה להמשך השתלבות בטיפול.",תסקירי שירות המבחן
53,SH-18-03-17959-4,"בדיקות לאיתור סם שנערכו לו מדי יום, הראו כי הוא נמנע משימוש בסמים לאורך זמן.",תסקירי שירות המבחן
54,SH-18-03-17959-4,שירות המבחן התרשם כי הנאשם מקבל אחריות על העבירות באופן מלא.,תסקירי שירות המבחן
55,SH-18-03-17959-4,"ברקע לביצוע העבירות משבר זהות מתמשך, אובדן של דמות אב וגדילתו במערכת משפחתית אלימה ומזניחה.",תסקירי שירות המבחן
56,SH-18-03-17959-4,הצוות הטיפולי בקהילה דיווח כי הנאשם ערך שינוי משמעותי באופן אשר בו התייחס לטיפול ומוכנות לקבל עזרה וסיוע.,תסקירי שירות המבחן
57,SH-18-03-17959-4,"בתחילה הביע קושי להסתייע בגורמים הטיפוליים, אולם בהמשך בחר בטיפול באופן מלא, החל לשתף מעולמו הפנימי והחל בשבירת המוסכמות המשפחתיות עליהן גדל במשך השנים.",תסקירי שירות המבחן
58,SH-18-03-17959-4,"הנאשם הראה יכולות תפקוד גבוהות בקהילה, היה אהוב ומקובל על חבריו לקהילה, שיתף פעולה בטיפול ולתקופה מסוימת שימש בתפקיד ""מתאם"" בקהילה, אך לאחר מספר שבועות הופסק תפקידו, לאחר שאימץ דפוס הישרדותי בעת קושי, וקיבל את אובדן התפקיד בבגרות ובהבנה.",תסקירי שירות המבחן
59,SH-18-03-17959-4,"לדברי הנאשם, לראשונה בחייו הוא מסוגל לראות את עצמו כאדם נפרד ממשפחתו ולשאוף לעתיד טוב יותר, הוא חש מודע להתמכרותו ולהשלכות השליליות שהיו לה על חייו, למד להסתייע ולבקש עזרה והביע מוטיבציה להמשיך בטיפול ולעבור להוסטל של הקהילה, ובהמשך לקהילת הבוגרים.",תסקירי שירות המבחן
60,SH-18-03-17959-4,"באותו שלב העריך שירות המבחן כי לנאשם מצפה עבודה מרובה ולכן המליץ על דחיית הדיון בעניינו למשך 4 חודשים, לצורך השלמת ההליך הטיפולי.",תסקירי שירות המבחן
61,SH-18-03-17959-4,"תסקיר משלים מיום 3.7.19 מדווח כי לאחר תקופה של שנה בקהילה הטיפולית ""בית אור אביבה"", עבר הנאשם להוסטל אביבים, השייך לקהילה.",תסקירי שירות המבחן
62,SH-18-03-17959-4,"במסגרת זו, הנאשם עבד על בסיס יום יומי בחברת קייטרינג,  כאחראי על הסלטים.",תסקירי שירות המבחן
63,SH-18-03-17959-4,"הוא הסדיר את חובותיו מול ההוצאה לפועל ולומד לקראת מבחן לקבלת רישיון נהיגה, ומתפקד כגזבר ההוסטל.",תסקירי שירות המבחן
64,SH-18-03-17959-4,הצוות הטיפולי בהוסטל דיווח כי הנאשם עשה כברת דרך ארוכה במהלך 14 החודשים האחרונים.,תסקירי שירות המבחן
65,SH-18-03-17959-4,הוא עורך הליך פרידה ממושך מדפוסים עברייניים נוקשים אשר במשך שנים ארוכות היוו עבורו מנגנון של הגנה והישרדות מפני הפוגענות אשר חווה בסביבתו.,תסקירי שירות המבחן
66,SH-18-03-17959-4,"לצד קונפליקט פנימי ברצונותיו, הוא מתפקד באופן בוגר ואחראי בהוסטל, וניתן לסמוך עליו במקום עבודתו.",תסקירי שירות המבחן
67,SH-18-03-17959-4,הנאשם הביע מוטיבציה להמשיך שילובו בדירת הבוגרים של הקהילה ולהמשיך להיות משולב בטיפול גם לאחר מכן.,תסקירי שירות המבחן
68,SH-18-03-17959-4,"הוא מסר שאין בכוונתו לשוב ולהתגורר עם משפחתו, מתוך מודעות להשלכות שיש לכך על חייו ועל יכולתו לתפקד באורח תקין.",תסקירי שירות המבחן
69,SH-18-03-17959-4,"לאור התרשמותו מההליך הטיפולי משמעותי ומעמיק, וההערכה שהנאשם נמצא בתהליך של בניית זהות עצמית וערך עצמי חיובי.",תסקירי שירות המבחן
70,SH-18-03-17959-4,"לאור בדיקות תקופתיות אשר מעידות על ניקיונו מסמים והחשיבות הרבה בהמשך הטיפול ושיוקם במצבו, הומלץ על צו מבחן למשך שנתיים אשר במהלכו ימשיך שירות המבחן ללוות את הנאשם, תוך שמירה על ניקיונו מסמים.",תסקירי שירות המבחן
71,SH-18-03-17959-4,"שירות המבחן העריך כי עונש בדמות מאסר, ולו בעבודות שירות, יפגע בתהליך שיקומו החיובי של הנאשם, אשר מצוי בשלבים משמעותיים של רכישת מיומנויות חיים בסיסיות, ולכן המליץ על עונש מציב גבול שיאפשר המשך השיקום, בדמות צו שירות לתועלת הציבור בהיקף נרחב של 300 שעות, לצד צו המבחן.",תסקירי שירות המבחן
72,SH-18-03-17959-4,"כמו כן, הומלץ על הארכת שני המאסרים המותנים אשר תלויים ועומדים נגדו.",תסקירי שירות המבחן
73,SH-18-03-17959-4,"ב""כ המאשימה ציינה כי לחובת הנאשם 5 הרשעות קודמות בעבירות מסוגים שונים, ביניהן עבירות סמים, בגינן ריצה הנאשם עונש מאחורי סורג ובריח במשך חודשים לא מועטים, ולחובתו גם שני עונשי מאסר מותנים.",הטיעונים לעונש
74,SH-18-03-17959-4,"בטיעוניה הדגישה שעבירות הסמים מביאות מאות בני אדם למדרון החלקלק של הרס עצמי שמקורו בשימוש בסם, ולנגע זה השפעות מרחיקות לכת על החברה ולכן, קובע בית המשפטי העליון שיש להילחם נגד נגע זה.",הטיעונים לעונש
75,SH-18-03-17959-4,"מתחם העונש ההולם את האישום הראשון, נע לשיטת המאשימה בין 6 ל-12 חודשי מאסר, 8-18 חודשי מאסר לאישום השני ומאסר על תנאי עד מאסר קצר לאישום האחרון.",הטיעונים לעונש
76,SH-18-03-17959-4,"נוכח עברו הפלילי של הנאשם, נטען כי יש למקמו במרכזו של המתחם העונשי ולהטיל עליו 26 חודשי מאסר נוסף להחלת התנאים, למשך 9 חודשים, מאסר על תנאי ופסילה.",הטיעונים לעונש
77,SH-18-03-17959-4,"הסנגור טען לעומת זאת, כי הנאשם עבר הליך טיפולי יוצא דופן והתחולל בו שינוי מהותי ביותר, במיוחד בהתחשב ברקע ממנו הגיע.",הטיעונים לעונש
78,SH-18-03-17959-4,התהליך שעבר בשירות המבחן הביא לתוצאות ושינוי טוטאלי.,הטיעונים לעונש
79,SH-18-03-17959-4,"הנאשם השלים קהילה טיפולית קשה ומאז הוא בליווי צמוד של שירות המבחן, לא ביצע עבירות, נקי מסמים, עובד ויצרני, עזר לאנשים אחרים בקהילה ועל התוצאה העונשית להתייחס לכך ולהתאים למצב זה.",הטיעונים לעונש
80,SH-18-03-17959-4,"העבירות אשר הנאשם ביצע הן עבירות של סיוע לסחר בסם קל בכמויות קטנות, ולשיטתו,  הפעלת המאסרים המותנים איננה מידתית ואינה מוצדקת ומכאן שיש לאמץ את המלצת שירות המבחן במלואה.",הטיעונים לעונש
81,SH-18-03-17959-4,"לשיטת הסנגור, לא יתכן ששירותי הרווחה משקיעים בנאשם מאמצים כה רבים על מנת לחלצו ממעגל הפשע, והמדינה בזרועה האחרת כמאשימה, תבקש ענישה לא רלוונטית ולא מידתית.",הטיעונים לעונש
82,SH-18-03-17959-4,"העבריין המרכזי בכתב האישום הוא הקטין ולא הנאשם, וגם משום כך יש להאריך את התנאי, מבלי לפסול רישיון נהיגה וללא הטלת קנס שאין ביכולתו של הנאשם לשלם.",הטיעונים לעונש
83,SH-18-03-17959-4,"הנאשם בדברו האחרון, אמר שהתהליך הטיפולי היה לא פשוט ומורכב, והוא נמצא כיום במקום שונה לגמרי, עם מטרות לחיים, מפעיל שיקול דעת, ולראשונה הוציא רישיון נהיגה.",הטיעונים לעונש
84,SH-18-03-17959-4,"שירות המבחן הציע לו לימודים להמשך הדרך והוא רוצה לעזור לאנשים שנמצאים במעגל העברייני, לצאת ממנו.",הטיעונים לעונש
85,SH-18-03-17959-4,"מכאן, הוא עותר להענישו במידתיות הנדרשת.",הטיעונים לעונש
86,SH-18-03-17959-4,עבירות הסמים פוגעות בחברה עד מאוד.,דיון והכרעה
87,SH-18-03-17959-4,"נגע הסמים פוגע בחלקים רבים באוכלוסיה, צעירים ומבוגרים כאחד, ומביא להתמכרות לסמים, לתופעות שליליות נלוות לשימוש בסם- פגיעה באורח חיים תקין, עבריינות רכוש ואלימות וכתוצאה מכך נפגעת החברה כולה.",דיון והכרעה
88,SH-18-03-17959-4,"שלושת האישומים שנותרו בכתב האישום המתוקן מתארים עבירות שהנאשם ביצע תוך יומיים, תוך סיוע לאחיו הקטין, כשהן קשורות זו בזו בקשר הדוק ולכן יש לקבוע מתחם עונש אחד אשר יהלום את מכלול העבירות הנובעות מפרשה עבריינית זו.",דיון והכרעה
89,SH-18-03-17959-4,"נסיבות ביצוע העבירות, כפי שהן מפורטות בתסקיר, מלמדות שהנאשם סייע לאחיו הקטין, לשם התחברות כסוחר סמים ביישומון הטלגראס.",דיון והכרעה
90,SH-18-03-17959-4,"בשני מקרי הסיוע לסחר, באישומים החמישי והשישי, רוכשי הסמים פנו לנאשם ואחיו הקטין באמצעות הטלגראס.",דיון והכרעה
91,SH-18-03-17959-4,"האירוע המתואר באישום החמישי מתאר כי הנאשם פעל מול הקונה, מסר לו את הסמים וקיבל את התשלום תמורתם.",דיון והכרעה
92,SH-18-03-17959-4,"לעומת זאת, באישום השישי, הקשר התנהל בין אחיו של הנאשם לקונה ונראה שחלקו של הנאשם במקרה זה מסתכם ברישום הראשוני כסוחר בטלגראס.",דיון והכרעה
93,SH-18-03-17959-4,"כמויות הסמים שנמכרו במקרים אלה קטנות ונעו בין 2.21 ל-3.07 גרם, וסוג הסם- קנאבוס, אינו מן הקשים שבמדרג הסמים.",דיון והכרעה
94,SH-18-03-17959-4,"העבירה הנוספת אשר בה הורשע הנאשם, היא עבירה של החזקת סמים שנמצאו בבית הנאשם ואחיו, לאחר גילוי עבירות הסיוע לסחר בסמים.",דיון והכרעה
95,SH-18-03-17959-4,באישום זה מדובר בכמות קטנה מאוד של סמים ולכן הנאשם הורשע בעבירה של החזקת סמים לצריכה עצמית.,דיון והכרעה
97,SH-18-03-17959-4,"הנאשם בן 24 שנה כיום, יליד שנת 1995, ביצע את העבירות המיוחסות לו לפני קרוב לשנתיים ימים.",העונש המתאים
98,SH-18-03-17959-4,"ביצוע העבירות הוא המשך של אורח חיים קלוקל שהנאשם ניהל במשך שנים, אשר בא לידי ביטוי בגיליון הרשעותיו הכולל עבירות קודמות של החזקת סמים, קבלת נכסים אשר הושגו בפשע וגניבת רכב ועבירות רכוש נוספות, בגינן ריצה עונשי מאסר.",העונש המתאים
99,SH-18-03-17959-4,התבוננות על תנאי גדילתו של הנאשם כילד צעיר כפי שתוארו בתסקירי שירות המבחן מאפשרת הבנה של התדרדרותו לשימוש בסמים ובהמשך לעבריינות המתוארת.,העונש המתאים
100,SH-18-03-17959-4,"שירות המבחן תיאר כי הנאשם עבר חיים מורכבים ורצופי משברים, במהלכם גדל במערכת משפחתית אשר לא סיפקה לו תחושת מוגנות ויד מכוונת ואף אילצה אותו לשמש בתפקיד הורי אשר לא תאם את גילו וצרכיו ההתפתחותיים.",העונש המתאים
101,SH-18-03-17959-4,מצוקות חייו ומכאוביו הובילו אותו למציאת מפלט ולטשטוש רגשותיו באמצעות שימוש בסמים ולהתבססות התנהגות נעדרת גבולות.,העונש המתאים
102,SH-18-03-17959-4,"בכך לא מסתכמים קשייו של הנאשם, והוא סבל גם ממשבר זהות והעדר תחושת שייכות אשר ליוו את חייו, על רקע היותו בן למשפחה מוסלמית אשר גדל בסביבה יהודית.",העונש המתאים
103,SH-18-03-17959-4,"כל אלה הקשו על הנאשם ביצירת מערכות תומכות ובבסיסו של ערך עצמי, הביאו לחסכים וקשיים שקיבלו מענה מדומה בשימוש בסם, ומכאן ועד ניהול אורח חיים עברייני קצרה הדרך.",העונש המתאים
104,SH-18-03-17959-4,"כאמור, ביצוע העבירות דנן הוא המשכו של אותו מעגל עברייני, אליו התדרדר הנאשם.",העונש המתאים
105,SH-18-03-17959-4,"בעבירות אלה, הודה הנאשם בפני בית המשפט, וכפי שעלה מתסקירי שירות המבחן, הוא לוקח אחריות מלאה על ביצוען.",העונש המתאים
106,SH-18-03-17959-4,הנאשם הביע חרטה כנה ואותנטית על ביצוע העבירה ולקח אחריות מלאה גם על תהליך החלמתו.,העונש המתאים
107,SH-18-03-17959-4,"התהליך שהנאשם השתתף בו נמשך כשנתיים וכלל שנה בקהילה טיפולית, השתלבות בהוסטל השייך לקהילה, ואשר השלב העוקב בתוכנית מסוג זה הוא שילוב בדירת הבוגרים של הקהילה, תוך המשך הטיפול.",העונש המתאים
108,SH-18-03-17959-4,"הנאשם צלח שנתיים של טיפול, תוך שהוא מגייס את מלוא כוחותיו, משנה את דפוסי החשיבה אשר אפיינו אותו קודם לכן ואשר היו הדפוסים המשפחתיים אשר על בסיסם גדל.",העונש המתאים
109,SH-18-03-17959-4,"הנאשם נדרש למתן אמון מלא בגורמי הטיפול המקצועיים, לאחר שתואר כי משפחתו אופיינה כמערכת משפחתית סגורה וחשדנית כלפי אנשים חיצוניים לה, ומכאן שניכר השינוי העצום שהנאשם נדרש לו, על מנת להתגייס להליך הטיפולי.",העונש המתאים
110,SH-18-03-17959-4,דיווחי שירות המבחן והגורמים הטיפוליים מעלים כי מאמציו של הנאשם לא היו לשווא.,העונש המתאים
111,SH-18-03-17959-4,"הוא הצליח להשתלב בקהילה, בטיפול ובהוסטל, החל לעבוד למחייתו ונראה כי לראשונה, מזה שנים רבות, הוא צופה אל העתיד כשיש לו אופק לחיים נורמטיביים ויצרניים.",העונש המתאים
112,SH-18-03-17959-4,"במשך תקופת הטיפול הארוכה, נבדק הנאשם בקביעות באשר לשימוש בסמים, וכל הבדיקות העידו כי הוא אינו עושה עוד שימוש בסמים.",העונש המתאים
113,SH-18-03-17959-4,"התקופה הארוכה שבה הנאשם צעד בדרך השיקום והטיפול נתנה את אותותיה בנאשם, והנאשם שניצב היום בבית המשפט איננו אותו נאשם שביצע את העבירות, עובר להליך הטיפולי.",העונש המתאים
114,SH-18-03-17959-4,"אלא שעל אף הדרך הארוכה והשיקום המוצלח שהנאשם עבר, הנאשם עדיין זקוק לליווי ותמיכה של הגורמים הטיפוליים, ונדמה שבמיוחד במקרה מסוג זה, לא לעולם חוסן, והנאשם נדרש למעטפת שתוסיף ותחזק את הדפוסים הטובים שרכש לאחרונה.",העונש המתאים
115,SH-18-03-17959-4,"מכאן נובעת המלצת שירות המבחן, אשר על פיה השתת עונש מאסר ולו כזה שירוצה בעבודות שירות, תפגע במאמצי השיקום של הנאשם ותוריד אותם לטמיון, וניכר שמקרה זה הוא אחד המקרים המיוחדים אשר בהם נתונה לבית המשפט לסטות ממתחם העונש ההולם, בשל שיקולי שיקום.",העונש המתאים
116,SH-18-03-17959-4,ראיתי לנכון להשתמש בסמכות הנתונה לי על ידי החוק לחרוג ממתחם הענישה כלפי הצד המקל במקרה בו הנאשם השתקם או אם קיים סיכוי של ממש שישתקם.,העונש המתאים
117,SH-18-03-17959-4,"שיקום, לטעמי, לא חייב להתבצע באמצעות גורמים חיצוניים כהליך גמילה, שרות המבחן וכדו'.",העונש המתאים
118,SH-18-03-17959-4,"לעיתים, השיקום הוא שיקום עצמי המתבצע דרך עבודה עצמית של הנאשם והמבוסס על כוח רצונו של האדם.",העונש המתאים
119,SH-18-03-17959-4,"ראיתי לפניי אדם צעיר ומכור לשעבר  אשר חטא כמתואר, וכעת הוא חש כישלון צורב בשל מעשיו.",העונש המתאים
120,SH-18-03-17959-4,"תחושה זו לעיתים נובעת כתוצאה מסנקציה משפטית, ולעיתים, כפי שקרה וקורה במקרה דנן, היא נובעת מתהליך שעבר על הנאשם עצמו באמצעות ההליך המשפטי ובחסותו עוד בטרם נכתבה ה""שורה התחתונה"" של גזר הדין.",העונש המתאים
121,SH-18-03-17959-4,"שוכנעתי, וכך עולה גם מכתב האישום ומדבריו של הנאשם, כי בבסיס מעשיו של הנאשם עמדה חוסר מחשבה תחילה וכניעה לדחפיו ולהתמכרותו.",העונש המתאים
122,SH-18-03-17959-4,"אני סבור, לאור המפורט לעיל, כי ניתן להסיק שהנאשם עבר הליך של שיקום.",העונש המתאים
123,SH-18-03-17959-4,"שיקום, ככל חזרה בתשובה, מקורו בהכרת החטא, בהכרת חומרתו ובתחושה כי מדובר בנקודת מפנה שממנה ואילך ""ימריא"" החוטא מעלה לדרך חדשה.",העונש המתאים
124,SH-18-03-17959-4,"לטעמי, במקרה דנן, גוברים שיקולי השיקום על השיקולים שבאינטרס הציבורי.",העונש המתאים
126,SH-18-03-17959-4,"אני סבור, כי זה הזמן לפתוח לו פתח , ולו קטן, כדי להחזירו לתחום הנורמטיבי, לצידה של המערכת ולא לנגדה.",העונש המתאים
127,SH-18-03-17959-4,"לאור כל אלו, נדמה כי עונשו צריך שיפחת מחלקו התחתון של מתחם הענישה ההולם , בשל שיקומו המוכח כפי שהובע לעיל וכפי שפורט על ידי שירות המבחן, ובשל העובדה כי הטלת מאסר שירוצה בעבודות שירות משמעו פגיעה משמעותית בתעסוקתו המהווה חלק מהליך שיקומו, כפי שפורט לעיל.",העונש המתאים
128,SH-18-03-17959-4,"כל אלו, ישמשו גם כנימוקים להארכתו של המאסר המותנה ולהפיכתו לעונש צופה פני עתיד.",העונש המתאים
129,SH-18-03-17959-4,"לטעמי, מן הראוי להטיל בעבירות מעין אלו (עבירות הכרוכות בשימוש או סחר בסמים מסוכנים) קנס אשר יש בו כדי להדגיש את מהותה הכלכלית של העבירה.",העונש המתאים
130,SH-18-03-17959-4,"לטעמי, הקנס ראוי שייגזר מן הרווח הכלכלי שנבע ממעשה העבירה, וכך אעשה אף במקרה דנן.",העונש המתאים
131,SH-18-03-17959-4,"על כל אלו, תוסף העובדה כי הנאשם שהה מספר חודשים במעצר מלא ובתנאים מגבילים בהיותו בקהילה המשקמת.",העונש המתאים
132,SH-18-03-17959-4,"שני המאסרים המותנים חלים בענייננו והעבירות שהנאשם ביצע בתיק זה מביאות להפעלתם, אלא שגם המחוקק ראה חשיבות מיוחדת בהמשך שיקומו של אדם העובר טיפול למשתמשים לסמים.",העונש המתאים
133,SH-18-03-17959-4,"כך נקבע בסעיף 85(א) לחוק העונשין, כי במקרה כזה, בית המשפט רשאי להשתמש בסמכותו להאריך את המאסר המותנה, וזאת לפי סעיף 56 לחוק העונשין, יותר מפעם אחת, אם שוכנע כי לא יהיה זה צודק להפעיל את המאסר על תנאי משום שיש סיכוי לשיקומו של האדם, כי הפעלת המאסר על תנאי תסב לו נזק חמור, וכי אין סיכון לשלום הציבור בשל הארכת התנאי.",העונש המתאים
134,SH-18-03-17959-4,"בהתחשב בהליך השיקומי המתואר כאן בהרחבה, בהתחשב בנסיבותיו המיוחדות של הנאשם, כפי שנפרשו כאן בהרחבה, סבור אני, כאמור, כי מדובר באחד המקרים המתאימים להארכת המאסר המותנה בהתאם לאמור בסעיף 56 לחוק העונשין, וכך אני קובע.",העונש המתאים
135,SH-18-03-17959-4,"נוכח כל האמור, לאחר ששקלתי את כל הנדרש, אני גוזר על הנאשם את העונשים הבאים:",העונש המתאים
136,SH-18-03-17959-4,שירות לתועלת הציבור בהיקף של 300 שעות.,העונש המתאים
137,SH-18-03-17959-4,"שירות המבחן יגיש תכנית מתאימה לאישור בית המשפט, וזאת תוך 45 יום.",העונש המתאים
138,SH-18-03-17959-4,צו מבחן למשך שנתיים מהיום אשר במהלכו ילווה שירות המבחן את הנאשם ויפקח את המשך שיקומו.,העונש המתאים
139,SH-18-03-17959-4,המוצגים בתיק יחולטו או יושמדו בהתאם לשיקול דעתו של רשם המוצגים.,העונש המתאים
140,SH-18-03-17959-4,רשמתי לפני את בקשתו של בא כוח הנאשם להחזר חפציו האישיים של הנאשם.,העונש המתאים
141,SH-18-03-17959-4,תגובת המאשימה תינתן בעניין חפצים אלו עד ליום 1.12.19.,העונש המתאים
142,SH-18-03-17959-4,אי מתן תגובה תיחשב כהסכמה למבוקש.,העונש המתאים
143,SH-18-03-17959-4,"קנס בסך 3,000 ₪ או 20 ימי מאסר תמורתו.",העונש המתאים
144,SH-18-03-17959-4,הקנס ישולם עד ליום 1.4.20 או שייגבה מכספי ההפקדה או מסכומי כסף אחרים אשר נתפסו בתיק זה.,העונש המתאים
145,SH-18-03-17959-4,עם תום ההליכים המשפטיים – יפוגו תנאי השחרור ועימם ההפקדות.,העונש המתאים
146,SH-18-03-17959-4,"כספים שהופקדו יוחזרו לאחר תשלום הקנס ובכפוף לכל דין או לבקשת חילוט, ככל שתוגש.",העונש המתאים
147,SH-18-03-17959-4,5129371זכות ערעור לבית המשפט המחוזי תוך 45 יום.,העונש המתאים
148,SH-18-03-17959-4,"54678313ניתן היום,  כ""ט תשרי תש""פ, 28 אוקטובר 2019, בנוכחות הצדדים ובאי כוחם.",העונש המתאים
