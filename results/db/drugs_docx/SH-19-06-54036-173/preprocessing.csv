,verdict,text,part
0,SH-19-06-54036-173,פרקליטות מחוז מרכז - פלילי,כבוד השופטת  אושרית הובר היימן
1,SH-19-06-54036-173,גונן בן עזרא (עציר),נגד
2,SH-19-06-54036-173,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10",נגד
3,SH-19-06-54036-173,"חוק העונשין, תשל""ז-1977: סע'  34כא",נגד
4,SH-19-06-54036-173,"הנאשם הורשע, עפ""י הודאתו ובמסגרת הסדר טיעון, בעבירה של החזקת סמים שלא לשימוש עצמי לפי סעיפים 7(א)+(ג) רישא לפקודת הסמים המסוכנים ובעבירה של החזקה כלים [נוסח חדש] תשל""ג  1973 (להלן: ""פקודת הסמים / הפקודה""), וכן בעבירה של החזקת כלים, עבירה לפי סעיף 10 רישא לפקודה.",גזר דין
5,SH-19-06-54036-173,"הנאשם הורשע בכך שביום 18.06.19, בחניית ביתו, החזיק על גופו סם מסוכן מסוג קוקאין במשקל של 33.73 גר' נטו.",גזר דין
6,SH-19-06-54036-173,"בנוסף, החזיק הנאשם בחדר השינה בביתו משקל דיגיטלי וכן 1,800 ₪ במזומן.",גזר דין
7,SH-19-06-54036-173,"הנאשם כאמור הודה במיוחס לו, במסגרת הסדר טיעון.",גזר דין
8,SH-19-06-54036-173,"עוד במסגרת ההסדר, הוצגו עובדות מוסכמות על הצדדים ולפיהן, הנאשם משתמש בקוקאין, וכן כי הקוקאין שהורשע בהחזקתו, לא יועד – כולו או רובו –לשימוש עצמי.",גזר דין
9,SH-19-06-54036-173,"ב""כ המאשימה, טענה לפגיעה בערכים מוגנים של הגנה על בריאותו ושלומו הפיזי והנפשי של הציבור מפני הנזקים הנגרמים כתוצאה מהשימוש בסמים והשפעתם הממכרת וההרסנית, וכן מפני הנזקים העקיפים כתוצאה מעבריינות הנלווית משימוש בסמים ובכלל זה הגנה על הביטחון האישי ורכוש הציבור.",טיעוני הצדדים לעונש:
10,SH-19-06-54036-173,"נטען, כי הפגיעה בערך האורגני היא מהותית, שכן מדובר בכמות משמעותית של סם מסוכן מסוג קוקאין (הגדולה פי 112.4 מהכמות המוגדרת בפקודה כשימוש עצמי), שהוא בין הסמים הממכרים ביותר שאותו נשא הנאשם על גופו וכן בביתו, כמו כן החזיק בביתו משקל וכסף מזומן.",טיעוני הצדדים לעונש:
11,SH-19-06-54036-173,"אשר למדיניות הענישה הנוהגת בעבירות הסמים, הפנתה ב""כ המאשימה לפסיקה כפי שפורטה בפרוטוקול הדיון, טענה למתחם ענישה ברכיב המאסר הנע בין 15 ל – 36 חודשים.",טיעוני הצדדים לעונש:
12,SH-19-06-54036-173,"אשר לעונש שייגזר על הנאשם בגדרו של המתחם,  נטען כי הנתון היחיד שניתן לזקוף לזכות הנאשם הוא הודאתו, שכן לחובת הנאשם 5 הרשעות קודמות, לרבות בעבירות סמים, נשק ואלימות כלפי שוטרים, כאשר בגין הרשעתו האחרונה משנת 2014 בעבירות של סחר בסמים,  ריצה מאסר לתקופה של 21 חודשים, ובשנת 2012 נדון למאסר לתקופה של 24 חודשים.",טיעוני הצדדים לעונש:
13,SH-19-06-54036-173,"מכך ביקשה המאשימה ללמוד, כי לא היה די במאסרים הממושכים שריצה הנאשם בכדי להרתיעו מלשוב ולבצע עבירות.",טיעוני הצדדים לעונש:
14,SH-19-06-54036-173,"עוד נטען, כי בעניינו של הנאשם לא הוגש תסקיר שירות המבחן, שכן דובר במי שאין אינדיקציה לאפיק שיקומו בעניינו.",טיעוני הצדדים לעונש:
15,SH-19-06-54036-173,"נטען, כי אין בעובדות המוסכמות, בכדי להוות נסיבה לקולא.",טיעוני הצדדים לעונש:
16,SH-19-06-54036-173,"המאשימה עתרה כי בית המשפט יתחשב באינטרס הרתעת הרבים ויטיל על הנאשם ענישה מחמירה ומציבת גבולות, תוך מיקומו ברף העליון של מתחם הענישה, זאת לצד ענישה נלווית של מאסר על תנאי וקנס משמעותי.",טיעוני הצדדים לעונש:
17,SH-19-06-54036-173,"מנגד, טען ב""כ הנאשם, כי למעשה המאשימה היא זו אשר לא אפשרה הליך שיקומי, בכך שעמדה על הותרתו של הנאשם במעצר עד תום ההליכים.",טיעוני הצדדים לעונש:
18,SH-19-06-54036-173,"על כן נטען, כי לא ניתן כיום לזקוף העדר הליך שיקומי לחובתו של הנאשם.",טיעוני הצדדים לעונש:
19,SH-19-06-54036-173,"לחיוב צוין, כי המעצר הממושך קטע רצף של שימוש בסמים ע""י הנאשם.",טיעוני הצדדים לעונש:
20,SH-19-06-54036-173,"ב""כ הנאשם טען, כי אין להקל ראש בעובדות המוסכמות לפיהן הנאשם השתמש בקוקאין, וכי הקוקאין שהורשע בהחזקתו לא יועד כולו ולא רובו לשימושו העצמי, שכן בכך יש הכרה שחלק מהכמות שנתפסה על גופו של הנאשם, שהוא לא רובו או מקצתו, הוא לשימושו העצמי.",טיעוני הצדדים לעונש:
21,SH-19-06-54036-173,"לטענת הסניגור, כי יש לפרש את העובדות המוסכמות, בהתאם ליסודות הפרשנות הקבועים בסעיף 34כא לחוק העונשין, היינו לפי הפירוש המקל ביותר עם הנאשם.",טיעוני הצדדים לעונש:
22,SH-19-06-54036-173,"בנוסף, נטען כי בבחינת חומרת העבירה, בעת קביעת מתחם הענישה, על בית המשפט לשקול מספר פרמטרים, ובהם כמות הסם, תפיסתו של סם מסוג אחד או יותר, והאם הסמים היו מצויים במצב של שילוח או הפצה וחולקו לשקיות ייעודיות.",טיעוני הצדדים לעונש:
23,SH-19-06-54036-173,"במקרה דנן, נטען, לא מתקיים אף אחד מן הפרמטרים ולהיפך יש הכרה של המאשימה, בכך שלא הרוב ולא כולו לשימוש עצמי.",טיעוני הצדדים לעונש:
24,SH-19-06-54036-173,"בנסיבות אלו, טען הסניגור כי הפסיקה שהגישה המאשימה ועתירתה למתחם ענישה, אינה מתאימה, שכן בית המשפט אינו דן באותם מקרים שנידונו בפסיקה, בכמות שהיא לשימושו העצמי של הנאשם.",טיעוני הצדדים לעונש:
25,SH-19-06-54036-173,"ב""כ הנאשם הציג לפני ביהמ""ש רישיון החזקת קנאביס, בו אוחז הנאשם.",טיעוני הצדדים לעונש:
26,SH-19-06-54036-173,"לעניין מתחם הענישה, הפנה ב""כ הנאשם לפסקי דין, שפורטו בפרוטוקול הדיון, וטען למתחם המתחיל ב-8 חודשי מאסר בפועל ומסתיים ב-36 חודשי מאסר.",טיעוני הצדדים לעונש:
27,SH-19-06-54036-173,"לטענת ב""כ הנאשם, יש למקם את הנאשם בחלקו התחתון של המתחם, ובאופן שלא יעלה על 14 – 15 חודשי מאסר בפועל, בשים לב לכך שהסם לא היה מוסלק, לא מחולק וכל נסיבות החזקתו אינן מלמדות על מטרת הפצה.",טיעוני הצדדים לעונש:
28,SH-19-06-54036-173,"באשר לנסיבותיו של הנאשם, נטען כי אמנם לנאשם עבר פלילי, אך עיון מדוקדק ברישומים מעלה כי בין השנים 2006 ועד 2016 הייתה תכיפות בהסתבכויותיו בפלילים ומאז אין.",טיעוני הצדדים לעונש:
29,SH-19-06-54036-173,"נטען, לכך שהגיע מרקע משפחתי מורכב, מה שהוביל לביצוע עבירות מגיל צעיר.",טיעוני הצדדים לעונש:
30,SH-19-06-54036-173,"כן, נטען כי מאז התחתן והתייצב וכי הרקע לשימוש ולהחזקתו בסם מקרה דנן, הוא שינוי האיזון בבית ו""התרופפותו"" בעקבות לידת ביתו הראשונה.",טיעוני הצדדים לעונש:
31,SH-19-06-54036-173,"ב""כ הנאשם עתר, כי בית המשפט יקל עם הנאשם שהינו אדם צעיר, נשוי, אב לתינוקת ומפרנס ואשר ביתו ורעייתו נפגעות כתוצאה ממאסרו.",טיעוני הצדדים לעונש:
32,SH-19-06-54036-173,"רעייתו של הנאשם ביקשה להתבטא לפרוטוקול, ומסרה כי ניהול ההליך הפלילי כנגד הנאשם היה לטובה, שכן הוא הפסיק את השימוש בקוקאין, וכן פנתה אל הנאשם ואמרה לו שזוהי ההזדמנות האחרונה שבכוונתה לתת לו, וכי מאחר ועליה לגדל את ביתה, אינה מוכנה לשאת הסתבכות נוספת של הנאשם.",טיעוני הצדדים לעונש:
33,SH-19-06-54036-173,"בדברו האחרון, אמר הנאשם כי הוא מצטער עד עמקי נשמתו על מעשיו ומכה על חטא, בעיקר בשל הפגיעה בביתו וברעייתו, וכי הפסיק את השימוש בסם בתקופת מעצרו.",טיעוני הצדדים לעונש:
34,SH-19-06-54036-173,"בקביעת מתחם העונש ההולם את מעשי העבירות אותן ביצע הנאשם יתחשב בית המשפט בערך החברתי הנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה:
35,SH-19-06-54036-173,"בקביעת מתחם העונש ההולם את העבירות אותן ביצע הנאשם יש להתחשב בעובדה שהנאשם החזיק על גופו, בחניית ביתו, סם מסוכן מסוג קוקאין שלא לצריכה עצמית, במשקל של 33.73 גר' גרם נטו ומשקל דיגיטלי.",דיון והכרעה:
36,SH-19-06-54036-173,"בשים לב, לסוג הסם והכמות שהוחזקה ע""י הנאשם, הרי שבמעשיו נגרמה פגיעה מהותית בערכים המוגנים.",דיון והכרעה:
37,SH-19-06-54036-173,"יחד עם זאת, מאחר והוחזק סם מסוג אחד, כשהוא אינו מחולק ואינו מוסלק, הרי שאין מדובר בפגיעה מן הרף הגבוה ביותר.",דיון והכרעה:
38,SH-19-06-54036-173,"זה המקום לציין, כי  לטעמי אין בעובדות המוסכמות שהוצגו ע""י הצדדים בכדי להשפיע על קביעת גדרי המתחם עצמו, אלא בקביעת מיקומו של העונש בתוך המתחם.",דיון והכרעה:
39,SH-19-06-54036-173,"על מדיניות הענישה הרלוונטית לעבירה שלחזקת סמים קשים, שלא לצריכה עצמית, בכמות דומה, ניתן ללמוד מהפסיקה הבאה:",דיון והכרעה:
40,SH-19-06-54036-173,"יוער, כי פסקי דין להם הפנו הצדדים, אותם מצאתי כבלתי רלוונטיים - בין בשל חומרת נסיבות העבירה מחד, ובין בשל נסיבותיו המקלות של הנאשם, מאידך -  לא כללתי במסגרת פירוט הפסיקה לעיל.",דיון והכרעה:
41,SH-19-06-54036-173,"הנה כי כן, לאור נסיבות ביצוע העבירות ומדיניות הענישה, מתחם העונש ההולם את העבירות אותן ביצע הנאשם נע בין מאסר בפועל לתקופה של 10 חודשים לבין מאסר בפועל לתקופה של 36 חודשים, לצד ענישה נלווית הכוללת קנס בסכום של עד 10,000 ₪.",דיון והכרעה:
42,SH-19-06-54036-173,העונש ההולם בתוך המתחם:,דיון והכרעה:
43,SH-19-06-54036-173,"בקביעת העונש ההולם בתוך המתחמים שקלתי את הנסיבות, כפי שתפורטנה להלן.",דיון והכרעה:
44,SH-19-06-54036-173,"לזכותו של הנאשם עומדת הודאתו במיוחס לו ונטילת אחריות על מעשיו; יוער, כי התרשמתי מכנות החרטה שהביע הנאשם בדברו האחרון.",דיון והכרעה:
45,SH-19-06-54036-173,"עוד התחשבתי בעובדות המוסכמות, שהנגזר מהן היא העובדה שכמות בהיקף הנע בין מקצתו של הסם שנתפס ועד מחציתו, שימשה למעשה לצריכתו העצמית ולא הוחזקה למטרת הפצה של הסם.",דיון והכרעה:
46,SH-19-06-54036-173,"בעובדה זו, יש בכדי להפחית באופן משמעותי את חומרת המעשים ואת היקף הפגיעה באינטרס הציבורי.",דיון והכרעה:
47,SH-19-06-54036-173,לחומרא שקלתי את העובדה שלנאשם עבר פלילי מכביד.,דיון והכרעה:
48,SH-19-06-54036-173,"כפי העולה מן המרשם הפלילי שהוגש לבית המשפט, בעברו של הנאשם 6 הרשעות קודמות.",דיון והכרעה:
49,SH-19-06-54036-173,"הרשעתו האחרונה, משנת 2014, בעבירות סמים, בגינן הושת עליו מאשר ממושך לתקופה בת 21 חודשים.",דיון והכרעה:
50,SH-19-06-54036-173,"עוד בעברו מאסר ממושך נוסף, למשך 24 חודשים, בעבירות לא רלוונטיות.",דיון והכרעה:
51,SH-19-06-54036-173,"חרף מאסריו הממושכים, שב הנאשם לביצוע עבירות.",דיון והכרעה:
52,SH-19-06-54036-173,"מנגד, שקלתי את העובדה שהרשעתו האחרונה, כאמור הינה משנת 2014, וכי מאז לא הייתה לו הסתבכות פלילית נוספת.",דיון והכרעה:
53,SH-19-06-54036-173,"כיום, הנאשם הינו נשוי, אב לתינוקת ומסייע בפרנסת המשפחה, ועל כן שקלתי גם את השפעת מאסרו על בנות משפחתו.",דיון והכרעה:
54,SH-19-06-54036-173,"בשל מעצרו עד תום ההליכים של הנאשם, אין לפני בית המשפט אינדיקציה באשר לאופק שיקומי, עם זאת לדבריו כתוצאה מניהול ההליך הפלילי כנגדו, חדל מהשימוש בסם.",דיון והכרעה:
55,SH-19-06-54036-173,"לאור כל הנסיבות המפורטות לעיל, אני קובעת כי יש למקם את עונשו של הנאשם ברף התיכון של מתחם הענישה אותו קבעתי לעיל והוא כולל מאסר בפועל, מאסר על תנאי, וקנס כספי.",דיון והכרעה:
56,SH-19-06-54036-173,"מכל הנימוקים המפורטים לעיל, אני גוזרת על הנאשם את העונשים הבאים:",סוף דבר:
57,SH-19-06-54036-173,"מאסר בפועל לתקופה של 23 חודשים, בניכוי ימי מעצרו, מיום 18.06.19;",סוף דבר:
58,SH-19-06-54036-173,"מאסר על תנאי לתקופה של  8 חודשים, והתנאי הוא שבמשך 3 שנים מיום שחרורו לא יעבור כל עבירה מסוג פשע לפי פקודת הסמים המסוכנים;",סוף דבר:
59,SH-19-06-54036-173,"מאסר על תנאי לתקופה של 6 חודשים, והתנאי הוא שבמשך 3 שנים מיום שחרורו לא יעבור כל עבירה מסוג עוון לפי פקודת הסמים המסוכנים;",סוף דבר:
60,SH-19-06-54036-173,"קנס בסכום של 5,000 ₪ או 50 ימי מאסר תמורתו.",סוף דבר:
61,SH-19-06-54036-173,"הקנס ישולם ב-10 תשלומים שווים ורצופים, הראשון עד ליום 5.4.20 והיתרה בכל 5 לחודש שלאחר מכן.",סוף דבר:
62,SH-19-06-54036-173,ניתן צו להשמדת הסמים והמשקל.,סוף דבר:
63,SH-19-06-54036-173,זכות ערעור לבית המשפט המחוזי מרכז-לוד בתוך 45 ימים.,סוף דבר:
64,SH-19-06-54036-173,"54678313ניתן היום,  א' אדר תש""פ, 26 פברואר 2020, בהעדר הצדדים.",סוף דבר:
65,SH-19-06-54036-173,אושרית הובר היימן 54678313,סוף דבר:
