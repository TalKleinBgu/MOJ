,verdict,text,part
0,SH-18-11-3518-357,"מדינת ישראל – תביעות נגב
ע""י ב""כ עו""ד מורן אלקבץ-עומסי ועו""ד לי גורמן",המאשימה
1,SH-18-11-3518-357,"פקודת הסמים המסוכנים [נוסח חדש], תשל""ג-1973: סע'  13, 19א, 21(א)(1)","מחמד בן עודה אבו כפיף
ע""י ב""כ עו""ד אחמד ותד"
2,SH-18-11-3518-357,"חוק העונשין, תשל""ז-1977: סע'  40ט'","מחמד בן עודה אבו כפיף
ע""י ב""כ עו""ד אחמד ותד"
3,SH-18-11-3518-357,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-18-11-3518-357,"יצוא, יבוא, מסחר, הספקה של סמים מסוכנים, בניגוד לסעיף 13 בצירוף סעיף 19א לפקודת הסמים המסוכנים [נוסח חדש], תשל""ג – 1973 (להלן: ""הפקודה"") – שתי עבירות;",כתב האישום והסדר הטיעון
5,SH-18-11-3518-357,"הדחת קטין לסמים מסוכנים, בניגוד לסעיף 21(א)(1) לפקודה – עבירה אחת.",כתב האישום והסדר הטיעון
6,SH-18-11-3518-357,"בהתאם לעובדות כתב האישום המתוקן (כא/1) במועדים הרלוונטיים לכתב האישום, שימש השוטר תומר מאנאי (להלן: ""השוטר"") כסוכן סמוי בפעילות כנגד סוחרי סמים בגזרת היישוב ערוער והסביבה.",כתב האישום והסדר הטיעון
7,SH-18-11-3518-357,"ביום 22.10.18, סמוך לשעה 18:23, במסגרת פעילותו של השוטר, התקשר השוטר לנאשם ובמהלך שיחה שניהל עמו, סיכם הנאשם עם השוטר, כי יספק לו סם מסוכן מסוג קנביס ויערוך עמו את העסקה ביום למחרת.",כתב האישום והסדר הטיעון
8,SH-18-11-3518-357,"בשיחה נוספת שניהם השוטר עם הנאשם, ביום 23.10.18, סמוך לשעה 11:26, סיכם הנאשם עם השוטר, כי ימכור לו סם מסוכן מסוג קנביס במשקל של כ-10 או 15 גרם, תמורת 200 ₪ וקבע עמו מפגש בשעה 13:00 בצומת אוהלים (נוקדים).",כתב האישום והסדר הטיעון
9,SH-18-11-3518-357,"בהמשך, סמוך לשעה 14:40, בעת שהשוטר המתין לנאשם בצומת אוהלים, הגיע הנאשם ביחד עם אדם אחר שזהותו אינה ידועה למאשימה, לרכבו של השוטר, ובמעמד זה, נתן הנאשם לשוטר סם מסוכן מסוג קנביס במשקל נטו של 10.80 גרם (להלן: ""הסם"") ובתמורה, נתן השוטר לנאשם שטר בסך 200 ₪.",כתב האישום והסדר הטיעון
10,SH-18-11-3518-357,"ביום 28.10.18 בצהריים, במסגרת פעילותו של השוטר, התקשר השוטר בטלפון לנאשם, ובמהלך שיחה ביניהם, סיכם הנאשם עם השוטר כי ימכור לו סם מסוכן מסוג קנביס במשקל של 100 גרם תמורת 1,000 ₪ ושהם ישוחחו על כך למחרת.",כתב האישום והסדר הטיעון
11,SH-18-11-3518-357,"ביום 29.10.18 סמוך לשעה 11:00 התקשר השוטר למכשיר הטלפון של הנאשם ובמהלך שיחה עמו, סיכם הנאשם עם השוטר כי ייפגש עמו בשעה 14:00 בצומת אוהלים (נוקדים) ושם ימכור לו את הסם.",כתב האישום והסדר הטיעון
12,SH-18-11-3518-357,"בהמשך ובסמוך למתואר לעיל, קשר הנאשם קשר עם ס.א.כ (להלן: ""ס.א.כ.""), קטין יליד 20.09.01 ועם מ.א.כ, קטין יליד 31.07.01 (להלן: ""מ.א.כ.""), לעשות פשע, בכך שקשר עמם קשר למכור סם מסוכן לשוטר.",כתב האישום והסדר הטיעון
13,SH-18-11-3518-357,"במסגרת הקשר האמור לעיל ולשם קידומו, נתן הנאשם לקטין מ.א.כ.",כתב האישום והסדר הטיעון
14,SH-18-11-3518-357,"סם מסוכן מסוג קנביס במשקל נטו של 42.90 גרם (להלן: ""הסם"").",כתב האישום והסדר הטיעון
15,SH-18-11-3518-357,"בתאריך הנ""ל סמוך לשעה 14:30, הגיע השוטר ברכבו לצומת אוהלים, ולאחר שיצר קשר טלפוני עם הנאשם, הגיע הקטין ס.א.כ.",כתב האישום והסדר הטיעון
16,SH-18-11-3518-357,"ליד רכבו של השוטר וזמן קצר אחר כך, יצא הנאשם ממקום מסתור, מעבר לחומה שמאחורי תחנת האוטובוס, ושניהם עלו לרכבו של השוטר.",כתב האישום והסדר הטיעון
17,SH-18-11-3518-357,הנאשם התיישב במושב שליד השוטר והקטין ס.א.כ התיישב מאחור.,כתב האישום והסדר הטיעון
18,SH-18-11-3518-357,"בתוך כך, שרק הנאשם מבעד לחלון רכבו של השוטר.",כתב האישום והסדר הטיעון
19,SH-18-11-3518-357,"או אז, הגיח הקטין מ.א.כ. (בכתב האישום נרשם בטעות: הקטין ס.א.כ.) מאחורי חומה הסמוכה לתחנת האוטובוס, ניגש לרכבו של השוטר, הוציא מתחת לבגדיו שקית, שהכילה את הסם אותו קיבל מהנאשם כמפורט לעיל, העביר את הסם לנאשם והנאשם נתן את הסם לשוטר.",כתב האישום והסדר הטיעון
20,SH-18-11-3518-357,"במעמד זה, הגיעו שוטרים ועצרו את הנאשם ואת הקטינים.",כתב האישום והסדר הטיעון
21,SH-18-11-3518-357,"בין הצדדים נערך הסדר טיעון, אשר לא כלל הסכמה לענין העונש, במסגרתו תוקן כתב האישום.",כתב האישום והסדר הטיעון
22,SH-18-11-3518-357,"הנאשם הורשע על פי הודאתו בעבירות שבכתב האישום המתוקן, ובשל גילו, נשלח להערכת שירות המבחן למבוגרים.",כתב האישום והסדר הטיעון
23,SH-18-11-3518-357,"לאחר קבלת התסקירים, טענו הצדדים לעונש בפני חברי, כב' השופט יואב עטר, אשר הורה על הגשת תסקיר סופי בענינו של הנאשם, בטרם ייגזר דינו.",כתב האישום והסדר הטיעון
24,SH-18-11-3518-357,"לאחר הגשת התסקיר הסופי, ולאחר מינוי המותב הקודם לבית המשפט המחוזי, השלימו הצדדים טיעוניהם לעונש לפני מותב זה.",כתב האישום והסדר הטיעון
25,SH-18-11-3518-357,מכאן – גזר דין זה.,כתב האישום והסדר הטיעון
26,SH-18-11-3518-357,מי מהצדדים לא הגיש ראיות לענין העונש.,ראיות לעונש
27,SH-18-11-3518-357,בענינו של הנאשם הוגשו מספר תסקירים.,הערכת שירות המבחן למבוגרים
28,SH-18-11-3518-357,"הנאשם, כבן 19 שנים בעת עריכת התסקיר הראשון, מתגורר עם משפחתו בפזורה הבדואית שבט אל עזאזמה, אינו עובד.",הערכת שירות המבחן למבוגרים
29,SH-18-11-3518-357,"הנאשם סיים 12 שנות לימוד, כאשר לדבריו, התמודד עם קושי בכתיבה ויודע קרוא וכתוב בשפה הערבית.",הערכת שירות המבחן למבוגרים
30,SH-18-11-3518-357,הנאשם נעדר עבר פלילי.,הערכת שירות המבחן למבוגרים
31,SH-18-11-3518-357,הנאשם הודה בעבירה.,הערכת שירות המבחן למבוגרים
32,SH-18-11-3518-357,"לדבריו, מצא שקית עם סמים קרוב לביתו, והבין שבתחום עסקאות הסמים טמון כסף רב, לכן, החליט למכור את הסמים שמצא.",הערכת שירות המבחן למבוגרים
33,SH-18-11-3518-357,"לדבריו של הנאשם, לא היה מעורב בעסקאות סמים, למעט אלו המפורטות בכתב האישום.",הערכת שירות המבחן למבוגרים
34,SH-18-11-3518-357,"הנאשם תיאר, כי הוא יודע שהוא עבר על החוק, אך לא הבין את ההשלכות של מעשיו.",הערכת שירות המבחן למבוגרים
35,SH-18-11-3518-357,"כן הוסיף, כי בעסקה השניה, היו עמו שני בני דודיו, אך הם לא היו חלק מעסקאותיו.",הערכת שירות המבחן למבוגרים
36,SH-18-11-3518-357,"הנאשם שלל שימוש בחומרים ממכרים ומסר שתי בדיקות לאיתור שרידי סם, אשר יצאו שליליות.",הערכת שירות המבחן למבוגרים
37,SH-18-11-3518-357,"שירות המבחן התרשם, כי הנאשם נוטה לטשטש ולערפל את נסיבות העבירה והתרשם מנזקקות להתערבות טיפולית, אשר תסייע לו בהעמקת תהליך התבוננות עצמית ורכישת כלים להתמודדות במישורי החיים השונים.",הערכת שירות המבחן למבוגרים
38,SH-18-11-3518-357,הנאשם הופנה להליך טיפולי.,הערכת שירות המבחן למבוגרים
39,SH-18-11-3518-357,בתסקירים מיום 14.08.19; 02.01.20; 24.05.20; 17.11.20 - עדכן שירות המבחן אודות שיתוף הפעולה של הנאשם בהליך הטיפולי ובא בהמלצה על ענישה שיקומית.,הערכת שירות המבחן למבוגרים
40,SH-18-11-3518-357,"עם זאת, בתסקיר שהוגש ביום 06.04.21, הודיע שירות המבחן, כי הנאשם לפתע ניתק את הקשר עמם.",הערכת שירות המבחן למבוגרים
41,SH-18-11-3518-357,"בשיחה שקיימו עם אביו של הנאשם, מסר האחרון, כי הנאשם מבלה את מרבית היום בשינה ואינו יוצא מהבית.",הערכת שירות המבחן למבוגרים
42,SH-18-11-3518-357,"לפיכך, הודיע שירות המבחן, כי הנאשם מתקשה להתמיד בהליך הטיפולי וחזר בו מהמלצתו השיקומית.",הערכת שירות המבחן למבוגרים
43,SH-18-11-3518-357,"חלף המלצה זו, המליץ שירות המבחן על ענישה מציבה גבול , בדמות מאסר בפועל לריצוי בדרך של עבודות שירות, וזאת מתוך התחשבות בהליך הטיפולי שבכל זאת עבר עד כה.",הערכת שירות המבחן למבוגרים
44,SH-18-11-3518-357,"בהודעת עדכון מיום 27.10.21, שב שירות המבחן על המלצתו, והמליץ, בנוסף, על העמדת הנאשם במבחן למשך חצי שנה.",הערכת שירות המבחן למבוגרים
45,SH-18-11-3518-357,"בהודעת עדכון מיום 24.02.22, מסר שירות המבחן, כי הטלת צו מבחן התייתרה היות שאין בידם לסייע לנאשם בתחום כלשהו בחייו.",הערכת שירות המבחן למבוגרים
46,SH-18-11-3518-357,"שירות המבחן הודיע כי מחד, הנאשם סיים בהצלחה את הקבוצה הטיפולית, אך מנגד, כי הגיע רק למחצית מהמפגשים בקבוצה.",הערכת שירות המבחן למבוגרים
47,SH-18-11-3518-357,"על כן, נתבקש שירות המבחן, שבהחלטה של המותב הקודם, להעביר פעם נוספת את תסקירו.",הערכת שירות המבחן למבוגרים
48,SH-18-11-3518-357,"בהודעת הבהרה ותסקיר סופי מיום 14.04.22 מסר שירות המבחן, כי הנאשם אכן התייצב רק למחצית המפגשים, אך הפיק תועלת מהמפגשים בהם נכח ולכן ניתן לראות בו שסיים בהצלחה את הקבוצה הטיפולית.",הערכת שירות המבחן למבוגרים
49,SH-18-11-3518-357,"שירות המבחן שב על המלצתו על הטלת מאסר לריצוי בדרך של עבודות שירות, לאור השינוי שערך הנאשם בחייו.",הערכת שירות המבחן למבוגרים
50,SH-18-11-3518-357,הנאשם נמצא מתאים לריצוי עונשו בדרך של עבודות שירות תחת מגבלות.,"חוות דעת הממונה על עבודות השירות בשב""ס"
51,SH-18-11-3518-357,"ביום 06.06.21, נשמעו טיעוני הצדדים לענין העונש לפני חברי, כב' השופט י' עטר והתביעה הגישה טיעוניה בכתב.",טענות הצדדים
52,SH-18-11-3518-357,"ביום 17.05.22, השלימו הצדדים טיעוניהם לענין העונש לפני מותב זה, היות שהמותב הקודם מונה לבית המשפט המחוזי.",טענות הצדדים
53,SH-18-11-3518-357,התביעה הגישה טיעוניה בכתב (ת/1) והשלימה אותן על פה.,טענות הצדדים
54,SH-18-11-3518-357,"התביעה טענה, כי נגע הסמים הינו אחד ממחוללי הפשיעה העיקריים ועמדה על הנזקים הנגרמים הן לצרכני הסמים, אשר נפגעת בריאותם ואף לעתים מוצאים את מותם בשל נטילת מנת יתר, והן לציבור, אשר לעתים, נפגע מעבירות אלימות ורכוש מצד צרכני הסמים המנסים לממן את רכישת הסם.",טענות הצדדים
55,SH-18-11-3518-357,"התביעה טענה, כי מעשי הנאשם פגעו פגיעה משמעותית בערכים המוגנים של שלום הציבור ובריאותו וכן הגנה על הציבור מפני פשיעה, זאת לאור כמות הסם וזמינותו.",טענות הצדדים
56,SH-18-11-3518-357,"התביעה טענה, כי זמינות הסם מלמדת על מעורבות הנאשם בסמים וכי אין מדובר באירוע חד פעמי אלא דפוס חוזר, ופרנסה מסחר בסמים.",טענות הצדדים
57,SH-18-11-3518-357,"התביעה טענה, כי בעבירות סמים, גובר האינטרס הציבורי על פני שיקולי שיקום הנאשם.",טענות הצדדים
58,SH-18-11-3518-357,התביעה ביקשה לייחס משקל לחומרה לכך שהנאשם הפעיל קטינים וסיפק להם את הסם שהם העבירו לשוטר.,טענות הצדדים
59,SH-18-11-3518-357,"התביעה הפנתה לתסקירי שירות המבחן למבוגרים וטענה, כי בפועל, היה ניסיון לשלב את הנאשם בהליך טיפולי שלא צלח גם לאחר שבית המשפט העניק לנאשם מספר רב של הזדמנויות להשתלב בו.",טענות הצדדים
60,SH-18-11-3518-357,"התביעה טענה, כי מאחר שמדובר בשתי עסקאות, אשר נעשו בזמנים שונים, ובנסיבות שונות, יש לקבוע מתחמי ענישה שונים, ועתרה למתחמים כדלקמן:",טענות הצדדים
61,SH-18-11-3518-357,"ביחס לאירוע הראשון, מתחם ענישה הנע בין 7 עד 13 חודשי מאסר בפועל.",טענות הצדדים
62,SH-18-11-3518-357,"ביחס לאירוע השני, בו הדיח הנאשם קטינים בנוסף לעסקת הסחר, מתחם ענישה הנע בין 12 עד 22 חודשי מאסר בפועל.",טענות הצדדים
63,SH-18-11-3518-357,"התביעה הביעה התנגדותה לריצוי עונשו של הנאשם בדרך של עבודות שירות וטענה, כי אינו משתף פעולה עם הרשויות ועל כן, סבורה, כי הנאשם לא יעמוד בעבודות השירות.",טענות הצדדים
64,SH-18-11-3518-357,"התביעה ביקשה למקם את עונשו של הנאשם ברף הבינוני – נמוך של כל אחד ממתחמי הענישה אליהם עתרה (בטיעוניה בכתב נכתב ברף התחתון), במצטבר זה לזה.",טענות הצדדים
65,SH-18-11-3518-357,"עוד עתרה התביעה, למאסר מותנה מרתיע; קנס; פסילת רישיון נהיגה בפועל ועל תנאי.",טענות הצדדים
66,SH-18-11-3518-357,"בהשלמת הטיעונים מיום 17.05.22, התייחסה התביעה לתסקירים האחרונים מאת שירות המבחן למבוגרים וטענה, כי הלכה למעשה, הנאשם לא סיים הליך טיפולי ושירות המבחן לא בא בהמלצה טיפולית כלשהי, ואין סיכוי ממשי לשיקום המצריך חריגה ממתחם הענישה.",טענות הצדדים
67,SH-18-11-3518-357,"התביעה טענה, כי הנאשם הפגין זלזול בהליך הטיפולי ובהזדמנויות הרבות שניתנו לו, ולכן, עתרה לאמץ את עתירתה העונשית מיום 06.06.21.",טענות הצדדים
68,SH-18-11-3518-357,"ההגנה טענה, כי אין הצדקה לקבוע שני מתחמי ענישה ויש לבחון את הקשר ההדוק בין המקרים, ולקבוע מתחם ענישה אחד בגין שני האירועים.",טענות הצדדים
69,SH-18-11-3518-357,"ההגנה טענה, כי מתחמי הענישה אינם משקפים את מדיניות הענישה ביחס למשקל של הסמים.",טענות הצדדים
70,SH-18-11-3518-357,"ההגנה טענה, כי התיק מתנהל משנת 2018, והדחיות בתיק אינן לפתחה אלא נתבקשו מטעם שירות המבחן למבוגרים.",טענות הצדדים
71,SH-18-11-3518-357,"ההגנה טענה, כי הנאשם נעדר הרשעות קודמות ובחלוף הזמן לא נפתחו נגדו תיקים חדשים, אלא הוא ערך שינוי בחייו והתחיל בעבודה חדשה.",טענות הצדדים
72,SH-18-11-3518-357,"ההגנה טענה, כי גילם של הקטינים המעורבים, קרוב מאוד לגילו של הנאשם, אך הוא היה בגיר בעוד הם קטינים, ולכן הם נדונו בבית משפט לנוער, כאשר על אחד מהם נגזר מאסר על תנאי ואילו על השני – ענישה שיקומית, והענישה לא צריכה להיות שונה בפער מהותי במקרה של הנאשם.",טענות הצדדים
73,SH-18-11-3518-357,"ההגנה טענה, כי הנאשם התייצב לרוב המפגשים בשירות המבחן למבוגרים.",טענות הצדדים
74,SH-18-11-3518-357,"ההגנה טענה, כי הענישה הראויה הינה עבודות שירות, אך ביקשה להפנות שוב את הנאשם לקבלת תסקיר מאת שירות המבחן ולהשלים את ההליך הטיפולי.",טענות הצדדים
75,SH-18-11-3518-357,"(התביעה התנגדה לבקשת ההגנה וטענה, כי לנאשם ניתנו מספיק הזדמנויות.",טענות הצדדים
76,SH-18-11-3518-357,"הגם שבית המשפט הסכים עם התביעה, לפנים משורת הדין, נתן לנאשם הזדמנות נוספת להשלים את ההליך הטיפולי).",טענות הצדדים
77,SH-18-11-3518-357,"בהשלמת הטיעונים מיום 17.05.22, הפנתה ההגנה לתסקיר מיום 24.02.22 וכן להבהרת שירות המבחן למבוגרים מיום  14.04.22, שם נמסר, כי ההצלחה מיוחסת לדרך שעבר הנאשם ולא לכמות המפגשים אליה הגיע.",טענות הצדדים
78,SH-18-11-3518-357,"ההגנה טענה, כי המסוכנות של הנאשם הצטמצמה וביקשה להטיל על הנאשם מאסר מותנה או לחילופין, מספר חודשי מאסר לריצוי בדרך של עבודות שירות.",טענות הצדדים
79,SH-18-11-3518-357,"בדברו האחרון של הנאשם מסר, כי הוא מצטער על מעשיו.",טענות הצדדים
80,SH-18-11-3518-357,העבירות שעבר הנאשם – חמורות.,דיון והכרעה
81,SH-18-11-3518-357,"בית המשפט כבר אמר דברו, לא פעם, בדבר הצורך להילחם בנגע הסמים ובייחוד במי שמפיצים סם מסוכן.",דיון והכרעה
82,SH-18-11-3518-357,"לעבירות אלה השלכות – הן מבחינת שלום הציבור ובריאותו, והן השלכות כלכליות, תוך גלגול כספים לא מדווחים, בהיקף גדול, אשר, בסופו של דבר, מגיעים למימון פשיעה, הימורים ושאר תופעות שליליות הפוגעות בכלכלת המדינה ובחברה.",דיון והכרעה
83,SH-18-11-3518-357,"מדובר בשתי עסקאות, בהן השתתף הנאשם, ממניעים כלכליים בלבד, תוך שבעסקה השניה, עירב את בני דודיו הקטינים.",דיון והכרעה
84,SH-18-11-3518-357,"על אף רוחות שונות הנושבות בתחום זה, גם סם מסוכן מסוג קנביס, הוא חומר ממכר, ששימוש מתמשך בו עלול לגרום נזקים לא קלים בתחום התובנה, תפישת המציאות ובייחוד בתחום התפקודי והתעסוקתי, ומכאן גם – נזקים חברתיים.",דיון והכרעה
85,SH-18-11-3518-357,עבירות של סחר בסמים מסוכנים הן עבירות חמורות.,דיון והכרעה
86,SH-18-11-3518-357,"בית המשפט העליון חזר וקבע, כי הסמים המסוכנים פשטו בקרבנו כנגע חברתי, אשר השלכותיו הרסניות וסכנותיו רחבות היקף.",דיון והכרעה
87,SH-18-11-3518-357,"בשל הנזק החברתי רב העוצמה, שגורמת עבירה של סחר בסם מסוכן שלא לצריכה עצמית, זוהי עבירה שככלל ראוי שכל המבצע אותה יישא בעונש מאסר בפועל משמעותי וממושך מאחורי סורג ובריח.",דיון והכרעה
88,SH-18-11-3518-357,"מזה זמן רב, מדגישים בתי המשפט את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
89,SH-18-11-3518-357,"ההחמרה בענישה משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
90,SH-18-11-3518-357,"על בית המשפט להרתיע היחיד והרבים מפני עבירות הסמים, ולהילחם בתופעה הקשה של נגע הסמים, הצוברת תאוצה בשנים האחרונות.",דיון והכרעה
91,SH-18-11-3518-357,"להלן, תובא סקירה קצרה של מדיניות הענישה הנוהגת בעבירות דומות:",דיון והכרעה
92,SH-18-11-3518-357,"בהקשר זה יש להדגיש, סקירת הענישה הנוהגת ומתחם העונש ההולם – אינם זהים.",דיון והכרעה
93,SH-18-11-3518-357,"בבואו של בית המשפט לקבוע את מתחם העונש ההולם, עליו לשקול, בין היתר, את מדיניות הענישה הנוהגת, אך שיקול זה – כמובן אינו היחיד.",דיון והכרעה
94,SH-18-11-3518-357,"בהתאם לסעיף 40ט' לחוק העונשין, תשל""ז – 1977, בבואו של בית המשפט לקבוע מתחם ענישה, רשאי לקחת בחשבון מכלול שיקולים, בין היתר, נסיבות ביצוע העבירה; משך ההתנהגות העבריינית; מידת הפגיעה בערכים המוגנים; וכן, שיקולים נוספים.",דיון והכרעה
95,SH-18-11-3518-357,"בטרם ייקבע מתחם הענישה ההולם, יש לבחון האם שני האישומים המפורטים בכתב האישום עולים לכדי אירוע אחד בגינו יש לקבוע מתחם עונש אחד, או שמא מדובר באירועים שונים, המצדיקים קביעת מתחם ענישה נפרד לכל אירוע.",דיון והכרעה
96,SH-18-11-3518-357,"ההגנה טענה, כי יש לראות בכלל האירועים מקשה אחת ולקבוע מתחם ענישה אחד, בעוד התביעה עתרה למתחמי ענישה שונים, הן בשל משקלים שונים והן בשל הדחת קטינים באישום השני.",דיון והכרעה
97,SH-18-11-3518-357,"בית המשפט מוצא להיעתר לעמדת ההגנה, לפיה מדובר באירוע אחד בגינו ייקבע מתחם ענישה אחד.",דיון והכרעה
98,SH-18-11-3518-357,"במקרה דנן, מדובר בשתי עסקאות, אשר התבצעו בהפרש של מספר ימים, כאשר מדובר באותו נאשם ואותו השוטר.",דיון והכרעה
99,SH-18-11-3518-357,"אשר למשקל הסמים, בעסקה הראשונה, מדובר על 10.8 גרם נטו, ואילו בעסקה השניה, מדובר על 42.9 גרם נטו.",דיון והכרעה
100,SH-18-11-3518-357,"אשר לעובדה, כי מדובר בהדחת קטין לסם, בית המשפט ער לכך, כי מדובר בבני משפחתו של הנאשם, ופער הגילאים ביניהם הינו קטן יחסית, כך שהנאשם עבר העבירות כשלושה חודשים לאחר שמלאו לו 18 שנים, בעוד הקטינים המעורבים היו כבני 17.",דיון והכרעה
101,SH-18-11-3518-357,"לאור הנסיבות, ובשים לב לכמות הסמים, המלמדת על נגישות לסמים, מוצא בית המשפט לקבוע מתחם ענישה אחד, הנע בין 9 עד 21 חודשי מאסר בפועל.",דיון והכרעה
102,SH-18-11-3518-357,"התנהלות הנאשם, ובפרט נגישות הסם בכמויות בהן סחר, מלמדות, כי הנאשם היה מעורב בפעילות שולית ועולם הסמים אינו זר לו.",קביעת הענישה הספציפית בתוך המתחם
103,SH-18-11-3518-357,"מנגד, לא היתה אינדיקציה, כי לנאשם הרשעות קודמות לאירועי כתב האישום, או, כי הסתבך שוב עם החוק לאחר מכן.",קביעת הענישה הספציפית בתוך המתחם
104,SH-18-11-3518-357,הנאשם השתלב בהליך טיפולי והגיע למחצית מהמפגשים.,קביעת הענישה הספציפית בתוך המתחם
105,SH-18-11-3518-357,"אין חולק, כי הנאשם לא השלים את הקבוצה הטיפולית כנדרש.",קביעת הענישה הספציפית בתוך המתחם
106,SH-18-11-3518-357,"עם זאת, התרשם שירות המבחן למבוגרים, כי הנאשם כן הצליח לערוך התבוננות בדפוסיו, לשנות את התנהלותו ואף השתלב במקום עבודה לאחר תקופה ממושכת בה המעיט לצאת מביתו.",קביעת הענישה הספציפית בתוך המתחם
107,SH-18-11-3518-357,"הנאשם עבר את העבירות בהיותו בן 18, בלא שהיו בעבורו מי שיהוו דוגמה ויכווינו אותו לחיים אזרחיים עמלניים.",קביעת הענישה הספציפית בתוך המתחם
108,SH-18-11-3518-357,"אכן, הורשע הנאשם גם בעבירה של הדחת קטין לסם, אך כאמור לעיל, מדובר בשני בני משפחתו, אשר היו כבני 17 בעת שנעברה העבירה, פער הגיל בינו לבינם אינו משמעותי, ואין אינדיקציה לכך, כי הנאשם הפעיל לחץ או ניצל פערי כוחות על מנת להדיח אותם להשתתף עמו במעשים העברייניים.",קביעת הענישה הספציפית בתוך המתחם
109,SH-18-11-3518-357,"במכלול הנסיבות, מוצא בית המשפט למקם את עונשו של הנאשם בתחתית המתחם ולאור חלוף הזמן והשינוי שערך הנאשם באורחות חייו, יאמץ בית המשפט עתירת ההגנה להמיר את עונש המאסר לריצוי בדרך של עבודות שירות.",קביעת הענישה הספציפית בתוך המתחם
110,SH-18-11-3518-357,"כמובן, יוטל מאסר מותנה מרתיע, לבל יהין הנאשם לעסוק שוב בסמים.",קביעת הענישה הספציפית בתוך המתחם
111,SH-18-11-3518-357,"בשל המניע הכלכלי העומד ברקע לעבירות סמים, מוצא בית המשפט להטיל עיצום כספי מסוג קנס.",קביעת הענישה הספציפית בתוך המתחם
112,SH-18-11-3518-357,"כן, לאור טיב העבירות ונסיבותיהן, מוצא בית המשפט לעשות שימוש בסמכותו ולהורות על פסילת רישיון נהיגה בפועל ועל תנאי.",קביעת הענישה הספציפית בתוך המתחם
113,SH-18-11-3518-357,"לאחר שבית המשפט עיין בטיעוני המאשימה בכתב; שמע טיעוני הצדדים על פה; עיין בתסקיר שירות המבחן למבוגרים וחוות דעת הממונה על עבודות השירות; עיין בפסיקה מטעם ב""כ הצדדים; ולאחר ששמע דברו האחרון של הנאשם; גוזר על הנאשם את העונשים כדלקמן:",סיכום
114,SH-18-11-3518-357,9 חודשי חדשי מאסר בפועל.,סיכום
115,SH-18-11-3518-357,"בהתאם לחוות דעת הממונה על עבודות השירות בשב""ס, ירצה הנאשם המאסר בדרך של עבודות שירות, אצטדיון טרנר – חברת כיוונים לתרבות וספורט בעיריית באר שבע, האצ""ל 2, באר שבע, 5 ימים בשבוע, שעות העבודה – בהתאם לממונים עליו במקום.",סיכום
116,SH-18-11-3518-357,"על הנאשם להתייצב, ביום 20.09.22, שעה 08:00, במשרד הממונה על עבודות השירות במחוז דרום בשב""ס, ומשם ימשיך לריצוי העבודות בהתאם להנחיות שיקבל.",סיכום
117,SH-18-11-3518-357,"הנאשם מוזהר, כי אי התייצבות  לריצוי עבודות השירות; אי שמיעה להוראות הממונים עליו במשרד הממונה על עבודות השירות או במקום ריצוי עבודות השירות; אי שיתוף פעולה עם משרד הממונה על עבודות השירות בכל ענין שהוא, לרבות מסירת בדיקות - עלול להביא להפקעה מנהלית של צו ריצוי המאסר בדרך של עבודות שירות, על כל המשתמע מכך;",סיכום
118,SH-18-11-3518-357,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
119,SH-18-11-3518-357,"3 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
120,SH-18-11-3518-357,"קנס בסך 12,000 ₪ או 65 ימי מאסר תמורתו.",סיכום
121,SH-18-11-3518-357,הקנס ישולם ב - 12 תשלומים שווים החל מיום 15.11.22 ובכל 15 לחודש העוקב.,סיכום
122,SH-18-11-3518-357,לא יעמוד הנאשם באחד התשלומים במועד – תעמוד היתרה לפירעון מידי;,סיכום
123,SH-18-11-3518-357,"פסילה בפועל, מקבל או מהחזיק רשיון נהיגה לרכב מנועי, למשך 12 חודשים החל מהיום.",סיכום
124,SH-18-11-3518-357,"על הנאשם להפקיד רשיונו, או תצהיר מתאים, במזכירות בית המשפט עד יום העבודה הבא, קרי, 11.09.22, שעה 12:00.",סיכום
125,SH-18-11-3518-357,"מובהר לנאשם, כי כל עוד לא הופקד הרשיון או התצהיר – יהיה פסול מלנהוג, אך הפסילה לא תימנה;",סיכום
126,SH-18-11-3518-357,"פסילה מקבל ומהחזיק רשיון נהיגה לרכב מנועי, בת  6 חדשים, על תנאי, תקופת התנאי -למשך 3 שנים מסיום הפסילה בפועל;",סיכום
127,SH-18-11-3518-357,השמדת הסמים - בחלוף תקופת הערעור.,סיכום
128,SH-18-11-3518-357,"עותק גזר הדין יועבר לשירות המבחן למבוגרים ולממונה על עבודות השירות בשב""ס.",סיכום
129,SH-18-11-3518-357,"ניתנה היום, י""ב אלול תשפ""ב, 08 ספטמבר 2022, במעמד הצדדים.",סיכום
