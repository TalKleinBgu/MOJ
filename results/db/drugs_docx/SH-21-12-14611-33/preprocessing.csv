,verdict,text,part
0,SH-21-12-14611-33,"באת כח המאשימה – עוה""ד אביטל זגורי-גיל.",הנאשם
1,SH-21-12-14611-33,"הנאשם ובאת כוחו – עוה""ד יפעת זינר.",הנאשם
2,SH-21-12-14611-33,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
3,SH-21-12-14611-33,"חוק העונשין, תשל""ז-1977: סע'  40ג(א), 40ד, 40ד(א), 40יא",הנאשם
4,SH-21-12-14611-33,"כפי הנטען בעובדות כתב האישום המתוקן, ביום 26.04.2020 סמוך לשעה 01:00, במחסן, בכתובת: דוד רמז 12, החזיק הנאשם יחד עם אחר שזהותה ידועה למאשימה בסם מסוכן מסוג קנבוס במשקל כולל של 350 גר' נטו שלא לצריכתו העצמית, ללא היתר או רישיון מהמנהל ובניגוד לדין.",הנאשם
5,SH-21-12-14611-33,"הנאשם הודה במיוחס לו לעיל, ועל יסוד הודאתו זו הורשע בעבירת  החזקת סם שלא לצריכה עצמית לפי סעיפים 7(א)+7(ג) רישא לפקודת הסמים המסוכנים (נוסח חדש) התשל""ג – 1973 (להלן: ""הפקודה""; ""פקודת הסמים המסוכנים"").",הנאשם
6,SH-21-12-14611-33,"הצדדים לא הגיעו להסכמות בעניין העונש, אך הוסכם כי הנאשם יישלח לשירות המבחן על מנת שיתקבל תסקיר בעניינו וכי הצדדים ישובו להידבר לאחר קבלת תסקיר.",הנאשם
7,SH-21-12-14611-33,"בעניינו של הנאשם התקבלו 3 תסקירים מאת שירות המבחן, ובסופם לא בא שירות המבחן בהמלצה עונשית בעניינו של הנאשם משהלה לא שולב במסגרת היחידה להתמכרויות באשקלון  (ועוד ארחיב על כך בהמשך הדברים).",הנאשם
8,SH-21-12-14611-33,"בתסקירים האמורים עומד שירות המבחן על קורות חייו וחיי משפחתו של הנאשם, על מאפייניו האישיותיים, יחסו לעבירה, ועוד.",הנאשם
9,SH-21-12-14611-33,"מטעמים של צנעת הפרט לא אעלה עלי גזר הדין את כל המפורט בתסקירים האמורים, מלבד אותם נתונים הרלוונטיים לשאלת העונש.",הנאשם
10,SH-21-12-14611-33,"על פי האמור בחוות דעת הממונה על עבודות השירות שהוגשו בעניינו של הנאשם (כשהאחרונה שבהן מיום 02.02.2025), הרי שחרף העובדה כי הנאשם זומן שלוש פעמים לריאיון בפני הממונה, הנאשם לא התייצב בפעם הראשונה בטענה כי לא איתר את משרדי הממונה; בפעם השנייה הלה התנהג בהתנהגות שאינה הולמת ולכן לא נבדקה שאלת התאמתו להשתלב במערך עבודות השירות; ובפעם השלישית הנאשם טען כי לא התייצב בפני הממונה בשל מחלה אך נמנע מלצרף אישור רפואי התומך בטענתו זו (ועוד ארחיב על כך בהמשך הדברים).",הנאשם
11,SH-21-12-14611-33,טיעוני הצדדים (עיקרי הדברים),הנאשם
12,SH-21-12-14611-33,"המאשימה, עמדה על הערכים המוגנים שנפגעו כתוצאה ממעשיו של הנאשם, על חומרת מעשיו בדגש על כמות הסם שנתפסה בחזקתו יחד עם האחר, ועתרה לקבוע מתחם עונש הולם הנע בין כמה חודשים מאסר שיכול וירוצו בעבודות שירות לבין-12 חודשים מאסר בפועל.",הנאשם
13,SH-21-12-14611-33,"בתוך המתחם סברה המאשימה כי יש לתת משקל לכך שהנאשם אוחז בהרשעה תעבורתית בעבירת נהיגה תחת השפעת סמים ומשקאות משכרים (ת/2); וכי חרף היותו של הנאשם חף מהרשעות פליליות קודמות, הלה נמנע מלשתף פעולה עם שירות המבחן ולא עבר כל הליך טיפולי.",הנאשם
14,SH-21-12-14611-33,"בשעה שלא קיימים בעניינו טעמים המצדיקים סטייה לקולה מהמתחם משיקולי שיקום – הטעימה המאשימה כי יש מקום להשית על הנאשם עונש המצוי ברף הבינוני למתחם בדמות מאסר בן כמה חודשים שיכול וירוצה בעבודות שירות, מאסר מותנה, קנס, התחייבות, פסילה בפועל ופסילה מותנית.",הנאשם
15,SH-21-12-14611-33,"מנגד, באת כוח הנאשם חלקה על מתחם העונש לו עתרה המאשימה (ואולם משיקוליה שלה, הלה נמנעה מלציין מהו מתחם העונש הראוי לשיטתה) וטענה כי יש מקום לתת משקל לשינוי שחל ביחס לעבירה של החזקת סם מסוג קנבוס מצד המחוקק.",הנאשם
16,SH-21-12-14611-33,"בכל הנוגע לנסיבות הקשורות לביצוע העבירה, הפנתה ההגנה לרף החומרה הנמוך הטמון במעשיו של הנאשם ולכך שהסמים הוחזקו במחסן.",הנאשם
17,SH-21-12-14611-33,"בכל הנוגע לנסיבות שאינן קשורות לביצוע העבירה, הפנתה הסנגורית לנסיבותיו האישיות של הנאשם, ובכלל זה להיותו אדם נורמטיבי ויצרני, ללקיחת האחריות מצדו על מעשיו, להיותו נעדר עבר פלילי, לחלוף הזמן, ולבדיקת הסם שנערכה לו המעידה על היותו נקי מסמים.",הנאשם
18,SH-21-12-14611-33,"מכל האמור עתרה הסנגורית להסתפק בעניינו של הנאשם בענישה צופה פני עתיד ולחילופין להסתפק בחודש מאסר לריצוי בעבודות שירות, לכל היותר.",הנאשם
19,SH-21-12-14611-33,"למען שלמות התמונה יצוין כי ביום 24.02.2025 ומשהנאשם, חרף ההזדמנויות שניתנו לו לא התייצב לראיון השלישי שאליו זומן על ידי הממונה על עבודות השירות, השלימו הצדדים את טיעוניהם לעונש.",הנאשם
20,SH-21-12-14611-33,"במסגרת זו, המאשימה, הטעימה  כי יש להשית על הנאשם ענישה בדמות מאסר בפועל ואילו ההגנה עתרה להתחשב בנאשם לעניין העונש בשל נסיבותיו האישיות",הנאשם
21,SH-21-12-14611-33,"הנאשם אשר קיבל את ""זכות המילה האחרונה"", הביע חרטה על מעשיו וביקש כי בית המשפט יתחשב בו לעניין העונש.",הנאשם
22,SH-21-12-14611-33,"לאור אלה, ובהתאם למתווה גזירת הדין שאומץ בתיקון 113 לחוק העונשין בית המשפט יקבע תחילה את מתחם העונש ההולם; ולאחר מכן יגזור את העונש המתאים לנאשם, תוך בחינה שמא יש מקום במקרה הנדון לסטות לקולה או לחומרה מהמתחם שייקבע.",הנאשם
23,SH-21-12-14611-33,קביעת מתחם העונש ההולם,הנאשם
24,SH-21-12-14611-33,"כאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירה, בערכים החברתיים שנפגעו כתוצאה מביצועה, במידת הפגיעה בהם ובמדיניות הענישה הנוהגת.",הנאשם
25,SH-21-12-14611-33,"בכל הנוגע לעבירת החזקת הסם שלא לצריכה עצמית אותה עבר הנאשם, נדמה כי אין צורך להכביר מילים על אודות החומרה הרבה הכרוכה בעבירות אלה.",הנאשם
26,SH-21-12-14611-33,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, בריאותו, על בטחונו האישי ועל רכושו.",הנאשם
27,SH-21-12-14611-33,"אם לא די באלה, הרי שעל חומרתה היתרה של העבירה אותה עבר הנאשם יכולה להעיד גם הענישה אשר נקבעה בצדה.",הנאשם
28,SH-21-12-14611-33,"וכך, העונש המרבי בגין ביצוע עבירת החזקת הסם שלא לצריכה עצמית הוא 20 שנות מאסר.",הנאשם
29,SH-21-12-14611-33,"בשים לב לכמות הסם אותה החזיק הנאשם שלא לצריכתו העצמית, ולאור יתר הנסיבות הקשורות בביצוע העבירה, כפי שיפורט בהמשך הדברים, נדמה כי מידת הפגיעה בערכים המוגנים במקרה הנדון מצויה ברף שאיננו נמוך כלל ועיקר.",הנאשם
30,SH-21-12-14611-33,"בבחינת הנסיבות הקשורות העבירה, מבלי להתעלם מכך שעסקינן בסם ה'קנבוס' אשר נמנה עם הסמים ""הקלים"", ואינו מצוי במדרג חומרה גבוה מבין הסמים השונים (כמובן שהדברים נאמרים מבלי שבית המשפט מקל ראש ולו לרגע בנזקים שגם סמים 'קלים' אלה עלולים להסב לנאשם ולסביבתו), הרי שבשיקולים לחומרה, נתתי דעתי לכמות הסם במשקל כולל של 350 גר' מסוג קנבוס אשר נתפסה ברשותו של הנאשם.",הנאשם
31,SH-21-12-14611-33,"ברי כי כמות זו אינה מבוטלת כלל ועיקר והגבוהה פי כמה וכמה מ""חזקת הצריכה העצמית"" הקבועה בפקודה.",הנאשם
32,SH-21-12-14611-33,"עוד ולחומרה, נתתי דעתי לכך שהנאשם החזיק את כמות הסם הנכבדת יחד עם אחר.",הנאשם
33,SH-21-12-14611-33,"אשר לסיבות שהביאו את הנאשם לבצע את העבירה, כפי העולה מתסקירי שירות המבחן, הנאשם מסר כי החזקת הסם נועדה לשימושו האישי ולא לצורכי מסחר וכי בהחלטה משותפת עם חברו הוא החליט לגדל צמח קנבוס בעציץ במחסן הסמוך לבית מגוריו על מנת לחסוך בעלויות הקנייה של הסם.",הנאשם
34,SH-21-12-14611-33,"כמובן שאין בכך כדי להצדיק במאומה את ביצוע העבירה, אך ברי כי אין דינו של אדם אשר מחזיק סמים כדי לסחור ולהפיץ אותם לציבור, כדין אדם אשר מחזיק סם מסוג קנבוס (בכמות גבוהה מזו הקבועה בחוק ככזו המיועדת לשימוש עצמי) אך כדי לספק את התמכרותו.",הנאשם
35,SH-21-12-14611-33,"בסיכומה של נקודה זה ייאמר, כי אין לו לדיין אלא מה שעיניו רואות – ומבלי להתעלם מהחזקה החוקית ומרמת האשמה ה'רישמית' שהיא יוצרת, הרי שיש להניח לטובתו של הנאשם כי רמת האשמה המוטלת לפתחו היא נמוכה, עת לא הוכח לפניי כי הלה החזיק את הסם במטרה להפיצו או לסחור בו.",הנאשם
36,SH-21-12-14611-33,"לבסוף, נתתי דעתי לכך שכתוצאה ממעשיו של הנאשם לא נגרם נזק מוחשי כלשהו.",הנאשם
37,SH-21-12-14611-33,"אם כי, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",הנאשם
38,SH-21-12-14611-33,"כידוע, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",הנאשם
39,SH-21-12-14611-33,"לא פעם נדרשים המכורים לסמים לבצע עבירות רכוש ואלימות כדי לממן לעצמם את מנת הסם הבאה ובעצם כך מביאים לפגיעה פעם אחר פעם, בקניינו ובביטחונו של הזולת.",הנאשם
40,SH-21-12-14611-33,"גם ניתן בנקל לשער ולדמות את מסכת הסבל והייסורים שעוברים בני משפחתם וחבריהם הקרובים של המכורים לסמים, אשר נאלצים לראות את יקיריהם הולכים מדחי לדחי ומדרדרים את חייהם אל פי תהום.",הנאשם
41,SH-21-12-14611-33,"זהו אפוא, אותו נזק פוטנציאלי הטמון בעבירות הסמים השונות.",הנאשם
42,SH-21-12-14611-33,"בכל הנוגע לטענת הסנגורית, לפיה מתחמי הענישה בעבירת החזקת הסם מסוג קנבוס שלא לצריכה עצמית השתנו מאז שהמחוקק קבע כעבירה מנהלית את עבירת החזקת הקנבוס לצריכה עצמית, יצוין כי  אמנם  לא ניתן להתעלם מכך כי ביום 26.07.2018, פורסם ברשומות חוק הסמים המסוכנים (עבירת קנס מיוחדת – הוראת שעה), התשע""ח–2018 (החוק נכנס לתוקף ביום 01.04.2019 – נ.ש.מ), ובו שונתה מדיניות הענישה בעבירה של צריכת סם מסוג קנבוס לשימוש עצמי.",הנאשם
43,SH-21-12-14611-33,"הנה כי כן, לא מצאתי לקבוע כי מדיניות הענישה באשר להחזקת סם מסוג קנבוס שלא לצריכה עצמית השתנתה בעקבות חוק הסמים המסוכנים (עבירת קנס מיוחדת – הוראת שעה), התשע""ח–2018.",הנאשם
44,SH-21-12-14611-33,"כללם של דברים, לאחר שנתתי את דעתי לעיקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת ולנסיבות הקשורות בביצוע העבירה, כפי שפורט בהרחבה לעיל, ובשים לב לסוגם של הסמים, כמותם ונסיבות החזקתם, הריני לקבוע כי על מתחם העונש ההולם במקרה הנדון לנוע בין מאסר קצר (שניתן לרצותו בעבודות שירות) לבין 12 חודשים מאסר בפועל.",הנאשם
45,SH-21-12-14611-33,גזירת העונש המתאים לנאשם,גזירת הדין
46,SH-21-12-14611-33,"כעת נותר לגזור את עונשו של הנאשם, ולצורך כך, כמצוות המחוקק בסעיף 40יא לחוק העונשין, יש להתחשב בנסיבות שאינן קשורות בביצוע העבירה.",גזירת הדין
47,SH-21-12-14611-33,"בעניין זה, בראש ובראשונה נתתי דעתי להיותו של הנאשם חף מהרשעות קודמות (לצד זאת לא התעלמתי מעברו התעבורתי של הנאשם הכולל הרשעה אחת משנת 2022 בעבירת נהיגה תחת השפעת סמים ומשקאות משכרים, בגינה הושתו על הנאשם עונשים בדמות פסילת רישיון נהיגה בפועל; פסילת רישיון נהיגה מותנית; קנס; והתחייבות (ת/2).",גזירת הדין
48,SH-21-12-14611-33,"כן נתתי דעתי לפגיעה שעלולה להיגרם לנאשם ככל ויושת עליו עונש מאסר, וזאת בשים לב לפגיעה הכלכלית הטמונה בכך ומכך שהלה לא ריצה עונשי מאסר בעברו.",גזירת הדין
49,SH-21-12-14611-33,"בנוסף לאלה, בית המשפט זוקף לזכותו של הנאשם את העובדה שהוא הביע חרטה על מעשיו והודה במיוחס לו, מה שהביא לחיסכון בזמן שיפוטי יקר ואף ייתר את הצורך בשמיעת העדים.",גזירת הדין
50,SH-21-12-14611-33,עוד לא נעלם מעיניי שהעבירה שבמוקד כתב האישום המתוקן בוצעה לפני למעלה מארבע שנים.,גזירת הדין
51,SH-21-12-14611-33,"אם כי, את מירב המשקל בנקודה זו יש להעניק לא לאותה ספירת זמן ""טכנית"" –אלא לכך שבפרק הזמן שחלף מאז, הנאשם נמנע מלהסתבך עוד בפלילים.",גזירת הדין
52,SH-21-12-14611-33,עוד נתתי דעתי לאמור בתסקירי שירות המבחן שהוגשו בעניינו של הנאשם.,גזירת הדין
53,SH-21-12-14611-33,"כך, כעולה מתסקיר שירות המבחן שהוגש בעניינו של הנאשם ביום 05.07.2023, התרשם שירות המבחן כי בעניינו של הנאשם קיימת נזקקות טיפולית וחשיבות לשלבו בתוכנית טיפולית בהתאם למצבו.",גזירת הדין
54,SH-21-12-14611-33,"להתרשמותו זו הגיע השירות תוך שהביא בין מכלול שיקוליו את גורמי הסיכון הקמים בעניינו של הנאשם ובכלל זה, מסכת חייו המורכבת והקשיים שהלה ספג לאורך השנים; העובדה כי כבר מגיל צעיר הנאשם התקשה להתמיד במסגרות חייו השונות; העדר גורמי תמיכה משמעותיים וקשייו של הנאשם לגלות אמון וקשר בטוח בסובבים אותו, שהשפיעו על דימויו העצמי הנמוך; התמונה החסרה באשר למצבו הנפשי; השימוש האינטנסיבי שהנאשם עשה בסם לאורך השנים והעובדה כי הלה לא עבר כל הליך גמילה משמעותי; והקושי של הנאשם להציב לעצמו גבולות פנימיים להתנהלותו ולקבל את גבולות וסמכות החוק.",גזירת הדין
55,SH-21-12-14611-33,"לצד זאת התרשם שירות המבחן מגורמי הסיכוי הקיימים בעניינו של הנאשם ובכלל זה, התמיכה המשפחתית שלה זוכה הנאשם; הצהרותיו של הנאשם באשר לשינוי שהוא ערך בחייו בשנים האחרונות והבעת הרצון שהלה הביע לניהול אורח חיים נורמטיבי ותקין; הצהרותיו לפיהן הוא חדל לעשות שימוש בסם; ואת הודאתו של הנאשם בביצוע העבירה ולקיחת האחריות מצדו על ביצועה.",גזירת הדין
56,SH-21-12-14611-33,"בסופו של תסקיר, ובשל מאפייני אישיותו והצורך בקבלת תמונה מלאה באשר לצריכת הסמים מצדו של הנאשם, ביקש השירות להרחיב את האבחון בעניינו ולבחון עבורו אפיקי שיקום וטיפול.",גזירת הדין
57,SH-21-12-14611-33,"משהנאשם הביע את הסכמתו הראשונית להשתלב בתקופת ניסיון בהליך אבחון וטיפול במסגרת היחידה להתמכרויות באשקלון, עתר שירות המבחן לדחייה.",גזירת הדין
58,SH-21-12-14611-33,"כך, כעולה מתסקיר שירות המבחן שהוגש בעניינו של הנאשם ביום 24.12.2023, עדכן השירות כי במהלך תקופת הדחייה, בדיקת השתן שנערכה לנאשם נמצאה נקייה משרידי סם וכי בשל המצב הביטחוני, הנאשם טרם החל בהליך טיפולי ביחידה להתמכרויות.",גזירת הדין
59,SH-21-12-14611-33,"וכך, כעולה מתסקיר שירות המבחן שהוגש בעניינו של הנאשם ביום 24.01.2024, עדכן שירות המבחן כי ניסיונות השירות והיחידה להתמכרויות ליצור קשר עם הנאשם לא צלחו, תוך שצוין ככל שהנאשם יביע נכונות במעמד הדיון להשתלב בהליך טיפולי, אזי תתבקש דחייה בת ארבעה חודשים.",גזירת הדין
60,SH-21-12-14611-33,"בסיכומה של נקודה זו ייאמר, כי בסופו של יום הנאשם נמנע מליטול חלק בהליכים שיקומיים במסגרת שירות המבחן, כך שאותו מוקד בעייתי, קווי אישיותו, ותפיסת עולמו שעמדו ברקע לביצוע העבירה לא אוינו.",גזירת הדין
61,SH-21-12-14611-33,"למרבה הצער, יוצא כי חרף הנזקקות הטיפולית שעלתה בעניינו, הדף הנאשם ברגל גסה את היד שהושטה לו על ידי שירות המבחן.",גזירת הדין
62,SH-21-12-14611-33,"משכך, ובהיעדר הליך טיפולי או שיקומי, הרי עודנו מקנן החשש שמא הלה יחזור לעבור עבירות מתחום הסמים, מה שבתורו עלול להוביל לביצוע עבירות נוספות מצדו.",גזירת הדין
63,SH-21-12-14611-33,"ומן התם אל הכא, אכן, מלאכת גזירת הדין איננה קלה כלל ועיקר, ובית המשפט אינו מקל ראש בחומרת מעשיו של הנאשם ומביע מהם סלידה רבתי.",גזירת הדין
64,SH-21-12-14611-33,"ואולם, לאחר ששקלתי את מכלול השיקולים שפורטו בגזר דין, מצאתי כי באיזון הראוי בין שיקולי הענישה השונים, ובייחוד בשים לב להודאת הנאשם ולחסכון בזמן השיפוטי; לנסיבות חייו המורכבות; לגילו; להיותו חף מהרשעות קודמות; ולחלוף הזמן – מצד אחד, ולהדיפתו של הנאשם כל הליך טיפולי – מצד שני, וליתר הנסיבות שאינן קשורות בביצוע העבירה – ניתן בזו הפעם להשית על הנאשם ענישה המצויה ברף הנמוך (אם כי לא התחתון) של המתחם אשר נקבע על ידי בדמות כמה חודשים מאסר.",גזירת הדין
65,SH-21-12-14611-33,"באשר לאופן ריצוי המאסר, יצוין, כי חרף ההזדמנויות שניתנו לנאשם להתייצב בפני הממונה על מנת שתתקבל חוות דעת בעניינו לבחינת כשירותו להשתלב במערך עבודות השירות - הלה הדף ברגל גסה את היד שהושטה לו ולא התייצב בפני הממונה כנדרש, כאשר באמתחתו אמתלות שונות ומשונות.",גזירת הדין
66,SH-21-12-14611-33,"כך, ביום 10.06.2024, עדכן הממונה על עבודות השירות את ביהמ""ש כי הנאשם זומן לראיון התאמה ביום 09.06.2024, אך לא התייצב.",גזירת הדין
67,SH-21-12-14611-33,"בתגובת ב""כ הנאשם, כפי שנתקבלה ביום 13.06.2024, נטען כי הנאשם לא מצא את משרדי הממונה במתחם הכלא ומשכך, התבקש ביהמ""ש להורות לממונה לזמן את הלה בשנית לריאיון משרדיו.",גזירת הדין
68,SH-21-12-14611-33,"כך, ביום 14.07.2024, התקבלה הודעה מטעם הממונה הנושאת את הכותרת "" הודעה על התייצבות בפני הממונה בהתנהגות שאינה הולמת"", תוך שנמסר על ידי הממונה על עבודות השירות כי הנאשם הופיע לראיון ואולם הנאשם התבטא בצורה חריגה, התלהם ודיבר בצורה לא נאותה כלפי הרשמת אשר קיבלה את פניו וניסתה לתת לו שירות, ומשכך, הלה התבקש לעזוב את המקום.",גזירת הדין
69,SH-21-12-14611-33,"בדיון שהתקיים ביום 20.11.2024, הנאשם התנצל על התנהגותו וביקש ליתן לו הזדמנות נוספת להתייצב בפני הממונה.",גזירת הדין
70,SH-21-12-14611-33,"נוכח התנצלותו של הנאשם על התנהגותו ובהסכמת ב""כ המאשימה, התבקש הממונה לזמן הנאשם פעם נוספת לראיון התאמה.",גזירת הדין
71,SH-21-12-14611-33,"וכך, ביום 02.02.2024, עדכן הממונה על עבודות השירות כי הנאשם לא הופיע לראיון אליו זומן במועד זה.",גזירת הדין
72,SH-21-12-14611-33,"ביום 11.02.2025, התקבלה תגובת הסנגוריה הציבורית ולפיה נבצר מהנאשם להתייצב שכן הלה לא חש בטוב, אם כי לתגובה זו לא צורפה כל רשומה רפואית.",גזירת הדין
73,SH-21-12-14611-33,"כידוע, ביצוע מאסר בדרך של עבודות שירות הינה פריבילגיה הניתנת לנאשם (ראו לעניין זה, רע""ב 4352/10 ראמי חאג יחיא נ' מדינת ישראל [פורסם בנבו] (04.07.2010), וככל שהוא מוכיח בהתנהגותו שהוא אינו זכאי לכך, היא תישלל ממנו (ראו לעניין זה גם, רע""ב 7242/19 יעקב פרץ נגד מדינת ישראל [פורסם בנבו] (04.11.2019).",גזירת הדין
74,SH-21-12-14611-33,"בנסיבות אלו, ומשהנאשם בסופו של יום, לא ניצל את ההזדמנות שניתנה לו, נמנע מלהתייצב בפני הממונה ומלהציג אישור רפואי כנדרש, הרי שהנאשם הוכיח בהתנהגותו כי הוא איננו זכאי לפריבילגיה בדמות ביצוע המאסר בעבודות שירות.",גזירת הדין
75,SH-21-12-14611-33,"משכך, אין מנוס מלקבל את עתירתה העונשית של המאשימה ולקבוע כי עונש המאסר שיושת על הנאשם ירוצה מאחורי סורג ובריח.",גזירת הדין
76,SH-21-12-14611-33,"מכל המקובץ לעיל, הנני גוזרת על הנאשם את העונשים הבאים:",גזירת הדין
77,SH-21-12-14611-33,2 חודשים מאסר בפועל.,גזירת הדין
78,SH-21-12-14611-33,"בהעדר החלטה אחרת, הנאשם יתייצב לתחילת ריצוי עונשו, ביום 07.04.2025 עד לשעה: 10:00 בבית הסוהר ""דקל"", או על פי החלטת שב""ס, כשברשותו תעודת זהות.",גזירת הדין
79,SH-21-12-14611-33,"על הנאשם לתאם את הכניסה למאסר, כולל אפשרות למיון מוקדם, עם ענף אבחון ומיון של שב""ס, בטלפון שמספרו: 08-9787336.",גזירת הדין
80,SH-21-12-14611-33,"מאסר מותנה למשך 8 חודשים, אשר יופעל אם תוך תקופה של שנתיים מהיום הנאשם יעבור  כל עבירה מסוג פשע בניגוד לפקודת הסמים המסוכנים.",גזירת הדין
81,SH-21-12-14611-33,"מאסר מותנה למשך 4 חודשים, אשר יופעל אם תוך תקופה של שנתיים מהיום הנאשם יעבור כל עבירה מסוג עוון בניגוד לפקודת הסמים המסוכנים.",גזירת הדין
82,SH-21-12-14611-33,"קנס בסך 1,500 ₪ או 15 ימים מאסר תמורתו.",גזירת הדין
83,SH-21-12-14611-33,"הקנס ישולם ב- 5 שיעורים, כשהראשון שבהם ביום 3.6.25.",גזירת הדין
84,SH-21-12-14611-33,"תשומת לב הנאשם כי החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שנקבעו בגזר הדין.",גזירת הדין
85,SH-21-12-14611-33,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזירת הדין
86,SH-21-12-14611-33,"בכרטיס אשראי – באתר המקוון של רשות האכיפה והגבייה, www.eca.gov.il .",גזירת הדין
87,SH-21-12-14611-33,במוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,גזירת הדין
88,SH-21-12-14611-33,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזירת הדין
89,SH-21-12-14611-33,"הנאשם יצהיר על התחייבות על סך 5,000 ₪ שלא לעבור כל עבירה בניגוד לפקודת הסמים המסוכנים לתקופה של שנתיים מהיום.",גזירת הדין
90,SH-21-12-14611-33,הנני פוסלת הנאשם מלקבל ומלהחזיק רישיון נהיגה למשך 6 חודשים בתנאי שלא יעבור כל עבירה בניגוד לפקודת הסמים המסוכנים במשך שנתיים מהיום.,גזירת הדין
91,SH-21-12-14611-33,"ניתן והודע היום כ""ו שבט תשפ""ה, 24/02/2025 במעמד הנוכחים.",גזירת הדין
92,SH-21-12-14611-33,אני מתחייב שלא לעבור כל עבירה בניגוד לפקודת הסמים המסוכנים וזאת למשך שנתיים מהיום.,הנאשם:
93,SH-21-12-14611-33,"הובהר לי, כי ככל שאעבור כל עבירה בניגוד לפקודת הסמים המסוכנים במשך שנתיים מהיום, אזי יושת עלי סך של 5,000 ₪.",הנאשם:
94,SH-21-12-14611-33,רשמתי לפניי את התחייבות הנאשם להימנע מביצוע העבירות כמפורט בגזר הדין.,החלטה
95,SH-21-12-14611-33,"5129371ניתנה והודעה היום כ""ו שבט תשפ""ה, 24/02/2025 במעמד הנוכחים.",<#10#>
96,SH-21-12-14611-33,"הוקלד ע""י לירז ביטון.","נגה שמואלי – מאייר, שופטת בכירה"
97,SH-21-12-14611-33,הוקלד על ידי לירז ביטון,"נגה שמואלי – מאייר, שופטת בכירה"
98,SH-21-12-14611-33,נגה שמואלי מאייר 54678313,"נגה שמואלי – מאייר, שופטת בכירה"
