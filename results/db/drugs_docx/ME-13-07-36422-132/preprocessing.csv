,verdict,text,part
0,ME-13-07-36422-132,"ע""י ב""כ עוה""ד גלעד ארליך – פמ""מ",מדינת ישראל
1,ME-13-07-36422-132,"ע""י ב""כ עוה""ד גלית בש",YENI MARCELA JORDAN PEDRAZA (עציר)
2,ME-13-07-36422-132,"פקודת הסמים המסוכנים [נוסח חדש], תשל""ג-1973: סע'  13, 19א, 36ח",הנאשמת
3,ME-13-07-36422-132,"הנאשמת הורשעה עפ""י הודייתה בעבירות שעניינן ייבוא סם מסוכן לפי סעיף 13 לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים"" או ""הפקודה"") ביחד עם סעיף 19א לפקודה.",גזר דין
4,ME-13-07-36422-132,הנאשמת אזרחית קולומביה.,גזר דין
5,ME-13-07-36422-132,"עפ""י עובדות כתב האישום, בחודש יוני 13' ראתה הנאשמת בעמוד ה""פייסבוק"" של חברתה קריסטינה גומז (להלן: ""קריסטינה""), כי היא ביקרה מחוץ לקולומביה.",גזר דין
6,ME-13-07-36422-132,"משביררה את פשר הדבר התחוור לנאשמת כי קריסטינה החדירה סמים לישראל ובתמורה קיבלה כ- 17 מיליון פסוס קולומביאנים, אז ביקשה ממנה לצרפה לנסיעה עתידית על מנת שאף היא תחדיר סמים תמורת תשלום.",גזר דין
7,ME-13-07-36422-132,"קריסטינה קישרה בין הנאשמת לבין אדם בשם אתור, אשר הורה לה להוציא דרכון בתוקף ולצבוע את שיערה לצורך נסיעתה לישראל.",גזר דין
8,ME-13-07-36422-132,הנאשמת עשתה כן.,גזר דין
9,ME-13-07-36422-132,"ביום 8.7.13 מסר אתור לנאשמת, באמצעות קריסטינה, כרטיסי טיסה לישראל, כסף מזומן בסך 500 דולר, הזמנה למלון בירושלים וסם מסוכן מסוג קוקאין במשקל 660.93 גרם (להלן: ""הסם"").",גזר דין
10,ME-13-07-36422-132,"כן הבטיח לשלם לה תמורה בסך 17,000,000 פסוס קולומביאנים עם שובה לקולומביה, לאחר החדרת הסמים לישראל.",גזר דין
11,ME-13-07-36422-132,"ביום 10.7.13, בשעה 1:20, נחתה הנאשמת בנמל התעופה בן גוריון כשבאיבר מינה  זרג ובתוכו הסם.",גזר דין
12,ME-13-07-36422-132,"ב""כ המאשימה, עוה""ד גלעד ארליך, עמד על משקלו הנכבד של הסם והטעים את הנזק החברתי שעלול היה להיגרם אלמלא נתפס.",	טיעוני הצדדים לעונש
13,ME-13-07-36422-132,"התובע גרס כי יש לבכר את שיקולי הגמול וההרתעה על פני נסיבותיה האישיות של הנאשמת, בהתחשב בנפיצות העבירות של ייבוא סמים מדרום אמריקה.",	טיעוני הצדדים לעונש
14,ME-13-07-36422-132,"לדידו, מדיניות הענישה הקיימת אינה הולמת את חומרת העבירות והגיעה העת להחמיר בענישה כדי למגר את התופעה.",	טיעוני הצדדים לעונש
15,ME-13-07-36422-132,"חומרת יתר ייחס ליוזמה שנטלה הנאשמת לידה כאשר פנתה לסוחרי הסמים (באמצעות חברתה) והציעה את שירותיה, תוך נקיטת פעולות הכנה, כמו צביעת שערה וחידוש דרכונה.",	טיעוני הצדדים לעונש
16,ME-13-07-36422-132,"התובע גרס, כי מתחם הענישה ההולם נע בין 40 חודשי מאסר ל – 6 שנות מאסר ועתר להשית על הנאשמת עונש של 55 חודשי מאסר.",	טיעוני הצדדים לעונש
17,ME-13-07-36422-132,הוגשה אסופת פסיקה התומכת בעמדתו.,	טיעוני הצדדים לעונש
18,ME-13-07-36422-132,"כן, עתר להשית על הנאשמת מאסר על תנאי וקנס ולחלט את הכספים שנתפסו ברשותה.",	טיעוני הצדדים לעונש
19,ME-13-07-36422-132,"ב""כ הנאשמת, עוה""ד גלית בש, טענה למתחם הענישה שנע בין 18 ל - 45 חודשי מאסר.",	טיעוני הצדדים לעונש
20,ME-13-07-36422-132,"הסנגורית עמדה על נסיבותיה הקשות של הנאשמת; אזרחית קולומביה, כבת 34, אם חד הורית לארבעה ילדים בגילאי 4, 6, 15 ו- 19, אשר ביצעה את העבירות מתוך מצוקה כספית ובמטרה לפרנס את ילדיה.",	טיעוני הצדדים לעונש
21,ME-13-07-36422-132,אמה של הנאשמת סובלת מבעיות רפואיות ומאושפזת בבית חולים.,	טיעוני הצדדים לעונש
22,ME-13-07-36422-132,"שני אחיה נפטרו, האחד, אשר טיפל בילדיה, נפטר בשנה האחרונה ומאז נותרו ילדיה ללא גורם משגיח.",	טיעוני הצדדים לעונש
23,ME-13-07-36422-132,בנה בן ה – 15 פיתח תלות בסמים ומתגורר ברחובות (הוגש אישור מתורגם מהשגרירות הקולומביאנית חתום בידי השגריר קמילו סנדובאל).,	טיעוני הצדדים לעונש
24,ME-13-07-36422-132,הסנגורית הטעימה את שיתוף הפעולה של הנאשמת עם הרשויות.,	טיעוני הצדדים לעונש
25,ME-13-07-36422-132,"כתב האישום מבוסס על עדותה במשטרה, בגדרה תיארה את מסכת הייבוא בפרוטרוט, מבלי להסתיר עובדות, הגם שאלו הרעו את מצבה.",	טיעוני הצדדים לעונש
26,ME-13-07-36422-132,"כן ביקשה להתחשב בבדידותה וזרותה של הנאשמת, אשר אינה דוברת עברית, אין ברשותה כסף למחיה והיא נעדרת תמיכה.",	טיעוני הצדדים לעונש
27,ME-13-07-36422-132,היא שוהה במעצר בתנאים קשים אלו מזה כשנה.,	טיעוני הצדדים לעונש
28,ME-13-07-36422-132,"בנסיבות המתוארות ובמיוחד בשל היותה אם חד הורית, גרסה הסנגורית כי יש להקל בעונשה של הנאשמת ואין להשית עליה קנס כספי.",	טיעוני הצדדים לעונש
29,ME-13-07-36422-132,"כן, ביקשה להותיר בידיה סכום כסף למחייה מתוך הכספים שנתפסו ברשותה.",	טיעוני הצדדים לעונש
30,ME-13-07-36422-132,הסנגורית הגישה אסופת פסיקה לתמיכה בעמדתה לעונש.,	טיעוני הצדדים לעונש
31,ME-13-07-36422-132,"העיקרון המנחה בענישה, בעקבות תיקון 113 לחוק העונשין, הוא קיומו של הלימה בין חומרת מעשה העבירה, נסיבות ביצועו ומידת אשמו של הנאשם לבין סוג ומידת העונש שעליו לשאת.",	דיון והכרעה
32,ME-13-07-36422-132,"נסיבותיו האישיות של הנאשם משפיעות על מקומו של העונש בתוך טווח הענישה, אולם אין בהן כדי להשפיע על קביעת מתחם העונש ההולם.",	דיון והכרעה
33,ME-13-07-36422-132,"עקרון ההלימה קיים מקדמא דנא, הגם שבלבוש שונה.",	דיון והכרעה
34,ME-13-07-36422-132,ידועה ההלכה לפיה בעבירות הסמים ככלל ובעבירות ייבוא בפרט יש ליתן בכורה לשלום הציבור ובריאותו.,	דיון והכרעה
35,ME-13-07-36422-132,לעניין זה ראה:,	דיון והכרעה
36,ME-13-07-36422-132,לעניין זה קבעתי במקום אחר:,	דיון והכרעה
37,ME-13-07-36422-132,הדברים יפים לענייננו.,	דיון והכרעה
38,ME-13-07-36422-132,"אין ספק שהנאשמת ביצעה את העבירה על רקע מצוקה ונסיבות חיים קשות, אולם בוודאי שאין באלו כדי להצדיק את מעשיה, אף לא למתן הקלה בת משקל בעונשה.",	דיון והכרעה
39,ME-13-07-36422-132,"בקביעת מתחם הענישה ההולם נתתי דעתי לנזק הפוטנציאלי הגלום בסם, סוגו וכמותו הנכבדה (660 גרם), לרבות היוזמה שנטלה הנאשמת בביצוע העבירה,  תכנונה, תזמונה וקביעת תמורה נכבדה בגינה.",	דיון והכרעה
40,ME-13-07-36422-132,"בהינתן כל אלו ובהתחשב במדיניות הענישה הנהוגה, אני קובעת מתחם ענישה הולם של 24 עד 55 חודשי מאסר.",	דיון והכרעה
41,ME-13-07-36422-132,"בקביעת העונש בתוך המתחם, יש לשקול את נסיבותיה האישיות של הנאשמת, כפי שפורטו, היותה תושבת זרה ומנותקת מסביבתה, שיתוף הפעולה שהפגינה בחקירתה והודייתה בעבירות.",	דיון והכרעה
42,ME-13-07-36422-132,מצאתי להקל עמה קמעה בהתחשב בהיותה אם חד הורית ל – 4 ילדים.,	דיון והכרעה
43,ME-13-07-36422-132,"לאחר שקלול מכלול השיקולים לחומרא ולקולא, אני גוזרת על הנאשמת את העונשים הבאים:",	דיון והכרעה
44,ME-13-07-36422-132,45 חודשי מאסר בפועל בניכוי ימי מעצרה.,	דיון והכרעה
45,ME-13-07-36422-132,12 חודשי מאסר על תנאי משך 3 שנים מיום שחרורה ממאסר והתנאי הוא שלא תעבור עבירת פשע לפי פקודת הסמים המסוכנים.,	דיון והכרעה
46,ME-13-07-36422-132,בהתחשב במצוקתה הכלכלית לא ראיתי מקום להשית קנס.,	דיון והכרעה
47,ME-13-07-36422-132,400 דולר מתוך הסכום שנתפס ברשות הנאשמת יועברו לידיה לצורכי מחייתה.,	דיון והכרעה
48,ME-13-07-36422-132,"היתרה תחולט לטובת הקרן לטיפול בנכסים שחולטו, שהוקמה לפי סעיף 36ח לפקודת הסמים המסוכנים.",	דיון והכרעה
49,ME-13-07-36422-132,זכות ערעור לבית המשפט העליון תוך 45 יום.,	דיון והכרעה
50,ME-13-07-36422-132,"5129371ניתן היום, ט""ז י""ז תמוז תשע""ד, 15 יולי 2014, במעמד הנאשמת וב""כ הצדדים.",	דיון והכרעה
