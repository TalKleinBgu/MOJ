,verdict,text,part
0,SH-21-08-14442-271,"ע""י ב""כ גב' ליטל שירי, מתמחה",לפני כבוד השופט  איתן קורנהאוזר
1,SH-21-08-14442-271,"ע""י ב""כ עו""ד דוד ונטורה",נגד
2,SH-21-08-14442-271,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג), 13, 19א",נגד
3,SH-21-08-14442-271,"הנאשם הורשע על יסוד הודאתו בעובדות כתב אישום מתוקן, בעבירות הבאות:",רקע
4,SH-21-08-14442-271,"שתי עבירות סחר בסם מסוכן - לפי סעיף 13 בצירוף סעיף 19א לפקודת הסמים המסוכנים (נוסח חדש), תשל""ג- 1973 (להלן: ""פקודת הסמים""); עבירת החזקת סם שלא לצריכה עצמית, לפי סעיף 7 (א) בצירוף סעיף 7 (ג) רישה לפקודת הסמים.",רקע
5,SH-21-08-14442-271,"בהתאם לעובדות האישום הראשון, בתאריך 29.9.2020 בסמוך לשעה 20:00, הגיע הנאשם לרחוב שלם 8 ברמת גן, שם מכר לאחר 15 גרם של סם מסוכן מסוג קנביס בתמורה ל-1,400 ₪.",רקע
6,SH-21-08-14442-271,"בהמשך למתואר, בסמוך לשעה 20:14, הגיע הנאשם לרחוב גוש עציון 28 בגבעתיים, שם מכר לאחר נוסף 12 גרם של סם מסוכן מסוג קנביס בתמורה ל- 750 ₪.",רקע
7,SH-21-08-14442-271,"בהתאם לעובדות האישום השני, בהמשך למתואר באישום הראשון, במחסום משטרתי ברחוב ערבי נחל 11 בגבעתיים, החזיק הנאשם ברכבו בתוך תיק ב-11 מעטפות ממוספרות ובתוכן 24 שקיות המכילות סם מסוכן מסוג קנביס במשקל כולל של 117 גרם נטו שלא לצריכתו העצמית.",רקע
8,SH-21-08-14442-271,"בנוסף, החזיק הנאשם ברכבו, מתחת למושב הנהג, 2 מעטפות ממוספרות, כאשר כל מעטפה הכילה שקית של סם מסוכן מסוג קנביס במשקל כולל של 9.65 גרם נטו שלא לצריכתו העצמית.",רקע
9,SH-21-08-14442-271,"בסך הכל, החזיק הנאשם ב- 26 שקיות של סם מסוכן מסוג קנביס במשקל כולל של 126.65 גרם שלא לצריכתו העצמית, ללא היתר וללא רישיון.",רקע
10,SH-21-08-14442-271,"במסגרת הסדר טיעון בין הצדדים, הוסכם כי הנאשם יוכרז כסוחר סמים, יחולט סך של 16,000 ₪, ואילו היתרה תושב לנאשם.",רקע
11,SH-21-08-14442-271,"בטרם נשמעו טיעונים לעונש, הופנה עניינו של הנאשם לשרות המבחן ולקבלת חוות דעת הממונה על עבודות השרות.",רקע
12,SH-21-08-14442-271,"בהתאם לחוות דעת הממונה שהוגשה לתיק, הנאשם נמצא כשיר לריצוי עונש מאסר בעבודות שרות.",רקע
13,SH-21-08-14442-271,"שרות המבחן סקר את נסיבות חייו של הנאשם מהן עולה כי הוא בן 36, יליד קזחסטאן אשר עלה ארצה בשנת 1996 וחווה קשיי עלייה.",תסקיר שרות המבחן
14,SH-21-08-14442-271,הנאשם לא התגייס לשירות צבאי על רקע קושי בקבלת סמכות ומסגרת חוקים.,תסקיר שרות המבחן
15,SH-21-08-14442-271,"הנאשם שיתף את שרות המבחן כי נאלץ לעבוד החל מגיל צעיר בשל מות אביו, וכן כי במהלך תקופת מגפת הקורונה איבד את עבודתו ונקלע לקשיים כלכליים.",תסקיר שרות המבחן
16,SH-21-08-14442-271,"לדבריו, הלחץ הכלכלי ושימוש מזדמן בסמים הובילו אותו לביצוע העבירות.",תסקיר שרות המבחן
17,SH-21-08-14442-271,"שרות המבחן התרשם מקבלת אחריות על ידי הנאשם והבעת חרטה, והציע לו להשתלב בטיפול ייעודי.",תסקיר שרות המבחן
18,SH-21-08-14442-271,"יחד עם זאת, הנאשם התקשה לשתף פעולה עם שרות המבחן, ושלל נזקקות טיפולית ותלות בסמים.",תסקיר שרות המבחן
19,SH-21-08-14442-271,באחת משתי בדיקות שתן שערך הנאשם נמצאו שרידי סם מסוג אקסטזי.,תסקיר שרות המבחן
20,SH-21-08-14442-271,הנאשם התקשה להסביר את תוצאות הבדיקה והכחיש כל שימוש בסם.,תסקיר שרות המבחן
21,SH-21-08-14442-271,"שרות המבחן ציין כי הנאשם שומר על יציבות תעסוקתית, וכן התייחס בתסקירו למצבו המשפחתי של הנאשם, המצוי בזוגיות מזה כשלוש שנים ועתיד להינשא לבת זוגו.",תסקיר שרות המבחן
22,SH-21-08-14442-271,"לצד נתונים אלה, ציין שרות המבחן כי ההליך המשפטי לא היווה עבור הנאשם גורם מציב גבולות וכי הוא ממשיך להשתמש בסמים, מתקשה להבין את חומרת מעשיו ושולל הליך טיפולי.",תסקיר שרות המבחן
23,SH-21-08-14442-271,"לפיכך, העריך שרות המבחן כי קיים סיכון להישנות ביצוע עבירות דומות בעתיד, והמליץ על הטלת ענישה בדמות מאסר אשר ירוצה בעבודות שרות.",תסקיר שרות המבחן
24,SH-21-08-14442-271,"ב""כ המאשימה ציינה את הערכים המוגנים שנפגעו כתוצאה מביצוע העבירות, וכן את מידת הפגיעה בהם, תוך שהפנתה לנסיבות ביצוען.",תמצית טיעוני הצדדים
25,SH-21-08-14442-271,"בטיעוניה, עתרה ב""כ המאשימה לקביעת שני מתחמי ענישה: האחד בשל עבירת החזקת סם מסוכן שלא לצריכה עצמית, ומתחם נוסף בגין עבירות הסחר בסם.",תמצית טיעוני הצדדים
26,SH-21-08-14442-271,"בטיעוניה התייחסה  למתחם ענישה רק לגבי עבירות הסחר בסם, כמתחם הנע בין מספר חודשי מאסר ועד ל-8 חודשים.",תמצית טיעוני הצדדים
27,SH-21-08-14442-271,"ביחס למיקומו של הנאשם בתוך מתחמי הענישה, התייחסה ב""כ המאשימה להודאתו של הנאשם בעובדות כתב אישום מתוקן, להיעדר עבר פלילי ולהמלצות שרות המבחן.",תמצית טיעוני הצדדים
28,SH-21-08-14442-271,"לפיכך, ביקשה ב""כ המאשימה להשית על הנאשם עונש של 9 חודשי מאסר אשר יכול וירוצו בעבודות שרות, לצד מאסר על תנאי והתחייבות עצמית.",תמצית טיעוני הצדדים
29,SH-21-08-14442-271,"בנוסף, עתרה לחילוט סך של 16,000 ₪ כפי שהוסכם בין הצדדים.",תמצית טיעוני הצדדים
30,SH-21-08-14442-271,"ב""כ המאשימה הגישה פסיקה לביסוס טיעוניה.",תמצית טיעוני הצדדים
31,SH-21-08-14442-271,"ב""כ הנאשם התמקד בטיעוניו בנסיבותיו האישיות של הנאשם כפי שפורטו בהרחבה במסגרת תסקיר שרות המבחן.",תמצית טיעוני הצדדים
32,SH-21-08-14442-271,"לדבריו, הנאשם ניהל בעבר ומנהל בהווה אורח חיים נורמטיבי.",תמצית טיעוני הצדדים
33,SH-21-08-14442-271,"הנאשם נטל אחריות על ביצוע העבירות, הביע חרטה ולא נפתחו כנגדו תיקים חדשים.",תמצית טיעוני הצדדים
34,SH-21-08-14442-271,"עוד ציין ב""כ הנאשם בטיעוניו, את הנסיבות שהובילו את הנאשם לביצוע העבירות כאשר בעקבות משבר הקורונה חלה הרעה בהכנסותיו והוא לא הצליח לעמוד בתשלומי הדירה שהייתה בבעלותו.",תמצית טיעוני הצדדים
35,SH-21-08-14442-271,"ב""כ הנאשם טען כי עצם ההרשעה מהווה עבור הנאשם ענישה וכי ענישה בדמות מאסר שירוצה בעבודות שרות תביא לסוף העסקתו במקום עבודתו הנוכחי, עבודה המשמשת קרקע מתחת לרגליו.",תמצית טיעוני הצדדים
36,SH-21-08-14442-271,"לפיכך, עתר ב""כ הנאשם להסתפק בענישה הצופה פני עתיד.",תמצית טיעוני הצדדים
37,SH-21-08-14442-271,"הנאשם בדברו, הצטרף לדברי בא כוחו וטען כי הוא מביע חרטה מזה שנתיים.",תמצית טיעוני הצדדים
38,SH-21-08-14442-271,"לדבריו, הענישה תפגע בו מכיוון שהוא עוזר כלכלית לאמו.",תמצית טיעוני הצדדים
39,SH-21-08-14442-271,"כמו כן, התייחס הנאשם לבדיקת הסמים שנערכה לו בשרות המבחן וטען כי אינו מבין כיצד התקבלה תוצאה חיובית בבדיקת השתן מאחר ומעולם לא השתמש בסם פסיכדלי.",תמצית טיעוני הצדדים
40,SH-21-08-14442-271,"עבירות סחר בסם מסוכן הן רעה חולה, שקורבנותיה הישירים הם צרכני הסמים, אולם מעגל נפגעים נוסף הוא אזרחים הנופלים קורבן לביצוע עבירות שונות על ידי צרכני הסם, לשם מימונו.",דיון והכרעה
41,SH-21-08-14442-271,"הפסיקה שבה וקראה להחמיר את הענישה כנגד סוחרי סמים, תוך הטלת עונשים משמעותיים, וקבעה כי יש להעדיף את ההגנה על הציבור על פני התחשבות בנסיבותיו הספציפיות של הנאשם.",דיון והכרעה
42,SH-21-08-14442-271,"לעבירה זו קיים מנעד רחב ביותר של נסיבות, בהתאם לסוג הסם, היקף הסחר, גובה התמורה, זהות ה""לקוח"" ועוד.",דיון והכרעה
43,SH-21-08-14442-271,"כך, ניתן למצוא בפסיקה מנעד רחב מאוד של ענישה, לפי נסיבות המקרה ונסיבותיו האישיות של מבצע העבירה.",דיון והכרעה
44,SH-21-08-14442-271,"באופן דומה, רף הענישה משתנה אף לגבי עבירת החזקת סם שלא לצריכה עצמית, בהתאם לסוג הסם, כמותו ועוד.",דיון והכרעה
45,SH-21-08-14442-271,"בחינת נסיבות המקרה הנדון מעלה כי בשתי הזדמנויות, באותו מועד, סחר הנאשם בסם מסוכן מסוג קנביס לשני קונים, בכמויות קטנות ובתמורה לסך של 1,400 ₪ ו- 750 ₪.",דיון והכרעה
46,SH-21-08-14442-271,"בהמשך, נעצר הנאשם כשברכבו נמצאו 26 שקיות המכילות סם מסוכן מסוג קנביס במשקל כולל של 126.65 גרם נטו, כשהן בתוך מעטפות ממוספרות.",דיון והכרעה
47,SH-21-08-14442-271,"נסיבות אלה, מצביעות על פוטנציאל נזק משמעותי, לפיו הנאשם היה בעיצומו של ""מסלול"" הפצת סמים מסוכנים.",דיון והכרעה
48,SH-21-08-14442-271,"על אף שהנאשם הספיק לבצע שתי עבירות של סחר בסם מסוכן, הסמים אותם החזיק והאופן בו הוחזקו מעידים על היותו חוליה לא מבוטלת בשרשרת הפצת הסם.",דיון והכרעה
49,SH-21-08-14442-271,"אציין כי ב""כ המאשימה ציינה בטיעוניה את מתחם הענישה אותו ביקשה לקבוע ביחס לעבירות הסחר בסם מסוכן בלבד, תוך שלא ציינה דבר לגבי עבירת ההחזקה שלא לצריכה עצמית, הגם שהעונש אותו ביקשה להטיל חורג מהמתחם אותו ביקשה לקבוע.",דיון והכרעה
50,SH-21-08-14442-271,"לאחר ששקלתי את כל האמור לעיל, תוך דגש על עקרון ההלימה המנחֶה, אני קובע כי מתחם הענישה במקרה זה נע בין מספר חודשי מאסר אשר יכול וירוצו בעבודות שרות ועד ל-12 חודשי מאסר, לצד ענישה נלווית.",דיון והכרעה
51,SH-21-08-14442-271,"ב""כ הנאשם עתר לקביעת ענישה צופה פני עתיד, וזאת בניגוד למתחמי הענישה המקובלים ולהמלצת שרות המבחן, מבלי שטען כי מתחם הענישה במקרה זה מתחיל במאסר מותנה בלבד.",העונש המתאים
52,SH-21-08-14442-271,"את בקשתו נימק בנזק כלכלי שייגרם לנאשם, אדם נורמטיבי ללא עבר פלילי העלול לאבד את מקום עבודתו בשל היעדרות ממושכת לשם ריצוי מאסר בעבודות שרות.",העונש המתאים
53,SH-21-08-14442-271,אף הנאשם בטיעוניו הדגיש את מרכזיות סוגית העבודה.,העונש המתאים
54,SH-21-08-14442-271,"הנאשם יליד 1987, ללא עבר פלילי.",העונש המתאים
55,SH-21-08-14442-271,יש לתת משקל משמעותי לקבלת האחריות על ידי הנאשם וכן לעובדה שמדובר בהרשעתו הראשונה בפלילים.,העונש המתאים
56,SH-21-08-14442-271,עוד אתחשב בצורכי פרנסתו של הנאשם.,העונש המתאים
57,SH-21-08-14442-271,"יחד עם זאת, התרשמות שרות המבחן מהנאשם והנמקות ההערכה בדבר סיכון להישנות ביצוע עבירות דומות, מחייבים החמרה מסוימת בעונשו של הנאשם שיהיה בה משום הצבת גבול ברור וחד משמעי עבורו מלשוב ולבצע עבירות.",העונש המתאים
58,SH-21-08-14442-271,"לפיכך, החלטתי להטיל על הנאשם את העונשים הבאים:",העונש המתאים
59,SH-21-08-14442-271,"7 חודשי מאסר אשר ירוצו בעבודות שרות, בהתאם לחוות דעת הממונה אשר הוגשה בעניינו.",העונש המתאים
60,SH-21-08-14442-271,בית המשפט הבהיר לנאשם את משמעות אי עמידה בביצוע עבודות השרות.,העונש המתאים
61,SH-21-08-14442-271,"6 חודשי מאסר אותם לא ירצה, אלא אם יעבור תוך 3 שנים עבירה מסוג פשע לפי  פקודת הסמים המסוכנים.",העונש המתאים
62,SH-21-08-14442-271,"3 חודשי מאסר אותם לא ירצה, אלא אם יעבור תוך 3 שנים עבירה מסוג עוון לפי פקודת הסמים המסוכנים.",העונש המתאים
63,SH-21-08-14442-271,"התחייבות בסך 3,000 ₪ להימנע מביצוע עבירה על פקודת הסמים המסוכנים במשך 3 שנים.",העונש המתאים
64,SH-21-08-14442-271,הנאשם הצהיר בפני את התחייבותו.,העונש המתאים
65,SH-21-08-14442-271,"אני מורה על חילוט סך של 16,000 ₪ מתוך הסכום שנתפס.",העונש המתאים
66,SH-21-08-14442-271,"היתרה תושב לנאשם, בהיעדר מניעה בדין או בהחלטה אחרת.",העונש המתאים
67,SH-21-08-14442-271,ניתן צו להשמדת הסמים.,העונש המתאים
68,SH-21-08-14442-271,זכות ערעור לבית המשפט המחוזי תוך 45 יום מהיום.,העונש המתאים
69,SH-21-08-14442-271,"54678313ניתן היום,  א' אב תשפ""ג, 19 יולי 2023, במעמד הצדדים.",העונש המתאים
