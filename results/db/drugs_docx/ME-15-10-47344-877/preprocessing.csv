,verdict,text,part
0,ME-15-10-47344-877,"מדינת ישראל
ע""י ב""כ עו""ד מפרקליטות מחוז חיפה – פלילי",מאשימה
1,ME-15-10-47344-877,אחסרמי סרחאן ת.ז.,נאשם
2,ME-15-10-47344-877,"xxxxxxxxxx
ע""י ב""כ עו""ד מוחמד מסרי",נאשם
3,ME-15-10-47344-877,"פקודת הסמים המסוכנים [נוסח חדש], תשל""ג-1973: סע'  7(א), (ג), 10",נאשם
4,ME-15-10-47344-877,"הנאשם הודה בכתב אישום מתוקן במסגרת הסדר טיעון חלקי שלא כלל הסדר לעונש, בביצוע עבירות של החזקת סם מסוכן שלא כדין ושלא לצריכה עצמית לפי סעיף 7(א) + (ג) רישא לפקודת הסמים המסוכנים [נ""ח], תשל""ג-1973, עבירה של כלים לפי סעיף 10 רישא לפקודת הסמים המסוכנים (עבירה של הפרעה לשוטר במילוי תפקידו הוסרה מכתב האישום המתוקן).",גזר דין
5,ME-15-10-47344-877,"כאמור בעובדות כתב האישום, ביום 14.10.15 החזיק הנאשם בביתו בחיפה סמים מסוכנים שלא לצריכה עצמית וללא היתר כדין וכן כלי המשמש להכנת סם מסוכן או לצריכתו - משקל דיגיטלי המשמש להכנה ולצריכה של סם מסוכן וכן חשיש בכמות של 0.54 גרם נטו; 2 שקיות ובתוכן 114 אריזות שהכילו הרואין וכמות כוללת של 281.39 גרם נטו.",גזר דין
6,ME-15-10-47344-877,"באותו יום, בשעה 12:30 לערך, הגיעו שוטרים לבית על מנת לבצע צו חיפוש שניתן ע""י בית המשפט.",גזר דין
7,ME-15-10-47344-877,הם דפקו בדלת מספר פעמים ללא מענה.,גזר דין
8,ME-15-10-47344-877,"לאחר זמן מה, הגיע הנאשם לבית ושאל את השוטרים לפשר מעשיהם במקום, הם הזדהו בפניו כאנשי משטרה והודיעו שבאו לבצע חיפוש וביקשו מהנאשם להזדהות.",גזר דין
9,ME-15-10-47344-877,"הנאשם הזדהה בכזב בשם בדוי ""אחמד אחמד"" ובמענה לשאלת השוטרים מי מתגורר בבית השיב שמתגורר בו חברו אחסרמי חסאן וכי האחרון אינו נמצא בבית.",גזר דין
10,ME-15-10-47344-877,למרות זאת זיהו השוטרים כי מדובר בנאשם והודיעו לו כי הוא מעוכב וביקשו שיפתח את דלת  הבית.,גזר דין
11,ME-15-10-47344-877,הנאשם טען שאין ברשותו מפתח בעוד שזה היה מונח על אדן החלון מבחוץ וטען בכזב כי אינו מתגורר בבית.,גזר דין
12,ME-15-10-47344-877,"בהמשך, פתחו השוטרים את הדלת, נכנסו ותפסו את הסמים המסוכנים שהיו מונחים בחלקם על שידה בסלון הביתה וחלקם על מדף במטבח, וכן את המשקל.",גזר דין
13,ME-15-10-47344-877,"באשר לנסיבות העבירה נטען שהנאשם החזיק הרואין בכמות מסחרית כאשר הסמים היו מחולקים לאריזות נפרדות רבות, עובדה המעידה באופן מובהק על כך שהנאשם עוסק בסחר בסמים ועושה להפצתם כדרך חיים ממנה הוא מתפרנס.",טענות המאשימה לעניין העונש
14,ME-15-10-47344-877,"נטען שמדובר בסם מסוכן ביותר – ""סם המוות"" וכמות גדולה פי 937 מהכמות המקימה חזקה לשימוש עצמי על פי פקודת הסמים המסוכנים.",טענות המאשימה לעניין העונש
15,ME-15-10-47344-877,"יתר על כן נטען שעת הגיעו השוטרים לביתו לבצע חיפוש, הנאשם ניסה להכשיל את עבודתם ורק תושייתם של השוטרים הובילה לתפיסת הסמים.",טענות המאשימה לעניין העונש
16,ME-15-10-47344-877,נטען שבמקרה זה לא מתקיימות נסיבות הקשורות לביצוע העבירה המפחיתות את חומרת המעשה שכן הנאשם הבין את אשר עשה ואת הפסול במעשיו.,טענות המאשימה לעניין העונש
17,ME-15-10-47344-877,נטען שנפגעו הערכים החברתיים המוגנים של שמירה על שלומו ובריאותו של הציבור ושמירה על הסדר הציבורי ושלטון החוק.,טענות המאשימה לעניין העונש
18,ME-15-10-47344-877,נטען שהפגיעה בערכים המוגנים היתה משמעותית מאוד לאור סוג הסם וכמותו והמדינה טענה למתחם הולם שבין 3 עד 5 שנות מאסר.,טענות המאשימה לעניין העונש
19,ME-15-10-47344-877,נטען שהנאשם אמנם הודה וחסך זמן והוא אב לארבעה ילדים אך נטען שניתן תסקיר שלילי.,טענות המאשימה לעניין העונש
20,ME-15-10-47344-877,נטען שעל פי הפסיקה יש ליתן משקל נמוך לנסיבות אישיות.,טענות המאשימה לעניין העונש
21,ME-15-10-47344-877,"על כן ביקשה המדינה שיוטל מאסר בפועל בתוך המתחם, מאסר על תנאי ממושך, קנס, וכן יוכרז על הנאשם כ""סוחר סמים"" ויחולט הסך של 2,043 ₪ (הנאשם הביע הסכמה לחילוט הכסף).",טענות המאשימה לעניין העונש
22,ME-15-10-47344-877,הסניגור הסתמך על הדברים שנכתבו בתסקיר כשיקולים לקולא ביחס לנאשם.,"טיעוני ב""כ הנאשם לעונש"
23,ME-15-10-47344-877,"בנוסף, הוזכרו נסיבותיו האישיות של הנאשם, שיש לו שלוש בנות ואשתו בהריון מתקדם.","טיעוני ב""כ הנאשם לעונש"
24,ME-15-10-47344-877,הנאשם עצמו הביע חרטה על מעשיו.,"טיעוני ב""כ הנאשם לעונש"
25,ME-15-10-47344-877,"תסקיר שירות המבחן תיאר את קורותיו של הנאשם: הוא בן 22.5, נשוי, אב לשלוש בנות קטנות ואשתו נמצאת בהריון מתקדם.",דיון
26,ME-15-10-47344-877,טרם מעצרו התקיים מקצבת הבטחת הכנסה וסיוע משפחתו.,דיון
27,ME-15-10-47344-877,בעבר עבד במפעל פלסטיק.,דיון
28,ME-15-10-47344-877,הוא התקשה להתמודד עם הצורך לנהל אורח חיים עצמאי והתדרדר  לחברה שולית.,דיון
29,ME-15-10-47344-877,הוא נשר מלימודים לאחר 6 שנות לימוד בלבד ואינו יודע קרוא וכתוב.,דיון
30,ME-15-10-47344-877,מרבית משפחתו הקרובה מנהלת חיים נורמטיביים.,דיון
31,ME-15-10-47344-877,לטענתו התחיל לעסוק בסחר  בסמים בעקבות לחץ כלכלי (יוער כי פרטים אלו לרבות נושא הסחר אינם כלולים בכתב האישום) והוא התפתה לאפשרות להרוויח כסף קל.,דיון
32,ME-15-10-47344-877,אין לחובתו עבירות קודמות.,דיון
33,ME-15-10-47344-877,שירות המבחן העריך כי הנאשם מקבל אחריות פורמלית בלבד בגין ביצוע העבירה ומתקשה לקחת אחריות בגינה.,דיון
34,ME-15-10-47344-877,הוערך כי קיים סיכון גבוה לחזרה על פעילות עוברת חוק וכי הנאשם הינו בעל דפוסי התנהגות וחשיבה עברייניים.,דיון
35,ME-15-10-47344-877,לא הובאה המלצה טיפולית או עונשית בסופו של דבר.,דיון
36,ME-15-10-47344-877,מכל האמור הגעתי למסקנה כי מתחם הענישה ההולם נמצא בין 20 – 40 חודשי מאסר בפועל.,דיון
37,ME-15-10-47344-877,"לקולא, יש מקום להתחשב בגילו הצעיר של הנאשם וכי הוא לא הורשע קודם למקרה דנן.",דיון
38,ME-15-10-47344-877,"כמו כן יש מקום להתחשב במצבו האישי ומשפחתו, ילדותיו ואשתו.",דיון
39,ME-15-10-47344-877,"כמו כן, יש מקום להתחשב באופן מהותי בהודאתו המוקדמת אשר חסכה זמן למערכת המשפט וגם מבטאת קבלת אחריות בגין העבירה.",דיון
40,ME-15-10-47344-877,מכל האמור הגעתי למסקנה כי יש להשית על הנאשם עונשים כדלקמן:,דיון
41,ME-15-10-47344-877,30 חודשי מאסר בפועל כאשר מתקופה זו תנוכה תקופת מעצרו מיום 14.10.2015 עד היום.,דיון
42,ME-15-10-47344-877,12 חודשי מאסר על תנאי למשך שלוש שנים מיום שחרורו כאשר התנאי יופעל במידת והנאשם יבצע עבירת סמים מסוג פשע שלא לצריכה עצמית.,דיון
43,ME-15-10-47344-877,"מוטל קנס בסך 5,000 ₪ לתשלום עד ליום 31.7.16.",דיון
44,ME-15-10-47344-877,הנאשם מוכרז כסוחר סמים.,דיון
45,ME-15-10-47344-877,"הסכום בסך 2,043 ש""ח יחולט.",דיון
46,ME-15-10-47344-877,זכות ערעור תוך 45 ימים.,דיון
47,ME-15-10-47344-877,"ניתן היום,  כ""ח אדר ב' תשע""ו, 07 אפריל 2016, בנוכחות ב""כ הנאשם, הנאשם ובהעדר ב""כ המאשימה בשל עיצומי הפרקליטות.",דיון
