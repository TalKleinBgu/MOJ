,verdict,text,part
0,SH-20-05-38680-181,בית משפט השלום בבאר שבע בשבתו בבית משפט השלום באשקלון,nothing
2,SH-20-05-38680-181,"פקודת הסמים המסוכנים [נוסח חדש], תשל""ג-1973: סע'  6",נגד
3,SH-20-05-38680-181,"חוק העונשין, תשל""ז-1977: סע'  40ד(א)",נגד
4,SH-20-05-38680-181,"ביום 4.8.20 הורשע הנאשם על פי הודאתו בעובדות כתב האישום המתוקן בעבירה של גידול, ייצור, הכנת סמים מסוכנים, עבירה לפי סעיף 6 לפקודת הסמים המסוכנים (נוסח חדש) תשל""ג-1973.",רקע
5,SH-20-05-38680-181,"על פי עובדות כתב האישום המתוקן, כחודש וחצי עובר לתאריך 30.4.20 בנה הנאשם בערד מעבדה לגידול סמים והתקין בה גופי תאורה, מערכות השקיה, דישון ואוורור וכן עציצים (להלן: ""המעבדה"").",רקע
6,SH-20-05-38680-181,"הנאשם גידל במעבדה 350 שתילים של סם מסוכן מסוג קנבוס במשקל כולל של 14.8 ק""ג נטו, שלא לצריכתו העצמית וללא היתר.",רקע
7,SH-20-05-38680-181,כן החזיק הנאשם בכלים המשמשים להכנת סם מסוכן ללא היתר.,רקע
8,SH-20-05-38680-181,"בהתאם להסדר הדיוני אליו הגיעו הצדדים, שירות המבחן התבקש להכין תסקיר לעונש בעניינו של הנאשם.",רקע
9,SH-20-05-38680-181,"נקבע, כי הצדדים יטענו לעונש באופן ""חופשי"", לרבות הגשת תמונות מהמעבדה.",רקע
10,SH-20-05-38680-181,"ביום 16.11.20 הוגש תסקיר ראשון בעניינו של הנאשם, ובו המלצה לדחיית הדיון למשך שלושה חודשים.",רקע
11,SH-20-05-38680-181,"נמסר, כי הנאשם בן 40, נשוי ואב לבת 3 ולפעוט בן שנה.",רקע
12,SH-20-05-38680-181,הנאשם מובטל מזה תקופה בשל משבר הקורונה.,רקע
13,SH-20-05-38680-181,"התסקיר סוקר את קורות הנאשם מגיל צעיר, הרקע המשפחתי והכלכלי שלא יפורט מטעמי צנעת הפרט.",רקע
14,SH-20-05-38680-181,"נמסר, כי לנאשם רקע של שימוש בסמים מסוג גראס וחשיש מגיל צעיר, וכן התנסויות בודדות בחומרים פסיכו-אקטיביים.",רקע
15,SH-20-05-38680-181,הנאשם שולב במרכז יום לטיפול בהתמכרויות בשלב המעצר ושיתף פעולה עם המסגרת.,רקע
16,SH-20-05-38680-181,"ההתרשמות היא, כי הנאשם מתמסר להליך הטיפולי ונמצא בתחילת דרכו הטיפולית.",רקע
17,SH-20-05-38680-181,הנאשם נוטל אחריות על ביצוע העבירה ומביע חרטה על התנהלותו.,רקע
18,SH-20-05-38680-181,"מסר, כי לקה בהפעלת שיקול הדעת והתפתה לרווח הכספי שהוצע לו.",רקע
19,SH-20-05-38680-181,"שירות המבחן התרשם כי ברקע לביצוע העבירה, ההיכרות וההתנסות המוקדמת עם חומרים פסיכו- אקטיביים, והיעדר גבולות חיצוניים למניעת התנהלות עוברת חוק, כמו גם צרכיו הרגשיים והחסכים החומריים ברקע.",רקע
20,SH-20-05-38680-181,"בשיקלול גורמי הסיכון הערכת שירות המבחן היא, כי קיים סיכון לחזרה על התנהלות דומה בעתיד.",רקע
21,SH-20-05-38680-181,"בבחינת גורמי הסיכוי ההתרשמות היא, כי הנאשם מבטא אחריות לגבי תפקודו המשפחתי, כי מדובר במי שעומד לדין לראשונה בחייו באופן הגורם לטלטול ולחידוד גבולות וכי הנאשם נרתם לטיפול ומשתף פעולה.",רקע
22,SH-20-05-38680-181,בנסיבות אלה נתבקשה דחיית הדיון.,רקע
23,SH-20-05-38680-181,ביום 18.11.20 קיבל בית המשפט את המלצת שירות המבחן והמשך הדיון נקבע ליום 15.2.21 והועבר לטיפול מותב זה.,רקע
24,SH-20-05-38680-181,"בהמשך נדחה הדיון לבקשת ב""כ הנאשם וטיעון לעונש נשמע בתאריך 3.3.21.",רקע
25,SH-20-05-38680-181,ביום 9.2.21 הוגש תסקיר משלים בעניינו של הנאשם.,רקע
26,SH-20-05-38680-181,"נמסר, כי הנאשם משולב בהליך טיפולי מזה חמישה חודשים ועדיין אינו עובד.",רקע
27,SH-20-05-38680-181,הנאשם משתתף בפעילות באופן סדיר ומביע מוטיבציה גבוהה לעריכת שינוי בחייו.,רקע
28,SH-20-05-38680-181,בדיקות שתן שמסר נקיות משרידי סם.,רקע
29,SH-20-05-38680-181,"ההתרשמות היא, כי הליך השיקום שעבר הנאשם משמעותי.",רקע
30,SH-20-05-38680-181,"בשיקלול מכלול הגורמים וכן הרצון לאפשר לנאשם להשתלב בתעסוקה ולתת מענה לקשייו הכלכליים הקיומיים, עד כדי סיכון לרווחת ילדיו, שירות המבחן סבור כי יש להימנע במקרה זה מעונש מאסר, ולו בעבודות שירות.",רקע
31,SH-20-05-38680-181,"ההמלצה היא, להטיל על הנאשם צו מבחן למשך שנה, צו של""צ בהיקף מורחב, ומאסר מותנה.",רקע
32,SH-20-05-38680-181,מטעם הנאשם העידה לעונש אשתו.,עדויות וראיות לעונש
33,SH-20-05-38680-181,"העדה סיפרה על עצמה כי היא אשת חינוך, בעלת תואר ראשון לבעיות טיפול ועזרה לילדים בעלי צרכים מיוחדים.",עדויות וראיות לעונש
34,SH-20-05-38680-181,העדה סיפרה על שינוי שחל אצל הנאשם מאז מעצרו ובעקבות הטיפול.,עדויות וראיות לעונש
35,SH-20-05-38680-181,"העדה הסתייגה ממעשי בעלה בהם הורשע ומסרה, כי המשפחה לא ידעה על כך דבר.",עדויות וראיות לעונש
36,SH-20-05-38680-181,"העדה תיארה את שיתוף הפעולה של הנאשם בטיפול, ואת המוטיבציה הגבוהה שיש בו כיום לשינוי בכלל המישורים: הזוגי, המשפחתי והפסקת השימוש בסמים ובאלכוהול.",עדויות וראיות לעונש
37,SH-20-05-38680-181,"העדה מסרה, כי נישאה לנאשם בשנת 2016 וידעה שהוא מכור לסמים.",עדויות וראיות לעונש
38,SH-20-05-38680-181,השינוי שחל בו .,עדויות וראיות לעונש
39,SH-20-05-38680-181,"לטענתה, מאז האירוע הנאשם עשה עם עצמו שינוי משמעותי, לדבריה הוא קיבל ""זעזוע"" מהמקרה וכיום, בשונה מבעבר הוא בעל מוטיבציה גבוה לשינוי והיא רואה זאת במספר מישורים: המשפחתי, הזוגי וכן הפסקת שימוש בסמים ואלכוהול.",עדויות וראיות לעונש
40,SH-20-05-38680-181,"כן מסרה כי הנאשם והיא נשואים מאז שנת 2016 וכי ידעה שהוא מכור לסמים, אך הדבר בא לידי ביטוי בעיקר בהתנהגות מחוץ לבית.",עדויות וראיות לעונש
41,SH-20-05-38680-181,העדה מסרה כי הדחיקה את חומרת מצבו של הנאשם וכן את הפסול שבמעשיו אך המעצר גרם למשבר גדול ולשינוי בעקבותיו.,עדויות וראיות לעונש
42,SH-20-05-38680-181,"מסרה, כי היא תומכת בבעלה, למרות הכעס.",עדויות וראיות לעונש
43,SH-20-05-38680-181,"העדה מסרה, כי הנאשם אינו עובד ואינו מפרנס את המשפחה מזה תקופה, והיא נתמכת כלכלית על ידי משפחתה לצרכי הילדים.",עדויות וראיות לעונש
44,SH-20-05-38680-181,המאשימה הגישה טיעון לעונש בכתב [במ/1] וכן תמונות מהזירה [ת/1].,טענות הצדדים לעונש
45,SH-20-05-38680-181,"המאשימה התייחסה לכך, כי מגדלי הסמים הם העומדים בראש שרשרת הפצת הסם.",טענות הצדדים לעונש
46,SH-20-05-38680-181,עבירות הסמים פוגעות בציבור כולו – באופן ישיר או עקיף – ולעיתים קרובות הן עומדות ברקע לביצוע עבירות נוספות.,טענות הצדדים לעונש
47,SH-20-05-38680-181,"משכך, נחוצה הרתעה משמעותית.",טענות הצדדים לעונש
48,SH-20-05-38680-181,"בבחינת נסיבות ביצוע העבירה נטען, כי מדובר בגידול סם בהיקף גדול, שהנאשם השקיע מכספו ומזמנו כדי לטפח אותו.",טענות הצדדים לעונש
49,SH-20-05-38680-181,"הוקמה מעבדה מקצועית, הכוללת ציוד ייעודי והגידול אף נשא פרי והצמחים הגיעו למשקל נכבד.",טענות הצדדים לעונש
50,SH-20-05-38680-181,"נטען, כי יש להביא בחשבון את שיקול הרתעת הרבים שכן עבירות הגידול הפכו ""מכת מדינה"" של ממש, והחוטאים בה הם פעמים רבות אנשים מן היישוב ונעדרי עבר פלילי.",טענות הצדדים לעונש
51,SH-20-05-38680-181,"אף המחוקק מצא להחמיר בעבירה זו, שקבוע בצדה עונש מאסר של 20 שנות מאסר, בדומה לסחר בסמים.",טענות הצדדים לעונש
52,SH-20-05-38680-181,"המאשימה הפנתה לאסמכתאות מהן נלמד, כי בית המשפט העליון מנחה לתת דגש לשיקולי הרתעה, גמול ומניעה אל מול הנסיבות האישיות.",טענות הצדדים לעונש
53,SH-20-05-38680-181,"כן הפנתה המאשימה, לעניין מדיניות הענישה הנוהגת, למספר פסקי דין ובהם (מתוך פסקי הדין של ערכאות הערעור המנחות):",טענות הצדדים לעונש
54,SH-20-05-38680-181,"לאור זאת, בשים לב לנסיבות ביצוע העבירה – התחכום וההשקעה הרבה בגידול הסם, מספר השתילים הרב והמשקל הסופי - וכן לאור מדיניות הענישה הנוהגת, יש לקבוע כי מתחם העונש ההולם הוא 14-30 חודשי מאסר בפועל ועונשים נלווים.",טענות הצדדים לעונש
55,SH-20-05-38680-181,"בבחינת שיקולי הענישה הפרטניים צוין, כי הנאשם נעדר הרשעות קודמות.",טענות הצדדים לעונש
56,SH-20-05-38680-181,הנסיבות האישיות שברקע לביצוע העבירות פורטו בתסקיר.,טענות הצדדים לעונש
57,SH-20-05-38680-181,"בין היתר עולה, כי מדובר במניע טהור של בצע כסף.",טענות הצדדים לעונש
58,SH-20-05-38680-181,"הנאשם לא היה במצוקה כלכלית כשהחליט לגדל במודע כמויות סם גדולות, המרעילות את הציבור.",טענות הצדדים לעונש
59,SH-20-05-38680-181,"נטען, כי אין די בהליך הטיפולי אותו עבר הנאשם כדי להצדיק סטייה ממתחם העונש הראוי והמקובל, ואין לקבל את ההמלצה העונשית של שירות המבחן.",טענות הצדדים לעונש
60,SH-20-05-38680-181,"נטען, כי דווקא האימה מגזירת הדין עשויה להיות תמריץ איכותי לאדם נעדר עבר פלילי להימנע מעבירות.",טענות הצדדים לעונש
61,SH-20-05-38680-181,"בהקשר זה הפנתה, לנטיית הנאשם לרצות את גורמי הטיפול כפי שצוין בתסקיר הראשון.",טענות הצדדים לעונש
62,SH-20-05-38680-181,"בנסיבות אלה המאשימה עתרה להטיל על הנאשם מאסר בפועל בחלקו התחתון של המתחם שהוצג, מאסר מותנה ארוך ומרתיע, פסילת רישיון בפועל ועל תנאי וקנס כספי משמעותי אשר יביא בחשבון את פוטנציאל הנזק לציבור.",טענות הצדדים לעונש
63,SH-20-05-38680-181,"ב""כ הנאשם ביקש להקל עם הנאשם, משיקולי שיקומו.",טענות הצדדים לעונש
64,SH-20-05-38680-181,"נטען, כי כיום המחוקק מאפשר לרצות 9 חודשי מאסר בעבודות שירות.",טענות הצדדים לעונש
65,SH-20-05-38680-181,"זאת, בין היתר על מנת למנוע את הנזקים העלולים להיגרם משהות בבית הסוהר, לאדם ללא עבר פלילי וללא דפוסים עבריינים.",טענות הצדדים לעונש
66,SH-20-05-38680-181,"בהתייחסו לרמת הענישה הנוהגת בפסיקה, הפנה ב""כ הנאשם למספר אסמכתאות.",טענות הצדדים לעונש
67,SH-20-05-38680-181,כן הושלמה ההתייחסות לעונש פעמיים לאחר מועד הטיעון לעונש (ולאחרונה ביום 14.4.21) בהפניה לאסמכתאות נוספות.,טענות הצדדים לעונש
68,SH-20-05-38680-181,"כך, למשל, הפנה לפסקי דין של ערכאות הערעור המנחות:",טענות הצדדים לעונש
69,SH-20-05-38680-181,"כן הפנה למספר פסקי דין של הערכאות הדיוניות, בהן נקבעו מתחמי ענישה במנעד שבין 6-24 חודשי מאסר, ובתי המשפט סטו ממתחם העונש ההולם לקולא משיקולי שיקום.",טענות הצדדים לעונש
70,SH-20-05-38680-181,"כך, בין אם בהטלת מאסר לתקופה קצרה יותר מ""תחתית"" המתחם ובין אם בהימנעות מהטלת מאסר.",טענות הצדדים לעונש
71,SH-20-05-38680-181,"בנוסף, הפנה ב""כ הנאשם לבש""פ 8640/20 אבו קרינאת נ' מדינת ישראל (23.12.20)  שם ניתן משקל רב לסוג הסם בו מדובר, שהוא סם ""קל"" שהשימוש בו נפוץ ואף נשקלת רגולציה בנוגע אליו.",טענות הצדדים לעונש
72,SH-20-05-38680-181,"כן הפנה לתפקידו של הנאשם במסכת העבריינית, שהוא איננו מחולל הפשיעה העיקרי (""קוף"") והזעזוע אותו ספג ימנע המשך ביצוע עבירות בעתיד.",טענות הצדדים לעונש
73,SH-20-05-38680-181,"בבחינת שיקולי שיקומו של הנאשם הפנה ב""כ הנאשם לתהליך הארוך אותו עבר הנאשם, נוכח הרקע האישי שלו, התמכרותו לסמים בגיל צעיר, והמצוקה הכלכלית בה נמצאת המשפחה כיום, והמחסור במוצרים בסיסיים.",טענות הצדדים לעונש
74,SH-20-05-38680-181,"נטען, כי במסגרת תהליך השיקום הנאשם חדל משימוש בסמים.",טענות הצדדים לעונש
75,SH-20-05-38680-181,"נטען, כי הנאשם לא השתלב בעבודה על מנת להתמיד בהליך הטיפולי ומכאן המלצת שירות המבחן להימנע מהטלת מאסר, ולו בעבודות שירות.",טענות הצדדים לעונש
76,SH-20-05-38680-181,הנאשם נטל אחריות על מעשיו ומדובר במי שאין לחובתו הרשעות קודמות.,טענות הצדדים לעונש
77,SH-20-05-38680-181,"הודגש, כי ההליך הטיפולי איננו פשוט ומצריך השקעת זמן ומאמץ מדי יום.",טענות הצדדים לעונש
78,SH-20-05-38680-181,"לחלופין, עתר לכך שאם יסבור בית המשפט שלא ניתן להימנע מהשתת עונש מאסר, יש להגבילו למאסר בעבודות שירות.",טענות הצדדים לעונש
79,SH-20-05-38680-181,"נטען, כי טיעון המאשימה לעונש אינו מתיישב עם האינטרס הציבורי שהנאשם ימשיך בטיפול בו החל ואף לא עם הפסיקה אליה הפנה.",טענות הצדדים לעונש
80,SH-20-05-38680-181,"ב""כ הנאשם ביקש להטיל על הנאשם פסילת רישיון על תנאי בלבד הואיל והוא נעדר עבר פלילי בתחום הסמים וזו לו העבירה הראשונה בתחום זה.",טענות הצדדים לעונש
81,SH-20-05-38680-181,"הנאשם עצמו בדבריו האחרונים לבית המשפט מסר, כי הוא לוקח אחריות ולא יחזור על מעשיו.",טענות הצדדים לעונש
82,SH-20-05-38680-181,"הנאשם מסר, כי לא ביצע את המיוחס לו בשל בצע כסף, אלא מחמת התמכרותו לסמים.",טענות הצדדים לעונש
83,SH-20-05-38680-181,"טען, כי כיום הוא נמצא במקום אחר, עובר תהליך שיקום אינטנסיבי ומתמודד עם רגשותיו.",טענות הצדדים לעונש
84,SH-20-05-38680-181,"מסר, כי איננו עובד מזה תקופה ארוכה וביקש לאפשר לו להמשיך בטיפול במסגרת מרכז היום ובמקביל להתנדב במסגרת של""צ.",טענות הצדדים לעונש
85,SH-20-05-38680-181,"הנאשם טען, כי ""בזכות"" ההסתבכות, כיום אינו עושה כל שימוש בסמים או באלכוהול.",טענות הצדדים לעונש
86,SH-20-05-38680-181,"הנאשם מסר, כי הוא עצמו לא מכר סמים ולא הרוויח ממעשה העבירה.",טענות הצדדים לעונש
87,SH-20-05-38680-181,הנאשם ביקש כי בית המשפט יתחשב בו והוא מבקש להמשיך בחייו.,טענות הצדדים לעונש
88,SH-20-05-38680-181,קביעת מתחם העונש ההולם:,טענות הצדדים לעונש
89,SH-20-05-38680-181,"מתחם העונש ההולם למעשה העבירה נקבע בהתאם לעיקרון ההלימה ולפיו נדרש יחס הולם בין חומרת מעשה העבירה בנסיבותיו ומידת האשם של הנאשם, לבין סוג ומידת העונש המוטל עליה.",טענות הצדדים לעונש
90,SH-20-05-38680-181,"ביישום עיקרון ההלימה וקביעת מתחם העונש במקרה קונקרטי, בית המשפט יתחשב בשלושת אלה: הערך החברתי שנפגע ומידת הפגיעה בו; מדיניות הענישה הנוהגת; נסיבות הקשורות בביצוע העבירה.",טענות הצדדים לעונש
91,SH-20-05-38680-181,"הערכים המוגנים בעבירות סמים הם הגנה על בריאות הציבור ועל שלומו הפיזי והנפשי וכן על רכושו, מפני הנזקים הישירים והעקיפים הנגרמים עקב השימוש בסמים.",טענות הצדדים לעונש
92,SH-20-05-38680-181,חקיקת הסמים נועדה לעקור את נגע הסמים מהשורש.,טענות הצדדים לעונש
93,SH-20-05-38680-181,"והמחוקק מצא להחמיר בעבירות ייצור וגידול הסם ולהשוותן לסחר בסמים, מבחינה נורמטיבית.",טענות הצדדים לעונש
94,SH-20-05-38680-181,"בגידול הסמים לצרכי הפצה טמון פוטנציאל נזק רחב, לא רק למעורבים הישירים בביצוע העבירה ואף לא רק לצרכנים המיועדים, אלא לציבור כולו: לבני המשפחה, לבעלי העסקים והציבור הנפגע מעבירות הרכוש הנלוות לעיתים קרובות לתלות בסם, לציבור המצוי במרחבים הציבוריים שהאווירה ואיכות החיים בהם נפגמת כתוצאה מהתופעה הנרחבת של הפצת הסם והשימוש בו.",טענות הצדדים לעונש
95,SH-20-05-38680-181,"כך, במקומות הבילוי, בכבישי הארץ, בגנים ובפארקים הציבוריים.",טענות הצדדים לעונש
96,SH-20-05-38680-181,"מכלול שיקולי הענישה הכלליים, והמידה הנרחבת של הפגיעה בערכים המוגנים בכל רבדי החברה, הודגמו היטב במקרה זה שלפניי:",טענות הצדדים לעונש
97,SH-20-05-38680-181,"הנאשם עצמו, מציב את התמכרותו לסמים מגיל צעיר, על רקע נסיבותיו המשפחתיות והרגשיות, כמרכיב מרכזי שהוביל אותו לביצוע העבירות.",טענות הצדדים לעונש
98,SH-20-05-38680-181,מדובר באותם הסמים שבגידולם עסק הנאשם.,טענות הצדדים לעונש
99,SH-20-05-38680-181,"אותם סמים, שהשימוש בהם כה נפוץ, עד כי בבתי המשפט וברחובות העיר נשמע מדי יום ביומו, כי מדובר בסמים ""קלים"", שההחזקה והשימוש בהם אינו נחשב כהתנהגות בלתי-נורמטיבית, וככאלה שאין פגם בשימוש בהם שכן, בשונה מסמים אחרים, הם אינם ממכרים ואינם פוגעים בתיפקוד היומיומי.",טענות הצדדים לעונש
100,SH-20-05-38680-181,"כל מי שעיניו בראשו, ובפרט בתי המשפט שנחשפים לתופעה – הן מצד הצרכנים והן מצד מחוללי הפשיעה במעגלים השונים -  נחשף לתפיסות רווחות אלה ולפער שבינן ובין המציאות הכואבת.",טענות הצדדים לעונש
101,SH-20-05-38680-181,הדברים ניכרו היטב בדבריה לבית המשפט.,טענות הצדדים לעונש
102,SH-20-05-38680-181,"אותה התפכחות שתיארה בדבריה הכנים, התרחשה לאחר מעצרו של בעלה והמחירים שהמשפחה נאלצה לשלם כתוצאה מכך, וכאשר היא מבינה, כיום, עד כמה הושפעו אורח חייה ותפקודו של בעלה כבן זוג וכאב, מהרגליו הבלתי נורמטיביים.",טענות הצדדים לעונש
103,SH-20-05-38680-181,"מידת התלות שפיתח הנאשם בסם ה""קל"" הובילה לכך שהוא נדרש כבר חודשים ארוכים למסגרת טיפולית במסגרת מרכז יום לטיפול בהתמכרויות – מסגרת יומיומית, שקיימת לפניי המלצה להמשיך בה תקופה נוספת.",טענות הצדדים לעונש
104,SH-20-05-38680-181,"בכל תקופת הטיפול הנאשם ממשיך לא לעבוד ולא לפרנס את משפחתו (הנאשם פוטר מעבודתו בשל מגיפת הקורונה עוד קודם להשתלבותו בטיפול), עד כדי כך שנטען, שעל בית המשפט להתחשב בנאשם בגזירת עונשו משום המצב הכלכלי הנוכחי של המשפחה.",טענות הצדדים לעונש
105,SH-20-05-38680-181,"נטען, כי הנאשם איננו מחולל הפשיעה הראשי – זה אשר משקיע את הממון, מנהל את ההפצה ואת הסחר וקוצר את מרבית פירותיהם.",טענות הצדדים לעונש
106,SH-20-05-38680-181,"אכן, ניתן להניח, כי הנאשם  שלפניי, שאיננו נטוע בעולם העברייני, איננו העומד בראש הפירמידה העבריינית.",טענות הצדדים לעונש
107,SH-20-05-38680-181,"הדברים הובאו בצורה הברורה ביותר גם במסגרת התסקיר הראשון (החל מעמוד 3 פסקה אחרונה) שם תואר האופן שבו ""נשכר"" הנאשם לביצוע העבירה תמורת תשלום גדול שהיווה פיתוי לעיסוק אותו כינה אז ""עבודה"" אשר כלל גם, מני ובי, קבלת אחריות מלאה במקרה שבו ייתפס.",טענות הצדדים לעונש
108,SH-20-05-38680-181,"התמורה הגדולה, המבטאת גם את הסיכון בהיתפסות, אפשרה לנאשם בין היתר, להשיג ""בדרך מקוצרת"" סמלי סטטוס ומעמד המהווים פיצוי לתחושת כישלון מתמשכת.",טענות הצדדים לעונש
109,SH-20-05-38680-181,כך על פי שירות המבחן.,טענות הצדדים לעונש
110,SH-20-05-38680-181,"הנה כי כן, לפנינו דוגמא מאלפת למאפיינים של מי שמגויסים לשמש ""עובדים"" בתעשיית הסמים, בשירותם של מחוללי הפשיעה העבריינים ולתמריצים השונים הפועלים על אותם אנשים: הרקע האישי המוליד חולשת אופי ושיקול דעת לקוי; הנרטיב ה""מלבין"" והמקל המאפשר הפעלה של דפוסי ההכחשה וההדחקה אצל העבריין ואצל בני משפחתו; התמורה הכספית המפתה; סיכויי ההיתפסות הנמוכים, בהיות העבירות עבירות ""חשיפה"", ללא קורבן או מתלונן.",טענות הצדדים לעונש
111,SH-20-05-38680-181,"אל כל אלה מתווספת גם האפשרות, כי בהיות הנאשם ""נורמטיבי"" ברקעו, ללא הרשעות קודמות או עצור לראשונה בחייו, ועם קיומם של מאפיינים משפחתיים ואישיותיים מתאימים, שירות המבחן יעתור לאימוץ אפיק שיקומי ובית המשפט לא יחמיר בעונשו.",טענות הצדדים לעונש
112,SH-20-05-38680-181,"כל המתואר לעיל, על קצה המזלג, מוביל למסקנה מצערת אחת, כי הציבור בישראל – על רבדיו ומעגליו השונים – הוא המשלם את המחירים שוב ושוב ושוב – פעם כמכור לסמים, פעם כמשפחתו של המכור, פעם כמי שסובל מתופעות פשיעה הנלוות להתנהגותו של המכור, פעם כמי שסובל מניוונו ומקשיי תפקודו של המכור כאזרח פעיל ויצרני בחברה, פעם כמי שמממן את רשויות האכיפה, פעם כמי שמממן את גורמי הגמילה והטיפול.",טענות הצדדים לעונש
113,SH-20-05-38680-181,הציבור הוא גם זה שמשלם את המחירים בגין התעשרותם ושגשוגם של מחוללי הפשיעה האמיתיים – אלה שברגיל אינם מובאים בפועל לבתי המשפט בגין חלקם בתעשיית הסמים המרעילה.,טענות הצדדים לעונש
114,SH-20-05-38680-181,"אלה שכחלק מההסכם שבינם ובין העובדים בפועל במעבדות, זהותם נשמרת חסויה ואינה נמסרת לרשויות האכיפה.",טענות הצדדים לעונש
115,SH-20-05-38680-181,"אלה הם הנהנים מפירות העבירות, ובד בבד מנהלים ברחבי ארצנו, וברחובות עירנו מלחמות כנופיות עקובות מדם.",טענות הצדדים לעונש
116,SH-20-05-38680-181,"הנה כי כן, בקביעת מתחם העונש ההולם, על בית המשפט להתחשב במידת הפגיעה בערכים המוגנים כתוצאה ממעשה העבירה, ולעניין זה קיימים שיקולים כלליים ושיקולים קונקרטיים ומידת הפגיעה במקרה זה, הקונקרטי והמשקף גם את המקרה הכללי, היא משמעותית.",טענות הצדדים לעונש
117,SH-20-05-38680-181,אף מידת אשמו של הנאשם היא משמעותית.,טענות הצדדים לעונש
118,SH-20-05-38680-181,"בשים לב למכלול הנתונים שברקע, כפי שפורטו בתסקיר שירות המבחן, לא מדובר ברמת האשם הגבוהה ביותר, אך גם לא ניתן להקל בה ראש או להציגה כפעוטה: הנאשם התפתה לביצוע העבירה כפיתרון קל ומהיר להשגת תמורה כספית, מתוך טשטוש גבולות ושיקול הדעת וכמענה לתלות שפיתח בסם על רקע קשייו הנטועים בעברו ובצעירותו.",טענות הצדדים לעונש
119,SH-20-05-38680-181,הנאשם הסתיר את מעשיו מבני משפחתו ובכך גרם גם להם נזק מתמשך.,טענות הצדדים לעונש
120,SH-20-05-38680-181,"בבחינת מדיניות הענישה הנוהגת עיינתי באסמכתאות אליהן הפנו ב""כ הצדדים ובפרט באלה שניתנו על ידי ערכאות הערעור המנחות, חלקן גם צוטטו בפסקי הדין של הערכאות הדיוניות.",טענות הצדדים לעונש
121,SH-20-05-38680-181,"העיון מלמד, כי במקרים שונים נקבעו מתחמי ענישה במנעד המשקף בעיקר את נסיבות הגידול ואת היקפו, ותוך התחשבות בטיב ובהיקף התשתית, מספר השתילים, כמות הסם בפועל, ונסיבות אחרות של מעשה העבירה.",טענות הצדדים לעונש
122,SH-20-05-38680-181,"כך, כמות שתילים גדולה, המלמדת על גידול מסחרי ופוטנציאל נזק רב, עשויה להביא להחמרה בענישה גם אם משקל הסם בפועל אינו גדול.",טענות הצדדים לעונש
123,SH-20-05-38680-181,"השאלה באיזה שלב נפסקת פעילות מעבדת הסמים היא מקרית, בכל הקשור למידת האשם של הנאשם, ותלויה בעיקר באיכות ובנחישות עבודת רשויות האכיפה.",טענות הצדדים לעונש
124,SH-20-05-38680-181,"לעניין מדיניות הענישה, ראו, בנוסף לפסקי הדין אליהם הפנו הצדדים, גם את ההחלטות הבאות שניתנו על ידי ערכאות הערעור בשנים האחרונות:",טענות הצדדים לעונש
125,SH-20-05-38680-181,"מכל האמור, אני מסיקה, כי מתחם העונש ההולם במקרה של גידול קנבוס בהיקף משמעותי,  בנסיבות המלמדות על גידול מסחרי בשירותם של אחרים, אינו יכול לכלול, כנקודת מוצא, עונש מאסר הניתן לריצוי בעבודות שירות ואני קובעת, כי מתחם העונש ההולם הוא 12-24 חודשי מאסר בפועל, בצירוף עונשים נלווים.",טענות הצדדים לעונש
126,SH-20-05-38680-181,"על פי סעיף 40ד(א) לחוק העונשין: ""קבע בית המשפט את מתחם העונש ההולם בהתאם לעיקרון המנחה ומצא כי הנאשם השתקם או כי יש סיכוי של ממש שישתקם, רשאי הוא לחרוג ממתחם העונש ההולם ולקבוע את עונשו של הנאשם לפי שיקולי שיקומו, וכן להורות על נקיטת אמצעי שיקומי כלפי הנאשם, לרבות העמדתו במבחן.",סטייה ממתחם העונש ההולם משיקולי שיקום:
127,SH-20-05-38680-181,"סעיף זה מנחה את בית המשפט לבחון שיקולים פרטניים המצדיקים, במקרה קונקרטי, לפעול מתוך חריג לכלל ולא להטיל על נאשם את העונש ההולם את מעשיו.",סטייה ממתחם העונש ההולם משיקולי שיקום:
128,SH-20-05-38680-181,להעדיף את השיקום על פני ההרתעה והגמול.,סטייה ממתחם העונש ההולם משיקולי שיקום:
129,SH-20-05-38680-181,"לעניין זה, אני מקבלת את הערת ב""כ הנאשם, כי לא מדובר בהעדפת טובתו של היחיד על פני טובתו של הכלל אלא במקרה שבו העדפת שיקולי השיקום משתלבת גם עם טובת הציבור.",סטייה ממתחם העונש ההולם משיקולי שיקום:
130,SH-20-05-38680-181,"ואולם, מדובר בחריג וככזה יש לבחון את אפשרות קיומו בדקדקנות.",סטייה ממתחם העונש ההולם משיקולי שיקום:
131,SH-20-05-38680-181,"על בית המשפט לבחון את התהליך אותו עבר הנאשם ולהידרש לפרטי מצבו של הנאשם עובר לביצוע העבירות ועד ליום מתן גזר הדין ולהשתכנע כי אכן מדובר במי שהשתקם, או שצפוי להשתקם.",סטייה ממתחם העונש ההולם משיקולי שיקום:
132,SH-20-05-38680-181,"לא יכול להיות חולק אמיתי, נוכח האמור בתסקירי שירות המבחן בעניינו של הנאשם, כי קיימים במקרה זה שיקולי שיקום שבית המשפט צריך לקחת בחשבון.",סטייה ממתחם העונש ההולם משיקולי שיקום:
133,SH-20-05-38680-181,"השאלה לגביה חלוקים הצדדים היא, האם מדובר בשיקולי שיקום המצדיקים סטייה ממתחם העונש ההולם לקולא, או שמדובר בשיקולים אותם יש לשקול בתוככי המתחם בלבד.",סטייה ממתחם העונש ההולם משיקולי שיקום:
134,SH-20-05-38680-181,"במקרה זה השתכנעתי, כי הנאשם מצוי בעיצומו של תהליך שיקומי אמיתי ומעמיק, המניב תוצאות בהיבטי חייו השונים של הנאשם ובפרט, בעצם הפסקת השימוש ההתמכרותי בסמים.",סטייה ממתחם העונש ההולם משיקולי שיקום:
135,SH-20-05-38680-181,הנאשם מרוכז כיום בתהליך הטיפולי הגובה ממנו וממשפחתו – הגרעינית והמורחבת – מחירים לא מבוטלים.,סטייה ממתחם העונש ההולם משיקולי שיקום:
136,SH-20-05-38680-181,"אך התהליך לא הסתיים והנאשם לא הצליח עדיין, בנקודת הזמן הזו, לחזור גם לתיפקוד תעסוקתי התומך בפרנסת משפחתו, במקביל לטיפול.",סטייה ממתחם העונש ההולם משיקולי שיקום:
137,SH-20-05-38680-181,"בד בבד, נמסר, כי עם ביטול התנאים המגבילים בני הזוג שכרו דירה משל עצמם בירושלים על מנת לקדם את עצמאותם המשפחתית וכן נמסר על ידי אשתו של הנאשם, כי משפחתה המורחבת מסייעת להם מבחינה כלכלית בצרכי תינוקות וכן במימון גנים פרטיים.",סטייה ממתחם העונש ההולם משיקולי שיקום:
138,SH-20-05-38680-181,"אלה נתונים שבית המשפט איננו יכול להתעלם מהם נוכח ההמלצה להימנע מהטלת מאסר כלשהו המנומקת במצבה הכלכלי של המשפחה, וודאי שאינם תומכים בטיעון ב""כ הנאשם כי מדובר במצוקה כלכלית קיומית.",סטייה ממתחם העונש ההולם משיקולי שיקום:
139,SH-20-05-38680-181,"בסופו של יום ניתן לגזור מתסקיר שירות המבחן כי סיכויי הנאשם להשתקם משמעותיים, בפרט בתחום השימוש בחומרים ממכרים ובהישנות התנהגות עוברת חוק.",סטייה ממתחם העונש ההולם משיקולי שיקום:
140,SH-20-05-38680-181,סיכויי שיקום אלה מצדיקים שלא להטיל על הנאשם מאסר לריצוי בפועל ולסטות ממתחם העונש ההולם במידה שתאפשר ריצוי מאסר בעבודות שירות.,סטייה ממתחם העונש ההולם משיקולי שיקום:
141,SH-20-05-38680-181,"באיזון שבין שיקולי הענישה הכלליים שפורטו לעיל, ובין שיקולי שיקומו של הנאשם כמידתם הנכונה, ולאחר שבמסגרת האיזון בין אלה נלקחה בחשבון גם העובדה, שבשיקום עוברי חוק טמון גם פוטנציאל המיטיב עם הציבור כולו, וכן לאחר שנלקחו בחשבון השיקולים הפרטניים, לא ניתן במקרה זה לסטות סטייה כה נרחבת ממתחם העונש ההולם עד כדי הימנעות מהטלת מאסר כלשהו והסתפקות במבחן, בשירות לתועלת הציבור ובמאסר מותנה.",סטייה ממתחם העונש ההולם משיקולי שיקום:
142,SH-20-05-38680-181,"העובדה כי הנאשם נעדר הרשעות קודמות, הפסיק את השימוש הממכר בסמים לאחר שנות תלות רבות, משקיע בתפקודו המשפחתי כבן זוג וכאב לילדים קטנים ועודנו זקוק להמשך ליווי וטיפול, מחייבים עריכת איזון הולם בין מכלול השיקולים אך גם העברת המסר, כי מצופה מהנאשם להתמיד בדרך הישר בכל הרבדים, בד בבד עם השתלבות במסגרת יצרנית ופעילה וכי עליו גם להחזיר לחברה ולא רק ""לצרוך"" ממנה שירותי טיפול ומבני משפחתו תמיכה והכלה.",סטייה ממתחם העונש ההולם משיקולי שיקום:
143,SH-20-05-38680-181,"משכך, עונש מאסר לריצוי בעבודות שירות מתאים גם מבחינת העברת המסר הרצוי לנאשם בהמשך דרכו השיקומית.",סטייה ממתחם העונש ההולם משיקולי שיקום:
144,SH-20-05-38680-181,"עם זאת, מתוך התחשבות במצב הכלכלי של המשפחה ובדרך השיקומית העתידית החלטתי להימנע במקרה זה מהטלת קנס כספי וכן החלטתי להימנע מפסילת רישיון בפועל גם בשים לב לכך שהנאשם כעת ""נקי"" מסמים, שלא הורשע בביצוע עבירה תוך שימוש ברכב ולאור עבודות השירות שאותן עליו לבצע.",סטייה ממתחם העונש ההולם משיקולי שיקום:
145,SH-20-05-38680-181,"לקחתי בחשבון את הקושי הלוגיסטי והמעשי הכרוך בהטלת מבחן בצד מאסר בעבודות שירות, אף שהחוק מאפשר זאת.",סטייה ממתחם העונש ההולם משיקולי שיקום:
146,SH-20-05-38680-181,"אני סבורה, עם זאת, כי במקרה זה הדבר נחוץ.",סטייה ממתחם העונש ההולם משיקולי שיקום:
147,SH-20-05-38680-181,לעניין זה אפנה גם לכך שמועד תחילת עבודות השירות כהמלצת הממונה הוא רק בתאריך 22.6.21.,סטייה ממתחם העונש ההולם משיקולי שיקום:
148,SH-20-05-38680-181,"מדובר בפרק זמן משמעותי של חודשיים ימים בהם יוכל הנאשם להמשיך לבקר במרכז היום, להיערך ולהתארגן לקראת המשך תהליך שיקומו במקביל לריצוי עונשו בדרך של עבודה במסגרת.",סטייה ממתחם העונש ההולם משיקולי שיקום:
149,SH-20-05-38680-181,לאחר ששקלתי את מכלול השיקולים כמפורט לעיל אני מטילה על הנאשם את העונשים הבאים:,סוף דבר:
150,SH-20-05-38680-181,8 חודשי מאסר לריצוי בדרך של עבודות שירות.,סוף דבר:
151,SH-20-05-38680-181,"בהתאם לחוות דעת הממונה, הנאשם יבצע את עבודות השירות ב""עין יעל"", ימים א'-ה' במשך 8.5 שעות עבודה יומיות.",סוף דבר:
152,SH-20-05-38680-181,"הנאשם יתייצב לריצוי המאסר ביום 22.6.21 בשעה 08:00 במפקדת גוש מרכז של שב""ס ביחידה לעבודות השירות, אלא אם הממונה על עבודות השירות יודיע לו אחרת.",סוף דבר:
153,SH-20-05-38680-181,"מוסבר לנאשם כי עליו לעמוד בתנאי העבודה, וכי כל הפרה של תנאי עבודות השירות עלולה להביא להפסקה מנהלית של העבודות ולריצוי יתרת התקופה במאסר ממש.",סוף דבר:
154,SH-20-05-38680-181,מאסר על תנאי לתקופה של 3 חודשים.,סוף דבר:
155,SH-20-05-38680-181,"המאסר המותנה יופעל אם תוך תקופה של 3 שנים מהיום, יעבור הנאשם עבירת סמים מסוג עוון.",סוף דבר:
156,SH-20-05-38680-181,"מאסר על תנאי לתקופה של 6 חודשים המאסר המותנה יופעל אם תוך תקופה של 3 שנים מהיום, יעבור הנאשם  עבירת סמים מסוג פשע.",סוף דבר:
157,SH-20-05-38680-181,פסילה מלקבל או להחזיק רישיון נהיגה על תנאי למשך 6 חודשים.,סוף דבר:
158,SH-20-05-38680-181,"הפסילה תופעל אם תוך תקופה של שלוש שנים מהיום, יעבור הנאשם עבירת סמים .",סוף דבר:
159,SH-20-05-38680-181,ניתן בזאת צו מבחן בפיקוח שירות המבחן למשך 6 חודשים מהיום.,סוף דבר:
160,SH-20-05-38680-181,הובהרה לנאשם חובת שיתוף הפעולה עם שירות המבחן.,סוף דבר:
161,SH-20-05-38680-181,"הובהר לנאשם, כי אם לא ישתף פעולה עם שירות המבחן ניתן יהיה להפקיע את הצו ולגזור עונשו מחדש.",סוף דבר:
162,SH-20-05-38680-181,ניתן בזאת צו להשמדת מוצג – סמים בכפוף לחלוף תקופת הערעור.,סוף דבר:
163,SH-20-05-38680-181,המזכירות תעביר העתק גזר הדין לשירות המבחן ולממונה על עבודות השירות.,סוף דבר:
164,SH-20-05-38680-181,ערבויות כספיות שבתיק יעמדו בתוקפן עד לתום ריצוי העונש.,סוף דבר:
165,SH-20-05-38680-181,"54678313ניתן היום,  ו' אייר תשפ""א, 18 אפריל 2021, בהעדר הצדדים.",סוף דבר:
