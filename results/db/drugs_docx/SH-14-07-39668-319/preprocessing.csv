,verdict,text,part
0,SH-14-07-39668-319,"פקודת הסמים המסוכנים [נוסח חדש], תשל""ג-1973: סע'  13, 19א'","ע""י ב""כ עו""ד משה אורן "
1,SH-14-07-39668-319,"חוק העונשין, תשל""ז-1977: סע'  25, 40ט(א)(7), 40יא'","ע""י ב""כ עו""ד משה אורן "
2,SH-14-07-39668-319,"הנאשמת, לאחר הודייתה בעובדות כתב אישום מתוקן, הורשעה ביום 9.2.15 בעבירה של ניסיון הספקת סם מסוכן, עבירה לפי סעיף 13 ביחד עם סעיף 19א' בפקודת הסמים המסוכנים [נוסח חדש] תשל""ג - 1973 ביחד עם סעיף 25 בחוק העונשין התשל""ז - 1977 בהתאמה.",רקע
3,SH-14-07-39668-319,"באותן נסיבות, הסליקה הנאשמת בבגדיה התחתונים, 14 טבליות המכילות סם מסוכן מסוג בופרנופין, אותן ביקשה להעביר לבן זוגה למטרת סחר בהם בבית הסוהר.",רקע
4,SH-14-07-39668-319,"ביום 9.2.15 הציגו הצדדים הסדר טיעון, לפיו לאחר הודיית הנאשמת בכתב האישום המתוקן, תישלח לקבלת תסקיר שירות המבחן, ולקבלת חוות דעת של הממונה על עבודות השירות.",רקע
5,SH-14-07-39668-319,"המאשימה הצהירה כי תגביל עצמה לעמדה עונשית של מאסר בן 6 חודשים, שיכול וירוצה בעבודות שירות, מאסר מותנה, קנס, התחייבות ופסילת רישיון נהיגה על תנאי.",רקע
6,SH-14-07-39668-319,לא הוצג מתווה עונשי מוסכם על הצדדים.,רקע
7,SH-14-07-39668-319,"שירות המבחן הגיש תסקיר בעניין הנאשמת ביום 22.8.16, ממנו עולה כי הנאשמת בת 32, רווקה המתגוררת עם הוריה ועובדת מזה 12 שנים בעסק המשפחתי לשטיפת כלי רכב.",תמצית תסקיר שירות המבחן
8,SH-14-07-39668-319,(נתון זה לא גובה באישורים מתאימים).,תמצית תסקיר שירות המבחן
9,SH-14-07-39668-319,"שירות המבחן סקר הרקע המשפחתי, ההשכלתי והתעסוקתי של הנאשמת.",תמצית תסקיר שירות המבחן
10,SH-14-07-39668-319,"שירות המבחן ציין כי מדובר בנאשמת לה הרשעה פלילית אחת בגין עבירה של החזקת סם לצריכה עצמית, משנת 2014, בגינה הושת עליה עונש של מאסר מותנה והתחייבות.",תמצית תסקיר שירות המבחן
11,SH-14-07-39668-319,"התרשמות שירות המבחן היא, כי הנאשמת מקבלת אחריות מלאה על מעשיה, והמעצר בו שהתה נוכח ביצוע העבירה, טלטלה וגרם לה תחושת בושה אל מול בני משפחתה.",תמצית תסקיר שירות המבחן
12,SH-14-07-39668-319,"לדברי הנאשמת לשירות המבחן, הרקע לביצוע העבירה הינו קשר זוגי שניהלה עם צעיר שניהל אורח חיים שולי, אשר הפעיל לחץ עליה לבצעה, זאת עקב חששה כי יופסק הקשר בינם.",תמצית תסקיר שירות המבחן
13,SH-14-07-39668-319,"הקשר עם בן זוגה, הופסק לפני כשנה ומחצה, והנאשמת שוללת קיום קשר עם גורמים עבריינים כיום.",תמצית תסקיר שירות המבחן
14,SH-14-07-39668-319,"שירות המבחן התרשם, כי מדובר במי שמקיימת אורח חיים תקין ואינה בעלת דפוסי עבריינות.",תמצית תסקיר שירות המבחן
15,SH-14-07-39668-319,"עם זאת, התרשם שירות המבחן כי דימויה העצמי הנמוך של הנאשמת, המגלה קושי רב בתפקוד עצמאי, מהווה גורם סיכון.",תמצית תסקיר שירות המבחן
16,SH-14-07-39668-319,"ברם, אל מול זאת, התרשם שירות המבחן מתהליך ההתבגרות וההתפכחות שסייע לנאשמת להציב גבולות והימנעות מקשרים שוליים.",תמצית תסקיר שירות המבחן
17,SH-14-07-39668-319,"הנאשמת הביעה הסכמה לבחון צורך טיפולי, שלא במסגרת שירות המבחן, בעתיד.",תמצית תסקיר שירות המבחן
18,SH-14-07-39668-319,"בסיכומם של דברים, לא בא שירות המבחן בהמלצה טיפולית בעניינה של הנאשמת, אך נוכח הסיכוי לפגיעה בדימויה העצמי של הנאשמת, המליץ שירות המבחן שלא להשית עליה מאסר בעבודות שירות.",תמצית תסקיר שירות המבחן
19,SH-14-07-39668-319,"חלף זאת, המליץ שירות המבחן להשית על הנאשמת עונש של 250 שעות.",תמצית תסקיר שירות המבחן
20,SH-14-07-39668-319,טיעוני המאשימה לעונש ביחד עם הרישום הפלילי של הנאשמת הוגשו בכתב (הוגשו לתיק בית המשפט וסומנו ת/1).,תמצית טיעוני הצדדים:
21,SH-14-07-39668-319,"המאשימה פירטה את הערכים המוגנים שנפגעו ממעשי הנאשמת, שבעיקרם פגיעה בבריאות הציבור, ויצירת מנגנון לביצוע עבירות נלוות בשל הצורך הבלתי נשלט לצריכת הסם המסוכן.",תמצית טיעוני הצדדים:
22,SH-14-07-39668-319,"לדידה של המאשימה, מתחם הענישה ההולם לעבירה המיוחסת לנאשמת, נע בין 6 חודשי מאסר ברף התחתון ל-12 חודשי מאסר בפועל ברף העליון.",תמצית טיעוני הצדדים:
23,SH-14-07-39668-319,"נוכח מידת הפגיעה המשמעותית של הנאשמת בערכים המוגנים, והצורך להרתיע את הנאשמת ואת הציבור מביצוע עבירות דומות, עתרה להשית על הנאשמת עונש המצוי בחלק הבינוני של רף הענישה, שהוא כאמור בעמדתה העונשית שהוצגה בהסדר הטיעון (יש לציין כי הגם שההסדר לא כלל רכיב של פסילה בפועל, עתרה המאשימה לענישה זו במסגרת הטיעונים לעונש וגם לא ברור מדוע עתרה המאשימה ל'רף בינוני' כאשר עמדתה היא ברף התחתון של המתחם לו עתרה).",תמצית טיעוני הצדדים:
24,SH-14-07-39668-319,"ב""כ הנאשמת ציין, כי מדובר בעבירה שבוצעה לפני כשלוש שנים, והנאשמת, שהודתה ולקחה אחריות, מצרה על כך וחשה בושה גדולה.",תמצית טיעוני הצדדים:
25,SH-14-07-39668-319,המעשה נעשה בשל מערכת יחסים ואהבתה לאסיר.,תמצית טיעוני הצדדים:
26,SH-14-07-39668-319,"הנאשמת היא זו שמסרה את הסם לסוהרים מיוזמתה, כאשר נשאלה האם יש עליה דבר מה.",תמצית טיעוני הצדדים:
27,SH-14-07-39668-319,"הנאשמת מטפלת בהוריה, ובמיוחד באביה החולה לאחר שעבר אירוע מוחי.",תמצית טיעוני הצדדים:
28,SH-14-07-39668-319,הנאשמת הפנימה האסור במעשיה.,תמצית טיעוני הצדדים:
29,SH-14-07-39668-319,"מתחם הענישה לו עותרת המאשימה, אינו תואם נסיבות תיק זה, ויש לקבוע מתחם ענישה שונה, שהרף העליון בו הוא מאסר מותנה והרף התחתון בו הוא של""צ בהיקף נרחב.",תמצית טיעוני הצדדים:
30,SH-14-07-39668-319,עתר להסתפק בהשתת העונש המומלץ על ידי שירות המבחן.,תמצית טיעוני הצדדים:
31,SH-14-07-39668-319,"הנאשמת, ציינה כי היא מתנצלת על שאירע.",תמצית טיעוני הצדדים:
32,SH-14-07-39668-319,ציינה כי עובדת בעסק המשפחתי ומסייעת להוריה במקביל.,תמצית טיעוני הצדדים:
33,SH-14-07-39668-319,"הערכים המוגנים שנפגעו בשל מעשיי הנאשמת במקרה זה ברורים הם, שכן השפעה של שימוש בסם כתוצאה מסחר בו, הינה השפעה חוצת גבולות וערכים, ונדמה שפוגעת היא בכל חלקה טובה ובחברה כולה.",הערכים המוגנים: 
34,SH-14-07-39668-319,"עבירות הסמים גוררות מצדן עבירות רכוש, עבירות אלימות ועבירות נוספות המבוצעות על ידי מי שמשתמש או סוחר או מחזיק בסם מסוכן.",הערכים המוגנים: 
35,SH-14-07-39668-319,"הדברים מקבלים משנה תוקף, עת מבוצעת העבירה בין כתלי בית האסורים, מקום בו ממילא קיים צורך הנובע מהקושי בהשגת סם מסוכן.",הערכים המוגנים: 
36,SH-14-07-39668-319,"מעבר לפגיעה העצמית אותה חווה כל משתמש בסם, הרי שקיימת פגיעה חמורה ומשמעותית, גם אם פוטנציאלית בלבד, בערך של שמירה על שלמות גופו וחייו של אדם, עת מבוצעת עבירה של החזקת סם שלא לצריכה עצמית, או סחר בסם.",הערכים המוגנים: 
37,SH-14-07-39668-319,"לצד אלו, קיימת גם פגיעה ביכולת של שירות בתי הסוהר, להשליט משטר ומשמעת בבית האסורים.",הערכים המוגנים: 
38,SH-14-07-39668-319,"למקצת מן הפסיקה הנוהגת במקרים דומים, ראה להלן:",מדיניות הענישה הנוהגת:
39,SH-14-07-39668-319,"במסגרת זו יש לקחת בחשבון את העובדה כי הנאשמת, ביצעה את העבירה המיוחסת לה תוך ידיעה כי מדובר בדבר אסור.",הנסיבות הקשורות בביצוע העבירה:
40,SH-14-07-39668-319,"אמנם נטען, כי מדובר היה בביצוע הדברים תחת לחץ משמעותי של בן זוגה, אך דברים אלו לא משמיטים את הבסיס לטענה כי הנאשמת הייתה מודעת לפסול במעשיה.",הנסיבות הקשורות בביצוע העבירה:
41,SH-14-07-39668-319,"שירות המבחן התרשם, כי הנאשמת פיתחה תלות רגשית ואחרת כלפי בן זוגה, והוא שביקש מהנאשמת לבצע את העבירה בה הורשעה.",הנסיבות הקשורות בביצוע העבירה:
42,SH-14-07-39668-319,"הגם שנדמה, כי הנאשמת הייתה מצויה במערכת יחסים כובלת ואף מגבילה במידת מה, לא ניתן לומר כי מתקיימות הנסיבות המעלות ספק באשר ליכולת הנאשמת להימנע ממעשיה או באשר למידת השליטה שלה עובר לביצוע העבירה, כאמור בסעיף 40ט(א)(7) בחוק העונשין, התשל""ז-1977.",הנסיבות הקשורות בביצוע העבירה:
43,SH-14-07-39668-319,"חלקה היחסי של הנאשמת בביצוע העבירה, היה משמעותי ביותר, והיא זו שביצעה את הנחיות בן זוגה בפועל, אלמלא היא, לא הייתה העבירה מתבצעת כפי שבוצעה.",הנסיבות הקשורות בביצוע העבירה:
44,SH-14-07-39668-319,"נטען על ידי ב""כ הנאשמת, כי היתה היא שמסרה את הסם המסוכן מיד כשנשאלה האם יש בידה דבר מה.",הנסיבות הקשורות בביצוע העבירה:
45,SH-14-07-39668-319,"נתון זה, הגם שאינו מתואר בכתב האישום, לא נסתר על ידי המאשימה.",הנסיבות הקשורות בביצוע העבירה:
46,SH-14-07-39668-319,"בנסיבות אלו, יש לראות בטענה זו, כטענה מבוססת.",הנסיבות הקשורות בביצוע העבירה:
47,SH-14-07-39668-319,"הנזק שנגרם מהעבירה נמוך, שכן, כאמור, נתפס הסם המסוכן בהליך הבדיקה בכניסה לבית האסורים.",הנסיבות הקשורות בביצוע העבירה:
48,SH-14-07-39668-319,"אך הנזק שהיה צפוי להיגרם משמעותי ביותר, שכן הסם עלול היה להיות מוחדר לכלא.",הנסיבות הקשורות בביצוע העבירה:
49,SH-14-07-39668-319,"על הסיכון הגלום בשימוש בסם, עמדתי בסקירת הערך המוגן שנפגע ממעשי הנאשמת.",הנסיבות הקשורות בביצוע העבירה:
50,SH-14-07-39668-319,"לאחר שבחנתי את הערכים המוגנים שנפגעו מביצוע העבירה על ידי הנאשמת, מידת הפגיעה בערכים אלו, בנסיבות ביצוע העבירה, הרי שאני קובע כי מתחם העונש במקרה זה, נע בין 6 חודשי מאסר שיכול וירוצו בעבודות שירות ברף התחתון, לבין 12 חודשי מאסר בפועל ברף העליון, זאת לצד רכיבי ענישה אחרים.",הנסיבות הקשורות בביצוע העבירה:
51,SH-14-07-39668-319,"אין חולק כי סטייה כזו, אפשרית במקרה בו מתרשם בית המשפט, כי הדרך לשיקום הנאשמת פתוחה בפניה.",האם יש מקום לסטייה ממתחם הענישה:
52,SH-14-07-39668-319,"במקרה דנן, לא התרשמתי מאפיק שיקומי זה בהתייחס לנאשמת.",האם יש מקום לסטייה ממתחם הענישה:
53,SH-14-07-39668-319,"בעת גזירת העונש, המצוי בתוך מתחם העונש ההולם, או מחוץ לו בהתקיים התנאים המתאימים, יש לבחון את הנסיבות שאינן קשורות בביצוע העבירה (סעיף 40יא' לחוק) כפי שהן רלוונטיות לתיק דנן;",גזירת העונש 
54,SH-14-07-39668-319,מדובר בנאשמת בעלת עבר פלילי הכולל הרשעה פלילית מיום 28.5.15 - מאוחרת למעשה בו הורשעה בתיק זה - בעבירה של החזקת סם מסוכן לצריכה עצמית.,גזירת העונש 
55,SH-14-07-39668-319,"(העבירה בוצעה ביום 16.4.14, גם היא לאחר ביצוע העבירה בה הורשעה בתיק זה.",גזירת העונש 
56,SH-14-07-39668-319,),גזירת העונש 
57,SH-14-07-39668-319,"מדובר במי שהודתה בכתב האישום המתוקן, לקחה אחריות על מעשיה, גם בפני שירות המבחן והביעה צער וחרטה על ביצוע העבירה.",גזירת העונש 
58,SH-14-07-39668-319,"לא הובאו ראיות בפני שירות המבחן או בפני בית המשפט, כי הנאשמת עובדת בעסק המשפחתי, ולא הובאה כל ראיה כי ענישה התואמת עמדת המאשימה, תגרום לנאשמת נזק משמעותי במיוחד.",גזירת העונש 
59,SH-14-07-39668-319,"העובדה כי שירות המבחן המליץ שלא להשית על הנאשמת עונש של מאסר בעבודות שירות, נוכח חשש לפגיעה בתדמיתה העצמית, הינו רכיב שלא יוכל לקבל מקום בכורה בנסיבות ביצוע העבירה בתיק זה, ובחומרת המעשה.",גזירת העונש 
60,SH-14-07-39668-319,"האינטרס האישי של הנאשמת, נסוג במקרה זה, אל מול האינטרס הציבורי הגלום בענישה התואמת את עמדת המאשימה.",גזירת העונש 
61,SH-14-07-39668-319,"בעובדה שמדובר בנאשמת אשר בצקלונה הרשעה פלילית נוספת, אך מאוחרת לעבירה המיוחסת לה בתיק זה, יש כדי לקבוע שאין מקום לקבוע את העונש של הנאשמת שלא בצמוד לרף התחתון של מתחם הענישה אותו קבע בית המשפט, שהוא רף הענישה העליון המבוקש על ידי המאשימה.",גזירת העונש 
62,SH-14-07-39668-319,"ראוי להדגיש, כי אלמלא הגיעו הצדדים להסדר הטיעון האמור בתיק זה, היה מקום לשקול השתת עונש חמור יותר על הנאשמת.",גזירת העונש 
63,SH-14-07-39668-319,"אך במכלול השיקולים לעיל, והעובדה כי נדמה שהמאשימה שקלה את שיקוליה בהסכמתה לענישה המוצעת כאמור, ובשים לב לתיקון כתב האישום, הרי שלא גדשה הסאה עד כדי דחיית ההסדר על הסף בהיותו לא מאוזן או ראוי.",גזירת העונש 
64,SH-14-07-39668-319,"לאחר ששקלתי את כלל השיקולים לעיל, לחומרה ולקולא, גוזר אני על הנאשמת את העונשים הבאים:",גזירת העונש 
65,SH-14-07-39668-319,"6 חודשי מאסר בפועל שירוצו בדרך של עבודות שירות בעמותת 'חכמה, ידע, לב חם' ברחוב רוטשילד 38, בחדרה במשך חמישה ימים בשבוע, 8 שעות וחצי ביום, או לפי קביעה אחרת של הממונה על עבודות השירות.",גזירת העונש 
66,SH-14-07-39668-319,"נוכח האמור שהמועד המומלץ לתחילת עבודות השירות חלף עובר למועד גזירת הדין, אני קובע כי הנאשמת תתייצב לריצוי עונשה ביום 11.12.16 עד השעה 08:00 במשרדי הממונה על עבודות השירות במפקדת מחוז הצפון רח' הציונות 14 בטבריה.",גזירת העונש 
67,SH-14-07-39668-319,"אני מזהיר הנאשמת, כי עליה לנהוג בהתאם לכללים ולתנאים שיקבע הממונה על עבודות השירות, לרבות עמידה בבדיקות לגילוי שרידי סם מסוכן או חומר מסכן ושאם לא תעשה כן, יכול ויופסקו עבודות השירות, והיא תידרש לרצות את יתרת עונשה בכלא.",גזירת העונש 
68,SH-14-07-39668-319,5 חודשי מאסר מותנה למשך 3 שנים מהיום.,גזירת העונש 
69,SH-14-07-39668-319,מאסר זה יופעל במידה והנאשמת תעבור במשך תקופת התנאי כל עבירת על פקודת הסמים או עבירה של החזקת חומר מסכן מסוג עוון או ניסיון לעשות כן.,גזירת העונש 
70,SH-14-07-39668-319,8 חודשי מאסר מותנה למשך 3 שנים מהיום.,גזירת העונש 
71,SH-14-07-39668-319,מאסר זה יופעל במידה והנאשמת תעבור במשך תקופת התנאי כל עבירת על פקודת הסמים מסוג פשע או ניסיון לעשות כן.,גזירת העונש 
72,SH-14-07-39668-319,"אני משית על הנאשמת קנס בגובה של 5,000 ₪ או 50 ימי מאסר תמורתו.",גזירת העונש 
73,SH-14-07-39668-319,"הקנס ישולם בחמישה תשלומים שווים ורצופים, התשלום הראשון ישולם עד ליום 1.2.17.",גזירת העונש 
74,SH-14-07-39668-319,והיתרה בכל 1 בחודש שלאחריו.,גזירת העונש 
75,SH-14-07-39668-319,"לא ישולם אחד התשלומים במועדו, תעמוד יתרת הקנס לפרעון מיידי ויתווספו הפרשי הצמדה וריבית.",גזירת העונש 
76,SH-14-07-39668-319,"אני פוסל את הנאשמת מלקבל או להחזיק רישיון נהיגה, פסילה זו תהא על תנאי ולתקופה בת 3 חודשים, זאת למשך 3 שנים מהיום והתנאי שלא תעבור כל עבירה על פקודת הסמים המסוכנים.",גזירת העונש 
77,SH-14-07-39668-319,"ככל שקיימת הפקדה כספית בתיק זה, תושב לידי המפקיד, לאחר שהנאשמת תסיים לרצות עונש המאסר בעבודות השירות, ובהתאם להלכת 'מכנושין', וככל שלא תהא מניעה חוקית מעשות כן.",גזירת העונש 
78,SH-14-07-39668-319,זכות ערעור כחוק.,גזירת העונש 
79,SH-14-07-39668-319,"ניתנה והודעה היום כ""ט חשוון תשע""ז, 30/11/2016 במעמד הנוכחים.",גזירת העונש 
