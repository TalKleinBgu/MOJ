,verdict,text,part
0,SH-19-03-47284-345,מחמד אבו חמד (עציר),הנאשם
1,SH-19-03-47284-345,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א, 36א(ב)",הנאשם
2,SH-19-03-47284-345,"הנאשם הורשע בהתאם להודאתו בסחר בסמים מסוג קנבוס וחשיש בגין ביצוע 29 עסקאות ידועות, וריבוי עסקאות נוספות ל- 8 לקוחות שונים, ובהחזקת סמים שלא לצריכה עצמית,  עבירות לפי סעיפים 13 ו-19א לפקודת הסמים המסוכנים [נוסח חדש], תשל""ג- 1973 (להלן: ""פקודת הסמים""), ולפי סעיפים 7(א) ו-7(ג) רישא לפקודת הסמים.",גזר דין
3,SH-19-03-47284-345,"באישום הראשון – הורשע הנאשם בהחזקת סמים שלא לצריכה עצמית, בכך שביום 13.1.2022 החזיק בביתו מזומן בסך 1,690 ₪ וסמים כדלקמן:",גזר דין
4,SH-19-03-47284-345,43 גרם נטו של סם מסוכן מסוג קנבוס.,גזר דין
5,SH-19-03-47284-345,06 גרם ברוטו של סם מסוכן מסוג חשיש.,גזר דין
6,SH-19-03-47284-345,"באישום השני – הורשע הנאשם בסחר בסמים, בכך שביום 13.1.2022 נפגש עם מ""ב ברחוב שפירא בעיר לוד, ומכר לו 1.85 גרם חשיש תמורת 50 ₪.",גזר דין
7,SH-19-03-47284-345,"באישום השלישי – הורשע הנאשם בשתי עבירות של סחר בסמים, בכך שביום 9.1.2022 נפגש עם ש""מ בעיר לוד, ומכר לו סם מסוכן מסוג קנבוס תמורת 100 ₪.",גזר דין
8,SH-19-03-47284-345,"בין התאריכים 28.11.2021 ועד 2.1.2022 נפגש עם הנאשם עם ש""מ ומכר לו סם מסוכן מסוג קנבוס, תמורת 100 ₪ בכל הזדמנות.",גזר דין
9,SH-19-03-47284-345,"באישום הרביעי – הורשע הנאשם בארבע עבירות של סחר בסמים, בכך שביום 10.1.2022 נפגש עם ש""ק בעיר לוד, ומכר לו סם מסוכן מסוג חשיש תמורת 100 ₪.",גזר דין
10,SH-19-03-47284-345,"בין התאריכים 1.8.2021 ועד 7.1.2022, מכר הנאשם בשלוש הזדמנויות שונות סם קנבוס תמורת סכומים הנעים בין 50 ל-100 ₪ בכל מכירה.",גזר דין
11,SH-19-03-47284-345,"באישום החמישי – הורשע הנאשם בשש עבירות של סחר בסמים, בכך שביום 10.1.2022 נפגש עם מ""מ בעיר לוד ומכר לו סם מסוכן מסוג חשיש תמורת 50 ₪, ובין התאריכים 1.8.2021 ועד 4.1.2022, בחמש הזדמנויות שונות נפגש עמו הנאשם ומכר לו סם מסוכן מסוג חשיש, במשקל ובתמורה שלא ידועים במדויק למאשימה.",גזר דין
12,SH-19-03-47284-345,"באישום השישי – הורשע הנאשם בשמונה עבירות של סחר בסמים בכך שבין התאריכים 4.8.2021 ועד 31.12.2021 נפגש הנאשם עם א""א בעיר לוד, ומכר לו סם מסוכן מסוג קנבוס, בתמורה ל- 100 ₪ בכל פעם.",גזר דין
13,SH-19-03-47284-345,"באישום השביעי – הורשע הנאשם בשלוש עבירות של סחר בסמים, בכך שבמועדים 9.1.2022, 11.1.2022 וב-12.1.2022 נפגש עם ד""ב בעיר לוד, ומכר לו סם מסוכן מסוג חשיש תמורת 50 ₪ בשתי הזדמנויות, ותמורת 400 ₪ בהזדמנות אחרת.",גזר דין
14,SH-19-03-47284-345,"באישום השמיני – הורשע הנאשם בשלוש עבירות של סחר בסמים, בכך שביום 11.1.2022 נפגש עם י""ס בעיר לוד, ומכר לו סם מסוכן מסוג חשיש תמורת 50 ₪, ובין התאריכים 3.8.2021 ועד 13.12.2021, בשתי הזדמנויות נוספות, מכר לו הנאשם סם מסוכן מסוג חשיש תמורת סכום הנע בין 50 ל-100 ₪.",גזר דין
15,SH-19-03-47284-345,"באישום התשיעי – הורשע הנאשם בריבוי עבירות של סחר בסמים, בכך שביום 10.1.2022 נפגש עם ח""ח ברחוב החשמונאים בלוד, ומכר לו סם מסוכן מסוג חשיש תמורת 100 ₪, וביום 11.1.2022 נפגש עמו באותו המקום ומכר לו סם מסוכן מסוג חשיש תמורת 50 ₪.",גזר דין
16,SH-19-03-47284-345,"בנוסף, במשך ארבעה חודשים עובר ליום 23.1.2022, מכר הנאשם לח""ח במספר רב של הזדמנויות, סם מסוכן מסוג חשיש תמורת 100 ₪.",גזר דין
17,SH-19-03-47284-345,"הנאשם עצור עד לתום ההליכים מיום מעצרו 13.1.2022, עניינו נדחה מעת לעת לבקשת ההגנה, ובהתאם להסדר הטיעון הדיוני, לשם קבלת תסקיר מאת שירות המבחן.",גזר דין
18,SH-19-03-47284-345,"שירות המבחן בתסקירו מיום 21.2.2023 גולל את נסיבות חייו של הנאשם שהוא בן 47, גרוש, שהתגורר בבית הוריו בלוד, עובר למעצרו.",תסקירי שירות המבחן 
19,SH-19-03-47284-345,"הנאשם הוא השלישי במשפחה בת 11 אחים, אביו עובד באבטחה ואמו סובלת מבעיות בריאותיות, סיפר כי החל לצרוך סמים בגיל 17, ובמשך צעירותו ועד שנת 2008 צרך גם אלכוהול בתדירות גבוהה, אך הפסיק בצריכת אלכוהול מיוזמתו.",תסקירי שירות המבחן 
20,SH-19-03-47284-345,"החל מגיל 15 החל הנאשם לעבוד בתיקון צמיגים, ושמר על יציבות תעסוקתית.",תסקירי שירות המבחן 
21,SH-19-03-47284-345,"בשנת 2016 נפצע הנאשם בתאונת דרכים שבגינה הוא סובל מכאבים כרוניים, ולכן לדבריו צרך קנבוס, כדי להקל על כאביו.",תסקירי שירות המבחן 
22,SH-19-03-47284-345,"בשנת 2019 הפסיק הנאשם לעבוד, ושימושו בסמים הפך אינטנסיבי - יומי.",תסקירי שירות המבחן 
23,SH-19-03-47284-345,לאורך השנים צבר הנאשם חובות וטרם פעל לשם הסדרתם.,תסקירי שירות המבחן 
24,SH-19-03-47284-345,"באשר למעצרו בתיק דנן, מסר הנאשם כי הוא מתמודד עם כאבים משום שהוא לא מטופל תרופתית, וכן אמר שהוא לא בקשר עם גורמי הטיפול בכלא, כי לתפיסתו הוא אינו מכור לסמים, והוא שולל צורך טיפולי.",תסקירי שירות המבחן 
25,SH-19-03-47284-345,"שירות המבחן התרשם כי הנאשם הפנים נורמות ודפוסי התנהגות שוליים ועבריינים מגיל צעיר; שהשימוש בסמים סיפק עבורו מענה לצרכים רפואיים ורגשיים והעניק לו תחושת שליטה ושייכות; וכי בשנים האחרונות חלה נסיגה משמעותית במצבו שהתבטאה בהעדר תעסוקה, העמקת דפוסי השימוש בסמים ומעורבות בעולם השולי.",תסקירי שירות המבחן 
26,SH-19-03-47284-345,"שירות המבחן העריך כי הנאשם נעדר תובנה לבעייתיות במצבו, והוא חסר נכונות להיעזר בגורמי טיפול בשירות המבחן ובבית המעצר, חרף התקופה הארוכה בה הוא עצור.",תסקירי שירות המבחן 
27,SH-19-03-47284-345,"שירות המבחן התרשם שהנאשם מחזיק בעמדות בעיתיות כלפי החוק, והעריך קיומו של סיכון במצבו להישנות מעורבות שולית, וביצוע עבירות בתחום הסמים.",תסקירי שירות המבחן 
28,SH-19-03-47284-345,משכך המליץ שירות המבחן על הטלת ענישה מוחשית שתהווה אמצעי הרתעה עבור הנאשם.,תסקירי שירות המבחן 
29,SH-19-03-47284-345,"ב""כ המאשימה עוה""ד נאור בן לולו, הפנה לערכים המוגנים בעבירות סחר בסמים וטען שמדיניות הענישה הנוהגת מלמדת על מאסרים משמעותיים שמוטלים כנגד סוחרי סמים במטרה להעביר מסר ברור של גמול והרתעה.",טיעוני הצדדים לעונש 
30,SH-19-03-47284-345,"ב""כ המאשימה הפנה לפסיקה, וטען למתחם ענישה אחד כולל שנע בין 30 ל- 50 חודשי מאסר בפועל.",טיעוני הצדדים לעונש 
31,SH-19-03-47284-345,"בנוגע לעתירת המאשימה לעונש טען התובע כי נלקחו בחשבון הודאתו של הנאשם מחד ועבר פלילי המכביד מנגד, בשילוב עם תסקיר שירות המבחן המצביע על מעורבות עמוקה של הנאשם בעבירות הסמים והיעדר כל רצון בטיפול.",טיעוני הצדדים לעונש 
32,SH-19-03-47284-345,"לפיכך, עתר ב""כ המאשימה להשית על הנאשם מאסר בפועל למשך 36 חודשים ומאסר מותנה.",טיעוני הצדדים לעונש 
33,SH-19-03-47284-345,"ב""כ הנאשם עוה""ד נביל זינאתי, טען כי באשר לנסיבות הקשורות בביצוע העבירות יש לתת את הדעת לכך כי העבירות בוצעו במשך תקופה של כחודשיים בלבד, והסחר נעשה בכמויות קטנות ובתמורה לסכומי כסף נמוכים בכל מכירה, עבור שמונה לקוחות שכולם היו בגירים.",טיעוני הצדדים לעונש 
34,SH-19-03-47284-345,"עוד נטען כי משקל הסם בכל מכירה לא ידוע למאשימה, אך סה""כ מדובר בכ-30 גרם קנבוס.",טיעוני הצדדים לעונש 
35,SH-19-03-47284-345,"בנוגע לכתב האישום בגין תפיסת הסמים בבית הנאשם, טען הסניגור כי מדובר בסם בכמות שאינה גבוהה, ולכן מלכתחילה סוכם עם המאשימה על ענישה של חודשיים מאסר בגינו.",טיעוני הצדדים לעונש 
36,SH-19-03-47284-345,לפיכך עתרה ההגנה לקבוע מתחם ענישה כולל הנע בין 10 ל-18 חודשי מאסר בפועל.,טיעוני הצדדים לעונש 
37,SH-19-03-47284-345,"באשר לנסיבות שאינן קשורות לביצוע העבירה, סיפר ב""כ הנאשם כי 10 ימים בלבד לפני מועד הטיעונים לעונש פקד את משפחתו של הנאשם אסון נורא ביותר, מאחר שאחיו של הנאשם שהיה בן 35 נורמטיבי ללא על עבר פלילי ואב למשפחה, נרצח.",טיעוני הצדדים לעונש 
38,SH-19-03-47284-345,"הוסיף הסניגור ואמר כי חרף בקשה שהוגשה בעניין, הנאשם לא הורשה להשתתף בלוויית אחיו – על כל המשתמע מכך.",טיעוני הצדדים לעונש 
39,SH-19-03-47284-345,"עוד טען ב""כ הנאשם, כי הנאשם הודה בהזדמנות הראשונה ובכך חסך זמן שיפוטי יקר, שיתף פעולה עם שירות המבחן, הוא מתמודד עם בעיות בריאותיות קשות ועצור תקופה ממושכת.",טיעוני הצדדים לעונש 
40,SH-19-03-47284-345,"בתקופה זו נטען כי הנאשם לא פגש את משפחתו, והודגש כי בשל הירצחו של אחיו יהיה הנאשם אחראי על ילדיו עם שחרורו ממאסר.",טיעוני הצדדים לעונש 
41,SH-19-03-47284-345,"לפיכך עתר עו""ד זינאתי למקם את עונשו של הנאשם בחלקו האמצעי של המתחם לו עתר, ולהסתפק בעונש מאסר כתקופת מעצרו של הנאשם.",טיעוני הצדדים לעונש 
42,SH-19-03-47284-345,"מר מחמוד אבו חמד, אחיו של הנאשם, העיד לעונש וסיפר שבשל הירצחו של אחיהם עוברת משפחתם משבר קשה מנשוא של חיים בפחד וחשש, ביקש להקל בעונשו של הנאשם, וסיפר שהמשפחה מתכננת לעזוב את לוד עם שחרורו של הנאשם מהכלא, כדי להתחיל חיים חדשים.",טיעוני הצדדים לעונש 
43,SH-19-03-47284-345,הנאשם בדברו האחרון הביע צער על מעשיו.,טיעוני הצדדים לעונש 
44,SH-19-03-47284-345,"מפאת חשיבותם של הערכים המוגנים בעבירות סחר בסמים, התוותה הפסיקה ענישה נוהגת  המעבירה מסר מרתיע, בדמות השתת מאסרים בפועל.",גזירת העונש 
45,SH-19-03-47284-345,"כך ניתן ללמוד מהפסיקה הרלוונטית לענייננו בשינויים המחויבים, לקולה וחומרה, כדלקמן:",גזירת העונש 
46,SH-19-03-47284-345,"בענייננו, מכר הנאשם סמים מסוג קנבוס וחשיש, במשקלים של גרמים בודדים, בתדירות גבוהה ויומיומית, ל-8 לקוחות שונים, ב-29 הזדמנויות ידועות, בתמורה ל- 50 ועד 100 ₪, ובריבוי מקרים במשך ארבעה חודשים לאחד הלקוחות בתמורה ל- 100 ₪ בכל הזדמנות.",גזירת העונש 
47,SH-19-03-47284-345,"חומרה נוספת מתעוררת מהעובדה שהנאשם סחר בשני סוגי סמים, כמו כן, החזיק הנאשם בביתו במועד מעצרו קנבוס במשקל 190.43 גרם נטו וחשיש במשקל 22.06 גרם ברוטו.",גזירת העונש 
48,SH-19-03-47284-345,במועד אחר בשנת 2018 החזיק הנאשם שלא לצריכתו העצמית קנבוס במשקל של 162.38 גרם.,גזירת העונש 
49,SH-19-03-47284-345,במעשים אלו פגע הנאשם בערכים המוגנים במידה ממשית.,גזירת העונש 
50,SH-19-03-47284-345,"בחינת מעשיו של הנאשם בשקלול הענישה הנוהגת הובילוני למסקנה, כי מתחם העונש ההולם בראייה כוללת של העבירות בהן הורשע, בשני כתבי האישום לעיל, נע בין 18 חודשים ל- 36 חודשי מאסר בפועל.",גזירת העונש 
51,SH-19-03-47284-345,נסיבות שאינן קשורות בביצוע העבירה,גזירת העונש 
52,SH-19-03-47284-345,"לזכותו של הנאשם אזקוף את העובדה כי הוא הודה במיוחס לו, בשני כתבי האישום נגדו, ובכך ""ניקה שולחן"", חסך מזמנו של בית המשפט, ונטל אחריות על מעשיו.",גזירת העונש 
53,SH-19-03-47284-345,"הנאשם בן 47, גרוש ללא ילדים, מתגורר עם הוריו, היה מעורב בתאונה שפגעה בבריאותו, והוא מתמודד לדבריו עם כאבים כרוניים.",גזירת העונש 
54,SH-19-03-47284-345,"מנגד, לנאשם עבר פלילי הכולל שש הרשעות קודמות, מאז שנת 2002 ועד לשנת 2013, בין היתר בגין עבירות שוד משנת 2002 אז נדון ל- 4 שנות מאסר, ובעבירת סמים בגינה ריצה מאסר למשך שנה, לצד עבירות נוספות.",גזירת העונש 
55,SH-19-03-47284-345,"כעולה מתסקיר שירות המבחן, בשנים האחרונות חלה הידרדרות במצבו של הנאשם בשימושו בסמים ובדפוסיו העברייניים המושרשים, בין היתר בשל שימושו האינטנסיבי בסמים, והעובדה שהפסיק לעבוד.",גזירת העונש 
56,SH-19-03-47284-345,"חרף זאת, שירות המבחן העריך שהנאשם חסר תובנה למצבו ונעדר מוטיבציה לשיקום או לטיפול.",גזירת העונש 
57,SH-19-03-47284-345,"הנאשם ביצע את עבירות הסחר בסמים בעת שהיה תלוי ועומד נגדו כתב האישום בגין החזקת הסמים שלא לצריכה עצמית, ובעודו ממתין לטיעונים לעונש וגזר דינו.",גזירת העונש 
58,SH-19-03-47284-345,"משמע, שהנאשם לא הורתע מההליכים הפליליים שננקטו נגדו, אף לא כשעמד לקראת עונש מאסר, דפוסיו העברייניים העמיקו, וכך גם חומרת מעורבותו בתחום עבירות הסמים.",גזירת העונש 
59,SH-19-03-47284-345,"במצבו של הנאשם, בהעדר טיפול ובהעדר כל מוטיבציה לשינוי ושיקום, לא בכדי העריך שירות המבחן שקיים סיכון להישנות עבירות דומות, ואני סבורה כי הוא ממשי.",גזירת העונש 
60,SH-19-03-47284-345,בשילוב נתוניו האישיים של הנאשם לעיל נכון לגזור את עונשו בשליש העליון של מתחם העונש.,גזירת העונש 
61,SH-19-03-47284-345,"ואולם, ראיתי לנכון ליתן משקל לטרגדיה הקשה שפקדה אך לאחרונה את הנאשם ומשפחתו עקב הירצחו של אחיו.",גזירת העונש 
62,SH-19-03-47284-345,"ברור שלמקרה נורא זה יש השלכה קשה על חייו של הנאשם, כפי שנמסר בכאב רב בדברי אחיו שהעיד לפניי.",גזירת העונש 
63,SH-19-03-47284-345,"לכן, מצאתי לנכון להתחשב במידה מסוימת בגזירת העונש של הנאשם בתוך המתחם.",גזירת העונש 
64,SH-19-03-47284-345,"אשר על כן, החלטתי לגזור על הנאשם את העונשים הבאים:",גזירת העונש 
65,SH-19-03-47284-345,"מאסר בפועל למשך 28 חודשים, החל מיום מעצרו 13.1.2023 (ובניכוי ימי מעצרו בשני התיקים שבכותרת, בהתאם לרישומי שב""ס).",גזירת העונש 
66,SH-19-03-47284-345,"מאסר מותנה למשך 7 חודשים, והתנאי הוא כי הנאשם לא יעבור עבירת סמים מסוג פשע למשך 3 שנים, מיום שחרורו ממאסר.",גזירת העונש 
67,SH-19-03-47284-345,"מאסר מותנה למשך חודשיים, והתנאי הוא כי הנאשם לא יעבור עבירת סמים מסוג עוון למשך 3 שנים, מיום שחרורו ממאסר.",גזירת העונש 
68,SH-19-03-47284-345,"קנס בסך 5,000 ₪ או 25 ימי מאסר תמורתו, שישולם ב- 5 תשלומים חודשיים, רצופים ושווים החל מיום 1.5.2023 (בהסכמת הנאשם הקנס יקוזז מהפיקדון שהופקד בתיק הקשור לתיק זה, והיתרה תושב לנאשם או מיופה כוחו, בהעדר כל מניעה חוקית).",גזירת העונש 
69,SH-19-03-47284-345,"פסילה מותנית מלהחזיק או לקבל רישיון הנהיגה למשך 6 חודשים, והתנאי הוא שלא יעבור הנאשם כל עבירה לפי פקודת הסמים המסוכנים, בתוך שנתיים מיום שחרורו ממאסר.",גזירת העונש 
70,SH-19-03-47284-345,"בהתאם להוראת סעיף 36א(ב) לפקודת הסמים המסוכנים, לנוכח העבירות בהן הורשע הנאשם אני מכריזה עליו כעל ""סוחר סמים"", ומורה על חילוט הטלפונים והכסף שנתפס.",גזירת העונש 
71,SH-19-03-47284-345,ניתן צו כללי להשמדת מוצגים.,גזירת העונש 
72,SH-19-03-47284-345,זכות ערעור לבית המשפט המחוזי מרכז-לוד בתוך 45 ימים.,גזירת העונש 
73,SH-19-03-47284-345,המזכירות תשלח את גזר הדין לשירות המבחן.,גזירת העונש 
74,SH-19-03-47284-345,5129371זכות ערעור לבית המשפט מחוזי מרכז-לוד בתוך 45 ימים.,גזירת העונש 
75,SH-19-03-47284-345,"ניתן היום,  י""ב ניסן תשפ""ג, 03 אפריל 2023, בנוכחות ב""כ המאשימה עוה""ד יסמין נוי ועוה""ד נאור בן לולו, הנאשם - הובא ע""י שב""ס, ובא כוחו עוה""ד נביל זינאתי.",גזירת העונש 
