,verdict,text,part
0,SH-20-12-38069-475,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א, 21(א)(1), 25",הנאשם
1,SH-20-12-38069-475,"חוק העונשין, תשל""ז-1977: סע'  40ד'",הנאשם
2,SH-20-12-38069-475,"הנאשם הורשע על פי הודאתו בכתב אישום מתוקן בריבוי עבירות של הדחת קטינים לסמים מסוכנים, לפי סעיף 21(א)(1) לפקודת הסמים המסוכנים [נוסח חדש], תשל""ג- 1973 (להלן – פקודת הסמים); בריבוי עבירות של סחר בסם מסוכן, לפי סעיף 13 + 19 א' לפקודת הסמים; ניסיון לסחר בסם מסוכן; וכן החזקת סם מסוכן שלא לצריכה עצמית, לפי סעיף 7(א) + 7(ג) רישא לפקודת הסמים.",כתב האישום וההליכים
3,SH-20-12-38069-475,כתב האישום המתוקן מתאר 12 עסקאות בהן סיפק הנאשם לקטינים קנביס במשקלים של כגרם בכל פעם.,כתב האישום וההליכים
4,SH-20-12-38069-475,"עוד מפרט כתב האישום מעל ל-30 עסקאות בהן מכר הנאשם לאחרים סמים מסוג קנביס, במשקלים שונים שבין 0.5 גרם ועד 3 גרם וזאת לאחר תיאום מראש.",כתב האישום וההליכים
5,SH-20-12-38069-475,"עוד צוין בכתב האישום שהחל מחודש ספטמבר 2020 ועד ליום 2.12.20 החזיק הנאשם בסם מסוכן מסוג קנביס, בכמויות שונות שאינן ידועות למאשימה, וזאת שלא לצריכתו העצמית בלבד וכן שביום 2.12.20 החזיק 2.67 גרם קנביס בחדר השינה בבית אימו, שם התגורר.",כתב האישום וההליכים
6,SH-20-12-38069-475,"מטעמים של צנעת הפרט לא אפרט יתר על המידה את האמור בתסקיר (ראו: ע""א 6356/20 פלוני נ' מדינת ישראל (21.10.2021)).",תסקיר שירות המבחן
7,SH-20-12-38069-475,בתמצית ייאמר שהנאשם רווק כבן 20 המתגורר עם אמו ובני משפחתו.,תסקיר שירות המבחן
8,SH-20-12-38069-475,הנאשם לא גויס לצבא בשל אי התאמה ובקשותיו להתנדב נדחו.,תסקיר שירות המבחן
9,SH-20-12-38069-475,מגיל צעיר עשה הנאשם שימוש בסמים ובמסגרת צו פיקוח מעצרים שולב בטיפול ביחידה להתמכרויות בכרמיאל ובדיקות השתן שמסר נמצאו נקיות מסמים.,תסקיר שירות המבחן
10,SH-20-12-38069-475,כן צוין שהוא מגיע בקביעות לשיחות ומבטא רצון לערוך שינוי באורח חייו.,תסקיר שירות המבחן
11,SH-20-12-38069-475,גורמי הטיפול התרשמו בתחילה מקשיים אך עם התקדמות הטיפול ההתרשמות הכוללת הייתה כי הנאשם עורך התבוננות פנימית מעמיקה בחייו ומשתף פעולה בטיפול.,תסקיר שירות המבחן
12,SH-20-12-38069-475,ביחס לביצוע העבירות קיבל הנאשם אחריות מלאה למעשיו והכיר בפסול שבהם.,תסקיר שירות המבחן
13,SH-20-12-38069-475,שירות המבחן העריך כי שילובו בטיפול עשוי להפחית את רמת הסיכון להישנות עבירות בעתיד וכי קיימת חשיבות להמשך ההליך הטיפולי.,תסקיר שירות המבחן
14,SH-20-12-38069-475,"לאור כך, המליצה קצינת המבחן על העדפת הפן השיקומי, העמדת הנאשם בצו מבחן למשך 18 חודשים לצד ענישה מוחשית בדמות מאסר שניתן לשאת בדרך של עבודות שירות.",תסקיר שירות המבחן
15,SH-20-12-38069-475,"ב""כ המאשימה עמד על חומרתן של עבירות הסמים והדגיש את פגיעתן הרבה בבריאות הציבור ושלומו.",טיעוני הצדדים לעונש והראיות
16,SH-20-12-38069-475,"צוין כי מדובר בעסקאות רבות של סחר בסם, חלקן לקטינים שבוצעו על פני שלושה חודשים.",טיעוני הצדדים לעונש והראיות
17,SH-20-12-38069-475,ביחס למתחם העונש ההולם הפנתה המאשימה לפסיקה וטענה כי הוא נע בין 12 חודשי מאסר בפועל ועד 24 חודשים מאסר בפועל.,טיעוני הצדדים לעונש והראיות
18,SH-20-12-38069-475,"עם זאת הסכימה המאשימה שלאור גילו הצעיר של הנאשם; נטילת האחריות; והתסקיר החיובי המצביע על סיכויי שיקום, קיימת הצדקה לחריגה לקולה ממתחם הענישה.",טיעוני הצדדים לעונש והראיות
19,SH-20-12-38069-475,"לאור כך עתרה המאשימה ל-9 חודשי מאסר שניתן לשאת בדרך של עבודות שירות, צו מבחן, מאסר על תנאי וקנס.",טיעוני הצדדים לעונש והראיות
20,SH-20-12-38069-475,"ב""כ הנאשם הצטרף לעמדה העונשית של המאשימה והסכים לה.",טיעוני הצדדים לעונש והראיות
21,SH-20-12-38069-475,הסנגור טען שמדובר בנאשם צעיר שלחובתו עבר פלילי שאינו מכביד.,טיעוני הצדדים לעונש והראיות
22,SH-20-12-38069-475,"הודגש שלא מדובר היה בהפצת סמים להמונים, אם כי במכירת סם לחברים קרובים בלבד.",טיעוני הצדדים לעונש והראיות
23,SH-20-12-38069-475,נטען כי מתחם העונש ההולם נע בין מאסר קצר לריצוי בדרך של עבודות שירות ועד 20 חודשי מאסר בפועל והוגשה פסיקה.,טיעוני הצדדים לעונש והראיות
24,SH-20-12-38069-475,"ההגנה טענה שיש להביא בחשבון את נסיבותיו האישיות של הנאשם שפורטו בהרחבה בתסקיר, ויש לזקוף לזכותו את הירתמותו להליך הטיפול ולאמץ אפוא את המלצת שירות המבחן.",טיעוני הצדדים לעונש והראיות
25,SH-20-12-38069-475,ביחס לרכיב הקנס טענה ההגנה להתחשבות במצבו הכלכלי של הנאשם.,טיעוני הצדדים לעונש והראיות
26,SH-20-12-38069-475,הנאשם בדברו האחרון קיבל אחריות למעשיו וציין שברצונו לשקם את חייו.,טיעוני הצדדים לעונש והראיות
27,SH-20-12-38069-475,בבחינת נסיבות הקשורות לביצוע העבירות אציין כי מדובר בעבירות הכרוכות בתכנון מוקדם וכוללות הצטיידות בסמים.,דיון והכרעה 
28,SH-20-12-38069-475,מטבע הדברים המניע לעבירות אלו הוא כלכלי.,דיון והכרעה 
29,SH-20-12-38069-475,"ראוי להדגיש שמדובר בעבירות רבות, ובחלק מהמקרים המכירה הייתה לקטינים.",דיון והכרעה 
30,SH-20-12-38069-475,עם זאת מדובר היה במכירה רק למי שקיימת עמו היכרות.,דיון והכרעה 
31,SH-20-12-38069-475,"עובדה זו צוינה במפורש בכתב האישום והיא רלוונטית בעיקר לעניין פוטנציאל הנזק האפשרי, הינו שאין מדובר במי המוכר לכל דיכפין.",דיון והכרעה 
32,SH-20-12-38069-475,"ביחס לסמים שהוחזקו בביתו של הנאשם לא צוינה הכמות המדויקת ודומה שמדובר ""במלאי"" שהוחזק לצורך מכירתו.",דיון והכרעה 
33,SH-20-12-38069-475,"כפי שצוין לעיל, עניינו של הנאשם מצדיק חריגה ממתחם הענישה וזאת בשל קיומם של סיכויי שיקום ממשיים.",קביעת עונשו של הנאשם
34,SH-20-12-38069-475,המאשימה מסכימה למסקנה זו ומשכך לא ראיתי להאריך.,קביעת עונשו של הנאשם
35,SH-20-12-38069-475,עם זאת אציין שמדובר בנאשם צעיר (כבן 20 היום) ששירות המבחן סבור שקיימים בעניינו סיכויי שיקום ממשיים וכי יש בכוחו של טיפול להיטיב עמו.,קביעת עונשו של הנאשם
36,SH-20-12-38069-475,הנאשם משולב בטיפול מזה מספר חודשים ושירות המבחן התרשם מנכונות ממשית מצדו לשינוי אורחות חייו.,קביעת עונשו של הנאשם
37,SH-20-12-38069-475,"בנסיבות אלו, מקובלת עלי עמדת הצדדים לפיה הוכחו סיכויי שיקום ממשיים כאמור בסעיף 40ד' לחוק העונשין המצדיקים חריגה ממתחם הענישה.",קביעת עונשו של הנאשם
38,SH-20-12-38069-475,"אדגיש כי לאור גבולותיו של המתחם החריגה אינה בהיקף ניכר, אלא למעשה עיקר ההקלה לה זוכה הנאשם מתבטאת באופן ריצוי עונש המאסר.",קביעת עונשו של הנאשם
39,SH-20-12-38069-475,"על רקע הגיל הצעיר, העבר הלא מכביד וההכרה ההולכת וגוברת בהשפעות השליליות של עונשי מאסר על צעירים, עמדת המאשימה ראויה ויש לאמצה.",קביעת עונשו של הנאשם
40,SH-20-12-38069-475,"סיכומו של דבר, אני מאמץ את עמדת הצדדים וגוזר על הנאשם את העונשים הבאים:",קביעת עונשו של הנאשם
41,SH-20-12-38069-475,9 חודשי מאסר בפועל.,קביעת עונשו של הנאשם
42,SH-20-12-38069-475,"הנאשם יישא עונש זה בעבודות שירות בהתאם לחוות דעת הממונה, החל מיום 4.4.2022.",קביעת עונשו של הנאשם
43,SH-20-12-38069-475,"ביום זה יתייצב הנאשם במשרדי הממונה – יחידת ברקאי - עבודות שירות, שלוחה צפון – מתחם כלא מגידו.",קביעת עונשו של הנאשם
44,SH-20-12-38069-475,מובהר לנאשם שעליו לבצע את העבודות לשביעות רצון הממונה וכי אם לא יעשה כן ניתן יהיה להפקיע את העבודות מנהלית והוא יאלץ לשאת ביתרת התקופה בבית מאסר.,קביעת עונשו של הנאשם
45,SH-20-12-38069-475,מאסר על תנאי למשך 6 חודשים והתנאי הוא שהנאשם לא יעבור בתוך שנתיים כל עבירה על פקודת הסמים שהיא פשע.,קביעת עונשו של הנאשם
46,SH-20-12-38069-475,צו מבחן למשך 18 חודשים.,קביעת עונשו של הנאשם
47,SH-20-12-38069-475,מובהר לנאשם שעליו לבצע את הצו לשביעות רצון שירות המבחן וכי אם לא יעשה כן ניתן יהיה להפקיע את הצו ולהטיל עליו ענישה נוספת.,קביעת עונשו של הנאשם
48,SH-20-12-38069-475,"קנס בסך 3,000 ₪.",קביעת עונשו של הנאשם
49,SH-20-12-38069-475,הקנס ישולם ב-10 תשלומים שווים ורצופים כאשר הראשון בהם ביום 1.3.2022 ובכל 1 לחודש שלאחריו.,קביעת עונשו של הנאשם
50,SH-20-12-38069-475,אי עמידה באחד התשלומים במועד תעמיד את יתרת הסכום לפירעון מידי.,קביעת עונשו של הנאשם
51,SH-20-12-38069-475,המזכירות תשלח עותק מגזר הדין לשירות המבחן ולממונה.,קביעת עונשו של הנאשם
52,SH-20-12-38069-475,5129371הודעה זכות ערעור לבית המשפט המחוזי בתוך 45 יום.,קביעת עונשו של הנאשם
53,SH-20-12-38069-475,"ניתן היום,  כ""ה טבת תשפ""ב, 29 דצמבר 2021, במעמד הצדדים.",קביעת עונשו של הנאשם
