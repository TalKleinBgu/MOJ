,verdict,text,part
0,SH-15-05-39019-314,"ע""י ב""כ עו""ד אביב בר-אור",פרקליטות מחוז תל אביב  פלילי
1,SH-15-05-39019-314,"ע""י ב""כ עו""ד יקי קהן",חנן אברמוב
2,SH-15-05-39019-314,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13",חנן אברמוב
3,SH-15-05-39019-314,"חוק העונשין, תשל""ז-1977: סע'  40ד, 40ד(א)",חנן אברמוב
4,SH-15-05-39019-314,"הנאשם הורשע, בהתאם להודאתו, בשתי עבירות של סחר בסם מסוכן, על פי סעיף 13 לפקודת הסמים המסוכנים [נוסח חדש], התשל""ג-1973, ובשתי עבירות של החזקת סם מסוכן שלא לצריכה עצמית, על פי סעיף 7(א)+(ג) לפקודת הסמים המסוכנים.",גזר דין
5,SH-15-05-39019-314,כתב האישום כולל שני אישומים.,גזר דין
6,SH-15-05-39019-314,"מדובר בתיק אחד מתוך פרשה, במסגרתה הופעל סוכן משטרתי סמוי - נ""פ 647/13 (להלן: ""הסוכן"").",גזר דין
7,SH-15-05-39019-314,"הסוכן רכש בהוראת משטרת ישראל ובכספה, סמים מסוכנים בעבור סכומי כסף שונים, והכל בעסקאות שתואמו מראש ובוצעו עם הנאשם.",גזר דין
8,SH-15-05-39019-314,"כמו כן, בתקופה הרלוונטית לכתב האישום התגורר הסוכן במלון הדירות ""קולוני ביץ"" בבת ים (להלן: ""המלון""), והסוכן הכיר את הנאשם במהלך ביקור במלון.",גזר דין
9,SH-15-05-39019-314,"על פי עובדות האישום הראשון בתאריך 13.10.14 פגש הסוכן בנאשם במלון ביחד עם אחרים ובסוף המפגש ביקש הנאשם מהסוכן שילווה לו 1,000 ₪ לצורך נסיעה לשוק והסוכן הסכים והלווה לו את הכסף.",גזר דין
10,SH-15-05-39019-314,במעמד זה שאל הסוכן את הנאשם למטרת נסיעתו לשוק והנאשם השיב לסוכן תשובה ממנה היה ברור שהנאשם סוחר בסמים.,גזר דין
11,SH-15-05-39019-314,"בהמשך לכך, לשאלת הסוכן, הציע הנאשם לסוכן לרכוש ממנו סמים.",גזר דין
12,SH-15-05-39019-314,"ביום 18.10.14 התקשר הסוכן לנאשם וביקש לרכוש ממנו 5 גרם סם מסוג קוקאין, תמורת 2,800 ₪.",גזר דין
13,SH-15-05-39019-314,השניים ניהלו משא ומתן שבסופו הסכימו על המכירה וסיכמו כי הסוכן יגיע למחרת לחנות הירקות של הנאשם לשם ביצוע העסקה.,גזר דין
14,SH-15-05-39019-314,ביום 19.10.14 הגיע הסוכן לחנות עם רכבו.,גזר דין
15,SH-15-05-39019-314,הנאשם נכנס לרכבו של הסוכן ומסר לידיו שקית ובתוכה קוקאין במשקל של 5.0112 גרם נטו.,גזר דין
16,SH-15-05-39019-314,"הסוכן מסר לנאשם סך של 1,800 ₪ והזכיר את לנאשם את ההלוואה שנטל ממנו בסך 1,000 ₪ לשם קיזוזה מסך התמורה עבור העסקה.",גזר דין
17,SH-15-05-39019-314,על פי עובדות האישום השני ביום 30.11.14 התקשר הסוכן לנאשם ובהמשך לכך הגיע לחנות שם היה הנאשם.,גזר דין
18,SH-15-05-39019-314,"הסוכן ביקש לרכוש מהנאשם 15 גרם קוקאין תמורת 7,500 ₪.",גזר דין
19,SH-15-05-39019-314,"בו במקום אמר הנאשם לסוכן כי יש בידיו סם, הוציא שקית מכיסו ומתוכה הוציא חומר אותו שאף, לעיני הסוכן.",גזר דין
20,SH-15-05-39019-314,הסוכן אמר לנאשם כי הוא זקוק לקוקאין באיכות דומה ליום רביעי הקרוב.,גזר דין
21,SH-15-05-39019-314,ביום 4.12.14 התקשר הסוכן אל הנאשם ושאל אותו אם ניתן להוציא את העסקה אל הפועל והנאשם השיב בחיוב.,גזר דין
22,SH-15-05-39019-314,השניים סיכמו כי יבצעו את העסקה מחוץ לחנות.,גזר דין
23,SH-15-05-39019-314,מיד בסמוך לכך הגיע הסוכן ברכבו לחנות.,גזר דין
24,SH-15-05-39019-314,הנאשם נכנס לרכב ומסר לסוכן נייר מגולגל ובתוכו קוקאין במשקל 14.91 גרם נטו.,גזר דין
25,SH-15-05-39019-314,"הסוכן נתן לידי הנאשם את התמורה בסך 7,500 ₪.",גזר דין
26,SH-15-05-39019-314,"הנאשם בעל עבר פלילי (גיליון רישום פלילי הוגש וסומן ת/1) ולחובתו שתי הרשעות קודמות בעבירות מרמה ורכוש מהשנים 2007 ו-2009, בגינן נידון, בין היתר, למאסר בפועל למשך 7 חודשים.",גזר דין
27,SH-15-05-39019-314,אין לנאשם הרשעות קודמות בעבירות סמים.,גזר דין
28,SH-15-05-39019-314,"הנאשם הופנה לקבלת תסקיר שירות המבחן, והתקבלו בעניינו מספר תסקירים.",גזר דין
29,SH-15-05-39019-314,"כמו כן, הופנה הנאשם לקבלת חוות דעת מאת הממונה על עבודות השירות.",גזר דין
30,SH-15-05-39019-314,"מתסקירי שירות המבחן עולה כי הנאשם מצוי בקשר עם שירות המבחן מזה זמן רב, החל מחודש יוני 2015, במסגרת הליכי המעצר בתיק זה.",גזר דין
31,SH-15-05-39019-314,תסקיר שירות המבחן שהוגש ביום 17.7.16 סוקר את רקעו האישי והמשפחתי של הנאשם.,גזר דין
32,SH-15-05-39019-314,"קצינת המבחן מתארת את מהלך חייו של הנאשם, מילדותו ועד לגירושיו מאשתו, ואת התמכרותו לסמים על רקע קשיים אישיים, משפחתיים וכלכליים.",גזר דין
33,SH-15-05-39019-314,קצינת המבחן מתארת ניסיון קודם של הנאשם להשתלב בטיפול ביחידה להתמכרויות אשר לא צלח.,גזר דין
34,SH-15-05-39019-314,"קצינת המבחן מדווחת כי החל מחודש יוני 2015 השתתף הנאשם בקבוצה של עצורי בית, הגיע בקביעות למפגשים, ומסר בדיקות שתן שהעידו על ניקיון מסמים.",גזר דין
35,SH-15-05-39019-314,קצינת המבחן מתארת כי במהלך הטיפול עלתה רמת מודעותו של הנאשם לבעיית ההתמכרות לסמים ולצורך לקחת אחריות ולפתור את בעיותיו באופן בוגר ומקדם.,גזר דין
36,SH-15-05-39019-314,"בהמשך לכך, הנאשם פנה ליחידה להתמכרויות בעירו והחל שם טיפול מיום 15.11.15.",גזר דין
37,SH-15-05-39019-314,"במסגרת הטיפול הנאשם מסר בקביעות בדיקות שתן, שהעידו על ניקיון מסמים.",גזר דין
38,SH-15-05-39019-314,"כמו כן, הנאשם השתתף בכל הפעילויות הטיפוליות של המרכז, ובכלל זה נטל חלק גם בשיחות פרטניות.",גזר דין
39,SH-15-05-39019-314,"כמו כן, החל להשתתף בהצלחה רבה בקבוצת תיאטרון טיפולית.",גזר דין
40,SH-15-05-39019-314,"קצינת המבחן קיבלה דיווח מהמטפלת של הנאשם, ומסרה כי להתרשמות המטפלת, לה שותף גם שירות המבחן, הנאשם עבר תהליך של פיתוח מודעות עצמית ויכולת להסיר הגנות, כמו הכחשה וטשטוש של מצבו ההתמכרותי, והוא מסוגל כיום להתמודד עם ההשלכות של ההתמכרות על כל תחומי חייו.",גזר דין
41,SH-15-05-39019-314,"כמו כן, הנאשם מסוגל כיום להתחבר יותר לחלקים חיוביים וחזקים באישיותו ובתפקודו, לעבוד על שימורם, ולהתרחק ממצבי סיכון.",גזר דין
42,SH-15-05-39019-314,"קצינת המבחן התרשמה כי הנאשם מסוגל להתמודד עם קשייו באופן בוגר, ישיר ומקדם, וללא צורך בסמים, ולהערכתה הפרוגנוזה לשיקום ולשינוי היא טובה.",גזר דין
43,SH-15-05-39019-314,"לפיכך, בתסקיר זה המליץ שירות המבחן להטיל על הנאשם עונש של עבודות שירות, לצד העמדתו בצו מבחן למשך שנה.",גזר דין
44,SH-15-05-39019-314,בדיון שנערך ביום 18.7.16 התייחסתי לתסקיר האמור של שירות המבחן וציינתי כי ההליך הטיפולי ביחידה להתמכרויות מצוי בעיצומו וכי הנאשם עתיד להשתלב גם בטיפול נוסף.,גזר דין
45,SH-15-05-39019-314,לפיכך סברתי כי באותו המועד טרם נפרשה התמונה המלאה ביחס להליך הטיפולי-שיקומי של הנאשם וכי יש מקום להוסיף ולעקוב אחר התקדמותו של הנאשם בהליך השיקום.,גזר דין
46,SH-15-05-39019-314,"על כן, דחיתי את הטיעונים לעונש במספר חודשים לצורך המשך הליך השיקום וקבלת דיווח מעודכן משירות המבחן.",גזר דין
47,SH-15-05-39019-314,"בהמשך להחלטתי מיום 18.7.16, התקבל ביום 23.1.17 תסקיר משלים משירות מבחן.",גזר דין
48,SH-15-05-39019-314,"בתסקיר זה ציינה קצינת המבחן כי תהליך שיקומו של הנאשם מתקדם, ובמסגרת זו הוא נישא מחדש לאשתו-גרושתו ושב לגדל יחד איתה את בנם בן השלוש וחצי.",גזר דין
49,SH-15-05-39019-314,עוד ציינה קצינת המבחן כי במהלך התקופה למד הנאשם מקצוע חדש – שרברבות.,גזר דין
50,SH-15-05-39019-314,"מאז, הנאשם עוסק במקצוע זה והוא צובר ניסיון ומתפתח.",גזר דין
51,SH-15-05-39019-314,"כמו כן, הנאשם השתלב בקורס תעסוקה.",גזר דין
52,SH-15-05-39019-314,"במקביל ממשיך הנאשם בטיפול ביחידה להתמכרויות בהצלחה, ותוצאות בדיקות השתן שמוסר ממשיכות להיות נקיות.",גזר דין
53,SH-15-05-39019-314,הטיפול ביחידה להתמכרויות צפוי להימשך עד לחודש יוני 2017.,גזר דין
54,SH-15-05-39019-314,"קצינת המבחן והעו""ס המטפלת בנאשם דיווחו כי דימויו העצמי של הנאשם מתחזק ומשפר את תחושת היכולת האישית, וכי הנאשם מרוכז בהתפתחותו המקצועית ובדאגה לפרנסת משפחתו.",גזר דין
55,SH-15-05-39019-314,הנאשם נראה רגוע יותר ומקבל את המורכבות המשפחתית שלו.,גזר דין
56,SH-15-05-39019-314,"לאור האמור, ובשים לב להליך הטיפולי הממושך והרציני שעבר הנאשם, ולהתמדה, למאמצים ולרצינות שמגלה הנאשם, ומתוך רצון לחזק את מאמציו השיקומיים, שירות המבחן מצא לנכון לשנות את ההמלצה העונשית בעניינו של הנאשם ולהמליץ לבית המשפט להסתפק בענישה חינוכית של של""צ בהיקף של 350 שעות, כתחליף לעבודות השירות.",גזר דין
57,SH-15-05-39019-314,שירות המבחן סבר כי יהיה בעונש זה כדי להקטין את הסיכון להישנות העבירה.,גזר דין
58,SH-15-05-39019-314,"-לאחר קבלת שני התסקירים, בפתח הדיון מיום 9.3.17, הודיעה המאשימה כי נגד הנאשם נפתח תיק מב""ד חדש בעבירת אלימות, ועל כן עתרה המאשימה להפנות את הנאשם לקבלת תסקיר נוסף, אשר יתייחס להשלכותיו של  תיק המב""ד על המלצותיו של שירות המבחן.",גזר דין
59,SH-15-05-39019-314,בא כוח הנאשם התנגד לבקשה.,גזר דין
60,SH-15-05-39019-314,"הואיל וההגנה הצהירה כי בכוונתה לעתור לחריגה ממתחם העונש ההולם משיקולי שיקום מצאתי כי יש חשיבות לבחינת השלכות תיק המב""ד על המלצותיו של שירות מבחן.",גזר דין
61,SH-15-05-39019-314,"עם זאת, הואיל וחקירת התיק נמצאה בראשיתה, סברתי כי יש להמתין פרק זמן של כחודש עד שתסתיים חקירת התיק ותתקבל החלטה האם יוגש כתב האישום בעניין.",גזר דין
62,SH-15-05-39019-314,"בדיון מיום 26.4.17,  הודיע בא כוח המאשימה כי החקירה בתיק הסתיימה, אך התיק טרם הועבר ליחידת התביעות לצורך קבלת החלטה על הגשת כתב אישום, ועל כן הטיעונים לעונש נדחו לפרק זמן נוסף של כחודשיים, לצורך קבלת החלטת יחידת התביעות, כאשר המאשימה הצהירה כי תוודא שבפרק זמן זה התיק אכן יועבר ליחידת התביעות.",גזר דין
63,SH-15-05-39019-314,"בדיון מיום 21.6.17, הודיעה המאשימה כי הוגש כתב אישום בעניינו של הנאשם.",גזר דין
64,SH-15-05-39019-314,בא כוח הנאשם עמד על חפותו והצהיר כי יעשה מאמץ להתחיל ולסיים את שמיעת הראיות בתיק בהקדם.,גזר דין
65,SH-15-05-39019-314,"בהמשך לכך, הנאשם הופנה לקבלת תסקיר משלים, אשר יתייחס להתקדמות הנאשם בהליך הטיפולי ולהשלכות כתב האישום בתיק הנוסף ביחס לשיקומו.",גזר דין
66,SH-15-05-39019-314,"בתסקיר שהוגש בעניינו של הנאשם ביום 3.10.17 נכתב כי במהלך התקופה שחלפה עיקר הקשר הטיפולי עם הנאשם נערך על ידי המטפלת האישית שלו ביחידה להתמכרויות, ודווח כי הנאשם שיתף פעולה עם כל הנדרש ממנו ומסר בקביעות בדיקות שתן שתוצאותיהן הורו על ניקיון מכל סוגי הסמים.",גזר דין
67,SH-15-05-39019-314,"עם זאת, במהלך השנה השנייה של הטיפול התרשמה המטפלת כי הנאשם מגויס פחות לטיפול ומשקיע כוחותיו בבנייה והתפתחות מקצועית בתפקיד שרברב, מאחר שהצלחתו בעבודה מחזקת אותו ומעלה את דימויו העצמי.",גזר דין
68,SH-15-05-39019-314,החשיפה העצמית שאפיינה אותו לאורך השיחות פחתה וההתרשמות הייתה כי הוא עייף מהתהליך הטיפולי.,גזר דין
69,SH-15-05-39019-314,על רקע הערכת צוות הטיפול ביחידה והתרשמות שירות המבחן  כי הנאשם במצב טוב ואינו במצב סיכון הוחלט על סיום הטיפול.,גזר דין
70,SH-15-05-39019-314,הנאשם שיתף בהתפתחות המקצועית וסיפר כי משקיע משאבים כלכליים ורגשיים בעסק ונמצא בתהליך של למידה וקבלת משוב חיובי שמעצים את כישוריו המקצועיים.,גזר דין
71,SH-15-05-39019-314,"שירות המבחן ראה חשיבות לאפשר לנאשם להתנסות בתכנית ייחודית מתאימה והציע לו להשתלב בתכנית ""אוניברסיטה בעם"", שהנה תוכנית של לימודים במסגרת אקדמית באוניברסיטת תל-אביב, וזאת לצורך לימוד קורס מבוא למנהל  עסקים.",גזר דין
72,SH-15-05-39019-314,הנאשם הביע התעניינות רבה והסכמה לכך והחל בלימודים.,גזר דין
73,SH-15-05-39019-314,בהתייחס לתיק הנוסף שהתנהל נגדו עמד הנאשם על חפותו ועדכן כי הוא מנהל הוכחות בתיק זה.,גזר דין
74,SH-15-05-39019-314,"על רקע תקופת הטיפול הממושכת, תהליך השינוי המשמעותי שערך בחייו והתמודדותו עם קשיי השגרה מזה כשנתיים וחצי, ראה שירות המבחן חשיבות להתייחס לכוחות שמשקיע בשמירה על הימנעות משימוש בסמים וניהול אורח חיים עברייני בתחום הסמים ובכלל.",גזר דין
75,SH-15-05-39019-314,"על כן, המליץ שירות המבחן, בשונה מהמלצתו הקודמת בתסקיר הקודם, כי יוטל על הנאשם עונש מאסר שירוצה בעבודות שירות, לצד העמדתו בצו מבחן.",גזר דין
76,SH-15-05-39019-314,"לאחר קבלת התסקיר האמור, הגיש בא כוח הנאשם בקשה לדחיית מועד הטיעונים לעונש וזאת לצורך סיום שמיעת הראיות בתיק הנוסף.",גזר דין
77,SH-15-05-39019-314,בהחלטתי מיום 16.10.17 נעתרתי לבקשת הדחייה ודחיתי את מועד הטיעונים לעונש.,גזר דין
78,SH-15-05-39019-314,"בנוסף, מאחר שבכל התסקירים שהוגשו שירות המבחן לא התייחס במפורש לשאלת נטילת האחריות מצד הנאשם ביחס לעבירות בהן הורשע, הפניתי את הנאשם לקבלת תסקיר משלים נוסף אשר יתייחס גם לסוגיה זו.",גזר דין
79,SH-15-05-39019-314,"בתסקיר המשלים הנוסף והאחרון, שהתקבל בעניינו של הנאשם ביום 13.12.17, נכתב כי כיום הנאשם נוטל חלק בפרוייקט ""אוניברסיטה בעם"" ולומד במסגרתו מנהל עסקים, ובמקביל עובד בתחום האינסטלציה.",גזר דין
80,SH-15-05-39019-314,"בהתייחס לשאלת נטילת האחריות לעבירות בהן הורשע, נכתב כי הנאשם מודה בביצוע העבירות ונוטל אחריות מלאה על ביצוען, כשהוא מודע לחומרת התנהגותו.",גזר דין
81,SH-15-05-39019-314,שירות המבחן התרשם כי לצד תהליך השיקום הרציני והמשמעותי שעבר הנאשם התחזקה מודעותו ביחס לחומרת עבירות הסמים ועבירות הסחר בפרט.,גזר דין
82,SH-15-05-39019-314,הנאשם תופס את הקשר החברתי השולי כקשר מסכן ומדרדר לעבריינות ודיווח כי צמצם את קשריו החברתיים באופן משמעותי ומשקיע כיום את עיקר כוחותיו במשפחתו ובבניית עסקו.,גזר דין
83,SH-15-05-39019-314,"כמו כן, שירות המבחן דיווח, בהתייחס לתיק הנוסף שהתנהל כנגד הנאשם, כי המאשימה חזרה בה מכתב האישום והדיון בתיק הסתיים.",גזר דין
84,SH-15-05-39019-314,"מעיון בגיליון הרישום הפלילי של הנאשם עולה כי מאז ביצוע העבירות נשוא כתב האישום דנן, בשנת 2014, הוא לא ביצע עבירות נוספות.",גזר דין
85,SH-15-05-39019-314,שירות המבחן התרשם כי הסיכון להישנות העבירות הנו נמוך.,גזר דין
86,SH-15-05-39019-314,"שירות המבחן התרשם כי לאור התמדתו של הנאשם בהליך הטיפולי ובגמילה ושינויי אורח חייו מצבו השתפר באופן משמעותי, ולאחר התלבטות, המליץ שירות המבחן להטיל על הנאשם של""צ בהיקף של 350 שעות, וזאת על מנת שיוכל במקביל לביצוע הצו לעבוד ולפרנס את משפחתו.",גזר דין
87,SH-15-05-39019-314,"בעניינו של הנאשם התקבלו לבקשתי שתי חוות דעת הממונה על עבודות השירות, וזאת בשל פרק הזמן שחלף בין שתי חוות הדעת.",גזר דין
88,SH-15-05-39019-314,מחוות הדעת האחרונה מיום 05.03.2018 עולה כי הנאשם נמצא מתאים לביצוע עבודות שירות והביע את הסכמתו לריצוי מאסר בדרך של עבודות שירות.,גזר דין
89,SH-15-05-39019-314,"הממונה המליץ על מקום השמה, על תנאי ההשמה ועל מועד תחילת ביצוע עבודות השירות.",גזר דין
90,SH-15-05-39019-314,לטענת המאשימה מתחם העונש ההולם בגין האירוע הראשון נע בין 10 חודשי מאסר לריצוי בפועל לבין 20 חודשי מאסר לריצוי בפועל ומתחם העונש ההולם בגין האירוע השני נע בין 18 חודשי מאסר לריצוי בפועל לבין 32 חודשי מאסר לריצוי בפועל.,טענות הצדדים: 
91,SH-15-05-39019-314,"לאור תסקירי שירות המבחן המצביעים על טיפול מוצלח וממושך, הכולל גם גמילה מוצלחת מסמים, הסכימה המאשימה לסטיה ממתחמי העונש ההולם, משיקולי שיקום במקרה דנן.",טענות הצדדים: 
92,SH-15-05-39019-314,"עם זאת, המאשימה לא הסכימה לקבל את המלצת שירות המבחן ועמדה על כך כי יושתו על הנאשם 6 חודשי מאסר בפועל, לריצוי בעבודות שירות, וזאת תוך שמירת הפרופורציה לחומרת העבירות ותוך התחשבות באינטרס הציבורי בעבירות כגון דא.",טענות הצדדים: 
93,SH-15-05-39019-314,"ב""כ הנאשם לא חלק על המתחמים עליהם הצביעה המאשימה, וזאת בהתאם לפסיקה בכלל ובפרשיה זו בפרט.",טענות הצדדים: 
94,SH-15-05-39019-314,"הויכוח בין ההגנה לבין המאשימה הינו על היקף הסטיה ממתחמי הענישה, משיקולי שיקום.",טענות הצדדים: 
95,SH-15-05-39019-314,"ב""כ הנאשם הפנה לתסקירי שירות המבחן אשר מתארים את הליך השיקום הארוך והמוצלח ביותר שעבר הנאשם, שבסופו נגמל הנאשם משימוש תדיר בסמים וכיום הוא נקי מסמים, הוא מתפקד מבחינה משפחתית ותעסוקתית.",טענות הצדדים: 
96,SH-15-05-39019-314,"עוד הפנה ב""כ הנאשם לעובדה שהעבירות המיוחסות לנאשם בכתב האישום, בוצעו על רקע של שימוש בסם והתמכרות.",טענות הצדדים: 
97,SH-15-05-39019-314,"ב""כ הנאשם הדגיש את עינוי הדין החריג בהליך דנן, וזאת נוכח ההמתנה הרבה לטיעונים לעונש ולמתן גזר הדין, בשל הגשת כתב אישום נוסף כנגד הנאשם וההמתנה לסיומו, כאשר בסופו של יום אותו הליך הסתיים בחזרתה של המדינה מהאישום.",טענות הצדדים: 
98,SH-15-05-39019-314,"לפיכך, ההגנה עותרת להסתפק בעונש מאסר לריצוי בעבודות שירות בן חודש אחד וכן עותרת היא להימנע מהטלת עונש קנס וזאת נוכח מצבו הכלכלי והמשפחתי של הנאשם.",טענות הצדדים: 
99,SH-15-05-39019-314,"בהתאם לתיקון 113 לחוק העונשין, יש לקבוע, בטרם קביעת העונש המתאים, בגין כל אחד מהאירועים, מתחם עונש הולם למעשה העבירה בהתאם לעקרון ההלימה ותוך התחשבות במידת הפגיעה בערך החברתי, במדיניות הענישה הנהוגה ובנסיבות הקשורות בביצוע העבירה.",דיון והכרעה:
100,SH-15-05-39019-314,"עיון בכתב האישום מלמד כי כל אחד מהאישומים מהווה אירוע נפרד, וזאת בעיקר בשל השוני בזמנים ובנסיבות בין האישומים.",דיון והכרעה:
101,SH-15-05-39019-314,"בהקשר לעבירות הסמים הערכים החברתיים המוגנים הם הגנה על חיי אדם, על בריאותו ועל שלמות גופו, כמו גם הגנה על שלום הציבור וביטחונו.",דיון והכרעה:
102,SH-15-05-39019-314,מדיניות הענישה בעבירות כגון דא – עבירות של סחר בסם מסוכן מסוג קוקאין - היא תוצר של הצורך להילחם בפגיעה הקשה של סמים אלו בפרט ובחברה.,דיון והכרעה:
103,SH-15-05-39019-314,"הפגיעה בפרט כרוכה בסיכון ממשי לבריאות ולנפש, והפגיעה בחברה כרוכה בתופעות הנלוות של פשיעה מאורגנת, הלבנת הון, עבירות רכוש ועבירות אלימות.",דיון והכרעה:
104,SH-15-05-39019-314,"לפיכך, פסיקת בית המשפט העליון קבעה כי יש להשית עונשים מחמירים ומרתיעים על כל מי שנוטל חלק בשרשרת הסם על מנת להעביר  מסר חד משמעי לעבריינים פוטנציאלים.",דיון והכרעה:
105,SH-15-05-39019-314,"אשר למידת הפגיעה בערכים החברתיים - ביחס לאירוע הראשון מידת הפגיעה היא בינונית, וזאת בשים לב לטיב הסם, לכמותו ולאופן חלוקתו, ובשים לב לטיב מעשיו של הנאשם.",דיון והכרעה:
106,SH-15-05-39019-314,"ביחס לאירוע השני מידת הפגיעה בערכים החברתיים במקרה דנן היא בינונית-גבוהה, וזאת בשים לב לטיב הסם, לכמותו ולאופן חלוקתו, ובשים לב לטיב מעשיו של הנאשם.",דיון והכרעה:
107,SH-15-05-39019-314,"להלן אביא דוגמאות לענישה שהושתה על נאשמים אחרים בפרשת הסוכן דנן, בתיקים שהתנהלו בפני מותבים אחרים:",דיון והכרעה:
108,SH-15-05-39019-314,"כמו כן, הורשע  נאשם 2, במסגרת הסדר טיעון סגור, בשתי עבירות של סחר בסם מסוכן  מסוג קוקאין במשקל 2.34 גרם תמורת 1400 ₪ ו-3.74 גרם קוקאין תמורת 2,400 ₪ ובהחזקת סם מסוכן.",דיון והכרעה:
109,SH-15-05-39019-314,"הנאשם, שהיה אסיר, נדון ל-14 חודשי מאסר בפועל בגין התיק בו הורשע, כאשר חודשיים מתוכם ירוצו בחופף למאסר למשך 5 חודשים שריצה בעת מתן גזר הדין, כך שסה""כ ירצה עונש מאסר למשך 17 חודשים.",דיון והכרעה:
110,SH-15-05-39019-314,"נאשם 2, ערן מרזוק, הורשע הנאשם על פי הודאתו, בתיווך בעסקת סחר בסמים עת מכר לסוכן סם מסוכן מסוג קוקאין במשקל כולל של 1.7171 גרם נטו תמורת 1,500 ₪; כמו כן, תיווך הנאשם בעסקת סחר נוספת עת מכר סם מסוכן מסוג קוקאין במשקל כולל של 5.3526 גרם תמורת נטו תמורת 2,800 ₪.",דיון והכרעה:
111,SH-15-05-39019-314,"בית המשפט גזר על הנאשם, במסגרת הסדר טיעון סגור, עונש מאסר צופה פני עתיד לצד קנס כספי בסך 31,000 ₪, וזאת בשל נסיבות אישיות-בריאותיות קשות וחריגות של הנאשם.",דיון והכרעה:
112,SH-15-05-39019-314,בקביעת מתחמי העונש ההולם יש לקחת בחשבון גם את הנסיבות הקשורות בביצוע העבירה.,דיון והכרעה:
113,SH-15-05-39019-314,"בין יתר הנסיבות שיש לבחון על מנת לקבוע את מתחם העונש ההולם בעבירות סחר בסמים, יש לבחון את טיב הסם, את כמותו, את אופן חלוקתו, את היוזמה לעסקה, את התכנון המקדים ואת מורכבות האירוע, את התמורה ששולמה והתקבלה, את חלקו היחסי של הנאשם בביצוע העבירה ואת מידת מעורבותו במשא ומתן ובעסקה, את המטרה שלשלמה הועברו הסמים והנזק שנגרם או שצפוי להיגרם כתוצאה מהעסקה ועוד.",דיון והכרעה:
114,SH-15-05-39019-314,בעניינו של הנאשם מדובר בשתי עסקאות ולא באירוע בודד וחד פעמי.,דיון והכרעה:
115,SH-15-05-39019-314,"עצם יכולתו של הנאשם להגיע לסם מסוג קוקאין בשתי הזדמנויות, ובכמויות לא קטנות, מעידה על נגישות לסם ועל קשר לעולם הסמים ולשרשרת הפצת הסם.",דיון והכרעה:
116,SH-15-05-39019-314,"בשני האירועים מדובר בסם מסוכן מסוג קוקאין, אשר, כאמור, הוגדר בפסיקה כ""סם קשה"", שפגיעתו רעה והשימוש בו כרוך בסיכון ממשי לבריאות ולנפש.",דיון והכרעה:
117,SH-15-05-39019-314,"לפיכך, הנזק הפוטנציאלי מביצוע העבירות הוא גדול.",דיון והכרעה:
118,SH-15-05-39019-314,"כמו כן, הנאשם ביצע את העבירות למטרות רווח כלכלי.",דיון והכרעה:
119,SH-15-05-39019-314,"מנגד, בשני האירועים מכר הנאשם את הסמים לסוכן משטרה, כך שבסופו של דבר, בפועל, הסמים לא התגלגלו לידי צרכנים.",דיון והכרעה:
120,SH-15-05-39019-314,"ביחס לאירוע הראשון, מדובר בכמות סם לא גדולה אך גם לא קטנה – 5.0112 גרם, שנמכרו תמורת 2,800 ₪.",דיון והכרעה:
121,SH-15-05-39019-314,הסם נמסר בשקית אחת.,דיון והכרעה:
122,SH-15-05-39019-314,פעולות הנאשם עולות כדי סחר בסם מסוכן.,דיון והכרעה:
123,SH-15-05-39019-314,"העסקה התחילה כאשר הסוכן פנה לנאשם וביקש ממנו לבצע את העסקה, לאחר שהסוכן הבין מהנאשם כי הוא סוחר בסמים.",דיון והכרעה:
124,SH-15-05-39019-314,מדובר בעסקה הכרוכה בתכנון מוקדם ואשר נפרשה על פני מספר התרחשויות בזמן ובמקום.,דיון והכרעה:
125,SH-15-05-39019-314,הנאשם ניהל עם הסוכן משא ומתן לגבי המחיר.,דיון והכרעה:
126,SH-15-05-39019-314,"הנאשם ביצע את העסקה בעצמו, וקיבל את מלוא התמורה לידיו.",דיון והכרעה:
127,SH-15-05-39019-314,העסקה התרחשה בחנות של הנאשם.,דיון והכרעה:
128,SH-15-05-39019-314,"ביחס לאירוע השני, מדובר בכמות סם גדולה יותר – 14.91 גרם, שנמכרה תמורת 7,500 ₪.",דיון והכרעה:
129,SH-15-05-39019-314,הסם נמסר באריזה אחת.,דיון והכרעה:
131,SH-15-05-39019-314,"העסקה התחילה כאשר הסוכן פנה לנאשם וביקש ממנו לבצע את העסקה, לאחר ביצוע העסקה הקודמת.",דיון והכרעה:
135,SH-15-05-39019-314,"עוד לקחתי בחשבון את הסיבות שהביאו את הנאשם לביצוע המעשים, כפי שהן עולות מתסקירי שירות המבחן, לרבות בעיית צריכת הסמים של הנאשם.",דיון והכרעה:
136,SH-15-05-39019-314,לאור כלל האמור לעיל סבורני כי מתחם העונש ההולם ביחס לאירוע הראשון במקרה דנן נע בין 9 חודשי מאסר לריצוי בפועל לבין 20 חודשי מאסר לריצוי בפועל.,דיון והכרעה:
137,SH-15-05-39019-314,כמו כן סבורני כי מתחם העונש ההולם ביחס לאירוע השני במקרה דנן נע בין 15 חודשי מאסר לריצוי בפועל לבין 30 חודשי מאסר לריצוי בפועל.,דיון והכרעה:
138,SH-15-05-39019-314,סטייה ממתחם העונש ההולם משיקולי שיקום,דיון והכרעה:
139,SH-15-05-39019-314,"יפים לעניין זה דברי בית-המשפט העליון בעניין עיאשה הנ""ל:",דיון והכרעה:
140,SH-15-05-39019-314,"לאחר שקילה מעמיקה של חומרת מעשיו של הנאשם למול הליך השיקום שעבר, ולאחר שעקבתי, באמצעות שירות המבחן, במשך זמן רב מאוד, אחר התקדמותו והתמדתו של הנאשם בהליך השיקום, ובכלל זה אף דחיתי את המשך שמיעת הטיעונים לעונש מספר פעמים, באתי לכלל מסקנה כי במקרה דנן קיימות נסיבות מיוחדות המצדיקות סטייה לקולה ממתחם העונש ההולם, משיקולי שיקום.",דיון והכרעה:
141,SH-15-05-39019-314,"בהתאם להוראת סעיף 40ד(א) לחוק העונשין, אני סבור כי במקרה דנן קיימים נתונים מהם עולה שהנאשם מצוי לקראת סיומו של הליך שיקום מוצלח מאוד, וכי יש סיכוי של ממש לכך שהליך זה יושלם בהצלחה מלאה.",דיון והכרעה:
142,SH-15-05-39019-314,"לפיכך, מצאתי לחרוג ממתחם העונש ההולם ולקבוע את עונשו של הנאשם לפי שיקולי שיקומו וכן להורות על נקיטת אמצעי שיקומי כלפי הנאשם.",דיון והכרעה:
143,SH-15-05-39019-314,"עם זאת, בשים לב לטיב מעשיו של הנאשם ולמתחמי העונש ההולם שפורטו לעיל, סבורני כי לא ניתן לקבל את המלצתו האחרונה של שירות המבחן ולהסתפק במקרה דנן בהטלת שירות לתועלת הציבור בתוספת צו מבחן, וכי האיזון הראוי בין חומרת המעשים לבין שיקולי השיקום מחייב הטלת עונש ממשי בדמות עבודות שירות לצד העמדתו במבחן.",דיון והכרעה:
144,SH-15-05-39019-314,"מתסקירי שירות המבחן עולה כי הנאשם מצוי בקשר עם שירות המבחן בגין תיק זה כבר החל מחודש יוני 2015, במשך כשנתיים וחצי, וכי הוא עובר הליך שיקומי מוצלח ביותר ומצוי לקראת סיומו ועל כן הסיכון לביצוע עבירות נמוך.",דיון והכרעה:
145,SH-15-05-39019-314,"מהתסקירים ניתן ללמוד על רקעו האישי והמשפחתי של הנאשם, ועל בעיית ההתמכרות לסמים של הנאשם, אשר עמדה גם ברקע העבירות דנן.",דיון והכרעה:
146,SH-15-05-39019-314,"שירות המבחן מתאר בפירוט רב את התהליך השיקומי שעבר הנאשם, ובכלל זה את השתתפותו בקבוצה של עצורי בית בשירות המבחן, ואת השתתפותו בתכנית טיפולית ביחידה להתמכרויות במקום מגוריו, תכנית אשר כללה גם טיפול פרטני וגם השתתפות בקבוצת תיאטרון טיפולית, ואשר הסתיימה לפני מספר חודשים בהצלחה ובניקיון מסמים.",דיון והכרעה:
147,SH-15-05-39019-314,"שירות המבחן דיווח כי הנאשם הגיע בקביעות ובהתמדה לכל הליכי הטיפול, לקח בהם חלק פעיל, תורם ונתרם.",דיון והכרעה:
148,SH-15-05-39019-314,"שירות המבחן וגורמי הטיפול התרשמו כי הנאשם עבר תהליך של פיתוח מודעות עצמית ויכולת להסיר הגנות, כמו הכחשה וטשטוש מצבו ההתמכרותי, וכי הוא מסוגל כיום להתמודד עם ההשלכות של ההתמכרות על כל תחומי חייו.",דיון והכרעה:
150,SH-15-05-39019-314,"קצינת המבחן התרשמה כי הנאשם מסוגל להתמודד עם קשייו באופן בוגר, ישיר ומקדם, ללא צורך בסמים, ולהערכתה הפרוגנוזה לשיקום ולשינוי היא טובה.",דיון והכרעה:
151,SH-15-05-39019-314,במסגרת תהליך השיקום הנאשם גם נישא מחדש לאשתו-גרושתו ושב לגדל יחד איתה את בנם בן השלוש וחצי.,דיון והכרעה:
152,SH-15-05-39019-314,"בנוסף, במהלך התקופה למד הנאשם מקצוע חדש – שרברבות, ומאז הוא עוסק במקצוע זה וכיום הוא צובר ניסיון ומתפתח, ואף השתלב בקורס תעסוקה.",דיון והכרעה:
153,SH-15-05-39019-314,"בנוסף, שירות המבחן דיווח כי הנאשם מוסר בקביעות בדיקות שתן, שכולן, ללא יוצא מן הכלל, מעידות על ניקיון מסמים.",דיון והכרעה:
154,SH-15-05-39019-314,"בעת האחרונה, לאחר שהוחלט על סיום הטיפול של הנאשם ביחידה להתמכרויות מכיוון ששירות המבחן התרשם כי הנאשם במצב טוב ואינו בסיכון, הוצע לו להתנסות בתכנית ייחודית, ""אוניברסיטה בעם"", במסגרתה הוא לומד קורס במנהל עסקים.",דיון והכרעה:
155,SH-15-05-39019-314,הנאשם לומד כיום בתכנית זו והוא מתמיד בה ומבטא שביעות רצון מהלימודים.,דיון והכרעה:
156,SH-15-05-39019-314,"מתסקירי שירות המבחן עולה בבירור כי הנאשם מצוי כעת לקראת סיומו של הליך שיקום ממושך ומוצלח מאוד, תוך שהוא מתמיד בהליך הטיפול ובגמילה מסמים ואף שינה את אורח חייו, ועל כן יש סיכוי של ממש שהליך השיקום יושלם בהצלחה מלאה.",דיון והכרעה:
157,SH-15-05-39019-314,"כמו כן, מהתסקירים עולה כי  הנאשם נוטל אחריות מלאה על ביצוע העבירות בהן הורשע והוא מודע לחומרת התנהגותו.",דיון והכרעה:
158,SH-15-05-39019-314,"כאמור, שירות המבחן התרשם כי לצד תהליך השיקום הרציני והמשמעותי שערך הנאשם התחזקה מודעותו ביחס לחומרת עבירות הסמים ועבירות הסחר בפרט.",דיון והכרעה:
159,SH-15-05-39019-314,הנאשם תופס את הקשר החברתי השולי כקשר מסכן ומדרדר לעבריינות ודיווח כי צמצם את קשריו החברתיים באופן משמעותי.,דיון והכרעה:
160,SH-15-05-39019-314,"הנאשם משקיע כיום את עיקר כוחותיו במשפחתו ובבניית עסקו כבעל עסק עצמאי בתחום האינסטלציה, על כל הקושי הכרוך בכך.",דיון והכרעה:
161,SH-15-05-39019-314,"על האמור לעיל יש להוסיף כי עברו הפלילי של הנאשם אינו מכביד ואינו טרי, ואינו כולל הרשעות קודמות כלשהן בעבירות סמים.",דיון והכרעה:
162,SH-15-05-39019-314,"כמו כן, יש לשקול את הודייתו של הנאשם באשמה, שיש בה משום נטילת אחריות וחסכון בזמן שיפוטי, את הזמן שחלף ממועד ביצוע העבירות, וכי מאז ביצוע העבירות נשוא כתב האישום הנאשם לא ביצע עבירות נוספות (כאמור, הוגש נגד הנאשם כתב אישום נוסף מאז ביצוע העבירות דנן, אך לאחר שמיעת ראיות יחידת התביעות החליטה לחזור בו מאישום זה).",דיון והכרעה:
163,SH-15-05-39019-314,"כמו כן, יש להביא בחשבון את  הפגיעה של ההרשעה והעונש בנאשם, באשתו ובבנו הקטין.",דיון והכרעה:
164,SH-15-05-39019-314,"עוד יש לשקול, את משך הזמן בו שהה הנאשם במעצר מאחורי סורג ובריח ואת משך הזמן בו שהה בתנאים מגבילים.",דיון והכרעה:
165,SH-15-05-39019-314,"כידוע, בית המשפט אינו מחויב לקבל את המלצות שירות המבחן, וכי עליו לשקול שיקולים רחבים יותר מהשיקולים ששוקל שירות המבחן.",דיון והכרעה:
166,SH-15-05-39019-314,"בכלל זה, על בית המשפט לשוות לנגד עיניו את חומרת העבירה, את פגיעתה בערכים החברתיים, ואת האינטרס הציבורי במובנו הרחב.",דיון והכרעה:
167,SH-15-05-39019-314,"לפיכך, שקלתי היטב את חומרת העבירות שביצע הנאשם ואת פגיעתן בערכים החברתיים ובאינטרס הציבורי, על מנת לבחון האם יש הצדקה לחרוג ממתחם העונש ההולם במקרה דנן משיקולי שיקום.",דיון והכרעה:
168,SH-15-05-39019-314,"מכלול הנתונים במקרה דנן, לרבות סוג הסם, כמותו, מספר העסקאות וטיב מעשיו של הנאשם באירועים, מוביל למסקנה כי מדובר בעבירות אשר מאפשרות חריגה ממתחם העונש ההולם משיקולי שיקום, וזאת במקרים הייחודיים המתאימים, בהם העבירות בוצעו על רקע של שימוש בסמים ובהם קיים סיכוי ממשי לשיקום הנאשם.",דיון והכרעה:
169,SH-15-05-39019-314,"סבורני כי עניינו של הנאשם נכלל בגדר אותם מקרים ייחודיים, בהם העבירות בוצעו על רקע של שימוש בסמים ובהם קיים סיכוי ממשי לשיקום הנאשם.",דיון והכרעה:
170,SH-15-05-39019-314,"בשים לב לשיקולי השיקום האמורים ולעברו הפלילי של הנאשם ולהודייתו באשמה, סבורני כי בנסיבותיו הייחודיות של הנאשם כליאתו מאחורי סורג ובריח עלולה לאיין את ההליך השיקומי הארוך, הממושך והמוצלח בו הוא מצוי ולהוביל להידרדרות במצבו, ואף לפגוע במשפחתו.",דיון והכרעה:
171,SH-15-05-39019-314,"האינטרס הציבורי במובנו הרחב, הכולל גם את האינטרס הציבורי בשיקום עבריינים ועל ידי כך צמצום הסיכון שישובו לבצע עבירות, מצדיק במקרה דנן סטייה ממתחם העונש ההולם משיקולי שיקום.",דיון והכרעה:
172,SH-15-05-39019-314,"כאמור לעיל, למעשה, גם הצדדים הסכימו כי במקרה דנא ישנה הצדקה לסטיה ממתחמי העונש ההולם, משיקולי שיקום והמחלוקת ביניהם נסובה סביב שאלת מידת הסטיה.",דיון והכרעה:
173,SH-15-05-39019-314,"כאמור, המאשימה סבורה כי בשים לב לחומרת העבירות ולאינטרס הציבורי, הסטיה המירבית האפשרית ממתחמי העונש ההולם מחייבת הטלת עונש מאסר בפועל בן 6 חודשים, שירוצו בעבודות שירות בצירוף עונשים נלווים ואילו ההגנה סבורה כי בשים לב לנסיבות הייחודיות של הנאשם, יש לסטות במידה ניכרת ממתחמי העונש ההולם ולהסתפק בהטלת עונש מאסר בפועל בן חודש אחד, שירוצה בעבודות שירות וכן להימנע מהטלת קנס.",דיון והכרעה:
174,SH-15-05-39019-314,"סבורני כי האיזון הראוי בין חומרת המעשים ומתחמי העונש ההולם במקרה דנן לבין שיקולי השיקום מחייב הטלת עונש ממשי בדמות עבודות שירות למשך 6 חודשים לצד העמדתו של הנאשם במבחן, ועל כן לא ניתן לקבל את עתירת ההגנה להסתפק במאסר בפועל לריצוי בעבודות שירות בן חודש אחד, ומן הסתם גם לא ניתן לקבל את המלצתו האחרונה של שירות המבחן ולהסתפק בהטלת שירות  לתועלת הציבור בתוספת צו מבחן.",דיון והכרעה:
175,SH-15-05-39019-314,"עיון בפסיקה שהתייחסה לאפשרות סטייה ממתחם העונש ההולם משיקולי שיקום במקרים דומים, מלמד כי הפסיקה הכירה באפשרות לסטות ממתחם העונש ההולם משיקולי שיקום.",דיון והכרעה:
176,SH-15-05-39019-314,"עם זאת, הפסיקה מלמדת כי גם כאשר בית המשפט סוטה ממתחמי העונש ההולם משיקולי שיקום, עליו לקחת בחשבון את חומרת העבירות ואת האינטרס הציבורי.",דיון והכרעה:
177,SH-15-05-39019-314,"כאמור לעיל, במקרה דנן מדובר בעבירות חמורות והאינטרס הציבורי בדבר מיצוי הדין עם סוחרי הסמים הינו ראשון במעלה, ועל כן לא ניתן, חרף נסיבותיו האישיות הייחודיות של הנאשם, לסטות ממתחם העונש ההולם במידה כה קיצונית כפי שמבקשת ההגנה או כפי שמציע שירות המבחן.",דיון והכרעה:
178,SH-15-05-39019-314,"חומרת מעשיו של הנאשם מחייבת תגובה עונשית ממשית, אף במסגרת הסטיה ממתחם העונש ההולם, ועל כן יש מקום להטיל על הנאשם עונש מאסר לריצוי בעבודות שירות, לתקופה משמעותית.",דיון והכרעה:
179,SH-15-05-39019-314,"מצאתי לקחת בחשבון את נתוניו הייחודיים של הנאשם, כפי שנפרסו בתסקירי שירות המבחן, גם בהיבט הכלכלי, וזאת נוכח ההליך השיקומי התעסוקתי של הנאשם והקשיים הכלכליים בפניהם הוא עומד ונוכח היותו מפרנס של משפחתו.",דיון והכרעה:
180,SH-15-05-39019-314,"כפי שנקבע בעניינו של נעם לב, בשים לב לאלמנט הכלכלי בעבירות בהן הורשע הנאשם ובשים לב לצורך ביצירת תמהיל עונשי כולל, ראוי ומאוזן, יש מקום להטיל עונש קנס משמעותי, אך מנגד, כאמור, בעניינו של הנאשם מצאתי להקל לעומת הקנס שהוטל על נעם לב, לאור הנסיבות שצוינו לעיל.",דיון והכרעה:
181,SH-15-05-39019-314,"הקלה בהיבט הכלכלי מתחייבת גם נוכח עינוי הדין המסוים שנגרם לנאשם, בשל התמשכות ההליכים, על רקע הגשתו של כתב אישום נוסף כנגדו, אשר בסופו של דבר בוטל על-ידי המדינה.",דיון והכרעה:
182,SH-15-05-39019-314,"לאור המקבץ האמור, ולאחר שנתתי דעתי לתיקון 113 לחוק העונשין ולטיעוני הצדדים, החלטתי לגזור על הנאשם את העונשים הבאים:",סוף דבר
183,SH-15-05-39019-314,"מאסר למשך 6 חודשים, אשר ירוצה בדרך של עבודות שירות, בהתאם לחוות דעת הממונה מיום 05.03.2018.",סוף דבר
184,SH-15-05-39019-314,"עבודות השירות תבוצענה כמומלץ בחוות הדעת, ותחלנה כמומלץ ביום 12.04.2018.",סוף דבר
185,SH-15-05-39019-314,הנאשם יתייצב במועד זה עד השעה 8:00 בפני הממונה.,סוף דבר
186,SH-15-05-39019-314,הנאשם מוזהר כי כל חריגה מכללי הממונה על עבודות השירות עלולה להביא להפסקת עבודות השירות ולריצוי יתרת העונש במאסר בפועל.,סוף דבר
187,SH-15-05-39019-314,"כמו כן, הנאשם מוזהר כי במהלך ריצוי עבודות השירות הוא יהיה נתון למעקב של בדיקות שתן וכי סירוב לבדיקה או בדיקה עם ממצאים חיוביים עלולים להוות עילה להפסקה של עבודות השירות ולריצוי היתרה במאסר בפועל.",סוף דבר
188,SH-15-05-39019-314,עוד מוזהר הנאשם כי נאסר עליו לשתות אלכוהול במהלך העבודה או להגיע בגילופין וכי גם התנהגות זו עלולה להוות עילה להפסקת העבודות ולריצוי היתרה במאסר בפועל.,סוף דבר
189,SH-15-05-39019-314,"12 חודשי מאסר על תנאי למשך 3 שנים, שלא יעבור כל עבירה לפי פקודת הסמים המסוכנים מסוג פשע, וזאת החל מהיום.",סוף דבר
190,SH-15-05-39019-314,"6 חודשי מאסר על תנאי למשך 3 שנים, שלא יעבור כל עבירה לפי פקודת הסמים המסוכנים מסוג עוון, וזאת החל מהיום.",סוף דבר
191,SH-15-05-39019-314,"קנס בסך 8,000 ש""ח או 10 ימי מאסר תמורתו.",סוף דבר
192,SH-15-05-39019-314,"הקנס ישולם ב- 20 תשלומים חודשיים, שווים ורצופים, החל מיום 01.05.2018 ובכל 1 לחודש שלאחר מכן.",סוף דבר
193,SH-15-05-39019-314,"3 חודשי פסילת רישיונות נהיגה, על תנאי, למשך שנתיים, שלא יעבור כל עבירה לפי פקודת הסמים המסוכנים, וזאת החל מהיום.",סוף דבר
194,SH-15-05-39019-314,צו מבחן שתוקפו למשך שנה מהיום.,סוף דבר
195,SH-15-05-39019-314,מובהר לנאשם כי הפרת צו המבחן עלולה להביא להפקעתו ולגזירת עונש חילופי.,סוף דבר
196,SH-15-05-39019-314,המזכירות וההגנה ישלחו העתק מפסק הדין לשירות המבחן ולממונה על עבודות השירות.,סוף דבר
197,SH-15-05-39019-314,ניתן צו כללי למוצגים.,סוף דבר
198,SH-15-05-39019-314,המוצגים יחולטו/יושמדו/יושבו לבעליהם על פי החלטת קצין משטרה.,סוף דבר
199,SH-15-05-39019-314,"בהסכמת הצדדים, הכספים שהופקדו על ידי הנאשם בתיק מ""ת 39040-05-15 יועברו לידי בא כוחו של הנאשם, עורך הדין יקי קהן, בכפוף לכל עיקול או למגבלה אחרת על פי דין.",סוף דבר
200,SH-15-05-39019-314,זכות ערעור לבית משפט המחוזי בתוך 45 ימים מהיום.,סוף דבר
201,SH-15-05-39019-314,"54678313ניתן היום,  כ' אדר תשע""ח, 07 מרץ 2018, בהעדר הצדדים.",סוף דבר
