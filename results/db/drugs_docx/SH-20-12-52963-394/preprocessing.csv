,verdict,text,part
0,SH-20-12-52963-394,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג)","ע""י ב""כ עוה""ד הילה טל"
1,SH-20-12-52963-394,"חוק העונשין, תשל""ז-1977: סע'  31, 40 ט', 275","ע""י ב""כ עוה""ד הילה טל"
2,SH-20-12-52963-394,"הנאשמת הורשעה על פי הודאתה בעובדות כתב האישום המתוקן בעבירה של סיוע להחזקת סם מסוכן שלא לצריכה עצמית, לפי סעיף 7 (א) יחד עם סעיף 7 (ג) רישא לפקודת הסמים המסוכנים [נוסח חדש], תשל""ג 1973 (להלן: ""פקודת הסמים), ביחד עם סעיף 31  לחוק העונשין, תשל""ז -1977 (להלן: ""החוק"") ועבירה של הפרעה לשוטר בעת מילוי תפקידו, לפי סעיף 275 לחוק העונשין.",גזר דין
3,SH-20-12-52963-394,"על פי עובדות כתב האישום המתוקן, בתאריך 18.02.20 בשעה 11:43 סייעה הנאשמת לבנה, ליאור גרוזדב להחזיק בסם מסוכן קנבוס במשקל כולל של 291.1199 גרם אשר חולק ל 4 יחידות, בכך שהסם הוחזק בביתה על ידי בנה.",גזר דין
4,SH-20-12-52963-394,"באותו מעמד, בשעה שהגיעו שוטרים לבצע חיפוש בבית, החלה הנאשמת להשתולל ומנעה כניסתם של השוטרים לבית, לאחר מכן בשעה השוטרים חיפשו בחדרו של בנה וניסו לעצור אותו, נכנסה הנאשמת לחדר והפריעה לשוטרים לבצע את המעצר תוך שצועקת לעברם: ""שרמוטה תעופו תעופו מהחדר"", בסמוך לכך הפריעה הנאשמת לאחד השוטרים בכך שאחזה בחולצתו במהלך החיפוש בביתה.",גזר דין
5,SH-20-12-52963-394,"בתאריך 23.04.23 הציגו הצדדים ההסדר דיוני, לפיו כתב האישום תוקן, הנאשמת הודתה והורשעה במיוחס לה בכתב האישום המתוקן.",גזר דין
6,SH-20-12-52963-394,"ההסדר לא כלל הסכמה עונשית, לבקשת ההגנה נשלחה הנאשמת לקבלת תסקיר שירות מבחן לעניין העונש.",גזר דין
7,SH-20-12-52963-394,"בתסקיר מיום 08.01.24 סקר שירות המבחן קורות חייה של הנאשמת, בת 52 גרושה אם לחמישה ילדים בוגרים, מתגוררת עם בתה ונכדתה בבאר שבע.",תסקיר שירות מבחן 
8,SH-20-12-52963-394,עובדת ככוח עזר בבית חולים שיקומי.,תסקיר שירות מבחן 
9,SH-20-12-52963-394,הנאשמת סובלת מכאבי גב כרוניים ומטופלת במשככי כאבים וכן מתמודדת עם מצב כלכלי מורכב ומצויה בהליך בהוצאה לפועל.,תסקיר שירות מבחן 
10,SH-20-12-52963-394,"הנאשמת עלתה ארצה בשנת 1997 מרוסיה בגפה עם 3 ילדיה, בעקבות עלייתה ארצה נפרדה מבעלה אשר בחר להישאר ברוסיה, הנאשמת חוותה קשיי קליטה והסתגלות לחיים בישראל.",תסקיר שירות מבחן 
11,SH-20-12-52963-394,"בשלב מאוחר יותר נישאה בשנית, נולדו לה 2 ילדים נוספים, גם נישואים אלו הסתיימו בעקבות פרידה מבעלה השני, חוותה משבר אישי עמוק.",תסקיר שירות מבחן 
12,SH-20-12-52963-394,הנאשמת מסרה שילידה מכורים לסמים ומעורבים בעולם העברייני ואף ריצו מאסרים בפועל.,תסקיר שירות מבחן 
13,SH-20-12-52963-394,הנאשמת בעלת עבר פלילי קודם בעבירות אלימות בגינם נדונה למאסרים מותנים.,תסקיר שירות מבחן 
14,SH-20-12-52963-394,"הנאשמת מסרה שבעבר צרכה אלכוהול בכמויות מבוקרות ובנסיבות חברתיות אך לפני כ 4 שנים הפסיקה השימוש בשל מצבה הבריאותי, כמו כן מסרה שבשל כאבי הגב מהם סובלת ניסתה שימוש בקנבוס אך מזה כ 4 שנים אינה משתמשת בסמים מכיוון שנוטלת משככי כאבים.",תסקיר שירות מבחן 
15,SH-20-12-52963-394,בבדיקת שתן שמסרה לא נמצאו שרידי סם.,תסקיר שירות מבחן 
16,SH-20-12-52963-394,"בנוגע לאירוע נשוא כתב האישום מסרה הנאשמת שהגיעו שוטרים לערוך חיפוש בביתה, לטענתה השוטרים נהגו באלימות כלפיה וכלפי בנה.",תסקיר שירות מבחן 
17,SH-20-12-52963-394,לטענת הנאשמת לא מנעה כניסתם לביתה אלא ביקשה בצורה מכובדת להוציא את כלביה מהבית ולאפשר להם להיכנס.,תסקיר שירות מבחן 
18,SH-20-12-52963-394,הנאשמת טענה שלא הייתה מודעת לכך שבנה החזיק כמות כה גדולה של סמים.,תסקיר שירות מבחן 
19,SH-20-12-52963-394,"שירות המבחן התרשם שהנאשמת התקשתה לשוחח על האירוע והייתה מוצפת רגשית כאשר שוחחו עימה על כך, הנאשמת מסרה שהיא חשה כעס על גורמי החוק וחשה נרדפת על ידם.",תסקיר שירות מבחן 
20,SH-20-12-52963-394,"שירות המבחן הציע לנאשמת להשתלב בטיפול אך היא הביעה אמביוולנטיות בנוגע לכך ומסרה שחוששת להשתלב בהליך טיפולי קבוצתי כיוון שמתקשה להיפתח בפני אחרים, יחד עם זאת מבינה שעשויה להיתרם מההליך.",תסקיר שירות מבחן 
21,SH-20-12-52963-394,שירות המבחן שיקף לנאשמת חשיבות שילובה בטיפול והיא הביעה נכונות להתנסות בהליך הטיפולי.,תסקיר שירות מבחן 
22,SH-20-12-52963-394,"שירות המבחן ציין שבעקבת הקשיים עימם התמודדה הנאשמת במהלך חייה פיתחה הנאשמת מנגנוני הגנה ובהם קושי להביע פגיעות וחולשה, שירות המבחן התרשם שהנאשמת חווה משבר ומשליכה מעורבותה באירוע על רצונה להגן על ילדיה מגורמי אכיפת החוק ומתקשה ליטול אחריות מלאה.",תסקיר שירות מבחן 
23,SH-20-12-52963-394,יחד עם זאת ציין שירות המבחן שהנאשמת בעל יכולות תפקוד תקינות וניהלה למרות הקשיים שחוותה אורח חיים יצרני ועורכת מאמצים להשתלב בתחום התעסוקה ולהוות דמות משמעותית עבור ילדיה וכפי שצוין הביעה נכונות לנסות הליך טיפולי.,תסקיר שירות מבחן 
24,SH-20-12-52963-394,לאור האמור המליץ שירות המבחן על דחיית הדיון לצורך בחינת שילובה של הנאשמת בהליך הטיפולי.,תסקיר שירות מבחן 
25,SH-20-12-52963-394,"בתסקיר מיום 01.05.24, ציין שירות המבחן שבמהלך תקופת הדחייה הופנתה הנאשמת לקבוצת טיפול ייעודית אולם בשל רשימת המתנה טרם שולבה בקבוצה.",תסקיר שירות מבחן 
26,SH-20-12-52963-394,"בנוסף ציין שירות המבחן שבמהלך תקופת הדחייה, ערך שיחות טלפוניות עם הנאשמת במסגרתם הביעה חוסר שביעות רצון מהתמשכות ההליך המשפטי והמעמסה הרגשית שנוצרת לה בעקבות זאת וחזרה בה מרצונה להשתלב בטיפול, הואיל ונוכח היותה מפרנסת עיקרית העובדת שעות ממושכות לא מסוגלת להתחייב להליך הטיפולי.",תסקיר שירות מבחן 
27,SH-20-12-52963-394,נוכח האמור לא גובשה בעניינה המלצה טיפולית.,תסקיר שירות מבחן 
28,SH-20-12-52963-394,"לעניין העונש סבר שירות המבחן שענישה חינוכית מוחשית בדמות של הטלת צו של""צ יש בה כדי להעביר מסר חד וברור בנוגע לחומרת המעשה.",תסקיר שירות מבחן 
29,SH-20-12-52963-394,"שירות המבחן ציין שהנאשמת מסרה שתתקשה לעמוד בתנאי צו של""צ נוכח היותה מפרנסת עיקרית.",תסקיר שירות מבחן 
30,SH-20-12-52963-394,המאשימה הגישה טיעונים בכתב (ת/1) וכן גיליון הרישום הפלילי של הנאשמת (ת/2).,תסקיר שירות מבחן 
31,SH-20-12-52963-394,"המאשימה בטיעוניה עמדה על נסיבות כתב האישום, הערכים המוגנים שנפגעו ומידת הפגיעה המשמעותית בערכים המוגנים תוך שהדגישה המאשימה  כי מדובר בסיוע להחזקת סם בכמות גדולה  פי 10 מהמותר , הסמים נמצאו מחולקים למנות, דבר אשר עשוי להעיד  שלא מדובר בהחזקה לצורך שימוש עצמי בלבד.",תסקיר שירות מבחן 
32,SH-20-12-52963-394,"בהתייחס לעבירה של הפרעה לשוטרים הדגישה המאשימה, שהנאשמת מנעה מהשוטרים לבצע תפקידם.",תסקיר שירות מבחן 
33,SH-20-12-52963-394,"המאשימה עתרה לקביעת מתחם ענישה הנע בין 4 חודשי מאסר שיכול וירוצו בעבודת שירות ועד 12 חודשי מאסר בפועל, וכן הציגה פסיקה כתימוכין לעתירתה.",תסקיר שירות מבחן 
34,SH-20-12-52963-394,בהתייחס לנסיבות שאינן קשורות בביצוע העבירה עמדה המאשימה על כך שהנאשמת הודתה במיוחס לה בהזדמנות הראשונה ויחד עם זאת הדגישה כי מדובר בנאשמת בעלת עבר פלילי בתחום עבירות האלימות.,תסקיר שירות מבחן 
35,SH-20-12-52963-394,"בהתייחס לתסקירים שהוגשו בעניינה של הנאשמת ציינה המאשימה, התרשמות שירות המבחן שהנאשמת מתקשה ליטול אחריות ומשליכה מעורבותה בפלילים ברצונה לגונן על ילדיה, הוצע לנאשמת להשתלב בהליך טיפולי ובית המשפט נאות לתת לנאשמת הזדמנות והדיון נדחה לצורך בחינת השתלבות הנאשמת בטיפול, אך בתסקיר מאוחר יותר עלה שהנאשמת לא נאותה לנצל ההזדמנות ותיארה הטיפול כמעמסה ולמרות זאת במפתיע שירות המבחן ממליץ על הטלת צו של""צ  במנותק לנאמר בתסקיר.",תסקיר שירות מבחן 
36,SH-20-12-52963-394,בסופו של טיעון עתרה המאשימה להטלת 6 חודשי מאסר בפועל שירוצו בעבודת שירות בצירוף הטלת ענישה נלווית הכולל בין היתר רכיבי מאסרים מותנים בתחום האלימות והסמים.,תסקיר שירות מבחן 
37,SH-20-12-52963-394,מטעם ההגנה הוגשו תלושי שכר של הנאשמת (נ/1) וכן אישור רפואי בנוגע למצבה הבריאותי של הנאשמת (נ/2).,תסקיר שירות מבחן 
38,SH-20-12-52963-394,"ב""כ הנאשמת, התייחסה תחילה לנאמר בנוגע לתסקיר והדגישה כי ההמלצות בתסקיר הינן בהלימה לנסיבות חייה של הנאשמת.",תסקיר שירות מבחן 
39,SH-20-12-52963-394,"ב""כ הנאשמת, התייחסה לעבירות הנדונות ועתרה לקביעת מתחם ענישה המתחיל במאסר מותנה ושל""צ ועד מספר חודשי מאסר שיכול וירוצו בעבודת שירות, תוך שהפנתה לפסיקה כתימוכין לעתירתה כאשר ביקשה לעשות היקש בין הפסיקה שהציגה והמצב המשפטי של הנאשמת בתיק זה.",תסקיר שירות מבחן 
40,SH-20-12-52963-394,"ב""כ הנאשמת, התייחסה לערכים המוגנים שנפגעו ומידת הפגיעה בהם והדגישה כי יש לתת משקל בעת קביעת המתחם והעונש שייגזר לסוג הסם ולכמות הסם ולכך שהנאשמת הורשעה בעבירה של סיוע המתקרב לעצימת עיניים.",תסקיר שירות מבחן 
41,SH-20-12-52963-394,כמו כן הדגישה כי הנאשמת לא פעלה בנסיבות תיק זה באופן אקטיבי וכי בנה החזיק הסמים בביתה.,תסקיר שירות מבחן 
42,SH-20-12-52963-394,בהתייחס לעבירה של הפרעה לשוטר ציינה שכתב האישום תוקן באופן משמעותי בחלק זה.,תסקיר שירות מבחן 
43,SH-20-12-52963-394,"בהתייחס לנאמר בתסקיר הפנתה ב""כ הנאשמת לנסיבות חייה המורכבות של הנאשמת אשר פורטו בהרחבה בתסקיר, כאשר שירות המבחן ער לקשיים עימם מתמודדת הנאשמת ולוקח זאת בחשבון בעת עריכת המלצתו להטלת צו של""צ.",תסקיר שירות מבחן 
44,SH-20-12-52963-394,המלצת שירות המבחן לא באה בחלל ריק אלא נוכח נסיבות חייה והתמודדותה היומיומית של הנאשמת.,תסקיר שירות מבחן 
45,SH-20-12-52963-394,"ב""כ הנאשמת, הדגישה כי הנאשמת לקחה אחריות על מעשיה והטענה שמגוננת על ילדיה מתייחסת למקרי העבר ולא למקרה הנדון.",תסקיר שירות מבחן 
46,SH-20-12-52963-394,לגבי התיק האמור מדובר בסיוע של עצימת עיניים כך עולה מדבריה של הנאשמת בפני שירות המבחן.,תסקיר שירות מבחן 
47,SH-20-12-52963-394,"עוד הדגישה ב""כ הנאשמת, כי מדובר בנאשמת שסיכוי השיקום לגביה מוכחים, הנאשמת שומרת על יציבות תעסוקתית עורכת מאמצים כבירים לשמור על ילדיה למרות הקשיים עימם מתמודדים בני המשפחה.",תסקיר שירות מבחן 
48,SH-20-12-52963-394,"הנאשמת הביעה נכונות לשילוב בטיפול, אך בשל רשימת המתנה לא שולבה בטיפול ועל כן הביעה דאגתה בנוגע להימשכות ההליכים בפני שירות המבחן, אשר סבר שאין טעם לחכות לפתיחת קבוצה.",תסקיר שירות מבחן 
49,SH-20-12-52963-394,"לאור מאזן השיקולים השונים, נסיבות חומרת העבירה למול נסיבותיה האישיות של הנאשמת, הכוללים מצוקה כלכלית ומצב רפואי מורכב ולפיכך, בסופו של דבר ממליץ שירות המבחן על  ענישה חינוכית.",תסקיר שירות מבחן 
50,SH-20-12-52963-394,"הנאשמת בדברה האחרון טרם גזירת עונשה, מסרה שבתקופה בה אירע האירוע הייתה מצויה במצוקה כלכלית קשה ולא שמה לב מה ילדיה עושים בבית, היא הביעה חרטה ונטלה אחריות על האירוע.",תסקיר שירות מבחן 
51,SH-20-12-52963-394,דיון - קביעת מתחם העונש ההולם,תסקיר שירות מבחן 
52,SH-20-12-52963-394,"המלחמה בנגע הסמים הינה קשה ובלתי פוסקת, עבירת החזקת סם שלא לצריכה עצמית פוגעת בערכים חברתיים של הגנה על הציבור בכללותו מפני הנזקים הישירים והעקיפים אשר נגרמים עקב השימוש בסמים וזאת לצד הנזקים הכלכליים והחברתיים הנגרמים עקב שימוש בסמים.",תסקיר שירות מבחן 
53,SH-20-12-52963-394,"על הצורך להילחם בנגע הסמים וחומרת הענישה שיש לנקוט כלפי המעורבים במערך הפצת הסמים, דובר רבות בפסיקה.",תסקיר שירות מבחן 
54,SH-20-12-52963-394,"אשר לערכים החברתיים שנפגעו כתוצאה מביצוע עבירה של הפרעה לשוטר, יש לציין הפגיעה בערך המוגן של שלטון החוק והצורך להגן על השוטרים – על כבודם ושלומות גופם ונפשם.",תסקיר שירות מבחן 
55,SH-20-12-52963-394,מעשיה של הנאשמת חמורים ופוגעים במידה בינונית בערכים מוגנים אלו.,תסקיר שירות מבחן 
56,SH-20-12-52963-394,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לשיקולים הבאים: הנאשמת נמצאה מסייעת לבנה בהחזקת סם מסוג קנבוס במשקל 291.1199 גרם מחולק ל 4 יחידות.",תסקיר שירות מבחן 
57,SH-20-12-52963-394,יודגש שהסם הוחזק בביתה של הנאשמת.,תסקיר שירות מבחן 
58,SH-20-12-52963-394,"בנוסף יש לציין התנהלות הנאשמת בעת הגעת השוטרים לביתה, אין כל סיבה אשר תצדיק התנהגותה כלפי השוטרים אשר הגיעו למקום לצורך ביצוע עבודתם, הנאשמת הינה האחראית הבלעדית למעשיה, שהרי בנקל יכול היה האירוע להוביל לאלימות פיזית.",תסקיר שירות מבחן 
59,SH-20-12-52963-394,בחינת מדיניות הענישה הנוהגת בעבירות של החזקת סם מסוכן שלא לצריכה עצמית  מעלה שהוטלו על נאשמים עונשים במנעד רחב כמפורט להלן:,תסקיר שירות מבחן 
60,SH-20-12-52963-394,"לאור כל המפורט לעיל,  ובשים לב לנסיבות תיק זה, מדובר בעבירת סיוע להחזקת סם מסוכן שלא לצריכה עצמית ועבירה של הפרעה לשוטר, אני קובע שמתחם העונש ההולם נע ממאסר מותנה וצו של""צ  ועד 10 חודשי מאסר בפועל.",תסקיר שירות מבחן 
61,SH-20-12-52963-394,גזירת העונש המתאים לנאשמת,תסקיר שירות מבחן 
62,SH-20-12-52963-394,"הנאשמת בשנות החמישים לחייה, בעלת עבר פלילי בתחום עבירות אלימות ואיומים.",תסקיר שירות מבחן 
63,SH-20-12-52963-394,"נסיבות חייה המורכבות פורטו בהרחבה בתסקירי שירות המבחן, התרשמתי שהנאשמת למרות הקשיים עימם מתמודדת מצליחה לשמר על מסגרת חיים יציבה וניכר שהאירוע הנדון מהווה עבורה נקודת מפנה והנאשמת הפנימה הפסול בהתנהלותה.",תסקיר שירות מבחן 
64,SH-20-12-52963-394,"הנאשמת לקחה אחריות על מעשיה, הודתה במיוחס לה, בין היתר בעבירה של סיוע להחזקת סמים מסוג קנבוס, לא ניתן להתעלם מכתב האישום המתוקן לפיו הסמים אומנם נתפסו בביתה אולם שייכים לבנה.",תסקיר שירות מבחן 
65,SH-20-12-52963-394,"לפיכך, יש לבחון האם מדובר בסיוע במעשה או במחדל.",תסקיר שירות מבחן 
66,SH-20-12-52963-394,לכל הפחות מידת תרומתה של הנאשמת מצויה ברף של עצימת עיניים ויתכן אף מעבר לכך.,תסקיר שירות מבחן 
67,SH-20-12-52963-394,אין בפני אינדיקציה לכך כי הנאשמת הפיקה רווח כלכלי כל שהוא.,תסקיר שירות מבחן 
68,SH-20-12-52963-394,"יחד עם זאת, לעניין הרתעת היחיד והרבים יש לגזור על הנאשמת רכיב כלכלי על מנת לאיין את הבסיס עליו מבוצעות עבירות הסמים.",תסקיר שירות מבחן 
69,SH-20-12-52963-394,"לאור תיקון כתב האישום, חלוף הזמן ונסיבות חייה של הנאשמת מצאתי כי רכיבי העונש ההולמים במקרה זה והנדרשים בנסיבותיה האישיות הינם כפי ששירות המבחן סבור שנכון היה להטיל עליה לרבות העמדתה בצו מבחן והטלת צו של""צ.",תסקיר שירות מבחן 
70,SH-20-12-52963-394,רכיבים אלו יש בהם כדי להטיל עונש חינוכי ולהעביר מסר באשר לחומרת המעשים ועם זאת לאפשר לנאשמת להיות בפיקוח ולחזק כוחותיה האישיים.,תסקיר שירות מבחן 
71,SH-20-12-52963-394,אי שיתוף הפעולה בקיום רכיבי הענישה עלול להביא להפקעתם וגזירת עונשה מחדש.,תסקיר שירות מבחן 
72,SH-20-12-52963-394,מורה על העמדת הנאשמת בצו מבחן לתקופה של 6 חודשים.,"אשר על-כן, הנני גוזר על הנאשמת את העונשים הבאים:"
73,SH-20-12-52963-394,"מובהר לנאשמת חובתה לשתף פעולה עם שירות המבחן ככל שתידרש, אי שיתוף פעולה עלול להביא להפקעת צו המבחן וגזירת עונשה מחדש.","אשר על-כן, הנני גוזר על הנאשמת את העונשים הבאים:"
74,SH-20-12-52963-394,מטיל על הנאשמת 150 שעות לתועלת הציבור בהתאם לתכנית שתיבנה על ידי שירות המבחן לנאשמת.,"אשר על-כן, הנני גוזר על הנאשמת את העונשים הבאים:"
75,SH-20-12-52963-394,"מובהר לנאשמת חובתה לשתף פעולה ברכיב זה שכן אי שיתוף פעולה עלול להביא להפקעת צו השל""צ וגזירת עונשה מחדש.","אשר על-כן, הנני גוזר על הנאשמת את העונשים הבאים:"
76,SH-20-12-52963-394,7  חודשים מאסר על תנאי למשך 3 שנים מהיום שלא תעבור עבירה על פקודת הסמים המסוכנים מסוג פשע.,"אשר על-כן, הנני גוזר על הנאשמת את העונשים הבאים:"
77,SH-20-12-52963-394,3 חודשים מאסר על תנאי למשך 3 שנים מהיום שלא תעבור עבירה על פקודת הסמים המסוכנים מסוג עוון ו/או עבירה של הפרעה לשוטר.,"אשר על-כן, הנני גוזר על הנאשמת את העונשים הבאים:"
78,SH-20-12-52963-394,"קנס כספי בסך 3,000 ₪ או 30 ימי מאסר תמורתו.","אשר על-כן, הנני גוזר על הנאשמת את העונשים הבאים:"
79,SH-20-12-52963-394,הקנס ישולם ב-3 תשלומים שווים ורצופים החל מיום 1.9.24 וב-1 לכל חודש שלאחריו עד תשלום הקנס במלואו.,"אשר על-כן, הנני גוזר על הנאשמת את העונשים הבאים:"
80,SH-20-12-52963-394,"בכרטיס אשראי – באתר המקוון של רשות האכיפה והגבייה, www.eca.gov.il .",את הקנס ניתן לשלם באחת מהדרכים הבאות: 
81,SH-20-12-52963-394,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,את הקנס ניתן לשלם באחת מהדרכים הבאות: 
82,SH-20-12-52963-394,במזומן בכל סניף של בנק הדואר – בהצגת תעודת זהות בלבד (אין צורך בהצגת בשוברי תשלום).,את הקנס ניתן לשלם באחת מהדרכים הבאות: 
83,SH-20-12-52963-394,"הנאשמת תצהיר בפני על התחייבות כספית בסך 2,500 ₪ למשך שנתיים מהיום שלא תעבור כל עבירה על פקודת הסמים המסוכנים ו/או עבירה של הפרעה לשוטר.",את הקנס ניתן לשלם באחת מהדרכים הבאות: 
84,SH-20-12-52963-394,[ההתחייבות תוצהר לפרוטוקול].,את הקנס ניתן לשלם באחת מהדרכים הבאות: 
85,SH-20-12-52963-394,5129371הודעה זכות ערעור לבית-המשפט המחוזי תוך 45 ימים.,את הקנס ניתן לשלם באחת מהדרכים הבאות: 
86,SH-20-12-52963-394,"ניתן היום,  ב' תמוז תשפ""ד, 08 יולי 2024, בהעדר הצדדים.",את הקנס ניתן לשלם באחת מהדרכים הבאות: 
