,verdict,text,part
0,ME-16-12-701-772,"פקודת הסמים המסוכנים [נוסח חדש], תשל""ג-1973: סע'  7(א), 7(ג)", חליל עומר 
1,ME-16-12-701-772,"חוק העונשין, תשל""ז-1977: סע'  40ב, 40ג, 40ט, 242, 244, 275, 40יא, א'1 שבפרק ו'", חליל עומר 
2,ME-16-12-701-772,"חליל עומר, הנאשם בתיק זה, הורשע על-סמך הודאתו בעבירה שעניינה החזקת סמים מסוכנים שלא לצריכה עצמית, בניגוד לסעיף 7(א) ו- 7(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים"").",כללי
3,ME-16-12-701-772,"מעובדות כתב-האישום, שבעשייתן הודה עולה, כי ביום 24.11.16 בשעת בוקר נערך חיפוש, בהתאם לצו שיפוטי בביתו של הנאשם בכפר דיר-אל-אסד.",כללי
4,ME-16-12-701-772,"בחדר-השינה של הנאשם, בסמוך למיטתו, נמצא תיק-גב השייך לו ובו תעודת-זהות ותעודת-עובד של הנאשם וכן גרב, ובה 7 אריזות שבתוכן היו 701 טבליות סם מסוג MDMA.",כללי
5,ME-16-12-701-772,"שירות המבחן ערך, לבקשתי, תסקיר בעניינו של הנאשם וממנו עלו פרטים כדלקמן –",תסקיר שירות המבחן
6,ME-16-12-701-772,"הנאשם הוא כבן 24 שנים, מאורס מזה שנה לבת-דודו.",תסקיר שירות המבחן
7,ME-16-12-701-772,עד למעצרו הוא עבד במשך שנתיים וחצי במפעל לייצור תבניות בטון בראש-פינה בתנאי משמרות.,תסקיר שירות המבחן
8,ME-16-12-701-772,הנאשם הוא בעל השכלה יסודית בלבד שכן גילה העדר-מוטיבציה להמשיך וללמוד.,תסקיר שירות המבחן
9,ME-16-12-701-772,לאחר שנשר ממסגרת חינוכית החל לעבוד בעבודות שונות ובמהלך השנים רכש את מקצוע הרתכות.,תסקיר שירות המבחן
10,ME-16-12-701-772,באמצעות שכרו בעבודתו האחרונה (מפעל אקרשטיין) הוא סייע בפרנסת משפחתו וחסך מעט.,תסקיר שירות המבחן
11,ME-16-12-701-772,כמו-כן שילם עבור צרכיהם של שני אחיו המרצים עונשי מאסר ממושכים.,תסקיר שירות המבחן
12,ME-16-12-701-772,אביו של הנאשם איננו עובד ומתקיים מקצבת נכות על רקע התמכרות לסמים ובעיות בריאות אחרות; אימו סובלת מבעיות בריאות אף היא ומתקיימת מקצבה של הביטוח הלאומי.,תסקיר שירות המבחן
13,ME-16-12-701-772,"עולה, כי בתקופה בה שהה בפיקוח שירות המבחן במסגרת תנאי שחרורו, נעדר מהמפגשים עם קצין המבחן ואף ניתק עימו קשר.",תסקיר שירות המבחן
14,ME-16-12-701-772,התרשמות קצין המבחן היתה שהנאשם הוא בחור צעיר מופנם שאינו בשל בשלב זה לטיפול ומתקשה ליצור יחסי-אמון עם האחר ולערוך תהליך של התבוננות פנימית בדפוסי התנהגותו הבעייתיים.,תסקיר שירות המבחן
15,ME-16-12-701-772,"צוין, כי הוא נעדר עבר פלילי כלשהו.",תסקיר שירות המבחן
16,ME-16-12-701-772,בהתייחסותו לעבירה נשוא תיק זה הוא אמנם הודה במיוחס לו אך התקשה לקבל בעלות על הסמים.,תסקיר שירות המבחן
17,ME-16-12-701-772,הוא טען שמצא אותם והניחם בתיק-הגב שלו.,תסקיר שירות המבחן
18,ME-16-12-701-772,הוא שלל שימוש בסמים וכן שלל קשר עם משתמשים בסמים.,תסקיר שירות המבחן
19,ME-16-12-701-772,"בדיעבד, הוא מודע לחומרת מעשיו ולמשמעותם.",תסקיר שירות המבחן
20,ME-16-12-701-772,"צוין, כי הוא התקשה להתבונן בבעייתיות שבהתנהגותו והתמקד בנזקים שנגרמו לו כתוצאה ממעצרו.",תסקיר שירות המבחן
21,ME-16-12-701-772,שירות המבחן התרשם שהנאשם חסר סביבה רגשית תומכת ונעדר עוגנים וגבולות מחזקים.,תסקיר שירות המבחן
22,ME-16-12-701-772,הוא מתקשה ליצור אמון עם הזולת.,תסקיר שירות המבחן
23,ME-16-12-701-772,הוא הותיר בשירות המבחן חוסר-בהירות בנוגע ליחסיו עם אנשים בשולי החברה.,תסקיר שירות המבחן
24,ME-16-12-701-772,"צוינה ההערכה כי הוא מתקשה בהפעלת שיקול-דעת מותאם במצבים מורכבים רגשית, פועל בצורה אימפולסיבית ואיננו משקיע די מחשבה על תוצאות מעשיו.",תסקיר שירות המבחן
25,ME-16-12-701-772,להערכת השירות שורה של שיקולים ואבחנות מהווים פרמטרים לסיכון להישנות התנהגות פורצת-חוק מצידו של הנאשם.,תסקיר שירות המבחן
26,ME-16-12-701-772,"עם זאת, צוין כי מדובר בבחור צעיר ללא עבר פלילי, אשר חרף תנאי גדילתו ומאפייני אישיותו הצליח לרוב לפעול באורח נורמטיבי ואף תפקד במסגרות תעסוקה, ולנוכח הטראומה הרגשית שחווה עת נעצר קיימים סיכויים מסוימים לשיקום.",תסקיר שירות המבחן
27,ME-16-12-701-772,"דא עקא, שבהתחשב בקושי ובהעדר-הפניות מצדו להתגייס לתהליך טיפולי מעמיק, אין סיכוי של ממש שיפיק תועלת מניסיון טיפולי נוסף.",תסקיר שירות המבחן
28,ME-16-12-701-772,"השירות התרשם שהנאשם דוחס בתוכו זעם רב אשר צבר במהלך שלבי התפתחותו, קושי להציב לעצמו גבולות פנימיים ולווסת התנהגותו לצד קשיים בקבלת סמכות חיצונית.",תסקיר שירות המבחן
29,ME-16-12-701-772,"במצב עניינים זה, כשגילה יכולת מוגבלת להיעזר בקשר טיפולי, מעריך השירות שהוא יתקשה להפיק תועלת מניסיון טיפולי נוסף.",תסקיר שירות המבחן
30,ME-16-12-701-772,"עם זאת, בהתחשב בכך, שבשל מאפייני אישיותו הדלים מאסר בכלא עלול לחשוף אותו להשפעת אוכלוסיית עוברי-חוק ולניצולו בידיהם ולגרום לרגרסיה בתפקודו האישי והרגשי.",תסקיר שירות המבחן
31,ME-16-12-701-772,"לפיכך, המליץ השירות על הטלת ענישה קונקרטית שתתבטא במאסר תקופה קצרה בעבודות שירות בנוסף לעונש מותנה.",תסקיר שירות המבחן
32,ME-16-12-701-772,"באת-כוחה המלומדת של המאשימה, עו""ד מאיה מצליח, עתרה להטיל על הנאשם עונש מאסר לריצוי בפועל בתוככי מתחם-הענישה שהוצג, מאסר-על-תנאי, פסילת רישיון נהיגה וקנס.",התביעה
33,ME-16-12-701-772,"היא עמדה על כך, שהמעשה מלמד על תכנון מוקדם, תחכום ותעוזה בלתי-מבוטלים וכי חלקו של הנאשם בעבירה הוא דומיננטי ובלעדי.",התביעה
34,ME-16-12-701-772,"היא ציינה, שהנזק אשר עלול היה להיגרם לוּ הסם הופץ היה גדול.",התביעה
35,ME-16-12-701-772,"נטען עוד, שהחזקה של כמות כה גדולה של סם מלמדת היא-עצמה על היות הנאשם שקוע עמוק בחיים העברייניים.",התביעה
36,ME-16-12-701-772,התובעת אף עמדה על הנזקים הבריאותיים והכלכליים הקשים הנגרמים לצרכני הסמים לבני-משפחותיהם ולחברה כולה כתוצאה משימוש בסם מסוג MDMA שהוא סם קשה.,התביעה
37,ME-16-12-701-772,היא עמדה על כך שכמות הסם שהוחזקה בידי הנאשם עלתה 233 מונים על הכמות אשר הוגדרה בפקודת הסמים המסוכנים ככמות לצריכה עצמית (3 טבליות).,התביעה
38,ME-16-12-701-772,"לנוכח כל אלו וכן לנוכח צרכי ההרתעה של היחיד והרבים כאחד, עתרה ב""כ המאשימה שייקבע בעניינו של הנאשם מתחם ענישה הנע בין שנתיים ומחצה של מאסר ועד 5 שנות מאסר לצד מאסר מותנה, קנס ושלילת רישיון.",התביעה
39,ME-16-12-701-772,"ב""כ המאשימה סברה שאין מקום שביהמ""ש יאמץ את המלצת שירות-המבחן בהתחשב בשורה של שיקולים שאותם מנתה בפניי: אופיין של עבירות הסמים שנעברות לעתים קרובות בידי מי שעברו נקי; העדר שיתוף-פעולה וגילוי רצינות מצדו במגעיו עם שירות המבחן המלמד על העדר סיכויי שיקום וטיפול ממשיים; הימנעות מנטילת אחריות של ממש; נטייתו לפעול באורח אימפולסיבי והסיכון הממשי שהוא יחזור ויבצע עבירות בעתיד; הצורך במסר הרתעתי בכגון דא.",התביעה
40,ME-16-12-701-772,"ב""כ המאשימה התעכבה גם על הצורך להטיל על הנאשם עונש פסילת רישיון נהיגה שלוׂ היבטי גמול והרתעה, מה גם שבמקרה זה ניתן למצוא קשר ישיר בין השימוש ברכב לבין ביצוע העבירה.",התביעה
41,ME-16-12-701-772,"הסנגור המלומד, עו""ד עאדל דבאח, כפר במתחם הענישה שהוצע על-ידי ב""כ המאשימה וטען שהוא מבוסס על רמת-ענישה שהוטלה בעבירות חמורות הרבה יותר, או מקום בו העבריינים היו בעלי עבר פלילי עשיר.",ההגנה
42,ME-16-12-701-772,"לדעתו, ראוי לקבוע במקרה ממין זה מתחם ענישה הנע בין מאסר מותנה בלבד לבין מאסר לתקופת מאסר כוללת בת 14 חודשים (כשחלק מהתקופה מוטל על-תנאי וחלקו לריצוי בפועל בדרך של עבודות שירות).",ההגנה
43,ME-16-12-701-772,"הוא הפנה אל שורה של גזרי-דין אשר, לדעתו, מחזקים את עמדתו האמורה.",ההגנה
44,ME-16-12-701-772,הסנגור שם דגש על נסיבותיו האישיות הקשות של הנאשם; מצבה הכלכלי הקשה של המשפחה; המצב הבריאותי הקשה של ההורים; העדרה של דמות הורית ראויה.,ההגנה
45,ME-16-12-701-772,"משהנאשם איננו בעל מאפיינים עבריינים ומחוסר כל קשר לעולם הפשע, ראוי להשקיף עליו כמי שמעד באורח חד-פעמי וראוי בהחלט לשיקום ולטיפול.",ההגנה
46,ME-16-12-701-772,"העובדה שהוא עובד מגיל צעיר על-מנת לפרנס את משפחתו מדברת, לדעת הסנגור, בשם עצמה ומוכיחה כי מדובר בבחור נורמטיבי, אשר איננו מעוניין, כלל ועיקר, להידרדר לעולם הפשע.",ההגנה
47,ME-16-12-701-772,"חווית המעצר היתה טראומתית עבורו, כפי שאף ציין שירות המבחן.",ההגנה
48,ME-16-12-701-772,"הסנגור לא הקל ראש בכמות הסמים שנתפשה אך סבר שראוי להסתפק במאסר שירוצה בעבודות שירות, כפי שהומלץ על-ידי שירות המבחן לצד מאסר על תנאי וקנס.",ההגנה
49,ME-16-12-701-772,"הנאשם ביקש סליחה על מעשיו, ציין כי אי-שיתוף הפעולה עם שירות-המבחן נבע מחסרון-כיס בלבד והבטיח שלא לשוב לסורו.",דברו האחרון של הנאשם
50,ME-16-12-701-772,"הנאשם הורשע בכך שהחזיק ברשותו, בתיק-גב השייך לו, בצמוד לתעודות אישיות שלו 7 אריזות המכילות 701 טבליות של סם מסוכן מסוג MDMA.",דיון והכרעה
51,ME-16-12-701-772,"תחילת הדרך בקביעת העונש, הראוי להיות מוטל עליו, עוברת, בהתאם להוראות סימן א'1 שבפרק ו' בחוק העונשין, התשל""ז-1977 (להלן: ""חוק העונשין""), בקביעת מתחם העונש ההולם למעשה בהתאם לעקרון המנחה: קיום יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו (ראו: סעיפים 40ב ו-40ג לחוק העונשין).",דיון והכרעה
52,ME-16-12-701-772,"בבואי לקבוע את מתחם העונש ההולם למעשה העבירה ראוי למפות ולאתר את הערך החברתי שנפגע מביצוע העבירה, מידת הפגיעה בו וכן לברר את מדיניות הענישה הנהוגה בכגון דא.",דיון והכרעה
53,ME-16-12-701-772,"כמו-כן, ראוי להתחשב עת באים לקבוע את המתחם בנסיבות הקשורות בביצוע העבירה.",דיון והכרעה
54,ME-16-12-701-772,מגיפת השימוש בסמים היא תופעה קשה אשר החברה הישראלית מתמודדת עימה מימים ימימה.,הערך החברתי שנפגע ומידת הפגיעה בו 
55,ME-16-12-701-772,המשתמשים בסמים נפגעים בריאותית פגיעה קשה ולעיתים אף מקפחים חייהם כתוצאה מתופעות שונות הקשורות לשימוש בסם.,הערך החברתי שנפגע ומידת הפגיעה בו 
56,ME-16-12-701-772,"הדבר משפיע באורח ישיר על בני-משפחותיהם, על הסובבים אותם ועל החברה בכלל.",הערך החברתי שנפגע ומידת הפגיעה בו 
57,ME-16-12-701-772,"ההתמכרות מביאה עימה לא פעם תופעות קשות של אלימות, פגיעות ברכוש הזולת, פגיעה קשה במרקם המשפחתי ועוד.",הערך החברתי שנפגע ומידת הפגיעה בו 
58,ME-16-12-701-772,"מגיפת הסמים איננה יכולה להתקיים בלא מחולליה, הם חברי שרשרת הספקת הסם: היבואנים, הסוחרים, והמחזיקים בסם שלא לצריכה עצמית.",הערך החברתי שנפגע ומידת הפגיעה בו 
59,ME-16-12-701-772,"כל אחד מאלה, לפי חלקו תורם להתפשטות נגע הסמים ולהידבקות עוד ועוד אנשים בנגע זה.",הערך החברתי שנפגע ומידת הפגיעה בו 
60,ME-16-12-701-772,"אכן, על חברה שומרת נפשה להוקיעו ולטפל ביד קשה במי שמבקש להפיק 'כסף קל' מתעשיית ייצור, ייבוא ושיווק הסמים.",הערך החברתי שנפגע ומידת הפגיעה בו 
61,ME-16-12-701-772,הערך החברתי אשר נפגע פועל יוצא של מעשיהם של כל המעורבים בתעשיית-הסמים ברור – שמירה על בריאות הציבור ועל בטחונו ובטחון רכושו מפני פגעיהם הרעים של המתמכרים לסמים.,הערך החברתי שנפגע ומידת הפגיעה בו 
62,ME-16-12-701-772,"ככל שהמדובר בהחזקה של כמות סם גדולה יותר, כך הפגיעה בערך החברתי המוגן משמעותית יותר.",הערך החברתי שנפגע ומידת הפגיעה בו 
63,ME-16-12-701-772,"במקרה שלפניי המדובר באדם, אשר החזיק ברשותו כמות גדולה של סם מסוג MDMA, שהוא לכל הדעות סם הרסני וקשה.",הערך החברתי שנפגע ומידת הפגיעה בו 
64,ME-16-12-701-772,הנאשם החזיק ברשותו 701 טבליות מהסם האמור (הארוזות ב-7 אריזות נפרדות).,הערך החברתי שנפגע ומידת הפגיעה בו 
65,ME-16-12-701-772,"האמור בכמות, המאפשרת מאות של מעשי שימוש בסם בידי מאות משתמשים, על כל הנזק, הכרוך בדבר.",הערך החברתי שנפגע ומידת הפגיעה בו 
66,ME-16-12-701-772,"לפיכך, ולנוכח אופי הסם בו מדובר, ראוי לראות את הפגיעה בערך החברתי המוגן כפגיעה ממשית.",הערך החברתי שנפגע ומידת הפגיעה בו 
67,ME-16-12-701-772,הנסיבות הקשורות בביצוע העבירה (סעיף 40ט לחוק העונשין),מדיניות הענישה הנהוגה
68,ME-16-12-701-772,"נפנה, כעת, לבחון מה השפעת הנסיבות הספציפיות של ביצוע העבירה על מתחם הענישה ההולם את מעשה-העבירה שבה הורשע הנאשם שלפנינו.",מדיניות הענישה הנהוגה
69,ME-16-12-701-772,מעשהו של הנאשם היה מתוכנן.,מדיניות הענישה הנהוגה
70,ME-16-12-701-772,זאת ניתן ללמוד מהצורה שבה נתפס הסם (בצמוד לתעודותיו האישיות בתיק שנמצא בסמוך למיטתו).,מדיניות הענישה הנהוגה
71,ME-16-12-701-772,הנאשם הוא העבריין הבלעדי בעבירה שבעשייתה הורשע.,מדיניות הענישה הנהוגה
72,ME-16-12-701-772,"משלא מסר פרטים של מי שלטענתו, הוא בעלי-הסם, אין ניתן להתחשב בעניין זה בהשפעה של אחר עליו, לטובתו.",מדיניות הענישה הנהוגה
73,ME-16-12-701-772,"הנזק, אשר עלול היה להיגרם כתוצאה ממעשה העבירה הוא ממשי.",מדיניות הענישה הנהוגה
74,ME-16-12-701-772,"כאמור, משמדובר בכמות גדולה של סם מסוכן הפצתו עלולה היתה לגרום לנזק כבד.",מדיניות הענישה הנהוגה
75,ME-16-12-701-772,הסמים נתפסו ברשות הנאשם טרם הפצתם; כך נמנע כל נזק אשר עלול היה להיגרם כתוצאה מביצועה.,מדיניות הענישה הנהוגה
76,ME-16-12-701-772,הסיבות שהביאו את הנאשם לבצע את המעשה לא הובררו עד תום משהנאשם לא טרח להבהירן.,מדיניות הענישה הנהוגה
77,ME-16-12-701-772,"על כל פנים, חזקה היא שמי שהחזיק ברשותו סם בכמות שכזו החזיקה שלא לשימושו העצמי על ההשלכות הברורות של קביעה זו.",מדיניות הענישה הנהוגה
78,ME-16-12-701-772,"הנאשם הבין את המעשה ואת הפסול בו, יכול היה וצריך היה להימנע מלבצעו.",מדיניות הענישה הנהוגה
79,ME-16-12-701-772,"בהתחשב בכל האמור לעיל, ראוי לקבוע למעשה העבירה בו הורשע הנאשם שלפניי מתחם ענישה הולם הנע בין 15 חודשי מאסר לריצוי בפועל לבין 36 חודשי מאסר לריצוי בפועל לצד עונשי מאסר על תנאי, קנס ופסילת רישיון נהיגה.",מדיניות הענישה הנהוגה
80,ME-16-12-701-772,העונש המתאים לנאשם (סעיף 40יא לחוק העונשין),מדיניות הענישה הנהוגה
81,ME-16-12-701-772,"בבואי לגזור לנאשם עונש, המתאים לו בהתחשב בנסיבותיו האישיות, פניתי אל הנסיבות אשר אינן קשורות בביצוע העבירה, אשר ראוי לתת להן משקל בנסיבות עניינו של הנאשם שלפניי.",מדיניות הענישה הנהוגה
82,ME-16-12-701-772,"עונש מאסר יפגע בנאשם, בין השאר על רקע היותו בחור צעיר כבן 24 שנים, ומי שמעולם לא הורשע בפלילים.",מדיניות הענישה הנהוגה
83,ME-16-12-701-772,גם משפחתו של הנאשם תיפגע מריצוי עונש מאסר בהתחשב בכך שהוא מסייע בכלכלתה לנוכח מצוקת הוריו.,מדיניות הענישה הנהוגה
84,ME-16-12-701-772,הנאשם כבר ניזוק כתוצאה ממעשהו – הוא נעצר ושהה במעצר תקופה בת יותר מחודש ימים; הוא פוטר מעבודתו בהתחשב בכך ששהה במעצר בית תקופה ממשית; הוא חווה את המעצר כטראומה על כל הנובע מכך.,מדיניות הענישה הנהוגה
85,ME-16-12-701-772,הנאשם נטל אחריות חלקית על מעשיו; הוא לא מסר פרטים מלאים על מקור הסם או על ייעודו.,מדיניות הענישה הנהוגה
86,ME-16-12-701-772,"עם זאת, הוא הודה באשמה בבית-המשפט ובכך חסך זמן שיפוטי יקר.",מדיניות הענישה הנהוגה
87,ME-16-12-701-772,"הנאשם מעוניין, כך נדמה, לחזור למוטב; דא עקא, שכעולה מחוות-דעת שירות המבחן הוא איננו פנוי לעשות המאמצים הנדרשים על-מנת להוציא רצון זה מן הכוח אל הפועל.",מדיניות הענישה הנהוגה
88,ME-16-12-701-772,נסיבות חייו של הנאשם קשות.,מדיניות הענישה הנהוגה
89,ME-16-12-701-772,"הדברים פורטו בדו""ח שירות המבחן והובאו לעיל בהרחבה.",מדיניות הענישה הנהוגה
90,ME-16-12-701-772,"ברור, שנסיבות חיים קשות אלה השפיעו על ביצוע העבירה.",מדיניות הענישה הנהוגה
91,ME-16-12-701-772,הנאשם נעדר עבר פלילי לחלוטין.,מדיניות הענישה הנהוגה
92,ME-16-12-701-772,"לצערי, שיקול השיקום יכול להילקח בחשבון כשיקול להקלה בעונשו של הנאשם באורח חלקי בלבד לנוכח העדר הירתמות מספקת מצדו להתמודדות עם מעשיו ועם הצורך לחזור למוטב.",מדיניות הענישה הנהוגה
93,ME-16-12-701-772,"בהתחשב במכלול, ומתוך מתן משקל מירבי להודאה באשמה בהזדמנות הראשונה ולעבר הנקי וכן לגילו הצעיר של הנאשם, מצאתי לנכון להטיל עליו 3 שנות מאסר שהם יהיו 18 חודשי מאסר לריצוי בפועל בניכוי 36 ימי מעצרו הסגור.",מדיניות הענישה הנהוגה
94,ME-16-12-701-772,היתרה תהא על-תנאי שלא יעבור במשך 3 שנים עבירה על פקודת הסמים המסוכנים שאין ענייניה שימוש בסמים או החזקתם לצריכה עצמית בלבד.,מדיניות הענישה הנהוגה
95,ME-16-12-701-772,"כן מוטל עליו קנס בסך של 1,500 ₪ שישולם עד יום 1.3.18.",מדיניות הענישה הנהוגה
96,ME-16-12-701-772,"לא ישולם הקנס במועדו, יהא על הנאשם לרצות 15 ימי מאסר תמורתו.",מדיניות הענישה הנהוגה
97,ME-16-12-701-772,כמו-כן אני פוסל את רישיון הנהיגה של הנאשם למשך 10 חודשים מיום שחרורו מן המאסר.,מדיניות הענישה הנהוגה
98,ME-16-12-701-772,מטרת פסילת רישיון הנהיגה היא בראש ובראשונה גמולית-הרתעתית.,מדיניות הענישה הנהוגה
99,ME-16-12-701-772,"54678313ניתן היום, י""א תשרי תשע""ח, 01 אוקטובר 2017.",מדיניות הענישה הנהוגה
