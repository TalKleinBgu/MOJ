,verdict,text,part
0,SH-19-11-14734-473,"מדינת ישראל
באמצעות ב""כ עו""ד ציון אבונה- פרקליטת מחוז מרכז",כבוד השופט  דרור קלייטמן
1,SH-19-11-14734-473,"מתנאל אוליאל (עציר)
באמצעות ב""כ עו""ד שוקרי אבו טביק ועו""ד חי אוזן",נגד
2,SH-19-11-14734-473,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 36",נגד
3,SH-19-11-14734-473,"חוק העונשין, תשל""ז-1977: סע'  25, 275, 338, 338(א)(1)",נגד
4,SH-19-11-14734-473,"הנאשם הורשע על פי הודאתו, במסגרת הסדר דיוני, בכתב אישום מתוקן בביצוע עבירות של החזקת סמים שלא לצריכה עצמית, בהתאם לסעיף 7(א) +7(ג) רישא לפקודת הסמים המסוכנים [נוסח חדש], תשל""ג –1973 (להלן: ""הפקודה"").",רקע 
5,SH-19-11-14734-473,"מעשה פזיזות ורשלנות, בהתאם לסעיף 338(א)(1) לחוק העונשין, התשל""ז-1977 (להלן: ""החוק"").",רקע 
6,SH-19-11-14734-473,"הפרעה לשוטר במילוי תפקידו, בהתאם לסעיף 275 לחוק.",רקע 
7,SH-19-11-14734-473,"ניסיון לסחר בסם מסוכן, בהתאם לסעיף 13 לפקודה וסעיף 25 לחוק.",רקע 
8,SH-19-11-14734-473,"בהתאם למתואר בכתב האישום המתוקן, בתאריך 25.10.19, רכב הנאשם על קטנוע לכיוון מחסום משטרתי ברמת גן וכאשר שוטר הורה לו לעצור, הגביר הנאשם את מהירות נסיעתו, עקף את המחסום וכמעט פגע בשוטר.",רקע 
9,SH-19-11-14734-473,"בעקבות זאת, החל מרדף משטרתי, במסגרתו חסמה ניידת משטרתית את הכביש במטרה לעצור את הנאשם.",רקע 
10,SH-19-11-14734-473,הנאשם עקף את הניידת והמשיך בנסיעתו תוך שכמעט פגע בשוטר שעמד בסמוך לניידת.,רקע 
11,SH-19-11-14734-473,הנאשם המשיך בנסיעתו והגיע לצומת בה הרמזור בכיוון נסיעתו הורה על אור אדום.,רקע 
12,SH-19-11-14734-473,"שוטר ששהה בסמוך לצומת הבחין בו והחל הנסיעה אחריו תוך שהוא מפעיל סירנה ומסמן לו לעצור, אולם הנאשם המשיך בנסיעתו וחצה את הצומת למרות האור האדום ולמרות הוראת השוטר.",רקע 
13,SH-19-11-14734-473,"בהגיע הנאשם לרחוב נפתלי פרץ 16 בפתח תקווה, השאיר את הקטנוע עומד ברחוב ונכנס לבניין, עלה לקומה השנייה והחביא שם בארון חשמל 2 שקיות ובהן 100 טבליות MDMA ו-2 אריזות המכילות קוקאין במשקל כולל של 1.6920 גרם נטו ו-2 אריזות המכילות MDMA במשקל כולל של 1.9262 גרם נטו.",רקע 
14,SH-19-11-14734-473,בתאריך 14.9.19 ניסה הנאשם למכור לאדם אחר סם מסוכן מסוג קוקאין.,רקע 
15,SH-19-11-14734-473,"ב""כ המאשימה, עו""ד ציון אבונה, הגישה לבית המשפט את גיליון הרשעותיו של הנאשם (ת/59) וכן אסופת פסיקה.",טיעוני הצדדים
16,SH-19-11-14734-473,היא ציינה כי מדובר בנאשם בן 22 והדגישה כי עובדות כתב האישום מצביעות על נסיבות מחמירות בשל זלזולו של הנאשם בחוק.,טיעוני הצדדים
17,SH-19-11-14734-473,"הנאשם הפר את הוראות התנועה, סיכן את ציבור הנהגים ואת השוטרים.",טיעוני הצדדים
18,SH-19-11-14734-473,"כאשר כל זאת מבוצע כאשר הוא מצוי בהליך משפטי בשל כתב אישום אחר שהוגש נגדו, שעניינו גם כן סמים.",טיעוני הצדדים
19,SH-19-11-14734-473,היא הדגישה את הפגיעה הממשית בערכים החברתיים ובנזקים הנלווים לכך.,טיעוני הצדדים
20,SH-19-11-14734-473,עוד היא הפנתה לכמות הסמים הגדולה שנתפסה אצל הנאשם ואת הפוטנציאל לנזק שיכול להיגרם מכך.,טיעוני הצדדים
21,SH-19-11-14734-473,טענה כי מדובר בעבירה עם פן כלכלי ולכן יש להטיל על הנאשם קנס.,טיעוני הצדדים
22,SH-19-11-14734-473,"בכל הנוגע למתחמי ענישה, הרי שלגבי עבירת מעשה הפזיזות עתרה ל9-15 חודשי מאסר.",טיעוני הצדדים
23,SH-19-11-14734-473,"באשר להחזקת הסמים, עתרה לשנתיים עד 4 שנות מאסר ובאשר לאישום השני בדבר ניסיון לסחר בסם, עתרה ל6-12 חודשי מאסר.",טיעוני הצדדים
24,SH-19-11-14734-473,היא הפנתה לפסיקה התומכת בטיעוניה.,טיעוני הצדדים
25,SH-19-11-14734-473,"באשר לנסיבות שאינן קשורות לביצוע העבירה, לא התעלמה מכך שמדובר באדם צעיר אך הצביעה על כך שכבר הורשע בעבירת סמים וכי לחובתו 20 הרשעות קודמות בעבירות תעבורה.",טיעוני הצדדים
26,SH-19-11-14734-473,"אשר על כן, היא עתרה למיקומו של הנאשם באמצע המתחם, הטלת קנס, מאסר על תנאי ופסילת רישיונו וכן חילוט רכוש שנתפס אצלו.",טיעוני הצדדים
27,SH-19-11-14734-473,"טרם טיעוני ב""כ הנאשם לעונש, העידה אמו של הנאשם שאמרה שהנאשם הבין את טעותו וכי הוא חולה אסטמה ואף עבר ניתוח מוח.",טיעוני הצדדים
28,SH-19-11-14734-473,היא ציינה כי עברה דירה על מנת להרחיקו מסביבתו וביקשה להתחשב בו.,טיעוני הצדדים
29,SH-19-11-14734-473,"ב""כ הנאשם, עו""ד שוקרי אבו טביק ועו""ד חי אוזן, טענו כי הפסיקה שהוגשה על ידי ב""כ המאשימה אינה מתאימה לתיק זה והגישו פסיקה שלטענתם תומכת בעמדתם.",טיעוני הצדדים
30,SH-19-11-14734-473,"הפנו לכך כי ההוכחות לא נוהלו לשווא, מאחר ובעקבות כך תוקן כתב האישום.",טיעוני הצדדים
31,SH-19-11-14734-473,"הדגישו כי מדובר בנאשם צעיר, אשר הודה וחסך זמן שיפוטי.",טיעוני הצדדים
32,SH-19-11-14734-473,"הנאשם מצוי במעצר כבר 10 חודשים, כאשר לנוכח נגיף הקורונה הוא אף אינו זוכה לביקורי משפחתו.",טיעוני הצדדים
33,SH-19-11-14734-473,הם הגישו מסמכים לעניין מצבו הרפואי ועתרו למתחם הנע בין 6 ל-12 חודשי מאסר.,טיעוני הצדדים
34,SH-19-11-14734-473,הם אף הפנו לכך שהנאשם נדון לחמישה חודשי מאסר בתיק האחר וביקשו כי העונש בתיק זה יוטל בחופף לעונש בתיק האחר.,טיעוני הצדדים
35,SH-19-11-14734-473,הם אף הפנו לנסיבות חייו המורכבות של הנאשם.,טיעוני הצדדים
36,SH-19-11-14734-473,הנאשם עצמו אמר כי עבר לא מעט בחיים והוא מצטער ולוקח אחריות על מעשיו והוא מבטיח לא לחזור על מעשים אלו.,טיעוני הצדדים
37,SH-19-11-14734-473,הערכים החברתיים אשר נפגעו כתוצאה מהעבירות שבוצעו על ידי הנאשם הינם הגנה על הציבור מפני הנזקים הנגרמים על ידי המשתמשים בסמים.,    מתחם העונש
38,SH-19-11-14734-473,וכן הגנה על הציבור משתמשי הדרך וגורמי אכיפת החוק.,    מתחם העונש
39,SH-19-11-14734-473,"בכלל הנסיבות הקשורות בביצוע העבירה, לקחתי בחשבון כי מדובר בסדרת עבירות אשר בוצעו בדרך של עבירה גוררת עבירה.",    מתחם העונש
40,SH-19-11-14734-473,הנאשם אשר ידע כי הוא מחזיק ברשותו כמות גדולה של סם עשה ככל שביכולתו על מנת לחמוק מהמשטרה ובשל כך סיכן שוטרים במהלך בריחתו וכן סיכן משתמשים בדרך בכך שנהג בחוסר זהירות ואף חצה צומת ברמזור אדום.,    מתחם העונש
41,SH-19-11-14734-473,הנזקים אשר היו עלולים להיגרם הינם חמורים.,    מתחם העונש
42,SH-19-11-14734-473,"לנוכח האמור לעיל, אני קובע כי מתחם הענישה הנוגע לעבירה זו בכתב האישום שבפניי, נע בין מאסר על תנאי לבין 12 חודשי מאסר בפועל לצד ענישה נלווית.",    מתחם העונש
43,SH-19-11-14734-473,"לנוכח האמור לעיל, אני קובע כי מתחם הענישה הנוגע לעבירה זו בכתב האישום שבפניי, נע בין 12-24 חודשי מאסר בפועל לצד ענישה נלווית.",    מתחם העונש
44,SH-19-11-14734-473,"לנוכח האמור לעיל, אני קובע כי מתחם הענישה הנוגע לעבירה זו בכתב האישום שבפניי, נע בין מספר חודשי מאסר בעבודות שירות לבין 12 חודשי מאסר בפועל לצד ענישה נלווית.",    מתחם העונש
45,SH-19-11-14734-473,"לנוכח כל האמור לעיל אני קובע כי מתחם הענישה ההולם לכתב האישום שבפניי, נע בין 18 ל-36 חודשי מאסר בפועל, לצד ענישה נלווית.",    מתחם העונש
46,SH-19-11-14734-473,"בכלל הנסיבות שאינן קשורות בביצוע העבירה, לקחתי בחשבון לחומרא את העובדה שהעבירות נעברו על ידי הנאשם בעת שמתנהל נגדו הליך משפטי בעניין כתב אישום המייחס לו עבירת סחר בסם והוא מצוי בתנאים מגבילים בשל כך.",  גזירת העונש
47,SH-19-11-14734-473,"מן הצד השני, שקלתי לקולא את גילו הצעיר, הודאתו וחיסכון בזמן שיפוטי (אכן, החל להתנהל הליך הוכחות, אך כפי שהתברר היה בו על מנת להביא לשינוי משמעותי בכתב האישום).",  גזירת העונש
48,SH-19-11-14734-473,"כך גם ,את נסיבות חייו ומצבו הרפואי כפי שהוצגו וכן נטילת אחריות, הבעת צער והתחייבות שלא לחזור על המעשים בעתיד.",  גזירת העונש
49,SH-19-11-14734-473,"בעת שהנאשם מצוי במעצר בשל הליך זה, הוא נדון לחמישה חודשי מאסר בפועל וכן פסילת רישיון נהיגה בתיק אחר, לא מצאתי כל עילה המצדיקה לחפוף את העונשים בין שני ההליכים ולכן הנאשם ירצה את עונש המאסר שיוטל עליו בתיק זה ואת פסילת רישיון הנהיגה, במצטבר לעונש שהוטל עליו בתיק האחר.",  גזירת העונש
50,SH-19-11-14734-473,"לאחר ששקלתי את כל האמור לעיל, אני גוזר על הנאשם את העונשים הבאים:",  גזירת העונש
51,SH-19-11-14734-473,20 חודשי מאסר בפועל.,  גזירת העונש
52,SH-19-11-14734-473,8 חודשי מאסר על תנאי והתנאי הוא שלא יעבור במשך שלש שנים מיום שחרורו ממאסרו עבירה על פקודת הסמים מסוג פשע.,  גזירת העונש
53,SH-19-11-14734-473,4 חודשי מאסר על תנאי והתנאי הוא שלא יעבור במשך שלש שנים מיום שחרורו ממאסרו עבירה על פקודת הסמים מסוג עוון או עבירה על פי סעיף 338 לחוק העונשין.,  גזירת העונש
54,SH-19-11-14734-473,"קנס בסך 3,000 ₪ או 30 ימי מאסר תמורתו.",  גזירת העונש
55,SH-19-11-14734-473,הקנס ישולם עד לתאריך 31.12.2020.,  גזירת העונש
56,SH-19-11-14734-473,פסילת רישיון נהיגה למשך 6 חודשים מיום שחרורו ממאסרו.,  גזירת העונש
57,SH-19-11-14734-473,"פסילת רישיון נהיגה  על תנאי למשך 3 חודשים, והתנאי הוא שהנאשם לא יעבור במשך שנתיים מיום שחרורו ממאסרו עבירה על פקודת הסמים המסוכנים או עבירה לפי סעיף 338 לחוק העונשין שעניינה נהיגה ברכב.",  גזירת העונש
58,SH-19-11-14734-473,צו להשמדת הסמים שנתפסו וצו כללי לשאר המוצגים שנתפסו.,  גזירת העונש
59,SH-19-11-14734-473,"בהתאם לסעיף 36 לפקודה, אני מכריז על הנאשם כסוחר סמים ומורה על חילוט שני מכשירי טלפון וכסף מזומן בסך 1,520 ₪ שנתפסו אצלו.",  גזירת העונש
60,SH-19-11-14734-473,זכות ערעור לבית המשפט המחוזי מרכז בתוך 45 יום.,  גזירת העונש
61,SH-19-11-14734-473,"5129371ניתן היום,  י""ג אב תש""פ, 03/08/202003 אוגוסט 2020 בנוכחות הצדדים- ב""כ המאשימה עו""ד יצחק מורדוך, ב""כ הנאשם עו""ד חי אוזן והנאשם בליווי שב""ס.",  גזירת העונש
