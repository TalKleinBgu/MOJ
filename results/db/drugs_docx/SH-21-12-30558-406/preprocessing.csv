,verdict,text,part
0,SH-21-12-30558-406,"פקודת הסמים המסוכנים [נוסח חדש], תשל""ג-1973: סע'  7(א), 7(ג)","ע""י ב""כ עו""ד שאדי כבהא"
1,SH-21-12-30558-406,"בעובדות כתבי האישום נטען, בעיקרי הדברים, כלהלן:",רקע כללי והשתלשלות ההליכים המשפטיים:
2,SH-21-12-30558-406,"בתיק העיקרי – ביום 24.02.2021, בשעה 10:00 או בסמוך לכך, החזיק הנאשם בדירה ברחוב יצחק שדה בבת ים, סמים מסוכנים מסוג קוקאין במשקל כולל של 12.97 גרם נטו, שלא לצריכה עצמית.",רקע כללי והשתלשלות ההליכים המשפטיים:
3,SH-21-12-30558-406,הסמים חולקו ל-9 שקיות והוחזקו במקומות שונים בדירה.,רקע כללי והשתלשלות ההליכים המשפטיים:
4,SH-21-12-30558-406,"בתיק המצורף – ביום 22.07.2018, בשעה 14:30 או בסמוך לכך, החזיק הנאשם ביחידת דיור בה התגורר ברחוב היסמין בבית דגן, בסמים מסוכנים מסוגים שונים ובאריזות שונות כלהלן: קוקאין, במשקל כולל של 7.4726 גרם נטו; שתי טבליות MDMA; קנבוס, במשקל כולל של 4.75 גרם נטו; חשיש, במשקל כולל של 79.18 גרם נטו; קנבוס, במשקל 2.46 גרם נטו – והכל שלא לצריכה עצמית.",רקע כללי והשתלשלות ההליכים המשפטיים:
5,SH-21-12-30558-406,"הדיונים המקדמיים התמשכו לרקע בקשות ההגנה לבחינת מצבו המשפטי של הנאשם ולבסוף לצירוף התיק המצורף; כאשר בתחילה עתרה ההגנה לביצוע הצירוף בבית משפט השלום בראשון לציון, אך בסופו של דבר ביקשה לבצע הצירוף לפניי.",רקע כללי והשתלשלות ההליכים המשפטיים:
6,SH-21-12-30558-406,"אין צורך לפרט כאן את כל השתלשלות והתמשכות ההליכים, בין השאר לרקע רצון הנאשם להשתלב במסגרת בית המשפט הקהילתי במחוז מרכז, אך יצוין כי בשורה התחתונה ונוכח הסכמות הצדדים הרשעת הנאשם בתיק העיקרי בעינה עומדת, כמו גם הרשעתו בתיק המצורף (ר' בפרוטוקול, עמ' 16-14).",רקע כללי והשתלשלות ההליכים המשפטיים:
7,SH-21-12-30558-406,"יובהר, כי הצדדים לא הודיעו על הסדר טיעון, למעט הסכמה דיונית לגבי תיקון כתב האישום בתיק המצורף.",רקע כללי והשתלשלות ההליכים המשפטיים:
8,SH-21-12-30558-406,"עוד יש לציין, כי במעמד הצירוף הנ""ל עתרה ההגנה, בהסכמת המאשימה, לשלוח את הנאשם לבדיקת התאמה לבית המשפט הקהילתי בתל אביב.",רקע כללי והשתלשלות ההליכים המשפטיים:
9,SH-21-12-30558-406,"ואולם, בבדיקה שנערכה (מיום 30.07.2023) נמצא כי הנאשם אינו מתאים לתכנית, בין השאר בשל מצבו הבריאותי המורכב ומיקוד צרכיו במישור ההתמכרות.",רקע כללי והשתלשלות ההליכים המשפטיים:
10,SH-21-12-30558-406,"יש לציין כי שירות המבחן התרשם, בבדיקה האמורה, מסיכון נמוך במצבו של הנאשם לביצוע עבירות חוזרות.",רקע כללי והשתלשלות ההליכים המשפטיים:
11,SH-21-12-30558-406,"בית המשפט נעתר לבקשת ההגנה, לה לא התנגדה המאשימה, להורות על עריכת תסקיר שירות המבחן בעניינו של הנאשם (בפרוטוקול, עמ' 10).",עיקר תסקיר שירות המבחן:
12,SH-21-12-30558-406,"בתסקיר שהתקבל (מיום 19.04.2023) מפורטות נסיבותיו האישיות של הנאשם, יליד שנת 1959 (בן 65 שנים כיום), נשוי בשנית, אב לשני ילדים בגירים המתגורר עם אשתו ובנו ביפו.",עיקר תסקיר שירות המבחן:
13,SH-21-12-30558-406,מתגורר עם אשתו ובנו ביפו.,עיקר תסקיר שירות המבחן:
14,SH-21-12-30558-406,הנאשם אינו עובד מאז שנת 2017 בשל התדרדרות במצבו הרפואי.,עיקר תסקיר שירות המבחן:
15,SH-21-12-30558-406,המוסד לביטוח לאומי הכיר בנאשם כבעל נכות רפואית בשיעור של 55% והוא מחזיק ברישיון לשימוש בקנבוס רפואי משנת 2020.,עיקר תסקיר שירות המבחן:
16,SH-21-12-30558-406,"בשירותו הצבאי התמקצע הנאשם בתחום הטבחות, שבו עבד לאחר מכן במקומות שונים, לרבות בשירות קבע.",עיקר תסקיר שירות המבחן:
17,SH-21-12-30558-406,"הנאשם תיאר התמכרות ארוכת-טווח לשימוש בסמים, הן לרקע משברים שחווה והן לרקע בעיות רפואיות שהתפתחו אצלו.",עיקר תסקיר שירות המבחן:
18,SH-21-12-30558-406,"עם זאת, הנאשם סיפר כי שולב על ידי בני משפחתו במרכז גמילה והצליח לשמור על ניקיון מסמים תקופה ממושכת, עד למשבר נוסף שחווה.",עיקר תסקיר שירות המבחן:
19,SH-21-12-30558-406,"הנאשם הוסיף והסביר גם את ביצוע העבירות דנא על רקע אורח חייו ההתמכרותי דאז, תוך שטען כי מאז פתיחת החקירה נגדו (בחודש פברואר 2021) הפסיק כל שימוש בסמים מסוכנים למעט קנבוס רפואי, אותו הוא צורך לפי הרישיון שבידיו.",עיקר תסקיר שירות המבחן:
20,SH-21-12-30558-406,טענות אלה של הנאשם קיבלו אישוש בשלוש בדיקות שתן שנערכו לו.,עיקר תסקיר שירות המבחן:
21,SH-21-12-30558-406,"שירות המבחן שיקף לנאשם את התרשמותו, שלפיה בתקופות משבר הוא (הנאשם) חוזר לשימוש התמכרותי בסמים ועל כן נדרש לטיפול ייעודי בתחום, אך הנאשם חזר וטען כי אינו צורך עוד סמים אסורים ושלל נזקקות טיפולית.",עיקר תסקיר שירות המבחן:
22,SH-21-12-30558-406,שירות המבחן בחן את גורמי הסיכון והסיכוי בעניינו של הנאשם.,עיקר תסקיר שירות המבחן:
23,SH-21-12-30558-406,"כגורמי סיכון צוינו, בין השאר, חומרת העבירות, בעיית ההתמכרות לסמים והקושי של הנאשם לשמר את הישגיו בניקיון מהם, כמו גם נטיית הנאשם להתנהלות בעייתית ולא מחושבת במצבי משבר.",עיקר תסקיר שירות המבחן:
24,SH-21-12-30558-406,"מאידך, כגורמי סיכוי צוינו נטילת האחריות והכרה בפסול שבמעשים, נכונות הנאשם להיעזר בגורמים מקצועיים בתחום בריאות הנפש וכן גורמי התמיכה בדמות אשתו וילדיו.",עיקר תסקיר שירות המבחן:
25,SH-21-12-30558-406,"בנסיבות אלה, ונוכח התמקדות הנאשם במצבו הבריאותי ושלילת נזקקות טיפולית, ציין שירות המבחן כי לא נוצר פתח להתערבות טיפולית בעניינו של הנאשם.",עיקר תסקיר שירות המבחן:
26,SH-21-12-30558-406,"ב""כ המאשימה ציין, בפתח טיעוניו, כי אינו מגיש ראיות לקביעת העונש שכן לנאשם אין הרשעות קודמות ואף לא נפתחו נגדו תיקים חדשים.",עיקר הראיות והטיעונים לעונש:
27,SH-21-12-30558-406,"בטיעוניו לעונש עמד ב""כ המאשימה על עובדות כתב האישום בתיק העיקרי, וכתב האישום המתוקן בתיק המצורף, ועל נסיבות החומרה העולות מהם – בעיקר בתיק המצורף – תוך שהדגיש הן את סוגי הסמים בהם החזיק הנאשם והן את דרך החזקתם במפוזר בשתי דירות בהן התגורר הנאשם.",עיקר הראיות והטיעונים לעונש:
28,SH-21-12-30558-406,"לרקע כל אלה עתר ב""כ המאשימה לקביעת מתחם עונש הולם אחד – לשני התיקים – שבין 16 חודשי מאסר בפועל לבין 32 חודשי מאסר בפועל.",עיקר הראיות והטיעונים לעונש:
29,SH-21-12-30558-406,"ב""כ המאשימה אמנם ער לכך שהמתחמים שנקבעו בפסיקה הנ""ל הם פחותים מהמתחם לו עתר, אך ביקש להסיק מתחם זה מכך שכמויות הסמים שהוחזקו בענייננו הן גדולות יותר.",עיקר הראיות והטיעונים לעונש:
30,SH-21-12-30558-406,"אשר לגזירת עונשו של הנאשם בתוך מתחם העונש ההולם ציין התובע את היעדר הרישומים הקודמים, כמו גם העובדה שהנאשם לא פתח תיקים חדשים מאז ביצוע העבירות, וכן את ההודאה ונטילת האחריות בשני התיקים.",עיקר הראיות והטיעונים לעונש:
31,SH-21-12-30558-406,"בנסיבות אלה עתר ב""כ המאשימה לגזור את עונשו של הנאשם ברף העליון של השליש התחתון של המתחם לו עתר, וכן להשית על הנאשם ענישה נלווית שתכלול מאסר מותנה, פסילה בפועל ועל תנאי, קנס כספי והתחייבות להימנע מעבירה.",עיקר הראיות והטיעונים לעונש:
32,SH-21-12-30558-406,"ב""כ הנאשם, מצדו, התמקד בטיעוניו במצבו הרפואי של הנאשם, שהוא כאמור בן 65 שנים וסב לנכדים ואף לנין אחד.",עיקר הראיות והטיעונים לעונש:
33,SH-21-12-30558-406,"ב""כ הנאשם הגיש, בהקשר זה, אסופה רחבת-היקף של מסמכים רפואיים (סומנה ס/1), והוסיף ופירט את הבעיות הרפואיות הרבות מהן סובל הנאשם ואת הטיפולים שהוא נדרש להם, עקב כך.",עיקר הראיות והטיעונים לעונש:
34,SH-21-12-30558-406,"לשיטת הסניגור, מדובר בבעיות רפואיות כה מרובות וכה חמורות, שיש בהן כדי להצדיק חריגה ממתחם העונש ההולם בהתאם לפסיקה הרלוואנטית.",עיקר הראיות והטיעונים לעונש:
35,SH-21-12-30558-406,"לא למותר אפוא להעיר כי התיעוד הרפואי שהוגש לפניי (ור' במיוחד סיכום המידע הרפואי מיום 21.04.2024) אמנם מלמד על כך שהנאשם סובל ממגוון של בעיות רפואיות ונדרש לטיפול, אך על פני הדברים לא מלמד על בעיות רפואיות שיש בהן כדי להצדיק חריגה ממתחם העונש ההולם, לכף קולה, במסגרת החריג הצר מאוד שנקבע בהקשר זה בהלכה הפסוקה.",עיקר הראיות והטיעונים לעונש:
36,SH-21-12-30558-406,"עוד עמד הסניגור על נסיבותיו האישיות המורכבות של הנאשם, על גילו, על מצבו המשפחתי ועל המשברים השונים שחווה בחייו האישיים.",עיקר הראיות והטיעונים לעונש:
37,SH-21-12-30558-406,"בהקשר זה הדגיש הסניגור במיוחד את העובדה שמדובר בנאשם בן 65, אשר אין בעברו כל רישומים קודמים.",עיקר הראיות והטיעונים לעונש:
38,SH-21-12-30558-406,"לשיטת הסניגור, היבט זה מלמד לא רק על כך שהנאשם ניהל ועדיין מנהל אורח חיים נורמטיבי, אלא גם על כך שמדובר במעשים שאינם מתאימים לאורחות חייו של הנאשם וקשורים למשברים אישיים ובריאותיים שאותם חווה.",עיקר הראיות והטיעונים לעונש:
39,SH-21-12-30558-406,"ב""כ הנאשם הוסיף והדגיש את ההודאה ונטילת האחריות מצד מרשו, בשני התיקים.",עיקר הראיות והטיעונים לעונש:
40,SH-21-12-30558-406,"לא מדובר רק על נטילת אחריות ועל חיסכון בזמן שיפוטי, אלא גם על כך שהנאשם הספציפי דנא מתבייש כיום במעשיו, מבין את הטעויות שעשה ומבטיח שלא לחזור עליהן.",עיקר הראיות והטיעונים לעונש:
41,SH-21-12-30558-406,"בנסיבות אלה, ובפרט בהתחשב בגילו של הנאשם ובמצבו הבריאותי, לא יהא זה צודק – כך לשיטת הסניגור – לשלוח את הנאשם למאסר מאחורי סורג ובריח בבית כלא; ומכאן עתירתו הנמרצת של הסניגור להסתפקות בענישה שתכלול מספר חודשים בעבודות שירות.",עיקר הראיות והטיעונים לעונש:
42,SH-21-12-30558-406,"לבסוף הנאשם, שהרחיב בדברו האחרון לעונש, סיפר: ""אני שירתתי בצבא הייתי בקבע, התגרשתי התחתנתי.",עיקר הראיות והטיעונים לעונש:
43,SH-21-12-30558-406,..,עיקר הראיות והטיעונים לעונש:
44,SH-21-12-30558-406,הי[ת]ה תקופה קשה באמת...,עיקר הראיות והטיעונים לעונש:
45,SH-21-12-30558-406,"מצבי התדרדר, אחרי תקופה באה הקורונה ולא יכולתי לצאת הרבה בחוץ ופיתחתי הרבה מחלות.",עיקר הראיות והטיעונים לעונש:
47,SH-21-12-30558-406,"עשיתי שינוי, אני שנה וחודשיים לא מעשן סיגריות.",עיקר הראיות והטיעונים לעונש:
49,SH-21-12-30558-406,"אני במקום אחר היום, אני מצטער על כל מה שהיה, לקחתי אחריות מהתחלה.",עיקר הראיות והטיעונים לעונש:
51,SH-21-12-30558-406,"התביישתי מהמעמד של המשפחה איך אני יעמוד מולם, זה לא היה כחלק מהחיים שלי"" (בפרוטוקול, עמ' 23 שורה 30 ואילך).",עיקר הראיות והטיעונים לעונש:
52,SH-21-12-30558-406,"בהתאם להוראות חוק העונשין, תשל""ז-1977 (להלן – חוק העונשין), בעת גזירת עונשו של נאשם על בית המשפט לקבוע, תחילה, את מתחם העונש ההולם לכל ""אירוע עברייני"" שבגינו הורשע הנאשם.",קביעת מתחם העונש ההולם:
53,SH-21-12-30558-406,"במקרה דנא מדובר בשני תיקים, שעניינם במקרים הרחוקים בזמן ובמקום זה מזה.",קביעת מתחם העונש ההולם:
54,SH-21-12-30558-406,"עם זאת, מדובר בדיוק באותה העבירה.",קביעת מתחם העונש ההולם:
55,SH-21-12-30558-406,"בנוסף, ב""כ המאשימה התייחס לשני מקרים אלה כאל אירוע עברייני אחד ואין מקום שאחמיר עם הנאשם מעבר לכך.",קביעת מתחם העונש ההולם:
56,SH-21-12-30558-406,"אשר למתחם העונש ההולם ל""אירוע"" אחד זה, בקביעתו יתחשב בית המשפט, בין השאר, בערכים החברתיים שנפגעו מביצוע העבירה ובמידת הפגיעה בהם, במדיניות הענישה הנהוגה ובנסיבות הקשורות בביצוע העבירה.",קביעת מתחם העונש ההולם:
57,SH-21-12-30558-406,"לעניין הערכים החברתיים, שנפגעו כתולדה מביצוע העבירות, מקובל עליי טיעון ב""כ המאשימה.",קביעת מתחם העונש ההולם:
58,SH-21-12-30558-406,"בנוסף, קביעת מתחם העונש ההולם נגזרת כאמור לא רק מחומרת העבירה כשלעצמה אלא גם מחומרתה בנסיבות הספציפיות שבהן היא בוצעה, הלכה למעשה.",קביעת מתחם העונש ההולם:
59,SH-21-12-30558-406,"בענייננו מדובר כאמור בהחזקת סמים מסוכנים מסוג קוקאין וקנבוס מחולקים, בכמויות קטנות יחסית.",קביעת מתחם העונש ההולם:
60,SH-21-12-30558-406,"אמנם לא מדובר בכמויות של גרמים בודדים של קוקאין, אלא ביותר מכך, ובשני מקרים שונים.",קביעת מתחם העונש ההולם:
61,SH-21-12-30558-406,"עם זאת, בשני המקרים מדובר בהחזקת הסמים במקומות מגוריו של הנאשם – החזקה שהיא פחותה בחומרתה מבחינת פוטנציאל ההפצה, כמו גם הנזק לציבור, בהשוואה להחזקת הסמים ברכב או במקום בילוי.",קביעת מתחם העונש ההולם:
62,SH-21-12-30558-406,"בנוסף, הכמויות המצטברות הן ברף נמוך יחסית.",קביעת מתחם העונש ההולם:
63,SH-21-12-30558-406,"לאור כל האמור אני קובע אפוא את מתחם העונש ההולם, במקרה זה, בין 9 חודשי מאסר בפועל, לנשיאה בדרך של עבודות שירות, לבין 20 חודשי מאסר בפועל.",קביעת מתחם העונש ההולם:
64,SH-21-12-30558-406,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה – כאשר, כאמור, כאן לא ניתן לחרוג לכף קולה מהמתחם מטעמי בריאות – וזאת תוך התחשבות בנסיבות שאינן קשורות בביצוע העבירות.",גזירת עונשו של הנאשם בתוך מתחם העונש ההולם:
65,SH-21-12-30558-406,"אשר לנאשם שלפניי, השיקולים הרלוואנטיים לגזירת עונשו הם כלהלן:",גזירת עונשו של הנאשם בתוך מתחם העונש ההולם:
66,SH-21-12-30558-406,עברו הפלילי של הנאשם – לנאשם אין הרשעות קודמות.,גזירת עונשו של הנאשם בתוך מתחם העונש ההולם:
67,SH-21-12-30558-406,"מדובר בנסיבה מהותית לקולת העונש, בפרט בהתחשב בגילו של הנאשם, שהוא כאמור יליד שנת 1959.",גזירת עונשו של הנאשם בתוך מתחם העונש ההולם:
68,SH-21-12-30558-406,הפגיעה של העונש בנאשם ובמשפחתו – הטלת עונש של מאסר בפועל תפגע הן בנאשם והן במשפחתו.,גזירת עונשו של הנאשם בתוך מתחם העונש ההולם:
69,SH-21-12-30558-406,"עם זאת, הטלת מאסר בפועל בדרך של עבודות שירות תגבש פגיעה מתונה בהרבה, בפרט כאשר הנאשם כיום אינו עובד בעבודה אחרת.",גזירת עונשו של הנאשם בתוך מתחם העונש ההולם:
70,SH-21-12-30558-406,הודאה ונטילת אחריות – הנאשם הודה בעובדות כתבי האישום בשני התיקים.,גזירת עונשו של הנאשם בתוך מתחם העונש ההולם:
71,SH-21-12-30558-406,"בכך חסך הנאשם מזמנם של העדים, הצדדים ובית המשפט.",גזירת עונשו של הנאשם בתוך מתחם העונש ההולם:
72,SH-21-12-30558-406,נסיבות אלה יש כמובן לזקוף לזכותו של הנאשם.,גזירת עונשו של הנאשם בתוך מתחם העונש ההולם:
73,SH-21-12-30558-406,"נתוניו האישיים של הנאשם ונסיבות חייו – נסיבות חייו של הנאשם הן מורכבות, כמפורט בתסקיר שירות המבחן.",גזירת עונשו של הנאשם בתוך מתחם העונש ההולם:
74,SH-21-12-30558-406,הנאשם גם נטה שוב ושוב לשימוש התמכרותי בסמים מסוכנים בתקופות משבר בחייו.,גזירת עונשו של הנאשם בתוך מתחם העונש ההולם:
75,SH-21-12-30558-406,"עם זאת, הנאשם טען בפני שירות המבחן כי מתחילת החקירה נגדו הפסיק את השימוש בסמים מסוכנים, למעט קנבוס רפואי אותו הוא צורך ברישיון, ובדיקות שנערכו לו אששו טענה זו.",גזירת עונשו של הנאשם בתוך מתחם העונש ההולם:
76,SH-21-12-30558-406,"חלוף הזמן מעת ביצוע העבירה – מאז ביצוע העבירות חלף כבר זמן ממושך, אך זאת בעיקר בשל בקשות דחייה חוזרות ונשנות של ההגנה; וממילא אין לזקוף את חלוף הזמן לזכותו של הנאשם.",גזירת עונשו של הנאשם בתוך מתחם העונש ההולם:
77,SH-21-12-30558-406,"עם זאת לא למותר לציין, כפי שאישר התובע בטיעוניו, כי במהלך תקופה ממושכת זו הנאשם לא חזר והסתבך בביצוע עבירות נוספות.",גזירת עונשו של הנאשם בתוך מתחם העונש ההולם:
78,SH-21-12-30558-406,"המסקנה המתבקשת ממכלול הנסיבות והשיקולים שפורטו לעיל היא כי במקרה זה נסיבות הקולה עולות במשקלן על נסיבות החומרה, באופן שניתן להסתפק בגזירת עונשו של הנאשם ברף התחתון של מתחם העונש ההולם.",גזירת עונשו של הנאשם בתוך מתחם העונש ההולם:
79,SH-21-12-30558-406,"כיוון שמדובר בעבירות סמים יש לגזור על הנאשם גם ענישה כלכלית, אך במישור הפסילה ניתן להסתפק בפסילה מותנית בלבד.",גזירת עונשו של הנאשם בתוך מתחם העונש ההולם:
80,SH-21-12-30558-406,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",סוף דבר:
81,SH-21-12-30558-406,(א)	9 חודשי מאסר בפועל.,סוף דבר:
82,SH-21-12-30558-406,"הנאשם יישא את עונש המאסר בדרך של עבודות שירות, כאמור בחוות דעתו של הממונה על עבודות השירות בשירות בתי הסוהר מיום 09.05.2024.",סוף דבר:
83,SH-21-12-30558-406,"על הנאשם להתייצב לנשיאת עונשו במשרדי הממונה על עבודות השירות, ביום 31.07.2024 עד השעה 08:00.",סוף דבר:
84,SH-21-12-30558-406,"מובהר בזה לנאשם כי בכל הקשור לעבודות השירות עליו לציית להוראות הממונה על עבודות השירות, או למי שהוסמך לכך מטעמו.",סוף דבר:
85,SH-21-12-30558-406,"עוד מובהר לנאשם, כי במידה ולא יציית להוראות כאמור הוא עשוי לשאת את מאסרו, או את יתרת מאסרו, במאסר מאחורי סורג ובריח בבית סוהר.",סוף דבר:
86,SH-21-12-30558-406,"(ב)	מאסר על תנאי למשך 6 חודשים, אותו לא יישא הנאשם אלא אם כן יעבור, תוך שלוש שנים מיום סיום נשיאת המאסר בדרך של עבודות שירות, עבירה לפי הוראות פקודת הסמים המסוכנים מסוג פשע.",סוף דבר:
87,SH-21-12-30558-406,"(ג)	קנס בסך של 2,000 ₪, או 8 ימי מאסר תמורתו.",סוף דבר:
88,SH-21-12-30558-406,"הקנס ישולם ב-4 תשלומים חודשיים, שווים ורצופים, החל מיום 01.08.2024 ובכל אחד בחודש שלאחריו.",סוף דבר:
89,SH-21-12-30558-406,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,סוף דבר:
90,SH-21-12-30558-406,"(ד)	פסילה מלקבל או להחזיק רישיון נהיגה למשך 3 חודשים על תנאי, והתנאי הוא שבמשך שנתיים מהיום לא יעבור הנאשם עבירה מהעבירות המנויות בפקודת הסמים המסוכנים.",סוף דבר:
91,SH-21-12-30558-406,"5129371ניתן בזה צו כללי, לעניין מוצגים, לשיקול דעתו של קצין משטרה.",סוף דבר:
92,SH-21-12-30558-406,54678313זכות ערעור בתוך 45 יום מהיום.,סוף דבר:
93,SH-21-12-30558-406,המזכירות תמציא גזר דין זה לשירות המבחן.,סוף דבר:
94,SH-21-12-30558-406,"ניתן היום, י""ד סיוון תשפ""ד, 20 יוני 2024, במעמד הצדדים.",סוף דבר:
