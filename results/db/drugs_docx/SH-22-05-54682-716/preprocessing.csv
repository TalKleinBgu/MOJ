,verdict,text,part
0,SH-22-05-54682-716,"חוק העונשין, תשל""ז-1977: סע'  40ד, 380(ג)",צקולה איאנו 
1,SH-22-05-54682-716,"פקודת הסמים המסוכנים [נוסח חדש], תשל""ג-1973",צקולה איאנו 
2,SH-22-05-54682-716,"פקודת המבחן [נוסח חדש], תשכ""ט-1969",צקולה איאנו 
3,SH-22-05-54682-716,"הנאשם הורשע על פי הודאתו, במסגרת הסדר דיוני בכתב אישום מתוקן, בעבירה של תקיפה הגורמת חבלה של ממש – בן זוג, לפי סעיף 380(ג) לחוק העונשין, תשל""ז–1977 (להלן: ""חוק העונשין"").",כתב האישום המתוקן
4,SH-22-05-54682-716,"לפי הרקע לכתב האישום, במועדים הרלוונטיים היו הנאשם ומטקיה איאגו (להלן: ""המתלוננת"") בני זוג נשואים ולהם שני ילדים קטנים, פעוט יליד 2019 (להלן: ""הפעוט"") וקטין יליד 2015 (להלן: ""הקטין"").",כתב האישום המתוקן
5,SH-22-05-54682-716,"הנאשם, המתלוננת וילדיהם התגוררו יחד בדירה בעיר ראשון לציון (להלן: ""הבית"").",כתב האישום המתוקן
6,SH-22-05-54682-716,במועד האירוע נושא כתב האישום הייתה המתלוננת בחודש השני להריונה.,כתב האישום המתוקן
7,SH-22-05-54682-716,"ביום 22.5.2022, בשעה 05:20 או בסמוך לכך, חזר הנאשם לבית לאחר שצרך משקאות אלכוהוליים.",כתב האישום המתוקן
8,SH-22-05-54682-716,"באותן הנסיבות, ישנה המתלוננת בחדר השינה יחד עם הפעוט.",כתב האישום המתוקן
9,SH-22-05-54682-716,"מיד ובסמוך לכך, ניגש הנאשם לחדר השינה, העיר את המתלוננת ואמר לה להחזיר את הפעוט למיטתו.",כתב האישום המתוקן
10,SH-22-05-54682-716,המתלוננת עשתה כדרישתו וחזרה לישון.,כתב האישום המתוקן
11,SH-22-05-54682-716,"מיד ובסמוך לכך, הכה הנאשם את המתלוננת ברגלה באמצעות ידו, בעוד המתלוננת צועקת ומבקשת ממנו שיחדל ממעשיו.",כתב האישום המתוקן
12,SH-22-05-54682-716,"הנאשם לא חדל ממעשיו, אחז בפניה של המתלוננת והכה אותה מספר פעמים בצד שמאל של פניה.",כתב האישום המתוקן
13,SH-22-05-54682-716,"באותן הנסיבות התעורר הקטין, ניגש אל חדר השינה, ומשהבחין במעשיו של הנאשם, החל להכות בבטנו של האחרון ואמר למתלוננת לצאת מהחדר, אולם הנאשם לא שחרר אחיזתו במתלוננת.",כתב האישום המתוקן
14,SH-22-05-54682-716,"למשמע צעקותיה של המתלוננת, התעוררה אחותה של המתלוננת, הודיה לאקץ' רדט (להלן: ""הודיה""), שישנה אותה עת בחדר הסמוך וניגשה במהירות אל חדר השינה.",כתב האישום המתוקן
15,SH-22-05-54682-716,"אז, ביקשה ממנה המתלוננת שתזעיק משטרה.",כתב האישום המתוקן
16,SH-22-05-54682-716,"מיד ובסמוך לכך, יצאו המתלוננת, הודיה והקטין מהבית, עד אשר הגיעו השוטרים ועצרו את הנאשם.",כתב האישום המתוקן
17,SH-22-05-54682-716,"כתוצאה ממעשיו של הנאשם, נגרמו למתלוננת כאבים בפניה.",כתב האישום המתוקן
18,SH-22-05-54682-716,"היא פונתה לקבלת טיפול רפואי, שם אובחנה עם רגישות בקרקפת העליונה בצד שמאל.",כתב האישום המתוקן
19,SH-22-05-54682-716,בדיון מיום 19.10.2022 הודיעו הצדדים כי הגיעו להסדר דיוני לפיו כתב האישום יתוקן כמפורט לעיל.,ההסדר הדיוני ותסקירי שירות המבחן
20,SH-22-05-54682-716,"הנאשם הודה, הורשע ונשלח לשירות מבחן על מנת שיוגש תסקיר בעניינו, מבלי שהצדדים הגיעו להסכמה לגבי העונש שיוטל עליו.",ההסדר הדיוני ותסקירי שירות המבחן
21,SH-22-05-54682-716,"במהלך הדיונים בתיק הוגשו ארבעה תסקירים, שיפורטו להלן:",ההסדר הדיוני ותסקירי שירות המבחן
22,SH-22-05-54682-716,"תסקיר מיום 18.6.2023 – דווח כי הנאשם כבן 36, יליד אתיופיה, בן בכור מבין שבעה אחאים.",ההסדר הדיוני ותסקירי שירות המבחן
23,SH-22-05-54682-716,"בילדותו התגורר הנאשם בכפר ולא השתלב במסגרות חינוכיות, ובהגיעו לגיל 18 עבר להתגורר בעיר ועבד בבנייה.",ההסדר הדיוני ותסקירי שירות המבחן
24,SH-22-05-54682-716,הנאשם עלה ארצה עם משפחתו בשנת 2011.,ההסדר הדיוני ותסקירי שירות המבחן
25,SH-22-05-54682-716,הנאשם הכיר את משפחת המתלוננת עוד באתיופיה.,ההסדר הדיוני ותסקירי שירות המבחן
26,SH-22-05-54682-716,"המתלוננת עלתה לארץ עם משפחתה כשנה אחרי הנאשם, והם התגוררו באותו מרכז קליטה.",ההסדר הדיוני ותסקירי שירות המבחן
27,SH-22-05-54682-716,"השניים התחתנו בשנת 2014, גרו בבית הורי המתלוננת, ולפני כשנה עברו להתגורר בשכירות בראשון לציון.",ההסדר הדיוני ותסקירי שירות המבחן
28,SH-22-05-54682-716,"הנאשם שלל אלימות על כל סוגיה, תיאר מערכת יחסים פונקציונלית בינו לבין המתלוננת והתקשה לפרט ולהרחיב בנוגע למערכת היחסים ביניהם.",ההסדר הדיוני ותסקירי שירות המבחן
29,SH-22-05-54682-716,"לדבריו, לאחר שהוסר צו ההרחקה הוא חזר לגור בבית, מסר כי הוא והמתלוננת ממשיכים לנהל מערכת יחסים זוגית ואינם עסוקים בהחלטת המתלוננת להגיש נגדו תלונה.",ההסדר הדיוני ותסקירי שירות המבחן
30,SH-22-05-54682-716,"הנאשם מסר כי הרקע לעבירה היה חזרתו באותה עת מחתונה תחת השפעת אלכוהול וכי פעל באופן אימפולסיבי מתוך שכרות, כאשר הרגיש כי הודיה מתגרה בו.",ההסדר הדיוני ותסקירי שירות המבחן
31,SH-22-05-54682-716,"הנאשם הביע חרטה על התנהגותו האלימה, טען כי התנהגות זו אינה מאפיינת אותו ושלל דפוס של שימוש באלכוהול.",ההסדר הדיוני ותסקירי שירות המבחן
32,SH-22-05-54682-716,שירות המבחן התרשם כי לנאשם נטייה להפחית מחומרת המיוחס לו בכתב האישום וקשיים להכיר בחלקים האלימים והפוגעניים שבהתנהגותו.,ההסדר הדיוני ותסקירי שירות המבחן
33,SH-22-05-54682-716,"לפיכך, בחן עם הנאשם אפשרות כי ישתלב בטיפול ייעודי בשפה האמהרית בנושא אלימות זוגית, כדי לבחון את הנסיבות הרגשיות שהובילו אותו לביצוע העבירה, תוך זיהוי מצבי סיכון עבורו ולצורך רכישת מיומנויות לצורך התמודדות מקדמת עם קשייו ומצוקותיו.",ההסדר הדיוני ותסקירי שירות המבחן
34,SH-22-05-54682-716,"הנאשם מסר כי אינו רואה עצמו כאדם תוקפני בעל דפוסים אלימים, הסביר כי מדובר באירוע נקודתי וחד פעמי, מסר כי  הוא מעוניין להמשיך לפרנס את משפחתו ואינו רואה צורך בהשתלבות בטיפול.",ההסדר הדיוני ותסקירי שירות המבחן
35,SH-22-05-54682-716,"במסגרת הליך האבחון שירות המבחן פגש במתלוננת, כבת 33, אם לשלושה ילדים משותפים עם הנאשם הנמצאת בחופשת לידה מזה 4 חודשים, כשקודם לכן עבדה בטיפול בקשישים והשתכרה במקביל מקצבת נכות.",ההסדר הדיוני ותסקירי שירות המבחן
36,SH-22-05-54682-716,במהלך השיחה שיתפה המתלוננת אודות תחילת מערכת היחסים בדומה לנאשם.,ההסדר הדיוני ותסקירי שירות המבחן
37,SH-22-05-54682-716,המתלוננת תיארה את הנאשם כאדם מופנם שאינו מרבה לשתף ולדבר.,ההסדר הדיוני ותסקירי שירות המבחן
38,SH-22-05-54682-716,"לדבריה, בטרם אירועי העבירה, נהג הנאשם לצאת בערבים מבלי לשתף עם מי ולאן ונטל הטיפול בילדים היה מוטל עליה.",ההסדר הדיוני ותסקירי שירות המבחן
39,SH-22-05-54682-716,במהלך השיחה שללה המתלוננת אלימות על כל סוגיה מצד הנאשם לפני ואחרי ביצוע העבירה.,ההסדר הדיוני ותסקירי שירות המבחן
40,SH-22-05-54682-716,"לדבריה, מאז שבוטל צו ההרחקה, למרות התנגדותו של הנאשם, הביעה רצון להתגרש וכאשר ניגשו לרבנות פעמיים והופנו לקבלת טיפול זוגי.",ההסדר הדיוני ותסקירי שירות המבחן
41,SH-22-05-54682-716,"מאז, מסרה כי הנאשם שותף למטלות הבית ולטיפול בילדים, כאשר הציבה זאת כתנאי להמשך נישואיהם.",ההסדר הדיוני ותסקירי שירות המבחן
42,SH-22-05-54682-716,"במהלך השיחה הוצע גם למתלוננת להשתתף בטיפול ייעודי בתחום הטיפול במשפחה, אך היא שללה את הצורך בכך.",ההסדר הדיוני ותסקירי שירות המבחן
43,SH-22-05-54682-716,"לצד זאת, מסרה כי נמצאת בקשר עם עובדת סוציאלית מטעם המחלקה לשירותים חברתיים בראשון לציון ונעזרת בה בעת הצורך.",ההסדר הדיוני ותסקירי שירות המבחן
44,SH-22-05-54682-716,בשיחה עם העובדת הסוציאלית מיום 4.5.2023 נמסר כי נוצר קשר ראשוני עם המתלוננת בעקבות הפנייה שקיבלה מבית החולים לאחר האירוע.,ההסדר הדיוני ותסקירי שירות המבחן
45,SH-22-05-54682-716,"כמו כן, מסרה כי הפנתה את המתלוננת לעובדת סוציאלית העוסקת בתחום האלימות במשפחה, כאשר לאחר מפגש אחד, לא הביעה רצון להמשיך את הפגישות עמה.",ההסדר הדיוני ותסקירי שירות המבחן
46,SH-22-05-54682-716,"עוד מסרה העו""ס כי לאחר שהוסר צו ההרחקה וניתן טיפול זוגי אליו הפנתה הרבנות הראשית, הביעה המתלוננת רצון להמשיך את מערכת היחסים ביניהם.",ההסדר הדיוני ותסקירי שירות המבחן
47,SH-22-05-54682-716,"לבסוף, מסרה כי הקשר בינה לבין המתלוננת כיום הוא מעקבי ועיקרו עוסק במיצוי זכויות וסבסוד מועדוניות ומעון עבור הילדים.",ההסדר הדיוני ותסקירי שירות המבחן
48,SH-22-05-54682-716,ממפגש עם הנאשם התרשם שירות המבחן כי הוא מחזיק בעמדות שמרניות ומתקשה בביטוי רגשותיו בצורה מקדמת.,ההסדר הדיוני ותסקירי שירות המבחן
49,SH-22-05-54682-716,"שירות המבחן התרשם כי הנאשם נטה לצמצם מקשייו לאורך חייו, ובפרט באשר לדינמיקה הזוגית עם אשתו, כשנטה למסור מידע חלקי ומגמתי.",ההסדר הדיוני ותסקירי שירות המבחן
50,SH-22-05-54682-716,"שירות המבחן מנה את גורמי הסיכון להישנות ביצוע העבירה ביניהם חומרת העבירה, שימוש הנאשם באלכוהול בצורה מופרזת בעת ביצוע העבירה באופן אשר הגביר סיכון להתנהגות אלימה, כשאף נוכחות בנו במקום לא מנעה ממנו לפעול באופן אלים, הקושי של הנאשם בהכרת חלקיו הפחות מתפקדים במישור הזוגי, כאשר צמצם במידת אחריותו.",ההסדר הדיוני ותסקירי שירות המבחן
51,SH-22-05-54682-716,"עוד שקל שירות המבחן את הסתייגותו של הנאשם משילוב בטיפול בתחום האלימות במשפחה, כשהתקשה לזהות גורמי סיכון במצבו.",ההסדר הדיוני ותסקירי שירות המבחן
52,SH-22-05-54682-716,"בצד גורמי סיכון אלה, התייחס שירות המבחן לתפקוד היציב של הנאשם במסגרת התעסוקתית, ביטוי רצון להמשיך לנהל אורך חיים נורמטיבי, היעדר דפוסים עבריינים, היעדר הרשעות קודמות, דיווחי המתלוננת כי מדובר בהתנהגות חריגה, כשממועד האירוע לא חזרה התנהגות אלימה מצדו וכן שיפור מסוים בתפקוד הנאשם מאז שפנו לייעוץ זוגי.",ההסדר הדיוני ותסקירי שירות המבחן
53,SH-22-05-54682-716,"נוכח קשיי הנאשם להכיר בדפוסיו התוקפניים, ומאחר ששירות המבחן התרשם כי אינו בשל להשתלב בטיפול בתחום האלימות במשפחה, לא נוצר פתח להמשך מעורבות טיפולית ושירות המבחן נמנע מהמלצה בעניינו.",ההסדר הדיוני ותסקירי שירות המבחן
54,SH-22-05-54682-716,"בדיון מיום 28.6.2023 טען ב""כ הנאשם כי עיין בתסקיר ושוחח עם הנאשם מחוץ לאולם בית המשפט בעזרת מתורגמן.",ההסדר הדיוני ותסקירי שירות המבחן
55,SH-22-05-54682-716,"מהשיחה עלה כי עמדת הנאשם נבעה מכך שמדובר באירוע אחד ויחיד, ומאחר שהנאשם עובד 12 שעות ביום במפעל.",ההסדר הדיוני ותסקירי שירות המבחן
56,SH-22-05-54682-716,"עם זאת, מסר ב""כ הנאשם כי מרשו מעוניין להשתתף בטיפול ולחזק את הקשר עם המתלוננת.",ההסדר הדיוני ותסקירי שירות המבחן
57,SH-22-05-54682-716,כן ציין כי המתלוננת הגיעה לבית המשפט על מנת לומר שהם גרים יחדיו והיא לא רוצה שיוטל על הנאשם עונש שיקטע את מטה לחמם.,ההסדר הדיוני ותסקירי שירות המבחן
58,SH-22-05-54682-716,"בנסיבות האלה, ביקש ב""כ הנאשם לדחות את הדיון כדי לתת לנאשם הזדמנות טיפולית.",ההסדר הדיוני ותסקירי שירות המבחן
59,SH-22-05-54682-716,בית המשפט החליט לתת לנאשם הזדמנות נוספת לחזור לשירות המבחן ולהשתלב בטיפול.,ההסדר הדיוני ותסקירי שירות המבחן
60,SH-22-05-54682-716,"במקביל, נשלח הנאשם לקבלת חוות דעתו של הממונה על עבודות השירות בשב""ס בדבר התאמתו לריצוי מאסר בדרך של עבודות שירות.",ההסדר הדיוני ותסקירי שירות המבחן
61,SH-22-05-54682-716,"תסקיר משלים מיום 24.10.2023 – דווח כי הנאשם הביע רצון להמשך חיים משותפים עם המתלוננת, תוך שמירה על מערכת יחסים מיטיבה עמה.",ההסדר הדיוני ותסקירי שירות המבחן
62,SH-22-05-54682-716,"בצד קשיי הנאשם להעמיק בנסיבות שהובילו אותו להתנהג כמתואר בכתב האישום, הביע הנאשם נכונות מילולית להשתלב בטיפול ייעודי בתחום האלימות במשפחה.",ההסדר הדיוני ותסקירי שירות המבחן
63,SH-22-05-54682-716,"משיחה שהתנהלה עם המתלוננת, היא שללה התנהלות אלימה מצד הנאשם מאז האירוע נושא כתב האישום, והוסיפה כי אם תחול הסלמה בהתנהלות הנאשם, היא תפנה לגורמי האכיפה.",ההסדר הדיוני ותסקירי שירות המבחן
64,SH-22-05-54682-716,"בהערכת מצבו של הנאשם, לקח שירות המבחן בחשבון כגורמי סיכון את התנהלותו התוקפנית בעת ביצוע העבירה, את העובדה כי ביצע זאת תחת השפעת אלכוהול וכן את קשייו להעמיק ולבחון את דפוסיו האלימים.",ההסדר הדיוני ותסקירי שירות המבחן
65,SH-22-05-54682-716,"מבחינת גורמי הסיכוי לשיקום, לקח שירות המבחן בחשבון את שיתוף הפעולה שמגלה הנאשם אל מול שירות המבחן והבעתו המילולית בדבר רצונו להשתלב בטיפול בתחום האלימות במשפחה.",ההסדר הדיוני ותסקירי שירות המבחן
66,SH-22-05-54682-716,"כמו כן, התייחס שירות המבחן לדיווחי המתלוננת בדבר היעדר הישנות התנהלות אלימה ולהיעדר פתיחת תיקים חדשים.",ההסדר הדיוני ותסקירי שירות המבחן
67,SH-22-05-54682-716,"שירות המבחן המליץ לדחות את הדיון בעניינו של הנאשם בשלושה חודשים, כדי לבחון את מידת נכונותו ויכולתו של הנאשם לשתף פעולה בהליך טיפולי.",ההסדר הדיוני ותסקירי שירות המבחן
68,SH-22-05-54682-716,תסקיר משלים מיום 1.2.2024 –שירות המבחן דיווח כי הנאשם טרם שולב בטיפול וזאת בהעדר אפשרות לשלבו בטיפול בשפה האמהרית במרכז למניעת אלימות במשפחה באזור מגוריו בראשון לציון.,ההסדר הדיוני ותסקירי שירות המבחן
69,SH-22-05-54682-716,"הנאשם הביע נכונות להשתלב בטיפול בעיר רחובות, וממתין להשלמת הליך ההשמה בעניינו.",ההסדר הדיוני ותסקירי שירות המבחן
70,SH-22-05-54682-716,"לפיכך, שירות המבחן המליץ לדחות את הדיון בארבעה חודשים, במהלכם יעקבו אחר שילובו של הנאשם בטיפול, התמדתו ויכולתו להירתם מכך.",ההסדר הדיוני ותסקירי שירות המבחן
71,SH-22-05-54682-716,"בדיון מיום 7.2.2024 ב""כ הנאשם הצטרף להמלצת שירות המבחן.",ההסדר הדיוני ותסקירי שירות המבחן
72,SH-22-05-54682-716,"ב""כ המאשימה מסרה כי לאחר ההתלבטות, לאור ההסדר בין הצדדים שכלל שליחה לתסקיר ומאחר שלפני בית המשפט לא מונח תסקיר סופי לעונש, היא מסכימה לבקשת הדחייה של שירות המבחן, והדגישה כי אין בהסכמה זו כדי לחייב את המאשימה להסכים להמלצה הסופית שתינתן על ידי שירות המבחן.",ההסדר הדיוני ותסקירי שירות המבחן
73,SH-22-05-54682-716,"נוכח האמור, בית המשפט החליט לדחות את הדיון לקבלת תסקיר משלים.",ההסדר הדיוני ותסקירי שירות המבחן
74,SH-22-05-54682-716,תסקיר משלים מיום 20.6.2024 – דווח כי במהלך תקופת הדחייה השתלב הנאשם בטיפול במרכז למניעת אלימות במשפחה בעיר רחובות.,ההסדר הדיוני ותסקירי שירות המבחן
75,SH-22-05-54682-716,"ממידע שהתקבל מגורמי הטיפול עלה כי, הנאשם מתמיד בהגעה סדירה ובזמן למפגשים, במהלכם משתף בהדרגה בנסיבות חייו ובסוגיות הנוגעות לקשר הזוגי עם המתלוננת כיום ובעבר.",ההסדר הדיוני ותסקירי שירות המבחן
76,SH-22-05-54682-716,"ניכר כי הנאשם מכיר בכך שבתקופה שקדמה לביצוע העבירות התקשה להכיר בצרכיה ובמצבה של המתלוננת, כשהיה ממוקד בעצמו ובצרכיו שלו.",ההסדר הדיוני ותסקירי שירות המבחן
77,SH-22-05-54682-716,"במסגרת הטיפול הנאשם עוסק בקשייו היום, בעיקר בהתמודדות עם מצבי לחץ בתא המשפחתי, כשהמטרות הטיפוליות בעיתוי זה מתמקדות בשיפור התקשורת הזוגית וביכולתו של הנאשם לשתף את המתלוננת בתחושותיו, קשייו ורגשותיו.",ההסדר הדיוני ותסקירי שירות המבחן
78,SH-22-05-54682-716,"בשיחה שהתקיימה עם הנאשם ביחד עם מתורגמנית, מסר הנאשם כי הוא ממשיך בעבודתו במפעל.",ההסדר הדיוני ותסקירי שירות המבחן
79,SH-22-05-54682-716,"בנוסף, מסר כי נעזר בטיפול לצורך שיפור יחסיו עם ילדיו ועם המתלוננת, תיאר שיפור ביחסיו המשפחתיים וחווה שינוי חיובי בהתנהלותו כלפי ילדיו.",ההסדר הדיוני ותסקירי שירות המבחן
80,SH-22-05-54682-716,"הנאשם תיאר יחסים תקינים עם המתלוננת, שלל הישנות אירועים אלימים וכן מסר כי הוא נמנע מצריכת אלכוהול.",ההסדר הדיוני ותסקירי שירות המבחן
81,SH-22-05-54682-716,"בשיחה עדכנית שהתקיימה עם המתלוננת, היא תיארה באופן דומה כי היא והנאשם מנהלים יחסים זוגיים תקינים, שללה הישנות אלימות או אירועים חריגים ביחסיהם, כן שללה צריכת אלכוהול בלתי מווסתת מצד הנאשם.",ההסדר הדיוני ותסקירי שירות המבחן
82,SH-22-05-54682-716,"לאור הטיפול הפרטני ושיתוף הפעולה שמגלה הנאשם במסגרתו, דיווחי בני הזוג על שיפור ביחסיהם ובהתנהלותו הכללית של הנאשם, והערכת שירות המבחן לפיה המשך שילוב הנאשם בטיפול פרטני, תוך המשך מעקב וקשר עם שירות המבחן, יש בו בכדי לתרום להפחתת הסיכון במצבו, המליץ שירות המבחן על העמדתו של הנאשם בצו מבחן למשך שנה, במהלכו יעקוב שירות המבחן אחר המשך הטיפול הפרטני, יעמוד בקשר עם המתלוננת ויהווה גורם מפקח ומלווה.",ההסדר הדיוני ותסקירי שירות המבחן
83,SH-22-05-54682-716,"כמו כן, המליץ שירות המבחן על הטלת ענישה מותנית כמאסר על תנאי שתציב לנאשם גבול הרתעתי.",ההסדר הדיוני ותסקירי שירות המבחן
84,SH-22-05-54682-716,"ב""כ המאשימה סקרה את עובדות כתב האישום המתוקן וטענה כי יש לשקול לחומרה את העובדה כי הנאשם תקף את המתלוננת בעודה בהיריון ואף המשיך במעשיו, מבלי להירתע מכך שחשף את בנו הקטין לאלימות זו, כשהמתלוננת אף נזקקה לטיפול רפואי.",תמצית טיעוני הצדדים לעונש
85,SH-22-05-54682-716,"ב""כ המאשימה טענה כי על אף שמדובר באירוע אלימות בודד, מדובר באירוע מתמשך, כשלנאשם עמדו הזדמנויות רבות לחדול ממעשיו, כאשר בנו הקטין ואחות המתלוננת דרשו ממנו לחדול ממעשיו.",תמצית טיעוני הצדדים לעונש
86,SH-22-05-54682-716,עוד הוסיפה כי יש לייחס חומרה גם לכך הנאשם תקף את המתלוננת כשהוא תחת השפעת אלכוהול.,תמצית טיעוני הצדדים לעונש
87,SH-22-05-54682-716,"בשים לב לנסיבות אלו, עתרה ב""כ המאשימה כי יקבע מתחם ענישה הנע בין 8 ועד 18 חודשי מאסר בפועל, לצד ענישה נלווית והפנתה לפסיקה.",תמצית טיעוני הצדדים לעונש
88,SH-22-05-54682-716,"ב""כ המאשימה טענה כי אי אפשר להתעלם מהבעייתיות העולה משלושת התסקירים הראשונים, וכי התסקיר האחרון, שבו הומלץ לסיים את ההליך המשפטי בהטלת צו מבחן ומאסר מותנה, הוא תסקיר חסר מאחר שאין בו כל התייחסות באשר להבנת הנאשם את החומרה שבמעשיו, להבעת חרטה מצדו, לשאלה האם הוא מבין את הנזקים שנגרמו למתלוננת ולילדיהם, והאם עבר תהליך שיש בו כדי להפחית את הסיכון במצבו או להימנע מלשוב ולבצע עבירות אלימות כלפי המתלוננת.",תמצית טיעוני הצדדים לעונש
89,SH-22-05-54682-716,"ב""כ המאשימה טענה כי הענישה המומלצת על ידי שירות המבחן מקלה למדי, כאשר לא ניתן לקבוע כי הנאשם עבר הליך טיפולי של ממש, ובוודאי שלא כזה שיתיר חריגה כה משמעותית מהענישה הנוהגת בעבירות מהסוג האמור.",תמצית טיעוני הצדדים לעונש
90,SH-22-05-54682-716,"ב""כ המאשימה עתרה כי יוטל על הנאשם לרצות 9 חודשי מאסר בפועל, לצד מאסר על תנאי וקנס, ומאחר שהוא מנהל משק בית משותף עם המתלוננת ומשמש כמפרנס היחיד של המשפחה, לא עתרה להטיל עליו פיצוי לטובת המתלוננת.",תמצית טיעוני הצדדים לעונש
91,SH-22-05-54682-716,"ב""כ הנאשם הדגיש בטיעוניו לעונש כי הנאשם נעדר עבר פלילי, זוהי הסתבכותו הפלילית היחידה, בעת שהגיע לביתו שתוי, מצב שאינו אופייני לו כעולה מדברי המתלוננת, ואשר שלא חזר על עצמו לפני האירוע הזה או לאחר מכן.",תמצית טיעוני הצדדים לעונש
92,SH-22-05-54682-716,"עוד הוסיף כי הנאשם לקח אחריות על מעשיו, הבין ששגה, שיתף פעולה עם המלצות שירות המבחן והשתלב בטיפול.",תמצית טיעוני הצדדים לעונש
93,SH-22-05-54682-716,"ב""כ הנאשם טען כי העובדה שחלפו כשנתיים מאז האירוע, כאשר במהלכן בני הזוג המשיכו לגור יחד ולגדל את ילדיהם, ואף נולד להם תינוק שהוא כיום בן 6 חודשים, ולא קרו אירועים נוספים ממין זה, היא אינדיקציה טובה לשיפור במצב.",תמצית טיעוני הצדדים לעונש
94,SH-22-05-54682-716,"ב""כ הנאשם טען כי חשוב להתחשב בעמדת המתלוננת, שהביעה את עמדתה לאורך תסקירי שירות המבחן, לפיה היא אינה חוששת מהנאשם, היה מדובר באירוע חד פעמי וחריג לאורחות חייו של הנאשם, שללה אירועי אלימות וצריכת אלכוהול, והיא מרוצה מהכלים שהנאשם מקבל בטיפול.",תמצית טיעוני הצדדים לעונש
95,SH-22-05-54682-716,"ב""כ הנאשם הוסיף וטען כי הנאשם אדם דל, עובד במפעל בעבודת משמרות, ומפרנס בקושי רב את משפחתו, ועם זאת, מגיע לטיפול בצורה סדירה, משתף במערכת היחסים וניכר שינוי לטובה מבחינת התא המשפחתי.",תמצית טיעוני הצדדים לעונש
96,SH-22-05-54682-716,"ב""כ הנאשם טען כי יש לאמץ את המלצת שירות המבחן, הנותנת לשירות המבחן המשך פיקוח על הטיפול ומאפשרת לנאשם להעמיק בטיפול בו הוא נמצא, ומן הצד השני, אם הנאשם יפר את צו המבחן או תהיה נסיגה במצבו, בית המשפט יוכל לגזור את דינו מחדש.",תמצית טיעוני הצדדים לעונש
97,SH-22-05-54682-716,"ב""כ הנאשם טען כי האיזון שמציע שירות המבחן הוא איזון נכון, שיאפשר לנאשם להמשיך לפרנס את  משפחתו ולהמשיך בטיפול, וביקש כי בית המשפט יאמץ את המלצתו.",תמצית טיעוני הצדדים לעונש
98,SH-22-05-54682-716,בדבריו האחרונים טרם גזר הדין אמר הנאשם כי הוא מצטער על מעשיו והאירוע לא יחזור על עצמו.,תמצית טיעוני הצדדים לעונש
99,SH-22-05-54682-716,"הנאשם ביקש כי יתאפשר לו להמשיך לעבוד ולפרנס את אשתו וילדיו, וכן להמשיך את הטיפול.",תמצית טיעוני הצדדים לעונש
100,SH-22-05-54682-716,"עסקינן בכתב אישום שעניינו עבירה של תקיפה הגורמת חבלה של ממש שבוצעה על ידי הנאשם כלפי המתלוננת, בת זוגו.",דיון והכרעה
101,SH-22-05-54682-716,"לשם קביעת עונשו של הנאשם, על בית המשפט להתחשב בעקרון המנחה בענישה, הוא עקרון ההלימה, כלומר, קיום יחס הולם בין חומרת העבירה בנסיבותיה ומידת אשמו של הנאשם, לבין סוג ומידת העונש שיוטל עליו.",דיון והכרעה
102,SH-22-05-54682-716,"בקביעת מתחם העונש ההולם את העבירה בהתאם לעקרון ההלימה, יש להתחשב בשלושה פרמטרים: האחד, הערכים החברתיים שנפגעו מביצוע העבירה ומידת הפגיעה בהם, השני, מדיניות הענישה הנהוגה, והשלישי, הנסיבות הקשורות בביצוע העבירה.",דיון והכרעה
103,SH-22-05-54682-716,"הנאשם פגע במעשיו בערך החברתי המוגן של זכותו של אדם לשלמות גופו ולשלוות נפשו בתוך ביתו, וכן בערך החברתי המוגן של שימור התא המשפחתי מפני פגיעה פיזית.",דיון והכרעה
104,SH-22-05-54682-716,"העובדות המפורטות בכתב האישום המתוקן מתארות כיצד הנאשם שב לביתו בשעת בוקר מוקדמת, לאחר ששתה אלכוהול באירוע, וללא כל סיבה, ניגש למתלוננת, שהייתה באותה עת בתחילת הריונה, בזמן שישנה בחדר השינה עם בנה הפעוט, הכה ברגלה, ואף שצעקה וביקשה שיחדל ממעשיו, אחז בפניה והכה אותה בפניה מספר פעמים.",דיון והכרעה
105,SH-22-05-54682-716,"הנאשם לא התעשת ולא פסק ממעשיו, על אף שהמתלוננת, אחותה ובנו הקטין דרשו ממנו להפסיקם ובנו אף ניסה למנוע זאת ממנו באופן פיזי.",דיון והכרעה
106,SH-22-05-54682-716,"אחות המתלוננת הזעיקה לבקשת המתלוננת את המשטרה, והן יחד עם הקטין עזבו את הבית עד לבוא השוטרים.",דיון והכרעה
107,SH-22-05-54682-716,כתוצאה ממעשי הנאשם נגרם למתלוננת נזק בדמות מכאוב ורגישות בקרקפת.,דיון והכרעה
108,SH-22-05-54682-716,"מעבר לכאב, יש להניח כי המתלוננת חשה תחושת השפלה, כאשר בנה הקטין היה חשוף לאלימות הנאשם כלפיה, וכן ההשלכות לכך על הקטין, שניסה לבוא לעזרת אמו ולעצור את תקיפתה על ידי אביו.",דיון והכרעה
109,SH-22-05-54682-716,"מנסיבות האירוע עולה כי מעשיו של הנאשם לא היו פרי תכנון מוקדם אלא מדובר באירוע ספונטני, שהתרחש לאחר שהנאשם שתה אלכוהול.",דיון והכרעה
110,SH-22-05-54682-716,"העובדה שהילדים הקטינים היו בבית בעת האירוע ונחשפו לו, היות המתלוננת בהריון באותה עת, ואף העובדה שהנאשם היה שרוי בגילופין מהוות נסיבות לחומרה, אך מאחר שלא נגרמו למתלוננת חבלות בדמות דימומים, שריטות או המטומות אלא רגישות ומכאוב, מלמדת כי האלימות שהפעיל לא הייתה ברף גבוה, ומשכך הפגיעה בערכים החברתיים בנסיבות המקרה אף שהיא פגיעה משמעותית אינה ברף חומרה גבוה.",דיון והכרעה
111,SH-22-05-54682-716,"עם זאת, ניתן למצוא בפסיקה מנעד רחב של ענישה בעבירות של אלימות במשפחה, שנעה בין של""צ במקרים מסוימים ועד למאסרים בפועל, והכל בהתאם לחומרת האירוע והחבלות שנגרמו לבת הזוג ובהתאם לנסיבותיו האישיות של הנאשם שעמד לדין.",דיון והכרעה
112,SH-22-05-54682-716,"אפרט להלן את הפסיקה אליה הפנתה ב""כ המאשימה, בה היה מדובר במקרי אלימות חמורים מאשר בענייננו, ובנאשמים שלכולם היה עבר פלילי ומרביתם לא השתלבו בכל טיפול –",דיון והכרעה
113,SH-22-05-54682-716,בית משפט השלום קבע מתחם ענישה בין 24-12 חודשי מאסר.,דיון והכרעה
114,SH-22-05-54682-716,"לנאשם היה עבר פלילי שכלל שתי הרשעות קודמות, שגם הן בוצעו על רקע שתיית אלכוהול, אך הוא שלל התמכרות לאלכוהול.",דיון והכרעה
115,SH-22-05-54682-716,"לאור הליך טיפולי שעבר הנאשם במסגרת ""קרבה בטוחה"", אבחון שעבר בעמותת ""אפשר"" והמלצה טיפולית של שירות המבחן, בית המשפט מצא לנכון לחרוג במעט מהמתחם לקולה, גזר את עונשו של הנאשם ל-10 חודשי מאסר בפועל ומאסר מותנה.",דיון והכרעה
116,SH-22-05-54682-716,הנאשם  חזר בו מערעור שהגיש לאחר ששמע את הערות בית המשפט.,דיון והכרעה
117,SH-22-05-54682-716,בית משפט השלום קבע כי מתחם ענישה נע בין מספר חודשי מאסר ועד 18 חודשי מאסר.,דיון והכרעה
118,SH-22-05-54682-716,לחובת הנאשם עבר פלילי הכולל שתי הרשעות קודמות בעבירת אלימות ורכוש.,דיון והכרעה
119,SH-22-05-54682-716,מהתסקירים שהוגשו עלתה תמונה מדאיגה מאוד לפיה הנאשם מחזיק בעמדות הנותנות לגיטימציה לאלימות כלפי נשים והצדיק את התנהגותו האלימה.,דיון והכרעה
120,SH-22-05-54682-716,"שירות המבחן התרשם כי הנאשם מחזיק בעמדות נוקשות, משתמש בקנאביס בתדירות יומיומית ובהיקף נרחב מאד, אך ביטא חוסר רצון להכיר בבעייתיות במצבו ולא מעוניין להיגמל מהסם, השליך את האחריות על המתלוננת, התקשה לבטא אמפתיה וסירב להמשיך בטיפול כלשהו.",דיון והכרעה
121,SH-22-05-54682-716,"בית משפט השלום גזר על הנאשם 14 חודשי מאסר בפועל, מאסר על תנאי ופיצוי למתלוננת.",דיון והכרעה
122,SH-22-05-54682-716,"בית המשפט המחוזי דחה את ערעור הנאשם וזאת על אף שקבע כי גזר הדין אינו קל, מאחר שסבר כי המקרה כלשונו ""חמור מהרגיל"", לאור עמדות הנאשם המשתקפות מהתסקירים והעדר תובנה מצדו לחומרת התנהגותו ולהתמכרותו.",דיון והכרעה
123,SH-22-05-54682-716,בית משפט השלום קבע כי מתחם ענישה הנע בין מספר חודשי מאסר ועד 18 חודשי מאסר.,דיון והכרעה
124,SH-22-05-54682-716,"לחובת הנאשם עבר פלילי שכלל 5 הרשעות קודמות לרבות בעבירות אלימות בגינן ריצה עונשי מאסר בפועל, ביניהם 18 שנות מאסר בגין עבירת הריגה וכן  מאסר בגין עבירה על פקודת הסמים המסוכנים.",דיון והכרעה
125,SH-22-05-54682-716,לא הוגש תסקיר בעניינו של הנאשם והוא לא השתלב בכל הליך שיקומי.,דיון והכרעה
126,SH-22-05-54682-716,בית משפט השלום גזר על הנאשם 11 חודשי מאסר בפועל ומאסר על תנאי.,דיון והכרעה
127,SH-22-05-54682-716,לאור הערות בית המשפט המחוזי חזר בו הנאשם מהערעור שהגיש על חומרת עונשו.,דיון והכרעה
128,SH-22-05-54682-716,נקבע כי מתחם העונש נע בין מספר חודשי מאסר ועד 14 חודשי מאסר.,דיון והכרעה
129,SH-22-05-54682-716,"בית המשפט לקח בחשבון את העובדה שהנאשם השתלב בטיפול בבעיית ההתמכרות שלו במסגרת מאסרו וגזר עליו 9 חודשי מאסר בפועל, מתוכם 6 חודשים שיצטברו למאסר אותו ריצה באותה עת והיתרה בחופף, וכן מאסר על תנאי ופיצוי למתלוננת.",דיון והכרעה
130,SH-22-05-54682-716,"כמו כן, עיינתי בפסיקה רבה נוספת בעבירות אלימות במשפחה, תוך שהתייחסתי לנסיבות השונות בכל מקרה לקולה ולחומרה, כך לדוגמה:",דיון והכרעה
131,SH-22-05-54682-716,"באירוע נוסף שארע כחצי שנה לאחר מכן, תקף הנאשם את המתלוננת בכך שתפס אותה בשערות ראשה, ניער את ראשה וסטר בפניה.",דיון והכרעה
132,SH-22-05-54682-716,"המתלוננת ניסתה להימלט ולהשתמש בבתם התינוקת של בני הזוג כמגן, אך הנאשם המשיך להכות אותה ולבעוט בה.",דיון והכרעה
133,SH-22-05-54682-716,"כתוצאה ממעשים אלו, נגרמה למתלוננת נפיחות מתחת לעין שמאל, ניגר דם מאפה ונגרם לה סימן כחול באפה.",דיון והכרעה
134,SH-22-05-54682-716,"בית משפט השלום קבע כי מתחם הענישה נע בין 6 לבין 15 חודשי מאסר, ולאור כך שהנאשם נעדר עבר פלילי, אך לא הוגשה בעניינו המלצה שיקומית, החליט להטיל עליו 7 חודשי מאסר בפועל ומאסר על תנאי.",דיון והכרעה
135,SH-22-05-54682-716,בית המשפט המחוזי דחה את ערעור הנאשם וכן נדחתה בקשת רשות הערעור שהגיש.,דיון והכרעה
136,SH-22-05-54682-716,"בית משפט השלום קבע כי מתחם העונש נע בין מאסר על תנאי, לצד צו של""צ ואף מאסר קצר לריצוי בעבודות שירות ועד 12 חודשי מאסר לריצוי בפועל לצד ענישה נלוות.",דיון והכרעה
137,SH-22-05-54682-716,"בית משפט השלום גזר על הנאשם, בן 26, רווק, נעדר עבר פלילי, שהודה בפתח משפטו וחסך בזמן שיפוטי ניכר, תוך התחשבות בכך שהשתלב בטיפול, עונש של צו של""צ בהיקף של 150 שעות, לצד מאסר מותנה, פיצוי למתלוננת וצו מבחן ודחה את בקשת הנאשם לביטול הרשעתו.",דיון והכרעה
138,SH-22-05-54682-716,"בערעור שהגיש הנאשם לבית המשפט המחוזי בוטל צו השל""צ, אך ההרשעה ויתר רכיבי הענישה נותרו בעינם.",דיון והכרעה
139,SH-22-05-54682-716,בית המשפט קבע כי מתחם ענישה הכולל נע בין מאסר מותנה ועד 12 חודשי מאסר בפועל וענישה נלווית.,דיון והכרעה
140,SH-22-05-54682-716,הנאשם היה בעל הרשעה קודמת ישנה ופנה לטיפול באופן פרטי.,דיון והכרעה
141,SH-22-05-54682-716,"בית המשפט החליט להעמיד את עונשו של הנאשם ברף הנמוך של המתחם שקבע, תוך התחשבות בכך שהוא המפרנס היחיד של המשפחה בעלת 7 נפשות ומצוי בהליך טיפולי, וגזר עליו מאסר מותנה והתחייבות.",דיון והכרעה
142,SH-22-05-54682-716,בית המשפט קבע כי מתחם ענישה נע בין מאסר לתקופה קצרה אותו ניתן לרצות בדרך של עבודות שירות ועד 12 חודשי מאסר בפועל.,דיון והכרעה
143,SH-22-05-54682-716,נגד הנאשם היה תלוי ועומד מאסר מותנה בר הפעלה בגין אלימות נגד אותה המתלוננת.,דיון והכרעה
144,SH-22-05-54682-716,"לאור הליך טיפולי בו השתלב הנאשם, החליט בית המשפט להורות על הארכת המאסר המותנה, וכן הטיל עליו התחייבות כספית, צו של""צ וצו מבחן.",דיון והכרעה
145,SH-22-05-54682-716,בית המשפט קבע מתחם ענישה הנע בין מספר חודשי מאסר שניתן לרצותם בדרך של עבודות שירות לבין 10 חודשי מאסר בפועל.,דיון והכרעה
146,SH-22-05-54682-716,"הנאשם נעדר הרשעות קודמות, הודה וחסך בזמן שיפוטי.",דיון והכרעה
147,SH-22-05-54682-716,"הנאשם לא ביקש להפנותו לתסקיר שירות המבחן, לא עבר תהליך טיפולי, לא היה בעניינו אופק שיקומי או הערכה בדבר מסוכנותו כלפי המתלוננת.",דיון והכרעה
148,SH-22-05-54682-716,"על הנאשם נגזר עונש מאסר בן 5 חודשים לריצוי בדרך של עבודות שירות, מאסרים על תנאי, פיצוי והתחייבות כספית.",דיון והכרעה
149,SH-22-05-54682-716,"בשים לב לעקרון ההלימה, לערכים המוגנים שנפגעו ולמידת הפגיעה בהם, לנסיבות הקשורות בביצוע העבירה ולמדיניות הענישה הנוהגת, אני קובעת כי מתחם העונש ההולם נע בין מספר חודשי מאסר שיכול וירוצו בדרך של עבודות שירות ועד 10 חודשי מאסר בפועל, לצד ענישה נלווית.",דיון והכרעה
150,SH-22-05-54682-716,על בית המשפט מוטל לבחון האם יש לקבוע את עונשו של הנאשם בתוך מתחם הענישה או שמא יש לחרוג ממתחם הענישה לחומרה מטעמי שמירה על שלום הציבור או לקולה מטעמי שיקום.,דיון והכרעה
151,SH-22-05-54682-716,"לא נטען על ידי המאשימה ולא מצאתי כי יש מקום במקרה זה לחרוג לחומרה ממתחם הענישה, ועל כן, אתמקד בבחינת האפשרות לחרוג לקולה מהמתחם מטעמי שיקום.",דיון והכרעה
152,SH-22-05-54682-716,"לפיכך, אבחן את הנסיבות שאינן קשורות בביצוע העבירה במקרה שלפניי, לרבות נסיבותיו האישיות של הנאשם והליך שיקומו.",דיון והכרעה
153,SH-22-05-54682-716,"הנאשם אב לארבעה ילדים קטנים, בגילים תשע, חמש, שנתיים וכן תינוק בן מספר חודשים, כששני הילדים הצעירים נולדו לבני הזוג לאחר האירוע נושא כתב האישום.",דיון והכרעה
154,SH-22-05-54682-716,"הנאשם הודה במיוחס לו וחסך זמן שיפוטי יקר, לרבות את עדות המתלוננת.",דיון והכרעה
155,SH-22-05-54682-716,הנאשם נעדר כל עבר פלילי ובני הזוג חיים יחד ומעוניינים בהמשך הקשר הזוגי.,דיון והכרעה
156,SH-22-05-54682-716,"יש לשקול את השפעת העונש על המתלוננת ועל ילדיהם הקטנים של הנאשם והמתלוננת, בהתחשב בכך שהכנסות המשפחה נסמכות על עבודתו של הנאשם בלבד והמצב הכלכלי של המשפחה אינו שפיר, וזאת אני למדה מכך שרק לפני כשנתיים בני הזוג וילדיהם עזבו את בית ההורים ועברו להתגורר בדירה שכורה.",דיון והכרעה
157,SH-22-05-54682-716,"כמו כן, הנאשם עובד במפעל כמפעיל מכונת אריזה מזה כשש שנים.",דיון והכרעה
158,SH-22-05-54682-716,"אם הנאשם יישלח לריצוי מאסר בדרך של עבודות שירות, הוא לא יוכל לעבוד ולהשתכר במהלך תקופה זו, כך שהפגיעה במשפחתו עלולה להיות פגיעה משמעותית.",דיון והכרעה
159,SH-22-05-54682-716,הנאשם הודה במיוחס לו מיד עם תחילת ההליך המשפטי.,דיון והכרעה
160,SH-22-05-54682-716,"אמנם במפגשו עם שירות המבחן בתחילת הדרך, אך אף שהביע חרטה על התנהגותו האלימה, הוא לא ראה צורך בטיפול מאחר שמבחינתו היה מדובר באירוע בודד וחריג שאינו מאפיין אותו.",דיון והכרעה
161,SH-22-05-54682-716,"אולם, עם הזמן, ניכר כי חל שינוי בגישתו של הנאשם, הוא ביטא נכונות לשפר את יחסיו הזוגיים עם המתלוננת ולקבל כלים להתנהלות אדפטיבית במצבי קונפליקט.",דיון והכרעה
162,SH-22-05-54682-716,"הנאשם השתלב בטיפול במרכז למניעת אלימות במשפחה בעיר רחובות, מתמיד בהגעה סדירה ובזמן למפגשים הטיפוליים, למרות שהוא עובד במפעל במשמרות של 12 שעות, עליו להגיע למרכז הממוקם המרוחק ממקום מגוריו, ואני סבורה כי מאמץ זה מצדו ראוי להערכה.",דיון והכרעה
163,SH-22-05-54682-716,"כמו כן, אני סבורה כי עובדות אלו מלמדות על נכונות מצד הנאשם לבחון את מעשיו ולפעול על מנת שמקרה כזה לא יישנה בעתיד, אף אם בתחילה לא ראה את הצורך בכך וההליך המשפטי הוא שהיווה את הגורם המדרבן לכך.",דיון והכרעה
164,SH-22-05-54682-716,"לא ניתן להתעלם בהקשר זה מכך שהנאשם יליד אתיופיה, גדל בתנאי דלות בכפר, עלה לארץ עם משפחתו לאחר שבגר ועד היום הוא לא דובר את השפה העברית.",דיון והכרעה
165,SH-22-05-54682-716,"אני סבורה כי על הרקע בו גדל הנאשם והפערים התרבותיים הנובעים מכך וכן על רקע אופיו המופנם של הנאשם, יש לראות בשינוי המתואר בגישתו כלפי הטיפול כשינוי מבורך ומשמעותי מאד.",דיון והכרעה
166,SH-22-05-54682-716,"כפי שנאמר במסכת סנהדרין ק""ה ""מתוך שלא לשמה בא לשמה"", נמצאנו למדים כי במפגשים הטיפוליים הנאשם משתף בהדרגה בנסיבות חייו ובסוגיות הנוגעות לקשר הזוגי עם המתלוננת, מכיר בכך שפגע במתלוננת ובכך שבתקופה שקדמה לביצוע העבירה הוא התקשה להכיר בצרכיה ובמצבה.",דיון והכרעה
167,SH-22-05-54682-716,"שני בני הזוג מדווחים כי בעקבות הטיפול הזוגי אליו פנו והטיפול הנוכחי במרכז למניעת אלימות במשפחה חלה הטבה ביחסיהם ובהתנהלות הנאשם הן כלפי המתלוננת והן כלפי הילדים, ועל כן, אני סבורה כי יש לחזק זאת ולא להטיל עונש על הנאשם שייפגע באופן קשה בתא המשפחתי.",דיון והכרעה
168,SH-22-05-54682-716,"ממועד האירוע נושא כתב האישום לא נפתחו נגד הנאשם תיקים חדשים, וזאת על אף שבני הזוג חיים יחדיו וחלפו למעלה משנתיים מאז המקרה, ולכן ניתן להסיק כי ההליך המשפטי הרתיע את הנאשם והציב לו גבול ברור.",דיון והכרעה
169,SH-22-05-54682-716,"לטעמי, לאור הנסיבות שפורטו לעיל, הבנת הנאשם בצורך טיפול ונכונותו להמשיך בטיפול מלמדים על כי קיים סיכוי של ממש כי ישתקם, והדבר מצדיק שלא למצות עמו את הדין אלא לחרוג ממתחם העונש ההולם לקולה, ולהטיל עליו מאסר בדרך של עבודות שירות לתקופה קצרה בלבד לשם הרתעתו ולצורך הרתעת הכלל, לצד צו מבחן לצורך המשך ההליך הטיפולי וכן ענישה צופה פני עתיד בדמות מאסר מותנה והתחייבות כספית.",דיון והכרעה
170,SH-22-05-54682-716,"אשר על כן, אני גוזרת על הנאשם את העונשים הבאים:",סוף דבר
171,SH-22-05-54682-716,"מאסר לתקופה של חודשיים, אשר ירוצה בדרך של עבודות שירות, החל מיום 20.11.2024 ב-""פתחון לב"", רחוב רזיאל 1 ראשון לציון, 5 ימים בשבוע, לפי טווח השעות המתאפשר בחוק.",סוף דבר
172,SH-22-05-54682-716,"בערבי חג וחול המועד הנאשם יועסק במקום העבודה וגם אם לא עבד באותו יום, בין מסיבותיו ובין מפני שהמקום סגור, יחויב ביום עבודה מלא.",סוף דבר
173,SH-22-05-54682-716,"הובהר לנאשם, כי עליו לעמוד בתנאי הפיקוח ובביקורות הפתע, וכי כל הפרה בעבודות השירות או ביצוע עבירות נוספות, יביאו להפסקה מנהלית ולריצוי העונש במאסר ממש.",סוף דבר
174,SH-22-05-54682-716,"על הנאשם להתייצב ביום 20.11.2024 בשעה 08:00 לצורך קליטה והצבה לפני המפקח על עבודות השירות ב""יחידת ברקאי"", שלוחת מרכז, רחוב אברבנאל 49 תל אביב.",סוף דבר
175,SH-22-05-54682-716,"הממונה על עבודות השירות בשב""ס מתבקש להתחשב בטיפול פרטני בו משתתף הנאשם אחת לשבוע בימי ראשון בלשכת הרווחה ולאפשר לו לצאת לטיפול.",סוף דבר
176,SH-22-05-54682-716,"4 חודשי מאסר על תנאי למשך 3 שנים מהיום, והתנאי הוא שלא יעבור כל עבירת אלימות כלפי בן משפחה.",סוף דבר
177,SH-22-05-54682-716,"הנאשם יעמוד בפיקוח של קצין מבחן, כאמור בפקודת המבחן [נוסח חדש] תשכ""ט-1969, לתקופה של 12 חודשים, שתחילתה היום, ויפעל בהתאם לתוכנית הטיפולית, להנחיות ולפיקוח שירות המבחן.",סוף דבר
178,SH-22-05-54682-716,"הנאשם מוזהר על ידי בית המשפט כי אם לא ימלא אחר צו המבחן מכל בחינה שהיא או יעבור עבירה נוספת בתקופת המבחן, בית המשפט רשאי לגזור את עונשו מחדש ולהטיל עליו עונש בגין תיק זה, בנוסף לעונש שנגזר עליו.",סוף דבר
179,SH-22-05-54682-716,"הנאשם יצהיר כי הוא מתחייב להימנע בתוך תקופה של 3 שנים מהיום מלבצע כל עבירת אלימות כלפי בן משפחה, ושככל שיבצעה ישלם סך של 2,500 ₪.",סוף דבר
180,SH-22-05-54682-716,הנאשם יצהיר על התחייבות כאמור מיד לאחר הקראת גזר הדין.,סוף דבר
181,SH-22-05-54682-716,זכות ערעור לבית המשפט המחוזי מרכז – לוד תוך 45 ימים מהיום.,סוף דבר
182,SH-22-05-54682-716,"5129371המזכירות תשלח העתק גזר הדין לשירות המבחן ולממונה על עבודות השירות בשב""ס.",סוף דבר
183,SH-22-05-54682-716,"ניתן והודע היום,  כ""ב אלול תשפ""ד, 25 ספטמבר 2024, במעמד הצדדים.",סוף דבר
184,SH-22-05-54682-716,שירלי דקל נוה 54678313,   					
