,verdict,text,part
0,SH-16-11-11845-142,"ע""י ב""כ עו""ד חבר",מדינת ישראל
1,SH-16-11-11845-142,"ע""י ב""כ עו""ד זאב לקט",בר פרנקל
2,SH-16-11-11845-142,"פקודת הסמים המסוכנים [נוסח חדש], תשל""ג-1973: סע'  7(א), 7(ב)",בר פרנקל
3,SH-16-11-11845-142,"ביום 10.12.17, במסגרת הסדר טיעון, הודה הנאשם בכתב אישום מתוקן והורשע בעבירה של החזקת סם מסוכן (בצוותא) שלא לצריכה עצמית, לפי סעיף 7(א) בצירוף סעיף 7(ב) לפקודת הסמים המסוכנים, ובצירוף סעיף 29(א) לחוק העונשין תשל""ז-1977.",השתלשלות ההליך:
4,SH-16-11-11845-142,"ההסדר הושלם בהסכמות נוספות ביום 22.4.18, כך שלפי ההסכם הגבילה המאשימה עתירתה לעונש לעשרה חודשי מאסר בפועל, מאסר מותנה וקנס שלא יעלה על 1,000 ₪.",השתלשלות ההליך:
5,SH-16-11-11845-142,"עוד הוסכם כי יחולט סך של 5,000 ₪.",השתלשלות ההליך:
6,SH-16-11-11845-142,ההגנה חופשית לטעון כרצונה.,השתלשלות ההליך:
7,SH-16-11-11845-142,"לפי המוסכם הופנה הנאשם לשירות המבחן ונערכו בעניינו שני תסקירים, מיום 18.4.18 ומיום 23.10.18:",השתלשלות ההליך:
8,SH-16-11-11845-142,"השירות התרשם מהתקדמותו של הנאשם בטיפול והמליץ על ענישה שיקומית-חינוכית של צו מבחן וצו של""צ בהיקף של 250 שעות.",השתלשלות ההליך:
9,SH-16-11-11845-142,"עוד בפני עדותו של העו""ס דני גולד, שפרט התקדמותו של הנאשם בטיפול.",השתלשלות ההליך:
10,SH-16-11-11845-142,"היום, 28.10.18, טענו ב""כ הצדדים לעונש:",השתלשלות ההליך:
11,SH-16-11-11845-142,התביעה טענה לפי התחייבותה האמורה לעיל;,השתלשלות ההליך:
12,SH-16-11-11845-142,ההגנה טענה לאימוץ המלצתו של שירות המבחן;,השתלשלות ההליך:
13,SH-16-11-11845-142,"ב-29.10.16 בשעה 21:30, החזיקו הנאשם ומר ליאור אלבו, ברכב בו נסעו ושאותו נהג הנאשם, כמות כוללת של 2,026.79 גרם קנבוס, שלא לצריכה עצמית.",מעשי הנאשם:
14,SH-16-11-11845-142,"הפסיקה חזרה וקבעה בכל דרגות בתי המשפט את החומרה הרבה המיוחסת לעבירות סמים, עקב כובד משקלם של הערכים החברתיים המוגנים בעבירות סמים ואת חומרת הפגיעה בהם על ידי העבריינים.",נסיבות העבירות – קביעת מתחם העונש ההולם:
15,SH-16-11-11845-142,"מדובר בנגע האוכל בחברה בכל פה, משחית את הגוף ואת הנפש, ושולח גרורות גם בדמות עבירות אלימות ורכוש חמורות לכלל הסביבה.",נסיבות העבירות – קביעת מתחם העונש ההולם:
16,SH-16-11-11845-142,"זאת, עוד טרם שאזכיר את האומללות הפוקדת את משפחות הצרכנים ואת השימוש ברווחי הסמים למימונם של ארגוני פשיעה ושל כל סוגי העבריינות הקשה.",נסיבות העבירות – קביעת מתחם העונש ההולם:
17,SH-16-11-11845-142,"הנאשם וחברו החזיקו כמות גדולה של קנבוס, בנסיבות המעוררות חשד של-ממש לקרבת העבירה למעשי הפצה, כשמדובר כמובן בעבירה מתוכננת, וכשפוטנציאל הנזק שנמנע עקב לכידת הסם הוא גדול.",נסיבות העבירות – קביעת מתחם העונש ההולם:
18,SH-16-11-11845-142,"מטרת המעשה, לגרסת הנאשם, היתה לסייע לחברו לשנע את הסם תמורת מעט קנבוס שהיה אמור לקבל לשימושו העצמי; אין לטענה זו תימוכין, ויש לקבוע את המסתבר ופרי הניסיון – ביצוע העבירה אמור היה ליהנות כלכלית גם את הנאשם.",נסיבות העבירות – קביעת מתחם העונש ההולם:
19,SH-16-11-11845-142,"מעשי הנאשם פגעו אפוא באופן משמעותי בערכים המוגנים, ובהתאם למדיניות הענישה ייקבע מתחם העונש ההולם בין שישה חודשי מאסר (לריצוי בכליאה) לבין 18 חודשי מאסר, כעונש עיקרי.",נסיבות העבירות – קביעת מתחם העונש ההולם:
20,SH-16-11-11845-142,"הנאשם יליד 1987, כבן 31 כיום, נשוי, אב לתינוק ומצפה ללידת ילד נוסף במז""ט, עובד כשכיר ומצוי בהליך פשיטת רגל.","חריגת העונש מהמתחם, מטעמי שיקום:"
21,SH-16-11-11845-142,מוצא הנאשם במשפחה נורמטיבית ותומכת והוא בוגר 12 שנות לימוד והכשרה מקצועית כמכונאי רכב.,"חריגת העונש מהמתחם, מטעמי שיקום:"
22,SH-16-11-11845-142,"הנאשם שוחרר מצה""ל לאחר שירות חלקי, על-רקע קשיים נפשיים והסתגלותיים, ועבד בעבודות מזדמנות עד שהקים מכבסה, ממנה פרנס את משפחתו.","חריגת העונש מהמתחם, מטעמי שיקום:"
23,SH-16-11-11845-142,בחודש ינואר 2018 נשרפה המכבסה והנאשם שקע בחובות כבדים.,"חריגת העונש מהמתחם, מטעמי שיקום:"
24,SH-16-11-11845-142,"לחובת הנאשם הרשעה יחידה משנת 2015, בגין הלנה והעסקת שב""ח.","חריגת העונש מהמתחם, מטעמי שיקום:"
25,SH-16-11-11845-142,"הנאשם פנה לשימוש בסמים בשנת 2015, לצורך אילחוש עצמי נגד לחצי עבודה וכאבים ברגלו.","חריגת העונש מהמתחם, מטעמי שיקום:"
26,SH-16-11-11845-142,"השימוש הפך לאינטנסיבי וליומיומי, עד שלאחר מעצרו חדל הנאשם משימוש בסמים – בדיקות העלו כי הנאשם אינו צורך עוד סמים (למעט בדיקה יחידה בתחילת הקשר עם שירות המבחן).","חריגת העונש מהמתחם, מטעמי שיקום:"
27,SH-16-11-11845-142,"המקור להסתבכותו של הנאשם בעבירה נעוץ, לדעת שירות המבחן, בשימוש שעשה הנאשם בסמים ובחבירתו לחברה שולית המעורָה בעולם הסם.","חריגת העונש מהמתחם, מטעמי שיקום:"
28,SH-16-11-11845-142,"הנאשם הכיר בנזקים שהסב לו השימוש בסם, ובחודש דצמבר 2017, כשהיה נתון במעצר בית, החל בטיפול פרטי במרכז ""התחלה חדשה"", הכולל פגישות פרטניות והשתתפות בקבוצה טיפולית:","חריגת העונש מהמתחם, מטעמי שיקום:"
29,SH-16-11-11845-142,"הטיפול אליו נרתם הנאשם נושא פירות, כשהכחשת בעייתיות פינתה מקומה לתובנה אמיתית ולמוטיבציה כנה.","חריגת העונש מהמתחם, מטעמי שיקום:"
30,SH-16-11-11845-142,"הנאשם חש בכוחו המיטיב של טיפול, ולכן פנה לאחרונה עם אשתו גם לייעוץ זוגי.","חריגת העונש מהמתחם, מטעמי שיקום:"
31,SH-16-11-11845-142,"הנאשם מתקדם בטיפול, בו הוא משקיע משאבים של זמן וכסף, על-אף מצוקותיו, ונעזר בו לשיקומם ולקימומם של תחומי חייו השונים – מאבק בהתמכרות לסם, שיקום מצבו הכלכלי, פתרון לקונפליקטים שבחיי הנישואין, ורכישת מיומנויות תקשורת מיטיבות.","חריגת העונש מהמתחם, מטעמי שיקום:"
32,SH-16-11-11845-142,"שירות המבחן התרשם מיכולותיו של הנאשם ומהמוטיבציה שלו, צופה כי רמת הסיכון להסתבכויות נוספות ירדה ועוד תוסיף ותרד, וממליץ לאמץ גישה שיקומית-טיפולית בענישה, שעיקרה צו מבחן וצו של""צ בהיקף נכבד של 250 שעות.","חריגת העונש מהמתחם, מטעמי שיקום:"
33,SH-16-11-11845-142,"במקרה זה, השיקום אינו רק משאלת לב או תקווה.","חריגת העונש מהמתחם, מטעמי שיקום:"
34,SH-16-11-11845-142,הוא הפך נגד עינינו למציאות שלא ניתן להפנות לה עורף.,"חריגת העונש מהמתחם, מטעמי שיקום:"
35,SH-16-11-11845-142,"המובהקות שלו היא שמהווה אותן ""נסיבות מיוחדות ויוצאות דופן"", המצדיקות סטייה מן המתחם בשל שיקולי שיקום אף כאשר העבירות הן בעלות חומרה יתרה (וכאשר הדברים נבחנים בשים לב למכלול הנסיבות.","חריגת העונש מהמתחם, מטעמי שיקום:"
36,SH-16-11-11845-142,..).,"חריגת העונש מהמתחם, מטעמי שיקום:"
37,SH-16-11-11845-142,איננו סבורים שיש להדוף את המערער חזרה אל העולם שממנו הצליח להיחלץ.,"חריגת העונש מהמתחם, מטעמי שיקום:"
38,SH-16-11-11845-142,"במאמץ רב המערער סלל לעצמו דרך חדשה, תוך שהוא משכיל להיעזר באנשים רבים שמצאו אותו ראוי לתמיכה ולעידוד.","חריגת העונש מהמתחם, מטעמי שיקום:"
39,SH-16-11-11845-142,אף אנו סברנו שמחובתנו להושיט לו יד.,"חריגת העונש מהמתחם, מטעמי שיקום:"
40,SH-16-11-11845-142,אנו מבקשים להביע את תקוותנו כי המערער יתמיד בדרכו החדשה.,"חריגת העונש מהמתחם, מטעמי שיקום:"
41,SH-16-11-11845-142,בקווים כלליים ניתן להצביע על כך שהפעלת הסמכות בסעיף 40ד אינה מוגבלת לעבירות קלות בלבד.,"חריגת העונש מהמתחם, מטעמי שיקום:"
42,SH-16-11-11845-142,..,"חריגת העונש מהמתחם, מטעמי שיקום:"
43,SH-16-11-11845-142,"במקרים קודמים שבהם נדרש בית המשפט להעריך את סיכויי השיקום במסגרת סעיף 40ד לחוק העונשין הובאו בחשבון, בין היתר, השיקולים המרכזיים הבאים: המוטיבציה שהפגין האדם שהורשע להשתקם; הליך של גמילה מהתמכרות שהוא עובר; השתלבות מוצלחת בהליכים טיפוליים שונים; אינדיקציות לשינוי עמוק בהתנהגות ובדרך החשיבה; הבעת חרטה כנה על המעשים והפגנת אמפתיה כלפי נפגעי העבירה.","חריגת העונש מהמתחם, מטעמי שיקום:"
45,SH-16-11-11845-142,התקיימותו של שיקול זה או אחר אינה מצדיקה בהכרח חריגה ממתחם העונש משיקולי שיקום.,"חריגת העונש מהמתחם, מטעמי שיקום:"
46,SH-16-11-11845-142,טעם עיקרי לכך הוא שחלק מהשיקולים שהוזכרו לעיל מובאים ברגיל בחשבון במסגרת קביעת העונש בתוך המתחם ...,"חריגת העונש מהמתחם, מטעמי שיקום:"
47,SH-16-11-11845-142,"עם זאת, ומבלי לקבוע מסמרות, ניתן לציין ששילוב בין שינוי מהותי בהתייחסות הרגשית לאירוע העבירה המתבטא בנטילת אחריות, כפרה והבעת אמפתיה לנפגעי העבירה לבין אינדיקציות אובייקטיביות לקיומו של תהליך שיקומי-טיפולי מוצלח וחזרה לדרך הישר, עשוי להצביע על ""סיכוי של ממש לשיקום"" כלשונו של סעיף 40ד(א).","חריגת העונש מהמתחם, מטעמי שיקום:"
48,SH-16-11-11845-142,"נסכם: עניינו בנאשם שפשע פעם אחת בחייו בעבירת סם, על-רקע חולשת הדעת והשימוש בסמים, ועוד נוסיף על-זאת את מצוקתו הכלכלית וקשיי המשפחה והזוגיות.","חריגת העונש מהמתחם, מטעמי שיקום:"
49,SH-16-11-11845-142,"על-אף אלה, רתם הנאשם עצמו לטיפול ממושך – כשנה עד היום – תוך שהוא משקיע משאבים יקרים של כסף וזמן.","חריגת העונש מהמתחם, מטעמי שיקום:"
50,SH-16-11-11845-142,"נסיבות אלה מצדיקות חריגה ממתחם העונש ההולם, כשמשקל מסוים יש לתת גם לעונש הקל שהוטל במסגרת הסדר על שותפו למעשה, מר אלבו.","חריגת העונש מהמתחם, מטעמי שיקום:"
51,SH-16-11-11845-142,"שקלתי להטיל על הנאשם עונש של מאסר קצר לריצוי בעבודות שירות, אך לנוכח מצבו הכלכלי של הנאשם וגודל האתגרים שבפניו, יש בסיס לחשש שאמצעי זה יכשיל את תהליך השיקום המוצלח שלפנינו.","חריגת העונש מהמתחם, מטעמי שיקום:"
52,SH-16-11-11845-142,"עיקרו של העונש שיוטל על הנאשם יהא אפוא זה המומלץ בתסקיר, בתוספת שעות של""צ מעל המומלץ.","חריגת העונש מהמתחם, מטעמי שיקום:"
53,SH-16-11-11845-142,"לכך יצורפו מאסר מותנה והתחייבות לתוספת הרתעה, ועיצום כספי בעין שיש עמו תוספת קונקרטיות, שגודלו יביא בחשבון את מצבו הכלכלי של הנאשם.","חריגת העונש מהמתחם, מטעמי שיקום:"
54,SH-16-11-11845-142,חדילת השימוש בסם ומאמצי השיקום יצדיקו הטלתה של פסילה באופן מותנה בלבד.,"חריגת העונש מהמתחם, מטעמי שיקום:"
55,SH-16-11-11845-142,"שישה חודשי מאסר על-תנאי למשך שנתיים מהיום, שלא יעבור עבירת סם שהיא פשע;","סוף-דבר, אני גוזר על הנאשם את העונשים הבאים:"
56,SH-16-11-11845-142,"קנס בסך 1,000 ₪ או חודש מאסר תמורתו.","סוף-דבר, אני גוזר על הנאשם את העונשים הבאים:"
57,SH-16-11-11845-142,"הקנס ישולם בשני תשלומים חודשיים, שווים ורצופים, שהראשון שבהם לא יאוחר מיום 1.12.18, וכשמחדל או עיכוב באחד התשלומים יעמיד את מלוא הסך לפירעון מיידי.","סוף-דבר, אני גוזר על הנאשם את העונשים הבאים:"
58,SH-16-11-11845-142,הקנס יועבר לזכות קרן הסמים;,"סוף-דבר, אני גוזר על הנאשם את העונשים הבאים:"
59,SH-16-11-11845-142,"התחייבות בסך 2,000 ₪ למשך שנתיים מהיום, שלא יעבור עבירת סם מכל סוג.","סוף-דבר, אני גוזר על הנאשם את העונשים הבאים:"
60,SH-16-11-11845-142,"לא תיחתם ההתחייבות, ייאסר הנאשם למשך חודש ימים;","סוף-דבר, אני גוזר על הנאשם את העונשים הבאים:"
61,SH-16-11-11845-142,"שישה חודשי פסילה על תנאי למשך שנתיים מהיום, מלנהוג או לקבל רישיון נהיגה;","סוף-דבר, אני גוזר על הנאשם את העונשים הבאים:"
62,SH-16-11-11845-142,"חילוט מוסכם בסך 5,000 ₪, לזכות קרן הסמים;","סוף-דבר, אני גוזר על הנאשם את העונשים הבאים:"
63,SH-16-11-11845-142,"צו מבחן למשך שנה מהיום, כשהנאשם מוזהר כי הימנעות משיתוף פעולה עם השירות תוביל להשבת התיק לבית המשפט ולהטלת עונש חלופי נוסף;","סוף-דבר, אני גוזר על הנאשם את העונשים הבאים:"
64,SH-16-11-11845-142,"צו של""צ בהיקף של 300 שעות לביצוע באתר ההנצחה לחללי חיל הקשר והתקשוב ביהוד.","סוף-דבר, אני גוזר על הנאשם את העונשים הבאים:"
65,SH-16-11-11845-142,"הנאשם מוזהר כי אי-ציות להוראות שירות המבחן, או הממונים במקום השל""צ, יוביל להשבת התיק לבית המשפט ולהטלת עונש חלופי נוסף;","סוף-דבר, אני גוזר על הנאשם את העונשים הבאים:"
66,SH-16-11-11845-142,עותק גזר הדין יישלח לשירות המבחן;,הוראות נלוות:
67,SH-16-11-11845-142,סמים יושמדו.,הוראות נלוות:
68,SH-16-11-11845-142,"מוצגים אחרים, פרט לכסף, יועברו להכרעת קצין משטרה;",הוראות נלוות:
69,SH-16-11-11845-142,"הפקדה בתיק זה או בתיק קשור, תושב לנאשם;",הוראות נלוות:
70,SH-16-11-11845-142,"סך החילוט יילקח מתיק החזרת התפוס (רכב), והיתרה תושב לנאשם.",הוראות נלוות:
71,SH-16-11-11845-142,כל איסור דיספוזיציה יבוטל;,הוראות נלוות:
72,SH-16-11-11845-142,זכות ערעור לבית המשפט המחוזי תוך 45 יום.,הוראות נלוות:
73,SH-16-11-11845-142,"54678313ניתן היום,  כ""ז חשוון תשע""ט, 05 נובמבר 2018, במעמד הצדדים.",הוראות נלוות:
74,SH-16-11-11845-142,עידו דרויאן גמליאל 54678313,הוראות נלוות:
