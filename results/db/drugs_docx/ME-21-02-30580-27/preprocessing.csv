,verdict,text,part
0,ME-21-02-30580-27,"על-ידי ב""כ עו""ד רוית שפיר",מדינת ישראל
4,ME-21-02-30580-27,שגיא אברבך ת.ז.,הנאשם
5,ME-21-02-30580-27,xxxxxxxxx,הנאשם
6,ME-21-02-30580-27,"על-ידי ב""כ עו""ד יעקב שקלאר, עו""ד גיא זהבי, עו""ד אריק רוש",הנאשם
16,ME-21-02-30580-27,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19א",הנאשם
17,ME-21-02-30580-27,"חוק העונשין, תשל""ז-1977: סע'  25, 40ד(א)",הנאשם
18,ME-21-02-30580-27,"פקודת מס הכנסה [נוסח חדש] - לא מרובד: סע'  220(1), 5",הנאשם
19,ME-21-02-30580-27,"חוק איסור הלבנת הון, תש""ס-2000: סע'  3(א)",הנאשם
20,ME-21-02-30580-27,"הנאשם הורשע על יסוד הודאתו בעבירות של יבוא סם מסוכן (ריבוי עבירות), לפי סעיף 13 לפקודת הסמים המסוכנים [נוסח חדש], תשל""ג-1973 (להלן – פקודת הסמים); ניסיון לייבוא סם מסוכן, עבירה לפי סעיף 13 לפקודת הסמים יחד עם סעיף 25 לחוק העונשין; סחר בסמים מסוכנים (ריבוי עבירות) לפי סעיף 13 ו-19א לפקודת הסמים; החזקת סם לצריכה עצמית, עבירה לפי סעיף 7(א)+(ג) סיפא לפקודת הסמים; מרמה, עורמה ותחבולה בכוונה להתחמק ממס (ריבוי עבירות) לפי סעיף 220(1) ו-(5) לפקודת מס הכנסה [נוסח חדש], תשכ""א-1961; איסור הלבנת הון (ריבוי עבירות) עבירה לפי סעיף 3(א) לחוק איסור הלבנת הון.",הנאשם
21,ME-21-02-30580-27,הסדר הטיעון שגובש בין הצדדים כלל את תיקון כתב האישום והסכמה בדבר היקף החילוט.,הנאשם
22,ME-21-02-30580-27,במסגרת הסדר הטיעון לא גובשה הסכמה לעניין העונש.,הנאשם
23,ME-21-02-30580-27,"במקביל להגשת כתב האישום נגד הנאשם, הוגש כתב אישום דומה, אך מצומצם באופן משמעותי בהיקפו כנגד דיאנה בלבנוב (להלן – דיאנה), מי שהייתה שותפתו של הנאשם ל- 37 אירועי ייבוא (מתוך 58 ו-10 ניסיונות).",הנאשם
24,ME-21-02-30580-27,דיאנה הורשעה על יסוד הודאתה וביום 13.12.22 נגזר דינה.,הנאשם
25,ME-21-02-30580-27,"במסגרת גזר הדין, נקבע מתחם הנע בין 6 שנות מאסר ל- 9 שנות מאסר.",הנאשם
26,ME-21-02-30580-27,"העונש שנגזר על דיאנה, בסופו של יום, עמד על 4 שנות מאסר, וזאת תוך מתן משקל לאישום נוסף שצורף ועניינו גניבה ממעביד (לגביו נקבע מתחם הנע בין 6 חודשי מאסר ל- 12 חודשי מאסר) ושיקולי שיקום משמעותיים שהצדיקו סטייה ממתחם העונש ההולם.",הנאשם
27,ME-21-02-30580-27,"במסגרת הערעור שהגישה דיאנה, ונוכח המשך מוצלח של הליך השיקום, הפחית בית המשפט העליון 15 חודשים מהעונש שנגזר על דיאנה, כך שסך הכל נקבע כי עליה לרצות 33 חודשי מאסר.",הנאשם
28,ME-21-02-30580-27,"יצוין כבר כעת, כי בית המשפט העליון ציין בגזר דינו, כי ככלל שיקולי הענישה שפורטו בגזר הדין מקובלים עליו, וההתערבות בגזר הדין נובעת מרצון ליתן משקל נוסף לתהליך השיקום יוצא הדופן שעברה דיאנה, לצד שיקולים נוספים לקולא, שפורטו בגזר הדין.",הנאשם
29,ME-21-02-30580-27,אתייחס בהמשך למשמעות המתחם שנקבע בעניינה של דיאנה על המתחם שייקבע בעניינו של הנאשם.,הנאשם
30,ME-21-02-30580-27,"על-פי עובדות כתב האישום המתוקן, בתקופה שבין חודש דצמבר 2018 ועד ליום  21.1.2021 (להלן – התקופה הרלוונטית) ייבא הנאשם סמים מסוכנים לישראל, ממדינות שונות באירופה והפיצם בישראל (להלן – התכנית הפלילית).",הנאשם
31,ME-21-02-30580-27,"במסגרת התכנית הפלילית יצר הנאשם או מי מטעמו חשבון ברשת ""טלגרם"" המאפשרת העברת מסרים מידיים מוצפנים וכן מאפשרת למשתמשים בה להירשם בשמות בדויים.",הנאשם
32,ME-21-02-30580-27,"הנאשם השתמש במספר חשבונות טלגרם, בין היתר, תחת השם וונדר וומן.",הנאשם
33,ME-21-02-30580-27,"באמצעות אותם חשבונות פנה הנאשם לסוחרי סמים באירופה לצורך ייבוא הסמים לישראל, וכן לסוחרי סמים וללקוחות בישראל, לצורך מכירת הסמים.",הנאשם
34,ME-21-02-30580-27,"בתחילת התקופה הרלוונטית, במועד שאינו ידוע במדויק, קשר הנאשם קשר עם דיאנה לצורך הוצאת התכנית הפלילית אל הפועל.",הנאשם
35,ME-21-02-30580-27,"על-פי המתואר באישום הראשון, החל מחודש מרץ 2019 ייבא הנאשם באמצעות דואר ישראל וחברות שילוח פרטיות, חבילות המכילות סמים מסוכנים מסוגים שונים, כמפורט בטבלה ""א"" לכתב האישום המתוקן (58 חבילות שונות הכוללות סמים מגוונים: LSD, קטמין, MDMA, מתקאתינון, DMT, 2CB, ומתאמפטאמין).",הנאשם
36,ME-21-02-30580-27,"בחלק מן המקרים, במסגרת הקשר הפלילי ולשם קידומו, הייתה דיאנה שותפה לייבוא חבילות הסמים כמפורט בטבלה ""ב"" לכתב האישום המתוקן (37 חבילות של סמים מגוונים באופן שפורט לעיל).",הנאשם
37,ME-21-02-30580-27,"במעשים האמורים לעיל, ייבא הנאשם לישראל לפחות 58 חבילות אשר הכילו סמים מסוכנים כמפורט להלן: 12,328 יחידות MDMA; 10.5 ק""ג MDMA; 8.55 ק""ג קטמין; 59 גרם DMT; 2,600 יחידות CB2; 2.05 ק""ג מתאמפטאמין; 5,000 חבילת LSD ו- 200 גרם מתקאתינון, מתוכן 37 חבילות בצוותא חדא עם דיאנה.",הנאשם
38,ME-21-02-30580-27,"בנוסף, ניסה הנאשם לייבא בתקופה הרלוונטית עשר חבילות סמים נוספות, אולם חבילות אלה לא הגיעו לישראל.",הנאשם
39,ME-21-02-30580-27,"על פי המתואר, ככלל, ייבוא הסמים נערך בשיטה המפורטת להלן: הנאשם הזמין את הסמים מסוחרי סמים שונים באירופה באמצעות רשת ה""דארק נט"" (חלק מרשת האינטרנט המשמשת לפעילות פלילית מסוגים שונים והסתרת פעולות ברכוש אסור כהגדרתם בחוק איסור הלבנת הון) ובאמצעות חשבונות הטלגרם שפתח; הנאשם שילם לספקים עבור הסמים באמצעות העברות ביטקוין; הנאשם מסר לספקים פרטי מען לחבילות שכללו שמות בדויים וכתובות הסמוכות לביתו או לבית אמה של דיאנה, בחלק מהמקרים מסר את שמה של דיאנה ואת מספר הטלפון שלה; הנאשם עדכן את דיאנה באמצעות הטלגרם אודות ביצוע ההזמנה, פרטי המשלוח, סוג הסם וכמותו, וכן העביר לדיאנה רשימה הכוללת חבילות העתידות להגיע לישראל.",הנאשם
40,ME-21-02-30580-27,"הסמים נשלחו לישראל על ידי הספקים, כשהם מוסלקים באריזות שונות; הנאשם ודיאנה (רק באותם מקרים בהם הייתה שותפה לייבוא) עקבו אחר משלוח החבילות לישראל ועם הגעתן תיאמו את דרך איסופן באמצעות שירות המשלוחים ""GETT DELIVERY"" וקיבלו את המשלוח בסמוך לכתובת המען הבדוי או מען אחר שמסרו לשליח.",הנאשם
41,ME-21-02-30580-27,"באותם מקרים בהם נמסרו חבילות הסמים לידי דיאנה, היא הטמינה את החבילות שנמסרו לה במקומות מסתור מוסכמים, בהתאם להוראותיו של הנאשם, אספה מהם כסף שהשאיר עבורה הנאשם או מי מטעמו ודיווחה לנאשם על השלמת הביצוע.",הנאשם
42,ME-21-02-30580-27,"בחלק מהמקרים, נטלה דיאנה את חבילות הסמים לביתה, וסחרה באותם סמים בצוותא עם הנאשם, כמתואר באישום השני.",הנאשם
43,ME-21-02-30580-27,"במאמר מוסגר יצוין, כי בכתב האישום המתוקן שהוגש בעניינה של דיאנה, צוין כי בעבור חלקה בייבוא הסמים, קיבלה דיאנה מהנאשם תשלום בסך 1,500-3,000 ₪ בגין כל חבילה.",הנאשם
44,ME-21-02-30580-27,"סך שווי מוערך של הסמים והרכוש האסור שהנאשם ייבא הינו לפחות 1,500,000 ₪.",הנאשם
45,ME-21-02-30580-27,"במסגרת אישום זה, הורשע הנאשם בריבוי עבירות של ייבוא סם מסוכן וריבוי עבירות של ניסיון לייבוא סם מסוכן.",הנאשם
46,ME-21-02-30580-27,"על-פי המתואר באישום השני, בתקופה הרלוונטית לכתב האישום סחר הנאשם בסמים שונים בשיטות סחר שונות.",הנאשם
47,ME-21-02-30580-27,"מכירה ללקוחות פרטיים: בתקופה שבין חודש דצמבר  2018 לחודש יולי 2019, סחר הנאשם בצוותא עם דיאנה, בסמים מסוכנים מסוגים שונים הכוללים MDMA; LSD וסוגים נוספים, בכך שמכר אותם למספר רב של צרכני סמים פרטיים, בשיטות סחר כמפורט להלן: (א) הנאשם פרסם בחשבונות הטלגרם שבשימושו את מלאי הסמים העומדים למכירה; (ב) הנאשם סיכם עם הלקוחות את פרטי העסקה ואופן האיסוף ומכר להם את הסמים; (ג) הנאשם הטמין את הסמים במקומות מסתור שונים בקרבת דירת דיאנה או סמוך לביתו ודיווח על כך לדיאנה בטלגרם; (ד) בהוראת הנאשם, אספה דיאנה את הסמים ממקומות המסתור והחזיקה אותם בביתה, ובהמשך בהנחיית הנאשם שקלה וארזה את הסמים; (ה) לאחר מכן, הטמינה דיאנה את הסמים במקומות שהנחה אותה הנאשם ונטלה מאותם מקומות כסף מזומן שהשאירו הלקוחות; (ו) במקרים אחרים מסרה דיאנה את הסמים ישירות ללקוחות במקומות שנקבעו מראש וקיבלה מהם תשלום; (ז) במקרים ספורים הלקוחות הפרטיים העבירו לנאשם תשלום באמצעות ביטקוין.",הנאשם
48,ME-21-02-30580-27,"את התשלום שהתקבל מהלקוחות הטמינה דיאנה במקומות מסתור, בניכוי שכרה של 5% עד 10% משווי כל תשלום, וכן 50 ₪ נוספים במקרים בהם ביצעה משלוח עבור הלקוחות הפרטיים.",הנאשם
49,ME-21-02-30580-27,"מכירה לסוחרי סמים: בהמשך, בתקופה שבין חודש יולי 2019 ליום 21.1.21, מכר הנאשם סמים מסוכנים לסוחרי סמים אחרים, ובהם: 4,846 יחידות MDMA; 155.7 גרם MDMA; 5.54 ק""ג קטמין; 219.5 גרם מתאמפטאמין; 360 יחידות מתאמפטאמין; DMT בכמות שאינה ידועה; 169 גרם מתאקטימון; 5 גרם קוקאין; 30 יחידות LSD; 865 גרם CB2 ו- 505 יחידות CB2.",הנאשם
50,ME-21-02-30580-27,חלק ממכירות הסמים לאותם סוחרים בוצעו בצוותא עם דיאנה.,הנאשם
51,ME-21-02-30580-27,"מכירת הסמים לסוחרי הסמים בוצעה, ככלל, בשיטה המפורטת להלן:",הנאשם
52,ME-21-02-30580-27,"(א) לאחר שייבא את הסמים כמפורט באישום הראשון, הנאשם פרסם את הסמים למכירה בחשבונות הטלגרם שלו בהודעות ישירות לסוחרים, וכן במסגרת קבוצות ייעודיות שפתח בטלגרם ונועדו לסוחרים; (ב) בחלק מהמקרים עדכן הנאשם את הסוחרים אודות המועדים הצפויים להגעת חבילות הסמים לישראל, ואיפשר לסוחרים לבצע הזמנות מראש; (ג) הנאשם הורה לסוחרים לשלם לו באמצעות העברת ביטקוין; (ד) הסוחרים שלא היה באפשרותם לשלם באמצעות ביטקוין, הופנו על-ידי הנאשם לחלפן כספים, והעבירו כסף לאותו חלפן עבור רכישת הסם.",הנאשם
53,ME-21-02-30580-27,"אותו חלפן העביר בהמשך מטבעות ביטקוין לארנק הדיגיטלי של הנאשם; (ה) לצורך ביצוע העסקאות, בחלק מהמקרים, הנאשם או דיאנה, חלקו, שקלו וארזו את הסמים; (ו) לאחר העברת התמורה, הנאשם או דיאנה בהוראתו, הטמינו את הסמים במקומות מסתור שונים המצויים בסביבת ביתו של הנאשם בתל-אביב, כאשר הנאשם הכווין את הסוחרים לנקודות הטמנה אלה, לשם איסוף הסמים; (ז) בחלק מהמקרים השאיר הנאשם בנקודות ההטמנה כסף מזומן עבור דיאנה או הורה לסוחרים לעשות כן, ודיאנה נטלה את הכסף; (ח) במקרים אחדים, העבירה דיאנה ישירות את הסמים לסוחרים או למי מטעמם, במקומות מפגש שתואמו מראש על-ידי הנאשם.",הנאשם
54,ME-21-02-30580-27,במסגרת אישום זה הורשע הנאשם בריבוי עבירות של סחר בסמים מסוכנים.,הנאשם
55,ME-21-02-30580-27,"על-פי המתואר באישום השלישי, ביום 24.1.21 החזיק הנאשם בביתו 186.6 גרם סם מסוכן מסוג קטמין.",הנאשם
56,ME-21-02-30580-27,במסגרת אישום זה הורשע הנאשם בעבירה של החזקת סם שלא לצריכה עצמית.,הנאשם
57,ME-21-02-30580-27,"על-פי המתואר באישום הרביעי, במסגרת פעילותו בתחום הסמים, כפי שפורט לעיל, הפיק הנאשם הכנסות בסך 1,500,000 ₪ לכל הפחות (200,000 ₪ לכל הפחות בשנת 2019 ו- 1,300,000 ₪ לכל הפחות בשנת 2020).",הנאשם
58,ME-21-02-30580-27,"הנאשם לא הודיע לפקיד השומה על עיסוקו, לא ניהל פנקסי חשבונות, דרש וקיבל את הכנסותיו במזומן או באמצעות ביטקוין.",הנאשם
59,ME-21-02-30580-27,"במסגרת אישום זה הורשע הנאשם בריבוי עבירות של מרמה, עורמה ותחבולה בכוונה להתחמק ממס.",הנאשם
60,ME-21-02-30580-27,"על-פי המתואר באישום החמישי, כלל הפעולות שביצע הנאשם, לרבות אלה הקשורות לאופן בו קיבל ההכנסות ממכירת הסמים ועשיית הפעולות בהם ברשת ה""דארק נט"" מהוות פעולות ברכוש אסור, בהיקף שלא פחת מ- 1,500,000 ₪.",הנאשם
61,ME-21-02-30580-27,במסגרת אישום זה הורשע הנאשם בריבוי עבירות של איסור הלבנת הון.,הנאשם
62,ME-21-02-30580-27,"שרות המבחן תיאר במסגרת התסקיר את נתוניו של הנאשם: בן 41, נשוי ואב לילדה בת 4.5, בן למשפחה נורמטיבית מצפון הארץ, אשר עובר למעצרו התגורר עם אשתו ובתו בתל-אביב, ולא עבד נוכח מצבו הרפואי.",הנאשם
63,ME-21-02-30580-27,"הנאשם אקדמאי, בוגר תואר ראשון ושני בהנדסת תוכנה, שירת שירות צבאי קצר בצה""ל (חודשיים) ונשר עקב קשיי הסתגלות.",הנאשם
64,ME-21-02-30580-27,"בהמשך, ולצד הלימודים האקדמאיים, השתלב הנאשם בתפקידים בחברות הייטק שונות.",הנאשם
65,ME-21-02-30580-27,בחודש נובמבר 2019 היה הנאשם מעורב בתאונת דרכים וסבל מפגיעה רב מערכתית הכוללת חבלת ראש.,הנאשם
66,ME-21-02-30580-27,"הנאשם אושפז בבית החולים ולאחר מכן עבר הליך שיקום ממושך בבית לוינשטיין, נזקק להמשך מעקב נוירולוגי, פסיכולוגי ושיקומי.",הנאשם
67,ME-21-02-30580-27,"שרות המבחן ציין כי הנאשם מתקשה להתייחס לחומרת עבירותיו בצורה מעמיקה, והתייחס להתנהגותו שתוארה בכתב האישום המתוקן, כאתגר, סוג של משחק כתוצאה ממנו הפיק ריגוש, וניצל את יכולותיו הטכנולוגיות.",הנאשם
68,ME-21-02-30580-27,"הנאשם התקשה להתייחס ברצינות לכמויות הסם שייבא, וכן למשמעויות פגיעתו באנשים בחברה ובאנשים אשר צרכו את הסמים.",הנאשם
69,ME-21-02-30580-27,"שרות המבחן התרשם כי התייחסות הנאשם חידדה את ההתרשמות כי בעת הפעילות השולית, עשה הנאשם שימוש בעיוותי חשיבה, שביצוע העבירות באמצעות המחשב הרחיק עוד יותר את משמעות ההתנהגות מבחינה פלילית.",הנאשם
70,ME-21-02-30580-27,"צוין כי הנאשם מתקשה להכיר בחומרה המיוחסת להתנהגותו, והוא אף אינו מזהה מאפיינים של מרמה ומניפולטיביות בבחירותיו הן כלפי הרשויות והן כלפי בני משפחתו, שלא ידעו דבר וחצי דבר על עיסוקו הפלילי הענף בתחום ייבוא הסמים והסחר בהם.",הנאשם
71,ME-21-02-30580-27,"לצד האמור, ציין שרות המבחן כי הנאשם מבטא חרטה על מעשיו, אולם נוכח כלל הנתונים וחומרת העבירות, סבר שרות המבחן כי אין מקום לבוא בהמלצה טיפולית.",הנאשם
72,ME-21-02-30580-27,"התובעת, עו""ד רוית שפיר, עמדה בטיעוניה על ההיקף יוצא הדופן של פעילותו העבריינית של הנאשם בתחום הסמים, וכשצוין כי זו התפרשה על פני שנתיים, כאשר הסמים הופצו ברחבי מדינת ישראל, תוך שהנאשם משכלל את פעילותו ומגדיל את היקף ביצוע העבירות.",הנאשם
73,ME-21-02-30580-27,"התובעת התייחסה לשורת הפעולות שביצע הנאשם, המלמדות על היותו ""המוח העברייני"" מאחורי ביצוע המעשים, וכן התייחסה לערכים המוגנים שנפגעו כתוצאה מביצוע העבירות, ולנזק שנגרם בפועל נוכח העובדה שמרבית הסמים שייבא הנאשם הופצו בקרב הציבור ולא נתפסו על-ידי המשטרה.",הנאשם
74,ME-21-02-30580-27,"בהקשר לאמור, ציינה התובעת את הדברים הבאים: ""...",הנאשם
75,ME-21-02-30580-27,"התכנית משוכללת ומתוחכמת המלמדת על היכולות האדירות של הנאשם, והאופרציה שהקים באופן עצמאי.",הנאשם
76,ME-21-02-30580-27,"הנאשם עומד בראש הפירמידה, דבר שלא תמיד זוכים לראות.",הנאשם
77,ME-21-02-30580-27,"בית המשפט יודע היטב כי מעטים המקרים בהם מתאפשר לתביעה להעמיד לדין עברין בדרג של הנאשם, שמעצרו הביא לגדיעת שרשרת הפצת סמים משמעותית ביותר ברחבי המדינה כולה ...",הנאשם
78,ME-21-02-30580-27,"העבירות בוצעו למשך כשנתיים, ובהיקפים שעולים.",הנאשם
79,ME-21-02-30580-27,אשר לנזק שנגרם – מדובר בכמות סם חסרת תקדים שהוכנסה והופצה בתוך מדינת ישראל.,הנאשם
80,ME-21-02-30580-27,"בניגוד לתיקי ייבוא אחרים, בהם המשטרה שמה ידה על החבילות עוד לפני ההפצה, הייחודיות הנוספת נלמדת מכך שהנאשם תיעד את כמות הסם שהופצה בפועל, כך שהנזק הוא חסר תקדים.",הנאשם
81,ME-21-02-30580-27,"באופן דומה גם לנזק הפוטנציאלי, וזה נלמד מכמות החבילות שנעצרה על-ידי הרשויות, לאחר מעצר שני הנאשמים, וכן באיתור חבילות נוספות שעשו דרכן לישראל"" (פרו' עמ' 25 ש' 18).",הנאשם
82,ME-21-02-30580-27,היבט נוסף עליו עמדה התובעת קשור לעבירות המס והלבנת ההון שביצע הנאשם.,הנאשם
83,ME-21-02-30580-27,"על יסוד כלל הטיעונים שנטענו ופסיקה שהוצגה, תוך התייחסות גם לקביעות בית המשפט לעניין דיאנה, עתרה התביעה לקביעת מתחמי הענישה הבאים:",הנאשם
84,ME-21-02-30580-27,ביחס לאישום הראשון (ייבוא הסמים לישראל) 10 עד 13 שנות מאסר; ביחס לאישום השני (מכירת סמים לצרכנים פרטיים ומכירת סמים לסוחרי סמים) 6 עד 9 שנות מאסר; ביחס לאישום השלישי (החזקת הקטמין) 18 עד 36 חודשי מאסר; ביחס לאישום הרביעי (עבירות המס) 10 עד 24 חודשי מאסר; ביחס לאישום החמישי (הלבנת ההון) 13 עד 30 חודשי מאסר.,הנאשם
85,ME-21-02-30580-27,"בהינתן העובדה כי המעשים העברייניים שלובים אחד בשני, הסכימה התביעה כי ניתן לקבוע מתחם כולל אשר הרף התחתון שלו לא יפחת מ- 12 שנות מאסר.",הנאשם
86,ME-21-02-30580-27,"לשיטת התביעה, אין מקום לסטות ממתחם העונש ההולם מטעמי שיקום, ואף אם יש להתחשב בהודאת הנאשם ובנתוניו האישיים, יש להעמיד את העונש המתאים לנאשם בחלק העליון של השליש התחתון של המתחם המוצע.",הנאשם
87,ME-21-02-30580-27,ראיות ההגנה וטיעוניה לעניין העונש,הנאשם
88,ME-21-02-30580-27,מספר קרובי משפחתו וחבריו של הנאשם העידו או העבירו הצהרות לעניין העונש.,הנאשם
89,ME-21-02-30580-27,"כך אביו של הנאשם, רופא במקצועו, תיאר את פגיעתו הקשה של הנאשם בתאונת הדרכים בשנת 2019, את המשבר המשמעותי שעבר הנאשם מאז, לרבות שיקום של שבעה חודשים בבית החולים לוינשטיין, פיטוריו מהעבודה ומגוון הנזקים שנגרמו לתפקוד המוח.",הנאשם
90,ME-21-02-30580-27,"האב ציין כי כיום הנאשם הוא שבר כלי, סובל סבל קשה בזמן מעצרו, מביע חרטה, ומעוניין לחזור לחייק משפחתו ולטפל בבתו הקטינה - רכת השנים;",הנאשם
91,ME-21-02-30580-27,"כך העידה אימו של הנאשם אודות הפגיעה המשפחתית שהייתה כרוכה במעשיו של הנאשם, אודות מצבו הבריאותי המתדרדר, תוך הבעת תקווה כי בית המשפט יאפשר לנאשם להתחיל את חייו מחדש כשהוא מלווה ונתמך על-ידי בני משפחתו.",הנאשם
92,ME-21-02-30580-27,"כך העיד מר לירון אברבך, אחיו הגדול של הנאשם, אשר תיאר את עבודתו רבת השנים של הנאשם בתעשיית ההייטק, ואת השפעת התאונה הקשה שעבר על מישורי חייו השונים.",הנאשם
93,ME-21-02-30580-27,"האח ציין, בין היתר, את הדברים הבאים:",הנאשם
94,ME-21-02-30580-27,"כך העידה אחותו של הנאשם, אשר תיארה את המשבר שחוו בעקבות תאונת הדרכים שעבר הנאשם, את תכונותיו הטובות של הנאשם, את ההשפעה של מעצרו על בריאות הוריו, ואת רצונה להתגייס ולסייע בהליך שיקומו לאחר שחרורו מן המאסר.",הנאשם
95,ME-21-02-30580-27,"כך הוגשה הצהרת אשתו של הנאשם, אשר תיארה את היותו בעל טוב, תומך ומסור, ואב טוב לבתו הקטינה.",הנאשם
96,ME-21-02-30580-27,"גב' אברבך עמדה על הקשיים המאפיינים את גידול הילדה כאשר האב נמצא במאסר, ועמדה אף היא על חוויות המעצר הקשות שחווה הנאשם, ומצבו הנפשי המורכב.",הנאשם
97,ME-21-02-30580-27,"ראה גם הצהרות גב' סנדרה כרמלי ומר דב היט ואלכס כהן – חבריו של הנאשם, שתיארו את תכונותיו הטובות, התגייסותו לסיוע אימתי שהיה צורך בכך, והיותו איש משפחה למופת.",הנאשם
98,ME-21-02-30580-27,"ההגנה הגישה שורת מסמכים רפואיים שנערכו בעקבות תאונת הדרכים שעבר הנאשם בשנת 2019, ובהם אישור על אחוזי נכות מהמוסד לביטוח לאומי (כיום 40% נכות קבועה), מכתב שחרור מתקופת האשפוז, חוות דעת מבית לוינשטיין, הערכה קוגניטיבית של המומחה שחר יצחק, חוות דעת נוירולוגית שנערכה על-ידי ד""ר דבי וחוות דעת פסיכיאטרית שנערכה על-ידי ד""ר כספי.",הנאשם
99,ME-21-02-30580-27,"חוות הדעת והמסמכים השונים מתארים  את תאונת הדרכים הקשה שעבר, וכן את מצבו הרפואי והנפשי של הנאשם בעקבותיה.",הנאשם
100,ME-21-02-30580-27,"בהקשר לחוות הדעת הרפואיות, ראיתי להפנות להחלטתי מיום 27.7.23, במסגרתה קבעתי כי חוות הדעת מתקבלות כראיה לעונש, אך לא באופן כזה אשר יש בו כדי להשפיע על מתחם העונש ההולם, זאת בהינתן העובדה כי פעילותו העבריינית של הנאשם החלה בדצמבר 2018, כמעט שנה לפני תאונת הדרכים שעבר הנאשם בנובמבר 2019, ולאחר שממילא נבנתה התשתית העבריינית לביצוע עבירות הסמים, וחלק מאירועי הייבוא יצאו אל הפועל.",הנאשם
101,ME-21-02-30580-27,"חוות הדעת התקבלו אפוא רק ככאלה אשר יש בנתונים המופיעים בהן כדי להשפיע על מיקומו של הנאשם במתחם העונש ההולם, ולא ראיתי להרחיב בעניינן מהטעם שממילא, גם נוכח הנתונים האחרים (העדר הרשעות קודמות והודאה בפתח ההליך המשפטי) הגעתי למסקנה כי יש מקום לאמץ את הרף התחתון של המתחם שייקבע.",הנאשם
102,ME-21-02-30580-27,"ההגנה עמדה בטיעוניה על נתוניו של הנאשם, על משמעות תאונת הדרכים הקשה שעבר, ועל הרכיבים השונים העומדים ביסוד קביעת מתחם העונש ההולם.",הנאשם
103,ME-21-02-30580-27,"לשיטת ההגנה, ניתן לראות באותם נתונים העולים מחוות הדעת ומהמסמכים השונים ככאלה המפחיתות מחומרת המעשה ואשמתו של הנאשם, ומשפיעות על המתחם.",הנאשם
104,ME-21-02-30580-27,"עו""ד גיא זהבי עתר במסגרת הטיעונים הכתובים להטיל על הנאשם עונש מידתי, כזה שיביא את הנאשם במהירות להליך הטיפולי לו הוא זקוק, אשר לא ניתן לקיימו במסגרת מאסרו.",הנאשם
105,ME-21-02-30580-27,"עו""ד יעקב שקלאר התייחס אף הוא בטיעוניו לנתוניו של הנאשם, ולהשפעת התאונה, וסבר כי ניתן להקיש על העונש הראוי גם מגזר הדין שניתן בעניינו של אברהם לוקר, בפרשה הידועה כפרשת 512 (תפ""ח                     31343-01-19; 24984-07-15) אותו לוקר, נאשם 16 בפרשה, הורשע בעבירות ייצוא וייבוא סמים במסגרת ארגון פשיעה (1,000,000 כדורי אקסטזי) מהולנד לאוסטרליה, והוטל עליו עונש של חמש שנות מאסר (טרם ניתן פסק דין בערעור הנאשם).",הנאשם
106,ME-21-02-30580-27,"עוד ציין עו""ד שקלאר את הדברים הבאים:",הנאשם
107,ME-21-02-30580-27,"הנאשם בדברו האחרון הביע חרטה על מעשיו, תיאר את ילדותו הנורמטיבית ואת המהפך שהתרחש בחייו נוכח תאונת הדרכים שעבר.",הנאשם
108,ME-21-02-30580-27,הנאשם תיאר כי הוא נוטל גם היום טיפול תרופתי פסיכיאטרי עם תופעות לוואי.,הנאשם
109,ME-21-02-30580-27,"לעניין המעשים, ציין הנאשם את הדברים הבאים: ""עשיתי דברים מופרעים.",הנאשם
110,ME-21-02-30580-27,"זה התחיל בתור מן משחק, אתגר, ואחרי שהשתחררתי מהאשפוז הייתי במצב נפשי קשה מאוד, פוטרתי מהעובדה ואז התחלתי להתדרדר ולאבד שליטה.",הנאשם
111,ME-21-02-30580-27,התייחסתי לכל זה כמעין משחק שבו אני מצליח ומנצח – זה נתן לי תחושה שאני מסוגל להצליח למרות כל מה שעברתי.,הנאשם
112,ME-21-02-30580-27,לא עשיתי את זה בשביל להתעשר או בשביל בצע כסף.,הנאשם
113,ME-21-02-30580-27,לא היה חסר לי כלום – חיינו חיים צנועים בדירה שכורה קטנה בתל-אביב.,הנאשם
114,ME-21-02-30580-27,"הנאשם ציין כי כתוצאה ממעשיו, חסכונותיו וכספיו ירדו לטימיון, והוא משלם את חובו לרשויות המס, וחווה חוויות קשות בין כתלי בית המעצר.",הנאשם
115,ME-21-02-30580-27,"רובם המכריע של תיקי עבריינות הסמים נוגעים בנגזרת אחת בלבד של שרשרת הסם, בין אם מדובר בנאשמים המעורבים בייבוא, ובין אם מדובר בנאשמים המעורבים בסחר או בהחזקת הסם.",הנאשם
116,ME-21-02-30580-27,"טענותיהם  של עברייני סמים, לפיהן בחרה המשטרה ללכוד אותם ולא את ""סוחרי הסמים הגדולים"" נשמעות חדשות לבקרים בבתי המשפט.",הנאשם
117,ME-21-02-30580-27,"כך, כאשר נתפס מי שמוכר סם לסוכן משטרתי, מועלית טענה כעניין שבשגרה, כי יש לראות בפעילותו כסוג של תיווך בין ""סוחרי הסמים הגדולים"" לבין הסוכן המשטרתי; כך כאשר נתפס מעורב בייבוא סמים לישראל, נטענות טענות לפיהן יש לראות את חלקו כ""בלדר פשוט"" ולא כמוח העומד מאחורי הייבוא.",הנאשם
118,ME-21-02-30580-27,"במקרה דנן, ובאופן חריג ונדיר, הצליחה המשטרה ללכוד מעורב בעבריינות סמים, אשר פעילותו משקפת את שרשרת עבירות הסם מתחילתה עד סופה.",הנאשם
119,ME-21-02-30580-27,"מיצירת קשר עם גורמים שונים בחו""ל, דרך בניית מערך מורכב של ייבוא הסמים לישראל, יצירת תשתית כלכלית לצורך ביצוע התשלומים ""מתחת לרדאר"" של רשויות החוק, ובהמשך - יצירת תשתית בעזרתה נמכרו אותם סמים לסוחרי סמים ""מקומיים"" וישירות לצרכנים פרטיים.",הנאשם
120,ME-21-02-30580-27,"במידה מסוימת, ניתן לומר כי כאשר עושים שימוש במונח ""שרשרת ייבוא והספקת הסם"", ניתן לראות בנאשם ככזה המהווה את ""ראש הפירמידה"" או את ""כל החוליות בשרשרת"", ובמילים אחרות: גם כ""מוח"" מאחורי התוכנית הפלילית המורכבת והמתוחכמת וגם כמי שתפעל את הזרוע הביצועית של אותה תכנית.",הנאשם
121,ME-21-02-30580-27,"במסגרת גזר הדין שניתן בעניינה של דיאנה, עמדתי על מגוון הערכים המוגנים שנפגעו כתוצאה מעבירות הסמים, ועל כן לא ראיתי לפרטם, פעם נוספת, בהרחבה.",הנאשם
122,ME-21-02-30580-27,"אסתפק בכך שאציין כי מדובר בעבירות המשליכות על בריאות הציבור, משפיעות על שכבות רחבות באוכלוסייה ו""מניעות"" תחומי עבריינות נוספים, כגון עבריינות רכוש.",הנאשם
123,ME-21-02-30580-27,"אעמוד כעת בתמצית על הנסיבות הקשורות בביצוע העבירה, המשפיעות על מתחם העונש ההולם, הגם שאלה פורטו באופן נרחב במסגרת תיאור כתב האישום המתוקן:",הנאשם
124,ME-21-02-30580-27,"דומני כי לא ניתן להפריז במידת התחכום והתכנון המקדים שאפיינו את מעשיו של הנאשם, כפי שאלה תוארו בכתב האישום המתוקן.",הנאשם
125,ME-21-02-30580-27,"אני מתקשה לחשוב על מערך ייבוא והפצה של סמים בעל היבטי תחכום רבים יותר מאלה שאפיינו את המערך שבנה הנאשם, במו ידיו.",הנאשם
126,ME-21-02-30580-27,"לצורך כך, נדרשת שליטה בכלים טכנולוגיים מגוונים, כמו גם ידע קונקרטי בתחום הסמים והאופן בו נכון להתנהל בתחומים עברייניים אלה על-מנת שלא להיחשף על-ידי המשטרה.",הנאשם
127,ME-21-02-30580-27,"גם פרק הזמן הממושך בו הפעיל הנאשם את התוכנית העבריינית הוא שונה באופן דרמטי מפרקי זמן קצרים ו""שגרתיים"" בתיקי סמים.",הנאשם
128,ME-21-02-30580-27,"לצד התחכום, יש משקל משמעותי במסגרת המתחם גם לסוג הסמים שייבא הנאשם, ובענייננו, מדובר במגוון עצום של סמים בעלי השפעה קשה על המשתמשים בהם.",הנאשם
129,ME-21-02-30580-27,"כמות אירועי הייבוא בהם היה מעורב הנאשם, כ""אדון העבירה"", היא עצומה, ועומדת על 58 אירועים, מתוכם 37 בצוותא עם דיאנה.",הנאשם
130,ME-21-02-30580-27,"אין בנמצא פסקי דין המשקפים כמות כה משמעותית של אירועי ייבוא, ודומה כי יש בכך כדי להמחיש את חומרתו יוצאת הדופן של כתב האישום המתוקן, ופעילותו העבריינית של הנאשם.",הנאשם
131,ME-21-02-30580-27,"סכומי הכסף שהפיק הנאשם כתוצאה מהתנהלותו העבריינית הם סכומים משמעותיים ביותר (כ- 1,500,000 ₪) כאשר יש ליתן משקל גם לעבירות המס והלבנת ההון שביצע בהקשרים אלה.",הנאשם
132,ME-21-02-30580-27,"בחנתי את טענת הנאשם לפיה הדברים בוצעו כסוג של ""אתגר איטלקטואלי"", ועם כל ההבנה, אין בכך כדי להעלות או להוריד.",הנאשם
133,ME-21-02-30580-27,"על פניו, מדובר בעבירות סמים חמורות שבוצעו לטובת בצע כסף ולא לשם שמיים, ואם חש הנאשם גם תחושת ""אתגר"" שנלוותה למעשים, אין בה כדי להעלות או להוריד מחומרתם.",הנאשם
134,ME-21-02-30580-27,"בכל הנוגע למדיניות הענישה הנוהגת המהווה אף היא רכיב משמעותי במסגרת קביעת המתחם, אומר כי אין בנמצא מקרים המשקפים שילוב כה יוצא דופן של אישומי ייבוא יחד עם אישומי סחר, בהיקפים כאלה, ובמגוון כה עצום של סמים שונים, כאשר העבריין הנותן את הדין הוא ההוגה והמוציא לפועל של התוכנית העבריינית.",הנאשם
135,ME-21-02-30580-27,"אין בנמצא מקרים בהם הצליחה התביעה, לצד ליקוט ראיות ביחס לעבירות סמים חמורות, לגבש תשתית ראייתית ביחס לעבירות כלכליות והלבנת הון שבוצעו כחלק מהפעילות העבריינית בתחום הסמים.",הנאשם
136,ME-21-02-30580-27,"במסגרת גזר הדין שניתן בעניינה של דיאנה, עמדתי על שורה של פסקי דין, מהם ביקשתי ללמוד על מדיניות הענישה הנוהגת, וראיתי להפנות לאותה סקירה, תוך הדגשה כי כל פסקי הדין שיאוזכרו משקפים אירועים בודדים וקלים באופן דרמטי מזה עליו הנאשם נותן את הדין.",הנאשם
137,ME-21-02-30580-27,"נתתי דעתי לטיעון ההגנה בעניין לוקר, ודומני כי לא ניתן להשוות בין שני המקרים, ובוודאי לא ניתן לומר כי עניינו של לוקר חמור יותר מענינו של הנאשם.",הנאשם
138,ME-21-02-30580-27,"בעניינו של לוקר דובר בייבוא סמים מהולנד לאוסטרליה, כאשר סמים אלה לא הגיעו לישראל.",הנאשם
139,ME-21-02-30580-27,"יתרה מכך, דובר באירוע נקודתי ולא במערך ייבוא מתוחכם ופעיל, כפי שהקים ותפעל הנאשם, במסגרתו ייבא כ- 58 חבילות סמים לישראל.",הנאשם
140,ME-21-02-30580-27,"באישום שיוחס ללוקר, לא צוין דבר וחצי דבר על מכירת הסמים לצרכנים, בעוד שבענייננו, הסמים הגיעו הן לצרכני סמים פרטיים והן לסוחרי סמים, כאשר ההנחה היא כי בהמשך מכרו והפיצו את אותם סמים לצרכני הקצה.",הנאשם
141,ME-21-02-30580-27,"בעניינה של דיאנה נקבע מתחם הנע בין 6 ל- 9 שנות מאסר, ועל פניו, ברור כי חלקו של הנאשם חמור באופן משמעותי מחלקה של דיאנה.",הנאשם
142,ME-21-02-30580-27,"דברים אלה נקבעים הן בהינתן העובדה כי הנאשם הוא זה שהקים ובנה את התשתית העבריינית לביצוע כלל העבירות, וממילא הוא זה שהוציא את התכנית העבריינית אל הפועל, כאשר רק בחלק מהמקרים עשה כן בשיתוף עם דיאנה, שפעלה בהתאם להנחיותיו הברורות, תוך שהיא מקבלת סכומי כסף זניחים יחסית עבור כל אירוע ייבוא או אירוע סחר.",הנאשם
143,ME-21-02-30580-27,"במילים אחרות, העובדות מלמדות כי אין המדובר בשני שותפים ""שווים"" אלא בפער משמעותי בין רמת התחכום וחומרת ההתנהלות העבריינית שאפיינה את הנאשם  - הוגה התוכנית העבריינית - לבין זו שאפיינה את דיאנה, צרכנית סמים שקיבלה אלפי שקלים בודדים (1,500-3,000 ₪) עבור חלקה בייבוא של כל אחת החבילות שנשלחו לארץ בעקבות פעילותו העבריינית של הנאשם.",הנאשם
144,ME-21-02-30580-27,"לציין כי מעבר לעניין המהותי ולפער ""האיכותי"" בין מעשיהם של השניים, קיים פער עצום גם בהיבט ההיקף, שכן הנאשם ייבא 58 חבילות וניסה לייבא 10 חבילות נוספות, כאשר רק ב-37 פעל בשיתוף עם דיאנה (וגם באלה, כאמור, חלקה היה מצומצם יותר והיא פעלה בהתאם להוראותיו של הנאשם).",הנאשם
145,ME-21-02-30580-27,"על יסוד האמור לעיל, ראיתי לקבוע מתחם עונש הולם הנע בין 10 שנות מאסר ל- 15 שנות מאסר.",הנאשם
146,ME-21-02-30580-27,"אציין כי לטעמי, עתירת התביעה לקביעת רף תחתון של 12 שנות מאסר אינה מופרכת כלל ועיקר, אך ראיתי להתחשב, במידת מה, בעונש הסופי שנגזר על דיאנה במסגרת הערעור, באופן שיצמצם במידה מסוימת את פערי הענישה בינה לבין הנאשם.",הנאשם
147,ME-21-02-30580-27,"אסביר: בית המשפט העליון הקל בעונשה של דיאנה תוך מתן משקל לשיקולי שיקום מוגברים, ולא באמצעות התערבות במתחם העונש ההולם.",הנאשם
148,ME-21-02-30580-27,"בהקשר זה, אזכיר כי בית המשפט העליון ציין כי שיקולי הענישה המפורטים שצוינו בגזר הדין מקובלים עליו, ומכאן מסקנתי כי המתחם שנקבע בעניינה של דיאנה, משקף באופן הולם את חומרת המעשים העבריינים שביצעה.",הנאשם
149,ME-21-02-30580-27,"אמנם, כלל אחידות הענישה חל בין שווים, ובהיבט המושגי, לא ניתן להקיש בין שיקולי השיקום שעמדו ביסוד עונש שהוטל על פלוני לבין המתחם הראוי שייקבע בעניינו של אלמוני, שותפו לחלק מהמעשים.",הנאשם
150,ME-21-02-30580-27,"לצד האמור לעיל, דומני כי בנסיבות שנוצרו, יש מקום להתחשבות מסוימת, באמצעות ""צינור"" כלל האחידות בענישה, באופן שיהא בו משום הנמכה מסוימת של הרף התחתון של מתחם העונש, וצמצום הפערים בענישה בין השניים.",הנאשם
151,ME-21-02-30580-27,קביעת העונש המתאים לנאשם,הנאשם
152,ME-21-02-30580-27,"גם לאחר קריאת תסקירי שרות המבחן, חוות הדעת, ועדויות בני משפחתו וחבריו של הנאשם, נותרה מעורבותו של הנאשם בעבירות שתוארו, כסוג של תעלומה.",הנאשם
153,ME-21-02-30580-27,"אדם נורמטיבי, משכיל, בעל משפחה חמה, תומכת ואוהבת, שבחר באמצע חייו לסטות מנתיב חייו הנורמטיבי לנתיב של פשיעה כה משמעותית וכה חמורה, וזאת ללא כל הסבר מניח את הדעת.",הנאשם
154,ME-21-02-30580-27,"שמעתי את עדויות בני משפחתו של הנאשם, והלב נכמר.",הנאשם
155,ME-21-02-30580-27,"יחד עם זאת יצוין כי הנאשם אדם בגיר, שבחר את דרכו באופן רציונאלי (גם אם עברייני), ובאופן מנוגד לחלוטין לחינוך שקיבל בבית הוריו.",הנאשם
156,ME-21-02-30580-27,"ההסבר שניתן על-ידי ההגנה בדמות תאונת הדרכים הקשה שעבר הנאשם אינו מספק, ובוודאי שאינו מתיישב עם העובדות.",הנאשם
157,ME-21-02-30580-27,"כאמור לעיל, בניית התשתית העבריינית החלה כמעט שנה לפני התאונה, חלק מאירועי הייבוא הוצאו אל הפועל עוד לפניה, וממילא, אם מצבו הקוגניטיבי של הנאשם היה כה גרוע לאחריה, ספק גדול בעיני אם היה מצליח להמשיך את ביצועה של התכנית, ולהגשים את יעדיה העברייניים בהצלחה כה רבה, כפי שאירע בפועל.",הנאשם
158,ME-21-02-30580-27,"ראיתי להתחשב בהודאת הנאשם שהובילה לחיסכון משמעותי בזמן ציבורי, ומשקפת גם את ההיבט החשוב של הפנמת הפסול במעשים (הגם שאני ער להתבטאויות הנאשם בפני שרות המבחן בהקשר לאמור).",הנאשם
159,ME-21-02-30580-27,"אלמלא הודאה זו, לא מן הנמנע שהעונש שהיה מוטל עליו היה חמור יותר באופן משמעותי.",הנאשם
160,ME-21-02-30580-27,מצבו הרפואי של הנאשם כעולה מחוות הדעת והמסמכים השונים שהוגשו מצדיק אף הוא התחשבות בקביעת העונש המתאים בגדרו של המתחם.,הנאשם
161,ME-21-02-30580-27,"אין ספק, כי מדובר במי שעבר טראומה קשה בדמות תאונת הדרכים, אשר תוצאותיה הגופניות עדיין ניכרות.",הנאשם
162,ME-21-02-30580-27,העובדה כי אין לחובת הנאשם הרשעות קודמות מחזקת אף היא את המסקנה בדבר האפשרות לאמץ את הרף התחתון של המתחם.,הנאשם
163,ME-21-02-30580-27,נתתי דעתי לעתירת ההגנה להתחשבות בשיקולי שיקום וסטייה ממתחם העונש ההולם.,הנאשם
164,ME-21-02-30580-27,"הגם שברור שהנאשם זקוק לשיקום, אין בנמצא המלצה שיקומית מטעם הגוף המקצועי – הוא שרות המבחן, ועמדותיו של הנאשם כפי שבאו לידי ביטוי בתסקיר, רחוקות מלהניח את הדעת.",הנאשם
165,ME-21-02-30580-27,"הגם שאני מוכן להניח כי משפחתו של הנאשם תסייע בשיקומו העתידי, אין המדובר בהנחה המאפשרת לבסס קביעה לפיה ""יש סיכוי של ממש שישתקם"" (כלשון סעיף 40ד(א) לחוק העונשין) ובהתאמה, לסטות על בסיסה ממתחם העונש ההולם.",הנאשם
166,ME-21-02-30580-27,"כלל השיקולים שפורטו לעיל, מובילים למסקנה כי יש מקום לאמץ את הרף התחתון של המתחם ולא מעבר לכך, כפי שעתרה התביעה בטיעוניה.",הנאשם
167,ME-21-02-30580-27,"כולי תקווה כי הנאשם ישכיל לנצל את תקופת המאסר כדי לתקן את דרכיו, ולאחר שחרורו, יחזור לחיק משפחתו וידבק באורח חיים נורמטיבי, תוך ניצול כישוריו ויכולותיו לביצוע מעשים יצרנים וחיוביים ולא לביצוע פעולות עברייניות חמורות חוצות גבולות ויבשות.",הנאשם
168,ME-21-02-30580-27,"לאור האמור לעיל, אני גוזר על הנאשם את העונשים הבאים:",הנאשם
169,ME-21-02-30580-27,10 שנות מאסר לריצוי בפועל החל מיום מעצרו – 24.1.21.,הנאשם
170,ME-21-02-30580-27,9  חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירת סמים מסוג פשע.,הנאשם
171,ME-21-02-30580-27,6 חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על חוק איסור הלבנת הון.,הנאשם
172,ME-21-02-30580-27,3 חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת מס הכנסה.,הנאשם
173,ME-21-02-30580-27,"חילוט (מוסכם) 1,499,800 ₪ - סכום כסף שנתפס בכספת המצויה בחברת בריקסטון; מחצית מהכספים המצויים בסניף 729 של בנק הפועלים בחשבון 0041 על-שם הנאשם ואשתו (נכון ליום הצגת הסדר הטיעון); 700,000 ש""ח שהופקדו כנגד שחרור נכס בגוש 11577 חלקה 87.",הנאשם
174,ME-21-02-30580-27,"קנס בסך 25,000 ₪ אשר ישולם ב- 5 תשלומים חודשיים שווים החל מיום 1.3.24 ועד לסיום התשלומים או 50 ימי מאסר תמורתו.",הנאשם
175,ME-21-02-30580-27,"אציין כי על פניו, מעשיו של הנאשם היו ראויים לקנס גבוה יותר, אולם בקביעת'ו ראיתי להתחשב במצבו המשפחתי כפי שתואר לעיל.",הנאשם
176,ME-21-02-30580-27,ניתן צו למוצגים לשיקול דעת קצין משטרה ו/או התביעה.,הנאשם
177,ME-21-02-30580-27,"5129371ניתן והודע היום י' כסלו תשפ""ג, 23/11/2023 במעמד הצדדים.",הנאשם
