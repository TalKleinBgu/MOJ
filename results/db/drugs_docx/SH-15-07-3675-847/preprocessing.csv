,verdict,text,part
0,SH-15-07-3675-847,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",נגד
1,SH-15-07-3675-847,"חוק העונשין, תשל""ז-1977: סע'  40ג(א), 40יא, 40יג, 40יג(ב)",נגד
2,SH-15-07-3675-847,"חוק סדר הדין הפלילי [נוסח משולב], תשמ""ב-1982: סע'  186",נגד
9,SH-15-07-3675-847,"ביום 20.1.2016 הודה הנאשם בעובדות כתב-האישום כפי שהן, שלא במסגרת הסדר טיעון.",גזר דין
10,SH-15-07-3675-847,"על-יסוד הודאה זו, הורשע הנאשם בעבירות שיוחסו לו בכתב-האישום כדלקמן: ארבע עבירות של סחר בסם מסוכן לפי סעיפים 13 בצירוף סעיף 19א לפקודת הסמים המסוכנים [נוסח חדש], התשל""ג-1973 (להלן: פקודת הסמים המסוכנים); ועבירה אחת של החזקת סם מסוכן שלא לצריכה עצמית, לפי סעיפים 7(א) ו-7(ג) רישא לפקודת הסמים המסוכנים.",גזר דין
11,SH-15-07-3675-847,"כתב-האישום מחזיק חמישה אישומים: בהתאם לעובדות האישום הראשון, ביום 7.5.2015, בסמוך לשעה 14:31 בשוק ""מחנה יהודה"" בירושלים, מכר הנאשם לנפ 38-14 (להלן: הסוכן) סם מסוכן מסוג חשיש, במשקל כולל של  נטו, תמורת סך של 600 ₪.",גזר דין
12,SH-15-07-3675-847,המכירה בוצעה לאחר תיאום טלפוני בין השניים.,גזר דין
13,SH-15-07-3675-847,"הסם הועבר מהנאשם לסוכן כשהוא עטוף בנייר כסף, ואז הסוכן שילם את הכסף לידי הנאשם.",גזר דין
14,SH-15-07-3675-847,"בגין אישום זה, הורשע הנאשם לפי הודאתו בעבירה של סחר בסם מסוכן.",גזר דין
15,SH-15-07-3675-847,"בהתאם לעובדות האישום השני, ביום 10.5.2015, בסמוך לשעה 14:20 ברחוב יפו בירושלים, מכר הנאשם לסוכן סם מסוכן מסוג חשיש במשקל כולל של  נטו, תמורת סך של 600 ₪.",גזר דין
17,SH-15-07-3675-847,"הנאשם לחץ לסוכן את היד ותוך כדי כך העביר לו את הסם, ובתמורה הסוכן העביר לנאשם את הכסף, והשניים נפרדו.",גזר דין
19,SH-15-07-3675-847,"בהתאם לעובדות האישום השלישי, ביום 20.5.2015, בסמוך לשעה 13:40 ברחוב אגריפס בירושלים, מכר הנאשם לסוכן סם מסוכן מסוג חשיש במשקל כולל של  נטו, תמורת סך של 200 ₪.",גזר דין
20,SH-15-07-3675-847,"באותן נסיבות, לאחר תיאום טלפוני בין הסוכן לנאשם, הגיע הסוכן למקום ופגש בנאשם.",גזר דין
21,SH-15-07-3675-847,הנאשם הציג לסוכן את הסם וביקש שיסעו לשכונת גילה.,גזר דין
22,SH-15-07-3675-847,"הסוכן סירב, ולבסוף לקח מהנאשם את הסם, שילם לו את הכסף, והשניים סיכמו כי ייפגשו מאוחר יותר באותו היום לשם קנייה נוספת.",גזר דין
24,SH-15-07-3675-847,"בהתאם לעובדות האישום הרביעי, ביום 20.5.2015, בסמוך לשעה 16:00, ברחוב בוליביה בירושלים, מכר הנאשם לסוכן סם מסוכן מסוג חשיש במשקל כולל של  נטו, תמורת סך של 1,500 ₪.",גזר דין
25,SH-15-07-3675-847,"באותן נסיבות, לאחר תיאום טלפוני בין הסוכן לנאשם, הגיע הסוכן למקום המפגש, קיבל את הסם והעביר לנאשם את הכסף.",גזר דין
27,SH-15-07-3675-847,"בהתאם לעובדות האישום החמישי, ביום 30.6.2015, בסמוך לשעה 05:50 בבית הנאשם בירושלים, החזיק הנאשם בסם מסוכן מסוג חשיש במשקל כולל של  נטו.",גזר דין
28,SH-15-07-3675-847,"בגין אישום זה, הורשע הנאשם לפי הודאתו בעבירה של החזקת סם מסוכן שלא לצריכה עצמית.",גזר דין
29,SH-15-07-3675-847,"יוער כי בין הצדדים לא הושגה הסכמה עונשית כלשהי, וכל צד טען באופן חופשי לעונש.",גזר דין
30,SH-15-07-3675-847,"יוער כי במענה לשאלת בית-המשפט, הודיעה ההגנה כי היא אינה עותרת לתסקיר לעונש (פרוטוקול דיון מיום 20.1.2016, עמ' 6, ש' 6).",גזר דין
31,SH-15-07-3675-847,"בא-כוח המאשימה, עו""ד ניר בינשטוק, עמד על חומרת העבירות שביצע הנאשם, על נסיבות ביצוען, ועל הערכים שנפגעו בגינן.",גזר דין
32,SH-15-07-3675-847,"לגישת המאשימה, מתחם העונש ההולם בגין האישומים הראשון, השני, השלישי והחמישי נע מ- 6 עד 12 חודשי מאסר בפועל לכל אישום.",גזר דין
33,SH-15-07-3675-847,"לפי הנטען, המתחם בגין האישום הרביעי נע מ- 12 עד 24 חודשי מאסר בפועל.",גזר דין
34,SH-15-07-3675-847,"בנסיבות העניין, עתרה המאשימה להטיל על הנאשם 45 חודשי מאסר בפועל בגין מכלול העבירות בהן הורשע, וכן מאסרים מותנים.",גזר דין
35,SH-15-07-3675-847,"מנגד, באת-כוח הנאשם, עו""ד לורה בר-אלון, טענה כי מתחם הענישה ההולמת בגין חמש העבירות בהן הורשע הנאשם יחדיו, נע מ- 6 עד 12 חודשי מאסר בפועל.",גזר דין
36,SH-15-07-3675-847,"הסנגורית עמדה על מכלול הנסיבות לקולא בעניינו של מרשה, טענה כי העבירות בוצעו על רקע התמכרות חוזרת לסמים, ועתרה להסתפק בימי מעצרו של הנאשם (כ- 7 חודשים).",גזר דין
37,SH-15-07-3675-847,יוער כי באי-כוח שני הצדדים תמכו את טיעוניהם לעונש באסמכתאות מן הפסיקה.,גזר דין
38,SH-15-07-3675-847,"מאחר שבנסיבות המקרה דנן הורשע הנאשם בחמש עבירות סמים במסגרת חמישה אישומים, השאלה שמתעוררת בפתח הדיון הינה האם חמשת האישומים מהווים אירוע אחד לצורך קביעתו של מתחם ענישה הולמת כולל, או שמא מדובר בחמישה אירועים שונים אשר יש לקבוע בנוגע לכל אחד מהם מתחם עונש הולם נפרד (ראו: סעיף 40יג לחוק העונשין).",גזר דין
39,SH-15-07-3675-847,ניתן למצוא פנים לכאן ולכאן בשאלה האמורה:,גזר דין
40,SH-15-07-3675-847,"בנסיבות העניין, לא ראיתי להכריע בין שתי הגישות הפרשניות למונח ""אירוע"" כפי שפורטו לעיל.",גזר דין
41,SH-15-07-3675-847,"תחת זאת, אקבע מתחמים נפרדים לכל אחד מהאישומים נשוא כתב-האישום (בהתאם למבחן ""הצורני-העובדתי""), ולצדם אקבע מתחם כולל המתייחס לחמשת האישומים בגינם הורשע הנאשם (בהתאם למבחן ""הקשר ההדוק"").",גזר דין
42,SH-15-07-3675-847,"לאחר מכן, אגזור את העונש המתאים בגדרי המתחמים שייקבעו.",גזר דין
43,SH-15-07-3675-847,"בהתאם לסעיף 40ג(א) לחוק העונשין, יש לקבוע את מתחמי הענישה ההולמת בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירות ובמדיניות הענישה הנהוגה.",גזר דין
44,SH-15-07-3675-847,"הערכים החברתיים המונחים בבסיס העבירות של סחר בסמים והחזקת סמים שלא לצריכה עצמית, עניינם בהגנה על חוסנה של החברה מפני פגיעות הנגרמות עקב שימוש בסמים, הן לאוכלוסיית המשתמשים עצמם והן לציבור בכללותו.",גזר דין
45,SH-15-07-3675-847,"המחוקק ראה בחומרה רבה את העבירות הנדונות, וקבע לצדן עונש מרבי של מאסר עשרים שנים.",גזר דין
46,SH-15-07-3675-847,"גם בתי-המשפט עמדו בפסיקותיהם על ההכרח לעצור את התפשטות נגע הסמים בחברה, וזאת בין היתר על-ידי השתת ענישה מחמירה על הנוטלים חלק במערך הפצת הסמים למען רווח כספי, תוך העדפת האינטרסים הציבוריים בענישה על-פני שיקולים אינדיבידואליים.",גזר דין
47,SH-15-07-3675-847,"אשר לנסיבות ביצוע העבירות - בפסיקתם של בתי-המשפט נקבע לא פעם כי כאשר מדובר בעבירות של סחר בסמים, יש לתת את הדעת, בין היתר, לסוג הסם; כמותו והתמורה הכספית שניתנה בעדו; מספר העסקאות בהן מדובר; התכנון שקדם להן; חלקו של הנאשם בביצוע העסקה; זהות הקונה ונסיבות הרכישה; וכן הנזק שנגרם ו/או צפוי היה להיגרם בגין העבירות הנדונות.",גזר דין
48,SH-15-07-3675-847,"עבירות הסחר בסמים בוצעו מול אותו סוכן משטרתי סמוי, וזאת בארבע הזדמנויות שונות בהן הנאשם והסוכן תיאמו את המפגש ביניהם טלפונית, ולאחר מכן הנאשם סיפק לסוכן את הסם תוך פרק זמן קצר, וקיבל את התמורה הכספית לידיו.",גזר דין
49,SH-15-07-3675-847,"בשלושת האישומים הראשונים, החשיש שנמכר היה בכמות לא גדולה (בין 2.29 עד  נטו בכל פעם), תמורת סכומי כסף לא גבוהים (200-600 ₪ בכל עסקה).",גזר דין
50,SH-15-07-3675-847,"באישום הרביעי היה מדובר בכמות גדולה יותר של חשיש ( נטו) שנמכר תמורת סכום של 1,500 ₪.",גזר דין
51,SH-15-07-3675-847,"אשר לאישום החמישי - הנאשם החזיק בביתו חשיש במשקל ניכר יחסית של  נטו, שלא לצריכה עצמית.",גזר דין
52,SH-15-07-3675-847,"לטענת הסנגורית, הסיבה לביצוע העבירות נובעת מהתמכרותו החוזרת של הנאשם לסמים.",גזר דין
53,SH-15-07-3675-847,"בחינת הענישה הנוהגת מעלה כי בגין עבירות של סחר בחשיש בכמויות משתנות (מ- 2  עד  בכל פעם) ו/או החזקת חשיש שלא לצריכה עצמית בכמות הקרובה ל- , נוהגים בתי המשפט להטיל עונשי מאסר בפועל לריצוי מאחורי סורג ובריח, שמשכם נע ממספר חודשים ועד מספר שנים - הכל, בהתאם לכמות הסם, התמורה הכספית, ויתר נסיבותיו של המעשה ושל העושה.",גזר דין
54,SH-15-07-3675-847,יוער כי ניתן לאתר בפסיקה מקרים בהם בתי-המשפט ראו להסתפק בעונשי מאסר בפועל לריצוי בדרך של עבודות שירות.,גזר דין
55,SH-15-07-3675-847,"עם זאת, לרוב מדובר במקרים בהם כמות הסם שהוחזקה או שנמכרה הייתה קטנה, התמורה הכספית הכוללת לא עלתה על מספר בודד של מאות ₪, ומדובר היה בנאשמים צעירים, חסרי עבר פלילי ו/או בנאשמים שעברוּ תהליך טיפולי-שיקומי משמעותי.",גזר דין
56,SH-15-07-3675-847,בהתחשב בעקרון המנחה של ההלימה; בשים לב לפגיעה בערכים המוגנים ולעוצמתה; בהתחשב בחומרת המעשים ונסיבות ביצועם; ובהתחשב במדיניות הענישה הנוהגת; אני סבורה כי מתחמי הענישה הם כדלקמן:,גזר דין
57,SH-15-07-3675-847,"בהתאם לגישה הפרשנית הרואה בכל אישום אירוע נפרד (הגישה ""הצורנית-העובדתית""):",גזר דין
58,SH-15-07-3675-847,בכל הנוגע לאישום הראשון והשני (סחר בחשיש במשקל של 6- נטו תמורת 600 ₪ כל פעם מול סוכן משטרתי סמוי) - מתחם העונש ההולם נע ממאסר קצר בפועל ועד 12 חודשי מאסר בפועל לכל אישום.,גזר דין
59,SH-15-07-3675-847,בכל הנוגע לאישום השלישי (סחר בחשיש במשקל של  נטו תמורת 200 ₪ מול סוכן משטרתי סמוי) – מתחם העונש ההולם נע ממאסר קצר בפועל ועד 10 חודשי מאסר בפועל.,גזר דין
60,SH-15-07-3675-847,"בכל הנוגע לאישום הרביעי (סחר בחשיש במשקל של  נטו תמורת 1,500 ₪ מול סוכן סמוי) - מתחם העונש ההולם נע ממספר בודד של חודשי מאסר בפועל ועד 18 חודשי מאסר בפועל.",גזר דין
61,SH-15-07-3675-847,בכל הנוגע לאישום החמישי (החזקת חשיש שלא לצריכה עצמית במשקל של  נטו) – מתחם העונש ההולם נע ממספר בודד של חודשי מאסר בפועל ועד 18 חודשי מאסר בפועל.,גזר דין
62,SH-15-07-3675-847,"בהתאם לגישה הפרשנית הרואה בחמשת האישומים מסכת עבריינית אחת המקימה ""אירוע"" אחד (גישת ""הקשר ההדוק""):",גזר דין
63,SH-15-07-3675-847,"מתחם העונש ההולם ביחס לכלל העבירות בגינן הורשע הנאשם, נע מ- 14 עד 36 חודשי מאסר בפועל.",גזר דין
64,SH-15-07-3675-847,"בנסיבות המקרה, לא ראיתי לסטות מן המתחמים האמורים לקולא או לחומרה.",גזר דין
65,SH-15-07-3675-847,"בהתאם לסעיף 40יא לחוק העונשין, יש לבחון את הנסיבות שאינן קשורות בביצוע העבירות:",גזר דין
66,SH-15-07-3675-847,"לטובת הנאשם, שקלתי את הודאתו בכתב-האישום ובנטילת האחריות שנלוותה לכך, וזאת שלא במסגרת הסדר-טיעון עם המאשימה.",גזר דין
67,SH-15-07-3675-847,"עוד שקלתי את נסיבותיו האישיות של הנאשם כפי שפורטו על-ידי הסנגורית, לרבות העדר משפחה תומכת והעדר קשר עם הילדים.",גזר דין
68,SH-15-07-3675-847,"אוסיף כי גילו של הנאשם מבוגר יחסית (65), ויש להניח כי שהייה מאחורי סורג ובריח אינו פשוטה בגיל זה.",גזר דין
69,SH-15-07-3675-847,"לחובת הנאשם, התחשבתי בעברו הפלילי המכביד של הנאשם הכולל 17 הרשעות קודמות בגין עבירות רכוש, אלימות וסמים, אשר בעטיין ריצה בעבר עונשי מאסר בפועל ממושכים מאחורי סורג ובריח.",גזר דין
70,SH-15-07-3675-847,"אמת, 15 מתוך 17 ההרשעות הקודמות של הנאשם התיישנו.",גזר דין
71,SH-15-07-3675-847,"זאת ועוד; הרשעתו האחרונה של הנאשם בעבירות סמים היא משנת 2002, קרי- לפני 14 שנים.",גזר דין
72,SH-15-07-3675-847,"יחד עם זאת, בשנת 2010 הורשע הנאשם בעבירות רכוש בעטין נגזרו עליו 9 חודשי מאסר בפועל, ובשנת 2014 הורשע הנאשם שוב בעבירת רכוש, בגינה נגזרו עליו 12 חודשי  מאסר בפועל.",גזר דין
73,SH-15-07-3675-847,"פחות משנה לאחר השחרור מהמאסר האחרון, ביצע הנאשם את עבירות הסמים בהן הורשע בתיק זה.",גזר דין
74,SH-15-07-3675-847,"למרבה הצער, יש בכך כדי ללמד כי בשנים האחרונות הנאשם שב לנהל דרך חיים עבריינית, בין היתר עקב התמכרות חוזרת לסמים (כך עלה מדברי הסנגורית באולם הדיונים), באופן המדגיש את הצורך בהעברת מסר עונשי ברור שירתיע הן את הנאשם והן את הרבים מפני ביצוע עבירות חוזרות.",גזר דין
75,SH-15-07-3675-847,"על הנאשם להפנים כי עיסוק בעבירות סמים אינו משתלם, וכי עליו לגייס את כל מאמציו על-מנת להתנקות מסמים ולזנוח את דרך הפשע.",גזר דין
76,SH-15-07-3675-847,יוער כי ההגנה לא הציגה לפניי תוכנית טיפולית-שיקומית כלשהי ואף נמנעה מלעתור להגשת תסקיר.,גזר דין
77,SH-15-07-3675-847,"לא נותר אלא לקוות כי הנאשם ישכיל לנצל את תקופת המאסר שתיגזר עליו, לצורך השתלבות בתוכניות טיפוליות מתאימות בכלא, וזאת כדי לנתק עצמו ממעגל הפשע אליו חזר בשנים האחרונות.",גזר דין
78,SH-15-07-3675-847,"באיזון בין מכלול השיקולים האמורים, ראיתי להעמיד את עונשו של הנאשם שלפניי מעט מעל לרף הבינוני של המתחמים שנקבעו.",גזר דין
79,SH-15-07-3675-847,"נוכח מכלול הטעמים האמורים, אני גוזרת על הנאשם כדלקמן:",גזר דין
80,SH-15-07-3675-847,"26 חודשי מאסר בפועל, החל מיום מעצרו בתיק זה.",גזר דין
81,SH-15-07-3675-847,"מאסר על-תנאי של שבעה חודשים למשך שלוש שנים מיום השחרור ממאסר, לא לבצע עבירת סמים מסוג פשע.",גזר דין
82,SH-15-07-3675-847,"מאסר על-תנאי של חודשיים למשך שלוש שנים מיום השחרור ממאסר, לא לבצע עבירת סמים מסוג עוון.",גזר דין
83,SH-15-07-3675-847,"ככל שנתפסו סמים, יש לחלטם ו/או להשמידם.",גזר דין
84,SH-15-07-3675-847,54678313	זכות ערעור לבית המשפט המחוזי בתוך 45 ימים מהיום.,גזר דין
85,SH-15-07-3675-847,"ניתן היום,  כ""א שבט תשע""ו, 31 ינואר 2016, בנוכחות הצדדים.",גזר דין
86,SH-15-07-3675-847,דנה כהן לקח 54678313,גזר דין
