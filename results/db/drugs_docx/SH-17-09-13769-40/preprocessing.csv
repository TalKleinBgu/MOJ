,verdict,text,part
0,SH-17-09-13769-40,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",הנאשם
1,SH-17-09-13769-40,"פקודת ביטוח רכב מנועי [נוסח חדש], תש""ל-1970: סע'  2א",הנאשם
2,SH-17-09-13769-40,"פקודת התעבורה [נוסח חדש]: סע'  40א(ב)(1), 67",הנאשם
3,SH-17-09-13769-40,"תקנות התעבורה, תשכ""א-1961 - לא מרובדות: סע'  36ד, 47(ה)(5)",הנאשם
4,SH-17-09-13769-40,"חוק העונשין, תשל""ז-1977: סע'  40ט', 40יא",הנאשם
5,SH-17-09-13769-40,"הנאשם שלפניי הודה והורשע בביצוע עבירות על-פי שלושה כתבי אישום, שניים בתחום הסמים, ואחד תיק תעבורתי, כפי שיפורט להלן.",כתבי האישום
6,SH-17-09-13769-40,"מעובדות החלק הכללי בכתב האישום עולה, כי בין הנאשם לסוכן משטרתי היכרות מוקדמת.",כתבי האישום
7,SH-17-09-13769-40,"פ""ל 8826-08-17 (להלן – התיק השני)",כתבי האישום
8,SH-17-09-13769-40,"מעובדות כתב האישום עולה, כי ביום 27.4.2017 נשפט הנאשם בנוכחותו בבית המשפט לתעבורה בירושלים, והוא נדון, בין היתר, לפסילה בת 9 חודשים והוא חויב בהפקדת הרישיון עד ליום 2.7.2017.",כתבי האישום
9,SH-17-09-13769-40,הרישיון לא הופקד.,כתבי האישום
10,SH-17-09-13769-40,"בתאריך 9.8.2017 בשעת ערב, נהג הנאשם ברכב פרטי בירושלים כשהוא פסול לנהוג.",כתבי האישום
11,SH-17-09-13769-40,"הוא סטה שמאלה ונסע משאל לקו הפרדה רצוף, וכן השתלב בנתיב נסיעה לפונים שמאלה אך המשיך ישר בניגוד להוראות החץ במקום.",כתבי האישום
12,SH-17-09-13769-40,"בגין כל אלה הואשם הנאשם בביצוע עבירות של נהיגת רכב ללא ביטוח, לפי סעיף 2א לפקודת רכב מנועי (נוסח חדש), התשכ""א-1970; נהיגה בזמן פסילה, לפי סעיף 67 לפקודת התעבורה (נוסח חדש), תשכ""א-1961; נהיגה שלא בכיוון החץ, לפי תקנה 36ד לתקנות התעבורה, תשכ""א-1961, ועקיפה תוך חציית קו הפרדה רצוף, לפי תקנה 47(ה)(5) לתקנות התעבורה.",כתבי האישום
13,SH-17-09-13769-40,"עניינו של כתב אישום זה עבירות סחר בסמים שביצע הנאשם אל מול סוכן (שאינו הסוכן בתיק הראשון), עמו הייתה לו היכרות רבת שנים.",כתבי האישום
14,SH-17-09-13769-40,האישום הראשון – ביום 18.3.2019 תיאמו השניים בטלפון עסקה שבה ימכור הנאשם לסוכן סם מסוג MDMA.,כתבי האישום
15,SH-17-09-13769-40,"יום למחרת שוב שוחחו השניים ותיאמו עסקה של 100 גרם MDMA תמורת 130 ₪ לגרם, ונדברו להיפגש למחרת.",כתבי האישום
16,SH-17-09-13769-40,"ואכן למחרת נפגשו השניים, ובפועל מכר הנאשם לסוכן 58.6 גרם מהסם האמור תמורת 8,050 ₪, משום שטען כי בשל טעות נלקחה יתרת הסם ע""י אחר.",כתבי האישום
17,SH-17-09-13769-40,"הנאשם אמר לסוכן כי אם ירכוש ממנו סם בכמויות גדולות יותר, יוכל למכור לו במחיר נמוך יותר.",כתבי האישום
18,SH-17-09-13769-40,בגין כך הורשע הנאשם בעבירת סחר בסם.,כתבי האישום
19,SH-17-09-13769-40,האישום השני – ביום 27.3.2019 יזם הנאשם שיחה לסוכן ושאלו אם מעוניין לרכוש סם וזה השיב כי יעמוד עם הנאשם בקשר.,כתבי האישום
20,SH-17-09-13769-40,ב-30.3.2019 התקשר הסוכן לנאשם והשניים תיאמו עסקה של מכירת 100 גרם MDMA.,כתבי האישום
21,SH-17-09-13769-40,"ביום 2.4.2019 נפגשו השניים, והנאשם מסר לסוכן 97.57 גרם MDMA וקיבל תמורתו 13,000 ₪.",כתבי האישום
22,SH-17-09-13769-40,הסוכן התעניין ברכישת כמות גדולה יותר והנאשם הבטיח להוזיל את המחיר.,כתבי האישום
23,SH-17-09-13769-40,גם כאן הורשע הנאשם בסחר בסם.,כתבי האישום
24,SH-17-09-13769-40,"במסגרת תיק זה, ביקשה המאשימה להכריז על הנאשם ""סוחר סמים"" ולחלט סך של 5,300 ₪ שנתפסו אצל הנאשם.",כתבי האישום
25,SH-17-09-13769-40,"לנאשם 7 הרשעות קודמות בעבירות אלימות ובעיקר בעבירות סמים לרבות סחר בסמים, בגינן ריצה תקופות מאסר ארוכות יחסית.",רישום פלילי
26,SH-17-09-13769-40,"עם זאת, הרשעתו  האחרונה בעבירות סמים היא משנת 2011 בהתייחס לעבירות מאותה שנה, אז הוטל עליו מאסר של 27 חודשים.",רישום פלילי
27,SH-17-09-13769-40,"לחובת הנאשם 14 הרשעות תעבורתיות לרבות בעבירות של נהיגה בפסילה, נהיגה ללא רישיון ונהיגה בשכרות.",רישום תעבורתי 
28,SH-17-09-13769-40,בעניינו של הנאשם הוגשו כמה תסקירים.,תסקירי שירות המבחן
29,SH-17-09-13769-40,"עולה מהם, כי מדובר באדם כבן 34, נשוי ואב לארבעה העובד כטכנאי מיזוג אוויר ומתגורר עם משפחתו.",תסקירי שירות המבחן
30,SH-17-09-13769-40,שירות המבחן גולל את קורותיו של הנאשם ואת יחסיו עם משפחתו הגרעינית.,תסקירי שירות המבחן
31,SH-17-09-13769-40,"בילדותו ובנעוריו הוא נדרש למלא תפקיד אחראי מעבר לשנות גילו ביחס לשאר בני המשפחה, למד באופן לא סדיר, והסתבך בביצוע עבירות בשלב מוקדם של נעוריו.",תסקירי שירות המבחן
32,SH-17-09-13769-40,הוא החל להשתמש בסמים וכבר בגיל 18 נדון למאסר בן שנה בשל ביצוע עבירות סמים.,תסקירי שירות המבחן
33,SH-17-09-13769-40,"במהלך שנות ה-2000 המוקדמות הנאשם היה עצור בגין תיק חמור שבגינו זוכה בסופו של יום, אך הפרשה הובילה להתדרדרות חוזרת שלו לעולם הסמים.",תסקירי שירות המבחן
34,SH-17-09-13769-40,"הוא שב לבצע עבירות בתחום ונאסר לתקופה ארוכה, אותה סיים לרצות בשנת 2012.",תסקירי שירות המבחן
35,SH-17-09-13769-40,הוא עבר טיפול ושיקום במסגרת הרשות לשיקום האסיר.,תסקירי שירות המבחן
36,SH-17-09-13769-40,"במסגרת הליך זה, כפי שיצוין בפרק ""מהלך הדיון"" להלן, שולב בטיפול ברטורנו.",תסקירי שירות המבחן
37,SH-17-09-13769-40,"הוא סיים את הטיפול בהצלחה לכל אורך המסלול, ואף השתלב לאחר מכן בהוסטל.",תסקירי שירות המבחן
38,SH-17-09-13769-40,בהמשך שב לעבוד תוך שהוא מתמיד בטיפול ומוסר בדיקות שתן נקיות.,תסקירי שירות המבחן
39,SH-17-09-13769-40,"אלא שבשל משבר נפשי וכלכלי שפקד את הנאשם לאחר סיום האמור, ולטענתו, התחייבות לאחיו, ביצע את המעשים מושא התיק השלישי.",תסקירי שירות המבחן
40,SH-17-09-13769-40,"לטענתו, מאז עבר את הטיפול ברטורנו לא שב לצרוך סמים.",תסקירי שירות המבחן
41,SH-17-09-13769-40,"אשר לנטילת אחריות, סבר שירות המבחן, כי הנאשם נטל אחריות מלאה למעשים בהם הודה במסגרת שלושת התיקים.",תסקירי שירות המבחן
42,SH-17-09-13769-40,"הנאשם חווה את הטיפול שעבר במסגרת התיק הראשון כמשמעותי, והביע מוטיבציה לעבור טיפול כזה בין כותלי הכלא על מנת לשמר את הישגיו.",תסקירי שירות המבחן
43,SH-17-09-13769-40,"שירות המבחן העריך כי כוונותיו של הנאשם כנות בהקשר זה ואף הוא, המליץ על שילוב הנאשם בתהליך שיקומי מאחורי כותלי הכלא.",תסקירי שירות המבחן
44,SH-17-09-13769-40,"יצוין כי ברקע הדברים, הנאשם אובחן כסובל מהפרעה אפקטיבית דו-קוטבית המשפיעה על התנהלותו היומיומית.",תסקירי שירות המבחן
45,SH-17-09-13769-40,בשל כך הוכר כנכה 100% בביטוח הלאומי והוא נמצא במעקב פסיכיאטרי.,תסקירי שירות המבחן
46,SH-17-09-13769-40,כתב האישום בתיק הראשון הוגש כשהנאשם היה עצור ונתבקש מעצרו עד לתום ההליכים נגדו.,מהלך הדיון
47,SH-17-09-13769-40,"הוא נעצר ביום 4.9.2017 ושוחרר על-ידי לקהילת ""רטורנו"" ביום 25.12.2017, החלטה שלא הוגש עליה ערר.",מהלך הדיון
48,SH-17-09-13769-40,"כאמור לעיל,  הוא סיים בהצלחה את הטיפול ברטורנו ואף את טיפול ההמשך והחל לעבוד.",מהלך הדיון
49,SH-17-09-13769-40,"אלא, שהוא נעצר לאחר שעבר את העבירות מושא התיק השלישי, כשכתב האישום הוגש בחודש מאי השנה.",מהלך הדיון
50,SH-17-09-13769-40,"ביום 17.7.2019 הורה חברי, כב' השופט הבכיר צימרמן על מעצרו של הנאשם עד לתום ההליכים נגדו, ואז ביקש הנאשם לסיים את ההליכים בעודו במעצר, לנוכח מכלול הנסיבות.",מהלך הדיון
51,SH-17-09-13769-40,הצדדים לא הגיעו להסכמה עונשית.,טיעונים לעונש
52,SH-17-09-13769-40,"מחד, ב""כ המאשימה טענה כי יש להטיל על הנאשם מאסר ממושך דו ספרתי לנוכח חומרת העבירות, ומכלול הנסיבות, לרבות עברו הפלילי.",טיעונים לעונש
53,SH-17-09-13769-40,"מאידך, ב""כ הנאשם ביקשה לראות זכויות רבות בנאשם, לנוכח התהליך הטיפולי המוצלח והממושך שהנאשם עבר ונסיבותיו האישיות הקשות.",טיעונים לעונש
54,SH-17-09-13769-40,הסניגורית ביקשה לסטות ממתחמי הענישה מטעמי שיקום ולגזור מאסר מידתי שיתחשב בכל אלה.,טיעונים לעונש
55,SH-17-09-13769-40,"במסגרת הראיות לעונש שמעתי גם שתיים מאחיותיו של הנאשם וכן את אשתו שספרו על מידותיו הטובות של הנאשם, כיצד סעד את אביו ז""ל ואמו שתבדל לחיים ארוכים וטובים ועל השיפור הניכר שחל בחיי משפחתו לאחר שעבר טיפול מחד ועל הקשיים הרבים אותם חווה מאידך.",טיעונים לעונש
56,SH-17-09-13769-40,"שמעתי גם את הנאשם וניסיתי להזכיר לו, שבכל אחד מאיתנו נוגה אור של טוב, של אהבה ושל חמלה, כלפי עצמנו וכלפי הסובבים.",טיעונים לעונש
57,SH-17-09-13769-40,נראה שהנאשם שכח לחמול לעצמו.,טיעונים לעונש
58,SH-17-09-13769-40,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
59,SH-17-09-13769-40,"המעשים הנוגעים לתיק השני בתחום התעבורה לא היו מתוכננים, אך בהחלט סיכנו את משתמשי הדרך.",טיעונים לעונש
60,SH-17-09-13769-40,קיימת חומרה בכך שמדובר באדם בגיר שנוהג מדעת בזמן שהוא פסול מלנהוג.,טיעונים לעונש
61,SH-17-09-13769-40,"המעשים הנוגעים לתיק השלישי דומים במאפייניהם לתיק הראשון – הם בוצעו מתוך תכנון, למטרת בצע כסף, כאשר מדובר בסחר בסם סינטטי מסוכן, הגם שהמכירה הייתה לסוכן שלנאשם היכרות ארוכת שנים עמו.",טיעונים לעונש
62,SH-17-09-13769-40,הנאשם היה הרוח החיה בעסקאות כעולה מתיאור עובדות כתב האישום.,טיעונים לעונש
63,SH-17-09-13769-40,"אשר לתיק השני, מתחם הענישה צריך לעמוד על 3 עד 10חודשי מאסר וכן על פסילת מינימום של רישיון הנהיגה או הזכות להחזיק בו או לקבלו למשך 24 חודשים  [לפי סעיף 40א(ב)(1) לפקודת התעבורה].",טיעונים לעונש
64,SH-17-09-13769-40,"אשר לתיק השלישי, יש לקבוע מתחם אחד שבין 7 ל-18 חודשי מאסר – גם כאן מדובר באירוע אחד.",טיעונים לעונש
65,SH-17-09-13769-40,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם: הנאשם בעל עבר פלילי משמעותי בתחום הסמים.",טיעונים לעונש
66,SH-17-09-13769-40,"לצד זאת הוא עבר תהליכי שיקום בשלוש הזדמנויות (לרבות ההליכים שלפניי), אך אלו לא הצליחו, בטווח הארוך, להביא לשינוי במצבו, שכן שב וחזר לעולם הסמים בשל הנסיבות עליהן עמדתי קודם לכן; למרות שהנאשם ריצה מאסרים ארוכים, בהתחשב בכך שמאסרו האחרון הסתיים בשנת 2012, הוא עשה ניסיון ממושך יחסית לשמור על יציבות תעסוקתית ולפרנס את משפחתו, כשהוא אב לילדים קטנים – אלא שלמרבה הצער, למרות התהליך המשמעותי שעבר ברטורנו, התפתה לשוב ולבצע עבירות בעוד ההליכים כאן תלויים ועומדים נגדו; הנאשם נטל אחריות מלאה למעשיו; יש לקחת בחשבון את עובדת אבחונו לאחרונה יחסית, כסובל מבעיות נפשיות, המשפיעות על תפקודו.",טיעונים לעונש
67,SH-17-09-13769-40,"המיקום במתחם – במכלול הנסיבות, כאשר המאמצים הטיפוליים לא צלחו למרבה הצער, יש למקם את הנאשם בשליש השלישי של המתחמים המשוקללים שקבעתי.",טיעונים לעונש
68,SH-17-09-13769-40,מצאתי כי יש בנאשם את הכוחות להשתקם  ואני מקווה שיוכל לשוב ולמצוא אותם.,טיעונים לעונש
69,SH-17-09-13769-40,"אציין כי עיינתי בפסיקה שהוגשה לי משני צדי המתרס, ונדמה כי הפסיקה אליה הפניתי מדברת בעד עצמה.",טיעונים לעונש
70,SH-17-09-13769-40,"לפיכך, אני מחליט לגזור על הנאשם את העונשים הבאים:",גזירת הדין
71,SH-17-09-13769-40,"20 חודשי מאסר בפועל בניכוי ימי מעצרו בתיק זה ובתיק המעצר הנלווה לו בלבד, לפי חישוב שב""ס;",גזירת הדין
72,SH-17-09-13769-40,"שנתיים פסילה בפועל מלהחזיק ברישיון נהיגה או מלקבל רישיון נהיגה, מיום שחרורו של הנאשם ובנוסף לכל פסילה קיימת לפי המאוחר.",גזירת הדין
73,SH-17-09-13769-40,"אין צורך בהפקדת רישיון, ותאריך יום מתן גזר הדין ייחשב כמועד ההפקדה;",גזירת הדין
74,SH-17-09-13769-40,"10 חודשי מאסר, שלא ירוצו אלא אם יעבור הנאשם כל עבירה לפי פקודת הסמים למעט שימוש עצמי וכלים לשימוש עצמי, וזאת בתוך שלוש שנים מיום שחרורו;",גזירת הדין
75,SH-17-09-13769-40,"4 חודשי מאסר, שלא ירוצו אלא אם יעבור הנאשם עבירות של שימוש עצמי בסמים או החזקת כלים לשימוש עצמי, או עבירות של נהיגה בפסילה, נהיגה ללא רישיון ונהיגה ללא ביטוח בתוקף,  וזאת בתוך שלוש שנים מיום שחרורו;",גזירת הדין
76,SH-17-09-13769-40,"6 חודשי פסילה מלהחזיק ברישיון נהיגה או מלקבל רישיון נהיגה למשך שנתיים מיום שחרורו של הנאשם, שלא ייכנס לתוקף אלא אם יעבור הנאשם בתקופה האמורה את עבירות התנאי בסעיפים ב' ו-ג';",גזירת הדין
77,SH-17-09-13769-40,"קנס בסך 5,000 ₪ אשר יקוזז מהפיקדון בתיק המ""ת 13801-09-17.",גזירת הדין
78,SH-17-09-13769-40,"ככל שהדבר אינו ניתן, הקנס ישולם ב-10 תשלומים שווים ורצופים ב-1 בכל חודש החל מיום 1.1.2021.",גזירת הדין
79,SH-17-09-13769-40,"לא ישולם תשלום במועד או לא ישולם כלל, יעמוד הקנס לפירעון מיידי.",גזירת הדין
80,SH-17-09-13769-40,"מובהר, כי הוראתי לגבי הקיזוז תגבר על כל עיקול ככל שקיים.",גזירת הדין
81,SH-17-09-13769-40,"מכריז על הנאשם ""סוחר סמים"", מורה על השמדת הסמים ועל חילוט הכספים שנתפסו.",גזירת הדין
82,SH-17-09-13769-40,"מורה להשיב לנאשם טלפונים, טאבלטים ומכשירים אלקטרוניים אחרים שנתפסו במסגרת התיק השלישי.",גזירת הדין
83,SH-17-09-13769-40,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
84,SH-17-09-13769-40,54678313יש לשלוח לשירות המבחן ולממונה על עבודות השירות.,גזירת הדין
85,SH-17-09-13769-40,"ניתן היום,  כ""ד כסלו תש""פ, 22 דצמבר 2019, במעמד הצדדים.",גזירת הדין
86,SH-17-09-13769-40,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזירת הדין
