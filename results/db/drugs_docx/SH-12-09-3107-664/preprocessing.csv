,verdict,text,part
0,SH-12-09-3107-664,"ע""י ב""כ עו""ד אבי שגב",מדינת ישראל
1,SH-12-09-3107-664,"ע""י ב""כ עו""ד יוסי זילברברג",נגד
2,SH-12-09-3107-664,"חוק העונשין, תשל""ז-1977: סע'  25, 29, 40ג(א), 40ג(ב), 40ט, 275, 384, 406(ב), 40יא, 40יג(ב), 413ב, 413ה, 413ו",הנאשם
3,SH-12-09-3107-664,"חוק כרטיסי חיוב, תשמ""ו-1986: סע'  16, 17",הנאשם
4,SH-12-09-3107-664,"חוק הכניסה לישראל, תשי""ב-1952: סע'  12א(ג)(1)",הנאשם
5,SH-12-09-3107-664,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
6,SH-12-09-3107-664,"כידוע, קשה היא מלאכת גזירת הדין – עת בית המשפט צריך לאזן בין השיקולים הרלוואנטיים השונים, לרבות האינטרס הציבורי מחד גיסא ונסיבותיו האישיות של הנאשם מאידך גיסא – והמקרה דנא מדגים זאת היטב:",גזר דין
7,SH-12-09-3107-664,"מחד גיסא, הנאשם שלפניי הורשע בשרשרת של עבירות רכוש, שרובן עניינן בגניבת תיקים ולאחר מכן שימוש בכרטיסי אשראי, אותם מצא הנאשם בתיקים שגנב כאמור, וזאת לצורך רכישת דלק ומוצרים אחרים.",גזר דין
8,SH-12-09-3107-664,"הנאשם ביצע עבירות אלה חרף התחשבות בתי המשפט בו בעבר, ועל אף העובדה שהיו תלויים ועומדים נגדו שלושה מאסרים על תנאי בגין אותן עבירות.",גזר דין
9,SH-12-09-3107-664,"יתר על כן, במקרה האחרון – שבגינו נעצר הנאשם ביום 23.8.12 – הנאשם אף פעל בעזות מצח, עת משך את המתלוננת אל מחוץ לרכבה, נכנס לרכבה וגנב אותו.",גזר דין
10,SH-12-09-3107-664,"מאידך גיסא, מדובר בנאשם צעיר, יליד 1990, חרש-אילם מלידה, הבא מרקע של מצוקה כלכלית-חברתית קשה ביותר.",גזר דין
11,SH-12-09-3107-664,"הנאשם הינו תושב הפזורה הבדואית בנגב, שגדל במשפחה שבה 14 ילדים אשר חמישה מהם הינם חרשים-אילמים מלידה.",גזר דין
12,SH-12-09-3107-664,"בנסיבות אלה, הנאשם מתקשה בין השאר לתקשר עם סביבתו, לרבות עם שירות המבחן, ועצם שהותו בתנאי מאסר – בו אף אינו יכול לתקשר עם אסירים אחרים או עם סוהרים – הינו קשה לו מנשוא.",גזר דין
13,SH-12-09-3107-664,"הדיון בתיק שבכותרת החל בפני כב' סגן הנשיאה, השופט ב' שגיא, ובמהלכו הודה הנאשם בכתב אישום מתוקן במסגרת הסדר טיעון ללא הסכמה עונשית.",גזר דין
14,SH-12-09-3107-664,"כמו כן – במהלך מספר ישיבות – צירף הנאשם מספר תיקים נוספים, כך שבסופו של יום הורשע הנאשם בתיקים שלהלן:",גזר דין
15,SH-12-09-3107-664,"(א)	בתיק שבכותרת (התיק העיקרי) הודה הנאשם, במסגרת הסדר טיעון שלא כלל הסכמה עונשית, בעובדות כתב אישום מתוקן, הכולל שני אישומים כלהלן:",גזר דין
16,SH-12-09-3107-664,"על פי עובדות האישום הראשון, ביום 23.8.12 בשעה 22:00 לערך המתינה המתלוננת ברחוב ברכבה המונע.",גזר דין
17,SH-12-09-3107-664,"הנאשם ניצל את הימצאותה של המתלוננת לבד כאמור, ניגש לרכב, פתח את דלת הנהג, משך את המתלוננת אל מחוץ לרכב ונסע מהמקום.",גזר דין
18,SH-12-09-3107-664,"בגין מעשים אלה הורשע הנאשם, על פי הודאתו, בעבירה של גניבת רכב לפי הוראות סעיף 413ב לחוק העונשין, תשל""ז-1977 (להלן – חוק העונשין).",גזר דין
19,SH-12-09-3107-664,"על פי עובדות האישום השני, ביום 21.8.11 בשעות הערב, גנב הנאשם את כרטיס החיוב של המתלונן.",גזר דין
20,SH-12-09-3107-664,"לאחר מכן, ובאותו היום, ביצע הנאשם שתי עסקאות עם כרטיס החיוב, האחת על סך של 300 ₪ והשנייה על סך של 47 ₪.",גזר דין
21,SH-12-09-3107-664,"בגין מעשים אלה הורשע הנאשם, על פי הודאתו, בעבירות של גניבת כרטיס חיוב והונאה בכרטיס חיוב לפי הוראות סעיפים 16 ו-17 לחוק כרטיסי חיוב, תשמ""ו-1986 (להלן – חוק כרטיסי חיוב).",גזר דין
22,SH-12-09-3107-664,(ב)	בת.פ.,גזר דין
23,SH-12-09-3107-664,28752-04-10 של בית משפט השלום בפתח תקווה הודה הנאשם בעובדות כתב האישום המתוקן דשם.,גזר דין
24,SH-12-09-3107-664,"על פי עובדות כתב אישום מתוקן זה, ביום 23.11.08 בשעה 02:00 לערך פרץ הנאשם, יחד עם אחר שזהותו אינה ידועה, לרכב פרטי, באמצעות ניפוץ החלון השמאלי של הרכב.",גזר דין
25,SH-12-09-3107-664,"הנאשם והאחר הוציאו את המצבר מהרכב ופירקו פאנל של רדיו, אך אז הבחינו בשוטרים שהיו בסביבה.",גזר דין
26,SH-12-09-3107-664,הנאשם והאחר החלו להימלט.,גזר דין
27,SH-12-09-3107-664,הנאשם קפץ על חומת בטון וכאשר שוטר (מתנדב) אחז ברגלו של הנאשם נשך הנאשם את השוטר בידו הימנית ונמלט מהמקום.,גזר דין
28,SH-12-09-3107-664,"בגין מעשים אלה הורשע הנאשם, על פי הודאתו, בעבירות של פריצה לרכב בצוותא, לפי הוראות סעיפים 413ו ו-29 לחוק העונשין, חבלה במזיד ברכב בצוותא, לפי הוראות סעיפים 413ה ו-29 לחוק העונשין, הפרעת שוטר במילוי תפקידו, לפי הוראות סעיף 275 לחוק העונשין, ותקיפת שוטר, לפי הוראות סעיף 275 לחוק העונשין.",גזר דין
29,SH-12-09-3107-664,(ג)	בת.פ.,גזר דין
30,SH-12-09-3107-664,"7636-01-09 של בית משפט השלום בפתח תקווה הודה הנאשם בעובדות כתב האישום, שלפיהן ביום 12.1.09 בשעה 11:50 התפרץ הנאשם לקראוון, ששימש למגורים לפועלים זרים, בכוונה לגנוב, אלא שהופרע ונתפס בכף.",גזר דין
31,SH-12-09-3107-664,"בגין מעשים אלה הורשע הנאשם, על פי הודאתו, בעבירות של פריצה למקום מגורים, לפי הוראות סעיף 406(ב) לחוק העונשין, וניסיון גניבה, לפי הוראות סעיף 384 יחד עם סעיף 25 לחוק העונשין.",גזר דין
32,SH-12-09-3107-664,(ד)	בת.פ.,גזר דין
33,SH-12-09-3107-664,"51703-01-13 של בית משפט השלום בתל אביב הודה הנאשם בעובדות כתב אישום הכולל ארבעה אישומים, כלהלן:",גזר דין
34,SH-12-09-3107-664,"על פי עובדות האישום הראשון, ביום 6.8.11 בשעות הערב גנב הנאשם כרטיס אשראי, כרטיס מתנה ו-200 ₪ במזומן השייכים למתלוננת באישום זה.",גזר דין
35,SH-12-09-3107-664,"הנאשם השתמש בכרטיס האשראי לקניית דלק – תדלוק רכבו ומילוי ג'ריקנים – בסכום כולל של 2,188.80 ₪.",גזר דין
36,SH-12-09-3107-664,הנאשם אף ניסה לעשות שימושים נוספים בכרטיס האשראי אך סורב.,גזר דין
37,SH-12-09-3107-664,"בגין מעשים אלה הורשע הנאשם, על פי הודאתו, בעבירות של גניבת כרטיס חיוב והונאה בכרטיס חיוב (לרבות ניסיון) לפי הוראות סעיפים 16 ו-17 לחוק כרטיסי חיוב, בצירוף לסעיף 25 לחוק העונשין, וכן בעבירה של גניבה לפי הוראות סעיף 384 לחוק העונשין.",גזר דין
38,SH-12-09-3107-664,"על פי עובדות האישום השני, ביום 9.8.11 גנב הנאשם כרטיס אשראי ו-600 ₪ במזומן השייכים למתלוננת באישום זה.",גזר דין
39,SH-12-09-3107-664,"בגין מעשים אלה הורשע הנאשם, על פי הודאתו, בעבירות של גניבת כרטיס חיוב, לפי הוראות סעיף 16 לחוק כרטיסי חיוב, וכן בעבירה של גניבה, לפי הוראות סעיף 384 לחוק העונשין.",גזר דין
40,SH-12-09-3107-664,"על פי עובדות האישום השלישי, ביום 2.10.11 גנב הנאשם שני כרטיסי אשראי ממתלוננת אחת וכרטיס אשראי נוסף ממתלוננת אחרת.",גזר דין
41,SH-12-09-3107-664,"בכרטיס אשראי אחד רכש הנאשם מוצרים בשווי כולל של 3,901.01 ₪, בכרטיס אשראי שני רכש הנאשם דלק בסכום כולל של 498 ₪ ובכרטיס אשראי שלישי רכש הנאשם מוצרים ודלק בסכום כולל של 700 ₪.",גזר דין
42,SH-12-09-3107-664,"בגין מעשים אלה הורשע הנאשם, על פי הודאתו, בעבירות של גניבת כרטיס חיוב והונאה בכרטיס חיוב לפי הוראות סעיפים 16 ו-17 לחוק כרטיסי חיוב, וכן בעבירה של גניבה לפי הוראות סעיף 384 לחוק העונשין.",גזר דין
43,SH-12-09-3107-664,"על פי עובדות האישום הרביעי, ביום 6.10.11 גנב הנאשם כרטיס אשראי השייך למתלוננת באישום זה.",גזר דין
44,SH-12-09-3107-664,"הנאשם השתמש בכרטיס האשראי לקניית דלק – תדלוק רכבו ומילוי ג'ריקנים – בסכום כולל של 1,397.99 ₪.",גזר דין
46,SH-12-09-3107-664,"(ה)	עוד צירף הנאשם שני תיקי משטרה, שבגינם טרם הוגשו כתבי אישום, על פי רשימת צירוף, כלהלן:",גזר דין
47,SH-12-09-3107-664,"תיק פל""א 335375/11.",גזר דין
48,SH-12-09-3107-664,"על פי העובדות המצוינות ברשימת הצירוף, ביום 15.8.11 בשעות הערב ניסה הנאשם להסיע שוהה בלתי חוקי בישראל והחזיק שלא כדין בסמים מסוג ""קנבוס"" לצריכה עצמית.",גזר דין
49,SH-12-09-3107-664,"בגין מעשים אלה הורשע הנאשם, על פי הודאתו, בעבירות של ניסיון להסעת שוהה בלתי חוקי לפי הוראות סעיף 12א(ג)(1) לחוק הכניסה לישראל, תשי""ב-1952, בצירוף לסעיף 25 לחוק העונשין, וכן בעבירה של החזקת סמים לצריכה עצמית לפי הוראות סעיף 7(א) ו-(ג) סיפא לפקודת הסמים המסוכנים [נוסח חדש], תשל""ג-1973.",גזר דין
50,SH-12-09-3107-664,"תיק פל""א 230850/11.",גזר דין
51,SH-12-09-3107-664,"על פי העובדות המצוינות ברשימת הצירוף, ביום 10.6.11 בסמוך לשעה 12:30 גנב הנאשם עם אחר, שלא נתפס, מוצרים שונים בסניף ""מגה"" ברעננה, בכך שהעמיס מוצרים בשווי של 5,032 ₪ על שתי עגלות סופר ויצא מבלי לשלם.",גזר דין
52,SH-12-09-3107-664,"בגין מעשים אלה הורשע הנאשם, על פי הודאתו, בעבירה של גניבה לפי סעיף 384 לחוק העונשין.",גזר דין
53,SH-12-09-3107-664,נוכח גילו של הנאשם נתבקש שירות המבחן להכין תסקיר בעניינו.,גזר דין
54,SH-12-09-3107-664,"בתסקיר מיום 2.4.13 תוארו נסיבות חייו של הנאשם, שהינו כאמור חירש-אילם מלידה.",גזר דין
55,SH-12-09-3107-664,"משפחת המוצא של הנאשם מונה הורים ו-14 ילדים, כאשר טרם נישואי אביו של הנאשם לאמו היה האב נשוי לאישה אחרת שממנה נולדו לו ארבעה ילדים.",גזר דין
56,SH-12-09-3107-664,"כאמור, חמישה מתוך הילדים הינם חירשים-אילמים מלידה.",גזר דין
57,SH-12-09-3107-664,הנאשם סיים 10 שנות לימוד בלבד.,גזר דין
58,SH-12-09-3107-664,הוא הועבר למסגרת פנימייה על רקע בעיות של התנהגות אלימה וגניבות.,גזר דין
59,SH-12-09-3107-664,"לדברי הנאשם, מסיום לימודיו עבד בעבודות מזדמנות כשוטף כלים, ובעבודות בנייה, באזור מרכז הארץ.",גזר דין
60,SH-12-09-3107-664,"הנאשם הופנה לשירות המבחן לנוער עוד בשנת 2004, כאשר אז התקשה לשתף פעולה בשל קשיי תקשורת על רקע לקויותיו.",גזר דין
61,SH-12-09-3107-664,"בהמשך, בהפניה נוספת בשנת 2007, שיתף פעולה באופן מלא.",גזר דין
62,SH-12-09-3107-664,"על פי התרשמות שירות המבחן, הנאשם התקשה ליטול אחריות על המעשים בגינם הורשע וניכר היה כי הוא מוצא לעצמו צידוקים כגון קשיי פרנסה.",גזר דין
63,SH-12-09-3107-664,"הנאשם אמנם הביע חרטה ורצון לשנות את התנהגותו ואורח חייו, אך ניכר היה כי הוא מונע מחשש שיוטל עליו עונש כבד.",גזר דין
64,SH-12-09-3107-664,"התרשמות שירות המבחן היא כי מדובר בבחור בעל קווי אישיות ילדותיים אשר גדל ללא מערכות תמיכה סמכותיות ומכילות, ובצל תחושות תלישות וחוסר שייכות.",גזר דין
65,SH-12-09-3107-664,"לא נראה כי הנאשם מכיר לעומק בנזקים ובפגיעות שגרם במעשיו, והוא נעדר מערכות תמיכה חברתיות משמעותיות שיכולות לסייע לו.",גזר דין
66,SH-12-09-3107-664,בנסיבות אלה נמנע שירות המבחן ממתן המלצה טיפולית בעניינו של הנאשם.,גזר דין
67,SH-12-09-3107-664,"בתסקיר המשלים מיום 25.6.13 אף התרשם שירות המבחן מנסיגה ברמת התייחסותו של הנאשם למעשיו, אשר הסביר את מעורבותו הפלילית על רקע העדר תעסוקה, תחושת רעב ורצון למצוא מזון.",גזר דין
68,SH-12-09-3107-664,שירות המבחן חזר והתרשם כי הנאשם מתקשה להכיר בדפוסי התנהגותו העברייניים ולפיכך אין מקום להתערבות טיפולית בעניינו.,גזר דין
69,SH-12-09-3107-664,"להערכת שירות המבחן הנאשם אף נדרש לגבולות ברורים, במסגרת ענישה שתמחיש לו את חומרת מעשיו.",גזר דין
70,SH-12-09-3107-664,"הראיות לקביעת העונש ועיקר טיעוני ב""כ הצדדים:",גזר דין
71,SH-12-09-3107-664,"כראיות לקביעת העונש הגיש ב""כ המאשימה את גיליון הרשעותיו הקודמות של הנאשם (ע/1) ורשימת מאסריו הקודמים (ע/5).",גזר דין
72,SH-12-09-3107-664,"כעולה מגיליון זה, לנאשם, הגם שהינו צעיר לימים – יליד 1990 – ארבע הרשעות קודמות, שעיקרן בעבירות רכוש, ותלויים ועומדים נגדו שלושה עונשי מאסר על-תנאי, שאין מחלוקת שהינם בני או חבי הפעלה בתיקים שלפניי:",גזר דין
73,SH-12-09-3107-664,"(א)	מאסר על תנאי בן שישה חודשים, שנגזר על הנאשם בת.פ. 1008/08 בבית המשפט לנוער בבאר שבע (ר' ע/2).",גזר דין
74,SH-12-09-3107-664,"(ב)	מאסר על תנאי בן שלושה חודשים, שנגזר על הנאשם בת.פ.",גזר דין
75,SH-12-09-3107-664,2698/09 בבית משפט השלום בבאר שבע (ר' ע/3).,גזר דין
76,SH-12-09-3107-664,"(ג)	מאסר על תנאי בן שמונה חודשים, שנגזר על הנאשם בת.פ.",גזר דין
77,SH-12-09-3107-664,4298-01-11 בבית משפט השלום בבאר שבע (ר' ע/4).,גזר דין
78,SH-12-09-3107-664,"ב""כ המאשימה ציין בטיעונו כי הערכים החברתיים שנפגעו ממעשי הנאשם הם הערכים של הגנה על רכוש הציבור, שלומו וביטחונו.",גזר דין
79,SH-12-09-3107-664,"באשר לעבירות ההתפרצות נפגע ערך חברתי נוסף, והוא הגנת הפרטיות, ובאשר לעבירות נגד שוטרים נפגעו הערכים החברתיים של הבטחת תקינות פעולת הרשות, ההגנה על מי שמבצעים את תפקידם כדין והשמירה על סדרי השלטון והמשפט.",גזר דין
80,SH-12-09-3107-664,"ב""כ המאשימה התייחס למתחם העונש ההולם בכל אישום ואישום בו הואשם הנאשם.",גזר דין
81,SH-12-09-3107-664,"לטענתו, לשיטת המאשימה, מתחם העונש ההולם ביחס למכלול המעשים בהם הורשע הנאשם הינו בין 40 חודשי מאסר לבין 80 חודשי מאסר, כאשר מיקומו של הנאשם צריך להיות בחלק העליון של מתחם זה.",גזר דין
82,SH-12-09-3107-664,"ב""כ המאשימה הדגיש את העובדה שהנאשם השתחרר מריצוי עונש של מאסר בפועל אך כארבעה חודשים עובר לביצוע העבירה נשוא האישום הראשון בתיק העיקרי, וזאת כאשר שלושה עונשי מאסר על תנאי תלויים ועומדים כנגדו.",גזר דין
83,SH-12-09-3107-664,"ניסיונות לסייע לנאשם בעבר לא צלחו, ואף שירות המבחן נמנע מליתן המלצה טיפולית כלשהי בעניינו.",גזר דין
84,SH-12-09-3107-664,"בנסיבות אלה עתר ב""כ המאשימה להשתת ענישה שתכלול מאסר בפועל לתקופה ממושכת, מאסר על תנאי, קנס כספי, התחייבות להימנע מעבירה ופיצוי.",גזר דין
85,SH-12-09-3107-664,"הסניגור, מצידו, הדגיש את התנהלותו של הנאשם במשפט: הנאשם הודה ואף צירף תיקים רבים, ובכך חסך ניהול משפט בהיקף ניכר.",גזר דין
86,SH-12-09-3107-664,"יתר על כן, חלק מהתיקים המצורפים הינם ישנים ממש וכוללים עבירות מהשנים 2008 ו-2009 כאשר ברור כי בתיקים כה ישנים הנאשם לא היה נשפט לענישה משמעותית.",גזר דין
87,SH-12-09-3107-664,הנאשם אף צירף תיקי משטרה שספק אם היו מגיעים לכדי כתבי אישום.,גזר דין
88,SH-12-09-3107-664,"הסניגור פירט את נסיבותיו האישיות הקשות ויוצאות הדופן של הנאשם, ואת הרקע המיוחד שבו גדל ושממנו בא.",גזר דין
89,SH-12-09-3107-664,"לא זו בלבד שהנאשם גדל במקום מהעניים בארץ, אלא שאף באזור הנאשם הינו בגדר חריג בשל היותו חירש אילם.",גזר דין
90,SH-12-09-3107-664,"הנאשם גדל אפוא בתנאים של הזנחה מנוולת, המובילה לפשע.",גזר דין
91,SH-12-09-3107-664,"לבסוף עתר ב""כ הנאשם לרחמי בית המשפט, וביקש התחשבות הן בנסיבותיו האישיות של הנאשם והן בקשיים המיוחדים בהם הוא נתקל בבית הסוהר בשל אי יכולתו לתקשר עם האסירים האחרים והסוהרים.",גזר דין
92,SH-12-09-3107-664,"הנאשם, בדברו האחרון לעונש, הצטער על ביצוע העבירות והדגיש את מצבו הכלכלי הקשה, שאף אינו מאפשר לו לרכוש מכשיר שמיעה.",גזר דין
93,SH-12-09-3107-664,"לדברי הנאשם, הוא אינו מסוגל להתקבל לעבודה שכן כחירש אין לו אפשרויות תעסוקה ואין מעסיקים המוכנים להעסיקו.",גזר דין
94,SH-12-09-3107-664,קביעת מתחם העונש ההולם:,גזר דין
95,SH-12-09-3107-664,"בהתאם להוראות סעיף 40ג(א) לחוק העונשין על בית המשפט לקבוע את מתחם העונש ההולם לעבירות אותן ביצע הנאשם בהתאם לעקרון ההלימה תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות כמפורט בהוראות סעיף 40ט לחוק העונשין.",גזר דין
96,SH-12-09-3107-664,"בהתאם להוראות סעיף 40יג(ב) לחוק העונשין, כאשר מדובר – כבענייננו – בכמה עבירות המהוות כמה אירועים, על בית המשפט לקבוע מתחם עונש הולם לכל אירוע בנפרד.",גזר דין
97,SH-12-09-3107-664,"מקובל עליי כי הערכים החברתיים שנפגעו מביצוע העבירות במקרים דנא הם כאמור בטיעון ב""כ המאשימה.",גזר דין
98,SH-12-09-3107-664,"מדובר במספר רב של אירועים, ועל כן יש מלאכותיות מסוימת בקביעת מתחמים נפרדים לכל אירוע ואירוע, אך כאמור כך דורש הדין גם במקרה כגון דא, חרף הסמכת בית המשפט, בהוראות סעיף 40יג(ב) הנ""ל, לגזור עונש כולל לכל האירועים.",גזר דין
99,SH-12-09-3107-664,"בנסיבות אלה, ובהתחשב במקובל בפסיקה במקרים דומים, אני קובע את מתחמי העונש ההולמים בתיקים שלפניי כלהלן:",גזר דין
100,SH-12-09-3107-664,(א)	בתיק העיקרי – באישום הראשון (גניבת רכב לאחר משיכת המתלוננת אל מחוץ לרכב) מתחם העונש ההולם הינו בין 12 חודשי מאסר לבין 24 חודשי מאסר.,גזר דין
101,SH-12-09-3107-664,באישום השני (גניבת כרטיס אשראי ושימוש בו) מתחם העונש ההולם הינו בין מאסר על תנאי לבין שישה חודשי מאסר.,גזר דין
103,SH-12-09-3107-664,28752-04-10 של בית משפט השלום בפתח תקווה – (פריצה לרכב בצוותא אגב חבלה במזיד ברכב והפרעת שוטר במילוי תפקידו ותקיפת שוטר) מתחם העונש ההולם הינו בין 6 חודשי מאסר לבין 12 חודשי מאסר.,גזר דין
105,SH-12-09-3107-664,"7636-01-09 של בית משפט השלום בפתח תקווה – (התפרצות לקראוון למגורים בכוונה לגנוב, כאשר הנאשם נתפס בכף) – מתחם העונש ההולם הינו בין 8 חודשי מאסר לבין 24 חודשי מאסר.",גזר דין
107,SH-12-09-3107-664,"51703-01-13 של בית משפט השלום בתל אביב – ארבעה אישומים בעבירות של גניבה, בעיקר של כרטיסי אשראי, ושימוש בהם.",גזר דין
108,SH-12-09-3107-664,"מדובר ברצף של עבירות דומות, לאורך תקופה קצרה יחסית (קצת פחות מחודשיים ימים), ועל כן ניתן להתייחס אליה כאל אירוע אחד.",גזר דין
109,SH-12-09-3107-664,"מתחם העונש ההולם, בהתחשב בריבוי העבירות באירוע המתמשך, הינו בין 6 חודשי מאסר לבין 12 חודשי מאסר.",גזר דין
110,SH-12-09-3107-664,"(ה)	בתיק פל""א 335375/11 – (ניסיון להסיע שוהה בלתי חוקי והחזקת סמים מסוג ""קנבוס"" לצריכה עצמית).",גזר דין
111,SH-12-09-3107-664,מתחם העונש ההולם הינו בין מאסר על תנאי לבין 6 חודשי מאסר.,גזר דין
112,SH-12-09-3107-664,"(ו)	תיק פל""א 230850/11 – (גניבת מוצרים במרכול).",גזר דין
113,SH-12-09-3107-664,מתחם העונש ההולם הינו בין מאסר על תנאי לבין 3 חודשי מאסר.,גזר דין
114,SH-12-09-3107-664,גזירת עונשו של הנאשם בתוך מתחם העונש ההולם:,גזר דין
115,SH-12-09-3107-664,בהתאם להוראות סעיף 40ג(ב) לחוק העונשין על בית המשפט לגזור את עונשו של הנאשם בתוך מתחמי העונש ההולמים וזאת תוך התחשבות בנסיבות שאינן קשורות בביצוע העבירות כמפורט בהוראות סעיף 40יא לחוק העונשין.,גזר דין
116,SH-12-09-3107-664,"יובהר, כי במקרה דנא אין אפשרות לחרוג ממתחם העונש ההולם לקולא בשל שיקולי שיקום, שהרי ענייננו בנאשם ששירות המבחן לא בא בהמלצה טיפולית כלשהי בעניינו.",גזר דין
117,SH-12-09-3107-664,השיקולים הרלוואנטיים לגזירת עונשו של הנאשם שלפניי הם כלהלן:,גזר דין
118,SH-12-09-3107-664,"עברו הפלילי של הנאשם – כאמור, הגם שהנאשם הינו צעיר לימים (יליד 1990), נרשמו ארבע הרשעות קודמות, שעיקרן בעבירות רכוש, ותלויים ועומדים נגדו שלושה עונשי מאסר על-תנאי, שהם-לבדם מגיעים יחדיו לתקופה של 17 חודשים.",גזר דין
119,SH-12-09-3107-664,"מכאן, שעברו הפלילי של הנאשם, בפרט כאשר הנאשם כבר נשפט בעבר לעונש של מאסר בפועל, הינו נסיבה מחמירה לעונש, שבוודאי אינה מאפשרת את הפעלת המאסרים המותנים בחפיפה מלאה כעתירת ב""כ הנאשם.",גזר דין
120,SH-12-09-3107-664,"הודאה – כאמור, הנאשם הודה בעובדות כתב האישום המתוקן בתיק העיקרי, בטרם שמיעת הראיות, במסגרת הסדר טיעון דיוני.",גזר דין
121,SH-12-09-3107-664,"בהמשך צירף הנאשם את יתר תיקיו הפתוחים, לרבות שניים בהם לא הוגש כתב אישום.",גזר דין
122,SH-12-09-3107-664,"הודאה וצירוף אלה יש כמובן לזקוף לזכותו של הנאשם, כאשר הצירוף – במיוחד של תיקים ישנים יחסית – מלמד על רצונו של הנאשם ""לנקות שולחן"" ולהתחיל מחדש את חייו לאחר ריצוי עונשו ללא תיקים פתוחים.",גזר דין
123,SH-12-09-3107-664,הסיבות שהביאו את הנאשם לבצע את העבירות – הרקע הקשה ממנו בא הנאשם כבר אוזכר לעיל.,גזר דין
124,SH-12-09-3107-664,"כאמור, הנאשם בא מרקע של עוני, עזובה והזנחה, ובנתונים אלה יש להתחשב.",גזר דין
125,SH-12-09-3107-664,"יחד עם זאת, בהקשר זה יש גם לזקוף, לחובתו של הנאשם, את העובדה שהנאשם מתרץ שוב ושוב את ביצוע העבירות – והדבר בא לידי ביטוי לא רק בתסקירי שירות המבחן אלא אף בדברו האחרון של הנאשם לפניי – במצבו הקשה, שכן לכאורה יש בעובדה זו אינדיקציה מסוימת לכך שהנאשם אינו מפנים את הפסול שבמעשיו ואת הפגיעה שהם פוגעים באחרים.",גזר דין
126,SH-12-09-3107-664,"נתוניו האישיים של הנאשם – נתוניו האישיים של הנאשם, כמו גם הרקע הקשה ממנו הוא בא, פורטו בהרחבה לעיל.",גזר דין
127,SH-12-09-3107-664,"אכן, מדובר בנאשם חסר כל, שהגורל המר עמו.",גזר דין
128,SH-12-09-3107-664,"יתר על כן, העובדה שהנאשם הינו חירש-אילם מקשה עליו מאוד את השהות בכלא, שאינו ערוך לנאשמים מסוגו.",גזר דין
129,SH-12-09-3107-664,"הנאשם מתקשה לתקשר עם סביבתו בכלא, על כל הקשיים הברורים הנובעים מכך.",גזר דין
130,SH-12-09-3107-664,שקלולם של כל הנתונים האמורים מצביע על כך שמדובר במקרה קשה.,גזר דין
131,SH-12-09-3107-664,"מחד גיסא, הלכה למעשה שיקולי הקולא במקרה זה הינם מועטים.",גזר דין
132,SH-12-09-3107-664,"מדובר בנאשם החוזר ומבצע את אותן עבירות, אשר אינו נרתע מעונשי מאסר בפועל ועל תנאי הנגזרים עליו.",גזר דין
133,SH-12-09-3107-664,"בנוסף, דומה כי הנאשם אינו מפנים את חומרת מעשיו ותולה את ביצוע העבירות בנסיבות החיצוניות לו.",גזר דין
134,SH-12-09-3107-664,"יתר על כן, קיימת לכאורה הסלמה בביצוע העבירות אותן ביצע הנאשם, ובמיוחד הדברים אמורים באישום הראשון בתיק העיקרי, בו כזכור פעל הנאשם באופן גס ובעזות מצח, עת משך את המתלוננת אל מחוץ לרכבה, נכנס לרכבה וגנב אותו.",גזר דין
135,SH-12-09-3107-664,"לבסוף, מדובר בנאשם שאפשרות השיקום אינה רלוואנטית לגביו, וזאת נוכח עמדתו הברורה של שירות המבחן בשני התסקירים שנערכו בעניינו של הנאשם.",גזר דין
136,SH-12-09-3107-664,"מאידך גיסא, מדובר בנאשם חירש-אילם, שהגורל המר עמו מאוד, ועל כן מדובר במקרה מובהק המצדיק התחשבות של לפנים-משורת-הדין.",גזר דין
137,SH-12-09-3107-664,"המסקנה המתבקשת היא, אפוא, שיש מקום להטיל על הנאשם – ברכיב הענישה של מאסר בפועל – עונש חמור.",גזר דין
138,SH-12-09-3107-664,"יחד עם זאת, יש גם להתחשב בנסיבות חייו הקשות של הנאשם ואף אין מקום לנקוט בחישוב אריתמטי בהתייחס לכל מתחמי העונש ההולמים, אלא להטיל עונש כולל אחד לכל האירועים.",גזר דין
139,SH-12-09-3107-664,"באשר לעתירת המדינה להטלת קנסות ופיצויים, כבר נאמר הכל אודות נסיבותיו חייו הקשות של הנאשם ואודות מצבו הכלכלי החמור.",גזר דין
140,SH-12-09-3107-664,"בנסיבות אלה, אין מקום להשתת קנסות כספיים, שכן לא יהיה בהם אלא כדי להאריך את תקופת מאסרו של הנאשם.",גזר דין
141,SH-12-09-3107-664,"לפיכך, אף איני מורה על חיוב הנאשם בפיצויים.",גזר דין
142,SH-12-09-3107-664,אשר על כן ולאור כל האמור לעיל אני גוזר על הנאשם את העונשים הבאים:,גזר דין
143,SH-12-09-3107-664,"(א)	21 חודשי מאסר לריצוי בפועל, החל מיום מעצרו (23.8.12).",גזר דין
144,SH-12-09-3107-664,"המאסר המותנה בן שישה חודשים, שנגזר על הנאשם בת.פ.",גזר דין
145,SH-12-09-3107-664,"1008/08 בבית המשפט לנוער בבאר שבע, המאסר המותנה בן שלושה חודשים, שנגזר על הנאשם בת.פ.",גזר דין
146,SH-12-09-3107-664,"2698/09 בבית משפט השלום בבאר שבע, והמאסר המותנה בן שמונה חודשים, שנגזר על הנאשם בת.פ.",גזר דין
147,SH-12-09-3107-664,"4298-01-11 בבית משפט השלום בבאר שבע מופעלים בזה במצטבר האחד למשנהו, ובחפיפה חלקית לעונש המאסר אשר הוטל כאמור לעיל, כך שבסך הכל ירצה הנאשם עונש של מאסר בפועל לתקופה של 30 חודשים, החל מיום מעצרו (23.8.12).",גזר דין
148,SH-12-09-3107-664,"(ב)	מאסר על תנאי למשך 6 חודשים, אותו לא יישא הנאשם אלא אם כן יעבור, תוך שלוש שנים מיום שחרורו מן המאסר, אחת מהעבירות הבאות: גניבה, גניבת רכב, התפרצות לרכב, התפרצות למקום מגורים, גניבת כרטיס חיוב או הונאה בכרטיס חיוב.",גזר דין
149,SH-12-09-3107-664,"(ג)	ניתן בזה צו כללי, לעניין מוצגים, לשיקול דעתו של קצין משטרה.",גזר דין
150,SH-12-09-3107-664,זכות ערעור לבית המשפט המחוזי בתוך 45 יום מהיום.,גזר דין
151,SH-12-09-3107-664,"5129371ניתן היום, ‏א' כסלו תשע""ד, ‏04 נובמבר 2013, במעמד ב""כ הצדדים והנאשם.",גזר דין
152,SH-12-09-3107-664,"ד""ר שאול אבינור 54678313",גזר דין
