,verdict,text,part
0,SH-23-07-26298-184,"פקודת הסמים המסוכנים [נוסח חדש], תשל""ג-1973","עדן אראלי ע""י ב""כ עוה""ד דן אסלנוב"
1,SH-23-07-26298-184,"הנאשם הקים מעבדה לגידול סם מסוכן מסוג קנבוס, בהיקף של 146 שתילים, במשקל של כ-30 ק""ג והורשע על פי הודאתו בעבירות של יצור הכנה והפקה, החזקת סם מסוכן שלא לצריכה עצמית,  החזקת חצרים לשם הכנת סמים והחזקת כלים.",גזר דין
2,SH-23-07-26298-184,"כתב האישום מלמד כי בין חודש יוני 2020 ובין חודש אוקטובר 2020, שכר הנאשם משרד בשדרות המגינים בחיפה, צייד את המשרד בגופי תאורה, 8 שנאים, מפוח, מזגן נייד, 2 בלוני חמצן, חומר דישון ומקרר וגידל בו 146 שתילים של סם מסוכן מסוג קנבוס במשקל כולל של 30.08 ק""ג נטו.",כתב האישום
3,SH-23-07-26298-184,"עוד עולה מכתב האישום כי במחסן נפרד שהנאשם שכר בסמוך למשרד, הוא החזיק סם מסוכן מסוג קנבוס במשקל של 0.7 ק""ג נטו.",כתב האישום
4,SH-23-07-26298-184,"התסקיר מיום 25.12.24 מלמד כי הנאשם, רווק בן 24, סיים 12 שנות לימוד במגמת מלונאות, קיבל פטור משירות צבאי על רקע מעורבות בפלילים ומזה כחצי שנה עובד בחברת הובלות.",תסקיר המבחן
5,SH-23-07-26298-184,"בהתייחס לשימוש בחומרים פסיכו-אקטיביים, הנאשם מסר כי החל לעשות שימוש בקנביס בגיל 15 בנסיבות חברתיות ובהדרגה השימוש הפך אינטנסיבי ויומיומי, כאמצעי להרגעה עצמית.",תסקיר המבחן
6,SH-23-07-26298-184,"הנאשם מסר כי בתקופה שבה התגורר עם אביו בטירת הכרמל, גורמי אכיפת החוק רדפו אותו, לתפיסתו ללא סיבה, מה שגרם לו לתחושת לחץ וייאוש, והשימוש בקנביס סייע לו להתמודד עם תחושות אלה.",תסקיר המבחן
7,SH-23-07-26298-184,עוד מסר כי לאחר ביצוע העבירות דנן הוא הפסיק את השימוש בכוחות עצמו ובדיקת שתן שמסר אכן נמצאה נקייה משרידי סם.,תסקיר המבחן
8,SH-23-07-26298-184,"בהתייחס לביצוע העבירות, הנאשם לקח אחריות על גידול הסמים, אך טען כי גידל את הסם לשימוש עצמי, על רקע רצונו לחסוך בעלויות רכישת הסם.",תסקיר המבחן
9,SH-23-07-26298-184,"עוד טען כי באותה עת הושפע מהקשרים השוליים שניהל, ברם היום הוא מבין את חומרת מעשיו והשלכותיהם.",תסקיר המבחן
10,SH-23-07-26298-184,"הנאשם ביטא חרטה על ביצוע העבירות, ברם ציין כי אינו מוכן להיענש בגין מעשיו, מחמת חלוף הזמן מאז ביצוע העבירות ועד הגשת כתב האישום.",תסקיר המבחן
11,SH-23-07-26298-184,"שירות המבחן התרשם כי בולטת אצל הנאשם נטייה ליחס את מעורבותו הפלילית לגורמים חיצוניים כגון החברה השולית שהשפיעה עליו, ברם הוא אינו מגלה תובנה ביחס לגורמים שהובילו אותו ליצירת קשר עם חברה זו ועודנו מחזיק עמדות שמבטאות חוסר אמון כלפי גורמי אכיפת החוק.",תסקיר המבחן
12,SH-23-07-26298-184,"על רקע האמור, לאור הערכה שלפיה הנאשם ביצע את העבירות ממניעים כלכליים, על רקע דפוסיו השוליים וקושי בבחינת משמעות מעשיו והשלכותיהם האפשריות, ומאחר שהנאשם שלל צורך טיפולי בעת הנוכחית, שירות המבחן העריך שקיים סיכון לביצוע עבירות נוספות בעתיד ונמנע מהמלצה שיקומית בעניינו של הנאשם.",תסקיר המבחן
13,SH-23-07-26298-184,"ב""כ המאשימה הפנתה בטיעוניה הכתובים לעובדות כתב האישום וטענה כי במעשיו הנאשם פגע בערכים המוגנים שעניינם שמירה על הסדר החברתי, על שלטון החוק ועל שלום הציבור מפני הנזקים הישירים והעקיפים הצפויים משימוש בסמים.",תמצית טיעוני הצדדים והראיות לעונש
14,SH-23-07-26298-184,"עוד הפנתה לפסיקה, כדי ללמד על מדיניות הענישה הנוהגת, עמדה על התכנון שקדם לביצוע העבירות, על הנזק שנגרם ושהיה צפוי להיגרם כתוצאה מביצוע העבירות, עמדה על היקף הסמים שנתפסו במשרד וטענה כי המתחם ההולם את מכלול הנסיבות, נע בין 18-36 חודשי מאסר בפועל.",תמצית טיעוני הצדדים והראיות לעונש
15,SH-23-07-26298-184,"ב""כ המאשימה ציינה את הודאת הנאשם בעובדות כתב האישום,  הפנתה לעברו הפלילי, לתסקיר, שנעדר המלצה טיפולית-שיקומית וטענה כי השיהוי בנקיטת ההליכים כנגד הנאשם אינו ניכר.",תמצית טיעוני הצדדים והראיות לעונש
16,SH-23-07-26298-184,"סופם של טיעונים, ב""כ המאשימה ביקשה להשית על הנאשם מאסר ברף האמצעי של המתחם שהציעה, לצד מאסר על תנאי וקנס ולהורות על חילוט הרכוש ששימש לביצוע העבירות.",תמצית טיעוני הצדדים והראיות לעונש
17,SH-23-07-26298-184,"ב""כ הנאשם טען כי מתחמי הענישה בתיקים כגון דא נעים בין רף תחתון של עבודות שירות ובין 18 חודשי מאסר בפועל, בהפנותו לפסיקה כדי לתמוך הטענה.",תמצית טיעוני הצדדים והראיות לעונש
18,SH-23-07-26298-184,"עוד הדגיש את חלוף הזמן, טען שעברו הפלילי של הנאשם אינו מכביד וכי במכלול השיקולים יש כדי למקם את העונש ברף התחתון של המתחם ולא ברף האמצעי, כבקשת המאשימה.",תמצית טיעוני הצדדים והראיות לעונש
19,SH-23-07-26298-184,"לחילופין, ככל שבית המשפט יקבע מתחם שאינו מתחיל ממאסר בעבודות שירות, ב""כ הנאשם ביקש לחרוג מהמתחם מחמת חלוף הזמן, שלמעשה מעיד על שיקום.",תמצית טיעוני הצדדים והראיות לעונש
20,SH-23-07-26298-184,"הנאשם אמר שלא הבין נכון את קצינת המבחן, שהיום הוא נמצא במקום אחר בחיים, מתחתן עוד 3 חודשים ומצפה לילד וביקש שתינתן לו הזדמנות נוספת.",תמצית טיעוני הצדדים והראיות לעונש
21,SH-23-07-26298-184,אשר לנסיבות ביצוע העבירה - יש ליתן את הדעת לתכנון שקדם לביצוע העבירות - שכירת משרד ומחסן ורכישת ציוד שישמש לגידול הסמים.,מתחם העונש ההולם 
22,SH-23-07-26298-184,"עוד יש ליתן את הדעת למשך ביצוע העבירות (4 חודשים), למספר השתילים שהנאשם גידל (146), למשקל הסמים שהוא גידל (30.08 ק""ג) ולמשקל הסמים שהנאשם החזיק (0.7 ק""ג).",מתחם העונש ההולם 
23,SH-23-07-26298-184,"בהתחשב במכלול הנתונים שפורטו לעיל, אני בדעה כי מתחם העונש ההולם את נסיבות התיק דנן נע בין 9-24 חודשי מאסר בפועל.",מתחם העונש ההולם 
24,SH-23-07-26298-184,לחובת הנאשם עומד עברו הפלילי.,השיקולים לקביעת עונשו של הנאשם
25,SH-23-07-26298-184,"עיון בתדפיס ת/1 מעלה כי לנאשם 3 הרשעות קודמות, האחרונה בגין שתי עבירות של מכירת משקה משכר לקטין, שנעברו לאחר ביצוע העבירות דנן.",השיקולים לקביעת עונשו של הנאשם
26,SH-23-07-26298-184,"הערכת שירות המבחן שלפיה קיים סיכון להישנות העבירות, אף היא עומדת לחובת הנאשם.",השיקולים לקביעת עונשו של הנאשם
27,SH-23-07-26298-184,"לדידי, הגם שאין במכלול השיקולים שפורטו לעיל כדי ללמד שקיים סיכוי של ממש שהנאשם ישתקם, יש בהם כדי לגזור את עונשו בתחתית המתחם שנקבע לעיל.",השיקולים לקביעת עונשו של הנאשם
28,SH-23-07-26298-184,הריני גוזרת על הנאשם את העונשים הבאים:,סוף דבר
29,SH-23-07-26298-184,"מאסר בפועל לתקופה של 9 חודשים, שירוצה בעבודות שירות באצטדיון רמת גן, בימים א'-ה', בטווח השעות המתאפשר בחוק העונשין.",סוף דבר
30,SH-23-07-26298-184,"הנאשם יתייצב לריצוי עבודות השירות בתאריך 8.6.25 בשעה 08:00, ביחידת ברקאי - עבודות שירות, שלוחה צפון, במתחם כלא מגידו (צומת מגידו).",סוף דבר
31,SH-23-07-26298-184,"הנאשם מוזהר כי מדובר בתנאי העסקה קפדניים וכל חריגה מכללי העבודה, לרבות שימוש באלכוהול/סמים במהלך העבודה, עלולה להביא להפסקה מנהלית של עבודות השירות וריצוי יתרת העונש במאסר בפועל.",סוף דבר
32,SH-23-07-26298-184,מאסר על תנאי לתקופה של 6 חודשים למשך 3 שנים והתנאי הוא שהנאשם לא יעבור עבירת סמים מסוג פשע.,סוף דבר
33,SH-23-07-26298-184,"קנס בסך של 4,000 ₪.",סוף דבר
34,SH-23-07-26298-184,"הקנס ישולם לחשבון המרכז לגביית קנסות, אגרות והוצאות ברשות האכיפה והגבייה, ב-8 תשלומים חודשיים רצופים ושווים, החל מיום 27.4.25, באחת הדרכים הבאות:",סוף דבר
35,SH-23-07-26298-184,"בכרטיס אשראי – באתר המקוון של רשות האכיפה והגבייה, www.eca.gov.il",סוף דבר
36,SH-23-07-26298-184,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
37,SH-23-07-26298-184,"הציוד ששימש לביצוע העבירות - יחולט והסמים - יושמדו, הכל בחלוף המועד להגשת הערעור.",סוף דבר
38,SH-23-07-26298-184,54678313זכות ערעור תוך 45 יום.,סוף דבר
39,SH-23-07-26298-184,"ניתן היום,  כ""ד אדר תשפ""ה, 24 מרץ 2025, בנוכחות הצדדים.",סוף דבר
40,SH-23-07-26298-184,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
