,verdict,text,part
0,ME-14-09-16646-278,"מטעם המאשימה: עו""ד רועי אלפסי",הנאשם
1,ME-14-09-16646-278,"מטעם הנאשם: הובא וע""י ב""כ עו""ד מואייד הייב",הנאשם
2,ME-14-09-16646-278,"חוק העונשין, תשל""ז-1977: סע'  338(א)(1)",הנאשם
3,ME-14-09-16646-278,פקודת התעבורה [נוסח חדש],הנאשם
4,ME-14-09-16646-278,"פקודת ביטוח רכב מנועי [נוסח חדש], תש""ל-1970",הנאשם
5,ME-14-09-16646-278,"פקודת הסמים המסוכנים [נוסח חדש], תשל""ג-1973",הנאשם
6,ME-14-09-16646-278,"הנאשם לפניי הורשע, על-פי הודאתו בעובדות כתב אישום מתוקן מיום 20.01.15 (להלן: ""כתב האישום""), בעבירות של מעשה פזיזות ורשלנות ברכב, לפי סעיף 338(א)(1) לחוק העונשין, התשל""ז-1977 (להלן: ""החוק""); תקיפת שוטר הגורמת חבלה של ממש, לפי סעיפים 273 ו-380 לחוק; הפרעה לשוטר בעת מילוי תפקידו, לפי סעיף 275 לחוק; שיבוש מהלכי חקירה, לפי סעיף 244 לחוק; נהיגה ללא רישיון, לפי סעיפים 10 ו-62(1) לפקודת התעבורה [נוסח חדש], תשכ""א-1961; ונהיגה ללא פוליסת ביטוח, לפי סעיף 2(א) ו-(ב) לפקודת ביטוח רכב מנועי [נוסח חדש], תש""ל-1970.",גזר דין
7,ME-14-09-16646-278,"על-פי המתואר בכתב האישום, ביום 27.07.14, סמוך לשעה 23:45, נהג הנאשם ברכב מסוג מיצובישי, מספר רישוי 25-310-20 (להלן: ""הרכב""), בכביש 90 מכיוון דרום לכיוון צפון, בקטע הכביש שבין צומת עמיעד למחלף אליפלט.",גזר דין
8,ME-14-09-16646-278,"קטע כביש זה הוא דו-מסלולי ודו-נתיבי, כשבין שני המסלולים מפרידה גדר (להלן: ""הכביש"").",גזר דין
9,ME-14-09-16646-278,"יחד עם הנאשם נסעו ברכב עזיז מורגאן, שישב במושב הקדמי ליד הנהג, ומוסטפא הייב, שישב במושב האחורי.",גזר דין
10,ME-14-09-16646-278,הנאשם נהג ברכב ללא רישיון נהיגה בתוקף וללא פוליסת ביטוח בת תוקף.,גזר דין
11,ME-14-09-16646-278,"באותה העת, סמוך למחלף אליפלט, ביצעה המשטרה חסימה בכביש על-ידי הצבת ניידת משטרתית עם אורות כחולים באחד הנתיבים, ופריסת דוקרנים ואורות מהבהבים בנתיב האחר (להלן: ""המחסום"").",גזר דין
12,ME-14-09-16646-278,"במחסום עמדו מספר שוטרים, ביניהם השוטרים ענאן חאג' ושי לנכרי (להלן בהתאמה: ""חאג'"" ו""לנכרי"").",גזר דין
13,ME-14-09-16646-278,"בהתקרבו למחסום האט הנאשם את מהירות נסיעתו, סטה מעט ימינה ומיד פנה שמאלה בכוונה לבצע פרסה ולנסוע דרומה בניגוד לכיוון התנועה.",גזר דין
14,ME-14-09-16646-278,"ניידת משטרתית שנסעה אחריו (להלן: ""הניידת"") הפעילה אורות כחולים וחסמה את מסלול נסיעתו של הנאשם.",גזר דין
15,ME-14-09-16646-278,"הנאשם לא עצר את הרכב, התנגש עם חזית הרכב בדופן הניידת ונעצר.",גזר דין
16,ME-14-09-16646-278,"במקביל, השוטרים שעמדו במחסום, וכן שוטר בשם מיכאל ג'ינו (להלן: ""ג'ינו""), התקרבו רגלית אל הרכב, ניגשו לכיוון דלת הנהג, הזדהו כשוטרים והורו לנאשם לעצור את הרכב, כאשר השוטר חאג' נעמד מאחורי הרכב והשוטר לנכרי נעמד לפני הרכב.",גזר דין
17,ME-14-09-16646-278,"הנאשם לא נענה לקריאות השוטרים, שילב הילוך אחורי ונסע לאחור תוך הפניית הרכב שמאלה, וכך פגע בשוטר חאג'.",גזר דין
18,ME-14-09-16646-278,הניידת חסמה בשנית את מסלול נסיעתו של הנאשם אך הוא המשיך בנסיעה והתנגש בניידת פעם נוספת.,גזר דין
19,ME-14-09-16646-278,מיד לאחר מכן שילב הנאשם הילוך קדמי והחל בנסיעה דרומה כנגד כיוון התנועה.,גזר דין
20,ME-14-09-16646-278,"הנאשם התקדם לעבר השוטר לנכרי שעמד על הכביש, לנכרי ניסה לחמוק מהרכב על מנת לא להידרס, נפל ונפגע.",גזר דין
21,ME-14-09-16646-278,"במהלך המתואר לעיל ירה השוטר חאג' שתי יריות בצמיג אחורי שמאלי של הרכב, במטרה לעצרו.",גזר דין
22,ME-14-09-16646-278,"הנאשם, בכוונה למנוע מעצר או עיכוב כדין, שלו או של הנוסעים עמו ברכב, המשיך בנסיעה נגד כיוון התנועה, התקדם בנסיעה מהירה אל עבר השוטר ג'ינו, שעמד בנתיב נסיעתו, ואילץ אותו לקפוץ הצידה על מנת לא להידרס.",גזר דין
23,ME-14-09-16646-278,"השוטר ג'ינו, שחש סכנה לחייו, שלף אקדח וירה שתי יריות באוויר.",גזר דין
24,ME-14-09-16646-278,"הנאשם נמלט מן המקום בנסיעה נגד כיוון התנועה, פנה שמאלה לחניון סמוך, עצר את הרכב, נטש אותו וברח מהמקום יחד עם הנוסעים האחרים.",גזר דין
25,ME-14-09-16646-278,"כתוצאה ממעשיו של הנאשם פונה השוטר לנכרי לבית-החולים ""זיו"" בצפת, שם אובחן אצלו שבר בראש מסרק כף יד ימין עם תזוזה, ושם קיבל טיפול רפואי שכלל שחזור וקיבוע של השבר באמצעות סד גבס.",גזר דין
26,ME-14-09-16646-278,כמו כן נגרמה שריטה באמת ידו השמאלית של השוטר חאג'.,גזר דין
27,ME-14-09-16646-278,"לאחר המעשים המתוארים לעיל, הנאשם לא התייצב לחקירה פלילית על אף שידע כי הוא דרוש לחקירה, וזאת בכוונה למנוע או להכשיל את החקירה.",גזר דין
28,ME-14-09-16646-278,"על-פי עובדות כתב האישום שצורף, בתאריך 21.06.11 החזיק הנאשם בביתו סם מסוכן מסוג חשיש במשקל נטו של 0.48 גרם, לצריכתו העצמית, ללא היתר כדין להחזקתו.",גזר דין
29,ME-14-09-16646-278,"כן הוסכם במסגרת הסדר הטיעון, כי הצדדים יטענו למאסר בפועל לתקופה שבין עשרה לעשרים וארבעה חודשים, כאשר ביחס ליתר רכיבי הענישה יטען כל צד באופן חופשי.",גזר דין
30,ME-14-09-16646-278,"הנאשם בן 33, רווק ואב לילדה בת 3, עבד  החל משנת 2007 ועד למעצרו במפעל ""פז עצים"" כמפעיל מכונה.",תסקיר שירות המבחן
31,ME-14-09-16646-278,"מתואר קשר רופף של הנאשם עם אביו, אשר נפטר כחצי שנה טרם עריכת התסקיר.",תסקיר שירות המבחן
32,ME-14-09-16646-278,"האב, אשר היה נשוי לשתי נשים במקביל, התגרש מאמו של הנאשם עת היה הנאשם בן שבע, ולא היווה דמות תומכת.",תסקיר שירות המבחן
33,ME-14-09-16646-278,"לדבריו, בשנים האחרונות פעל על מנת לשקם את עצמו, וקצינת המבחן התרשמה כי הנאשם מבטא גישה חיובית ואחראית כלפי עתידו.",תסקיר שירות המבחן
34,ME-14-09-16646-278,"בהתייחס לעבירות, צוין כי הנאשם נוטל אחריות מלאה לביצוען, אולם משליך את מירב נסיבות התנהגותו על אחרים, מבלי להתבונן באופן ביקורתי על מעשיו הפוגעניים.",תסקיר שירות המבחן
35,ME-14-09-16646-278,"לדבריו, נהג באופן מודע ללא רישיון, מאחר וחבריו היו שתויים, וכשהבחין במחסום פעל מתוך תחושה של פחד.",תסקיר שירות המבחן
36,ME-14-09-16646-278,"קצינת המבחן ציינה את מעורבותו הקודמת של הנאשם בפלילים, שבעקבותיה החל בהליך טיפולי בו התקשה להתמיד וליטול חלק אקטיבי.",תסקיר שירות המבחן
37,ME-14-09-16646-278,"כאשר עומת הנאשם עם הדברים, הוא ביטא עמדה הגנתית ביחס לקשייו להתמיד בטיפול, ותיאר מציאות חיים מורכבת אשר אינה מאפשרת לו פניות להליך טיפולי.",תסקיר שירות המבחן
38,ME-14-09-16646-278,"לסיכום, קצינת המבחן העריכה כי הסיכון הנשקף מן הנאשם להתנהגות פורצת גבולות הוא גבוה, כאשר הנאשם, חרף נטילת האחריות, נעדר משאבים נפשיים על מנת להתמיד בתהליך טיפולי.",תסקיר שירות המבחן
39,ME-14-09-16646-278,"לפיכך, נמנע שירות המבחן ממתן המלצה טיפולית.",תסקיר שירות המבחן
40,ME-14-09-16646-278,"בהתייחסה למתחם העונש ההולם, ציינה המאשימה את חומרת מעשיו של הנאשם ואת הסיכון שיצר כלפי גורמי האכיפה וכלפי הציבור.",טיעוני המאשימה
41,ME-14-09-16646-278,בתוך כך ציינה את החובה להעניק הגנה לשוטרים ואת החומרה היתירה הכרוכה בעבירות של תקיפת שוטרים עקב מילוי תפקידם.,טיעוני המאשימה
42,ME-14-09-16646-278,"באשר לנסיבות ביצוע העבירות, המאשימה סבורה כי על אף שלא מדובר באירוע מתוכנן, יש להטיל את מלוא האחריות על הנאשם, אשר יכול היה למנוע את האירוע ואת הפגיעה בשוטרים.",טיעוני המאשימה
43,ME-14-09-16646-278,"כן הפנתה לפגיעות שנגרמו לשוטר לנכרי, לנזק שנגרם לניידות המשטרה שנטלו חלק באירוע, ולסיכון הגדול שיצר הנאשם כלפי השוטרים ומשתמשי הדרך.",טיעוני המאשימה
44,ME-14-09-16646-278,"לפיכך, ותוך הפנייה לפסיקת בתי המשפט במקרים דומים, טוענת המאשימה כי מתחם הענישה ההולם את נסיבות המקרה נע בין 12 ל-36 חודשי מאסר בפועל, 3 עד 10 שנות פסילה וקנס כספי בסכום שבין 5,000 ל-20,000 ₪.",טיעוני המאשימה
45,ME-14-09-16646-278,"באשר לכתב האישום המצורף, נטען כי מתחם הענישה נע בין ענישה שיקומית למאסר על תנאי.",טיעוני המאשימה
46,ME-14-09-16646-278,"באשר לנסיבותיו של הנאשם, המאשימה סבורה כי לא קיימות נסיבות המצדיקות סטייה מן המתחם, ושיש להעמיד את עונשו על 24 חודשי מאסר בפועל, בניכוי ימי מעצרו; פסילה לתקופה של 4 שנים, פסילה על תנאי; מאסר על תנאי; קנס כספי; ופיצוי לשוטרים שנפגעו ולמשטרת ישראל.",טיעוני המאשימה
47,ME-14-09-16646-278,כן ביקשה לחלט את הרכב בו נהג הנאשם בעת האירוע ושבאמצעותו בוצעו העבירות.,טיעוני המאשימה
48,ME-14-09-16646-278,"הסניגור ציין בפתח טיעוניו, כי הנאשם הודה בעובדות כתבי האישום וחסך בזמן שיפוטי.",טיעוני הנאשם
49,ME-14-09-16646-278,"עוד הפנה לנסיבות חייו של הנאשם, כמפורט בתסקיר, ולעובדת היותו נתון במעצר החל מיום 31.08.14.",טיעוני הנאשם
50,ME-14-09-16646-278,"עוד נטען, שבשנים האחרונות עשה הנאשם צעדים משמעותיים לשיקום חייו, ושהוא היחיד המטפל באמו, הסובלת מבעיות רפואיות.",טיעוני הנאשם
51,ME-14-09-16646-278,"בהתייחס לעבירות, נטען כי מדובר באירוע נקודתי, ושהנאשם פעל ללא תכנון מוקדם אלא כתגובה לרגשות של חרדה ופחד.",טיעוני הנאשם
52,ME-14-09-16646-278,"כן נטען כי מרבית העבירות הן בסמכות בית-משפט שלום כשהעונש המרבי הקבוע לצידן הוא שלוש שנות מאסר, כך שמתחם העונש ההולם במקרה דנן נע בין מספר חודשי עבודות שירות לשנת מאסר בפועל.",טיעוני הנאשם
53,ME-14-09-16646-278,בתוך כך הפנה הסניגור למספר תיקים בעבירות דומות בהן נחתמו הסדרי טיעון שכללו עונשי קלים.,טיעוני הנאשם
54,ME-14-09-16646-278,"לפיכך, מבקש הסניגור להטיל על הנאשם 10 חודשי מאסר בלבד.",טיעוני הנאשם
55,ME-14-09-16646-278,"כן ביקש להקל עם הנאשם בהטלת קנס ופיצויים, עקב מצבו הכלכלי הקשה, תוך שצירף מכתב מאת מחלקת הרווחה בישוב בו מתגורר הנאשם, ולפיו אמו מוכרת למחלקה, סובלת מקשיים כלכליים וזקוקה לנאשם לצורך פרנסתה.",טיעוני הנאשם
56,ME-14-09-16646-278,"באשר לרכיב הפסילה, הסניגור סבור כי יש להסתפק בעונש הפסילה המינימלי המתחייב על-פי פקודת התעבורה; ובאשר לפיצוי טען, כי המדינה לא הביאה ראיות לנזק שנגרם לניידת המשטרה.",טיעוני הנאשם
57,ME-14-09-16646-278,"לבסוף, ביקש הסניגור להימנע מחילוט הרכב.",טיעוני הנאשם
58,ME-14-09-16646-278,הנאשם הביע חרטה על מעשיו וביקש מבית המשפט להתחשב בו.,טיעוני הנאשם
59,ME-14-09-16646-278,"רבות נאמר על הסכנה הכרוכה בנהיגה שמטרתה הימלטות מגורמי האכיפה, ובוודאי כאשר זו נעשית על-ידי מי שאינו מחזיק ברישיון נהיגה בר תוקף, תוך שהוא מסיע ברכבו אחרים.",דיון והכרעה
60,ME-14-09-16646-278,"הנאשם, בבריחתו, ביצע עבירות חמורות ומסכנות חיים, ודי לציין בהקשר זה את נסיעתו נגד כיוון התנועה.",דיון והכרעה
61,ME-14-09-16646-278,בכך פגע הנאשם באינטרס החברתי של הגנה על שלומם וביטחונם של משתמשי הדרך ושל גורמי האכיפה.,דיון והכרעה
62,ME-14-09-16646-278,"בנוסף, הנאשם לא ציית להוראות השוטרים ואף לא בחל בפגיעה בהם במטרה שלא להיתפס, ובתוך כך פגע בערך חברתי נוסף, שעיקרו שמירה על שלטון החוק.",דיון והכרעה
63,ME-14-09-16646-278,"כאמור, לצד האישום העיקרי הורשע הנאשם בעבירות של החזקת סמים וכלים להכנתם, לשם צריכה עצמית, ובכך טמונה פגיעה נוספת בערך הציות לחוק ושמירה על שלטון החוק, לצד פגיעה בערך של בריאות הציבור, לרבות בשל ההשלכות הקשות שיש לשימוש בסם על גופו, על נפשו ועל תפקודו החברתי של המשתמש.",דיון והכרעה
64,ME-14-09-16646-278,"כאמור, הנאשם החל את מסכת העבירות בכך שנטל לידיו את ההגה ללא שהיו בידיו רישיון וביטוח ברי תוקף, ובבחינת ""עבירה גוררת עבירה"" החליט להימלט מן המחסום המשטרתי, תוך שהוא מסכן את חיי השוטרים, את חיי הנוסעים שהיו עמו ברכב ואת חייהם של משתמשי הדרך האחרים.",דיון והכרעה
65,ME-14-09-16646-278,"סיכון החיים מתבטא בהחלטה של הנאשם לנסוע עם הרכב בניגוד לכיוון התנועה, לעבר גופם של שוטרים, אשר ביקשו למנוע ממנו להמשיך בנסיעתו, ופגיעתו בניידת משטרה.",דיון והכרעה
66,ME-14-09-16646-278,"פגיעותיו של הנאשם בשוטרים ובניידת, קריאות השוטרים לעברו והיריות שירו באוויר ולעבר צמיג הרכב, כל אלה לא הביאו את הנאשם לידי ציות ועצירה, והוא נותר נחוש לברוח מן השוטרים.",דיון והכרעה
67,ME-14-09-16646-278,"כך גם בהמשך, נמנע הנאשם מהתייצבות לחקירה, תוך שהוא ממשיך את שרשרת העבירות בהן החל, לגרסתו, בשל חרדה ופחד.",דיון והכרעה
68,ME-14-09-16646-278,"תיאור הדברים מעיד, כי לא חרדה ופחד הם שהובילו את הנאשם לבצע את העבירות, אלא עזות מצח וזלזול מוחלט בשלטון החוק, בגורמי האכיפה ובחיי אדם.",דיון והכרעה
69,ME-14-09-16646-278,"כאן יש לזכור, כי הנאשם פגע עם הרכב בשוטר חאג' וגרם לנפילתו של השוטר לנכרי, מבלי שעצר לבדוק את מצבם.",דיון והכרעה
70,ME-14-09-16646-278,"בקשר לכך הוגש מסמך רפואי המעיד על פציעתו של השוטר לנכרי, אשר, כאמור, שבר את כף ידו הימנית במהלך האירוע.",דיון והכרעה
71,ME-14-09-16646-278,מדיניות הענישה הנוהגת ומתחם העונש ההולם,דיון והכרעה
72,ME-14-09-16646-278,מדובר במקרה בו המערער גנב אופנוע ובהגיעו למחסום משטרתי נעצר.,דיון והכרעה
73,ME-14-09-16646-278,לאחר מכן החל להתקדם לכיוון המחסום תוך שהוא מתעלם משוטר שאותת לו לעצור.,דיון והכרעה
74,ME-14-09-16646-278,"המערער נסע לכיוון השוטר באופן רשלני ופזיז שסיכן את השוטר, והוא נעצר הודות לשוטרים ואנשים אחרים שהיו במקום, אשר הצליחו להפילו.",דיון והכרעה
75,ME-14-09-16646-278,לאחר מכן המערער התנגד למעצרו וניסה להימלט מן המקום.,דיון והכרעה
76,ME-14-09-16646-278,"המערער במקרה זה נהג באוטובוס ציבורי זעיר, בזמן פסילה וכאשר נמצאים אתו ברכב 8 נוסעים מלבדו.",דיון והכרעה
77,ME-14-09-16646-278,"בעת ששוטר תנועה אותת לו לעצור לבדיקה שגרתית, הסיט בתחילה המערער את הרכב בהתאם להוראות השוטר, אולם כשקרב השוטר האיץ המערער את מהירות הנסיעה והחל להימלט.",דיון והכרעה
78,ME-14-09-16646-278,"שתי ניידות משטרה פתחו במרדף אחר המערער, במהלכו נהג המערער במהירות מופרזת, עקף רכבים, אילץ רכבים לסטות מנתיבם לשוליים, חצה קו הפרדה רצוף ונסע בנתיב הנגדי, והכל בזמן שהשוטרים קוראים לו לעצור.",דיון והכרעה
79,ME-14-09-16646-278,"המערער נעצר בשל משאית שחסמה את מסלול נסיעתו, והוא סירב בתחילה לצאת מן הרכב כפי שהורו לו השוטרים.",דיון והכרעה
80,ME-14-09-16646-278,"לציין, כי במקרה זה קבעתי שמתחם הענישה ההולם נע בין 6 ל-24 חודשי מאסר בפועל.",דיון והכרעה
81,ME-14-09-16646-278,הנאשם שם נמלט ממחסום משטרתי ונתפס על-ידי השוטרים מאוחר יותר.,דיון והכרעה
82,ME-14-09-16646-278,"בהכרעת הדין קבעתי, כי לבד מנהיגתו של הנאשם בזמן עקיפת המחסום, הוא לא ביצע עבירות תנועה נוספות בעת שהשוטרים דלקו אחריו.",דיון והכרעה
83,ME-14-09-16646-278,"לפיכך, בעת מתן גזר-הדין קבעתי, כי מתחם העונש הראוי לעבירה לפי סעיף 338, בנסיבות, נע בין מספר חודשי מאסר לנשיאה בדרך של עבודות שירות לשנה וחצי מאסר בפועל.",דיון והכרעה
84,ME-14-09-16646-278,במקרה דנן אני סבור כי מתחם העונש ההולם צריך לשקף דרגת חומרה הקרובה לעניין סאבר לעיל.,דיון והכרעה
85,ME-14-09-16646-278,"זאת, בשל הנסיבות הדומות; בשל העובדה כי גם הנאשם כאן ברח תוך שהוא מסיע ברכבו אחרים, אף אם מעטים בהשוואה לעניין סאבר; ובשים לב לפגיעות בשוטרים ובניידות המשטרה, המהוות נסיבה מחמירה בהשוואה לעניין סאבר, שם בדרך נס לא נגרם נזק לגוף או לרכוש.",דיון והכרעה
86,ME-14-09-16646-278,"בנסיבות אלה, אני סבור כי מתחם הענישה ההולם במקרה דנן נע בין 8 ל-32 חודשי מאסר בפועל.",דיון והכרעה
87,ME-14-09-16646-278,"באשר למתחם ההולם ביחס לרכיב הפסילה, מאחר וחומרתן של עבירות התעבורה אינה מתמצה בעצם הנהיגה ללא רישיון וביטוח ברי תוקף, אלא נובעת מאופן הנהיגה בעת ניסיון הבריחה מן השוטרים תוך יצירת סיכון לא מבוטל לחיי אדם ופגיעה בפועל בשוטרים וברכב משטרתי, דעתי היא כי מתחם הענישה ההולם לגבי רכיב הפסילה נע בין 3 ל-6 שנות פסילה בפועל.",דיון והכרעה
88,ME-14-09-16646-278,"באשר לאישום המצורף, שעניינו החזקת סם לצריכה עצמית וכלים להכנתו, סבורני כי בהינתן סוג הסם וכמותו מתחם הענישה ההולם נע בין ענישה צופה פני עתיד לשנת מאסר בפועל.",דיון והכרעה
89,ME-14-09-16646-278,"בניגוד לעמדת המאשימה, אינני סבור כי יש מקום לקבוע רף שמהותו ענישה שיקומית במסגרת מתחם הענישה ההולם.",דיון והכרעה
90,ME-14-09-16646-278,"זאת, משום שבעת קביעת המתחם אין מקום להתחשב בנסיבותיו האישיות של מבצע העבירות, נסיבות ששקילתן הכרחית טרם החלטה בדבר נקיטת גישה שיקומית.",דיון והכרעה
91,ME-14-09-16646-278,"במקרה זה לא מצאתי מקום לסטות מן המתחם ההולם, לקולא או לחומרה, אלא ראיתי לגזור את עונשו של הנאשם בגדרי המתחם, תוך התחשבות בנסיבות שאינן קשורות בביצוע העבירה, כמפורט בסעיף 40יא לחוק:",דיון והכרעה
92,ME-14-09-16646-278,"הפגיעה של העונש בנאשם ובמשפחתו – כאמור בתסקיר, הנאשם הוא אב לילדה בת שלוש אשר נולדה שלא במסגרת קשר נישואין.",דיון והכרעה
93,ME-14-09-16646-278,"לא הובהר מה מקומו של הנאשם בחיי בתו, והאם הוא נושא בעול פרנסתה.",דיון והכרעה
94,ME-14-09-16646-278,"מנגד, הנאשם עצמו טען כי אמו תלויה בו לצורך ניהול חייה ופרנסתה, כשמכתב מטעם הלשכה לשירותים חברתיים בכפרו מציין כי הנאשם הוא המטפל העיקרי באם ודואג לכל צרכיה.",דיון והכרעה
95,ME-14-09-16646-278,"מעבר לכך, לא הוגשו מסמכים רפואיים המעידים על מצב האם, ולא הובאו בני משפחה להעיד בדבר תלות זו או בדבר אפשרותם למלא את מקומו של הנאשם בחייה של אמו.",דיון והכרעה
96,ME-14-09-16646-278,נטילת האחריות של הנאשם על מעשיו – הנאשם נטל אחריות פורמלית למעשים והודה בעובדות כתב האישום.,דיון והכרעה
97,ME-14-09-16646-278,"לצד זאת, קצינת המבחן ציינה כי הוא משליך את מירב נסיבות התנהגותו על אחרים, מבלי להתבונן באופן ביקורתי על מעשיו.",דיון והכרעה
98,ME-14-09-16646-278,"עברו הפלילי של הנאשם - גיליון המרשם הפלילי מעלה כי לחובת הנאשם שש הרשעות קודמות בגין מעורבותו בעבירות סמים ורכוש, וגיליון המרשם הפלילי-תעבורתי מעלה  כי לחובתו 44 הרשעות קודמות בעבירות תעבורה, בהן הרשעות לא מעטות בעבירה של נהיגה ללא רישיון.",דיון והכרעה
99,ME-14-09-16646-278,"אשר על כן, אני גוזר על הנאשם את העונשים הבאים:",סוף דבר
100,ME-14-09-16646-278,"שמונה עשר חודשי מאסר לריצוי בפועל בניכוי ימי מעצרו, החל מיום 31.08.14.",סוף דבר
101,ME-14-09-16646-278,"שנים עשר חודשי מאסר על תנאי, למשך שלוש שנים, והתנאי הוא שהנאשם לא יעבור במהלך תקופה זו עבירה שמהותה יצירת סיכון כלפי חיי אדם באמצעות שימוש ברכב.",סוף דבר
102,ME-14-09-16646-278,"ארבעה חודשי מאסר על תנאי, למשך שלוש שנים, לבל יעבור הנאשם עבירה מן העבירות בהן הורשע במסגרת כתב-האישום המצורף.",סוף דבר
103,ME-14-09-16646-278,"ארבעים ושמונה חודשי פסילה בפועל מלהחזיק או לקבל רישיון נהיגה, זאת החל מיום שחרורו ממאסר ובמצטבר לכל פסילה אחרת.",סוף דבר
104,ME-14-09-16646-278,"אני מחייב את הנאשם לפצות את השוטר לנכרי בסכום של 2,000 ₪.",סוף דבר
105,ME-14-09-16646-278,"הסכום יופקד בקופת ביהמ""ש לזכות השוטר בתוך 120 יום מהיום על פי פרטים אשר ימסרו ע""י ב""כ המאשימה למזכירות ביהמ""ש.",סוף דבר
106,ME-14-09-16646-278,"באשר לבקשת החילוט, בנסיבות העניין החלטתי שלא להיעתר לה.",סוף דבר
107,ME-14-09-16646-278,זכות ערעור לבית המשפט העליון בתוך 45 יום מהיום.,סוף דבר
108,ME-14-09-16646-278,"5129371ניתנה והודעה היום ט' אייר תשע""ה, 28/04/2015 במעמד הנוכחים.",<#4#>
