,verdict,text,part
0,SH-17-09-28451-235,"פקודת הסמים המסוכנים [נוסח חדש], תשל""ג-1973: סע'  13, 19א",הנאשמים
1,SH-17-09-28451-235,"חוק העונשין, תשל""ז-1977: סע'  29, 40ד(א), 40ד(ב)",הנאשמים
2,SH-17-09-28451-235,"חוק השיפוט הצבאי, תשט""ו-1955: סע'  127א",הנאשמים
3,SH-17-09-28451-235,הנאשם יליד 28.10.1998  הורשע על יסוד הודאתו בעבירה שעניינה סחר בסם מסוכן בצוותא לפי סעיף 19+13א לפקודת הסמים המסוכנים בצירוף סעיף 29 לחוק העונשין.,גזר דין
4,SH-17-09-28451-235,"לפי עובדות כתב האישום ביום 26.4.2017 ,בצוותא עם שניים אחרים, מכר הנאשם סם מסוג קוקאין במשקל 9.9630 גרם לשוטר סמוי, תמורת 6,500 ₪.",גזר דין
5,SH-17-09-28451-235,"העסקה תואמה טלפונית ע""י האחרים, ובמהלכה סוכם עם השוטר שהנאשם יצור עמו קשר לצורך תיאום העסקה.",גזר דין
6,SH-17-09-28451-235,"הסוכן נטל את הסם והשניים נכנסו לרכבו של הסוכן, שם קיבל הנאשם מהסוכן תשלום בסך 6,500 ₪.",גזר דין
7,SH-17-09-28451-235,הנאשם בן זקונים במשפחה המונה זוג הורים גרושים ושני ילדים.,תסקיר שירות המבחן
8,SH-17-09-28451-235,"מעיון בקורות חייו עולה כי הוריו התגרשו בהיותו כבן 6, באותה תקופה התעוררו אצל הנאשם בעיות התנהגות וקשיי ריכוז, והוא אובחן כבעל הפרעות קשב וריכוז.",תסקיר שירות המבחן
9,SH-17-09-28451-235,הנאשם עבר מספר מסגרות חינוך לאורך השנים.,תסקיר שירות המבחן
10,SH-17-09-28451-235,"לדבריו, בזמן לימודיו התיכוניים חבר לנוער שוליים ונפתח לו תיק פלילי בעבירת אלימות.",תסקיר שירות המבחן
11,SH-17-09-28451-235,"על אף הקשיים ההתנהגותיים, סיים 12 שנות לימוד ושנת י""ג של לימודי עתודאי, עם זכאות לתעודת בגרות מלאה.",תסקיר שירות המבחן
12,SH-17-09-28451-235,"כחודשיים טרם גיוסו לצבא החל תהליך של שינוי אצל הנאשם, הוא ניתק קשריו החברתיים עם גורמים שליליים, התמקד בחייו האישיים ובהכנות לקראת גיוסו לצה""ל.",תסקיר שירות המבחן
13,SH-17-09-28451-235,"ביום 3.7.17 התגייס הנאשם לצה""ל.",תסקיר שירות המבחן
14,SH-17-09-28451-235,"טרם מעצרו בתיק שלפניי נשפט ונידון  בצבא למחבוש עקב בעיות התנהגות, זאת לאחר שסורבה בקשתו להשתחרר לניתוח שעברה אחותו.",תסקיר שירות המבחן
15,SH-17-09-28451-235,"מעבר לכך, דווח ע""י הצוות הפיקודי שהנאשם גילה כישורי הנהגה גבוהים וכוח רצון חזק וכי עבר תהליך משמעותי במהלך הטירונות.",תסקיר שירות המבחן
16,SH-17-09-28451-235,"בהתייחס לשימוש בסמים, מסר כי השתמש לראשונה בסם מסוג גראס בסוף התיכון.",תסקיר שירות המבחן
17,SH-17-09-28451-235,מאז מסר כי השתמש בסמים פעמים ספורות בשימוש חברתי.,תסקיר שירות המבחן
18,SH-17-09-28451-235,הנאשם שלל בעיית התמכרות ונזקקות טיפולית.,תסקיר שירות המבחן
19,SH-17-09-28451-235,שירות המבחן מכיר את הנאשם מחודש 9/2017 בעקבות מעצרו ביום 7.9.19 בתיק שלפני.,היסטוריה עבריינית והעבירה הנוכחי
20,SH-17-09-28451-235,"עם מעצרו, הביע הנאשם בפני שירות המבחן רצון להשתחרר למעצר בית, על-מנת לקדם את חזרתו לצבא.",היסטוריה עבריינית והעבירה הנוכחי
21,SH-17-09-28451-235,"למרות זאת הוחלט בצה""ל לשחרר את הנאשם משירות סדיר, על רקע אי-התאמה, שעיקרה בעיות התנהגות ובעיות משמעת.",היסטוריה עבריינית והעבירה הנוכחי
22,SH-17-09-28451-235,"הנאשם שוחרר למעצר בית בבית אמו ביום 26.9.17, לאחר 19 ימים במעצר.",היסטוריה עבריינית והעבירה הנוכחי
23,SH-17-09-28451-235,"במהלך תקופה זו התקשה הנאשם להסתגל לתנאים המגבילים, אך הקפיד על תנאי מעצרו ועמד בקשר עם שירות המבחן.",היסטוריה עבריינית והעבירה הנוכחי
24,SH-17-09-28451-235,"ביום 18.2.18 הותרה יציאתו ל""אוורור"" בן 4 שעות ביום, ובהמשך אושרה אף יציאתו לעבודה.",היסטוריה עבריינית והעבירה הנוכחי
25,SH-17-09-28451-235,ביום 18.7.18 הוסרו תנאי השחרור של הנאשם לחלוטין.,היסטוריה עבריינית והעבירה הנוכחי
26,SH-17-09-28451-235,"במהלך הקשר עם שירות המבחן, הפגין הנאשם יכולת להיענות לסמכות ולגבולות, שיתף במצוקתו, הביע שאיפתו לסיים את ההליכים המשפטיים, ולהמשיך בתהליך החיובי שבו החל טרם מעצרו.",היסטוריה עבריינית והעבירה הנוכחי
27,SH-17-09-28451-235,"לאורך תקופת הקשר עם שירות המבחן, עבר הנאשם בבדיקות לאיתור שרידי סם, אשר נמצאו נקיות.",היסטוריה עבריינית והעבירה הנוכחי
28,SH-17-09-28451-235,"הנאשם ביטא בפני השירות את רצונו לסיים את ההליך המשפטי ולהתמקד בקידום חייו באפיקים חיוביים ונורמטיביים של רכישת השכלה, תעסוקה יציבה וביסוס חיי משפחה, וכן לבחון בשנית את אפשרות גיוסו לצה""ל.",היסטוריה עבריינית והעבירה הנוכחי
29,SH-17-09-28451-235,"ביחס לרקע לביצוע העבירה, סיפר הנאשם שרכש יחד עם חבריו סם מסוג גראס לצריכה עצמית מגורמים עברייניים, אך התקשה לשלם על הסם, וחובו אצלם הלך ותפח.",היסטוריה עבריינית והעבירה הנוכחי
30,SH-17-09-28451-235,"כאמצעי להסדרת החוב, דרשו ממנו אותם גורמים לסחור בסם.",היסטוריה עבריינית והעבירה הנוכחי
31,SH-17-09-28451-235,"לדברי הנאשם חשש והסתייג מכך, ולא היה מעוניין לעבור על החוק ולקחת חלק בסחר בסמים, אך בשל חששו מאלה, הסכים לדרישתם.",היסטוריה עבריינית והעבירה הנוכחי
32,SH-17-09-28451-235,"הנאשם סיפר כי לאחר המעשה ניתק את הקשר עם אותם גורמים, ובמקביל החל בהכנות לקראת גיוסו לצבא.",היסטוריה עבריינית והעבירה הנוכחי
33,SH-17-09-28451-235,"הנאשם הביע צער וחרטה עמוקים על מעשיו ונטל אחריות מלאה על מעשיו, מתוך הבנה שהיה עליו להימנע מקשר עם אותם גורמים ולפעול להשבת חובות בדרך נורמטיבית.",היסטוריה עבריינית והעבירה הנוכחי
34,SH-17-09-28451-235,"בתסקיר האחרון שהוגש לבית המשפט מיום 4.6.19 דווח על השתלבותו של הנאשם בחודש 12/2018  ב""קבוצת צעירים"" במסגרת שירות המבחן.",היסטוריה עבריינית והעבירה הנוכחי
35,SH-17-09-28451-235,"בנוסף, השתלב הנאשם בפגישות תקופתיות עם קצינת המבחן, אליהם התייצב בזמן וכנדרש, במהלכן שיתף בתהליך הטיפולי אותו הוא עובר, ובהתבגרותו הבאה לידי ביטוי בפעולתו מתוך חשיבה לטווח ארוך, איפוק בתגובות ובהקפדה  על מרחק מחברה שולית, שעלולה לסכנו.",היסטוריה עבריינית והעבירה הנוכחי
36,SH-17-09-28451-235,"הנאשם סיפר על  עבודתו בחברה להשכרת כלי רכב, בה הוא זוכה להערכה מצד מעסיקיו, וכן על סיועו בפרנסת הבית.",היסטוריה עבריינית והעבירה הנוכחי
37,SH-17-09-28451-235,"בשיחה שקיים שירות המבחן עם מעסיקו של הנאשם תואר הנאשם כעובד בעל מוטיבציה גבוהה, מסור ואחראי.",היסטוריה עבריינית והעבירה הנוכחי
38,SH-17-09-28451-235,מנהלו הישיר של הנאשם אף ביטא את רצונו לסייע בקידומו המקצועי והאישי ותומך בשילובו בטיפול במקביל לעבודה.,היסטוריה עבריינית והעבירה הנוכחי
39,SH-17-09-28451-235,"להערכת שירות המבחן, מצוי כיום הנאשם במקום בוגר ויציב יותר בחייו, ותקופה ארוכה הוא שומר על אורח חיים נורמטיבי ומחזיק בשאיפות חיוביות וגבוהות ביחס לעתידו.",היסטוריה עבריינית והעבירה הנוכחי
40,SH-17-09-28451-235,"שירות המבחן סבור שהנאשם זקוק להמשך ליווי בעיקר בתחום הלימודי, בתיווך בין שאיפותיו לבין השגתם ומימושם בפועל.",היסטוריה עבריינית והעבירה הנוכחי
41,SH-17-09-28451-235,הנאשם ביטא רצון והסכמה לכך.,היסטוריה עבריינית והעבירה הנוכחי
42,SH-17-09-28451-235,"בשל העובדה שהנאשם מצוי כיום בתחילת דרכו כאדם בוגר, מעריך השירות שהותרת הרשעתו של הנאשם על כנה, עלולה לחבל בהתפתחותו המקצועית והאישית ולחסום באופן משמעותי את האפשרויות התעסוקתיות הפתוחות בפניו.",היסטוריה עבריינית והעבירה הנוכחי
43,SH-17-09-28451-235,"לפיכך, ממליץ שירות המבחן לבטל את הרשעתו של הנאשם בדין ולהשית עליו צו של""צ בהיקף 250 שעות וצו מבחן למשך שנה, לשם ליוויו בתהליכים לשיקומו והתפתחותו האישית.",היסטוריה עבריינית והעבירה הנוכחי
44,SH-17-09-28451-235,בטיעוניה לעונש התייחסה התביעה לחומרת העבירה שבאה לידי ביטוי בסוג הסם ובמשקלו הגבוה ואת עמדת הפסיקה כי יש להחמיר עם מי שהורשע בעבירות סחר בסם.,טיעוני הצדדים לעונש
45,SH-17-09-28451-235,"התביעה הפנתה לגיליון הר""פ של הנאשם הכולל הרשעה מיום 26.11.18 בבית דין צבאי בעבירות של החזקת סם וסירוב להיבדק בבדיקת סמים וכן תיק משנת 2015 שהתנהל בבית המשפט לנוער, בו נקבעה אחריותו של הנאשם בעבירות אלימות והחזקת סכין (העבירות התיישנו אך לא נמחקו).",טיעוני הצדדים לעונש
46,SH-17-09-28451-235,"בהתייחס לתסקיר שהוגש בעניינו של הנאשם ובהפנותה לפסיקת בית המשפט העליון, מתנגדת התביעה לביטול הרשעתו של הנאשם, נוכח חומרת העבירה ועל-אף היות התסקיר שהוגש בעניינו, חיובי בעיקרו.",טיעוני הצדדים לעונש
47,SH-17-09-28451-235,"התביעה טוענת למתחם ענישה הנע בין 8 ל-18 חודשים וסבורה כי יש למקם את הנאשם בתחתית המתחם ולהשית עליו, בנוסף לעונש מאסר, קנס, התחייבות ומאסר מותנה.",טיעוני הצדדים לעונש
48,SH-17-09-28451-235,"ב""כ הנאשם התייחס בפתח טיעוניו לחלקו של הנאשם באירוע, כשליח שמסר את הסם לסוכן, בשונה מחלקם של שותפיו שניהלו קשר עם הסוכן וסגרו מולו את פרטי העסקה (הטענה נדחתה ע""י התביעה, משאין הדבר עולה מעובדות כתב האישום).",טיעוני הצדדים לעונש
49,SH-17-09-28451-235,"לטענת הסנגור, מתחם הענישה לו טוענת התביעה מופרז, אינו משקף את הפסיקה הנוהגת בנסיבות דומות בעבירות של סחר בסם, ואף אינו עולה בקנה אחד עם העונשים שהושתו על שותפיו של הנאשם לעבירה.",טיעוני הצדדים לעונש
50,SH-17-09-28451-235,"ביחס לשאלת ההרשעה טען הסנגור שהותרת הרשעתו של הנאשם לא תביא כל תועלת אלא תגרום לפגיעה בעתידו התעסוקתי של הנאשם, ולפיכך עותר הוא לביטול הרשעתו ולאימוץ המלצות התסקיר.",טיעוני הצדדים לעונש
51,SH-17-09-28451-235,"במסגרת דבריו לבית המשפט, סיפר הנאשם  על הקבוצה הטיפולית בה השתלב במסגרת שירות המבחן, על רצונו להתקדם בחיים ועל תכניותיו להתחיל לימודי הנדסת בניין בחודש 10/2019.",טיעוני הצדדים לעונש
52,SH-17-09-28451-235,"הנאשם הגיש לבית המשפט מכתב ממעסיקו, המציין את היותו עובד מסור ומצטיין במקום עבודתו.",טיעוני הצדדים לעונש
53,SH-17-09-28451-235,אף אביו של הנאשם העיד במעמד הטיעונים לעונש וסיפר על השינוי המשמעותי שעבר הנאשם ועל תפקודו התקין כיום.,טיעוני הצדדים לעונש
54,SH-17-09-28451-235,הערך החברתי המוגן בעבירת סחר בסם מסוכן הינו החובה להגן על שלמות בריאותו ושלומו הפיסי והנפשי של הציבור.,דיון וגזירת דין
55,SH-17-09-28451-235,"במקרה שלפניי, מדובר בפגיעה לא קלה, משמדובר בקוקאין, שהינו אחד מהסמים הקשים.",דיון וגזירת דין
56,SH-17-09-28451-235,"רבות נאמר על הנזק שנגרם כתוצאה משימוש בסמים וסחר בהם, הן למשתמשים בסמים והן לחברה בכללותה.",דיון וגזירת דין
57,SH-17-09-28451-235,בנסיבות שלפניי לא אוכל לדעת מה חלקו של הנאשם בעסקה ומה היה חלקם של שני השותפים האחרים.,דיון וגזירת דין
58,SH-17-09-28451-235,"כך למשל לא ידוע  באילו נסיבות נוצר הקשר בין הסוכן לבין השותפים, מי סגר את פרטי העסקה, מי קבע את מקום המפגש, כיצד הגיע הסם למקום המפגש עם הסוכן וכיוצ""ב.",דיון וגזירת דין
59,SH-17-09-28451-235,"גרסתו של הנאשם כפי שהוצגה על ידי סנגורו בדיון ולפיה פעל הנאשם כשליח המעביר את הסם בלבד, עולים בכנה אחד עם תיאורו של הנאשם את האירוע לקצינת המבחן, ומתיישבת גם עם תיאור הדברים בכתב האישום, ממנו עולה ""זרותו"" של הנאשם לכל המתרחש.",דיון וגזירת דין
60,SH-17-09-28451-235,"אינני קובע מסמרות כמובן בעניין זה שכן הדברים אינם עולים מכתב האישום, אך גם התביעה אינה חולקת ובהגינותה ציינה זאת בכתב האישום כי הנאשם לא החזיק את החבילה בידו וסירב להרימה.",דיון וגזירת דין
61,SH-17-09-28451-235,"נתתי דעתי לנזק הפוטנציאלי בעבירת הסחר בסם, אשר במקרה שלפניי לא מומש, משבוצעה המכירה לסוכן משטרתי וכן לסיווג סם הקוקאין כסם קשה, לכמות שנמכרה ולתמורה שהתקבלה עבורו.",דיון וגזירת דין
62,SH-17-09-28451-235,"במכלול הנסיבות שצוינו, אני סבור כי הפגיעה בערכים המוגנים בינונית.",דיון וגזירת דין
63,SH-17-09-28451-235,"באשר למדיניות הענישה הנהוגה בעבירות סחר בסם בנסיבות דומות למקרה שלפניי, נוהגים בתי המשפט להטיל עונשי מאסר בפועל, לרוב מאחורי סורג ובריח, שאורכם משתנה ביחס לכמות הסם שנסחרה, לתמורה שהתקבלה ,למבצע העבירה , ולנסיבות ביצוע העבירה.",דיון וגזירת דין
64,SH-17-09-28451-235,בפסק הדין נאמרו הדברים הבאים:,דיון וגזירת דין
65,SH-17-09-28451-235,"בענייננו, בהתחשב בכך שמדובר בשלוש עבירות של סחר בסם מסוכן מסוג קוקאין, תמורת בצע כסף, יש לקבוע כי המתחם מתחיל במספר חודשי מאסר בפועל , שלא לריצוי בעבודות שירות, והרף העליון שלו עומד על 24 חודשים.",דיון וגזירת דין
66,SH-17-09-28451-235,"בית המשפט המחוזי הביע עמדה לפיה מתחם העונש ההולם שנקבע ע""י הערכאה הדיונית, הנע בין 5 לבין 12 חודשי מאסר, בגין שלוש עבירות סחר בקוקאין, נמוך במידת-מה מהמתחם ההולם.",דיון וגזירת דין
67,SH-17-09-28451-235,"עם זאת, לנוכח הצלחת ההליך השיקומי, חשיבות המשך השיקום והעובדה שמדובר במאסרו הראשון של המשיב, נמנע בית המשפט המחוזי מלהתערב בהחלטת בית-משפט קמא לסטות ממתחם הענישה ולהסתפק בהטלת מאסר בעבודות שירות, בצד רכיבי הענישה הנלווים.",דיון וגזירת דין
68,SH-17-09-28451-235,"בהתאם לכללי הבניית ענישה, אני סבור כי מתחם העונש ההולם לביצוע עבירת הסחר בסם שביצע הנאשם נע בין 3 חודשי מאסר לבין 10 חודשי מאסר.",דיון וגזירת דין
69,SH-17-09-28451-235,"בבוא לקבוע את עונשו של הנאשם בתוך מתחם העונש ההולם, על בית המשפט להתחשב בנסיבות שאינן קשורות בביצוע העבירה, עליהן ניתן ללמוד בין היתר, מתסקירי שירות המבחן ומטיעוני הצדדים לעונש.",העונש המתאים לנאשם
70,SH-17-09-28451-235,"הנאשם שלפניי כיום כבן 21, הודה בביצוע העבירה, נטל אחריות מלאה והביע צער וחרטה על מעשיו.",העונש המתאים לנאשם
71,SH-17-09-28451-235,"ברקע לביצוע העבירה עומדים לחצים שהופעלו עליו מצד גורמים שלישיים, להם היה חייב סכום כספי.",העונש המתאים לנאשם
72,SH-17-09-28451-235,הנאשם כיום מבין ששגה וכי היה לפעול בדרכים חוקיות להשבת החוב.,העונש המתאים לנאשם
73,SH-17-09-28451-235,"ייתכן שגילו הצעיר של הנאשם, יחד עם הלחצים שהופעלו עליו והעדרם של כלים להתמודדות עם המצב, הובילו להחלטתו לבצע את העבירה.",העונש המתאים לנאשם
74,SH-17-09-28451-235,"הנאשם סיים תיכון עם זכאות לתעודת בגרות ואף למד שנה נוספת כעתודאי, אך לא השלים שירות צבאי סדיר בשל בעיות התנהגות, שעלו זמן קצר לאחר גיוסו.",העונש המתאים לנאשם
75,SH-17-09-28451-235,"לצד זאת, זה למעלה משנתיים וחצי מנהל הנאשם אורח חיים תקין הכולל התרחקות מחברה בעייתית ותעסוקה מסודרת.",העונש המתאים לנאשם
76,SH-17-09-28451-235,הנאשם מצטיין בעבודתו ומצליח אף לסייע בפרנסתם משפחתו ומבטא שאיפות נורמטיביות לעתיד.,העונש המתאים לנאשם
77,SH-17-09-28451-235,"ממועד מעצרו בתיק שלפניי, שולב הנאשם בהליך טיפולי אותו סיים בהצלחה, תוך הפקת לקחים לעתיד והפנמת הפסול שבמעשיו, ונראה מהתסקיר שהסיכון לביצוע מעשים דומים בעתיד נמוך.",העונש המתאים לנאשם
78,SH-17-09-28451-235,"מהתסקיר האחרון עולה כי הנאשם נתרם מהקשר עם שירות המבחן ואף ביטא הסכמתו להמשך ליוויו בעתיד ע""י שירות המבחן בתהליכי שיקומו והתפתחותו האישית.",העונש המתאים לנאשם
79,SH-17-09-28451-235,"לא נעלם מעיניי, כי לנאשם הרשעות קודמת מיום 26.11.18 בבית דין צבאי בעבירות שעניינן שיבוש מהלכי משפט לפי חוק העונשין, החזקת סם לשימוש עצמי לפי פקודת הסמים, וסירוב להיבדק בבדיקה לגילוי סמים לפי סעיף 127א בחוק השיפוט הצבאי.",העונש המתאים לנאשם
80,SH-17-09-28451-235,"מדובר בעבירות שבוצעו בזמן שירותו הקצר של הנאשם בצה""ל, ולאחר ביצוע העבירה שלפניי.",העונש המתאים לנאשם
81,SH-17-09-28451-235,"נוסף על אלו, בשנת 2015 נקבעה אחריותו של הנאשם  בעבירות שעניינן תקיפה הגורמת חבלה של ממש, היזק לרכוש במזיד והחזקת סכין.",העונש המתאים לנאשם
82,SH-17-09-28451-235,"לאחר בחינת מכלול השיקולים שהובאו לעיל, ומכוח סעיף 40ד(א) לחוק העונשין, יש לבחון מהו העונש אותו ראוי להשית על הנאשם, והאם בנסיבות העניין יש לאמץ את המלצת שירות המבחן, אשר ענישה על פיה, מצויה מחוץ לגדרי המתחם.",העונש המתאים לנאשם
83,SH-17-09-28451-235,"מעבר לטיפול הקבוצתי, הגיע הנאשם לפגישות אישיות עם קצינת המבחן.",העונש המתאים לנאשם
84,SH-17-09-28451-235,"בתסקיר נכתב שהנאשם שיתף פעולה בטיפול הקבוצתי, והן במפגשים האישיים, שיתף בקשייו ובהתמודדויותיו, רכש כלים לשינוי דפוסי התנהגותו הבעייתיים, וגילה מחויבות להליך הטיפולי.",העונש המתאים לנאשם
85,SH-17-09-28451-235,"להערכת שירות המבחן, הנאשם מצוי כיום במקום בוגר ואחראי, שומר על אורח חיים נורמטיבי ומבטא שאיפות גבוהות וחיוביות ביחס לעתידו.",העונש המתאים לנאשם
86,SH-17-09-28451-235,"לאורך הקשר עם שירות המבחן נערכו לנאשם בדיקות תקופתיות לאיתור שרידי סם, ואלו נמצאות תקינות ומעידות על העדר שימוש בסמים.",העונש המתאים לנאשם
87,SH-17-09-28451-235,התרשמתי מהנאשם אף בדיון שלפניי באופן ישיר.,העונש המתאים לנאשם
88,SH-17-09-28451-235,"ניכר שהנאשם 'לקח את עצמו בידיים', דבק בדרכו החדשה, ומבקש להוסיף ולקדם את חייו במישורים שונים.",העונש המתאים לנאשם
89,SH-17-09-28451-235,"אורח החיים התקין ושומר החוק שמנהל הנאשם, יציבותו התעסוקתית, ניקיונו מסמים, שאיפותיו לעתיד, ההליך הטיפולי שעבר, הזמן הרב שחלף, ורצונו בהמשך ליוויו ע""י שירות המבחן, מעידים על שיקומו של הנאשם.",העונש המתאים לנאשם
90,SH-17-09-28451-235,"עוד נתתי משקל לכך שהנאשם שהה במעצר בתיק שלפני 19 ימים, ובמעצר בית מלא חודשים ארוכים ותחת תנאים מגבילים עד ליום 18.7.18.",העונש המתאים לנאשם
91,SH-17-09-28451-235,"מבלי להקל ראש בעבירה שביצע הנאשם ומחומרתה, אני סבור כי נוכח ההליך השיקומי שעבר הנאשם, גילו הצעיר בעת ביצוע העבירה והן כיום ויתר השיקולים שהובאו לעיל בהרחבה, יש להעדיף את שיקול השיקום על פני שיקולי הענישה האחרים ולסטות ממתחם העונש ההולם.",העונש המתאים לנאשם
92,SH-17-09-28451-235,"לאור האמור לעיל, אני דן את הנאשם לעונשים הבאים:",העונש המתאים לנאשם
93,SH-17-09-28451-235,"צו של""צ לפיו יבצע הנאשם שעות שירות לתועלת הציבור בהיקף 250 שעות, בהתאם לתכנית שתוגש לאישור בית המשפט.",העונש המתאים לנאשם
94,SH-17-09-28451-235,"ביצוע השל""צ יסתיים בתוך 12 חודשים.",העונש המתאים לנאשם
95,SH-17-09-28451-235,"קנס כספי בסך 3,000 ₪ אשר ישולם בשישה תשלומים שווים ורצופים החל מיום 10.12.19.",העונש המתאים לנאשם
96,SH-17-09-28451-235,"היה ותשלום אחד לא ישולם במועדו, תעמוד כל יתרת הקנס לפרעון מיידי.",העונש המתאים לנאשם
97,SH-17-09-28451-235,"שבעה חודשי מאסר וזאת על תנאי למשך תקופה בת 36 חודשים מהיום, אם יעבור הנאשם משך תקופה זו עבירה על פקודת הסמים המסוכנים מסוג פשע.",העונש המתאים לנאשם
98,SH-17-09-28451-235,הנאשם ישהה תחת צו מבחן למשך שנה לצורך ליוויו של הנאשם בתהליכי שיקומו והתפתחותו האישית.,העונש המתאים לנאשם
99,SH-17-09-28451-235,"54678313ניתן היום,   10 נובמבר 2019, בנוכחות הצדדים.",העונש המתאים לנאשם
