,verdict,text,part
0,SH-15-03-13289-44,"ב""כ ה מאשימה עו""ד מיקי ברגר 
הנאשם הובא על ידי השב""ס
בא כוח נאשמים עו""ד יפעת כהן",הנאשם
1,SH-15-03-13289-44,"פקודת הסמים המסוכנים [נוסח חדש], תשל""ג-1973: סע'  13, 14, 19א",הנאשם
2,SH-15-03-13289-44,"חוק העונשין, תשל""ז-1977: סע'  29(א), 40ג, 40ט, 40 יא, 40יג",הנאשם
3,SH-15-03-13289-44,"בהכרעת הדין מיום 8.11.15, שניתנה לאחר הליך הוכחות, הרשעתי את הנאשם בעבירות, כדלקמן: באישום הראשון - בעבירה של תיווך לסחר בסמים, לפי סעיף 14 לפקודת הסמים המסוכנים [נוסח חדש], התשל""ג - 1973; באישום השני - בעבירה של סחר בסמים מסוכנים, לפי סעיף 13 וסעיף 19א לפקודת הסמים המסוכנים.",מבוא
4,SH-15-03-13289-44,"באישום הראשון זיכיתי את הנאשם מעבירה של סחר בסמים בצוותא חדא, לפי סעיף 13 וסעיף 19א לפקודת הסמים המסוכנים, יחד עם סעיף 29(א) לחוק העונשין.",מבוא
5,SH-15-03-13289-44,"ביחס לאישום הראשון קבעתי בהכרעת הדין, כי ביום 8.1.15 התקשר יאיר אל הנאשם על מנת שזה יספק לו סמים.",מבוא
6,SH-15-03-13289-44,הנאשם לא היה בקרבת מקום ולפיכך הפנה את יאיר אל יוסף על מנת שהוא יספק לו את הסמים.,מבוא
7,SH-15-03-13289-44,"בהמשך לכך, יוסף סיפק ליאיר סמים מסוג קנבוס במשקל 1.4129 גרם נטו תמורת 200 ₪.",מבוא
8,SH-15-03-13289-44,"ביחס לאישום השני קבעתי בהכרעת הדין, כי הנאשם סיפק ליאיר סמים מסוג חשיש החל מחודש יולי בחמש הזדמנויות, מתוכן שלוש פעמים בחודשים יולי-אוגוסט, ופעמיים החל מחודש אוקטובר 2014.",מבוא
9,SH-15-03-13289-44,בפעם הראשונה סיפק הנאשם ליאיר סמים ללא תמורה וביתר ההזדמנויות בתמורה ל-100 או 200 ₪ בכל פעם.,מבוא
10,SH-15-03-13289-44,לא הוכח מה הייתה כמות הסמים שסיפק הנאשם ליאיר בכל פעם.,מבוא
11,SH-15-03-13289-44,"בא כוח התביעה טען, שכתוצאה מביצוע העבירה נפגע הערך של הגנה על בריאותו ושלמותו הפיסית והנפשית של הציבור מפני נגע הסמים.",טענות הצדדים לעונש
12,SH-15-03-13289-44,"לטענתה, יש לקחת בחשבון את הנסיבות הבאות הקשורות בביצוע העבירה: הנאשם סחר בסמים ב-5 הזדמנויות, האחת מהן ללא תמורה, וכן תיווך בעסקת סמים נוספת.",טענות הצדדים לעונש
13,SH-15-03-13289-44,"לטענתו, מתחם העונש ההולם נע, בגין האישום הראשון, בין מאסר לתקופה של מספר חודשים ובין מאסר לתקופה של 10 חודשים, בגין האישום השני, בין מאסר לתקופה של 6 חודשים ובין מאסר לתקופה של 12 חודשים, לכל אחת מהעסקאות.",טענות הצדדים לעונש
14,SH-15-03-13289-44,"לאור האמור, עתר בא כוח התביעה להטיל על הנאשם עונש של מאסר לתקופה של 24 חודשים, להפעיל את המאסר על תנאי, חלקו במצטבר וחלקו בחופף, כך שסך הכל ירצה הנאשם מאסר לתקופה של 33 חודשים.",טענות הצדדים לעונש
15,SH-15-03-13289-44,"באת כוח הנאשם טענה, כי הנאשם הורשע בסופו של דבר בחלק מועט בלבד מתוך העסקאות שיוחסו לו מלכתחילה.",טענות הצדדים לעונש
16,SH-15-03-13289-44,"בית המשפט הרשיע את הנאשם בביצוע 5 עסקאות סמים בלבד, ותיווך בעסקה נוספת ולא הוכחה כמות הסמים.",טענות הצדדים לעונש
17,SH-15-03-13289-44,"משלא נקבעה כמות הסמים, לא ניתן לקבוע את הכמות שנמכרה בפועל.",טענות הצדדים לעונש
18,SH-15-03-13289-44,"עוד טענה, כי הנזק שנגרם בפועל אינו גדול, הואיל ומדובר בעסקאות ספורות ובכמות שיש להניח כי היתה מינימלית.",טענות הצדדים לעונש
19,SH-15-03-13289-44,"חתר על כן, בעסקת התיווך מדובר בכמות מזערית של 1.4 גרם.",טענות הצדדים לעונש
20,SH-15-03-13289-44,"באת כוח הנאשם טענה כי לפי מדיניות הענישה, המתחמים נעים בקשת רחבה הנעה בין מאסר על תנאי ומאסרים לתקופה קצרה.",טענות הצדדים לעונש
21,SH-15-03-13289-44,"באשר לעונש הראוי בתוך המתחם יש לקחת בחשבון, לטענתה, את הנסיבות הבאות: לו היה משוחרר הנאשם לחלופת מעצר, לא ניתן היה לטעון לענישה כה מחמירה; הנאשם השתמש בסמים באותה תקופה והצהיר כי כבר אינו משתמש בסמים והבדיקות שנערכו לו במסגרת המעצר הן נקיות; לנאשם נסיבות חיים קשות, וטרם מעצרו עבד למחייתו",טענות הצדדים לעונש
22,SH-15-03-13289-44,"לאור האמור, עתרה באת כוח הנאשם להסתפק בעונש שנע בין מאסר על תנאי ובין מאסר לתקופה של 6 חודשים, שיכול וירוצה בדרך של עבודות שירות.",טענות הצדדים לעונש
23,SH-15-03-13289-44,"בקביעת מתחם העונש ההולם את מעשי העבירות אותן ביצע הנאשם יתחשב בית המשפט בערך החברתי הנפגע מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (סעיף 40ג לחוק העונשין).",דיון והכרעה
24,SH-15-03-13289-44,"הרשיע בית המשפט נאשם בכמה עבירות המהוות כמה אירועים, יקבע מתחם עונש הולם לכל אירוע בנפרד, ולאחר מכן רשאי הוא לגזור עונש נפרד לכל אירוע או עונש כולל לכל האירועים (סעיף 40יג לחוק העונשין).",דיון והכרעה
25,SH-15-03-13289-44,"כל אחת מהפעמים שבהם היה הנאשם מעורב באספקת סם ליאיר היא בגדר אירוע נפרד, וזאת משום שמדובר בעסקאות נפרדות ועצמאיות, במועדים שונים.",דיון והכרעה
26,SH-15-03-13289-44,"מידת הפגיעה בערכים אינה ברמה גבוהה, וזאת משום שמדובר בסמים קלים ובמשקלים קטנים.",דיון והכרעה
27,SH-15-03-13289-44,"משלא הוכחה הכמות בפועל, לקחתי בחשבון כי מדובר בכמות קטנה שאינה עולה מעבר למנת סמים בכל עסקה.",דיון והכרעה
28,SH-15-03-13289-44,"עם זאת, גם אין המדובר בפגיעה ברמה הנמוכה, וזאת משום שמדובר במספר עבירות של סחר בסם ותיווך לעסקה בסם, שהן עבירות מהמדרג החמור של פקודת הסמים.",דיון והכרעה
29,SH-15-03-13289-44,"בתי המשפט כבר נדרשו, לא אחת, למדיניות הענישה המקובלת והנוהגת בעבירה של סחר בסמים מסוג חשיש בסכום של כ-100 או 200₪ למנה, וזאת גם כשלא נקבע מה היתה כמות הסם, כדלקמן:",דיון והכרעה
30,SH-15-03-13289-44,"לקחתי בחשבון את הנסיבות הבאות הקשורות בביצוע העבירה (סעיף 40ט לחוק העונשין): הנאשם סיפק ליאיר סמים קלים בכמות קטנה בחמש הזדמנויות וכן תיווך בעסקה נוספת של סמים קלים; בארבע עסקאות שילם יאיר, הקונה, 100 או 200₪, ובעסקה אחת קיבל סמים ללא תמורה.",דיון והכרעה
31,SH-15-03-13289-44,"מכאן שסכום העסקאות אינו עולה על 800 ₪; הנאשם תיווך בעסקה לרכישת סמים קלים, מבלי שקיבל תמורה, אולם שימש בעסקה זו חלק משרשרת אספקת הסם; בכל העסקאות מדובר בקונה אחד.",דיון והכרעה
32,SH-15-03-13289-44,"מכאן, ולאור מדיניות הענישה הנהוגה, מתחם העונש ההולם עבירה של תיווך בסחר בסמים קלים בכמות של כמנה ללא תמורה, נע בין מאסר על תנאי, לצד ענישה נלווית, ובין מאסר בפועל לתקופה של 6 חודשים, שיכול וירוצה בדרך של עבודות שירות; מתחם העונש ההולם עבירה של סחר בסמים קלים בכמות של כמנה בהעדר תמורה נע בין מאסר על תנאי ובין מאסר בפועל לתקופה של 6 חודשים, שיכול וירוצה בדרך של עבודות שירות; מתחם העונש ההולם את העבירה של סחר בסמים קלים בתמורה שבין 100 ל-200 ₪, נע בין מאסר בפועל לתקופה של מספר חודשים ובין מאסר בפועל לתקופה של 12 חודשים.",דיון והכרעה
33,SH-15-03-13289-44,העונש ההולם בתוך המתחם,דיון והכרעה
34,SH-15-03-13289-44,לקחתי בחשבון את הנסיבות הבאות אשר אינן קשורות בביצוע העבירה (סעיף 40 יא לחוק העונשין):,דיון והכרעה
35,SH-15-03-13289-44,לחובתו של הנאשם יש לציין בעיקר את עברו הפלילי הכולל גם עבירות סמים אשר בגינן ריצה מאסר לתקופה ממושכת; לזכותו של הנאשם יש לציין בעיקר את נסיבות חייו הקשות.,דיון והכרעה
36,SH-15-03-13289-44,"מצאתי כי העונש הראוי בתוך כל מתחם ומתחם של העבירות בהן הורשע הנאשם, נוטה לכיוון המחמיר, אם כי לא בקצהו העליון.",דיון והכרעה
37,SH-15-03-13289-44,"גם מצאתי מקום להטיל על הנאשם עונש אחד, הלוקח בחשבון את מתחמי העונש ההולם בכל אחד מהאירועים ואת הצירוף של העבירות.",דיון והכרעה
38,SH-15-03-13289-44,"גם יש להטיל על הנאשם קנס, וזאת משום הרווח שקיבל הנאשם מביצוע עבירות הסמים, והפגיעה הכלכלית בציבור, הנגרמת כתוצאה מביצוע העבירות.",דיון והכרעה
39,SH-15-03-13289-44,"לפיכך, אני גוזרת על הנאשם את העונשים הבאים:",סוף דבר 
40,SH-15-03-13289-44,"מאסר בפועל לתקופה של 12 חודשים, בגין הרשעתו בתיק זה, בניכוי ימי מעצרו מיום 27.2.15;",סוף דבר 
41,SH-15-03-13289-44,"מאסר על תנאי לתקופה של  10 חודשים, והתנאי הוא שבמשך 3 שנים מיום שחרורו לא יעבור כל עבירה מסוג פשע לפי פקודת הסמים המסוכנים;",סוף דבר 
42,SH-15-03-13289-44,"מאסר על תנאי לתקופה של 4 חודשים, והתנאי הוא שבמשך 3 שנים מיום שחרורו לא יעבור כל עבירה מסוג עוון לפי פקודת הסמים המסוכנים;",סוף דבר 
43,SH-15-03-13289-44,"הנאשם ישלם קנס בסכום של 3,000 ₪, או 30 ימי מאסר תמורתו.",סוף דבר 
44,SH-15-03-13289-44,"הקנס ישולם ב-6 תשלומים חודשיים שווים ורצופים, החל מיום 1.8.16 וב-1 לכל חודש קלנדרי שלאחר מכן.",סוף דבר 
45,SH-15-03-13289-44,"לא ישולם אחד התשלומים במועדו, תעמוד יתרת הקנס לפירעון מיידי.",סוף דבר 
46,SH-15-03-13289-44,"אני פוסלת את הנאשם מלקבל או מלהחזיק רישיון נהיגה, למשך 6 חודשים מיום שחרורו.",סוף דבר 
47,SH-15-03-13289-44,"כמו כן, אני פוסלת את הנאשם מלקבל או מלהחזיק רישיון נהיגה לתקופה של 6 חודשים, אם בתוך תקופה בת שלוש שנים מתום תקופת הפסילה בפועל יעבור עבירה מהסוג בה הורשע בתיק זה.",סוף דבר 
48,SH-15-03-13289-44,"נמסר על ידי ב""כ הנאשם כי אין רשויות ההוצל""פ נטלו את רשיון הנהיגה שלו, מכאן שיהא על הנאשם להפקידו במזכירות בית המשפט אם יושב אליו הרישיון.",סוף דבר 
49,SH-15-03-13289-44,"אם לא יוגש ערעור תוך 45 ימים, יושמדו הסמים.",סוף דבר 
50,SH-15-03-13289-44,זכות ערעור כחוק תוך 45 ימים.,סוף דבר 
51,SH-15-03-13289-44,"ניתנה והודעה היום י""ח כסלו תשע""ו, 30/11/2015 במעמד הנוכחים.",סוף דבר 
52,SH-15-03-13289-44,"בניגוד להחלטתי דלעיל באשר למועדים לתשלום הקנס,  מתוך הסכום של 5,940 ₪ המצוי בידי המשטרה, סכום של 3,000 ₪ ישמש לתשלום הקנס והיתרה תושב לנאשם בכפוף לעיקולים ככל שישנם.",החלטה
53,SH-15-03-13289-44,הטלפון שהופקד בידי המשטרה – יוחזר לבעליו.,החלטה
54,SH-15-03-13289-44,"5129371ניתנה והודעה היום י""ח כסלו תשע""ו, 30/11/2015 במעמד הנוכחים.",החלטה
55,SH-15-03-13289-44,הוקלד על ידי טובה ממן,"אפרת פינק , שופטת "
