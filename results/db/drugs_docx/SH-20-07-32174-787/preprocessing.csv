,verdict,text,part
0,SH-20-07-32174-787,בית משפט השלום בראשון לציון,nothing
1,SH-20-07-32174-787,תיק חיצוני: 397438/2020,nothing
2,SH-20-07-32174-787,"ע""י ב""כ, עו""ד אלירן אשכנזי",מדינת ישראל
5,SH-20-07-32174-787,"ע""י ב""כ, עו""ד שני מורן",יעקוב דיין
8,SH-20-07-32174-787,"פקודת הסמים המסוכנים [נוסח חדש], תשל""ג-1973: סע'  6",יעקוב דיין
9,SH-20-07-32174-787,"חוק העונשין, תשל""ז-1977: סע'  40ב', 40 ג', 40ד', 40ד'(א), 400, 40יא",יעקוב דיין
10,SH-20-07-32174-787,"בהכרעת דין מיום 7.4.21 הורשע הנאשם, לפי הודאתו בעובדות כתב האישום, במסגרת הסדר טיעון, בעבירות של ייצור, הכנה והפקה לפי סעיף 6 לפקודת הסמים המסוכנים (נוסח חדש) תשל""ג - 1973 (להלן: ""פקודת הסמים""), ובעבירות של נטילת חשמל שלא כדין, לפי סעיף 400 לחוק העונשין, תשל""ז - 1977 (להלן: ""חוק העונשין"").",רקע
11,SH-20-07-32174-787,בהחלטה משלימה מיום 29.12.21 הוכרז הנאשם כסוחר סמים.,רקע
12,SH-20-07-32174-787,"על פי עובדות כתב האישום בתאריך 22.3.2020 הקים הנאשם מעבדה לגידול סם מסוג קנאביס בדירה שאותה שכר למטרה זו, ולצורך כך צייד את המעבדה בציוד רב הכולל: 455 שתילים של צמח הקנאביס, 455 אדניות, 7 מזגנים, חומרי דישון וציוד נלווה נוסף.",רקע
13,SH-20-07-32174-787,"לצורך הפעלת המעבדה, נטל הנאשם חשמל ללא רשות מחברת החשמל בשווי של כ - 40,000 ₪.",רקע
14,SH-20-07-32174-787,"הנאשם הפיק סם מסוג קנאביס במשך תקופה בת כשלושה וחצי חודשים, מיום קבלת הדירה לחזקתו ועד ליום מעצרו, בתאריך 8.7.20.",רקע
15,SH-20-07-32174-787,"במועד זה נתפסו במעבדה סמים מסוג קנאביס במשקל כולל של 36.24 ק""ג נטו.",רקע
16,SH-20-07-32174-787,"לפי הסדר הטיעון, הנאשם נשלח לשירות המבחן לצורך עריכת תסקיר בעניינו, בהעדר הסכמה עונשית.",רקע
17,SH-20-07-32174-787,"בתסקיר מיום 23.12.21 התרשם שירות המבחן, שהנאשם גילה אחריות בתהליך הטיפולי, בו שולב ושיתף פעולה.",תסקיר שירות המבחן
18,SH-20-07-32174-787,"צוין כי מדובר באדם בעל כוחות חיוביים, רצון ויכולת לתפקד באופן תקין.",תסקיר שירות המבחן
19,SH-20-07-32174-787,"הרקע לביצוע העבירות קשור למשבר נפשי, עקב פטירת אביו.",תסקיר שירות המבחן
20,SH-20-07-32174-787,"מצבו הרגשי התדרדר, הוא ניתק קשרים עם משפחתו ומצא מפלט בסם.",תסקיר שירות המבחן
21,SH-20-07-32174-787,"מאז קיבל רישיון לשימוש בקנאביס רפואי במינון של 60 גרם קנאביס בחודש, עבר תהליך משמעותי ולקח אחריות על מעשיו.",תסקיר שירות המבחן
22,SH-20-07-32174-787,תפקודו התעסוקתי יציב לאורך זמן.,תסקיר שירות המבחן
23,SH-20-07-32174-787,"שירות המבחן המליץ על הטלת עונש מאסר לריצוי בדרך של עבודות שירות, זאת במטרה לאפשר לנאשם להמשיך בהליך שיקום חייו ולמקד משאביו בתהליך הטיפולי, וכן על מנת למנוע חשיפה אינטנסיבית לדפוסים שליליים בתנאי כליאה.",תסקיר שירות המבחן
24,SH-20-07-32174-787,"כמו כן, הומלץ על העמדתו של הנאשם בצו מבחן למשך שנה, במסגרתו ימשיך הטיפול ביחידה, תוך שילובו בקבוצה טיפולית לעוברי חוק.",תסקיר שירות המבחן
25,SH-20-07-32174-787,"יהודית דיין, אמו של הנאשם - העידה כי היא חולה בפרקינסון, והנאשם תומך בה במסירות.",ראיות לעונש
26,SH-20-07-32174-787,"מתארת כי בנה היה על סף התאבדות לאחר פטירת אביו, ובאותה תקופה ניתק קשר עם המשפחה.",ראיות לעונש
27,SH-20-07-32174-787,"לדבריה, היום הנאשם עובד, עורך עבורה קניות, מתקשר לשאול לשלומה מספר פעמים ביום ודואג לה (עמוד 8 ,שורות 8 - 14).",ראיות לעונש
28,SH-20-07-32174-787,"העד יבגני פורטניק, שותף של הנאשם בחנות חיות - מתאר כי הוא ביחסים חבריים טובים עם הנאשם מזה שלוש וחצי שנים.",ראיות לעונש
29,SH-20-07-32174-787,"בעבר היה הוא הבעלים של החנות, שבה הנאשם עבד וכיום הם שותפים.",ראיות לעונש
30,SH-20-07-32174-787,"לדבריו: ""קובי (הנאשם) נמצא משבע וחצי בבוקר עד השעות הקטנות של הלילה בחנות.",ראיות לעונש
31,SH-20-07-32174-787,"כנשאל איך התפקוד של הנאשם, השיב: ""יש לו ידי זהב, רצון מאוד גדול להצליח.",ראיות לעונש
32,SH-20-07-32174-787,"והוסיף: ""הוא אדם הגון ואני סומך עליו"" (עמוד 7, שורות 22- 31 ועמוד 8, שורות 1- 2).",ראיות לעונש
33,SH-20-07-32174-787,"הוגשה אסופת מסמכים (נ/1) – אישורים רפואיים, רשימת תרופות שהנאשם נוטל, רישיון לשימוש בקנאביס רפואי והסכם עם בעלת הדירה שבה בוצעה העבירה.",ראיות לעונש
34,SH-20-07-32174-787,"כמו כן, צורפו שני מכתבי המלצה שהוגשו בהסכמה:",ראיות לעונש
35,SH-20-07-32174-787,"מכתב המלצה מיום 26.12.21 - של שמעון כהן, בעלים של חנות ""חווה ישראלית"" לגידול דגי נוי.",ראיות לעונש
36,SH-20-07-32174-787,מציין כי חתם ערבות לנאשם ופיקח עליו במעצר הבית.,ראיות לעונש
37,SH-20-07-32174-787,התרשם שהנאשם חווה את המעצר באופן קשה.,ראיות לעונש
38,SH-20-07-32174-787,"התרשם מאדם רציני, מסור לעבודה שלקח את חייו בידיו.",ראיות לעונש
39,SH-20-07-32174-787,"מכתב המלצה מטעם י' הורוביץ, מנהלת פרויקט ""אוניברסיטת בעם"", בשיתוף עם אוניברסיטת תל אביב, שבה שולב הנאשם - התרשמה מהיותו אדם סבלני, שיצר קשרי אמון עם חבריו ללימודים, העמיק בשיעורים וגילה אחריות ויסודיות.",ראיות לעונש
40,SH-20-07-32174-787,"ב""כ המאשימה הדגיש את חומרת המעשים והנזק שנגרם לחברה.",טענות הצדדים לעונש
41,SH-20-07-32174-787,"נטען כי נפגע הערך החברתי של שמירה על שלום הציבור מפני פגיעתם של סמים מסוכנים, וערך ההגנה על הביטחון האישי ורכוש הציבור בכל הנוגע לעבירה של גניבת חשמל.",טענות הצדדים לעונש
42,SH-20-07-32174-787,"לעמדת המאשימה, מדובר בפגיעה ממשית בערכים המוגנים, כפי שניתן ללמוד מנסיבות ביצוע העבירה.",טענות הצדדים לעונש
43,SH-20-07-32174-787,"הנאשם הקים מעבדת סמים עם ציוד נלווה רחב היקף בארבעת חדרי הדירה, מה שמצביע על תכנון מוקדם שקדם לביצוע העבירות.",טענות הצדדים לעונש
44,SH-20-07-32174-787,חלקו של הנאשם בביצוע העבירה הוא עיקרי.,טענות הצדדים לעונש
45,SH-20-07-32174-787,"הנאשם שכר את המעבדה לפרק זמן של כ-3.5 חודשים, היה עליו להקצות משאבים כלכליים לא מבוטלים לרכישת הציוד הנלווה, ונתפסה כמות סם מסחרית שמעידה על קיומו של פוטנציאל לביצוע עבירות חמורות.",טענות הצדדים לעונש
46,SH-20-07-32174-787,"המאשימה הוסיפה וטענה כי בבחינת נסיבות שאינן קשורות בביצוע העבירה, יש לשקול לקולא את הודאת הנאשם וחיסכון בזמן שיפוטי.",טענות הצדדים לעונש
47,SH-20-07-32174-787,"מנגד, יש לשקול לחומרה את עברו הפלילי (עומדת לחובתו הרשעה אחת רלבנטית משנת 2017 בגין החזקת סם שלא לצריכה עצמית, בגין עבירה משנת 2014).",טענות הצדדים לעונש
48,SH-20-07-32174-787,"עוד נטען כי יש להתחשב באמור בתסקיר, קרי - ההתרשמות החיובית של שירות מבחן מהנאשם, לצד חוסר הפנמה אמיתי של חומרת העבירות.",טענות הצדדים לעונש
49,SH-20-07-32174-787,"לבסוף, עתרה המאשימה לקבוע מתחם ענישה הנע בין 18 עד 36 חודשי מאסר, לצד ענישה נלווית.",טענות הצדדים לעונש
50,SH-20-07-32174-787,"לעמדתה, בנסיבות העניין, יש להשית על הנאשם מאסר בפועל ברף התחתון של המתחם, לצד מאסר על תנאי משמעותי וקנס שלא יפחת מ-10,000 ₪.",טענות הצדדים לעונש
51,SH-20-07-32174-787,"כמו כן, התבקש פיצוי לחברת חשמל בשים לב לשווי החשמל שנגנב, וזאת לצד פסילת רישיון נהיגה ופסילה על תנאי.",טענות הצדדים לעונש
52,SH-20-07-32174-787,"בנוסף, התבקש חילוט פרטי הרכוש כמפורט בכתב האישום.",טענות הצדדים לעונש
53,SH-20-07-32174-787,"ב""כ הנאשם הפנתה להודאתו המהירה של הנאשם בעובדות כתב האישום כלשונו, החיסכון בזמן שיפוטי ונטילת אחריות על מעשיו.",טענות הצדדים לעונש
54,SH-20-07-32174-787,"ב""כ הנאשם ביקשה להתחשב במצבו האישי והנפשי של הנאשם.",טענות הצדדים לעונש
55,SH-20-07-32174-787,"הנאשם בעל 12 שנות לימוד, עבד למחייתו בעבודות שונות.",טענות הצדדים לעונש
56,SH-20-07-32174-787,"בעבר נקלע הנאשם למשבר נפשי בעקבות פטירת אביו, התנתק ממשפחתו, החל ליטול תרופות פסיכיאטריות, ומצא מענה רגשי בצריכת סם הקנאביס.",טענות הצדדים לעונש
57,SH-20-07-32174-787,"עוד נטען כי מאז קיבל הנאשם רישיון לשימוש בקנאביס רפואי במינון של 60 גרם בחודש, והשימוש המבוקר לצד טיפול תרופתי פסיכיאטרי ליווי צמוד של שירות מבחן, ייצב את מצבו.",טענות הצדדים לעונש
58,SH-20-07-32174-787,"ב""כ הנאשם מפנה לעדויותיהם של אמו של הנאשם ושותפו לחנות שתיארו את תפקודו התקין, היותו איש עבודה המפרנס את עצמו ותומך כלכלית באימו.",טענות הצדדים לעונש
59,SH-20-07-32174-787,נטען כי מאז הגשת כתב האישום ועד היום עבר הנאשם הליך שיקומי משמעותי.,טענות הצדדים לעונש
60,SH-20-07-32174-787,"ב""כ הנאשם ביקשה לאמץ את המלצות שירות המבחן, להימנע מהטלת עונש מאסר בפועל, אלא ריצוי בעבודות שירות.",טענות הצדדים לעונש
61,SH-20-07-32174-787,"לדבריה, עולה מהתסקיר התרשמות חיובית של שירות מבחן מהתהליך המשמעותי שהנאשם עבר והתמדתו בתהליך.",טענות הצדדים לעונש
62,SH-20-07-32174-787,"הנאשם עצמו, הביע חרטה וציין לפניי כי: ""אני מבקש שזה לא יהיה בית סוהר.",טענות הצדדים לעונש
63,SH-20-07-32174-787,"יש לי הרבה אחריות בחוץ, אמא שלי שהיא הדבר הכי חשוב לי בעולם.",טענות הצדדים לעונש
64,SH-20-07-32174-787,"יש לי חרטה גדולה..."" (עמ' 13, שורות 29 - 30).",טענות הצדדים לעונש
65,SH-20-07-32174-787,קביעה מתחם העונש ההולם,דיון והכרעה
66,SH-20-07-32174-787,"כתב האישום מתאר אירוע אחד, שהתמשך על פני תקופה של כשלושה וחצי חודשים.",דיון והכרעה
67,SH-20-07-32174-787,עבירת גניבת החשמל היא עבירה נלווית לעבירה העיקרית של גידול הסמים.,דיון והכרעה
68,SH-20-07-32174-787,מכאן שיש לקבוע בגין האירוע מתחם עונש הולם אחד.,דיון והכרעה
69,SH-20-07-32174-787,עקרון הלימה הוא העיקרון המנחה בהתאם לסעיף 40ב' לחוק העונשין.,דיון והכרעה
70,SH-20-07-32174-787,"בקביעת מתחם העונש ההולם את מעשי העבירות אותן ביצע הנאשם, יתחשב בית המשפט בערך החברתי שנפגע כתוצאה מביצוע העבירות, במידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
71,SH-20-07-32174-787,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה
72,SH-20-07-32174-787,"בענייננו, במעשיו פגע הנאשם בערכים חברתיים מוגנים כאמור.",דיון והכרעה
73,SH-20-07-32174-787,"בחינת מידת הפגיעה בערך המוגן מובילה למסקנה כי הפגיעה היא ברף הבינוני, וזאת בשים לב שמדובר בעבירת גידול והחזקת שתילי קנאביס בהיקף משמעותי של כ-36 ק""ג נטו סם, לצד ציוד נלווה רב במשך תקופה בת כשלושה וחצי חודשים ועבירה נלווית של גניבת חשמל.",דיון והכרעה
74,SH-20-07-32174-787,הנאשם הקים בדירה המושכרת מעבדה לגידול סמים.,דיון והכרעה
75,SH-20-07-32174-787,"אמנם מדובר בסמים מסוג קנאביס שחומרתם פחותה בהשוואה לסמים אחרים, אך כמות הסם מעידה על פוטנציאל רב לעבירות.",דיון והכרעה
76,SH-20-07-32174-787,"מדיניות הענישה ב""תיקי מעבדות"" היא רחבה ותלויה בנסיבותיו של כל מקרה: כמות הסם שנתפסה, סוג הסם, טיב המעבדה ומשך פעולתה, חלקו של הנאשם בביצוע העבירה ועבירות קשורות נוספות שבהן הואשם.",דיון והכרעה
77,SH-20-07-32174-787,"על מדיניות הענישה הנוהגת  בעבירות ייצור, הכנה והפקה של סמים מסוג קנאביס ניתן ללמוד מהפסיקה שלהלן:",דיון והכרעה
78,SH-20-07-32174-787,"באשר לנסיבות ביצוע העבירה, נתתי דעתי, לתכנון המוקדם שליווה את העבירה ולמידת אשמו של הנאשם, שלו חלק מרכזי בביצוע העבירות.",דיון והכרעה
79,SH-20-07-32174-787,"הנאשם שכר דירה פרטית וניצל את שטח הדירה להקמת מעבדה לגידול סמים ותפעל אותה לאורך תקופה בת כ-3.5 חודשים, תוך שימוש בציוד נלווה רחב היקף הכולל: מזגנים, מאווררים, תאורה, חומרי דישון ועוד.",דיון והכרעה
80,SH-20-07-32174-787,"בנוסף, הנאשם נטל חשמל שלא כדין מבלי לשלם עבור צריכת החשמל.",דיון והכרעה
81,SH-20-07-32174-787,"לבסוף, הנאשם הפיק במעבדה כמות סם מסחרית במשקל של כ-36 ק""ג נטו, שמעידה על פוטנציאל רב לעבירות ולנזק.",דיון והכרעה
82,SH-20-07-32174-787,"מנגד, יש לתת את הדעת לכך שבסופו של דבר נתפס סם הקנאביס, מבלי שנעשה ניסיון לסחור בו ומבלי שישנם נפגעי עבירה כתוצאה מסחר בסמים.",דיון והכרעה
83,SH-20-07-32174-787,"בשקלול מדיניות הענישה בפסיקה, ונסיבות ביצוע העבירות, ובהתאם לתיקון 113 לחוק העונשין (סעיף 40 ג'), אני קובע כי מתחם העונש ההולם נע בין 12 ועד 36 חודשי מאסר בפועל, לצד ענישה נלווית.",דיון והכרעה
84,SH-20-07-32174-787,חריגה ממתחם הענישה משיקולי שיקום,דיון והכרעה
85,SH-20-07-32174-787,"חריגה ממתחם העונש ההולם אפשרית, בהתקיים פוטנציאל שיקומי, גם בעבירות גידול והפקת סמים מסוג קנאביס, ואף בכמויות בלתי מבוטלות.",דיון והכרעה
86,SH-20-07-32174-787,"לצד פסיקה של מקרים שבהם חרגו בתי המשפט ממתחם העונש ההולם ובכל זאת הטילו עונשי מאסר בפועל מופחת (כפי שנסקר לעיל), בלא מעט מקרים בתי המשפט חרגו, משיקולי שיקום, ממתחם העונש ההולם והשיתו על הנאשמים עונשי מאסר לריצוי בדרך של עבודות שירות.",דיון והכרעה
87,SH-20-07-32174-787,להלן יפורטו דוגמאות למקרים מעין אלה:,דיון והכרעה
88,SH-20-07-32174-787,במקרה דנן אני סבור כי יש סיכויי ממשי שהנאשם ישתקם כדרישת סעיף 40ד' לחוק העונשין.,דיון והכרעה
89,SH-20-07-32174-787,"הנאשם קיבל רישיון מבוקר לשימוש בקנאביס, ובדיקות שתן שבוצעו הצביעו על שימוש בקנאביס בלבד ונשלל שימוש בסמים אחרים.",דיון והכרעה
90,SH-20-07-32174-787,"בנוסף, התרשמות שירות המבחן, כי המשך הטיפול עשוי לתרום להפחתה מרמת הסיכון להישנות ביצוע עבירות דומות בעתיד.",דיון והכרעה
91,SH-20-07-32174-787,"שירות המבחן התרשם כי הנאשם ""עבר תהליך משמעותי, בין היתר, מתוך מחויבות ואחריות שהפגין למצבו"" (עמ' 2 לתסקיר).",דיון והכרעה
92,SH-20-07-32174-787,"בסיכום האבחון צוין, כי מדובר באדם בעל כוחות חיוביים, רצון ויכולת לתפקד באופן תקין.",דיון והכרעה
93,SH-20-07-32174-787,"לא התעלמתי מכך שעל פי האמור בתסקיר, הנאשם בחר להסתיר את מצבו ולצמצם את המשמעות הפלילי של מעשיו, זאת על רקע תחושת הבושה הנלווית למעורבותו עם החוק, מה שעשוי, לעמדת שירות המבחן, להוות גורם סיכון להישנות ביצוע העבירות.",דיון והכרעה
94,SH-20-07-32174-787,"אולם, לצד האמור, כגורמים המגבירים את סיכוייו להשתקם, התרשם שירות המבחן כי הנאשם מבטא, לכל אורך התהליך, רצון אמיתי להיענות לסמכות החוק, וער לחוויית האכזבה מצד קרוביו.",דיון והכרעה
95,SH-20-07-32174-787,"לבסוף, שירות המבחן המליץ על הטלת עונש מאסר בדרך של עבודות שירות, זאת במטרה לאפשר לנאשם להמשיך בהליך שיקום חייו ולמקד משאביו בתהליך הטיפולי, וכן על מנת למנוע חשיפה אינטנסיבית לדפוסים שליליים בתנאי כליאה.",דיון והכרעה
97,SH-20-07-32174-787,"הנאשם, צעיר כבן 38, עומדת לחובתו הרשעה אחת רלוונטית משנת 2017, בגין עבירה משנת 2014 של החזקת סם שלא לצריכה עצמית.",דיון והכרעה
98,SH-20-07-32174-787,"לאחר ששמעתי את הנאשם, את דברי אימו, שותפו לעסק ובא כוחו, המתיישבים עם האמור בתסקיר, התרשמתי כי מאז ביצוע העבירות עבר הנאשם כברת דרך משמעותית, חידש את הקשר עם משפחתו ותמך באימו.",דיון והכרעה
99,SH-20-07-32174-787,"מבחינה תעסוקתית תואר תפקוד תעסוקתי יציב לאורך זמן, וכיום הוא שותף בעסק של חנות חיות.",דיון והכרעה
100,SH-20-07-32174-787,"בנוסף, קיבל רישיון לשימוש מבוקר בקנאביס רפואי ובבדיקות שבוצעו נשלל שימוש בסמים אחרים.",דיון והכרעה
101,SH-20-07-32174-787,ניכר כי ההליך הפלילי והתהליך הטיפולי היו בעלי השפעה משמעותית על הנאשם.,דיון והכרעה
102,SH-20-07-32174-787,"בנסיבות העניין, השתת עונש של מאסר בפועל עלולה לפגוע בהליך שאליו הוא נרתם.",דיון והכרעה
103,SH-20-07-32174-787,"מטעמים אלה נחה דעתי כי קיימת הצדקה, בנסיבותיו המיוחדות של הנאשם, לסטות לקולא ממתחם הענישה ההולם, ולהימנע מעונש של מאסר בפועל.",דיון והכרעה
104,SH-20-07-32174-787,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה, לפי סעיף  40י""א לחוק העונשין.",דיון והכרעה
105,SH-20-07-32174-787,במסגרת זו מן הראוי לתת את הדעת לנסיבות הבאות:,דיון והכרעה
106,SH-20-07-32174-787,"שקלתי לחומרה את הצורך להגן על הציבור מפני עבירות הסמים, וכן את הצורך בהרתעת הנאשם והרתעת הרבים.",דיון והכרעה
107,SH-20-07-32174-787,לא התעלמתי מכך שלחובת הנאשם עומדת הרשעה אחת רלוונטית משנת 2017 בגין החזקת סם שלא לצריכה עצמית בגין עבירה משנת 2014.,דיון והכרעה
108,SH-20-07-32174-787,"במסגרת השיקולים לקולא, נתתי דעתי לכך, שהנאשם הודה בהזדמנות הראשונה, קיבל אחריות על מעשיו, והוא נעדר דפוסי התנהגות עבריינית, כאמור בתסקירי שירות המבחן.",דיון והכרעה
109,SH-20-07-32174-787,הנאשם הביע חרטה.,דיון והכרעה
110,SH-20-07-32174-787,"כמו כן, נתתי דעתי לכך שהנאשם, אדם צעיר, תומך באימו החולה במחלת פרקינסון.",דיון והכרעה
111,SH-20-07-32174-787,"בנוסף, התחשבתי לקולא בכך שבסופו של דבר נתפס סם הקנאביס, מבלי שנעשה ניסיון לסחור בו ומבלי שישנם נפגעי עבירה כתוצאה מסחר בסמים.",דיון והכרעה
112,SH-20-07-32174-787,"לדברי ב""כ הנאשם, הוא נמצא בהליכים מתקדמים מול חברת החשמל להסדרת החוב הכספי.",דיון והכרעה
113,SH-20-07-32174-787,"בנוסף, הנאשם הסדיר מול בעלת הדירה את נושא התיקון של נזקים שנגרמו לדירה.",דיון והכרעה
114,SH-20-07-32174-787,הוגש הסכם עם בעלת הדירה (נ/1).,דיון והכרעה
115,SH-20-07-32174-787,"מבלי להקל ראש בחומרת העבירות בהן הורשע הנאשם ומהצורך למגר את עבירות הסמים, אני סבור, כי בנסיבות המיוחדות שבענייננו, בהן ניכר, כי הליך שיקומו של הנאשם משמעותי, ראוי להעדיף את האינטרס השיקומי לנאשם ולחברה כולה, לאמץ את המלצות שירות המבחן ולהשית על הנאשם מאסר בפועל לריצוי בדרך של עבודות שירות לצד צו מבחן.",דיון והכרעה
116,SH-20-07-32174-787,"איזון השיקולים השונים, מצדיק, לטעמי, הטלת עונש מאסר בפועל לריצוי בדרך של עבודות שירות, לצד צו מבחן, ולצידם מאסר מותנה מרתיע וקנס משמעותי, שיהוו אמצעי ענישה הרתעתיים נוספים.",דיון והכרעה
117,SH-20-07-32174-787,"לפיכך, אני גוזר על הנאשם את העונשים הבאים:",סוף דבר
118,SH-20-07-32174-787,9 חודשי מאסר אשר ירוצו בדרך של עבודות שירות.,סוף דבר
119,SH-20-07-32174-787,עבודות השירות תבוצענה בהתאם להמלצת הממונה על עבודות השירות.,סוף דבר
120,SH-20-07-32174-787,תחילת עבודות השירות ביום 19.9.22.,סוף דבר
121,SH-20-07-32174-787,"עבודות השירות יבוצעו בצער בעלי חיים בת""א, רח' הרצל 159 תל אביב.",סוף דבר
122,SH-20-07-32174-787,"הנאשם יתייצב לריצוי תחילת עבודות השירות בפני הממונה ביום 19.9.22 ביחידת ברקאי, שלוחת מרכז, ברח' לוחמי ביתר 6 רמלה.",סוף דבר
123,SH-20-07-32174-787,"הנאשם מוזהר כי כל חריגה מהכללים או הנחיות הממונה, עלולה להביא להפסקת ריצוי עונשו בעבודות שירות וריצוי יתרת העונש במאסר בפועל.",סוף דבר
124,SH-20-07-32174-787,"מאסר על תנאי לתקופה של 9 חודשים, לבל יעבור הנאשם במשך 3 שנים מהיום עבירה מסוג פשע לפי פקודת הסמים המסוכנים.",סוף דבר
125,SH-20-07-32174-787,"מאסר על תנאי לתקופה של 6 חודשים, לבל יעבור הנאשם במשך 3 שנים מהיום עבירה מסוג עוון לפי פקודת הסמים המסוכנים.",סוף דבר
126,SH-20-07-32174-787,"קנס כספי בסך 25,000 ₪ או 5 חודשי מאסר תמורתו.",סוף דבר
127,SH-20-07-32174-787,"הקנס ישולם ב-25 תשלומים שווים ורצופים החל מיום 1.8.22, וכל ראשון לחודש העוקב.",סוף דבר
128,SH-20-07-32174-787,"לא ישולם תשלום במועדו, תעמוד כל יתרת הקנס לפירעון מיידי ותשא הפרשי ריבית והצמדה כדין.",סוף דבר
129,SH-20-07-32174-787,מטיל על הנאשם צו מבחן למשך שנה.,סוף דבר
130,SH-20-07-32174-787,"מובהר לנאשם כי אם לא יבצע את צו המבחן כנדרש, ניתן יהיה להפקיעו ולשוב ולגזור את דינו.",סוף דבר
131,SH-20-07-32174-787,המזכירות תמציא העתק מגזר הדין לשירות המבחן ולממונה על עבודות השירות.,סוף דבר
132,SH-20-07-32174-787,זכות ערעור כדין בתוך 45 ימים.,סוף דבר
133,SH-20-07-32174-787,5129371ניתן צו כללי למוצגים.,סוף דבר
134,SH-20-07-32174-787,הסמים - יושמדו.,סוף דבר
135,SH-20-07-32174-787,"ניתנה היום, ל' סיוון תשפ""ב, 29 יוני 2022, בנוכחות הצדדים.",סוף דבר
