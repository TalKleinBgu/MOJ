,verdict,text,part
0,ME-21-12-35104-361,"ע""י ב""כ עו""ד לני  מוניטליו סגל – פמ""ד",מדינת ישראל 
3,ME-21-12-35104-361,"ע""י ב""כ עו""ד אהוד בן יהודה",דניאל ג'ינר  
6,ME-21-12-35104-361,"חוק העונשין, תשל""ז-1977: סע'  404",דניאל ג'ינר  
7,ME-21-12-35104-361,"פקודת הסמים המסוכנים [נוסח חדש], תשל""ג-1973: סע'  7(א), ג",דניאל ג'ינר  
8,ME-21-12-35104-361,"הנאשם הורשע על פי הודאתו בכתב אישום מתוקן (כא/2) במסגרת הסדר טיעון, בעבירות של דרישת נכס באיומים לפי סעיף 404 רישא לחוק העונשין, והחזקת סם מסוכן לצריכה עצמית לפי סעיף 7(א) +(ג) סיפא לפקודת הסמים המסוכנים (נוסח חדש).",האישום והסדר הטיעון
9,ME-21-12-35104-361,"על פי האישום הראשון בכתב האישום המתוקן - במועד שאינו ידוע במדויק למאשימה, אך סמוך לפני המועד להלן, קשרו הנאשם ואוראל אוחיון (""אוראל"") קשר לביצוע פשע, לדרוש נכס באיומים בחנות נוחות הנמצאת בתחנת דלק (""החנות"").",האישום והסדר הטיעון
10,ME-21-12-35104-361,"במסגרת הקשר ולשם קידומו, בתאריך 27.10.21 בשעה 21:31 הגיעו הנאשם ואוראל לחנות.",האישום והסדר הטיעון
11,ME-21-12-35104-361,"הנאשם עטה על פניו מסיכת קורונה וחבש כובע קפוצ'ון על ראשו, ונותר לעמוד בפתח החנות כאשר אוראל נכנס לתוך החנות והתקדם לעבר דלפק המכירה, כשהוא עוטה על פניו 2 מסיכות קורונה אחת על הסנטר והפה והשנייה על הפה והאף עד גובה העיניים.",האישום והסדר הטיעון
12,ME-21-12-35104-361,המתלונן הרים את פניו והבחין באוראל כשהוא מכוון אליו חפץ הנחזה להיות אקדח.,האישום והסדר הטיעון
13,ME-21-12-35104-361,"המתלונן המבוהל מסר לאוראל סלסלה ובה היה סכום של 3,370 ₪.",האישום והסדר הטיעון
14,ME-21-12-35104-361,"אוראל לקח את הסלסלה עם הכסף הנ""ל ויצא מהחנות.",האישום והסדר הטיעון
15,ME-21-12-35104-361,הנאשם ואוראל החלו לרוץ יחד אל מחוץ לתחנת הדלק.,האישום והסדר הטיעון
16,ME-21-12-35104-361,"בהמשך, הנאשם ואוראל התחלקו בשלל, אוראל לקח 2,500 ₪ והנאשם לקח כ-800 ₪.",האישום והסדר הטיעון
17,ME-21-12-35104-361,"במעשיו אלו, דרש הנאשם בצוותא חדא, בחבורה, עם אוראל דבר ערך בכוונה לגנבו.",האישום והסדר הטיעון
18,ME-21-12-35104-361,"על פי האישום השני בכתב האישום המתוקן – בחיפוש שנערך בביתו של הנאשם בתאריך 29.11.21 נתפס סם מסוכן מסוג קנבוס במשקל כולל של 6.75 גרם, שהם לשימוש עצמי.",האישום והסדר הטיעון
19,ME-21-12-35104-361,"הצדדים הגיעו להסדר טיעון, לפיו הנאשם הודה בעובדות כתב האישום המתוקן, והורשע בעבירות המפורטות בו.",האישום והסדר הטיעון
20,ME-21-12-35104-361,"לעניין העונש, אין הסכמה בין הצדדים וכל צד חופשי בטיעוניו.",האישום והסדר הטיעון
21,ME-21-12-35104-361,"במסגרת הטיעונים לעונש צוין כי קיימת עובדה מוסכמת אשר אינה כתובה בכתב האישום המתוקן, ומוסכם על הצדדים כי הנאשם לא ידע על הצטיידותו של האחר השותף, בחפץ הנחזה להיות אקדח.",האישום והסדר הטיעון
22,ME-21-12-35104-361,"מטעם המאשימה לא הוגשו ראיות לעונש, הנאשם, יליד 1994, נעדר עבר פלילי.",הראיות לעונש
23,ME-21-12-35104-361,גם מטעם ההגנה לא הוגשו ראיות לעונש.,הראיות לעונש
24,ME-21-12-35104-361,"הנאשם נשלח לשירות המבחן והוגשו בעניינו חמישה תסקירים אשר מהם עלו בעיות הקשורות בקבלת אחריות ושיתוף פעולה, לצד שיפור מסויים בהשתתפות בהליך טיפולי עם חלוף הזמן.",תסקירי שירות המבחן
25,ME-21-12-35104-361,"על פי התסקיר הראשון מיום 8.8.22, הנאשם כבן 28 ואב לילד כבן שלושה חודשים, שוהה בתנאי איזוק אלקטרוני בבית הוריו.",תסקירי שירות המבחן
26,ME-21-12-35104-361,הנאשם נעדר הרשעות קודמות.,תסקירי שירות המבחן
27,ME-21-12-35104-361,"מסר כי צורך אלכוהול באופן מזדמן, בנסיבות חברתיות.",תסקירי שירות המבחן
28,ME-21-12-35104-361,"במסגרת צו פיקוח המעצרים, שולב בקבוצה המיועדת לעצורי בית, ושיתף כי היה צורך סמים מסוג קנבוס, באופן מזדמן.",תסקירי שירות המבחן
29,ME-21-12-35104-361,בדיקות לאיתור שרידי סם נמצאו נקיות.,תסקירי שירות המבחן
30,ME-21-12-35104-361,"הנאשם השתתף אותה עת כ – 4 חודשים בקבוצה, ערך מאמצים להגיע ולשתף מעולמו וצויין כי עוד מתקשה לקחת חלק פעיל בקבוצה, אך נראה קשוב ומפיק תועלת, ושיתף כי נתרם מהקבוצה.",תסקירי שירות המבחן
31,ME-21-12-35104-361,"שירות המבחן התרשם מהנאשם כבעל יכולות וורבאליות וקוגניטיביות תקינות, משפחתו מהווה גורם תמיכה, זהו מעצרו הראשון וחווית המעצר מהווה עבורו גורם מרתיע ומטלטל.",תסקירי שירות המבחן
32,ME-21-12-35104-361,הנאשם נטה להציג עצמו באופן חיובי תוך הדגשת חלקיו המתפקדים.,תסקירי שירות המבחן
33,ME-21-12-35104-361,"שירות המבחן התרשם מפער בין אופי תיאורו את עצמו באופן חיובי לבין אופן תפקודו בפועל, ומעורבותו הנוכחית בפלילים.",תסקירי שירות המבחן
34,ME-21-12-35104-361,"יצוין כי אמנם היה זה תסקיר בתיק העיקרי, אך בעיקרו התייחס תסקיר זה לשאלת האיזוק האלקטרוני, אשר שירות המבחן המליץ על הסרתו, ובקשות להסרתו נידחו.",תסקירי שירות המבחן
35,ME-21-12-35104-361,"על פי התסקיר השני מיום 19.9.22, ביחס למעורבותו של הנאשם בעבירה מסר לא ידע על תוכניתו של שותפו לעבירה לבצע שוד.",תסקירי שירות המבחן
36,ME-21-12-35104-361,"עם יציאת השותף מהחנות הוא ביקש ממנו לברוח, תחילה הנאשם לא הבין מה קרה אך בהמשך הבין ונסע עמו לכיוון ביתם.",תסקירי שירות המבחן
37,ME-21-12-35104-361,"לדברי הנאשם, כבר בזמן שהיו יחד ברכב, הנאשם החזיר את הכסף (800 ₪) ששותפו מסר לו, לדבריו מדובר בכסף שהיה חייב לו, בידיעה כי זה כסף גנוב.",תסקירי שירות המבחן
38,ME-21-12-35104-361,"הנאשם שיתף כי מתחרט חרטה עמוקה על עצם מעורבותו, ותיאר את תחושת הבגידה שחש מצד שותפו לעבירה שלתפיסתו סיבך אותו בפלילים.",תסקירי שירות המבחן
39,ME-21-12-35104-361,שירות המבחן התרשם כי הנאשם עדיין מתקשה לראות חלקו ובחירותיו במסגרת העבירה המיוחסת לו ועדיין נוטה להשליך מעורבותו על גורמים חיצוניים לו.,תסקירי שירות המבחן
41,ME-21-12-35104-361,שירות המבחן ביקש דחיית הדיון לצורך הפניית הנאשם לקבוצה ייעודית.,תסקירי שירות המבחן
42,ME-21-12-35104-361,"לאור הבעייתיות אשר עלתה בשאלת קבלת האחריות כעולה מהתסקיר השני, התבקשה בדיון שהתקיים לאחר מכן, התייחסות של הנאשם ובא כוחו.",תסקירי שירות המבחן
43,ME-21-12-35104-361,"ב""כ הנאשם הודיע כי הנאשם עומד על הודאתו בכל עובדות כתב האישום, והנאשם שב והודה בכל עובדות כתב האישום, הביע חרטה והצטער.",תסקירי שירות המבחן
44,ME-21-12-35104-361,"על פי התסקיר השלישי מיום 3.1.23, בתקופת הדחייה החל הנאשם השתתפותו בקבוצה, הגיע למפגש אחד ונעדר משניים, ובדיקות לאיתור שרידי סם נמצאו נקיות.",תסקירי שירות המבחן
45,ME-21-12-35104-361,"צוין כי על אף שהנאשם החל לבחון את דפוסיו המכשילים ובעצם היותו בשלב ראשוני וטרם החל השתתפותו בקבוצה באופן רציף, שירות המבחן לא יכול להעריך יכולתו של הנאשם להיתרם מהטיפול.",תסקירי שירות המבחן
46,ME-21-12-35104-361,שירות המבחן המליץ על דחיית נוספת על מנת לבחון את השילוב בקבוצה טיפולית.,תסקירי שירות המבחן
47,ME-21-12-35104-361,"על פי התסקיר הרביעי מיום 2.2.23, במסגרת הדחייה הגיע הנאשם ל-4 מפגשים קבוצתיים.",תסקירי שירות המבחן
48,ME-21-12-35104-361,"בתחילת דרכו בקבוצה הנאשם הביע קושי מסוים להשתלב באופן אדפטיבי בקבוצה, אם כי בשני המפגשים הקודמים נראה כי הנאשם הצליח לקחת חלק פעיל במפגש.",תסקירי שירות המבחן
49,ME-21-12-35104-361,שירות המבחן התרשם כי הנאשם מתקשה לבחון בחירותיו השונות באור ביקורתי.,תסקירי שירות המבחן
50,ME-21-12-35104-361,"על פי  תסקיר החמישי מיום 1.3.23, התקיימו 10 מפגשים קבוצתיים, ב-5 מהם נכח הנאשם באופן מלא, ל-2 איחר, ונעדר מ-3 מפגשים.",תסקירי שירות המבחן
51,ME-21-12-35104-361,"שירות המבחן התרשם כי הנאשם מגלה דפוס חוזר על פיו אינו עומד בגבולות הקבוצה והנדרש ממנו, מחד יש צורך טיפולי ומאידך יש קושי של הנאשם להתחייב ולהתגייס לטיפול.",תסקירי שירות המבחן
52,ME-21-12-35104-361,שירות המבחן התרשם כי הנאשם לא רואה בטיפול בקבוצה מסגרת בה יכול להסתייע להתמודד עם קשייו וטרם החל לבחון את דפוסיו כמצופה ממנו.,תסקירי שירות המבחן
53,ME-21-12-35104-361,שירות המבחן ציין כי התלבט רבות ביחס להמלצה בעניינו של הנאשם.,תסקירי שירות המבחן
54,ME-21-12-35104-361,"מחד, שירות המבחן סבור כי הנאשם עדיין מגלה קושי להתמסר לטיפול וקושי רב במודעות לנזקקותו הטיפולית.",תסקירי שירות המבחן
55,ME-21-12-35104-361,"מנגד, מזהה שירות המבחן את כוחותיו של הנאשם ואת הצורך בטיפול, ומקווה כי בהמשך הדרך הנאשם יגביר מידת שיתוף הפעולה שלו בטיפול.",תסקירי שירות המבחן
56,ME-21-12-35104-361,"נוכח חומרת העבירה וההתרשמות מהנאשם, שירות המבחן ממליץ כי יוטל על הנאשם, לכל הפחות, עונש מאסר שירוצה בעבודות שירות, בכפוף להטלת צו מבחן למשך שנה, והטלת ענישה מותנית משמעותית ומרתיעה.",תסקירי שירות המבחן
57,ME-21-12-35104-361,"העבירה כרוכה בפגיעה קשה בערכי השמירה על הסדר וביטחון הציבור, כבודו, ביטחונו האישי ושלמות גופו של המתלונן, וטמונה בה סכנה רבה.",טענות הצדדים
58,ME-21-12-35104-361,"מידת הפגיעה בערכים המוגנים הינה גבוהה, בשים לב לכך שמדובר במעשה דרישת נכס באיומים בצוותא חדא, בתעוזה, ללא חשש ומורא, ולאחר תכנון מקדים תוך שהאחר מאיים על המתלונן בכך שהפנה לעברו חפץ הנחזה להיות אקדח.",טענות הצדדים
59,ME-21-12-35104-361,יוער כי בטיעונים בכתב נכתב אקדח אך כתב האישום המתוקן מציין חפץ הנחזה להיות אקדח.,טענות הצדדים
60,ME-21-12-35104-361,"ב""כ המאשימה אישרה את ההסכמה בין הצדדים על כי הנאשם לא ידע על הצטיידותו של האחר השותף בחפץ הנחזה להיות אקדח.",טענות הצדדים
61,ME-21-12-35104-361,"המאשימה סבורה כי מתחם העונש ההולם נע בין 16 ל-32 חודשי מאסר בפועל, וכי יש למקם את עונשו של הנאשם ברף האמצעי תחתון של המתחם, לצד עונשים נלווים.",טענות הצדדים
62,ME-21-12-35104-361,"ב""כ המאשימה הפנתה לפסיקה בעבירות שוד, ונטען כי זאת לאור כך שהפסיקה דלה בעבירות דרישת נכס באיומים, ונטען כי חלקו דומה לסיוע לשוד.",טענות הצדדים
63,ME-21-12-35104-361,"המאשימה עותרת לעונש מאסר בפועל למשך 18 חודשי מאסר בפועל, מאסרים מותנים מרתיעים בעבירות רכוש, אלימות והחזקת סם לצריכה עצמית, פיצוי משמעותי לנפגע העבירה, וקנס לשיקול דעת בית המשפט.",טענות הצדדים
64,ME-21-12-35104-361,"צויין כי הנאשם נעצר ביום 19.11.21 ועבר למעצר באיזוק אלקטרוני ביום 17.2.22, שעד עתה נתון בו.",טענות הצדדים
65,ME-21-12-35104-361,עונשו של הנאשם לאור נסיבותיו האישיות וכן לאור פסיקת בתי המשפט אינו צריך לכלול עונש מאסר בפועל.,טענות הצדדים
66,ME-21-12-35104-361,"מתחם העונש שנקבע בפסיקה אינו זהה ואינו דומה כלל למתחם העונש שב""כ המאשימה עותרת, שהינו אולי של עבירות שוד, אבל אין זהות במתחמים ואין לעשות גם השוואה בין עבירה דרישת נכס באיומים לעבירת שוד.",טענות הצדדים
67,ME-21-12-35104-361,יש לעשות אבחנה משמעותית בין חלקו של הנאשם לחלקו של האחר.,טענות הצדדים
68,ME-21-12-35104-361,"שניהם הורשעו בצוותא חדא, אבל מבחינת המעשה חלקו של הנאשם האחר חמור יותר, הוא המבצע העיקרי, הוא ביצע את העבירה עצמה, כאשר הנאשם עמד מחוץ לאותו מקום.",טענות הצדדים
69,ME-21-12-35104-361,חלקו של הנאשם היה עמידה פסיבית ולא היה שותף מלא לעצם הדרישה או עצם הקבלה של הכספים שנלקחו מאותו  מתלונן.,טענות הצדדים
70,ME-21-12-35104-361,"כמו כן הנאשם לא היה מודע להימצאותו של אותו חפץ הנחזה להיות אקדח ברשות האחר, וזה גם מראה שהוא לא ממש ידע בפרטי פרטים את התוכנית העבריינית.",טענות הצדדים
71,ME-21-12-35104-361,"מעובדות כתב האישום עולה שגם האחר לא ראה בנאשם שותף מלא, לאור כך שהוא מקבל רק 800 ₪ מתוך 3,400 ₪ שנלקחים.",טענות הצדדים
72,ME-21-12-35104-361,האחר סבר שהנאשם הזה לא שווה ערך אליו.,טענות הצדדים
73,ME-21-12-35104-361,"הגם שהוא שותף מבחינת דיני עונשין, יש לראות את חלקו בביצוע העבירה כחלק הקל יותר שמצדיק התחשבות בעניינו.",טענות הצדדים
74,ME-21-12-35104-361,"מדובר בנאשם צעיר, חסר עבר פלילי, שזו הסתבכותו הראשונה, כפי שנכתב בתסקיר לא נפתחו לו תיקים נוספים, ולפיכך אני מתבקש לראות במעשיו של הנאשם כמעידה ראשונה וחד פעמית, ולא מעידה המייצגת ההתנהגות עבריינית מושרשת.",טענות הצדדים
75,ME-21-12-35104-361,"הוא עשה טעות, לקח אחריות עליה, הבינה, ועד היום שילם ומשלם מחירים גבוהים ביותר, היה כמעט 3 חודשים מלאים עצור בבית מעצר, ומאז במעצר באיזוק אלקטרוני כמעט 13 חודשים.",טענות הצדדים
76,ME-21-12-35104-361,"אנו לא מנכים את תקופת המעצר באיזוק, אבל היא תקופה ארוכה ומשמעותית שבזבזה יותר משנה מחייו, בה לא עבד, ולא עשה שום דבר, ותינוק בבית.",טענות הצדדים
77,ME-21-12-35104-361,"הפסיקה מדברת על מתחמי עונש שמתחילים בענישה של מספר חודשי עבודות שירות, ומסתיים בין 18 ל-20 חודשים מאסר בפועל.",טענות הצדדים
78,ME-21-12-35104-361,"בכל מתחם עונשו של הנאשם צריך להיות ברף הנמוך,  לאור גילו, עברו הנקי, לקיחת האחריות, וגם מידת הנזק שנגרמה פה.",טענות הצדדים
79,ME-21-12-35104-361,"התבקש להסתפק בתקופת העונש של התחתית של המתחם שמתחילה ב-5, 6, חודשים שיכולים להיות מרוצים בעבודות שירות, הן לאור עובדה שישב 3 חודשים במעצר ותקופת האיזוק האלקטרוני, נאשם לקח אחריות והביע חרטה על מעשיו.",טענות הצדדים
80,ME-21-12-35104-361,"הנאשם אמר שהוא מבקש סליחה לוקח אחריות על כל מה שקרה, רוצה להתחיל חיים חדשים, ולחזור לילדו, עשה צער להוריו ולמשפחתו, מה שקרה היה חד פעמי וזה לא יקרה יותר.",טענות הצדדים
81,ME-21-12-35104-361,"עבירת דרישת נכס באיומים הינה עבירה חמורה, ולחומרה זו התייחסה הפסיקה, כמצריכה הטלת ענישה מרתיעה.",הערכים המוגנים ומתחם העונש ההולם
82,ME-21-12-35104-361,"קביעת מתחם העונש ההולם מתבצעת בעיקר תוך התייחסות לנסיבות ביצוע העבירה ולאור זאת, הפסיקה להלן, אשר הענישה בה קשורה ישירות לנסיבות כל מקרה, תאובחן בהתאם.",הערכים המוגנים ומתחם העונש ההולם
83,ME-21-12-35104-361,"כפי שניתן ללמוד לעברה זו קיים מנעד רחב של ענישה, אך מכל מקום אין הענישה במסגרתה כענישה בעבירות שוד אליהן מפנה ב""כ המאשימה.",הערכים המוגנים ומתחם העונש ההולם
84,ME-21-12-35104-361,"בבחינת נסיבות ביצוע העבירה כפי המפורט בכתב האישום המתוקן, וכפי ההסכמה בין הצדדים לפיה הנאשם לא ידע על כך שהאחר הצטייד בחפץ הנחזה להיות אקדח, וכן לאור הרשעתו בחלופה המחמירה פחות של סעיף 404 לחוק העונשין, עולה כי הנאשם היה שותף למעשה עבירה חמור, אולם הגם שביצע את העבירה בצוותא חדא, יש לתת משקל בשיקולי ההלימה למעשהו של הנאשם עצמו, לחלקו בביצוע, ולעובדה המוסכמת כאמור.",הערכים המוגנים ומתחם העונש ההולם
85,ME-21-12-35104-361,"נסיבות ביצוע העבירה של דרישת נכס באיומים על ידי הנאשם חמורות מחלק מהפסיקה דלעיל, וחמורות פחות מחלקה האחר.",הערכים המוגנים ומתחם העונש ההולם
86,ME-21-12-35104-361,"במסגרת הביצוע בצוותא הינו שותף לביצוע העבירה, ואולם עולה כי חלקו פחות מחלקו של האחר הן בביצוע עצמו והן בשל העובדה המוסכמת כאמור.",הערכים המוגנים ומתחם העונש ההולם
87,ME-21-12-35104-361,"לעובדה המוסכמת בדבר אי ידיעתו דבר הצטיידות האחר בחפץ הנחזה להיות אקדח משמעות אשר צריכה לבוא לידי ביטוי בענישה, שכן לא ידע הוא על הנסיבה המחמירה האמורה.",הערכים המוגנים ומתחם העונש ההולם
88,ME-21-12-35104-361,"כאמור העבירה חמורה, ונסיבות ביצועה חמורות, אך על הענישה להלום את מידת החומרה על הנסיבות המסויימות של ביצועה על ידי נאשם זה.",הערכים המוגנים ומתחם העונש ההולם
89,ME-21-12-35104-361,"לאור האמור, אני מוצא כי מתחם העונש ההולם לעבירה שביצע הנאשם של דרישת נכס באיומים לפי סעיף 404 רישא לחוק העונשין, ככולל עונש מאסר בין 12 חודשים ל - 24 חודשים.",הערכים המוגנים ומתחם העונש ההולם
90,ME-21-12-35104-361,הנאשם יליד 1994 ונעדר עבר פלילי.,הענישה
91,ME-21-12-35104-361,"הנאשם קיבל אחריות, והחל להשתלב בהליך טיפולי בשירות המבחן.",הענישה
92,ME-21-12-35104-361,"אכן, בתחילה היו קשיים הן בשאלת קבלת האחריות והן בהליך הטיפולי, אולם בהמשך השתלב הנאשם בהליך טיפולי.",הענישה
93,ME-21-12-35104-361,"אין מדובר בהליך טיפולי ארוך ומשמעותי עד כה, אולם מדובר בהליך בו ניכרים היבטים חיוביים, ושירות המבחן מקווה שהמשך ההליך הטיפולי יהיה חיובי.",הענישה
94,ME-21-12-35104-361,"שירות המבחן התלבט בהמלצתו לאור הקשיים אשר עלו ופורטו לעיל, ולבסוף המליץ על מאסר בעבודות שירות לצד צו מבחן לשנה.",הענישה
95,ME-21-12-35104-361,"לאור הקשיים אשר עלו בטיפול, לצד חומרת העבירה, מובנת התלבטות שירות המבחן.",הענישה
96,ME-21-12-35104-361,"לאחר שבחנתי את מכלול הנסיבות, ובפרט תחילתו של הליך שיקומי אל מול היעדר עבר פלילי, אני מוצא כי יש לרדת את מתחת למתחם העונש ההולם, כך שיוטל מאסר על דרך עבודות שירות למלוא התקופה האפשרית לצד צו מבחן.",הענישה
97,ME-21-12-35104-361,"ירידה זו אל מתחת למתחם הינה מתונה הואיל והנאשם היה במעצר משך כמעט 3 חודשים, ובאיזוק אלקטרוני תקופה ארוכה.",הענישה
98,ME-21-12-35104-361,מובן כי מהמאסר בעבודות שירות לא ינוכו ימי מעצרו של הנאשם.,הענישה
99,ME-21-12-35104-361,כן יש לחייב את הנאשם בפיצוי קרבן העבירה.,הענישה
100,ME-21-12-35104-361,"לאור האמור, אני גוזר על הנאשם את העונשים הבאים:",הענישה
101,ME-21-12-35104-361,מאסר בעבודות שירות - מאסר בפועל לתקופה של 9 חודשים.,הענישה
102,ME-21-12-35104-361,תקופת מאסרו תרוצה בדרך של עבודות שירות בהתאם לחוות דעת הממונה על עבודות שירות.,הענישה
103,ME-21-12-35104-361,"הובהרה לנאשם חובתו לבצע את עבודות השירות, ובמידה שלא יעשה כן ניתן יהיה להמירן בעונש מאסר בפועל, וכך גם יוכל הממונה לפי שיקול דעתו, היה וימצא קיומה של עילה לכך.",הענישה
104,ME-21-12-35104-361,"הנאשם יתייצב בפני הממונה על עבודות שירות לתחילת ביצוע עבודות השירות ביום 30.7.23 שעה 8:00, כמפורט בחוו""ד הממונה.",הענישה
105,ME-21-12-35104-361,מאסר על תנאי - מאסר על תנאי לתקופה של 6 חודשים.,הענישה
106,ME-21-12-35104-361,הנאשם ישא בעונש זה אם בתקופה של שלוש שנים מהיום יעבור על עבירה נוספת לפיה הורשע או כל עבירת רכוש או אלימות מסוג פשע.,הענישה
107,ME-21-12-35104-361,"פיצוי - הנאשם ישלם למתלונן ע.ת.2 פיצוי בסך 5,000 ש""ח.",הענישה
108,ME-21-12-35104-361,הפיצוי ישולם בתוך 60 יום מהיום.,הענישה
109,ME-21-12-35104-361,"התשלום יבוצע לקופת בית המשפט, וממנה יועבר למתלונן על פי פרטים שימסרו למזכירות.",הענישה
110,ME-21-12-35104-361,צו מבחן – ניתן בזה צו מבחן לתקופה של 12 חודשים כלפי הנאשם.,הענישה
111,ME-21-12-35104-361,"הנני  מחייב את הנאשם לשתף פעולה עם שירות המבחן, הכל על פי הנחיות שירות המבחן.",הענישה
112,ME-21-12-35104-361,מובהר לנאשם כי באם לא יקיים צו זה ניתן יהיה לחזור ולדון מחדש בשאלת העונש ולהטיל עונש נוסף.,הענישה
113,ME-21-12-35104-361,5129371זכות ערעור בתוך 45 יום מהיום.,הענישה
114,ME-21-12-35104-361,"ניתן היום,  ט""ו סיוון תשפ""ג, 04 יוני 2023, במעמד הצדדים.",הענישה
