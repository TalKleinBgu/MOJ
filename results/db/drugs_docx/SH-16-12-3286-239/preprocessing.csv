,verdict,text,part
0,SH-16-12-3286-239,"חוק העונשין, תשל""ז-1977: סע'  25, 32, 192, 287(א), 379, 418, 441",נגד
1,SH-16-12-3286-239,"פקודת הסמים המסוכנים [נוסח חדש], תשל""ג-1973: סע'  13",נגד
2,SH-16-12-3286-239,"הנאשם הורשע על פי הודאתו בעבירות של ניסיון להפרת הוראה חוקית, זיוף בנסיבות מחמירות והתחזות כאדם אחר, על פי סעיפים 287(א) יחד עם סעיף 25, סעיף 418 (סיפא) וסעיף 441 לחוק העונשין, התשל""ז-1977 (להלן: ""חוק העונשין"").",האישום
3,SH-16-12-3286-239,"בתחילת חודש אוקטובר 2012, הגיע לידי הנאשם דרכון שמספרו 12706422 הרשום על שם חברו משה בן חמו (להלן: ""הדרכון"").",האישום
4,SH-16-12-3286-239,"סמוך לאחר מכן, פנה הנאשם לאחר אשר זייף את הדרכון בכך שהדביק בו את תמונת הנאשם תמורת 700 דולר.",האישום
5,SH-16-12-3286-239,"במועד שאינו ידוע למאשימה, סמוך ליום 23.10.12, קנה הנאשם כרטיס טיסה לקייב, תוך שהוא מוסר את פרטי הדרכון המזויף לסוכן הנסיעות.",האישום
6,SH-16-12-3286-239,"ביום 23.10.12, הגיע הנאשם לנמל התעופה בן גוריון, כשבידו הדרכון המזויף, ותוך שהוא מתחזה למשה בן חמו, עבר את ביקורת הגבולות ועלה על הטיסה.",האישום
7,SH-16-12-3286-239,הנאשם נתפס על ידי משטרת ישראל בעודו יושב במקומו במטוס.,האישום
8,SH-16-12-3286-239,"הצדדים הגיעו להסדר טיעון אשר במסגרתו הודה הנאשם, וסוכם כי המאשימה תעתור לעונש של 12 חודשי מאסר בפועל, והצדדים יהיו חופשיים בטיעוניהם לגבי יתר רכיבי הענישה.",האישום
9,SH-16-12-3286-239,כתב האישום בתיק המצורף כולל שני אישומים.,האישום
10,SH-16-12-3286-239,"האישום הראשון מתייחס ליום 24.5.16, אז פנה סוכן מטעם המשטרה לנאשם וביקש ממנו שיארגן עבורו רכישה של 20 גר' סם מסוג קוקאין.",האישום
11,SH-16-12-3286-239,"הנאשם אמר לסוכן להגיע לביתו, וכאשר הגיע נסעו השניים לביתו של נאשם אחר.",האישום
12,SH-16-12-3286-239,"אותו נאשם ניהל משא ומתן עם הסוכן לגבי מחיר הסם והשלושה נסעו לשכונת בית צפפה, שם קיבל הנאשם האחר סם.",האישום
13,SH-16-12-3286-239,"הנאשם שלפניי מסר לסוכן שקית ובתוכה הסם והסוכן שילם תמורת הסם, 680 ₪ לנאשם האחר.",האישום
14,SH-16-12-3286-239,"לאחר מכן, עלו השלושה לביתו של הנאשם האחר ושם ניסו את הסם שנרכש.",האישום
15,SH-16-12-3286-239,"האישום השני מתאר כי בחודש מרץ 2016 הנאשם פעל בשם יהודה גבאי, לשם גביית חוב מאדם אחר.",האישום
16,SH-16-12-3286-239,"הסוכן הציע לשלם לנאשם סכום של 4,000 ₪, אך הנאשם המשיך ללחוץ עליו ולאיים עליו שישלם לו את מלוא הסכום.",האישום
17,SH-16-12-3286-239,"ביום 3.8.16 הגיע הסוכן להיפגש עם הנאשם ולשלם לו 1,000 ₪.",האישום
18,SH-16-12-3286-239,"הנאשם לא היה מרוצה מכך שהסוכן לא שילם את מלוא הסכום ואיים עליו באומרו: ""המזל שלך שבאת כשהילדים פה עכשיו .",האישום
19,SH-16-12-3286-239,.,האישום
21,SH-16-12-3286-239,אני מבטיח לך כשאני לא אהיה איתם אני אראה לך בדיוק איך ה.,האישום
24,SH-16-12-3286-239,"בהמשך, נפגש הנאשם עם ערן, בעל החוב.",האישום
25,SH-16-12-3286-239,"בין השניים התפתח דין ודברים שכלל דחיפות הדדיות, והנאשם היכה את ערן באגרוף בפניו.",האישום
26,SH-16-12-3286-239,"לאחר מספר דקות, ערן דחף את הנאשם.",האישום
27,SH-16-12-3286-239,"כאמור, הנאשם הודה והורשע בעבירות המיוחסות לו בגין מעשים אלה במסגרת הסדר טיעון, אשר לא כלל הסכמה לעניין העונש.",האישום
28,SH-16-12-3286-239,"בטיעוניה לעונש טענה ב""כ המאשימה כי מעשיו של הנאשם יש בהם כדי לפגוע באמינותם של תעודות המונפקות על ידי המדינה וכן בניסיון להפר את ההוראה החוקית שניתנה יש כדי לפגוע באופן משמעותי בתוקפן החוקי והמוסרי של החלטות שניתנו על ידי הערכאות המשפטיות השונות.",טיעונים לעונש
29,SH-16-12-3286-239,"בשל ערכים מוגנים אלו, ולנוכח נסיבות ביצוען של העבירות, גורסת המאשימה כי מתחם העונש ההולם ראוי שיעמוד על 6-12 חודשי מאסר בפועל ממש, ולנוכח נתוניו האישיים של הנאשם הכוללים 16 הרשעות, במגוון עבירות אלימות, סמים, חטיפה, הדחה באיומים, תקיפת שוטר, החזקת סכין, גניבת רכב והפרת הוראה חוקית אשר בגינן הוא ריצה במצטבר עונש של 154 חודשי מאסר, הרי שיש להעמידו על הצד הגבוה של מתחם זה, היינו 12 חודשי מאסר בפועל יחד עם מאסר מותנה, קנס וענישה נלווית.",טיעונים לעונש
30,SH-16-12-3286-239,"אשר לתיק המצורף, טענה ב""כ המאשימה כי הנאשם במאסר פגע קשות בגופו של האחר וכן, עסק בסמים מסוכנים הפוגעים בבריאותו הנפשית והפיזית של הציבור, ומשום כך היא סבורה כי יש לקבוע שני מתחמי ענישה שונים, על אף שהאירועים קשורים האחד למשנהו.",טיעונים לעונש
31,SH-16-12-3286-239,"בגין עבירה הקשורה לסמים מסוכנים, לדבריה, יש לקבוע מתחם ענישה אשר יעמוד על מספר חודשי מאסר ועד ל-15 חודשים, בגין עבירת האלימות המתחם העונשי ההולם הוא בין מאסר שיחול וירוצה בעבודות שירות ועד לשנת מאסר בפועל.",טיעונים לעונש
32,SH-16-12-3286-239,"לדבריה, הנאשם הינו עבריין ויעיד על כך רישומו הפלילי רחב ההיקף, אך אין היא מתעלמת מהדרך השיקומית המסוימת והמוגבלת, לדבריה ,אותה עבר הנאשם, ועל כן מקומו צריך שיהיה בחלקם המרכזי של מתחמים עונשיים אלו תוך צבירתם האחד לשני ולשלישי וכן, יש להפעיל את המאסרים המתונים התלויים ועומדים נגד הנאשם במצטבר האחד לשני ובמצטבר למתחמים העונשיים אשר צוינו לעיל.",טיעונים לעונש
33,SH-16-12-3286-239,"משכך, סיכמה ואמרה עונשו של הנאשם צריך שיעמוד על 48 חודשי מאסר בפועל אליהן יש להוסיף את המאסרים המותנים וכן לגזור מאסר על תנאי חדש ונוסף, קנס ופיצוי.",טיעונים לעונש
34,SH-16-12-3286-239,"הסניגור המלומד, עוה""ד חן הולנדר,  טען מנגד, כי הנאשם לא התכוון לברוח לצמיתות מריצוי עונשו, וכל שרצה היה להגיע לקבר הרב נחמן מאומן ולבקר שם בטרם יתחיל לרצות את עונשו, ועל כן עברותיו בוצעו באופן חד פעמי וניתן להגדירם כמעידה מיותרת, אך לא יותר מכך, ועל כן יש להלום את מעשיו בעונש מתון מזה אליו עותרת המאשימה.",טיעונים לעונש
35,SH-16-12-3286-239,"העבירות המיוחסות לנאשם בתיק המצורף לשיטתו, מקורן בהדחה של סוכן משטרתי אשר לחץ על הנאשם לבצע את עבירות המנויות בכתב האישום הנוסף, משום כך יש לבחור מתחמי ענישה מקלים יותר מאלו המוצעים על ידי המאשימה.",טיעונים לעונש
36,SH-16-12-3286-239,"עוד ציין בא כוח הנאשם כי אין להתעלם מהטרגדיות האישיות אשר פקדו את הנאשם, טביעת בנו הקטן וכן מחלתו הקשה של הבן אשר נולד לאחר מכן, במיוחד אין לשכוח כי לא נעברו עבירות נוספות על ידי נאשם זה, ולמי שנושא בחובו עבר פלילי כה משמעותי אין להתעלם ממצב אחר וחדש זה.",טיעונים לעונש
37,SH-16-12-3286-239,"עוד ציין בא כוח הנאשם כי הנאשם היה עצור מזה מספר חודשים במעצר של ממש וכן, היה עצור בפיקוח אלקטרוני למעלה מ-18 חודשים ויש להתחשב בתנאים מגבילים אלו בעת הטלת העונש.",טיעונים לעונש
38,SH-16-12-3286-239,"בא כוח הנאשם אף הפנה לתסקיר שירות המבחן הממליץ על ענישה מוחשית אך לא כזו אשר תרחיק את הנאשם באופן מוחלט מן החברה למשך תקופה ארוכה, והוא שב וביקש להתחשב בנאשם ובמשפחתו בעת גזירת העונש.",טיעונים לעונש
39,SH-16-12-3286-239,"הנאשם, בדברו האחרון, ביקש להבהיר כי הוא שינה את אורחות חייו והשמתו בבית הכלא לא תפיק תועלת חברתית או אחרת, משום כך ביקש להניח את הפרק העברייני בחייו מאחוריו ולתת לו לשקם את חיי משפחתו.",טיעונים לעונש
40,SH-16-12-3286-239,"תסקיר שירות המבחן אשר הוגש לעיוני ביום 12.4.16, מלמד כי הנאשם הינו בן 34 שנים, גרוש ואב לשלושה ילדים, אשר עברו הפלילי סבוך ומורכב והוא ריצה 11 עונשי מאסר בפועל.",תסקירי שירות המבחן
41,SH-16-12-3286-239,"הנאשם תואר כאדם אשר אימץ דפוסי חשיבה עברייניים וכוחניים, וניהל אורח חיים שולי ובעייתי מגיל ההתבגרות, כאשר בבסיס התנהלותו עומדים, בין השאר, נטייה לאימפולסיביות וקשיים משמעותיים לשלוט בדחפיו.",תסקירי שירות המבחן
42,SH-16-12-3286-239,"יחסו לעברותיו הוא יחס מצמצם, אולם הוא מעוניין להשקיע עצמו בהורות בריאה, והוא מבטא רצון מילולי לעשות כן.",תסקירי שירות המבחן
43,SH-16-12-3286-239,"לדברי קצינת המבחן, הנאשם מתקשה להציב לעצמו גבולות חיצוניים, ומסגרת טיפולית קהילתית עשויה להתאים לו, אולם בהעדר הצעה קונקרטית, הרי שאין מנוס מהטלת עונש הכולל מאסר בפועל ממש וכן מאסר מותנה.",תסקירי שירות המבחן
44,SH-16-12-3286-239,"תסקיר משלים אשר הוגש ביום 10.10.16 מלמדנו כי הנאשם מביע יחס כן ויכולת לביקורת עצמית, אשר לדברי קצינת המבחן, לא היו אצלו בעבר ומשכך, הוא בשל יותר להליך טיפולי ועל כן נדחה הדיון בעניינו לשלושה חודשים.",תסקירי שירות המבחן
45,SH-16-12-3286-239,"תסקיר נוסף בעניינו של הנאשם אשר הגיע לעיוני ביום 29.1.17, מדווח על מעצרו של הנאשם בגין העבירות נשוא התיק המצורף.",תסקירי שירות המבחן
46,SH-16-12-3286-239,"קודם למעצרו בתיק זה, החל הנאשם התהליך טיפולי אשר כלל קשר פרטני ביחידת של""מ וטיפול קבוצתי בשליטה בכעסים בעמותת יד שרה, אך נוכח מעצרו, עלה הצורך לבחון את קידום ביצוע התוכנית הטיפולית, ולכן התבקשה דחייה בת חודשיים.",תסקירי שירות המבחן
47,SH-16-12-3286-239,"בהמשך, התבקשה דחייה נוספת לבחינת שילובו בתוכנית הטיפולית.",תסקירי שירות המבחן
48,SH-16-12-3286-239,"בתסקיר מיום 10.11.17, נסקרו ההליכים שהתקיימו עם הגורמים הטיפוליים לצורך בחינת שילובו מחדש של הנאשם בטיפול.",תסקירי שירות המבחן
49,SH-16-12-3286-239,"דווח כי באותה עת הנאשם ביטא רצון להשתלב בטיפול, אך לצד זאת התקשה לעמוד בתנאים המגבילים בהם שוחרר.",תסקירי שירות המבחן
50,SH-16-12-3286-239,"באותה עת היה הנאשם מצוי בשלב התחלתי טרם בניית תוכנית טיפולית, ובלט כי הוא מרוכז בהשגת מטרותיו הקונקרטיות של ביטול התנאים המגבילים, דבר שהקשה עליו להתפנות ולהעמיק בתהליך של טיפול ושינוי מהותי.",תסקירי שירות המבחן
51,SH-16-12-3286-239,"לפיכך, מסר שירות המבחן כי קיימים ספקות באשר לבשלות ותובנה מספקת ליכולת הנאשם להפיק תועלת ממשית ולהתמסר לתהליך טיפולי משמעותי.",תסקירי שירות המבחן
52,SH-16-12-3286-239,"יחד עם זאת, הסכים שירות המבחן להמשיך ולעקוב אחר תהליך שילובו ביחידת השל""מ, במסגרת תקופת ניסיון נוספת בת 4 חודשים.",תסקירי שירות המבחן
53,SH-16-12-3286-239,"בתסקיר נוסף מיום 19.3.18, ביקש שירות המבחן שהות נוספת, על מנת לערוך מפגש עם כלל הגורמים הטיפוליים המעורבים, על מנת לבחון את הספקות שהתעוררו ולגבש המלצות באשר להמשך הטיפול.",תסקירי שירות המבחן
54,SH-16-12-3286-239,"תסקיר מיום 8.5.18 עומד על עומק הדפוסים השוליים לפיהם פועל הנאשם לאורך השנים והקושי להפנים את גבולות החוק, תוך היותו ממוקד במילוי צרכיו ובמציאת פתרונות מיידיים מהעולם השולי בו הוא מעורה מגיל צעיר.",תסקירי שירות המבחן
55,SH-16-12-3286-239,"וועדת ההתייעצות שקיימו כל גורמי הטיפול בנאשם ובמשפחתו בהנהלת מחוז ירושלים במשרד הרווחה, דווחה על מערכת יחסים אלימה בין הנאשם לבת זוגו, על מחיר קשה שבנותיו משלמות מעצם נוכחותו בבית, על התנהלות החיים עמו אשר לא מאפשרים להן התפתחות תקינה בהתאם לגילן.",תסקירי שירות המבחן
56,SH-16-12-3286-239,"עוד דווח כי עד כה לא חל שינוי מהותי באופן התנהלותו של הנאשם במערכת המשפחתית, היכול להעיד על הפחתת סיכון פוטנציאלי להמשך והומלץ על יציאתו של הנאשם מביתו לאלתר, למעצר בית במקום אחר.",תסקירי שירות המבחן
57,SH-16-12-3286-239,"יחידת השל""מ דיווחה כי הנאשם אינו מחויב לתהליך ולא עובר תהליך טיפולי משמעותי.",תסקירי שירות המבחן
58,SH-16-12-3286-239,"הוא אינו מתמיד ואף נמנע מהשתלבות בקבוצה לגברים אלימים, למרות ניסיונותיה הרבים של המטפלת, ובעקבות זאת הוחלט על הפסקת הטיפול.",תסקירי שירות המבחן
59,SH-16-12-3286-239,שירות המבחן העריך את הצהרותיו לרצונו לערוך שינוי בפער ניכר עם מוכנותו לגעת בדפוסיו העברייניים ולעשות עיבוד רגשי מעמיק בפועל.,תסקירי שירות המבחן
60,SH-16-12-3286-239,"לצד שיתוף פעולה פורמלי עם יחידת השל""מ, עלה כי בפועל הנאשם מתקשה לערוך תהליך טיפולי של התבוננות עצמית בדפוסיו באופן שיקדם תהליך של שינוי, ובלט כי במקביל לקשר הטיפולי, הנאשם המשיך לנהוג בנורמות העברייניות המופנמות ונפתחו נגדו תיקים נוספים.",תסקירי שירות המבחן
61,SH-16-12-3286-239,"לפיכך, בהתחשב בכל האמור, בהמלצת ועדת ההתייעצות אשר התרשמה כי קיימת אינדיקציה להמשך פוטנציאל סיכוני כלפי בני המשפחה, לצד הפסקת הטיפול, ובשל ההתרשמות כי למרות משך זמן ההתערבות הטיפולית אשר לא הביאה להתקדמות ממשית, ונוכח הספקות באשר ליכולתו להפיק תועלת משמעותית במסגרת טיפול ב""יד שרה"", שירות המבחן לא המליץ על חלופות ענישה או שיקום במסגרת הקהילה.",תסקירי שירות המבחן
62,SH-16-12-3286-239,"בתסקיר מיום 8.7.18 נמסר למרבה הצער, כי ביום 13.5.18, נפטר בנו התינוק של הנאשם בנסיבות טרגיות, ומאז היה הנאשם במשבר אישי ומשפחתי והתקשה להתמודד בכוחות עצמו.",תסקירי שירות המבחן
63,SH-16-12-3286-239,"שירות המבחן התרשם כי ללא התערבות טיפולית במצבו הנפשי, עלול מצבו להוות גורם סיכוני נוסף להישנות התנהגות עוברת חוק.",תסקירי שירות המבחן
64,SH-16-12-3286-239,"הנאשם הביע נכונות מילולית לטיפול, אולם בפועל לא קידם את כניסתו לטיפול.",תסקירי שירות המבחן
65,SH-16-12-3286-239,"למרות הערכת הסיכון במצבו, מסר שירות המבחן כי יוכל להמשיך לפעול לבחינת מצבו וצרכיו הטיפוליים, במסגרת תקופת דחייה בת 3 חודשים נוספים.",תסקירי שירות המבחן
66,SH-16-12-3286-239,"תסקיר מיום 9.10.18 מעדכן כי בשיחות עמו, שב וביטא הנאשם רצון להיעזר בהתערבות טיפולית, לצורך מניעת חזרה על התנהגות עוברת חוק.",תסקירי שירות המבחן
67,SH-16-12-3286-239,"במקביל יצר קשר עם המרכז למשפחה ב""יד שרה"", והופנה לקבוצה בנושא ""שליטה בכעסים"" הצפויה להיפתח ביום 12.10.18 למשך 16 מפגשים על בסיס שבועי, עד סוף חודש ינואר 2019 לערך.",תסקירי שירות המבחן
68,SH-16-12-3286-239,"לאור האמור, ביקש שירות המבחן לדחות את משפטו של הנאשם למשך 4 חודשים על מנת להמשיך לאפשר לנאשם את מיצוי אפיק הטיפולי טרם סיום ההליך המשפטי.",תסקירי שירות המבחן
69,SH-16-12-3286-239,"תסקיר מיום 12.5.19, מתאר כי הנאשם סיים כנדרש את הטיפול בקבוצה, השתתף במפגשים וחש שנתרם מהטיפול והשפעתו עליו רבה.",תסקירי שירות המבחן
70,SH-16-12-3286-239,"דווח שהנאשם עדיין נמצא בראשית דרכו השיקומית, וטרם ניתן להעריך את יכולתו להפיק תועלת משמעותית מהתהליך הטיפולי לאורך זמן.",תסקירי שירות המבחן
71,SH-16-12-3286-239,"שירות המבחן התרשם כי המוטיבציה של הנאשם לטיפול כנה, ההליך המשפטי מהווה עבורו גורם משמעותי המדרבן אותו לבחון את התנהגותו והוא נמצא בתהליך של למידה להיעזר בקבוצה.",תסקירי שירות המבחן
72,SH-16-12-3286-239,"עם זאת, מאחר שהנאשם היה עדיין בראשית דרכו בתהליך הטיפולי, ביקש שירות המבחן דחייה נוספת של 4 חודשים, על מנת לעקבו אחר מצבו והתייצבותו.",תסקירי שירות המבחן
73,SH-16-12-3286-239,"תסקיר אחרון מיום 15.9.19 מתאר כי מאז נפטר בנו התינוק, הנאשם מתמודד עם משבר אישי ומשפחתי.",תסקירי שירות המבחן
74,SH-16-12-3286-239,"לפני כחודשיים נולד לו ולאשתו בן נוסף אשר סובל ממום בלבו, נזקק לטיפול רפואי וניתוח ועתיד לעבור ניתוחים נוספים.",תסקירי שירות המבחן
75,SH-16-12-3286-239,"עם זאת, מנחה הקבוצה דיווח שהנאשם חידש את הטיפול ביום 2.9.19, אולם על אף רצונו להמשיך להיעזר בתהליך הקבוצתי, התקשה לגלות פניות להיפתח להליכים הרגשיים, בבשל התמודדותו עם מצבו הרפואי, טראומת אובדן בנו ומצבו הרפואי המורכב של בנו התינוק.",תסקירי שירות המבחן
76,SH-16-12-3286-239,מסוף שנת 2016 לא עומדים נגדו תיקים פליליים פתוחים חדשים.,תסקירי שירות המבחן
77,SH-16-12-3286-239,"לסיכום, מסר שירות המבחן כי התרשם שלצד דפוסים עברייניים שפיתח במהלך חייו, בכלל זה התנהגות אלימה, במסגרת הליך זה הנאשם שולב בטיפול, בו לראשונה הצליח לעמוד וניכרה מגמת שיפור חיובית במצבו.",תסקירי שירות המבחן
78,SH-16-12-3286-239,"ניכר כי המשברים המשפחתיים הובילו לגמישות מחשבתית ורגשית ועריכת חשיבה מחודשת על חייו ובחירותיו, תוך העברת מוקד עיסוקו לדאגה לבני משפחתו.",תסקירי שירות המבחן
79,SH-16-12-3286-239,"בניגוד לעבר, הוא מגלה כיום נכונות פעילה יותר ורצון להיעזר בגורמי הטיפול.",תסקירי שירות המבחן
80,SH-16-12-3286-239,"בהתחשב במציאות חייו כיום דווח שלצד חזרתו לתהליך הטיפולי, עיקר העיסוק הוא בהכלה ותמיכה במצבו הנפשי והרגשי, כאשר עולה קושי להתפנות לעבודה פנימית נוספת סביב דפוסיו.",תסקירי שירות המבחן
81,SH-16-12-3286-239,"לפיכך, בשל המצב הרפואי והרגשי, העריך שירות המבחן שהנאשם יתקשה לעמוד בביצוע עבודות שירות במידה ויוטלו עליו, ועל כן המליץ לדחות את הדיון לתקופה נוספת של 4 חודשים, על מנת לאפשר לנאשם החלמה ובתקווה להתייצבות רגשית, טרם מתן גזר הדין.",תסקירי שירות המבחן
82,SH-16-12-3286-239,"לחילופין, אם יינתן גזר הדין כבר כעת, הומלץ כי יוטל צו מבחן למשך שנה וחצי, אשר יהווה גורם תמיכתי עבור הנאשם, לאור המציאות בה נתון כיום, בתקווה כי בהמשך יהיה ניתן להמשיך לעבוד עמו על המשך שינוי דפוסיו הבעייתיים.",תסקירי שירות המבחן
83,SH-16-12-3286-239,בנוסף הומלץ על הטלת מאסר על תנאי משמעותי וחתימה על התחייבות להימנע מעבירה נוספת בעתיד.,תסקירי שירות המבחן
84,SH-16-12-3286-239,"התסקיר אחרון והמשלים, אשר הוגש לעיוני ביום 16.12.19 מלמד כי הנאשם מוסיף ומתמודד עם קשייו האישים.",תסקירי שירות המבחן
85,SH-16-12-3286-239,"קצינת המבחן מבקשת להתחשב בהליך השיקומי בו מצוי הנאשם, בנסיבות חייו המורכבות, וביתר גורמי הסיכוי המתוארים בתסקירים הקודמים, משום כך, היא ממליצה על ענישה הכוללת מאסר שירוצה בעבודות שירות וכן ענישה נלווית הכוללת צו מבחן.",תסקירי שירות המבחן
86,SH-16-12-3286-239,"הערכים המוגנים בעבירה של התחזות וזיוף דרכון הינם הגנה על מסמכים רשמיים המונפקים על ידי המדינה, המאפשרים פיקוח על היוצאים והנכנסים בשעריה, וכן כיבוד החלטות שיפוטיות.",מתחם העונש ההולם בתיק העיקרי
87,SH-16-12-3286-239,"מכתב האישום עולה, כי הנאשם תכנן את צעדיו בקפידה.",מתחם העונש ההולם בתיק העיקרי
88,SH-16-12-3286-239,"הוא פנה לזייפן מקצועי על מנת שידביק את תמונתו בדרכון המזויף אותו השיג, תוך שהוא מתייצב בנמל התעופה בן גוריון ומציג עצמו כאדם אחר, על מנת לעקוף את ההוראה השיפוטית אשר ניתנה ועניינה התייצבותו לריצוי מאסר.",מתחם העונש ההולם בתיק העיקרי
89,SH-16-12-3286-239,"אופן פעולתו של הנאשם מלמד כי הוא שקל את מהלכי מעשיו לפרטים, בטרם הוציאם לפועל.",מתחם העונש ההולם בתיק העיקרי
90,SH-16-12-3286-239,"הנאשם פעל בדרך זו, כשהוא אינו ירא את החוק ואינו בוחל בפגיעה בערכים המוגנים שצוינו לעיל.",מתחם העונש ההולם בתיק העיקרי
91,SH-16-12-3286-239,"שקלתי את הערכים המוגנים שבעבירות שלפניי, את הענישה הנוהגת בעבירות מעין אלה ואת הנסיבות הקשורות בביצוע העבירה ומצאתי, כי מתחם הענישה ההולם את העבירות נע בין מאסר שירוצה בעבודות שירות ועונשים נלווים ועד 10 חודשי מאסר לריצוי בפועל.",מתחם העונש ההולם בתיק העיקרי
92,SH-16-12-3286-239,"בכתב האישום בתיק המצורף שני אישומים, אשר כל אחד מהם התרחש במועד שונה, והגם שבשניהם מעורב הסוכן המשטרתי, מדובר בשני מקרים שונים, שהתרחשו בפער זמן של מספר חודשים, והעבירות שבוצעו בהם שונות במהותם, ולפיכך, לכל אחד מהאישומים ייקבע מתחם עונשי נפרד.",מתחם העונש ההולם בתיק המצורף
93,SH-16-12-3286-239,באישום הראשון הורשע הנאשם בעבירה של סיוע לסחר בסמים.,מתחם העונש ההולם בתיק המצורף
94,SH-16-12-3286-239,נגע הסמים פוגע קשות בחברתנו.,מתחם העונש ההולם בתיק המצורף
95,SH-16-12-3286-239,"פגיעתו איננה במשתמשים בסמים בלבד, אלא בחברה כולה, שכן לשימוש בסמים תופעות שליליות נוספות של התמכרות, עבריינות נלוות בתחום הרכוש והאלימות וכמובן פגיעה בבריאות המשתמשים.",מתחם העונש ההולם בתיק המצורף
96,SH-16-12-3286-239,חלקם של בתי המשפט במלחמה בנגע הסמים הינו מרכזי.,מתחם העונש ההולם בתיק המצורף
97,SH-16-12-3286-239,"ככל שהעבריין ממוקם גבוה יותר בשרשרת הפצת הסם וחלקו בסחר רב יותר, תהא הענישה מחמירה יותר והשיקול החברתי- ציבורי של מיגור נגע הסמים יגבר על שיקוליהם האישיים של סוחרי הסמים.",מתחם העונש ההולם בתיק המצורף
98,SH-16-12-3286-239,"נסיבות ביצוע העבירה הביאו לכך שהנאשם לא הורשע בביצוע העבירה העיקרית של הסחר בסם, אך חלקו בפרשה היה מרכזי, שכן הוא סייע באופן משמעותי לביצוע העבירה.",מתחם העונש ההולם בתיק המצורף
99,SH-16-12-3286-239,"הסיוע של הנאשם לעבירה לא הסתכם בהכרות בין הסוכן לסוחר, אלא כלל גם את הסעת הסוכן ברכבו של הנאשם לביתו של הסוחר.",מתחם העונש ההולם בתיק המצורף
100,SH-16-12-3286-239,"הנאשם היה נוכח בעת ביצוע העסקה, מסר לסוכן את הסם בעצמו, ולאחר מכן ניסה יחד איתו את הסם.",מתחם העונש ההולם בתיק המצורף
101,SH-16-12-3286-239,"העובדה שמדובר בסם מסוג קוקאין, אחד הסמים הקשים, בכמות משמעותית של 20 גרם, היא נסיבה נוספת לחומרה.",מתחם העונש ההולם בתיק המצורף
102,SH-16-12-3286-239,"בהתחשב בפגיעה המשמעותית בערך המוגן בנסיבות ביצוע העבירה, במדיניות הענישה הנוהגת בפסיקה בעבירות אלה, נע מתחם הענישה ההולם אישום זה בין מספר חודשי מאסר שיכול וירוצו בעבודות שירות ל- 12 חודשי מאסר לריצוי בפועל, נוסף לעונשים נלווים.",מתחם העונש ההולם בתיק המצורף
103,SH-16-12-3286-239,"האישום השני בתיק המצורף עוסק בעבירות איומים ותקיפה סתם, בהם מוגנים הערכים של שמירה על כבוד האדם, חירותו, שלומו ובריאותו.",מתחם העונש ההולם בתיק המצורף
104,SH-16-12-3286-239,נסיבות המקרה מלמדות שהנאשם איים על חייו של אדם שהיה חייב לאדם אחר כסף.,מתחם העונש ההולם בתיק המצורף
105,SH-16-12-3286-239,האיומים שהשמיע הנאשם היו בוטים.,מתחם העונש ההולם בתיק המצורף
106,SH-16-12-3286-239,"היה בהם איום ממשי על שלומו של המאוים והם לוו בקללות וב""הבטחות"" לפגוע בו, במידה שלא ישלם את החוב הנטען.",מתחם העונש ההולם בתיק המצורף
107,SH-16-12-3286-239,"בהמשך, תקף הנאשם אדם אחר כאשר היכה אותו באגרופו, במהלך דחיפות הדדיות בין הנאשם לאותו אדם.",מתחם העונש ההולם בתיק המצורף
108,SH-16-12-3286-239,"מבלי להקל ראש בחומרת האיומים והתקיפה, אשר כפי הנראה בכתב האישום לא גרמה למותקף נזק פיזי, הרי שמדובר במעשים המצויים בצד הנמוך בחומרתם בקשת הרחבה הקיימת בעבירות אלה.",מתחם העונש ההולם בתיק המצורף
109,SH-16-12-3286-239,"לפיכך, נוכח הפגיעה בערכים המוגנים בנסיבות אלה והתחשבות בענישה הנוהגת בפסיקה, אני קובע כי מתחם הענישה ההולם אישום זה, נע בין מאסר קצר שיכול שירוצה בעבודות שירות ועד מספר חודשי מאסר לריצוי בפועל.",מתחם העונש ההולם בתיק המצורף
110,SH-16-12-3286-239,"הנאשם, יליד שנת 1981, בן 37 שנים.",העונש המתאים
111,SH-16-12-3286-239,"בעברו 16 הרשעות, במגוון תחומי עבריינות, והם משתרעות החל משנת 1995 ועד 2012 אשר בגינן הוא ריצה במצטבר מעל ל – 13 שנות מאסר, כאשר פעילותו העבריינית החלה לפני 20 שנים.",העונש המתאים
112,SH-16-12-3286-239,"היינו, הנאשם היה משוחרר במשך שליש מחייו הבוגרים.",העונש המתאים
113,SH-16-12-3286-239,"את כל יתר הזמן, הוא ריצה מאחורי סורג ובריח.",העונש המתאים
114,SH-16-12-3286-239,"הנאשם הודה במיוחס לו ובכך חסך זמן שיפוטי יקר, וענין זה ייזקף לזכותו.",העונש המתאים
115,SH-16-12-3286-239,"כמו כן, איני רואה כי טענתו של הנאשם לפיה חפץ בביקור זמני וקצר בקבר הרב נחמן מברסלב ניתנת לסתירה על ידי המאשימה, ונקודה זו אף היא, תעמוד לזכותו של הנאשם.",העונש המתאים
116,SH-16-12-3286-239,"נסיבות חייו של הנאשם, כפי שעלו מתסקירי שירות המבחן מלמדות כי הנאשם התקשה מילדותו להשתלב ולהתמיד במסגרות חינוכיות, וכבר בגיל 13 החל לבצע עבירות רכוש, אלימות וסמים.",העונש המתאים
117,SH-16-12-3286-239,"הנאשם טופל במסגרות חוץ ביתיות שונות, כולל מעון נעול, ובהמשך ניסיונות הטיפול בו במסגרת שירות המבחן- כשלו.",העונש המתאים
118,SH-16-12-3286-239,"בגיל 16 הנאשם ריצה את מאסרו הראשון, ומאס לאורך השנים עבד באופן מזדמן וריצה מאסרים רבים.",העונש המתאים
119,SH-16-12-3286-239,"ילדותו ועברו העגום של הנאשם הם העומדים ברקע לביצוע העבירות, וייתכן שהם אלה המסבירים את כישלון הניסיון לתת לנאשם הזדמנות נוספת לטיפול, במסגרת הליך זה.",העונש המתאים
120,SH-16-12-3286-239,"במסגרת הליכים אלה, הופנה הנאשם לשירות המבחן.",העונש המתאים
121,SH-16-12-3286-239,"במשך חודשים רבים, נערכו ניסיונות לשלבו במסגרת טיפולית מתאימה, והנאשם אך החל השתלבותו, אולם לבסוף לא התמיד במסגרת ולמרבה הצער חזר לסורו וביצע את העבירות נשוא התיק המצורף.",העונש המתאים
122,SH-16-12-3286-239,"מקובלת עליי הנחת היסוד של המאשימה לפיה הנאשם הנ""ל מצוי בחלקו העליון של מתחם הענישה ההולם עם נטייה מסוימת מטה עקב גילו.",העונש המתאים
123,SH-16-12-3286-239,"עם זאת, מדובר במי שעבר עבירות רבות במהלך חייו, ריצה עונשי מאסר מרובים לא פחות, ולא השכיל לקבל וללמוד את הלקח הנדרש.",העונש המתאים
124,SH-16-12-3286-239,"אלא, שישנם תהליכים בחייו של אדם אשר היווצרותם ודרך פעולתם, לעיתים, אינה ברורה, אינה עקבית ואינה הגיונית, אך הם קורים ומתרחשים כאשר מגיע הזמן הראוי לכך, וכך אף אירע במקרה דנן.",העונש המתאים
125,SH-16-12-3286-239,הנאשם התחיל הליך זה כאשר הוא עבריין לכל דבר ועניין.,העונש המתאים
126,SH-16-12-3286-239,"הוא נדון למאסר, ניסה להימלט ממנו בעודו ממתין להחלטה סופית בעניינו אשר עמדה להתקבל בבית המשפט העליון, וגם אם ביקש אך להתפלל בקברו של רבי נחמן מברסלב, הרי שמדובר במעשה עברייני.",העונש המתאים
127,SH-16-12-3286-239,"כשהגיע הנאשם לפני, חשבתי כי נכון יהיה לתת בידיו הזדמנות, אולי ראשונה, ליטול את גורלו בידו, להשתקם, ולהמשיך הלאה בחייו.",העונש המתאים
128,SH-16-12-3286-239,כאדם נורמטיבי ולא כעבריין.,העונש המתאים
129,SH-16-12-3286-239,"בתחילה, נטל הנאשם הזדמנות זו בשתי ידיו והשיקום והצלחתו נצצו כאור בקצה המנהרה.",העונש המתאים
130,SH-16-12-3286-239,"אולם, התאווה לפשע חזרה והציפה את הנאשם והוא ביצע את העבירות המתוארות בכתב האישום המצורף.",העונש המתאים
131,SH-16-12-3286-239,"בשלב זה, שוב אירע הבלתי הצפוי, והליך השיקום של הנאשם, לאחר שחרורו ולאחר שהיה בתנאים מגבילים במשך תקופה שהיקפה איננו קצר, החל לצבור תאוצה, הנאשם ניהל חיי זוגיות יציבים, עבד למחייתו ונדמה היה כי בפעם הזו הצליח לעלות על דרך השיקום ולנטוש את דרך העבריינות בה הלך אורח חייו.",העונש המתאים
132,SH-16-12-3286-239,"אלא, שאז היכה בו הגורל, ובנו הפעוט טבע באורך טרגי ושוב התהפכו חייו והוא מצא עצמו שרוי באבל כבד, צופה בהתמוטטות אישתו, והכל תוך שהוא מצוי בתנאים מגבילים ובקשיי פרנסה.",העונש המתאים
133,SH-16-12-3286-239,"מדובר היה בתקופה קשה בה ניצב הנאשם מול הטרגדיות אשר צוינו לעיל, אך לזכותו יש לומר כי הוא לא פנה שוב אל דרך הפשע, אלא התחזק בחובתו לקיים את משפחתו, ואף נולד לו בן נוסף, אשר למרבה הצער סבל וסובל ממום קשה בליבו, והוא עדיין מאושפז נכון לעת הזאת ובעיותיו הרפואיות עדיין לא נפתרו.",העונש המתאים
134,SH-16-12-3286-239,"גם בשלב זה, לא ויתר הנאשם, כפי שמדגישה  קצינת המבחן, על השתתפותו בקבוצות טיפוליות שונות תוך שהוא ממשיך ומתמודד עם הבעיות המשפחתיות אשר צוינו לעיל.",העונש המתאים
135,SH-16-12-3286-239,שיקום צריך להיבחן נוכח מצבו הראשוני של הנאשם.,העונש המתאים
136,SH-16-12-3286-239,"הנאשם אשר לפני כיום בן 38 שנים, החל את דרכו בעולם הפשע את היה בן 14 שנים בעבירות רכוש ובאלימות קשות והמשיך והתמיד בעולם זה.",העונש המתאים
137,SH-16-12-3286-239,"נכון כי שיקומו לא היה אחיד וכלל בתוכו עליות ומורדות, אך בסיכומו של דבר ניתן לומר כי הוא התייצב כיום ואינו מצוי עוד במקום שבו נהג להיות בעבר.",העונש המתאים
138,SH-16-12-3286-239,"אין מדובר בשיקום סופי, אך מדובר בדרך מכובדת ביותר בה נקט הנאשם ובה בחר על אף קשיים רבים שצוינו לעיל והמפלט הטבעי להם, בעבר , עבור נאשם זה היה השיבה לפשע.",העונש המתאים
139,SH-16-12-3286-239,מבחן המעשה אשר אין חזק ממנו מלמד כי הנאשם אינו פושע עוד אלא אדם אשר צריך וחייב להתמודד עם משימות רבות ומורכבות בחייו האישיים.,העונש המתאים
140,SH-16-12-3286-239,הנאשם שהה כ-6 חודשים במאסר של ממש וכשנה ומחצה במעצר בפיקוח אלקטרוני.,העונש המתאים
141,SH-16-12-3286-239,"פסיקת בית המשפט העליון קבע כי יש להתחשב בתקופת מעצר בפיקוח אלקטרוני גם אם לא לחשבה באופן מתמטי ומדויק, אך כך או כך, בסופו של דבר מתכנסת ההתחשבות לחישוב, וגם אם לא אקבע מפתח מדויק להמרת תקופת האיזוק האלקטרוני, הרי שאין להתעלם מהעובדה כי הנאשם נתן את הדין באופן משמעותי על מעשיו.",העונש המתאים
142,SH-16-12-3286-239,"כנגד הנאשם תלויים ועומדים שני מאסרים מותנים, בני 10 ו-6 חודשים בהתאמה, ואף אותם יש לחשב במסגרת התיק דנן.",העונש המתאים
143,SH-16-12-3286-239,"נוכח תקופת המאסר המותנה, הרי שלא ניתן להטיל על הנאשם מאסר שירוצה בעבודות שירות, ונדמה כי אין בענישה זו התאמה למצבו האישי והמשפחתי אשר צוין באריכות לעיל.",העונש המתאים
144,SH-16-12-3286-239,"בסופו של יום, אשתמש בסמכותי על פי החוק ואקבע כי הנאשם השתקם חלקית וישנו סיכוי של ממש כי יוסיף וישתקם בעתיד, משום כך אני קובע כי מקומו במתחמי הענישה אשר צוינו לעיל לא יעמוד עוד על חלקם העליון כעבריין- רצידיוויסט אלא, בחלקם התחתון של מתחמים עונשיים אלו כמי שזכאי שיראו אותו כאדם בעל אופק נורמטיבי נכון וראוי.",העונש המתאים
145,SH-16-12-3286-239,"בשל השקפה זו, הרי שמתחמי הענישה כולם יחפפו האחד אל משנהו וכך גם המאסרים המותניים התלויים ועומדים נגד הנאשם.",העונש המתאים
146,SH-16-12-3286-239,"סופו של יום, יוטל על הנאשם עונש של מאסר בפועל אך רובו ככולו יחפוף לימי מעצרו, כך שיהיה בידיו סיפק להמשיך בחייו כאדם נורמטיבי וללא מפגש עתידי עם הפשע ועם מיצגיו.",העונש המתאים
147,SH-16-12-3286-239,"בחנתי את כל השיקולים הצריכים לעניין, את חלוף הזמן, את הודאתו, גילו ועברו הפלילי, הנזקים שגרם במעשיו וכן את יתר השיקולים המובאים לעיל, ואני גוזר על הנאשם את העונשים הבאים:",העונש המתאים
148,SH-16-12-3286-239,עשרה (10) חודשי מאסר בפועל ממש בניכוי ימי מעצרו בכל התיקים אשר צורפו.,העונש המתאים
149,SH-16-12-3286-239,"ככל שתיוותר יתרה לריצוי- הנאשם יתייצב לריצוי יתרת מאסרו ביום 1.7.20 עד לשעה 10:00 בבית המעצר ""ניצן"" אשר בעיר רמלה.",העונש המתאים
150,SH-16-12-3286-239,ששה (6) חודשי מאסר אשר לא ירוצו אלא אם יעבור הנאשם על אחת מן העבירות בהן הורשע וזאת תוך 3 שנים מהיום.,העונש המתאים
151,SH-16-12-3286-239,"בשל נסיבותיו האישיות של הנאשם אשר צוינו לעיל, ועל אף היות חלק מן העבירות המיוחסות לו כאלו שמניע כלכלי עומד בבסיסן- לא ראיתי להטיל עונש הכולל קנס או פיצוי.",העונש המתאים
152,SH-16-12-3286-239,"התחייבות בסך 10,000 ₪ שלא יעבור כל עבירת אלימות או רכוש או עבירות המנויות בפקודת הסמים המסוכנים, וזאת תוך שנתיים מהיום.",העונש המתאים
153,SH-16-12-3286-239,ההתחייבות הוסברה לנאשם והוא הבין אותה ואת השלכותיה.,העונש המתאים
154,SH-16-12-3286-239,המוצגים בתיק יחולטו או יושמדו וזאת על פי שיקול דעתו של רשם המוצגים.,העונש המתאים
155,SH-16-12-3286-239,54678313עם תום ההליכים- יתומו הליכי השחרור וכך גם יפוגו הערבויות.,העונש המתאים
156,SH-16-12-3286-239,"ההפקדות תוחזרנה לנאשם בכפוף לכל דין ולאחר שיתייצב לריצוי עונשו, ככל שתיוותר יתרה.",העונש המתאים
157,SH-16-12-3286-239,זכות ערעור לבית המשפט המחוזי תוך 45 יום מהיום.,העונש המתאים
158,SH-16-12-3286-239,"ניתן היום,  י""א טבת תש""פ, 08 ינואר 2020, בנוכחות הצדדים ובאי כוחם.",העונש המתאים
