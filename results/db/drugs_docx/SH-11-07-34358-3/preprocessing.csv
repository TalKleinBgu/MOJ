,verdict,text,part
0,SH-11-07-34358-3,"מדינת ישראל ע""י ען""ד נתנאל בוג'ו",כב' השופטת  דנה מרשק מרום
1,SH-11-07-34358-3,"ג'יריס ג'ראיסי (עציר) – הובא וע""י עו""ד קירשנברג",נגד
2,SH-11-07-34358-3,"פקודת הסמים המסוכנים [נוסח חדש], תשל""ג-1973",נגד
3,SH-11-07-34358-3,"הנאשם הורשע על יסוד הודאתו בביצוע עבירה של החזקת סם מסוכן שלא לצריכה עצמית לפי סעיף 7(א)(ג) רישא לפקודת הסמים המסוכנים [נוסח חדש], התשל""ג – 1973 (להלן: פקודת הסמים).",גזר דין
4,SH-11-07-34358-3,"כתב-האישום מתאר אירוע שהתרחש בתקופה בה הנאשם היה אסיר בכלא ""כרמל"", כשביום 25.12.08 יצא לחופשה בת 72 שעות.",גזר דין
5,SH-11-07-34358-3,"במהלך חופשתו, הטמין בגופו 10 ""זרגים"" שהכילו סמים מסוכנים במטרה להחדירם אל בין כותלי בית-הסוהר.",גזר דין
6,SH-11-07-34358-3,"עם חזרתו מהחופשה, בין הימים 28-29.12.08, נערך חיפוש על גופו בבית המעצר, במהלכו פלט הנאשם מגופו 27.8845 גרם הירואין, 28.1174 גרם חשיש, 24 טבליות MDMA, ו – 5 טבליות Chloro Amphetamine.",גזר דין
7,SH-11-07-34358-3,"מספר ישיבות התנהלו בעניינו של הנאשם, כשבעיצומו של ההליך נמסר כי נעצר בתיק אחר; בהמשך, הטיעונים לעונש נדחו, לבקשת ההגנה, לאחר מתן גזר-דין בבית-המשפט המחוזי בחיפה.",גזר דין
8,SH-11-07-34358-3,"הוברר, כי ביום 24.1.2013 הוטל על הנאשם עונש מאסר בפועל בן 10 שנים בגין ביצוע עבירות אלימות שונות (תפ""ח (מחוזי חיפה) 19039-09-12, ת/3).",גזר דין
9,SH-11-07-34358-3,"ב""כ המאשימה טענה למתחם עונש הולם בטווח שבין 15 חודשי מאסר בפועל לבין 30 חודשי מאסר בפועל.",גזר דין
10,SH-11-07-34358-3,"הדגישה את הצורך לבער את הנגע של שימוש בסמים בכלא ואת הנסיבות החמורות של האירוע, כאשר הנאשם ניצל את זמן החופשה ובמהלך מתוכנן הצטייד במגוון סמים ובכמויות גדולות מאד.",גזר דין
11,SH-11-07-34358-3,"לטעמה, נסיבותיו של הנאשם מחייבות השתת ענישה ברף הגבוה של המתחם, בין השאר בשל העובדה שהמדובר בנאשם בעל עבר פלילי מכביד (ת/1) אשר בעבר ביצע עבירה דומה – אם כי הפעם ניכרת הסלמה למרות קיומו של מאסר על תנאי בן 12 חודשים תלוי ועומד כנגדו (ת/2).",גזר דין
12,SH-11-07-34358-3,"ב""כ המאשימה לא התעלמה מחלוף הזמן מאז האירוע ומשיתוף הפעולה של הנאשם עם רשויות האכיפה ולקיחת האחריות בפני בית-המשפט.",גזר דין
13,SH-11-07-34358-3,"כן ציינה, כי לנאשם ייגרם נזק רב מהשתת מאסר בפועל לו עותרת התביעה על רקע המאסר בפועל הממושך אותו הוא מרצה בגין המעשים עליהם נדון בבית-המשפט המחוזי.",גזר דין
14,SH-11-07-34358-3,"בעבר, בתי-המשפט הלכו לקראתו, ואולם כיום עותרת היא להפעיל את המאסר על תנאי בן ה – 12 חודשים, להשית עליו מאסר בפועל במצטבר, אשר ירוצו שניהם במצטבר לעונש המאסר הנוכחי אותו הוא מרצה ומאסר על תנאי.",גזר דין
15,SH-11-07-34358-3,"ב""כ המאשימה הציגה פסיקה רלבנטית לתמיכה במכלול טיעוניה לרבות לביסוס מתחם הענישה הראוי.",גזר דין
16,SH-11-07-34358-3,הסניגורית עותרת להשית על הנאשם עונשי מאסר בפועל אשר ירוצו בחלקם הארי בחופף למאסרו הנוכחי.,גזר דין
17,SH-11-07-34358-3,"זאת, בעיקר בשל השיהוי הרב בהגשת כתב-האישום וחלוף הזמן מאז בוצעה העבירה.",גזר דין
18,SH-11-07-34358-3,"לטענתה, הנאשם נחקר ביום 7.1.09, וכתב האישום הוגש ביולי 2011 – יותר משלוש שנים לאחר האירוע.",גזר דין
19,SH-11-07-34358-3,"בסופו של יום, עותרת היא ליתן משקל מכריע לכך שחלפו כחמש שנים מאז אותו אירוע, כשכל ענישה שתוטל במצטבר תביא לענישה שאינה מידתית במכלול.",גזר דין
20,SH-11-07-34358-3,"הסניגורית לא התייחסה למתחם העונש ההולם בטיעוניה, וכל עתירתה היא כי המאסר על תנאי יופעל בחלקו הארי בחופף, כשהענישה שתוטל בגין תיק זה תהיה חופפת כולה לעונש המאסר אותו הוא מרצה כיום.",גזר דין
21,SH-11-07-34358-3,"בדברו לבית-המשפט ביקש הנאשם להתחשב במאסר בהוטל עליו, הביע הבנה לחומרת מעשיו, טען כי מצוי בכיוון של שינוי חיובי וכי הוא מקבל בהכנעה כל החלטה של בית-המשפט.",גזר דין
22,SH-11-07-34358-3,"על-פי תיקון 113 לחוק העונשין, וכמצוות המחוקק בסעיף 40ג(א) לחוק העונשין, בקביעת מתחם העונש ההולם את מעשה העבירה שביצע הנאשם בהתאם לעקרון המנחה של ההלימה, יש להתחשב בערך החברתי שנפגע מביצוע העבירה ומידת הפגיעה בו, במדיניות הענישה הנהוגה ובנסיבות הקשורות בביצוע העבירה.",גזר דין
23,SH-11-07-34358-3,"בבחינת הנסיבות הקשורות בביצוע העבירה, וכמפורט בסעיף 40ט' לחוק העונשין, ראוי להתייחס לגורמים הבאים:",גזר דין
24,SH-11-07-34358-3,"- מעשיו של הנאשם מגלמים בתוכם אלמנט של תכנון, באשר הסם נארז והוטמן בגופו במהלך החופשה ובטרם החזרה לבית הסוהר;",גזר דין
25,SH-11-07-34358-3,"- צפוי היה להיגרם נזק רב ממעשי הנאשם, באשר נמצא מחזיק הוא כמויות גדולות של מגוון סמים, לרבות סמים ""קשים"" מסוג הירואין, 	MDMA ואמפיתמינים, אשר היו מוצאים דרכם אל בית-הסוהר לולא הפעילות המוצלחת של רשויות האכיפה;",גזר דין
26,SH-11-07-34358-3,- לא נשמעה כל טענה באשר לסיבות שהביאו את הנאשם לביצוע העבירה;,גזר דין
27,SH-11-07-34358-3,- הנאשם שלט באופן מלא במעשיו והבין את מלוא חומרתם.,גזר דין
28,SH-11-07-34358-3,"על כן, לאור מדיניות הענישה הנהוגה הקיימת וזו שהוצגה על-ידי המאשימה (כאשר, כאמור, ההגנה לא טענה כלל לענין מתחם העונש ההולם), אני מקבלת את המתחם שהוצג על-ידי המאשימה וקובעת כי בנסיבות תיק זה, כאשר עסקינן באסיר השב מחופשה ונמצא הוא מחזיק במגוון הסמים ובכמות הגדולה המתוארת בכתב-האישום, הרי שמתחם העונש ההולם הינו בין 14 חודשי מאסר בפועל ל – 30 חודשי מאסר בפועל וכן מאסר על תנאי.",גזר דין
29,SH-11-07-34358-3,למעשה כיום אין מחלוקת כי דינו של הנאשם לרצות את עונשו מאחורי סורג ובריח.,גזר דין
30,SH-11-07-34358-3,"ב""כ הצדדים נחלקו באשר לאופן הריצוי בהתחשב בקיומו של מאסר על תנאי בן 12 חודשים ובעובדה שהנאשם מרצה עונש מאסר בפועל ממושך בן 10 שנים אשר הוטל עליו לאחרונה בשל ביצוע עבירות אלימות.",גזר דין
31,SH-11-07-34358-3,"בגזירת העונש המתאים לנאשם שבפניי, יש להתחשב בנסיבות אלו ואחרות, אשר אינן קשורות בביצוע העבירה, כמפורט בסעיף 40 י""א לחוק העונשין.",גזר דין
32,SH-11-07-34358-3,"הצדק עם ב""כ המאשימה, כי המדובר בנאשם בעל עבר פלילי מכביד הכולל 15 הרשעות קודמות בין השנים 1988 ועד להרשעה האחרונה מתחילת שנה זו, הכוללות ביצוע עבירות סמים, רכוש ואלימות, כאשר מאסרים חוזרים לא הרתיעוהו.",גזר דין
33,SH-11-07-34358-3,בשנת 2006 ביצע עבירה דומה של החדרת סם מסוג הרואין במשקל של כ – 8.5 גרם לכלא כשחזר מחופשה בעת שריצה עונש מאסר קצר.,גזר דין
34,SH-11-07-34358-3,"הנאשם הודה בכתב-אישום שתוקן להחזקת סם לצריכה עצמית, בית-המשפט אימץ הסדר טיעון מקל (ת/2), כשבין השאר נדון הוא לעונש מאסר על תנאי מוחשי בן 12 חודשים, אשר לא הרתיע אותו מלחזור לסורו, וביתר שאת.",גזר דין
35,SH-11-07-34358-3,"עם זאת, אינני יכולה להתעלם מקיומו של גורם מרכזי המשפיע על הצורך בהטלת ענישה מתונה שאינה מצויה ברף הגבוה של המתחם - והוא חלוף הזמן מאז ביצוע העבירה אשר התרחשה לפני כארבע שנים ומחצה.",גזר דין
36,SH-11-07-34358-3,"העבירה בוצעה בסוף דצמבר 2008, הנאשם נחקר בתחילת ינואר 2009ולמרות זאת, כתב-האישום הוגש אך בחודש יולי 2011, כשלא ניתן כל הסבר לשיהוי מצד הפרקליטות.",גזר דין
37,SH-11-07-34358-3,עוד יש להתחשב בהודאת הנאשם במיוחס לו.,גזר דין
38,SH-11-07-34358-3,"בנוסף, אני מקבלת את טענת ההגנה כי יש מקום להטיל עונש שיהא בראייה של המכלול, כאשר הנאשם אך החל בריצוי עונש מאסר בפועל ממושך.",גזר דין
39,SH-11-07-34358-3,"לאחר ששקלתי את כל השיקולים, ועל-מנת לשמור על יחס הולם בין חומרת העבירה ומידת אשמו של הנאשם לבין תקופת המאסר שעל הנאשם לשאת במכלול, אני גוזרת את דינו של הנאשם כדלקמן:",גזר דין
40,SH-11-07-34358-3,"בגין ביצוע העבירה נשוא גזר-דין זה, מטילה על הנאשם מאסר בפועל לתקופה של 18 חודשים.",גזר דין
41,SH-11-07-34358-3,"מפעילה מאסר על תנאי בן 12 חודשים מת.פ. 2323/06 (שלום כ""ס), גזר-דין מיום 27.4.2008, לריצוי בחופף.",גזר דין
42,SH-11-07-34358-3,"סך הכל, אם כן, ירצה הנאשם עונש מאסר בפועל בן 18 חודשים במצטבר למאסר הנוכחי אותו הוא מרצה.",גזר דין
43,SH-11-07-34358-3,"מאסר על תנאי של 12 חודשים למשך שלוש שנים מהיום, שלא יעבור עבירות סמים מסוג פשע; מאסר על תנאי של 6 חודשים למשך שלוש שנים מהיום, שלא יעבור עבירות סמים מסוג עוון.",גזר דין
44,SH-11-07-34358-3,ניתן צו להשמדת הסמים.,גזר דין
45,SH-11-07-34358-3,הודעה זכות ערעור לבית-המשפט המחוזי בתוך 45 יום.,גזר דין
46,SH-11-07-34358-3,"54678313ניתן היום, 3 אפריל 2013, במעמד הנוכחים.",גזר דין
47,SH-11-07-34358-3,דנה מרשק מרום 54678313-/,גזר דין
