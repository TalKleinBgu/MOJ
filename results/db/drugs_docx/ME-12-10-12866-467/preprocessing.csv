,verdict,text,part
0,ME-12-10-12866-467,"כב' השופטת רויטל יפה-כ""ץ- ס.נשיא- אב""ד",בפני:
1,ME-12-10-12866-467,"חוק העונשין, תשל""ז-1977: סע'  40ב, 40 ו', ז, 40ט, 40 ט (א), 40יא, 40יג, 40יג.א., 40יג.ב., 40יג.ג, 498(א), 499(א), 499 (א)(1)",הנאשם
2,ME-12-10-12866-467,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
3,ME-12-10-12866-467,"בהכרעת דין, שניתנה על ידינו, ביום 3.4.14, לאחר שמיעת הראיות בתיק, הוחלט על זיכויו של הנאשם בשלושה מתוך חמשת האישומים נשוא כתב האישום שהוגש כנגד הנאשם (אישומים 1-3 שם יוחסו לו, בין השאר, שתי עבירות של ניסיון לרצח), ועל הרשעתו בשניים הנותרים- האישומים 4 ו- 5.",גזר דין
4,ME-12-10-12866-467,"במסגרת האישום הרביעי - הורשע הנאשם בשתי עבירות, מתן אמצעים לביצוע פשע, עבירה לפי סעיף 498(א) לחוק העונשין תשל""ז -1977; ועבירה של קשירת קשר לפשע, לפי סעיף 499(א) לחוק;",גזר דין
5,ME-12-10-12866-467,"העבירה הראשונה מבין השתיים נעברה בכך שהנאשם השתתף, לפי קביעתנו, באופן פעיל, בשיחה שהתנהלה בחצר ביתו עם מספר אנשים, ובהם מי שהופעל על ידי המשטרה כסוכן בפרשה, והמשוחחים קיימו ""סיעור מוחות"" ביחס לטיפול והשמשה של אקדח תקול שהיה ברשות הסוכן ואחרים.",גזר דין
6,ME-12-10-12866-467,האקדח הוחזק על ידי אלה שלא כדין (הכלי נגנב מאזרח שנים קודם לכן.,גזר דין
7,ME-12-10-12866-467,"הנאשם וחבריו לשיחה היו מודעים לכך שבעבר בוצע ממנו ירי על ידי אדם המקורב ומוכר לנאשם), וכאשר ביצעו בו ניסוי ירי, הוא התגלה כלא תקין.",גזר דין
8,ME-12-10-12866-467,"הנאשם נתן עצות והנחיות כיצד להשמיש את האקדח, על ידי פירוקו וניקויו, ואף האיץ באחיו, שהיה נוכח בפגישה, להזדרז ולסייע לסוכן ולחברו לתקן את הנשק, לצורך שימוש עתידי.",גזר דין
9,ME-12-10-12866-467,"העבירה השנייה, במסגרת אישום זה, אף היא נעברה במהלך השיחה הנזכרת, כאשר משתתפיה קשרו קשר לרכוש, שלא כדין, נשק ארוך טווח - רובה שעליו ניתן יהיה להתקין טלסקופ צלפים, וזאת מסוחר מהמשולש (שהיה בעצם איש משטרה שהתחזה), ובתיווכו, כביכול, של הסוכן, מי שהיה עד התביעה המרכזי במשפט.",גזר דין
10,ME-12-10-12866-467,"העסקה לא יצאה אל הפועל, ובוטלה בהוראת הנאשם, משהתעורר חשדו בדבר האותנטיות של אותו סוחר הנשק כביכול מהמשולש.",גזר דין
11,ME-12-10-12866-467,"במסגרת האישום החמישי - הורשע הנאשם בעבירה של החזקת סם מסוכן שלא לשימוש עצמי, עבירה לפי סעיף 7(א)+(ג) לפקודת הסמים המסוכנים [נוסח חדש תשל""ג -1973].",גזר דין
12,ME-12-10-12866-467,"מדובר בסם מסוג קוקאין במשקל  נטו, שהיה מוסלק בתוך שקית שנמצאה על גופו של הנאשם כאשר נעצר כחשוד בביצוע העבירות האחרות שעליהן הוגש האישום.",גזר דין
13,ME-12-10-12866-467,"הנאשם שלפנינו הוא יליד 1975, רווק, שיש לו ילדה כבת 11.",גזר דין
14,ME-12-10-12866-467,"על פי גיליון ההרשעות הקודמות שהוגש בפנינו (ת/1 לעונש), יש לחובתו רישומים בגין הרשעות במגוון עבירות, בתחום ההימורים האסורים, ועבירות נלוות בתחום המס והלבנת הון, החזקת סם לצריכה עצמית, ושלא לצריכה עצמית, הפרת הוראה חוקית, התנהגות פרועה ואיומים, תקיפת שוטר ועבירות רכוש ותעבורה.",גזר דין
15,ME-12-10-12866-467,"בגין הרשעתו האחרונה, שעניינה עבירות הימורים ועבירות נלוות, נגזר דינו של הנאשם ל- 3 שנות מאסר, שאותן החל לרצות לאחר שנדחה ערעורו בביהמ""ש העליון, במרץ 2011, ואת העבירות שעליהן הורשע כעת, על ידינו, ביצע אך ימים ספורים לאחר שחרורו מהכלא.",גזר דין
16,ME-12-10-12866-467,"למן מעצרו, בפרשה הנוכחית, ביום 19.9.12, נתון הנאשם במעצר עד תום ההליכים.",גזר דין
17,ME-12-10-12866-467,"המאשימה, שהגישה טיעוניה לעונש בכתב, עותרת להשית על הנאשם עונש מאסר בפועל ממושך לצד מאסר על תנאי וקנס.",גזר דין
18,ME-12-10-12866-467,"טיעוני באת כח המאשימה, עו""ד מ.",גזר דין
19,ME-12-10-12866-467,"עמר, נגזרים מהעקרונות וההתוויות שעל פי תיקון 113 לחוק העונשין.",גזר דין
20,ME-12-10-12866-467,"כידוע, העיקרון המנחה בקביעת מתחם הענישה הינו עקרון ההלימה הנקוב בסעיף 40ב של החוק.",גזר דין
21,ME-12-10-12866-467,"התביעה גורסת, כי הענישה על עבירות האישום הרביעי, צריכה להביא לביטוי ערכים מוגנים שבבסיס עבירות הנשק, ככלל, כלומר - הגנה על הציבור ובטחונו מפני ""מירוץ התחמשות"" של עבריינים, וליישם מדיניות ברורה של מלחמת חורמה בהחזקת נשק לא חוקי והעברתו מיד ליד, כאשר הוא נועד, בעליל, לשימוש עברייני.",גזר דין
22,ME-12-10-12866-467,"התובעת המלומדה הפנתה לפסיקה המתווה קו מחמיר בכגון דא, בשים לב לפוטנציאל הסיכון הרב הטמון בנשק חם המוחזק בעולם הפשע, סיכון הנשקף גם לאזרחים תמימים שעלולים להיקלע לקו האש.",גזר דין
23,ME-12-10-12866-467,"הפסיקה גם הטעימה את הסיכון המוגבר הקיים בהחזקה ובהעברה מיד ליד של נשק שעל-פי טיבו הוא ""התקפי"", כמו רובה הצלפים, נשוא ענייננו, ובשונה מנשק הנרכש להגנה עצמית.",גזר דין
24,ME-12-10-12866-467,"המאשימה מציעה מתחם ענישה ראוי בגין העבירות באישום הרביעי, שיעמוד על בין 2 ל- 4 שנות מאסר בפועל.",גזר דין
25,ME-12-10-12866-467,"המאשימה סבורה שלמרות שהעבירה לא הושלמה והדברים היו בשלב מקדמי, וכאשר ביטול העסקה לא בא מחרטה אלא משיקולים נקודתיים של הנאשם (חשדו התעורר), יש להשית עונש חמור כדי להרתיע עבריינים פוטנציאליים, גם כאשר התפיסה נעשתה טרם שהצליחו לבצע מעשים חמורים עם אותו נשק.",גזר דין
26,ME-12-10-12866-467,"כמו-כן, הוטעם חלקו האקטיבי של הנאשם בשיחה בעניין האקדח התקול, כשהוא נשמע מנחה ונותן הוראות.",גזר דין
27,ME-12-10-12866-467,"המאשימה גורסת כי ניתן לשער מה הניע את הנאשם לבצע את העבירות הללו, שהרי מאחורי הרצון להצטייד בנשק צלפים ארוך ולהשמיש את האקדח הגנוב, נקל להבין שעומד מניע וכוונה להשתמש באלה בעתיד.",גזר דין
28,ME-12-10-12866-467,"בכל האמור בנסיבות שאינן קשורות בביצוע העבירה (סעיף 40יא שלאחר תיקון 113), אין התביעה מוצאת נסיבות מקלות, הן בשל הרשעותיו הקודמות של הנאשם, והן בשל הזמן המאוד קצר שחלף משחרורו ממאסר קודם ועד הסתבכותו באירועים הנוכחיים.",גזר דין
29,ME-12-10-12866-467,"בשל שיקולי הרתעה אישית והרתעת הרבים, ובהיעדר שיקולי שיקום שיאזנו זאת, מבקשת המאשימה להעניש הנאשם בחומרה.",גזר דין
30,ME-12-10-12866-467,אשר לעונש בעבירת הסם - נשוא האישום החמישי - מציעה המאשימה מתחם ענישה שבין מאסר על תנאי לשנת מאסר בפועל.,גזר דין
31,ME-12-10-12866-467,"התובעת ציינה, שהנאשם הורשע בעבר בהחזקה, הן לשימוש עצמי והן בהחזקה שלא לשימוש עצמי, כמו כעת.",גזר דין
32,ME-12-10-12866-467,"משלא נרתע מהרשעותיו הקודמות בתחום זה, גורסת התובעת שיש להחמיר עם הנאשם ולהרתיעו, והזכירה את מגמת הפסיקה להחמיר בענישה על החזקת סמים שלא לצריכה עצמית.",גזר דין
33,ME-12-10-12866-467,"אשר לשאלת צבירת העונשים (סעיף 40יג שלאחר התיקון), ולקביעת העונש על כל עבירה בתוך המתחם, סבורה המאשימה שיש לקבוע עונש ראוי ברף העליון של כל מנעד שהוצג, ואף להורות על צבירת העונשים, באופן שהמאסר המצטבר ישקף את החומרה והמסוכנות של כל אחד מהאירועים בנפרד.",גזר דין
34,ME-12-10-12866-467,"בנוסף - התבקש להטיל מע""ת ממושך ומרתיע וכן קנס משמעותי.",גזר דין
35,ME-12-10-12866-467,"ההגנה פתחה טיעוניה לעונש בכך שהסניגור, עו""ד מ.",גזר דין
36,ME-12-10-12866-467,"גבאי, מחה על כך שב""כ המאשימה הציעה מתחמי ענישה גבוהים, לשיטתו, מבלי לעגן טיעוניה בפסיקה מתאימה שתוצג בפני ביהמ""ש.",גזר דין
37,ME-12-10-12866-467,"הסניגור גורס, כי מתחם הענישה בענייננו צריך להיות מושפע במידה רבה מהנסיבות, שכן כאשר מדובר בעבירה של מתן אמצעי לפשע, יש הבדל בין עזרה ברכב, למשל, או בנשק, לבין מתן עצה גרידא.",גזר דין
38,ME-12-10-12866-467,הוא הדין גם בעבירה של קשירת קשר לפשע שיש לה משרעת רחבה של נסיבות אפשריות.,גזר דין
39,ME-12-10-12866-467,"עו""ד גבאי צייד אותנו בשורה של פסקי דין (ועל כך בהמשך), שמהם ניתן לגזור, לשיטתו, שאף בנסיבות חמורות יותר, בתי המשפט גזרו עונשים המצויים במתחם נמוך יותר מזה שהוצע על ידי המדינה כאן, וכי אף בתוך המתחמים שנקבעו היו העונשים יחסית על הצד המתון.",גזר דין
40,ME-12-10-12866-467,"אשר לעבירות הספציפיות שהנאשם הורשע בהן, הטעים עו""ד גבאי, שקשירת הקשר לרכישת רובה הצלפים לא רק שלא הסתיימה בעסקה לקנייתו, אלא אף בוטלה ביוזמת הנאשם, תהא הסיבה לכך אשר תהא.",גזר דין
41,ME-12-10-12866-467,"לדבריו, גם המתחם שהוצע על ידי התובעת בשל החזקת הסם, ובשים לב לכך שמדובר בכמות של חצי גרם, הוא מוגזם, כהגדרתו, ונגזרו בעבר על נאשמים בכמות גדולה הרבה יותר, עונשים שרוצו בעבודת שירות.",גזר דין
42,ME-12-10-12866-467,"הסנגור ביקש ליישם מתחם ענישה הדומה לזה הנוהג בהחזקת סם לשימוש עצמי, בין מאסר על תנאי לבין מאסר בעבודות שירות.",גזר דין
43,ME-12-10-12866-467,"עוד טוענת ההגנה, שיש נפקות לכך שבהכרעת הדין אוזכר חלקו של אחי הנאשם, מאור, שהועמד לדין בכתב אישום נפרד, וכי צויין בהכרעתנו בדבר היתכנות תרחיש שלפיו חלקו של האח בפרשה היה אף דומיננטי יותר מזה של הנאשם דכאן.",גזר דין
44,ME-12-10-12866-467,"מאחר שבעניינו של מאור הושג הסדר טיעון, שבמסגרתו המדינה הסתפקה במאסר של 18 חודשים, סבור הסנגור שיש להתחשב גם בכך.",גזר דין
45,ME-12-10-12866-467,"את הנקודה המרכזית והיא ""הכי חשובה"", לפי הגדרת עו""ד גבאי, הוא רואה בכך שהנאשם עמד בפני סיכון רב כאשר הוגש נגדו כתב אישום שכלל עבירות חמורות ביותר של ניסיון לרצח, וקשירת קשר לרצח, ומאלה הוא זוכה.",גזר דין
46,ME-12-10-12866-467,"לסברת הסנגור, לו היה כתב האישום מצומצם מתחילה לעבירות שבהן הורשע מרשו, לבסוף, סביר שלא היה נעצר כלל עד תום ההליכים כפי שקרה בפועל.",גזר דין
47,ME-12-10-12866-467,"יוצא, גם, שאין מדובר בנאשם שניהל ""הגנת בדים"", בכך שמיצה את ההליך ועמד על שמיעת הראיות במלואן.",גזר דין
48,ME-12-10-12866-467,"לטעמו של עו""ד גבאי, התקופה שבה הנאשם עצור בתיק זה די בה והותר כדי ""לכסות"" את משך המאסר המירבי שיכול להלום את העבירות, על נסיבותיהן, ולפיכך, יש להסתפק בתקופה זו.",גזר דין
49,ME-12-10-12866-467,"ככל שנסבור  שיש להטיל עונש נפרד ומצטבר בשל עבירת הסם, מציעה ההגנה להסתפק בעונש שירוצה בעבודות שירות.",גזר דין
50,ME-12-10-12866-467,"נדמה, שבכך ביקש הנאשם לרמוז, כפי שגם עשה בעת הצגת גרסתו בביהמ""ש, שאין הוא הדמות הדומיננטית באירועי כתב האישום, לרבות האישום הרביעי, שבו הורשע, וכי מטעמים השמורים עמו, אינו יכול להציף את חלקם של אחרים, ולהראות שחלקו מזערי, אם בכלל.",גזר דין
51,ME-12-10-12866-467,"בבואנו לשקול טענות הצדדים ולגבש קביעותינו ביחס לעונש ההולם שיושת על הנאשם, ניתן לתמצת את נקודת המוצא באופן הבא: העבירות שחטא בהן הנאשם בעניין השמשת האקדח ובעניין החזקת הסם, הן כאלה שחומרתן, כשלעצמן, רבה, אולם, בנסיבותיהן הפרטניות דכאן- ניתן לומר כי אינן ברף גבוה וחמור במיוחד.",גזר דין
52,ME-12-10-12866-467,"לא כך בנוגע לעבירה הנוספת שחטא בה, לעניין קשירת הקשר לרכישת הרובה- שהיא חמורה במהותה, וגם בנסיבותיה דכאן.",גזר דין
53,ME-12-10-12866-467,להלן תפורט ותנומק מסקנה זו.,גזר דין
54,ME-12-10-12866-467,"העבירה של מתן אמצעים לביצוע פשע, שעונשה המירבי מאסר של 3 שנים, מחילה עצמה על מגוון תרחישים.",גזר דין
55,ME-12-10-12866-467,"מתן אמצעים חומריים ומוחשיים (""כלים חמרים, כסף..."") ולצד זה- אמצעים ""עקיפים"" שאינם מוחשיים (""מידע או כל אמצעי אחר.",גזר דין
56,ME-12-10-12866-467,"..."").",גזר דין
57,ME-12-10-12866-467,"בענייננו- הנאשם לא סיפק אמצעי מוחשי כלשהו, והמידע- יעוץ שנתן לשם השמשת האקדח לא הוכח כמתייחס במישרין לביצוע פשע ספציפי או להקלה על ביצועו.",גזר דין
58,ME-12-10-12866-467,"ככל שדברים אמורים במידע שבא מפיו, במהלך השיחה, ועניינו - הדרך המיטבית לטיפול וניקוי נשק- עסקינן בידע שאינו ייחודי לנאשם, והוא נחלת רבים, ואין בו הקלה משמעותית על היתכנות ביצוע פשע עתידי.",גזר דין
59,ME-12-10-12866-467,"הנחייה זו שמשתבצת אל תוך ""חלופת הסל"" הנקובה בסעיף הנ""ל, בגדר ההגדרה ""כל אמצעי אחר"", שיכול לשמש לביצוע פשע או להקל עליו, משקפת אקט אופרטיבי ופעולה לקידום פעילות שהיא בעליל בלתי חוקית ומסוכנת - עשיית שימוש באקדח לאחר שיושמש, הגם שמחמת הספק לא ניתן היה לקבוע מהותו ומועדו של הפשע שבמסגרתו ישמש האקדח.",גזר דין
60,ME-12-10-12866-467,"הגם החומרה היחסית של אמירה זו, ביחס ליעוץ הכללי שקדם לכך, עדיין, מדובר  על ""מתן אמצעי"", באורח עקיף, על ידי הנחיית אדם אחר, וללא נקיטת פעולה אופרטיבית מצידו של הנאשם.",גזר דין
61,ME-12-10-12866-467,"בשקלול של הנסיבות הקשורות בביצוע העבירה, לאור האמור, והשפעתן על חומרת המעשה ועל אשמו של הנאשם [סעיף 40 ט (א)] לחוק, הייתי קובע מתחם ענישתי הולם למעשה הנדון, שיהיה בין 1- 2 שנות מאסר.",גזר דין
62,ME-12-10-12866-467,"העבירה של החזקת סם מסוכן שלא לשימוש עצמי – כשלעצמה, זו עבירה חמורה ומסוכנת, שאין צורך להכביר מילים על חומרתה, ועל הערכים החברתיים הנפגעים מהתקיימותה.",גזר דין
63,ME-12-10-12866-467,הפסיקה בעניין זה נרחבת וידועה.,גזר דין
64,ME-12-10-12866-467,"אולם – אין להתעלם מכך שבמקרה הספציפי הנדון, מדובר בכמות סם שחרגה אך במעט מאוד מהרף שהמחוקק קבע כקו גבול בין כמות המוחזקת כמיועדת לשימוש עצמי, לבין כמות שאינה כזו.",גזר דין
65,ME-12-10-12866-467,משמע – מהיבט זה החומרה אינה ברף גבוה.,גזר דין
66,ME-12-10-12866-467,מתחם הענישה המוצע על ידי המאשימה לנדון נראה מתאים והולם.,גזר דין
67,ME-12-10-12866-467,"הוא יקבע, איפוא, כמצוי בין מאסר על תנאי, ל-שנת מאסר בפועל.",גזר דין
68,ME-12-10-12866-467,"העבירה של קשירת קשר לפשע בהקשר רכישת הרובה – על פי סעיף 499 (א)(1) לחוק העונשין, העונש המרבי הינו מאסר של 7 שנים.",גזר דין
69,ME-12-10-12866-467,"קשירת הקשר, כשלעצמה, היא עבירה מוגמרת.",גזר דין
70,ME-12-10-12866-467,"כידוע, עניין לנו במעין כריתת ""חוזה פלילי"" בין הקושרים, ואין התקיימות העבירה מותנית בביצוע הפשע שלגביו נקשר הקשר.",גזר דין
71,ME-12-10-12866-467,"במישור זה, אין משמעות רבה להערתו של הסנגור על כי בסופו של יום העסקה לרכישת רובה הצלפים לא יצאה אל הפועל, ובוטלה ביוזמת הנאשם ומטעמיו (שלא נבעו מחרטה מצידו אלא משיקולים פרקטיים).",גזר דין
72,ME-12-10-12866-467,"עם זאת, ברי, שיש זיקה בין קביעת מתחם הענישה הספציפי בעבירה זו, לבין טיבו ומהותו של ""פשע היעד"", שאליו כיוונו הקושרים את תוכניתם העבריינית.",גזר דין
73,ME-12-10-12866-467,ניתן ללמוד על חומרת הקשר שבפנינו גם מתוך מדרג הענישה בעבירות המבוצעות בנשק.,גזר דין
74,ME-12-10-12866-467,"מדרג זה נקבע, בין השאר, על פי סוג, איכות וכמות הנשק שנעשה בו שימוש, וכאשר מדובר בנשק שעל פי טיבו אינו מיועד להגנה עצמית, וכל כולו נשק התקפי רב עוצמה, אשר השימוש בו יכול להביא להרג ללא הבחנה, יש חומרה מיוחדת בעבירות ההחזקה והנשיאה של אותו נשק [ראה ע.פ 1332/04 פס נ' מדינת ישראל, פד""י נח (5), 541], כנגזר מכך, כאמור, יש חומרה מיוחדת, גם לעבירת קשירת הקשר שמיועדת להוביל להחזקה ונשיאה ואף לשימוש באותו נשק.",גזר דין
75,ME-12-10-12866-467,"דברים אלה יפים לענייננו, על דרך האנלוגיה, שהרי, בנדון כאן, אין מדובר על עבירת החזקה בפועל אלא על קשירת קשר להשגתו ולהחזקתו של הנשק.",גזר דין
76,ME-12-10-12866-467,"כאשר מדובר ברובה, להבדיל מאקדח, ולא כל שכן, כאשר הקושרים בוחנים את היתכנות התקנת הטלסקופ עליו, נעלה מספק, שאין מדובר בנשק שמיועד להגנה עצמית, או כפי התירוץ הניתן לעיתים על ידי הרוכש – ""לצורך ירי באוויר בשמחות"", אלא, במובהק, עסקינן בכלי קטלני שנקל לשער למה הוא עתיד לשמש אצל אלה שיחזיקו בו לאחר מימוש הקשר לרכישתו.",גזר דין
77,ME-12-10-12866-467,"עיינו בפסיקה שצירף הסנגור, ושבגדרה נגזרו על הנאשמים שם עונשים יחסית מתונים בנסיבות דומות (אם כי בהחלט ניתן לאבחן בין מרבית דוגמאות אלה לענייננו, אולם, לטעמנו אין צורך להיכנס לניתוח פרטני זה), ואכן, ניתן לראות בפסיקה מנעד די נרחב של ענישה, מותאמת נסיבות ושנעשתה לאחר שיקלול היבטים אישיים ושיקומיים של הנאשמים השונים, אולם, דעתנו היא שמתחם הענישה שהתבקש על ידי התביעה גם בגין העבירה הזו, סביר בהחלט, ויש למקמו בין 2 ל- 4 שנות מאסר בפועל.",גזר דין
78,ME-12-10-12866-467,"שיקולי הרתעה, הן של הרבים, בהינתן פגיעתן הרבה והקשה של עבירות נשק בציבור ובתחושת ביטחונו, והן של היחיד – הנאשם, המוסיף לעבור עבירות, גם זמן קצר לאחר שחרורו ממאסר, מצדיקים הימנעות מלהסתפק ברף הנמוך של משרעת העונשים בתוך המתחמים (סעיף 40 ו' +ז שלאחר תיקון 113).",גזר דין
79,ME-12-10-12866-467,"עברו המכביד של הנאשם, והעדר שיקולי שיקום פרטניים לגביו, אינם מצדיקים, אף הם, הקלה בעונש, בתוך המתחם שנקבע.",גזר דין
80,ME-12-10-12866-467,"אשר לצבירת העונשים או לחפיפה ביניהם, ולשאלה של ענישה בריבוי עבירות [סעיף 40 יג (א-ג)], נראה, שיש לגזור עונש כולל על שני האירועים הקשורים בנשק, בהם הורשע הנאשם, (השמשת האקדח והקשר לרכוש רובה), ולגזור עונש נפרד, שירוצה במצטבר על קודמו, לעניין עבירת הסם שהיא הן במהותה והן בנסיבותיה כאן, נפרדת ונעדרת הקשר ענייני לשתי העבירות האחרות.",גזר דין
81,ME-12-10-12866-467,"נוסיף ונעיר, כי אין לייחס משקל של ממש בשיקולי הענישה, לגבי העבירות שבהן הורשע הנאשם, לכך, שהוא זוכה, מחמת הספק, מחלק אחר של כתב האישום, הגם שהעבירות מהן זוכה, היו חמורות עוד יותר.",גזר דין
82,ME-12-10-12866-467,"הנאשם נותן את הדין ונענש, אך ורק על מה שהוכח מעבר לספק סביר, ושבגינו הורשע.",גזר דין
83,ME-12-10-12866-467,"התביעה לא ביקשה, ובצדק, להחמיר עימו בשל ניהול ""הגנת בדים"", כהגדרת הסנגור.",גזר דין
84,ME-12-10-12866-467,"לאור כל האמור, ולאחר עריכת האיזון בין השיקולים השונים, הצריכים לפסיקת עונש הולם על פי העיקרון המנחה שעליו אנו מצווים על פי החוק, נמצא שיש לגזור את דינו של הנאשם לעונשים הבאים:",גזר דין
85,ME-12-10-12866-467,בגין העבירות של מתן אמצעים לביצוע פשע וקשירת קשר לפשע – מאסר בפועל למשך 30 חודשים.,גזר דין
86,ME-12-10-12866-467,"בגין עבירת החזקת הסם – מאסר בפועל למשך 4 חודשים שירוצו במצטבר למאסר שנגזר לעיל, וסה""כ על הנאשם לרצות 34 חודשי מאסר, בניכוי ימי מעצרו בתיק זה מיום 19.9.12.",גזר דין
87,ME-12-10-12866-467,"מאסר על תנאי של 8 חודשים למשך שלוש שנים מיום שחרורו, על כל עבירה מסוג פשע, ומאסר על תנאי של 4 חודשים, למשך שלוש שנים מיום שחרורו, על כל עבירה כנגד פקודת הסמים המסוכנים.",גזר דין
88,ME-12-10-12866-467,"לא מצאנו לנכון להוסיף ולהטיל קנס כספי, כפי שהתבקש על ידי המאשימה.",גזר דין
89,ME-12-10-12866-467,"5129371ניתן היום,  יג' אייר תשע""ד,13  במאי 2014, במעמד הצדדים.",	הודעה זכות הערעור לבית המשפט העליון בתוך 45 יום.
90,ME-12-10-12866-467,"רויטל יפה כ""ץ   54678313-/","יורם צלקובניק, שופט"
