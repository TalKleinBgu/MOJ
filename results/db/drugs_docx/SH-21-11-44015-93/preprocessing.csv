,verdict,text,part
0,SH-21-11-44015-93,"ע""י ב""כ עוה""ד אורטל ליברזון ועוה""ד אודליה מויאל – נוכחות", מדינת ישראל
2,SH-21-11-44015-93,"עו""ד יורם סגי-זקס (בשם עו""ד דגה) – נוכח","ע""י ב""כ עו""ד יוסי דגה – בהעדר"
4,SH-21-11-44015-93,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
5,SH-21-11-44015-93,"חוק העונשין, תשל""ז-1977: סע'  40ג(א), 40ד(א), 40יא",הנאשם
6,SH-21-11-44015-93,"כפי הנטען בחלק הכללי לכתב האישום המתוקן, במועד הרלוונטי לכתב האישום הייתה הגב' מירוצניק (להלן: 'שרה'), בעליה של דירה בעלת 4 מפלסים ומרפסת ברח' הרימון 1 בקריית גת (להלן: 'הדירה') והתגוררה בה; באותו המועד, שכר הנאשם משרה את שני המפלסים העליונים והמרפסת בדירה (להלן: 'המקום'), והתגורר בהם.",רקע עובדתי
7,SH-21-11-44015-93,"כפי הנטען בעובדות כתב האישום המתוקן, ביום 18.07.2021 בסמוך לשעה 15:19, במקום ובמרפסת הדירה, החזיק הנאשם בסם מסוכן מסוג קנבוס במשקל כולל של 300 גר' נטו שלא לצריכתו העצמית.",רקע עובדתי
8,SH-21-11-44015-93,"הנאשם הודה במיוחס לו לעיל, ועל יסוד הודאתו זו הורשע בעבירת  החזקת סם שלא לצריכה עצמית לפי סעיפים 7(א)+7(ג) רישא לפקודת הסמים המסוכנים (נוסח חדש) התשל""ג – 1973 (להלן: ""הפקודה""; ""פקודת הסמים המסוכנים"").",רקע עובדתי
9,SH-21-11-44015-93,"הצדדים הציגו לפני בית המשפט טווח ענישה, לפיו המאשימה תגביל את עתירתה העונשית למאסר בן 4 חודשים שיכול וירוצה בעבודות שירות וענישה נלווית ואילו ההגנה תבקש להסתפק בענישה הצופה פני עתיד, תוך שהוסכם כי תתקבל חוות דעת ממונה בעניינו של הנאשם.",רקע עובדתי
10,SH-21-11-44015-93,"מחוות דעת הממונה על עבודות השירות אשר התקבלה ביום 07.06.2023, עולה כי הנאשם מתאים לביצוע עבודות שירות במגבלות.",רקע עובדתי
11,SH-21-11-44015-93,טיעוני הצדדים (עיקרי הדברים),רקע עובדתי
12,SH-21-11-44015-93,"המאשימה עמדה על הערכים המוגנים שנפגעו כתוצאה ממעשיו של הנאשם,  על חומרת מעשיו בדגש על כמות הסם שנתפסה בחזקתו; ועתרה לקבוע מתחם עונש הולם הנע בין 4 חודשים מאסר שיכול וירוצו בעבודות שירות לבין-12 חודשים מאסר בפועל.",רקע עובדתי
13,SH-21-11-44015-93,"בתוך המתחם סברה המאשימה כי בהינתן לקיחת האחריות של הנאשם על מעשיו מצד אחד ועברו הפלילי מצד שני – יש מקום להשית על הנאשם עונש המצוי ברף הנמוך למתחם בדמות מאסר בן 4 חודשים שיכול וירוצה בעבודות שירות וענישה נלוות בדמות פסילה בפועל, פסילה מותנית, מאסר מותנה, קנס והתחייבות.",רקע עובדתי
14,SH-21-11-44015-93,"מנגד, בא כוח הנאשם חלק על מתחם העונש לו עתרה המאשימה, ועתר לקבוע כי על מתחם העונש הראוי להיקבע בהתאם לטווח הענישה עליו הוסכם במסגרת ההסדר, כך שתחילתו במאסר מותנה ועד ל-4 חודשים מאסר שיכול וירוצה בעבודות שירות.",רקע עובדתי
15,SH-21-11-44015-93,"כמו כן הפנה הסנגור לנסיבותיו האישיות של הנאשם, ובכלל זה להיותו של הנאשם אדם נורמטיבי ויצרני, לגילו, לעברו הפלילי שאיננו מכביד, לחלוף הזמן, ולכך שהשתת ענישה בדמות מאסר שירוצה בעבודות עבודות שירות עלולה לפגוע בפרנסתו של הנאשם.",רקע עובדתי
16,SH-21-11-44015-93,מכל האמור עתר הסנגור להסתפק בענישה צופה פני עתיד ולהימנע מהשתת פסילה בפועל.,רקע עובדתי
17,SH-21-11-44015-93,"הנאשם אשר קיבל את ""זכות המילה האחרונה"", הביע חרטה על מעשיו וביקש כ בית המשפט יתחשב בו לעניין העונש.",רקע עובדתי
18,SH-21-11-44015-93,"לאור אלה, ובהתאם למתווה גזירת הדין שאומץ בתיקון 113 לחוק העונשין, בית המשפט יקבע תחילה את מתחם העונש ההולם; ולאחר מכן יגזור את העונש המתאים לנאשם, תוך בחינה שמא יש מקום במקרה הנדון לסטות לקולה או לחומרה מהמתחם שייקבע.",רקע עובדתי
19,SH-21-11-44015-93,קביעת מתחם העונש ההולם,דיון והכרעה
20,SH-21-11-44015-93,"כאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירה, בערכים החברתיים שנפגעו כתוצאה מביצועה, במידת הפגיעה בהם ובמדיניות הענישה הנוהגת.",דיון והכרעה
21,SH-21-11-44015-93,"לגופו של עניין, ובכל הנוגע לעבירת החזקת הסם שלא לצריכה עצמית אותה עבר הנאשם, נדמה כי אין צורך להכביר מילים על אודות החומרה הרבה הכרוכה בעבירות אלה.",דיון והכרעה
22,SH-21-11-44015-93,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, בריאותו, על בטחונו האישי ועל רכושו.",דיון והכרעה
23,SH-21-11-44015-93,"אם לא די באלה, הרי שעל חומרתה היתרה של העבירה אותה עבר הנאשם, יכולה להעיד גם הענישה אשר נקבעה בצדה.",דיון והכרעה
24,SH-21-11-44015-93,"וכך, העונש המרבי בגין ביצוע עבירת החזקת הסם שלא לצריכה עצמית הוא 20 שנות מאסר.",דיון והכרעה
25,SH-21-11-44015-93,"בשים לב לכמות הסם אותה החזיק הנאשם שלא לצריכתו העצמית, ולאור יתר הנסיבות הקשורות בביצוע העבירה, כפי שיפורט בהמשך הדברים, נדמה כי מידת הפגיעה בערכים המוגנים במקרה הנדון מצויה ברף שאיננו נמוך כלל ועיקר.",דיון והכרעה
26,SH-21-11-44015-93,"בבחינת הנסיבות הקשורות לביצוע העבירה, מבלי להתעלם מכך שעסקינן בסם ה'קנבוס' אשר נמנה עם הסמים ""הקלים"", ואינו מצוי במדרג חומרה גבוה מבין הסמים השונים (כמובן שהדברים נאמרים מבלי שבית המשפט מקל ראש ולו לרגע בנזקים שגם סמים ""קלים"" אלה עלולים להסב לנאשם ולסביבתו), הרי שבשיקולים לחומרה, נתתי דעתי לכמות הסם במשקל כולל של 300 גר' נטו מסוג קנבוס אשר נתפסה ברשותו של הנאשם.",דיון והכרעה
27,SH-21-11-44015-93,"ברי כי כמות זו אינה מבוטלת כלל ועיקר והגבוהה פי כמה וכמה מ""חזקת הצריכה העצמית"" הקבועה בפקודה.",דיון והכרעה
28,SH-21-11-44015-93,"בסיכומה של נקודה זה ייאמר, כי אין לו לדיין אלא מה שעיניו רואות – ומבלי להתעלם מהחזקה החוקית ומרמת האשמה ה'רישמית' שהיא יוצרת, הרי שיש להניח לטובתו של הנאשם כי רמת האשמה המוטלת לפתחו היא נמוכה, עת לא הוכח לפניי כי הלה החזיק את הסם במטרה להפיצו או לסחור בו.",דיון והכרעה
29,SH-21-11-44015-93,"לבסוף, נתתי דעתי לכך שכתוצאה ממעשיו של הנאשם לא נגרם נזק מוחשי כלשהו.",דיון והכרעה
30,SH-21-11-44015-93,"אם כי, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",דיון והכרעה
31,SH-21-11-44015-93,"כידוע, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",דיון והכרעה
32,SH-21-11-44015-93,"לא פעם נדרשים המכורים לסמים לבצע עבירות רכוש ואלימות כדי לממן לעצמם את מנת הסם הבאה, ובעצם כך מביאים לפגיעה פעם אחר פעם, בקניינו ובביטחונו של הזולת.",דיון והכרעה
33,SH-21-11-44015-93,"גם ניתן בנקל לשער ולדמות את מסכת הסבל והייסורים שעוברים בני משפחתם וחבריהם הקרובים של המכורים לסמים, אשר נאלצים לראות את יקיריהם הולכים מדחי לדחי ומדרדרים את חייהם אל פי תהום.",דיון והכרעה
34,SH-21-11-44015-93,"זהו אפוא, אותו נזק פוטנציאלי הטמון בעבירות הסמים השונות.",דיון והכרעה
35,SH-21-11-44015-93,"כללם של דברים, לאחר שנתתי את דעתי לעיקרון המנחה בענישה, לערכים המוגנים שנפגעו ולמידת הפגיעה בהם, למדיניות הענישה הנוהגת ולנסיבות הקשורות בביצוע העבירה, כפי שפורט לעיל, ובשים לב לסוגם של הסמים, כמותם ונסיבות החזקתם, הריני לקבוע כי על מתחם העונש ההולם במקרה הנדון לנוע בין מאסר קצר (שניתן לרצותו בעבודות שירות) לבין 12 חודשים מאסר בפועל.",דיון והכרעה
36,SH-21-11-44015-93,גזירת העונש המתאים לנאשם,גזירת הדין
37,SH-21-11-44015-93,"כעת נותר לגזור את עונשו של הנאשם, ולצורך כך, כמצוות המחוקק בסעיף 40יא לחוק העונשין, יש להתחשב בנסיבות שאינן קשורות בביצוע העבירה.",גזירת הדין
38,SH-21-11-44015-93,"בעניין זה, בראש ובראשונה נתתי דעתי לעברו הפלילי של הנאשם הכולל 6 הרשעות קודמות בין השנים 2021-2012 בעבירות של חבלה חמורה; חבלה כשהעבריין מזויין; החזקת סם לצריכה עצמית; איומים; תקיפה הגורמת חבלה של ממש –בן זוג; תקיפה סתם; מכירת משקה משכר לקטין; והונאה בכרטיס חיוב, בגינן הלה נידון לעונשים בדמות מאסר בפועל, מאסרים מותנים, קנס פיצוי, והתחייבות להימנע מביצוע עבירה.",גזירת הדין
39,SH-21-11-44015-93,כן נתתי דעתי לנסיבותיו האישיות של הנאשם כפי שפורטו על ידי בא כוח הנאשם בשלב הטיעונים לעונש.,גזירת הדין
40,SH-21-11-44015-93,"עוד ולקולה, יש ליתן את הדעת לכך שהנאשם הודה בביצוע העבירה, לקח אחריות על מעשיו, הביא לחיסכון בזמן שיפוטי יקר ואף ייתר את הצורך בשמיעת העדים.",גזירת הדין
41,SH-21-11-44015-93,"עוד לא נעלם מעיניי שהעבירה שבמוקד כתב האישום המתוקן בוצעה לפני כשנתיים, כשאת מירב המשקל בנקודה זו יש להעניק לא לאותה ספירת זמן ""טכנית"" –אלא לכך שעסקינן בנאשם, שהינו אזרח יצרני המשולב בשוק העבודה והתעסוקה וכי בפרק הזמן שחלף מאז ביצוע העבירה שבגינה הוא נותן את הדין כעת, היטיב את דרכיו ונמנע מלשוב ולבצע עבירות נוספות.",גזירת הדין
42,SH-21-11-44015-93,"עם זאת, לחומרה, מצאתי לזקוף לחובת הנאשם את העובדה כי הלה לא הביע כל נזקקות טיפולית; נמנע מליטול חלק בכל הליך טיפולי-שיקומי; ולא עתר לכך שעניינו יבחן ע""י שירות המבחן שהינו הגורם המוסמך לכך בחוק– ברי כי משאלו הם פני הדברים, הרי שאין מקום בעניינו לסטות סטייה לקולה מגדרי מתחם העונש שנקבע על ידי, כעתירתה העונשית דה-פקטו של ההגנה, אלא יש מקום להשית על הנאשם ענישה המצויה בגדרי מתחם העונש ההולם.",גזירת הדין
43,SH-21-11-44015-93,"בסיכומה של נקודה זו ייאמר, כי בסופו של יום הנאשם לא נטל חלק בהליכים שיקומיים ייעודיים, כך שברי כי אותו מוקד בעייתי, קווי אישיותו, ותפיסת עולמו שעמדו ברקע לביצוע העבירה לא אוין.",גזירת הדין
44,SH-21-11-44015-93,"ומן התם אל הכא, כידוע, מלאכת גזירת הדין איננה קלה כלל ועיקר, ובית המשפט אינו מקל ראש בחומרת מעשיו של הנאשם, ומביע מהם סלידה רבתי.",גזירת הדין
45,SH-21-11-44015-93,"אולם, באיזון הראוי בין מכלול השיקולים והנסיבות אשר פורטו לעיל, ובשים לב לכך מחד גיסא, לעברו הפלילי של הנאשם ולכך שהלה לא ניאות להתגייס להליך טיפולי ומאידך גיסא, בשים לב לנסיבותיו האישיות של הנאשם; לגילו; להודאתו במיוחס לו וללקיחת האחריות מצדו; לאורח חייו הפרודוקטיבי והיצרני; לחלוף הזמן; לעובדה שמאז ביצוע העבירה ועד היום לא נפתחו כנגדו תיקים נוספים – נדמה כי יש למקם בזו הפעם את עונשו של הנאשם ברף הנמוך של המתחם אותו קבעתי לעיל.",גזירת הדין
46,SH-21-11-44015-93,"בכל הנוגע לרכיב פסילת רישיון הנהיגה של הנאשם, בשים לב לעובדה שהמדובר בנאשם שמאז ביצוע העבירה לא שב לבצע עבירות ולכך שהוא נדרש לרישיון הנהיגה לצורך עבודתו מצאתי כי ניתן בזו הפעם ללכת לקראתו בפן הזה ולהסתפק בפסילת רישיון מותנית בלבד.",גזירת הדין
47,SH-21-11-44015-93,"בכל הנוגע לרכיב הכלכלי שבענישה, הרי שבית המשפט ישית על הנאשם קנס, אולם לצד חומרת העבירה, בקביעת גובהו יילקחו בחשבון גם מכלול מאפייניו החיוביים של הנאשם, כפי שפורט לעיל, ואף הפגיעה הכלכלית שצפויה להיגרם לו כתוצאה מעונש המאסר לריצוי בעבודות שירות אשר יושת עליו.",גזירת הדין
48,SH-21-11-44015-93,"לאור כל האמור לעיל, הריני גוזרת על הנאשם את העונשים הבאים:",גזירת הדין
49,SH-21-11-44015-93,60 ימים מאסר שירוצו בעבודות שירות.,גזירת הדין
50,SH-21-11-44015-93,"בהתאם לאמור בחוות דעת הממונה על עבודות השירות מיום 07.06.2023, הנאשם יחל בריצוי עבודות השירות ביום 30.08.3023 או בכל מועד אחר אשר יקבע הממונה.",גזירת הדין
51,SH-21-11-44015-93,"העבודות תבוצענה במועצת הפועלים בראשון לציון, במהלך חמשה ימי עבודה בשבוע על פי טווח השעות המתאפשר בחוק העונשין - והכול אלא אם הממונה יקבע אחרת.",גזירת הדין
52,SH-21-11-44015-93,"על הנאשם להתייצב לריצוי המאסר במועד הנקוב, בשעה 08:00 ביחידת ברקאי, שלוחץ דרום סמוך לכלא באר שבע, אלא אם כאמור, הממונה על עבודות השירות יודיע לו על מועד תחילה אחר.",גזירת הדין
53,SH-21-11-44015-93,"מוסבר לנאשם כי עליו לעמוד בתנאי העבודה, וכי כל הפרה של תנאי עבודות השירות עלולה להביא להפסקה מנהלית של העבודות ולריצוי יתרת התקופה במאסר ממש.",גזירת הדין
54,SH-21-11-44015-93,העתק ההחלטה ישלח בדחיפות לממונה על עבודות השירות.,גזירת הדין
55,SH-21-11-44015-93,"מאסר מותנה למשך 4 חודשים, אשר יופעל אם תוך תקופה של 3 שנים מהיום הנאשם יעבור  כל עבירה מסוג פשע בניגוד לפקודת הסמים המסוכנים.",גזירת הדין
56,SH-21-11-44015-93,"מאסר מותנה למשך 2 חודשים, אשר יופעל אם תוך תקופה של שנתיים מהיום הנאשם יעבור כל עבירה מסוג עוון בניגוד לפקודת הסמים המסוכנים.",גזירת הדין
57,SH-21-11-44015-93,"קנס בסך 1,500 ₪ או 15 ימים מאסר תמורתו.",גזירת הדין
58,SH-21-11-44015-93,"הקנס ישולם ב- 3 שיעורים חודשיים שווים ורצופים, כשהראשון שבהם בתוך 30 יום מהיום.",גזירת הדין
59,SH-21-11-44015-93,"תשומת לב הנאשם כי החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שנקבעו בגזר הדין.",גזירת הדין
60,SH-21-11-44015-93,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזירת הדין
61,SH-21-11-44015-93,"בכרטיס אשראי – באתר המקוון של רשות האכיפה והגבייה, www.eca.gov.il",גזירת הדין
62,SH-21-11-44015-93,במוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,גזירת הדין
63,SH-21-11-44015-93,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזירת הדין
64,SH-21-11-44015-93,"הנאשם יצהיר על התחייבות על סך 7,000 ₪ להימנע מביצוע כל עבירה בניגוד לפקודת הסמים המסוכנים וזאת לתקופה של שנתיים מהיום.",גזירת הדין
65,SH-21-11-44015-93,הנני פוסלת הנאשם מלקבל ומלהחזיק רישיון נהיגה למשך 6 חודשים בתנאי שלא יעבור כל עבירה בניגוד לפקודת הסמים המסוכנים במשך שנתיים מהיום.,גזירת הדין
66,SH-21-11-44015-93,"ניתן בזאת צו להשמדת המוצג – סמים, בכפוף לחלוף תקופת הערעור.",גזירת הדין
67,SH-21-11-44015-93,"בשל נסיבותיו האישיות של הנאשם ומצבו הכלכלי, הנני פוטרת אותו מתשלום אגרת הסנגוריה הציבורית.",גזירת הדין
68,SH-21-11-44015-93,העתק הפרוטוקול יישלח לסנגוריה הציבורית.,גזירת הדין
69,SH-21-11-44015-93,"ניתן היום,  כ""ג תמוז תשפ""ג, 12 יולי 2023, במעמד הצדדים.",גזירת הדין
70,SH-21-11-44015-93,אני מתחייב שלא לעבור כל עבירה בניגוד לפקודת הסמים המסוכנים וזאת למשך שנתיים מהיום.,הנאשם:
71,SH-21-11-44015-93,"הובהר לי, כי ככל שאעבור כל עבירה בניגוד לפקודת הסמים המסוכנים, במשך שנתיים מהיום, אזי יושת עלי סך של 7,000 ₪.",הנאשם:
72,SH-21-11-44015-93,רשמתי לפניי את התחייבות הנאשם להימנע מביצוע העבירות כמפורט בגזר הדין.,החלטה
73,SH-21-11-44015-93,"5129371ניתנה והודעה היום כ""ג תמוז תשפ""ג, 12/07/2023 במעמד הנוכחים.",החלטה
74,SH-21-11-44015-93,"הוקלד ע""י לירז ביטון.",סגנית נשיא
75,SH-21-11-44015-93,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סגנית נשיא
