,verdict,text,part
0,SH-12-07-54653-613,"ב""כ המאשימה עו""ד רעות בן משה", גיא נאביאן
1,SH-12-07-54653-613,"ב""כ  הנאשם עו""ד ירון פורר", גיא נאביאן
2,SH-12-07-54653-613,"חוק העונשין, תשל""ז-1977: סע'  40ד'", גיא נאביאן
3,SH-12-07-54653-613,"פקודת הסמים המסוכנים [נוסח חדש], תשל""ג-1973: סע'  13", גיא נאביאן
4,SH-12-07-54653-613,הנאשם הורשע על פי הודאתו במסגרת הסדר טיעון בעבירה של אחזקת סם מסוכן מסוג חשיש במשקל כולל של למעלה מ500 גרם נטו שלא לצריכה עצמית.,גזר דין
5,SH-12-07-54653-613,"על פי הסדר הטיעון הופנה הנאשם לקבלת תסקיר שירות המבחן ולקבלת חוות דעת הממונה על עבודות שירות כשהמאשימה הצהירה שעמדתה למאסר בפועל שאפשר שירוצה בעבודות שירות, מאסר מותנה, קנס ופסילת רשיון נהיגה, וההגנה חופשית בטיעוניה.",גזר דין
6,SH-12-07-54653-613,לקראת ישיבת היום התקבל תסקיר שירות המבחן ממנו עלו כמה עובדות החשובות לענייננו.,גזר דין
7,SH-12-07-54653-613,"האחת, אף שהנאשם שירת שירות צבאי מלא, שירותו הצבאי אופיין בחוסר יציבות בתפקידים שמילא והוא אף ריצה במהלך שירותו הצבאי מספר מאסרים.",גזר דין
8,SH-12-07-54653-613,"אף כי צויין, שהשקיע מאמצים רבים על מנת לסיים שירות צבאי מלא.",גזר דין
9,SH-12-07-54653-613,עוד ניתן ללמוד שלאורך השנים התקשה הנאשם לשמו על יציבות תעסוקתית על רקע מצב בריאותי לקוי שלדבריו פגע ביכולותיו התפקודיות.,גזר דין
10,SH-12-07-54653-613,"אף שהנאשם שיתף את שירות המבחן כי הוא ער לדפוסים הבעייתיים בהתנהגותו, לא הביע כל נזקקות טיפולית אף שלדעת שירות המבחן ניתן להבין שראוי היה שהנאשם ישולב בהליך טיפולי.",גזר דין
11,SH-12-07-54653-613,"כמו כן, עולה מהתסקיר שהנאשם לאורך השנים השתמש בסם מסוכן שלטענתו סייע לו לטפל במכאוביו, לאחר שהטיפולים הרפואיים לא סייעו לו, אך לטענתו בעקבות הטלטלה שעבר כתוצאה ממעצרו בגין העבירה נשוא דיוננו, הפסיק את השימוש בסמים.",גזר דין
12,SH-12-07-54653-613,"לאור זאת, לא בא שירות המבחן בהמלצה טיפולית בעניינו, אך לדעת שירות המבחן חרף חומרת העבירה, מאחר שמדובר בנאשם בן 35, נעדר הרשעות קודמות או תיקי מב""ד נוספים ובהתחשב בנסיבותיו האישיות הקשות ובעיותיו הבריאותיות, כשכיום הוא עורך מאמצים להמנע משימוש בסמים ולתפקד באופן חיובי גם במישור התעסוקתי לאחר שלפני כחודשיים החל לעבוד בתחום האינסטלציה, המליץ שירות המבחן שלא להטיל על הנאשם עונש של מאסר אף לא לריצוי בעבודות שירות, ולהטיל עליו צו של""צ בהיקף רחב של 350 שעות שבמהלך ביצועו של צו השל""צ יידרש למסור בדיקות שתן לאיתור סמים.",גזר דין
13,SH-12-07-54653-613,"חרף המלצת שירות המבחן עמדה המאשימה על עתירתה המקורית לפיה יש להטיל על הנאשם עונש של מאסר בפועל ברף הנמוך של מתחם הענישה, הנע בין שישה חודשים לריצוי בעבודות שירות לשנים עשר חודשי מאסר בפועל, זאת לאור הערכים המוגנים שנפגעו כתוצאה ממעשיו הכוללים פגיעה בשלומו של הציבור ובצורך להלחם בנגע הסמים.",גזר דין
14,SH-12-07-54653-613,"את האמור בתסקיר שירות המבחן, והנסיבות המקלות, ביקשה לקחת בחשבון בתוך מתחם הענישה כאמור, ובאופן המוביל לרף הנמוך שבו, קרי שישה חודשי מאסר לריצוי בעבודות שירות, מאסר על תנאי, קנס, ופסילה על תנאי לאור בדיקות השתן הנקיות שמסר.",גזר דין
15,SH-12-07-54653-613,"ב""כ הנאשם בטיעוניו קבל על כך שבא כוח המאשימה הגדירה את תקופת המאסר בפועל שלטענתו בהתאם להסדר אליו הגיעו לשאלת אורך תקופת המאסר לריצוי בעבודות שירות בעתירת המאשימה אמור להישאר לשיקול דעת בית המשפט.",גזר דין
16,SH-12-07-54653-613,"בכל מקרה טען כי בהתחשב בעברו הנקי של הנאשם, באמור בתסקיר בו ביקש לראות תסקיר חיובי ביותר, כשאין המדובר באדם בעל דפוסים עבריינים, ראוי לקבל את המלצת שירות המבחן כשעצם העמדת הנאשם לדין המעצר וההליך הפלילי היו טראומטיים עבורו והובילו אותו להפסיק כל שימוש בסמים.",גזר דין
17,SH-12-07-54653-613,"מדובר בכמות סם לא קטנה, גם אם טען בא כוח הנאשם כי הודאת הנאשם שהסם הוחזק על ידו שלא לצריכה עצמית נבעה מהחזקה שבחוק  הרי שכאמור חזקה זו לא הופרכה מכאן שיש להתייחס להודאתו ולכמות הסם שהוחזקה על ידו כאל כמות סם שהוחזקה שלא לצריכה עצמית.",גזר דין
18,SH-12-07-54653-613,מתחם העונש ההולם בנסיבות המקרה ועל פי מדיניות הענישה בהתחשב בערכים המוגנים שנפגעו נע בין מספר חודשים לריצוי בעבודות שירות לבין שנים עשר חודשי מאסר בפועל.,גזר דין
19,SH-12-07-54653-613,"על פי תיקון 113 לחוק העונשין ניתן לחרוג לקולא ממתחם הענישה רק בהתקיים הנסיבות של סעיף 40ד' רבתי לחוק העונשין, וכאלה על פי האמור בתסקיר לא הוכחו.",גזר דין
20,SH-12-07-54653-613,"לאור כל האמור לעיל, העונש שיוטל על הנאשם יהיה בתוך מתחם העונש ההולם כאשר לגבי אורך תקופת המאסר לריצוי בעבודות שירות יילקחו בחשבון נסיבותיו האישיות של הנאשם כפי שהן עלו בהרחבה בתסקיר, שלא ניתן להגדירה באופן חד משמעי כתסקיר חיובי ביותר ונטענו על ידי בא כוחו.",גזר דין
21,SH-12-07-54653-613,"לאור כל האמור לעיל, בשוקלי את נסיבות המקרה ואת טיעוני הצדדים אני מטילה על הנאשם את העונשים כדלקמן:",גזר דין
22,SH-12-07-54653-613,"מאסר בפועל למשך 4 חודשים לריצוי בעבודות שירות במסגרת בית אבות 'משען' חולון, בהיקף של חמישה ימים בשבוע, 8 וחצי שעות עבודה יומיות.",גזר דין
23,SH-12-07-54653-613,"תחילת ריצוי עבודות השירות בתאריך 17.3.14, במועד זה יתייצב הנאשם בשעה 08:00 במשרדי הממונה על עבודות שירות במפקדת מחוז מרכז לצורך קליטה והצבה.",גזר דין
24,SH-12-07-54653-613,"מובהר לנאשם כי חלק מתנאי עבודות השירות הינן נקיונו מסמים וכי יהיה עליו לתת דגימות שתן לאיתור סמים ובמידה ותתגלה מעורבות פעילה בין בגילוי סם ובין בנסיון זיוף דגימת שתן, יהווה הדבר הפרה של עבודות השירות.",גזר דין
25,SH-12-07-54653-613,"כמו כן, מובהר לנאשם כי מדובר בתנאי העסקה קפדניים ונוקשים וכל חריגה מכללים אלו יש בה כדי להפסיק את עבודות השירות וריצוי יתרת העונש במאסר בפועל.",גזר דין
26,SH-12-07-54653-613,מאסר על תנאי למשך שישה חודשים והתנאי הוא שהנאשם לא יעבור את העבירה בה הורשע או עבירה לפי סעיף 13 לפקודת הסמים המסוכנים במשך 3 שנים מהיום.,גזר דין
27,SH-12-07-54653-613,אני פוסלת את הנאשם מלקבל או להחזיר את רשיון נהיגה למשך שישה חודשים וזאת על תנאי שלא יעבור את העבירה בה הורשע או עבירה של שימוש בסם מסוכן תוך שלוש שנים מהיום.,גזר דין
28,SH-12-07-54653-613,הנאשם ישלם קנס בסך 1800 ₪ או 25 ימי מאסר תמורתו.,גזר דין
29,SH-12-07-54653-613,הקנס ישולם בשישה תשלומים שווים ורציפים בסך 300 ₪ כל אחד החל מה1.8.14 ובכל ראשון בחודש שלאחריו.,גזר דין
30,SH-12-07-54653-613,אי עמידה באחד התשלומים תביא לפרעון מיידי של הקנס כולו.,גזר דין
31,SH-12-07-54653-613,"הכסף והמוצגים שנתפסו יוחזרו לבעלים, בהיעדר בעלים, יחולטו או יושמדו על פי החלטת הקצין הממונה.",גזר דין
32,SH-12-07-54653-613,זכות ערעור בתוך 45 יום מהיום.,גזר דין
33,SH-12-07-54653-613,"ניתנה והודעה היום כ""ד אדר תשע""ד, 24/02/2014 במעמד הנוכחים.",גזר דין
