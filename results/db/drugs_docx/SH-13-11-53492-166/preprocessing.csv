,verdict,text,part
0,SH-13-11-53492-166,"ב""כ המאשימה, עו""ד צוריאל שגב", מיכל נוני
1,SH-13-11-53492-166,"ב""כ הנאשמת,  עו""ד דורון מורל", מיכל נוני
2,SH-13-11-53492-166,הנאשמת – בעצמה, מיכל נוני
3,SH-13-11-53492-166,"לאור ההסכמה, אני מאשרת את הסרת הערת האזהרה בנכס השייך לנאשמת בהתאם לפרטים שנמסרו.",החלטה
4,SH-13-11-53492-166,"ניתנה והודעה היום ד' אלול תשע""ו, 07/09/2016 במעמד הנוכחים.",החלטה
5,SH-13-11-53492-166,"הנאשמת הורשעה על יסוד הודאתה, כמפורט בהכרעת הדין, במסגרת הסדר טיעון.",גזר דין
6,SH-13-11-53492-166,"יצויין כי מהלכו של תיק זה היה חריג ביותר, בין היתר בשל אופי מעורבותו של בית המשפט בהבאת הצדדים להסכמות לאחר ששני הצדדים הגישו סיכומים בתיק, ובסופו של דבר השכילו שני הצדדים לגבש הסכמות שכללו שינוי משמעותי מאוד בכתב האישום, הן מבחינת עובדותיו והן מבחינת הוראות החיקוק והסכמות עונשיות פתוחות בחלקן וסגורות לעניין הקנס וזניחת העתירה לחילוט דירת המגורים, הכל כמפורט בהסדר הטיעון ובטיעוני הצדדים.",גזר דין
7,SH-13-11-53492-166,"ב""כ הנאשמת פתח את טיעוניו לעונש בכך שהודה לחברו וגם אני סבורה כי המאשימה, ובראשה נציג המאשימה בתיק זה, ראויים לשבח על עמדה הגונה, מתחשבת, מושכלת וקשובה שהפגינו במהלך המגעים להסדר טיעון.",גזר דין
8,SH-13-11-53492-166,"כתב האישום המקורי יחס לנאשמת עבירות של גידול סמים ביחד עם בן זוגה שנידון, הורשע ונגזר דינו וההליך בעניינו הסתיים במסגרת הליך אחר.",גזר דין
9,SH-13-11-53492-166,"על פי הנטען בכתב האישום המקורי, גידול הסמים היה בצוותא חדא עם בן הזוג, כשמדובר ב-9 שתילים של סם מסוגן מסוג קנאביס, במשקל 4.380 גרם נטו.",גזר דין
10,SH-13-11-53492-166,"כמו כן, הואשמה הנאשמת בכתב האישום המקורי בהחזקה של סם מסוכן מאותו סוג במשקלים העולים על כ-3.5 ק""ג, במקומות שונים, בדירת המגורים ובמחסן בגג הדירה.",גזר דין
11,SH-13-11-53492-166,"נוהלו הוכחות בתיק, נשמעו ראיות רבות שפרשו את התמונה המלאה והמדוייקת יותר בדבר חלקה ומידת מעורבותה של הנאשמת בעבירה שפורטו, ובסופו של דבר כתב האישום המתוקן במסגרת הסדר הטיעון ייחס לנאשמת סיוע לבן הזוג בגידול אותם שתילי סם, בכך שאיפשרה לבן הזוג לגדל את השתילים בחדר מחדרי הדירה המצויה בבעלותה.",גזר דין
12,SH-13-11-53492-166,"כמו כן צויין בכתב האישום כי באותו חדר בו גודלו שתילי הסם, נתפסו סמים מאותו סוג במשקל הנמוך מחצי ק""ג, והנאשמת הורשעה על סמך הודייתה בסיוע לגידול הסמים ובהחזקת סמים שלא לצריכה עצמית.",גזר דין
13,SH-13-11-53492-166,"במסגרת הסדר הטיעון הגבילה עצמה המאשימה לעונש של 6 חודשי מאסר, שניתן לרצותם בעבודות שירות, ככל שהנאשמת מתאימה לכך ובמהלך הטיעונים לעונש, בהגינות יתרה, לאחר עיון בתסקיר שירות המבחן, הצהיר ב""כ המאשימה כי הוא נכון להגביל עצמו ל-4 חודשי מאסר בלבד, לצד הענישה הנלוות המוסכמת הכוללת מאסר על תנאי וקנס מוסכם בסך 30,000 ₪.",גזר דין
14,SH-13-11-53492-166,"ב""כ המאשימה עמד על הערכים המוגנים, מדיניות הענישה, גדר את מתחם הענישה בין היתר בהתחשב במתחם הענישה שנקבע בעניינו של בן הזוג ובשוני בין השניים, והבהיר את הטעמים בעטיים הסכימה המאשימה להגבלות האמורות אותן ביקש לאמץ.",גזר דין
15,SH-13-11-53492-166,"ב""כ הנאשמת מצידו הפנה לתסקיר שירות המבחן שההמלצה שניתנה בו הייתה להסתפק במבחן לצד 200 שעות של""צ, וביקש בשל הנסיבות המפורטות בתסקיר ויתר הנסיבות שפירט, לאמץ את המלצת שירות המבחן.",גזר דין
16,SH-13-11-53492-166,"ב""כ הנאשמת הציג פסיקה ענפה, לרבות בעבירות ובנסיבות שהן לשיטתו חמורות יותר, בהם נגזרו עונשי של""צ וביקש לתמוך את עמדתו העונשית ואת המלצת שירות המבחן באותה פסיקה.",גזר דין
17,SH-13-11-53492-166,"הנאשמת חזרה על דברי סנגורה וציינה כי תקבל כל הכרעה של ביהמ""ש.",גזר דין
18,SH-13-11-53492-166,הערכים המוגנים עליהם נועדו להגן האיסורים בעבירות הסמים החמורות ידועים ודומה שאין צורך להרחיב לגביהם.,גזר דין
19,SH-13-11-53492-166,"נגע הסמים חמור וכל פעולה הנוגעת לגידול סם, כולל פעולות המסייעות במתן אמצעים לגידולו של הסם תורמות לחולייה הראשונה של הפצת הסמים.",גזר דין
20,SH-13-11-53492-166,אותם דברים נכונים לגבי החזקת סמים שלא לצריכה עצמית בכמויות גדולות.,גזר דין
21,SH-13-11-53492-166,"מדיניות הענישה ביחס לעבירות של החזקת סמים שלא לצריכה עצמית ואף ביחס לעבירות של גידול סמים היא מחמירה וכוללת ככלל, למעט מקרים מיוחדים של שיקום, עונשי מאסר, אשר במקרים מתאימים ניתן לרצותם בעבודות שירות.",גזר דין
22,SH-13-11-53492-166,אין מחלוקת בין הצדדים בכל הנוגע להשלכות של העובדה שהרשעת הנאשמת היא בסיוע ולא כמבצעת עיקרית.,גזר דין
23,SH-13-11-53492-166,"בבואי לבחון את חומרת המעשים ונסיבותיהם, אני לוקחת בחשבון את הנתונים העובדתיים כפי שפורטו בכתב האישום המתוקן וכפי שעלו מן הראיות, מהם עולה כי הנאשמת לא הייתה גורם דומיננטי לא רק מבחינת הביצוע של המעשים והעבירות, אלא גם מבחינת היוזמה לביצועם וכי מערכת היחסים הזוגית הממושכת, וכעולה מתסקיר שירות המבחן גם מאפייני האישיות של נטייה לריצוי, הם אלה שעמדו בבסיס הסכמתה לאפשר לבן הזוג לבצע את העבירות בחדר בדירה בבעלותה.",גזר דין
24,SH-13-11-53492-166,מעמד הנאשמת אם כן הוא משני והפער בינה לבין מידת אחריותו של בן הזוג הוא משמעותי.,גזר דין
25,SH-13-11-53492-166,"גם אחריותה לעבירה של החזקת סמים שלא לצריכה עצמית, הגם שהורשעה כמבצעת עיקרית, היא פחותה בשל הנסיבות המפורטות ובשל העובדה שלא היו ראיות למעורבות הנאשמת בהליכים האופרטיביים של הגידול וההחזקה, ולאורך ההליך כולו, גם טרם גיבוש הסדר הטיעון, המאשימה בהגינות לא טענה אחרת.",גזר דין
26,SH-13-11-53492-166,"מבלי למעט מן האמור, יש משמעות לחומרה בעובדה שמדובר בפעילות שלא יכולה הייתה להתבצע הלכה למעשה אם לא הייתה הנאשמת מאפשרת אותה, לרבות במתן אמצעים נלווים כגון השתתפות בנשיאת העלויות של חשמל ועלויות נוספות נלוות, ולא ניתן להתעלם מכך שאין מדובר בעבירה נקודתית או קצרה בזמן, ואף כי ביהמ""ש לא נדרש להכריע ולא הכריע בסופו של דבר נוכח ההסכמות, מה היה משך תקופת ביצוע המעשים, הרי שברור לאור אופי שתילי הסם, ולאור גירסת הנאשמת עצמה כי מדובר היה לכל הפחות בתקופה שנפרשה על פני חודשים אחדים.",גזר דין
27,SH-13-11-53492-166,"אעיר עוד, ודומה שהערה זו היא מעבר לנדרש, כי אין מדובר במצב של היעדר ברירה גם בהתחשב בכך שבני הזוג קיימו מערכת יחסים זוגית ארוכת שנים.",גזר דין
28,SH-13-11-53492-166,"בהקשר זה אציין כי אין לבני הזוג ילדים משותפים, ואף לא רכוש משמעותי משותף ולנתונים אלה יש השלכה ולו מסויימת על האלטרנטיבות שעמדו לנגד עיני הנאשמת.",גזר דין
29,SH-13-11-53492-166,"בנסיבות אלה, ולאחר שעיינתי בפסיקה בכלל ובזו אליה הפנה הסנגור, ולקחתי בחשבון את חלקה ומעמדה של הנאשמת כמפורט לעיל ואת העובדה שהורשעה בסיוע לגידול ולא בעבירה עיקרית, ובהתחשב בכך שהצדדים לא הסכימו ביניהם במסגרת הסדר הטיעון על עונש מאסר מוסכם, אני נדרשת לקבוע מתחם ענישה ולבחון אם מתחם זה מתיישב עם הסדר הטיעון לצורך ההכרעה אם יש מקום לכבד את הסדר הטיעון ואני סבורה כי מתחם הענישה בנסיבות העניין, ולאחר שלקחתי בחשבון גם את סוג הסמים וכמויות הסם, נע בין תקופה קצרה הניתנת לריצוי בעבודות שירות ועד 10 חודשי מאסר, לצד ענישה נלוות.",גזר דין
30,SH-13-11-53492-166,"ב""כ הנאשמת כאמור מצטרף להמלצת שירות המבחן ומבקש כי ביהמ""ש גם אם הוא סבור שמתחם הענישה מחמיר יותר, יסטה ממתחם הענישה נוכח המפורט בתסקיר שירות המבחן ויגזור על הנאשמת של""צ לצד מבחן.",גזר דין
31,SH-13-11-53492-166,"תסקיר שירות המבחן מפרט את הרקע המשפחתי שאינו פשוט שלא הנאשמת, ומחמת צנעת הפרט לא אפרט, אך אציין כי יש לו זיקה מסויימת להתנהלות הנאשמת המפורטת בכתב האישום.",גזר דין
32,SH-13-11-53492-166,"מן התסקיר עולה כי הנאשמת, במהלך תהליך האבחון, התקשתה אמנם תחילה לקבל אחריות מהותית על העבירות, אך בהדרגה הצליחה לראות את חלקה והיא מקבלת אחריות ומודעת לקשיים המצדיקים ומחייבים טיפול ואף מעוניינת להשתלב וצפויה להשתלב בקבוצה יעודית לנשים שתכליתה זיהוי נקודות סיכון פוטנציאליות.",גזר דין
33,SH-13-11-53492-166,"שירות המבחן עמד על חומרת העבירות, על התגובה של הנאשמת במהלך ביצוען, כשלא שקלה בכובד ראש את השלכות מעשיה, ועל עברה המשפחתי שעלול להשפיע על בחירות עתידיות ולהחלישה.",גזר דין
34,SH-13-11-53492-166,"מנגד שירות המבחן עמד על היעדר עבר פלילי והיעדרם של תיקים פתוחים, חריגות המעשים, הרצון לתיפקוד תקין, לקיחת האחריות והשמירה על רצף תעסוקתי.",גזר דין
35,SH-13-11-53492-166,"שירות המבחן התרשם מאפשרות שהנאשמת תאבד את מקום עבודתה כמוכרת בחנות אם יגזר עליה עונש, ולו לריצוי בעבודות שירות, והמליץ על צו של""צ לצד צו מבחן כאמור.",גזר דין
36,SH-13-11-53492-166,"כידוע המלצת שירות המבחן, הגם שמדובר בגורם מקצועי בעל חשיבות, מתמקדת בעיקר בפן הטיפולי-שיקומי וביהמ""ש לוקח אותה בחשבון, אך היא אינה מחייבת את ביהמ""ש.",גזר דין
37,SH-13-11-53492-166,"בתיק שבפני לאחר ששקלתי את כל הנתונים, איני סבורה כי ניתן לקבל את המלצת שירות המבחן נוכח מרכיבי החומרה שפורטו לעיל ואופי העבירות, גם לאחר שלקחתי בחשבון את מידת מעורבותה של הנאשמת.",גזר דין
38,SH-13-11-53492-166,"על מתחם הענישה עמדתי לעיל, ואין מדובר בנסיבות של מאמצי שיקום המצדיקות סטייה ממנו.",גזר דין
39,SH-13-11-53492-166,"עם זאת, המלצת שירות המבחן, כמו גם צבר הנסיבות שאפרט להלן, הביאו אותי למסקנה כי יש מקום לענישה בתחתית המתחם שצויין לעיל, כשתקופת המאסר לריצוי בעבודות שירות תהיה קצרה ותחומה.",גזר דין
40,SH-13-11-53492-166,"הסדר הטיעון שגיבשו הצדדים הוא סביר ואף ראוי לשבח ובמסגרתו אני לוקחת בחשבון את הנתונים הבאים: ראשית, הנאשמת הודתה, אמנם לא נחסך זמן שיפוטי, אך היה חיוני במקרה זה לשמוע את הראיות כדי שהתמונה הראייתית המדוייקת והיקף אחריותה של הנאשמת יובהרו לביהמ""ש.",גזר דין
41,SH-13-11-53492-166,"שנית, הנאשמת לקחה אחריות על מעשיה, גם אם היה צורך בתהליך לשם כך, והיא מכירה בקשייה ונכונה לטיפול.",גזר דין
42,SH-13-11-53492-166,"שלישית, הנאשמת נעדרת עבר פלילי ללא תיקים פתוחים, ויש לקוות כי מדובר במעידה חד פעמית.",גזר דין
43,SH-13-11-53492-166,"רביעית, העבירות נעברו לפני למעלה מ-3 שנים.",גזר דין
44,SH-13-11-53492-166,אמנם אין מדובר בשיהוי נוכח המהלכים המיוחדים שארעו בתיק זה ונפרשו בפרוטוקולים ובהחלטות.,גזר דין
45,SH-13-11-53492-166,עם זאת מקובלת עלי טענת הסנגור כי יש משמעות להתנהלות התקינה והמתפקדת של הנאשמת במהלך השנים שחלפו.,גזר דין
46,SH-13-11-53492-166,"חמישית, אני לוקחת בחשבון את הנסיבות האישיות והמשפחתיות של הנאשמת.",גזר דין
47,SH-13-11-53492-166,"מדובר באם חד הורית לשתי בנות צעירות-בגירות, שהתנתקה מבן הזוג ומקיימת את עצמה ואת בנותיה.",גזר דין
48,SH-13-11-53492-166,"ברור לביהמ""ש כי כל עונש שיוטל יכביד על הנאשמת ועל בנותיה.",גזר דין
49,SH-13-11-53492-166,"שישית, אני לוקחת בחשבון את העונש הנגזר על בן הזוג ואת האבחנות הברורות בין השניים.",גזר דין
50,SH-13-11-53492-166,"שביעית, לעניין טענות המאשימה להרתעת הרבים – מקובלת עלי עמדתה העקרונית של המאשימה כי יש חשיבות שבמסגרת גזר הדין יובהר בצורה ברורה שמתן אפשרות לבן זוג לעבור עבירות חמורות של גידול סמים בדירה, גורר אחריו תוצאות פליליות ברורות גם לבת הזוג.",גזר דין
51,SH-13-11-53492-166,"בהמשך לכך מקובלת עלי הטענה שההיבט של הרתעת הרבים מצדיק החמרה מסויימת, מתונה במקרה זה, בענישה.",גזר דין
52,SH-13-11-53492-166,"שמינית, במהלך המגעים להסדר טיעון ובמסגרת הסיכומים הוצגו טענות ביחס לאכיפה מועטה ביותר של עבירות בנסיבות שבפני.",גזר דין
53,SH-13-11-53492-166,"מדובר במצבים נדירים, שיש תקווה שלא יחזרו על עצמם ואני לוקחת גם נתון זה בחשבון.",גזר דין
54,SH-13-11-53492-166,"תשיעית, איני מתעלמת מההסכמה בין הצדדים במסגרת הסדר הטיעון, לקנס בסך 30,000 ₪ שבנסיבות העניין מהווה קנס משמעותי בכלל ומבחינת הנאשמת בפרט.",גזר דין
55,SH-13-11-53492-166,אציין בהקשר זה כי הוסכם על קנס חלף עתירה לחילוט הדירה או החדר בו בוצעו העבירות.,גזר דין
56,SH-13-11-53492-166,"אשר על כן, אני גוזרת על הנאשמת את העונשים כדלקמן:",גזר דין
57,SH-13-11-53492-166,"מאסר בפועל לתקופה של  30 יום, שירוצה בדרך של עבודות שירות, בהתאם לחוות-דעת הממונה על עבודות השירות, בציימס ישראל – מע""ש - אחיקם.",גזר דין
58,SH-13-11-53492-166,"הנאשמת תתייצב במפקדת מחוז מרכז ביום 27.10.2016 שעה 09:00, לתחילת ריצוי עונשה.",גזר דין
59,SH-13-11-53492-166,הובהרה לנאשמת המשמעות של אי עמידה בתנאי עבודות השירות.,גזר דין
60,SH-13-11-53492-166,"מאסר על תנאי למשך 6 חודשים, לתקופה של 3 שנים והתנאי שהנאשמת לא תעבור עבירות על פקודת הסמים.",גזר דין
61,SH-13-11-53492-166,"קנס בסך 30,000 ₪, או 60 ימי מאסר תמורתו.",גזר דין
62,SH-13-11-53492-166,"הקנס ישולם ב- 15 תשלומים חודשיים, שווים ורציפים, כשהראשון בהם ביום 1.1.2017 לא ישולם תשלום – תעמוד יתרת הקנס לפירעון.",גזר דין
63,SH-13-11-53492-166,"ככל שקיימים פקדונות בתיק המעצרים או בתיק העיקרי, ואין מניעה על פי דין להשיבם, יש לקזזם מתוך הקנס וככל שקיימות יתרות, להשיבן לנאשמת.",גזר דין
64,SH-13-11-53492-166,"בהסכמת הנאשמת, ניתן בזאת צו מבחן לתקופה של 12 חודשים, במסגרתו תשולב הנאשמת בטיפול קבוצתי ותקיים את הוראות שירות המבחן.",גזר דין
65,SH-13-11-53492-166,"מובהר לנאשמת, כי אם לא תמלא אחרי תנאי הצו, מוסמך בית-המשפט לחזור ולגזור את דינה.",גזר דין
66,SH-13-11-53492-166,"ניתן צו כללי למוצגים, לשיקול דעת קצין משטרה.",גזר דין
67,SH-13-11-53492-166,"זכות ערעור לביהמ""ש המחוזי בתוך 45 יום מהיום.",גזר דין
68,SH-13-11-53492-166,המזכירות תשלח עותק הפרוטוקול לממונה על עבודות השירות/לשירות המבחן.,גזר דין
69,SH-13-11-53492-166,"5129371ניתנה והודעה היום ד' אלול תשע""ו, 07/09/2016 במעמד הנוכחים.",גזר דין
70,SH-13-11-53492-166,הוקלד על ידי אורלי אמברצ'י,"לימור מרגולין-יחידי , שופטת "
71,SH-13-11-53492-166,לימור מרגולין יחידי 54678313,"לימור מרגולין-יחידי , שופטת "
