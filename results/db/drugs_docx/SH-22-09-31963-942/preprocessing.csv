,verdict,text,part
0,SH-22-09-31963-942,"פקודת הסמים המסוכנים [נוסח חדש], תשל""ג-1973: סע'  7.א., 7.ג","ע""י ב""כ עוה""ד עומר אחמד"
1,SH-22-09-31963-942,"חוק העונשין, תשל""ז-1977: סע'  40ב, 40ג(ב), 40 ד(א), 40ח","ע""י ב""כ עוה""ד עומר אחמד"
2,SH-22-09-31963-942,"הנאשם הורשע בהתאם להודאתו בכתב אישום מתוקן בעבירה של החזקת סמים שלא לצריכה עצמית לפי סעיפים 7(א)+7(ג) לפקודת הסמים המסוכנים (נוסח חדש), התשל""ג-1973 (להלן: פקודת הסמים).",גזר דין
3,SH-22-09-31963-942,מעובדות כתב האישום המתוקן עולה כי בתאריך 06.12.21 בשעה 12:30 או בסמוך לכך הנאשם החזיק בביתו סם מסוכן מסוג קנבוס במשקל של 85 גרם נטו שלא לצריכה עצמית וללא היתר בפקודה או בתקנות או רישיון מאת המנהל.,גזר דין
4,SH-22-09-31963-942,"ביום 04.06.23 הצדדים הודיעו כי הגיעו להסדר טיעון לפיו הנאשם יודה בעובדות כתב האישום המתוקן, יופנה לקבלת תסקיר שירות מבחן, שבמסגרתו גם תיבחן אפשרות ביטול ההרשעה, ולאחר קבלת התסקיר הצדדים יטענו לעונש באופן חופשי.",גזר דין
5,SH-22-09-31963-942,ביום 13.02.24 הוגש תסקיר שירות מבחן אשר המליץ להשית על הנאשם מאסר מותנה.,תסקיר שירות המבחן
6,SH-22-09-31963-942,"מהתסקיר שהוגש עולה כי הנאשם בן 34, גרוש, מתגורר עם אחותו ועובד מזה כשלושה חודשים במפעל להכנת מזון לבתי ספר.",תסקיר שירות המבחן
7,SH-22-09-31963-942,"שירות המבחן סקר את נסיבות חייו של הנאשם, המסגרת המשפחתית בה גדל, התבגרותו, קשיים שהתמודד עימם במהלך חייו ועברו התעסוקתי.",תסקיר שירות המבחן
8,SH-22-09-31963-942,"בסקירת ההיסטוריה העבריינית של הנאשם צוין כי הנאשם נעדר עבר פלילי, שלל שימוש באלכוהול, לטענתו החל להתנסות בסמים מסוג קנאביס בסמוך לביצוע העבירה בעקבות מצוקה נפשית שחווה בשל נגיף הקורונה, מות אמו וגירושיו.",תסקיר שירות המבחן
9,SH-22-09-31963-942,הנאשם שלל שימוש בסמים מזה מספר חודשים והוזמן למסירת 2 בדיקות שתן לאיתור שרידי סם.,תסקיר שירות המבחן
10,SH-22-09-31963-942,בבדיקה אחת נמצאו שרידי סמים מסוג קאנאבינואידים ולבדיקה השנייה לא התייצב.,תסקיר שירות המבחן
11,SH-22-09-31963-942,"לטענת הנאשם, קיימת טעות בתוצאת הבדיקה.",תסקיר שירות המבחן
12,SH-22-09-31963-942,בהתייחסותו לנסיבות ביצוע העבירה הנאשם טען שקרוב משפחה הניח את הסמים בביתו לבקשתו ושהם נועדו לצריכה עצמית.,תסקיר שירות המבחן
13,SH-22-09-31963-942,"שירות המבחן התרשם כי הנאשם מגלה יכולת תפקוד בתחום התעסוקתי לאורך השנים ומנהל קשרים קרובים עם אחיו, אשר מהווים עבורו דמויות חיוביות ומשמעותיות.",תסקיר שירות המבחן
14,SH-22-09-31963-942,"מנגד, שירות המבחן התרשם כי הנאשם משתמש לרעה בסמים, מתקשה  להפעיל שיקול דעת ולבחון את השלכות מעשיו ומתקשה לשתף בפתיחות ובכנות אודות דפוסי צריכת הסמים.",תסקיר שירות המבחן
15,SH-22-09-31963-942,"שירות המבחן לא בא בהמלצה טיפולית בעניינו של הנאשם לאור התרשמותו כי הוא נוטה לצמצם את התנהלותו הבעייתית ואת דפוסי צריכת הסמים כשייכים לעבר, סבור שהפיק לקחיו מביצוע העבירה ולא מתייחס לקושי שמצריך התערבות טיפולית על אף תוצאות בדיקה בה נתגלו שרידי סם.",תסקיר שירות המבחן
16,SH-22-09-31963-942,"לאור התמודדות הנאשם עם חובות בשל עסק שכשל וחשש מקריסה כלכלית אשר תעצים את גורמי הסיכון בעניינו, שירות המבחן המליץ על הטלת מאסר מותנה שיכול ויהווה אלמנט לחיזוק ההרתעה והצבת גבולות לאורך זמן.",תסקיר שירות המבחן
17,SH-22-09-31963-942,"ב""כ המאשימה עתרה להשית על הנאשם מתחם ענישה הנע בין 4 חודשי מאסר בפועל, שיכול וירוצו בעבודות שירות ל-12 חודשי מאסר לצד ענישה נלווית.",טענות הצדדים לעניין העונש:   
18,SH-22-09-31963-942,"לתמיכה בעמדתה העונשית ב""כ המאשימה הפנתה למספר גזרי דין, אתייחס אליהם בהמשך.",טענות הצדדים לעניין העונש:   
19,SH-22-09-31963-942,"ב""כ המאשימה עמדה על הערכים המוגנים שנפגעים בעבירות סמים, על התוצאות הקשות הנובעות מביצוע העבירות ועל הצורך בהתמודדות עם עבירות אלו בצורה אפקטיבית כדי למנוע את התפשטותן.",טענות הצדדים לעניין העונש:   
20,SH-22-09-31963-942,"במסגרת הנסיבות הקשורות לביצוע העבירה ב""כ המאשימה ביקשה להתחשב בעובדה שהנאשם נושא באחריות הבלעדית לביצוע העבירה וכן בפוטנציאל הנזק הגלום בעבירה של החזקת סמים.",טענות הצדדים לעניין העונש:   
21,SH-22-09-31963-942,"במסגרת הנסיבות שאינן קשורות לביצוע העבירה ב""כ המאשימה ציינה כי הנאשם נעדר עבר פלילי, הודה בהזדמנות הראשונה וחסך זמן שיפוטי יקר, מנגד ב""כ המאשימה הפנתה לגורמי הסיכון אותם מנה שירות המבחן: מתקשה להפעיל שיקול דעת ולבחון את מעשיו; שלל בעייתיות שמצדיקה שינוי התנהגותי מצידו; ציין שהוא לא זקוק לטיפול ושהפיק את הלקחים בעצמו; מתקשה לדבר בפתיחות ובכנות אודות צרכיו בצריכת סמים; בבדיקת שתן שביצע נמצאו שרידי סם ולבדיקה השנייה לא התייצב.",טענות הצדדים לעניין העונש:   
22,SH-22-09-31963-942,"המאשימה טענה שאין מקום לסטות מהמתחם במקרה דנן ועתרה למקם את הנאשם ברף הנמוך של המתחם לצד מאסר מותנה ארוך ומרתיע, קנס כספי, פסילת רישיון בפועל ועל תנאי והתחייבות.",טענות הצדדים לעניין העונש:   
23,SH-22-09-31963-942,"באשר לבקשת הנאשם לבטל את הרשעתו ב""כ המאשימה טענה כי לא הוכחו התנאים הקבועים בהלכת כתב לסיום הליך ללא הרשעה – נסיבות העבירה הן חמורות ואינן מאפשרות את ביטול ההרשעה, כמו כן לא הוכחה פגיעה אפשרית בשיקום הנאשם.",טענות הצדדים לעניין העונש:   
24,SH-22-09-31963-942,"ב""כ הנאשם ביקש לאמץ את המלצת שירות המבחן להטיל על הנאשם מאסר מותנה.",טענות הצדדים לעניין העונש:   
25,SH-22-09-31963-942,"במסגרת הנסיבות הקשורות לביצוע העבירה ב""כ הנאשם ביקש להתחשב בעובדה שהסמים שנתפסו ברשות הנאשם הם סמים קלים בכמות שאינה גדולה.",טענות הצדדים לעניין העונש:   
26,SH-22-09-31963-942,"במסגרת הנסיבות שאינן קשורות לביצוע העבירה ב""כ הנאשם ביקש להתחשב בנסיבותיו האישיות של הנאשם כמפורט בתסקיר שירות המבחן, בעובדה שהנאשם הודה בביצוע העבירה ולקח אחריות על מעשיו, בעובדה שחלפו קרוב ל-3 שנים ממועד ביצוע העבירה בהן הוא לא ביצע עבירות נוספות, בכך שהפסיק לטענתו שימוש בסמים, בכך שהוא נמצא במצב כלכלי קשה ועושה מאמצים להשתלב במסגרת תעסוקתית ובנזק הכלכלי הקשה שיכול להיגרם לו לו יושת עליו עונש מאסר לריצוי בעבודות שירות.",טענות הצדדים לעניין העונש:   
27,SH-22-09-31963-942,הנאשם בדבריו לעונש טען כי הפסיק להשתמש בסמים.,טענות הצדדים לעניין העונש:   
28,SH-22-09-31963-942,המאשימה הגישה גיליון רישום תעבורתי של הנאשם (ת/1) ממנו עולה שלנאשם 13 הרשעות תעבורה בעבירות ברירת קנס.,ראיות לעונש
29,SH-22-09-31963-942,"ביטול הרשעה – ב""כ הנאשם ביקש משירות המבחן להתייחס בתסקיר לאפשרות ביטול ההרשעה של הנאשם, במסגרת הטיעונים לעונש הוא לא עתר לביטול ההרשעה ונראה שהבקשה נזנחה.",דיון והכרעה:
30,SH-22-09-31963-942,"למען הסר ספק יובהר כי בהתאם להלכה הפסוקה בית המשפט יחרוג מכלל הרשעת נאשמים שנמצאו אשמים רק בנסיבות יוצאות דופן בהן אין יחס סביר בין הנזק הצפוי מן ההרשעה לבין חומרתה של העבירה (ר""ע 432/85 גדעון רומנו נ' מדינת ישראל (נבו, 21.8.85).",דיון והכרעה:
31,SH-22-09-31963-942,"בענייננו - הנאשם לא טען, בוודאי לא הוכיח, שהרשעה תפגע פגיעה חמורה בשיקומו, כמו כן נסיבות ביצוע העבירה אינן מאפשרות את סיום ההליך ללא הרשעה לנוכח התרשמות שירות המבחן שהנאשם מתקשה להפעיל שיקול דעת ולבחון את מעשיו ושלל בעייתיות שמצדיקה שינוי התנהגותי מצידו או טיפול על אף בדיקה בה נמצאו שרידי סם ובדיקה נוספת אליה הוא לא התייצב.",דיון והכרעה:
32,SH-22-09-31963-942,"בהתאם להוראת סעיף 40ב לחוק העונשין, העיקרון המנחה את בית המשפט בקביעת מתחם העונש ההולם למעשה עבירה הוא יחס הולם בין חומרת המעשה בנסיבות המקרה ומידת אשמו של הנאשם לבין סוג העונש המוטל עליו ומידתו.",קביעת מתחם העונש ההולם -
33,SH-22-09-31963-942,"בהתאם להוראת סעיף 40ג(ב) לחוק העונשין בקביעת מתחם העונש ההולם יתחשב בית המשפט בערכים החברתיים שנפגעו מביצוע העבירה, במידת הפגיעה בהם, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם -
34,SH-22-09-31963-942,"הערכים המוגנים שנפגעו מביצוע העבירות: עבירות על פי פקודת הסמים המסוכנים פוגעות בבריאות הציבור ויש בהן כדי לגרום נזקים גופניים ונפשיים ישירים למשתמשים, אשר יכול ויצריכו טיפול רפואי שעלותו נופלת על החברה; הן עבירות מחוללות פשיעה בהיותן מהוות תמריץ לביצוע עבירות אחרות, כגון עבירות רכוש ואלימות לשם רכישת הסמים והפצתם; יש בהן כדי לפגוע בביטחון הציבור והן פוגעות בשלטון החוק.",קביעת מתחם העונש ההולם -
35,SH-22-09-31963-942,בתי המשפט שבו והדגישו את ההכרח להיאבק בנגע הסמים והצורך להעביר מסר מרתיע מפני ביצוע עבירות אלו  על ידי הטלת עונשים מחמירים על מי שנותן ידו להפיכת הסמים לזמינים ונגישים.,קביעת מתחם העונש ההולם -
36,SH-22-09-31963-942,בית המשפט העליון שב והדגיש בשנים האחרונות כי קנבוס נותר סם מסוכן ויש להיאבק בו באמצעות ענישה מרתיעה.,קביעת מתחם העונש ההולם -
37,SH-22-09-31963-942,"מידת הפגיעה בערכים החברתיים המוגנים בענייננו: כמות הסם שנמצאה בחזקת הנאשם מוגדרת בחוק ככמות שלא לצריכה עצמית, אולם היא יחסית לא מאד גדולה.",קביעת מתחם העונש ההולם -
38,SH-22-09-31963-942,"הסמים נמצאו בביתו של הנאשם, הם לא היו מחולקים ולא נמצאו לצידם שקיות/ משקלים, שיש בהם כדי להוות אינדיקציה לכוונת הפצה.",קביעת מתחם העונש ההולם -
39,SH-22-09-31963-942,"בנסיבות אלה, מידת הפגיעה בערכים המוגנים היא במידה בינונית.",קביעת מתחם העונש ההולם -
40,SH-22-09-31963-942,"מדיניות הענישה הנוהגת: בחינת מדיניות הענישה הנוהגת בעבירות החזקת סמים שלא לצריכה עצמית מעלה כי מנעד הענישה בעבירות של החזקת סמים שלא לצריכה עצמית הוא רחב ותלוי בסוג הסם, כמות הסם ואם יש אינדיקציות לכוונת הפצה (מקום החזקת הסם, שקיות חלוקה, משקלים אלקטרוניים וכיוב') כמפורט להלן:",קביעת מתחם העונש ההולם -
41,SH-22-09-31963-942,"נסיבות הקשורות בביצוע העבירה – במסגרת הנסיבות הקשורות בביצוע העבירה התחשבתי בסוג הסם, שנחשב סם קל יחסית, בכמות הסם, שהיא גדולה מהכמות המוגדרת לצריכה עצמית, אולם היא לא מאד גדולה ובהעדר אינדיקציות לכוונת הפצה – הסמים נמצאו בבית, לא מחולקים, אין שקיות חלוקה ואין משקל.",קביעת מתחם העונש ההולם -
42,SH-22-09-31963-942,מנגד התחשבתי בעובדה שבבדיקה שנערכה לנאשם נמצאו שרידי סם ולבדיקה השנייה הוא לא התייצב.,קביעת מתחם העונש ההולם -
43,SH-22-09-31963-942,"בנסיבות העניין, בהתחשב בפגיעה בערכים המוגנים, בהתחשב במדיניות הענישה הנוהגת ובנסיבות הקשורות בביצוע העבירה, מצאתי לקבוע כי מתחם העונש בעניינו של הנאשם נע בין מאסר על תנאי עד ל-8 חודשי מאסר בפועל שיכול וירוצו בעבודות שירות, קנס, פסילת רישיון נהיגה על תנאי והתחייבות להימנע מעבירה.",קביעת מתחם העונש ההולם -
44,SH-22-09-31963-942,"נסיבות שאינן קשורות לביצוע העבירה – במסגרת הנסיבות שאינן קשורות לביצוע העבירה התחשבתי בכך שאין לנאשם הרשעות קודמות וזוהי הפעם הראשונה בה הוא נותן את הדין בפלילים, התחשבתי בנסיבות חייו כמפורט בתסקיר שירות המבחן, בהודאה שנמסרה בהזדמנות הראשונה ובלקיחת האחריות, בזמן שעבר ממועד ביצוע העבירה במהלכו הנאשם לא ביצע עבירות נוספות ובמצבו הכלכלי והשלכות השתת עונש מאסר על פרנסתו ועל עתידו כמפורט בתסקיר שירות המבחן.",קביעת מתחם העונש ההולם -
45,SH-22-09-31963-942,"מנגד התחשבתי בכך שהנאשם שלל צורך טיפולי וטען שהוא חדל משימוש בסמים, אולם בבדיקה שנערכה לו נמצאו שרידי סם ולבדיקה השנייה לא התייצב ושירות המבחן התרשם מהמשך שימוש לרעה בסמים ונוטה לצמצם את התנהלותו הבעייתית.",קביעת מתחם העונש ההולם -
46,SH-22-09-31963-942,במקרים המתאימים ניתן לחרוג ממתחם העונש בין אם לקולא מטעמי שיקום ובין אם לחומרא מטעמי הגנה על שלום הציבור (סעיפים 40 ד(א) ו- 40 ג(ב) לחוק העונשין).,קביעת מתחם העונש ההולם -
47,SH-22-09-31963-942,בענייננו הנאשם לא עבר הליך טיפולי ואין מקום לסטות ממתחם העונש ההולם.,קביעת מתחם העונש ההולם -
48,SH-22-09-31963-942,"בשים לב למתחם העונש ההולם, להמלצת שירות המבחן, לנסיבות לקולא ולחומרא שפירטתי לעיל ולעמדת המאשימה לפיה יש לגזור את עונשו של הנאשם ברף הנמוך של המתחם, מצאתי לגזור על הנאשם ענישה הכוללת מאסר מותנה ארוך, שירתיע מביצוע עבירות דומות בעתיד כדלקמן:",התוצאה 
49,SH-22-09-31963-942,6 חודשי מאסר על תנאי שלא יעבור משך שלוש שנים מהיום עבירה מסוג פשע לפי פקודת הסמים המסוכנים.,התוצאה 
50,SH-22-09-31963-942,"3 חודשי פסילת רישיון נהיגה על תנאי, שלא יעבור משך שלוש שנים מהיום עבירה מסוג פשע לפי פקודת הסמים המסוכנים.",התוצאה 
51,SH-22-09-31963-942,"לאור היעדר עבר פלילי לרבות בתחום הסמים והעובדה שהנאשם לא עשה שימוש ברכב בעת ביצוע העבירה, לא מצאתי להורות על פסילת רישיון נהיגה בפועל.",התוצאה 
52,SH-22-09-31963-942,"קנס כספי בסך 1,500 ₪ או 20 ימי מאסר תמורתו.",התוצאה 
53,SH-22-09-31963-942,הקנס ישולם עד ליום 1.12.24.,התוצאה 
54,SH-22-09-31963-942,"בהחלטה על גובה הקנס התחשבתי כמצוות סעיף 40ח לחוק העונשין במצבו הכלכלי של הנאשם, הנאשם לטענתו מצוי בחובות כבדים.",התוצאה 
55,SH-22-09-31963-942,את הקנס / הפיצוי ניתן לשלם כעבור 3 ימים מהיום באחת מהדרכים הבאות:,התוצאה 
56,SH-22-09-31963-942,תשלום בכרטיס אשראי באמצעות האתר המקוון של רשות האכיפה והגבייה בכתובת: -Hyperlink Removed-.,התוצאה 
57,SH-22-09-31963-942,"תשלום בשירות עצמי באמצעות מוקד שירות טלפוני של מרכז הגבייה, בטלפון שמספרו 35592* או, 073-205-5000.",התוצאה 
58,SH-22-09-31963-942,"תשלום במזומן בכל סניף של בנק הדואר, בהצגת תעודת זהות בלבד (אין צורך בהצגת שוברי תשלום)",התוצאה 
59,SH-22-09-31963-942,"התחייבות בסך 3,000 ₪ להימנע מביצוע עבירה מסוג פשע לפי פקודת הסמים המסוכנים למשך שלוש שנים מהיום.",התוצאה 
60,SH-22-09-31963-942,ניתן צו להשמדת הסמים.,התוצאה 
61,SH-22-09-31963-942,המזכירות תשלח העתק גזר הדין לשירות המבחן ולממונה על עבודות השירות.,התוצאה 
62,SH-22-09-31963-942,זכות ערעור תוך 45 יום מהיום לבית-המשפט המחוזי בבאר-שבע.,התוצאה 
63,SH-22-09-31963-942,"54678313ניתן היום,  כ""ה תשרי תשפ""ה, 27 אוקטובר 2024, בהעדר הצדדים.",התוצאה 
