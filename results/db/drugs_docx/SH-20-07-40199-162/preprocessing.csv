,verdict,text,part
0,SH-20-07-40199-162,"ע""י ב""כ עו""ד טל סלגניק",מדינת ישראל
1,SH-20-07-40199-162,"ע""י ב""כ עו""ד אבי כהן",ירין סולוניקוב
2,SH-20-07-40199-162,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",ירין סולוניקוב
3,SH-20-07-40199-162,"חוק העונשין, תשל""ז-1977: סע'  40ד",ירין סולוניקוב
4,SH-20-07-40199-162,"הנאשם הורשע – במסגרת הסדר טיעון ועל יסוד הודאתו בעובדות כתב האישום המתוקן – בביצוע עבירה של החזקת סמים מסוכנים שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים).",רקע כללי:
5,SH-20-07-40199-162,"על פי הנטען בעובדות כתב האישום המתוקן, ביום 24.01.2020 בשעה 00:37 או בסמוך לכך, ברחוב טאגור בתל אביב החזיק הנאשם ברכבו, מתחת לבלם היד, שקית ובתוכה 5 אריזות של סמים מסוכנים מסוג קוקאין, במשקל כולל של 3.8564 גרם נטו.",רקע כללי:
6,SH-20-07-40199-162,"בתחילת הדיונים המקדמיים הגיעו הצדדים להסדר טיעון, שבמסגרתו הוגש כתב האישום המתוקן.",רקע כללי:
7,SH-20-07-40199-162,"בתיקון כתב האישום הושמטו כמויות נוספות של סמים מסוכנים מסוג קנבוס, אותן החזיק הנאשם ברכב באותן הנסיבות, כאשר ב""כ הנאשם הבהיר כי התיקון נערך לרקע העובדה שבידי הנאשם היתר לשימוש כדין בסמים מסוג קנבוס.",רקע כללי:
8,SH-20-07-40199-162,"הצדדים עתרו במשותף לקבלת תסקיר שירות המבחן, הגם שהמאשימה ציינה כי עמדתה היא להשתת עונש שיכלול מאסר (בפרוטוקול, עמ' 2).",רקע כללי:
9,SH-20-07-40199-162,"הנאשם הודה אפוא בעובדות כתב האישום המתוקן והורשע, על יסוד הודאה זו, בעבירה בה הואשם כאמור בפסקה 1 דלעיל.",רקע כללי:
10,SH-20-07-40199-162,"בית המשפט נעתר לבקשת הצדדים והורה על קבלת תסקיר שירות המבחן, תוך הבהרה כי אין בהחלטה משום קביעה כלשהי לעניין הענישה שתיגזר על הנאשם בסופו של יום (בפרוטוקול, עמ' 3 שורה 19 ואילך).",רקע כללי:
11,SH-20-07-40199-162,"יש להעיר כי עד לקבלת חוות דעת הממונה הסופית (מיום 19.09.2023) נגרמו עיכובים בשל התנהלות הנאשם, שבשלב מסוים אף סירב להסכים לעבוד בשעות הנדרשות (ר' בחוות דעת הממונה מיום 14.05.2023 וכן, בעיקר, בבקשה מס' 16 ובבקשה מס' 18).",רקע כללי:
12,SH-20-07-40199-162,"תסקיר שירות המבחן (מיום 11.09.2022) מפרט את נסיבותיו האישיות של הנאשם, יליד שנת 1994 (כבן 29 שנים כיום), רווק המתגורר בגפו ועוסק באופן עצמאי בהתקנת טפטים.",עיקר תסקירי שירות המבחן:
13,SH-20-07-40199-162,"כעולה מהתסקיר, עוד בנערותו חווה הנאשם קשיים שונים ונטה לפעילות שולית, הגם שהצליח לסיים את חוק לימודיו וגם שירת שירות צבאי מלא כמאבטח מתקנים.",עיקר תסקירי שירות המבחן:
14,SH-20-07-40199-162,"במקביל לשירות הצבאי עבד הנאשם עם אביו בתחזוקת שלטים, ולאחר מכן בעבודות מזדמנות שונות.",עיקר תסקירי שירות המבחן:
15,SH-20-07-40199-162,"הנאשם תיאר שינויים ותנודות במצב הרוח, ומסר כי לפני כשנתיים אובחן כלוקה בהפרעה בי-פולרית.",עיקר תסקירי שירות המבחן:
16,SH-20-07-40199-162,כיום מטופל הנאשם תרופתית וגם התנהגותית.,עיקר תסקירי שירות המבחן:
17,SH-20-07-40199-162,בשיחה שנערכה עם המטפלת נמסר כי הנאשם מתמיד בהגעתו לטיפול ומשתף פעולה באופן מלא עם המשימות הטיפוליות.,עיקר תסקירי שירות המבחן:
18,SH-20-07-40199-162,"המטפלת תיארה בפני גורמי השירות התנהגויות חסרות שיפוט מצידו של הנאשם במהלך התקפי מאניה, שכללו קניות לא מווסתות ומעורבות במעשים פליליים, שלא תואמים את אופיו.",עיקר תסקירי שירות המבחן:
19,SH-20-07-40199-162,"עם זאת, משהנאשם החל בטיפול חל שיפור משמעותי בוויסות דחפיו וניכר רצונו להתנהל באופן שקול במסגרות חייו השונות.",עיקר תסקירי שירות המבחן:
20,SH-20-07-40199-162,"עוד ציינה המטפלת כי כיום מדובר במפגשים הנערכים רק אחת לחודש או לחודשיים, לצורך ביסוס תהליך השינוי שעבר הנאשם, כשלהערכת המטפלת הנאשם עדיין מתקשה לשמור על יציבות תעסוקתית.",עיקר תסקירי שירות המבחן:
21,SH-20-07-40199-162,"הנאשם תיאר, ברקע לביצוע העבירה, תקופה בה התמודד עם מצב רוח ירוד וחוסר תכלית בחייו, תוך צריכת קנבוס וקוקאין בתדירות גבוהה.",עיקר תסקירי שירות המבחן:
22,SH-20-07-40199-162,"לדבריו הוא רכש כמות גדולה של סמים, על מנת לצמצם בעלויות, אך זאת לשימוש עצמי בלבד.",עיקר תסקירי שירות המבחן:
23,SH-20-07-40199-162,"הנאשם הביע מודעות להתנהלותו הבעייתית ואף הביע רצון להפסיק לחלוטין צריכת סמים, על אף שכיום יש בידו היתר לשימוש בקנבוס, וכן להימנע ממעורבויות נוספות עם החוק.",עיקר תסקירי שירות המבחן:
24,SH-20-07-40199-162,"הנאשם מסר כי בגיל 24 החל בצריכת קוקאין באופן מזדמן, אך הפסיק בכך לאחר העבירה דנא.",עיקר תסקירי שירות המבחן:
25,SH-20-07-40199-162,"שירות המבחן התרשם כי הנאשם נהג לצרוך חומרים פסיכו-אקטיביים כדרך להתמודדות עם קשייו ועם מצבו הרגשי, אך כיום מבטא הכרה לבעייתיות שבהתנהלותו; כמו גם להשלכות השימוש בחומרים פסיכו-אקטיביים.",עיקר תסקירי שירות המבחן:
26,SH-20-07-40199-162,בנסיבות אלה הפנה שירות המבחן את הנאשם ליחידה לטיפול בהתמכרויות (באריאל) ועתר לדחיית הדיונים לצורך מעקב אחר השתלבותו בטיפול.,עיקר תסקירי שירות המבחן:
27,SH-20-07-40199-162,"בית המשפט נעתר לבקשה והתסקיר המשלים (מיום 08.03.2023) מבוסס גם המידע שהתקבל מגורמי הטיפול ביחידה הנ""ל.",עיקר תסקירי שירות המבחן:
28,SH-20-07-40199-162,"נמסר, כי הנאשם מתמיד בהגעתו למפגשים הטיפוליים תוך שמקפיד לשמור על שגרת חיים יציבה, לרבות בתחום התעסוקה.",עיקר תסקירי שירות המבחן:
29,SH-20-07-40199-162,"לשירות המבחן מסר הנאשם כי הוא עורך מאמצים להפחית את השימוש בקנבוס, הגם שעדיין מתקשה בכך.",עיקר תסקירי שירות המבחן:
30,SH-20-07-40199-162,"שירות המבחן העריך, עם זאת, כי הסיכון במצבו של הנאשם פחת, במידה מסוימת, וכי יש בהמשך הטיפול בתחום ההתמכרויות בכדי להפחית עוד יותר מהסיכון להישנות העבירות.",עיקר תסקירי שירות המבחן:
31,SH-20-07-40199-162,"בנסיבות אלה המליץ שירות המבחן להעמיד את הנאשם בצו מבחן למשך שנה, לצורך המשך מעקב אחר ההליך הטיפולים.",עיקר תסקירי שירות המבחן:
32,SH-20-07-40199-162,"אשר לענישה קונקרטית המליץ השירות להסתפק בענישה מקלה בדמות צו של""צ בהיקף מצומצם של 150 שעות.",עיקר תסקירי שירות המבחן:
33,SH-20-07-40199-162,"מטעם המאשימה הוגש, כראיה לקביעת העונש, תדפיס המידע הפלילי של הנאשם (ע/1).",עיקרי הראיות לקביעת העונש וטיעוני הצדדים:
34,SH-20-07-40199-162,"כעולה מתדפיס זה, לנאשם – כאמור, יליד שנת 1994, כבן 29 שנים כיום – הרשעה קודמת אחת (מיום 29.09.2021).",עיקרי הראיות לקביעת העונש וטיעוני הצדדים:
35,SH-20-07-40199-162,"זאת, בגין עבירה של הפרעה לשוטר בשעת מילוי תפקידו, משנת 2019, כאשר על הנאשם נגזר עונש של מאסר מותנה ופיצויים.",עיקרי הראיות לקביעת העונש וטיעוני הצדדים:
36,SH-20-07-40199-162,"בטיעוניה לעונש עמדה ב""כ המאשימה על עובדות כתב האישום המתוקן ועל כך שהנאשם הודה בהחזקת כארבעה גרם סמים מסוכנים מסוג קוקאין, שלא לצריכה עצמית.",עיקרי הראיות לקביעת העונש וטיעוני הצדדים:
37,SH-20-07-40199-162,"ב""כ המאשימה הדגישה את נסיבות החומרה של ביצוע העבירה, דהיינו: החזקת הסמים ברכב, כשהם מחולקים לחמש שקיות.",עיקרי הראיות לקביעת העונש וטיעוני הצדדים:
38,SH-20-07-40199-162,"אשר לערכים החברתיים שנפגעו כתולדה מביצוע העבירה ציינה ב""כ המאשימה את ההגנה על שלום הציבור ואת ההגנה מפני הנזקים הישירים והעקיפים הנובעים משימוש בסמים מסוכנים.",עיקרי הראיות לקביעת העונש וטיעוני הצדדים:
39,SH-20-07-40199-162,"על רקע כל אלה עתרה ב""כ המאשימה לקביעת מתחם עונש הולם מתחם עונש הולם שבין 6 חודשי מאסר בפועל, לנשיאה בדרך של עבודות שירות, לבין 18 חודשי מאסר בפועל.",עיקרי הראיות לקביעת העונש וטיעוני הצדדים:
40,SH-20-07-40199-162,"לעניין גזירת עונשו של הנאשם בתוך מתחם העונש ההולם ציינה ב""כ המאשימה את נסיבות הקולה – ובהן גילו הצעיר יחסית של הנאשם, העדר עבר פלילי משמעותי ונטילת האחריות – וביקשה למקם את הנאשם בתחתית המתחם לו עתרה ולהשית עליו 6 חודשי מאסר, לנשיאה בדרך של עבודות שירות, לצד ענישה נלווית שתכלול מאסר מותנה, קנס כספי ופסילה מותנית.",עיקרי הראיות לקביעת העונש וטיעוני הצדדים:
41,SH-20-07-40199-162,"אשר לתסקירי שירות המבחן והמלצותיהם הדגישה ב""כ המאשימה כי, כך לשיטתה, ככל שבית המשפט ימצא לנכון לחרוג ממתחם העונש ההולם לכף קולה, בנסיבות העניין עדיין יש מקום להשית ענישה בדרך של עבודות שירות.",עיקרי הראיות לקביעת העונש וטיעוני הצדדים:
42,SH-20-07-40199-162,"עוד הדגישה התובעת, בהקשר זה, כי המסמכים שהוצגו על ידי ההגנה לעניין טיפולים אותם עובר הנאשם הם ישנים יחסית, מהשנים 2021-2020, והשימוש בסמים מסוכנים עדיין מהווה חלק מאורחות חייו של הנאשם.",עיקרי הראיות לקביעת העונש וטיעוני הצדדים:
43,SH-20-07-40199-162,"ב""כ הנאשם, מצידו, הגיש ראיות לקביעת העונש כלהלן: העתק רישיון להחזקה ושימוש בקנבוס, שתוקפו מיום 26.08.2021 ועד ליום 21.02.2022 (סומן ס/1); מכתב מהעובדת הסוציאלית, אליה פנה בזמנו הנאשם מיוזמתו לטיפול, מיום 05.10.2021 (סומן ס/2); מסמכים מפסיכיאטרים שטיפלו בנאשם (מיום 12.01.2021) (סומנו ס/3).",עיקרי הראיות לקביעת העונש וטיעוני הצדדים:
44,SH-20-07-40199-162,בטיעוניו לעונש הדגיש הסניגור את נסיבותיו האישיות המורכבות של הנאשם; ובמיוחד את הליך השיקום בו הוא משולב ואת חשיבותו.,עיקרי הראיות לקביעת העונש וטיעוני הצדדים:
45,SH-20-07-40199-162,"מדובר בנאשם צעיר יחסית, המתמודד עם רקע נפשי מורכב, שאף הצריך טיפול תרופתי, אך למרות זאת משולב בהליכי טיפול ומצליח לעלות על דרך הישר.",עיקרי הראיות לקביעת העונש וטיעוני הצדדים:
46,SH-20-07-40199-162,"בתקופה הממושכת שעברה מאז ביצוע העבירה לא פתח הנאשם תיקים חדשים, הוא עובד לפרנסתו ועבודתו מהווה חלק מרכזי וחשוב מהליך שיקומו.",עיקרי הראיות לקביעת העונש וטיעוני הצדדים:
47,SH-20-07-40199-162,"בנסיבות אלה עתר הסניגור המלומד, בכל לשון של בקשה, לחריגה ממתחם העונש ההולם ולגזירת עונשו של הנאשם לפי שיקולי שיקומו.",עיקרי הראיות לקביעת העונש וטיעוני הצדדים:
48,SH-20-07-40199-162,"ב""כ הנאשם הוסיף וטען כי השתת עונש של מאסר בפועל, גם לנשיאה בדרך של עבודות שירות, תפגע בנאשם ותסיג אותו לאחור.",עיקרי הראיות לקביעת העונש וטיעוני הצדדים:
49,SH-20-07-40199-162,"לכן, בנסיבות אלה, ראוי לאמץ את המלצות שירות המבחן ולהסתפק, במקרה זה, בענישה שיקומית.",עיקרי הראיות לקביעת העונש וטיעוני הצדדים:
50,SH-20-07-40199-162,"לבסוף הנאשם, בדברו האחרון לעונש, אמר: ""אני מבין את חומרת האירוע ואני מצטער...",עיקרי הראיות לקביעת העונש וטיעוני הצדדים:
51,SH-20-07-40199-162,אני באמת חרד למצבי הכלכלי כרגע אני בדיוק על התפר.,עיקרי הראיות לקביעת העונש וטיעוני הצדדים:
52,SH-20-07-40199-162,"אני מכלכל את עצמי בלי שום עזרה מבחוץ עם כל הבעיות הנפשיות..."" (בפרוטוקול, עמ' 7 שורה 4 ואילך).",עיקרי הראיות לקביעת העונש וטיעוני הצדדים:
53,SH-20-07-40199-162,"בעת גזירת עונשו של נאשם על בית המשפט לקבוע, תחילה, את מתחם העונש ההולם לאירוע שבגינו הורשע הנאשם, ולאחר מכן לגזור את עונשו של הנאשם בתוך מתחם זה.",קביעת מתחם העונש ההולם:
54,SH-20-07-40199-162,"קביעת מתחם העונש ההולם תיעשה בהתאם לעיקרון המנחה בענישה – הוא עקרון ההלימה – תוך התחשבות בערך החברתי שנפגע מביצוע העבירה ובמידת הפגיעה בו, במדיניות הענישה הנהוגה ובנסיבות הקשורות בביצוע העבירה.",קביעת מתחם העונש ההולם:
55,SH-20-07-40199-162,"אשר לערכים החברתיים שנפגעו כתולדה ממעשי הנאשם מקובל עליי טיעון ב""כ המאשימה.",קביעת מתחם העונש ההולם:
56,SH-20-07-40199-162,"כידוע, הפסיקה חוזרת ומדגישה את חומרתן של עבירות הסמים, ופגעיהן, בפרט כאשר מדובר בסמים ""קשים"" מסוג קוקאין, כבענייננו.",קביעת מתחם העונש ההולם:
57,SH-20-07-40199-162,"בנוסף, קביעת מתחם העונש ההולם נגזרת כאמור לא רק מחומרת העבירה כשלעצמה אלא גם מחומרתה בנסיבות ביצועה, כאשר בפרשתנו מתקיימות שתי נסיבות מחמירות מהותיות: ראשית, הסמים הוחזקו ברכב, על כל החומרה הנוספת הנובעת מכך; שנית, הסמים הוחזקו כשהם מחולקים לחמש שקיות.",קביעת מתחם העונש ההולם:
58,SH-20-07-40199-162,גזירת עונשו של הנאשם בתוך מתחם העונש ההולם והאפשרות לחריגה הימנו:,קביעת מתחם העונש ההולם:
59,SH-20-07-40199-162,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה, תוך התחשבות בנסיבות שאינן קשורות בביצוע העבירה.",קביעת מתחם העונש ההולם:
60,SH-20-07-40199-162,"עם זאת, לבית המשפט קיימת סמכות לחרוג לכף קולה ממתחם העונש ההולם, משיקולי שיקום, בהתאם להוראות סעיף 40ד לחוק העונשין.",קביעת מתחם העונש ההולם:
61,SH-20-07-40199-162,"לפי הוראות סעיף זה, אם מצא בית המשפט כי הנאשם השתקם או כי יש סיכוי של ממש שישתקם, הוא רשאי לחרוג לקולה ממתחם העונש ההולם ולקבוע עונשו של הנאשם לפי שיקולי שיקומו.",קביעת מתחם העונש ההולם:
62,SH-20-07-40199-162,עניינו של הנאשם דנא הוא מורכב.,קביעת מתחם העונש ההולם:
63,SH-20-07-40199-162,"הנאשם הוא אדם צעיר, ללא עבר פלילי משמעותי, העובד לפרנסתו ושומר-לכאורה על שגרת חיים יציבה.",קביעת מתחם העונש ההולם:
64,SH-20-07-40199-162,"עם זאת, בנוסף לבעיותיו במישור הנפשי סובל הנאשם מהתמכרות לחומרים פסיכו-אקטיביים.",קביעת מתחם העונש ההולם:
65,SH-20-07-40199-162,"בהקשר זה, ובהיבטים החיוביים, נראה כי הנאשם מודע לבעייתיות שבמצבו זה ומבקש לשנותו.",קביעת מתחם העונש ההולם:
66,SH-20-07-40199-162,"בד בבד, ובהיבט הפחות חיובי, נראה כי הנאשם מתקשה ליישם את רצונותיו האמורים ולשנות את התנהלותו בפועל, הלכה למעשה.",קביעת מתחם העונש ההולם:
67,SH-20-07-40199-162,"המסמכים שהציג ב""כ הנאשם בעניין הטיפולים שאותם עבר הנאשם הם ישנים-יחסית, לא לחלוטין ברור מהו מצבו העדכני; ומכל מקום – גם מהנתונים הקיימים עולה כי דרכו של הנאשם להפסקת השימוש והתלות בחומרים פסיכו-אקטיביים עודנה ארוכה.",קביעת מתחם העונש ההולם:
68,SH-20-07-40199-162,"בנסיבות אלה יש מקום, במקרה זה, לחריגה לכף קולה ממתחם העונש משיקולי שיקום, על מנת לעודד את הנאשם להמשיך ולהתמיד בדרך השיקום.",קביעת מתחם העונש ההולם:
69,SH-20-07-40199-162,"עם זאת, נוכח מצבו של הנאשם יש גם חשיבות בהטלת ענישה ממשית, שתבהיר לנאשם לא רק את חומרת מעשיו ואת הצורך להכיר בבעייתיות שבהתנהלותו, אלא גם את הצורך לפעול באופן ממשי ואקטיבי לתיקונה.",קביעת מתחם העונש ההולם:
70,SH-20-07-40199-162,אין מקום אפוא להימנעות מהטלת עונש של מאסר בפועל (לנשיאה בדרך של עבודות שירות) אלא לקביעת תקופה מקוצרת.,קביעת מתחם העונש ההולם:
71,SH-20-07-40199-162,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",סוף דבר:
72,SH-20-07-40199-162,(א)	45 ימי מאסר בפועל.,סוף דבר:
73,SH-20-07-40199-162,"הנאשם יישא את עונש המאסר בדרך של עבודות שירות, כאמור בחוות דעתו של הממונה על עבודות השירות בשירות בתי הסוהר מיום 19.09.2023.",סוף דבר:
74,SH-20-07-40199-162,"על הנאשם להתייצב לנשיאת עונשו במשרדי הממונה על עבודות השירות, ביום 23.11.2023 עד השעה 08:00.",סוף דבר:
75,SH-20-07-40199-162,"מובהר בזה לנאשם כי בכל הקשור לעבודות השירות עליו לציית להוראות הממונה על עבודות השירות, או למי שהוסמך לכך מטעמו.",סוף דבר:
76,SH-20-07-40199-162,"עוד מובהר לנאשם, כי במידה ולא יציית להוראות כאמור הוא עשוי לשאת את מאסרו, או את יתרת מאסרו, במאסר מאחורי סורג ובריח בבית סוהר.",סוף דבר:
77,SH-20-07-40199-162,"(ב)	מאסר על תנאי למשך 4 חודשים, אותו לא יישא הנאשם אלא אם כן יעבור, תוך שלוש שנים מיום סיום נשיאת המאסר בדרך של עבודות שירות, עבירה לפי הוראות פקודת הסמים המסוכנים מסוג פשע.",סוף דבר:
78,SH-20-07-40199-162,"(ג)	קנס בסך של 2,000 ₪, או 20 ימי מאסר תמורתו.",סוף דבר:
79,SH-20-07-40199-162,"הקנס ישולם ב-4 תשלומים חודשיים, שווים ורצופים, החל מיום 01.11.2023 ובכל אחד בחודש שלאחריו.",סוף דבר:
80,SH-20-07-40199-162,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,סוף דבר:
81,SH-20-07-40199-162,"(ד)	פסילה מלקבל או להחזיק רישיון נהיגה למשך 3 חודשים על תנאי, והתנאי הוא שבמשך שנתיים מהיום לא יעבור הנאשם עבירה לפי הוראות פקודת הסמים המסוכנים מסוג פשע.",סוף דבר:
82,SH-20-07-40199-162,"(ה)	צו מבחן, לתקופה של 12 חודשים מהיום.",סוף דבר:
83,SH-20-07-40199-162,"מובהר בזה לנאשם כי אם הוא לא ימלא אחר הוראות צו המבחן ולא ישתף פעולה עם קצין המבחן, יהא בית המשפט רשאי לבטל את צו המבחן ולגזור עליו, במקום צו המבחן, עונש נוסף.",סוף דבר:
84,SH-20-07-40199-162,"ככל שנותר בתיק בית המשפט – או בתיקים קשורים – פיקדון שהופקד מטעם הנאשם, היא תושב לאימו של הנאשם, וזאת בהיעדר עיקול או מניעה אחרת על פי דין להשבת הפיקדון.",סוף דבר:
85,SH-20-07-40199-162,"ניתן בזה צו כללי, לעניין מוצגים, לשיקול דעתו של קצין משטרה.",סוף דבר:
86,SH-20-07-40199-162,זכות ערעור בתוך 45 יום מהיום.,סוף דבר:
87,SH-20-07-40199-162,5129371המזכירות תמציא גזר דין זה לשירות המבחן.,סוף דבר:
88,SH-20-07-40199-162,"54678313ניתן היום, י""ב תשרי תשפ""ד, 27 ספטמבר 2023, במעמד הצדדים.",סוף דבר:
