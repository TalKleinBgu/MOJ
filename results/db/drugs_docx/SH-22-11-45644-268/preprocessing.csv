,verdict,text,part
0,SH-22-11-45644-268,לידור פזארקר (עצור/אסיר בפיקוח),הנאשם
1,SH-22-11-45644-268,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 37א(א)","ע""י ב""כ עוה""ד אלעד אלקיס, שמואל ברגר"
2,SH-22-11-45644-268,"חוק העונשין, תשל""ז-1977: סע'  40י(ד), 61(א)(4), 40יא","ע""י ב""כ עוה""ד אלעד אלקיס, שמואל ברגר"
3,SH-22-11-45644-268,"הנאשם, לידור פזארקר ( להלן: הנאשם), הורשע על פי הודאתו, בכתב אישום מתוקן המייחס לו עבירה של החזקה/שימוש בסמים שלא לצריכה עצמית לפי סעיף 7(א) + 7(ג) רישא לפקודת הסמים המסוכנים (נוסח חדש) תשל""ג- 1973",גזר דין
4,SH-22-11-45644-268,"על פי עובדות כתב האישום, ביום 7.11.2022 בשעה 00:05 לערך, הגיע הנאשם לאילת בנסיעה באוטובוס מהעיר דימונה.",גזר דין
5,SH-22-11-45644-268,בנסיבות אלו החזיק הנאשם בסמים מסוכנים כמפורט להלן.,גזר דין
6,SH-22-11-45644-268,30 טבליות של סם מסוכן מסוג MDMA.,גזר דין
7,SH-22-11-45644-268,סם מסוכן מסוג m – METHYLMETHCATHINONE (נגזרת מובנית של מתקאתינון) במשקל נטו של 20 גרם.,גזר דין
8,SH-22-11-45644-268,סם מסוכן מסוג קוקאין במשקל נטו של 19.36 גרם.,גזר דין
9,SH-22-11-45644-268,"ביום 15.5.2023 הודה הנאשם בעודות בכתב האישום המתוקן במסדרת הסדר טיעון, והורשע בעבירה שיוחסה לו; עוד במסגרת ההסדר (ומפאת גילו), הופנה הנאשם לקבל תסקיר שירות המבחן לעניין העונש.",גזר דין
10,SH-22-11-45644-268,"תסקירי שירות המבחן, שהוגשו במשך מספר חודשים, עמדו בהרחבה על נסיבותיו האישיות של הנאשם, ומאמצי שיקומו, שלא נשאו פרי.",גזר דין
11,SH-22-11-45644-268,"בסופו של יום, ולאחר ששירות המבחן שקל את כלל השיקולים, לא נתנה המלצה טיפולית בעניינו של הנאשם.",גזר דין
12,SH-22-11-45644-268,עדות וטיעוני הצדדים לעונש,גזר דין
13,SH-22-11-45644-268,"טרם הטיעונים לעונש, העידה מיכל פזארקר, אמו של הנאשם, לעונש:",גזר דין
14,SH-22-11-45644-268,"התביעה בטיעוניה ביקשה לקבוע מתחם הנע בין 20 ועד 40 חודשי מאסר בפועל, ולמקם את עונשו של הנאשם במרכזו.",גזר דין
15,SH-22-11-45644-268,"עוד ביקשה התביעה להשית על הנאשם מאסר מותנה מרתיע, קנס גבוה נוכח טיב העבירה, התחייבות להימנע מעבירה בה הורשע, ופסילת רישיון נהיגה.",גזר דין
16,SH-22-11-45644-268,"התביעה עמדה על הערכים המוגנים שנפגעו כתוצאה ממעשיו של הנאשם, שהם הנזקים הנלווים לנגע הסמים; פגיעה בבריאות הציבור, בשלטון החוק, וכן פגיעה בקניין ורכוש כתוצר שלילי של הסמים.",גזר דין
17,SH-22-11-45644-268,"לשיטת התביעה, נוכח טיב הסם שנתפס – בין היתר קוקאין, הכמות הגבוהה – מעל פי 60 (!) מהכמות הקבועה בחוק לצריכה עצמית, הרי שמידת הפגיעה בערכים המוגנים היא ברף גבוה.",גזר דין
18,SH-22-11-45644-268,"אשר למיקום עונשו של הנאשם במתחם העונשי, הפנתה התביעה לכך שחרף גילו הצעיר של הנאשם, בעברו כבר עבר עבירת סמים.",גזר דין
19,SH-22-11-45644-268,"עוד נטען, כי חרף מאמצי שיקום שערך, נכשל הנאשם, ולא נתרם מהם.",גזר דין
20,SH-22-11-45644-268,"התביעה הפנתה בעניין זה לתסקירי שירות המבחן אשר לימדו על המסוכנות הנשקפת מפניו של הנאשם, והשיקום שלא צלח.",גזר דין
21,SH-22-11-45644-268,"התביעה התייחסה להמלצה העונשית של שירות המבחן והוסיפה ""...",גזר דין
22,SH-22-11-45644-268,"זה לא המקרה שבו בית המשפט יכול להסתפק במאסר בדרך של עבודות שירות, כי מדובר במקרה חמור ועל בית המשפט לשים לנגד עיניו את שיקולי הרתעת היחיד ולשיקולים של גמול והרתעה, בייחוד שמדובר בנאשם שאין אף המלצה שיקומית לגביו וההליכים הטיפוליים בתיק הזה לא צלחו, והדבר היחיד שמשמש לכאורה לזכותו של הנאשם היא העובדה שנולד ב – 2004 והוא צעיר.",גזר דין
23,SH-22-11-45644-268,התביעה הגישה פסיקה על מנת לתמוך בעמדתה העונשית.,גזר דין
24,SH-22-11-45644-268,"הסניגור טען ארוכות ובהרחבה לעונש, וביקש כי מתחם העונש ההולם ינוע בין 9 חודשי מאסר שניתן לרצותם בדרך של עבודות שירות, ועד 20 חודשי מאסר.",גזר דין
25,SH-22-11-45644-268,"הסניגור עתר למקם את עונשו של הנאשם בתחתית מתחם הענישה, והשית עליו עונש מאסר בעבודות שירות.",גזר דין
26,SH-22-11-45644-268,"לחלופין טען הסניגור, כי אם ייקבע מתחם שמתחיל במאסר לריצוי בפועל, אז יש מקום לחרוג ממנו, לקולא, וזאת נוכח גילו של הנאשם, וסיכויי שיקומו.",גזר דין
27,SH-22-11-45644-268,"הסניגור עמד על נסיבות ביצוע העבירה, כמו שהוא ראה אותן, והדגיש כי אמנם נתפסה על הנאשם כמות גדולה של סמים מסוכנים, ואולם ""הסם לא היה צופה פני סחר, הסם לא היה מחולק למנות, לא נתפסו משקלים דיגיטליים, לא נתפסו שקיות חלוקה, לא סכומי כסף, לא אינדיקציות כגון רשימת שמות והתכתבויות במכשיר הטלפון הנייד המעידות על סחר או אפילו אפליקציות של ביצוע סחר בסמים""; עוד לפי הסניגור, לא נגרם נזק לציבור כי הסמים המסוכנים נתפסו, והנזק היה פוטנציאלי בלבד.",גזר דין
28,SH-22-11-45644-268,"הסניגור הוסיף כי הנאשם ""נוצל על ידי אחרים"" אולם עובדה זו לא הופיעה בכתב האישום המתוקן, ועל כן לא ניתן לקבלה, בהתאם לסעיף 40י(ד) לחוק העונשין.",גזר דין
29,SH-22-11-45644-268,"ביחס למיקום עונשו של הנאשם עמד הסניגור בהרחבה על נסיבותיו האישיות של הנאשם, גילו הצעיר, וניסיונו להשתקם.",גזר דין
30,SH-22-11-45644-268,"הסניגור טען כי הנאשם שהה במשך שלושה וחצי חודשים באשפוזית ועבר ניקיון מסמים; הסניגור טען כי הגם שהנאשם לא הצליח לסיים את הטיפול בקהילה הטיפולית, הרי שעל פי הדין ניתן לחרוג לקולא ממתחם הענישה גם אם יש סיכוי של ממש לשיקום.",גזר דין
31,SH-22-11-45644-268,"עוד נטען, כי הנאשם השתקם שלא בדרך מוסדית, וזאת נוכח העובדה שלא הפר את התנאים המגבילים שהושתו עליו, ולא ביצע עבירות נוספות.",גזר דין
32,SH-22-11-45644-268,"עוד טען הסניגור, כי יש להעניק משקל לקולא לעובדה שהנאשם שהה כחודשיים מאחורי סורג ובריח, ועוד למעלה משלושה חודשים באשפוזית, ולאחר מכן 10 חודשים נוספים באיזוק אלקטרוני; במשך כל אותו הזמן, כך ההגנה, חדל הנאשם להשתמש בסמים.",גזר דין
33,SH-22-11-45644-268,"הנאשם בחר שלא לנצל את מילתו האחרונה לעונש, והסניגור טען כי הוא מתרגש מהמעמד.",גזר דין
34,SH-22-11-45644-268,"במקרה דנא, החזיק הנאשם כמות גדולה של סמים מסוכנים מסוגים שונים, הנחשבים סמים קשים; הנאשם החזיק 19.36 גרם סם מסוכן מסוג קוקאין – כמות גדולה שהיא מעל פי- 60 מהכמות שנקבעה בפקודת הסמים המסוכנים ככזו המיועדת לצריכה עצמית, על פי החזקה.",גזר דין
35,SH-22-11-45644-268,"הנאשם לא הסתפק בכך, והחזיק אף 20 גרם של סם מסוכן מסוג M-METHYLMETHCATHINONE; זאת ועוד, נשא עמו הנאשם 30 טבליות סמים מסוכנים מסוג MDMA.",גזר דין
36,SH-22-11-45644-268,"'אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים.",גזר דין
37,SH-22-11-45644-268,"עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונש זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4)  לחוק העונשין, העומד כיום על 202,000 ש""ח [...] יידעו המעורבים בסמים שלא לצריכה עצמית, כי יד המשפט תכבד עליהם...",גזר דין
38,SH-22-11-45644-268,"כמו כן נקבע, כי ככלל נסיבותיו האישיות של נאשם ייסוגו בפני האינטרס הציבורי שבהחמרת הענישה בגין עבירות מסוג זה ...",גזר דין
39,SH-22-11-45644-268,"דברים אלו מקבלים משנה תוקף, עת הורשע המערער בהחזקת כמות גדולה של סם מסוג קוקאין, הנמנה בין הרעים והמרים שבסמים המסוכנים, בשל טבעו הממכר והתלות הגבוהה הנוצרת בו, ומחמת השפעותיו ההרסניות על גוף האדם ונפשו ועל החברה כולה.",גזר דין
40,SH-22-11-45644-268,..,גזר דין
41,SH-22-11-45644-268,"עוד ביחס לסם מסוכן מסוג קוקאין, ראו את הקובע בעניין יונה שם קבע בית המשפט העליון כי סם מסוכן מסוג קוקאין נחשב לסם קשה, ועמד על הנזקים הרבים שנגרמים כתוצאה מהשימוש בו, בין היתר, כך:",גזר דין
42,SH-22-11-45644-268,"נסיבות ביצוע העבירה במקרה דנא לימדו רק לא רק שהנאשם החזיק כמויות גדולות של סמים מסוכנים וקשים, הרי שהוא היה מצויד בהם באוטובוס, באישון ליל, בדרך לאילת.",גזר דין
43,SH-22-11-45644-268,"צודקת התביעה, וגם אם לא נגרם נזק בפועל – רק במזל ומשום שהנאשם לא הספיק להביא את הסמים ליעדם, הרי שהנזק הפוטנציאלי שהיה גלום במעשיו הוא חמור וקשה.",גזר דין
44,SH-22-11-45644-268,"כמפורט בהרחבה לעיל, כמות שעומדת על כ-פי 60 (!!) מהכמות הנחשבת לצריכה עצמית, של סם כה קשה, ממכר, והרסני כמו קוקאין – עלולה לגרום לנזק רב, לא רק למי שהיה צורך את הסם (אופוריה – התרסקות – דיכאון – צורך לצרוך מנה נוספת, וחוזר חלילה), אלא גם על החברה כולה; כיצד האדם שהתמכר לסם הקשה ישיג את המנה הבאה?",גזר דין
45,SH-22-11-45644-268,"פעמים רבות, דרך זו יוצרת עבירות חדשות, ופגיעות גם בציבור, וגם ביחיד.",גזר דין
46,SH-22-11-45644-268,"הצדדים הגישו, כאמור, פסיקה על מנת לתמוך בעתירתם אשר למתחם העונש ההולם.",גזר דין
47,SH-22-11-45644-268,"בית משפט השלום קבע כי מתחם העונש ההולם ביחס לכתב האישום הראשון נע בין 9 ועד 18 חודשי מאסר בפועל, וביחס לכתב האישום השני – שנת מאסר בפועל ועד 30 חודשי מאסר.",גזר דין
48,SH-22-11-45644-268,"על הנאשם הושתו, בסופו של יום, 26 חודשי מאסר בפועל.",גזר דין
49,SH-22-11-45644-268,"על גזר הדין בעניינו של לולו הגישה המדינה ערעור, נגד קולת העונש, שהתקבל על ידי בית המשפט המחוזי; בית המשפט המחוזי קבע, בין היתר:",גזר דין
50,SH-22-11-45644-268,להשלמת התמונה אציין כי בית המשפט המחוזי החמיר את עונשו של המשיב ל-32 חודשי מאסר בפועל.,גזר דין
51,SH-22-11-45644-268,"המתחם העונשי שנקבע נע בין 18 חודשי מאסר בפועל, ועד 36 חודשים; על הנאשמת הושתו 18 חודשי מאסר בפועל, ועונשים נלווים נוספים.",גזר דין
52,SH-22-11-45644-268,"על פי הדין, גילו של הנאשם, צעיר ככל שיהיה (מעל 18), לא יגלם נתון המשפיע על גבולות המתחם העונשי שנקבע.",גזר דין
53,SH-22-11-45644-268,"אף התביעה הגישה פסיקה מטעמה, וראיתי להתייחס אל חלקה, כמפורט להלן.",גזר דין
54,SH-22-11-45644-268,המבקש הורשע בהחזקת סם מסוכן שלא לצריכה עצמית מסוג קוקאין מחולק לשתי מנות במשקל כולל של 37.96 גרם נטו.,גזר דין
55,SH-22-11-45644-268,"בית משפט השלום קבע כי מתחם העונש ההולם נע בין 18 חודשי מאסר, ועד 36 חודשי מאסר.",גזר דין
56,SH-22-11-45644-268,"בית המשפט החליט להשית על הנאשם עונש החורג לקולא מהמתחם שנקבע, נוכח שיקולי שיקומו, וגזר עליו עונש של 14 חודשי מאסר בפועל.",גזר דין
57,SH-22-11-45644-268,בית המשפט המחוזי דחה את ערעור המבקש נגד גזר הדין בעניינו; בין היתר קבע בית המשפט המחוזי:,גזר דין
58,SH-22-11-45644-268,"בימ""ש קמא ייחס חשיבות לאותו הליך שיקומי אך קבע כי לא מדובר בהליך שמתגבר על האינטרס הציבורי להוקיע את מעשיו של המערער כאשר החזיק קוקאין בכמות משמעותית שלא לשימוש עצמי, עבירה משמעותית אשר מחייבת תגובה עונשית הולמת.",גזר דין
59,SH-22-11-45644-268,"בימ""ש קמא לא התעלם גם מהנסיבות המקלות האחרות שנטענו בפניו ואשר נטענו גם בפנינו ובראשם הודאתו של המערער, שהביע חרטה על מעשיו והשתתף בהליך טיפולי, אך זקף לחובתו, את עברו הפלילי הגם שאיננו מן השנים האחרונות.",גזר דין
60,SH-22-11-45644-268,ראו פסיקה נוספת שניתן ללמוד ממנה אודות מדיניות הענישה הנהוגה:,גזר דין
61,SH-22-11-45644-268,"בית משפט השלום קבע כי מתחם העונש ההולם נע בין 30 ועד 60 חודשי מאסר בפועל, והשית על הנאשם 42 חודשי מאסר בפועל.",גזר דין
62,SH-22-11-45644-268,"בית המשפט המחוזי דחה את הערעור נגד גזר הדין וקבע, בין היתר:",גזר דין
63,SH-22-11-45644-268,"העונש הקבוע לעבירת החזקת סמים שלא לצריכה עצמית – 20 שנות מאסר – שהוא מהחמורים שבחוק העונשין, מלמד על חומרתה הרבה ומסמן לעבר ענישה משמעותית.",גזר דין
64,SH-22-11-45644-268,"הרווח הכספי הטמון בעבירות הסמים, קלות ביצוע העבירות, וסיכויי ההפללה הלא גבוהים, עלולים לפתות.",גזר דין
65,SH-22-11-45644-268,"ומנגד, הנזק הנגרם לציבור מעבירות הסמים גדול ומשמעותי.",גזר דין
66,SH-22-11-45644-268,"לאור האמור לעיל, אני קובע כי מתחם העונש ההולם במקרה דנא נע בין 16 חודשי מאסר בפועל ועד 36 חודשי מאסר.",גזר דין
67,SH-22-11-45644-268,העונש המתאים לנאשם,גזר דין
68,SH-22-11-45644-268,"הנאשם הוא בן 19, וביצע את העבירה שיוחסה לו בכתב האישום כשהיה בגיל 18 וחודש.",גזר דין
69,SH-22-11-45644-268,"אכן, המטרה של בית המשפט אינה לשלוח את הנאשם אל בית האסורים, נוכח גילו; השאיפה שלא להטיל מאסר בפועל על נאשם צעיר זה עולה גם בקנה אחד עם מסקנות דוח הוועדה הציבורית לבחינת מדיניות הענישה והטיפול בעבריינים (דוח ועדת דורנר, 2015), כפי שאף טענה ההגנה.",גזר דין
70,SH-22-11-45644-268,"בהתאם, כל הגורמים, ובראשם שירות המבחן, עשו כל מאמץ על מנת לאפשר לנאשם הזדמנויות טיפול רבות, והושיט לו יד, פעם אחר פעם, והכל על מנת ליצור אפשרות להימנע משליחתו למאסר בפועל.",גזר דין
71,SH-22-11-45644-268,"למרבה הצער, הנאשם לא שיתף פעולה, ולא ניתן לומר כי יש סיכוי של ממש שישתקם; על כן, אין מנוס – ולא ניתן לחרוג לקולא בעניינו ממתחם הענישה שקבעתי.",גזר דין
72,SH-22-11-45644-268,אסביר ואפרט את מסקנתי דלעיל.,גזר דין
73,SH-22-11-45644-268,"הנאשם היה עצור במסגרת התיק הנוכחי במשך חודשיים, שלאחריהם שוחרר והיה נתון תחת איזוק אלקטרוני.",גזר דין
74,SH-22-11-45644-268,"לאחר כחצי שנה במסגרתה שהה הנאשם תחת איזוק אלקטרוני, הוא ביקש להיקלט בקהילה טיפולית סגורה (מלכישוע).",גזר דין
75,SH-22-11-45644-268,"התביעה, בהגינותה, כשגילו הצעיר של הנאשם בוודאי היה מול עיניה, הסכימה להפנייתו של הנאשם לטיפול בקהילה הסגורה.",גזר דין
76,SH-22-11-45644-268,"ואולם, הנאשם סיים בהצלחה את שלב האשפוזית, אך לאחר כשלושה חודשים בלבד, החליטה הקהילה על הפסקת הטיפול, נוכח התנהלותו של הנאשם.",גזר דין
77,SH-22-11-45644-268,תסקיר שירות המבחן מיום 24.1.2024 סקר את השתלשלות האירועים והתנהגות הנאשם שהובילה לתוצאה עגומה זו.,גזר דין
78,SH-22-11-45644-268,"על פי התסקיר, לאחר שלב האשפוזית, נקלט הנאשם בקהילה הטיפול הסגורה מלכישוע מיום 21.9.2023.",גזר דין
79,SH-22-11-45644-268,"לא חלף זמן רב, וביום 12.12.2023 גורמי הטיפול בקהילה דיוחו על החלטתם להפסיק את טיפולו של הנאשם בקהילה משיחה עם גורמי הטיפול בקהילה הטיפולית  עלה, כך שירות המבחן כי הנאשם ""גילה התנהגות שלילית, ממעט לשתף פעולה, עם גורמי הטיפול ולסור למרות אנשי הצוות, כמו גם לקבל על עצמו כללי הקהילה.",גזר דין
80,SH-22-11-45644-268,"למרות התנהלותו של הנאשם המתוארת לעיל, הקהילה הטיפולית לא אמרה נואש, ואפשרה לו עוד מספר הזדמנויות להמשיך בטיפול ""אך נראה היה כי לידור אינו פנוי לטיפול ועל כן הוחלט על הפסקת הטיפול בו.",גזר דין
81,SH-22-11-45644-268,"ושוב, חרף החלטת הקהילה, הנאשם ביקש הזדמנות נוספת, נוסף על כל ההזדמנויות שכבר ניתנו לו, ולאחר מספר שיחות עמו – החליטה הקהילה להיעתר לבקשתו.",גזר דין
82,SH-22-11-45644-268,"עברו רק מספר ימים, וביום 22.12.2023 החליטה הקהילה להפסיק את טיפולו של הנאשם באופן סופי.",גזר דין
83,SH-22-11-45644-268,"גורמי הטיפול מסרו לשירות המבחן כי למרות הצהרותיו של הנאשם, הוא עדיין גילה התנהגות שלילית ולא מקדמת, בדומה להתנהגותו כמתואר לעיל, ועל כן הוחלט על הפסקת הטיפול בו.",גזר דין
84,SH-22-11-45644-268,"שירות המבחן התרשם כי מדובר בצעיר בעל אישיות לא בשלה, המעורב בסביבה חברתית שולית, אשר על רקע זה החל לצרוך סמים מסוכנים בגיל צעיר ופיתח תלות בחומרים פסיכואקטיביים.",גזר דין
85,SH-22-11-45644-268,"חרף העובדה שמדובר בצעיר בעל יכולות וכישורים, כך שירות המבחן, הוא התקשה לערוך שינוי התנהגותי בעת הזו, בקהילה הטיפולית הסגורה.",גזר דין
86,SH-22-11-45644-268,"שירות המבחן הוסיף כי לנאשם יכולת נמוכה בויסות דחפים, והוא נוטה להתנהגות אימפולסיבית, בעל יכולת הסתגלות ויציבות נמוכה במסגרות.",גזר דין
87,SH-22-11-45644-268,"עוד הוסיף שירות המבחן, כי הנאשם מתקשה לשתף פעולה בהליך שיקומי עם גורמי הטיפול השונים, כולל שירותנו, בעל מיקוד שליטה חיצוני, ומתקשה במתן אמון בגורמי סמכות וממסד.",גזר דין
88,SH-22-11-45644-268,שירות המבחן התרשם מפער בין הצהרותיו המילוליות באשר לשיקום בעת הנוכחית לבין התנהגותו בפועל.,גזר דין
89,SH-22-11-45644-268,"בסופו של יום, התרשם שירות המבחן כי נשקף סיכון גבוה להישנות עבירות סמים על ידי הנאשם.",גזר דין
90,SH-22-11-45644-268,"בנסיבות המפורטות לעיל, ברי שלא ניתן לומר כי הנאשם השתקם, או כי יש סיכוי של ממש שישתקם.",גזר דין
91,SH-22-11-45644-268,"הסניגור טען כי הנאשם השתקם ""שיקום לא ממסדי"", בכך שלא נפתחו נגדו תיקים פליליים מאז ביצוע העבירה מושא כתב האישום, והפנה לפסיקה שתמכה בטיעון זה, לשיטתו.",גזר דין
92,SH-22-11-45644-268,"אכן, אי פתיחת תיקים חדשים זה נתון הפועל לטובת הנאשם; עם זאת, אין מדובר בשיקום, ולא התחלה של שיקום; התנהלותו של הנאשם לימדה כי עוד לא החל תהליך, מכל סוג שהוא, על מנת לשנות את דפוסיו המכשילים, ולגבש הבנה עמוקה של חומרת מעשיו.",גזר דין
93,SH-22-11-45644-268,"בנסיבות אלה, אין מקום לדבר על שיקום, אף אם לא נפתחו נגדו תיקים פליליים חדשים.",גזר דין
94,SH-22-11-45644-268,"עוד טענה ההגנה, כי הנאשם הוא ""בגיר צעיר"", ועל כן יש להימנע משליחתו למאסר מאחורי סורג ובריח, אם במיקום העונש בתחתית מתחם הענישה, ואם בחריגה ממנו.",גזר דין
95,SH-22-11-45644-268,"עוד אעיר כי לא נעלמה מעיני דעתו של שירות המבחן להשית על הנאשם מאסר בדרך של עבודות שירות (חרף העדר המלצה טיפולית), ואולם מדובר בהמלצה בלבד, ולא ניתן לקבלה נוכח חומרת העבירה אותה ביצע הנאשם, והמתחם העונשי שנקבע.",גזר דין
96,SH-22-11-45644-268,"בעברו של הנאשם הרשעה אחת מבית משפט לנוער בהחזקת סם לצריכה עצמית, שהתיישנה.",גזר דין
97,SH-22-11-45644-268,"לקולא שקלתי את הודאתו של הנאשם במיוחס לו בכתב האישום המתוקן, והענקתי משקל משמעותי ללקיחת האחריות שלו על מעשיו (אף אם שירות המבחן התרשם כי לא היתה מלאה).",גזר דין
98,SH-22-11-45644-268,"כן נתתי דעתי לעובדה כי הנאשם שהה פרק זמן לא מבוטל במעצר באיזוק אלקטרוני, הן לפני קליטתו בקהילה וכן לאחר שהופסק הטיפול בה.",גזר דין
99,SH-22-11-45644-268,"אשר על כן, משלא ניתן לדבר על הליך שיקום, אולם מדובר בצעיר נעדר עבר פלילי, שהודה במעשיו, שוכנעתי יש למקם את עונשו ברף התחתון של מתחם הענישה.",גזר דין
100,SH-22-11-45644-268,"אעיר כי שירות המבחן התרשם שלנאשם יכולות וכישורים טובים, ואני מעודדו לתעל אותם לאפיקים חיוביים, אם לא בהליך זה, אז בעתיד, ולחיות חיים נורמטיביים.",גזר דין
101,SH-22-11-45644-268,"אשר על כן, אני משית על הנאשם את העונשים הבאים:",גזר דין
102,SH-22-11-45644-268,"16 חודשי  מאסר בפועל, בניכוי ימי מעצרו בגין תיק זה על פי רישומי שב""ס.",גזר דין
103,SH-22-11-45644-268,"מאסר מותנה - מאסר למשך 7 חודשים, אולם הנאשם לא יישא בעונש זה אלא אם יעבור עבירה מסוג פשע בניגוד לפקודת הסמים המסוכנים, וזאת תוך 3 שנים מיום שחרורו.",גזר דין
104,SH-22-11-45644-268,"מאסר מותנה – מאסר למשך 4 חודשים, אולם הנאשם לא יישא בעונש זה אלא אם יעבור עבירה מסוג עוון בניגוד לפקודת הסמים המסוכנים, וזאת תוך 3 שנים מיום שחרורו.",גזר דין
105,SH-22-11-45644-268,"קנס - בסך 5,000 ש""ח או מאסר למשך 20 ימים תחתיו; הקנס ישולם ב- 10 תשלומים חודשיים שווים ורצופים.",גזר דין
106,SH-22-11-45644-268,התשלום הראשון ישולם עד ליום 14.08.2024 ובכל 14 לחודש שלאחר מכן.,גזר דין
107,SH-22-11-45644-268,"פיגור בתשלום אחד מן התשלומים שנקבעו לעיל, יעמיד לפירעון מיידי את יתרת הקנס שטרם שולמה ויחייב את הנאשם בתשלום תוספת פיגורים כחוק.",גזר דין
108,SH-22-11-45644-268,"פסילה בפועל - בהתאם לסעיף 37א(א) לפקודת הסמים, מורה על פסילתו של הנאשם מלקבל או להחזיק רישיון נהיגה למשך 12 חודשים מיום שחרורו.",גזר דין
109,SH-22-11-45644-268,לאחר שחרורו ממאסר יציג הנאשם  אישור שהייה בפני מזכירות בית המשפט ובהתאם יונפק אישור הפקדה.,גזר דין
110,SH-22-11-45644-268,"מוצגים – כל המוצגים יושמדו/יחולטו/יושבו, לשיקול דעת המאשימה.",גזר דין
111,SH-22-11-45644-268,זכות ערעור לבית המשפט המחוזי בבאר שבע תוך 45 ימים.,גזר דין
112,SH-22-11-45644-268,"ניתן היום,  ו' ניסן תשפ""ד, 14 אפריל 2024, בנוכחות הצדדים.",גזר דין
