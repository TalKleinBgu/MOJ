,verdict,text,part
0,SH-22-10-52751-924,"פקודת הסמים המסוכנים [נוסח חדש], תשל""ג-1973: סע'  7(א), 7(ג)","ע""י ב""כ עוה""ד איילון בירנבוים"
1,SH-22-10-52751-924,"הנאשם, עידן פחימה (להלן: הנאשם), הורשע על פי הודאתו בעובדות כתב אישום המייחס לו עבירה של החזקה/ שימוש בסמים לצריכה עצמית – עבירה לפי סעיף 7(א) + 7(ג) סיפא לפקודת הסמים המסוכנים (נוסח חדש) תשל""ג – 1973 (להלן: פקודת הסמים).",המסגרת העובדתית 
2,SH-22-10-52751-924,"על פי עובדות כתב האישום, ביום 24.3.2021 בשעה 22:50 לערך, החזיק הנאשם בסם מסוכן מסוג קוקאין במשקל של 0.3687 גרם לצריכתו העצמית.",המסגרת העובדתית 
3,SH-22-10-52751-924,בדיון שהתקיים ביום 21.3.2023 הודה הנאשם בעובדות כתב האישום.,המסגרת העובדתית 
4,SH-22-10-52751-924,"הנאשם הורשע במיוחס לו בכתב האישום, והופנה, לבקשת ההגנה, לקבלת תסקיר שירות המבחן לעניין העונש.",המסגרת העובדתית 
5,SH-22-10-52751-924,"שירות המבחן התבקש לבחון, בין היתר, את הארכתו של עונש מאסר מותנה התלוי ועומד כנגד הנאשם.",המסגרת העובדתית 
6,SH-22-10-52751-924,לא היתה הסכמה בין הצדדים לעונש.,המסגרת העובדתית 
7,SH-22-10-52751-924,"בעניינו של הנאשם הוגשו שני תסקירים, וביום 18.1.2024 טענו הצדדים לעונש.",המסגרת העובדתית 
8,SH-22-10-52751-924,"לאחר שנשמעו הטיעונים לעונש, ולבקשתי, התקבלה חוות דעת הממונה על עבודות השירות, שמצאה את הנאשם מתאים לביצוע עבודות שירות במגבלות.",המסגרת העובדתית 
9,SH-22-10-52751-924,בתסקיר מיום 12.9.2023 (להלן: התסקיר הראשון) פרט שירות המבחן את נתוניו האישיים של הנאשם.,המסגרת העובדתית 
10,SH-22-10-52751-924,"התסקיר גלל את נסיבות חייו של הנאשם, הרקע לשימושו בסמים, ואת התייחסותו לעבירה בה הורשע.",המסגרת העובדתית 
11,SH-22-10-52751-924,שירות המבחן ציין כי הנאשם לקח אחריות מלאה על ביצוע העבירה.,המסגרת העובדתית 
12,SH-22-10-52751-924,הנאשם מסר לשירות המבחן כי הרקע לביצוע העבירה היה צריכת סמים במפגש חברתי.,המסגרת העובדתית 
13,SH-22-10-52751-924,"שירות המבחן סבר כי מדובר באדם המנהל אורח חיים התמכרותי מגיל צעיר, אשר סבל מבעיות התנהגות וממעורבות בפלילים.",המסגרת העובדתית 
14,SH-22-10-52751-924,"קצינת המבחן כתבה, כי בתקופה האחרונה החל הנאשם בשינוי התנהלות חייו, הביע נזקקות טיפולית בתחום צריכת סמים וכיום משולב בעבודה; הנאשם עומד בתשלומי מזונות לילדיו ומזה כשנתיים מנהל מערכת יחסים זוגית, כשבת זוגו מהוות גורם מאזן עבורו.",המסגרת העובדתית 
15,SH-22-10-52751-924,"לאור זאת, ועל מנת לאפשר לנאשם להשתלב בתחום הטיפול בהתמכרויות התבקשה דחייה לצורך המשך מעקב.",המסגרת העובדתית 
16,SH-22-10-52751-924,"בתסקיר המשלים, שהוגש ביום 15.1.2023 (להלן: התסקיר המשלים), פרט שירות המבחן כי במהלך חודש ספטמבר 2023 נקבעו לנאשם שתי בדיקות לאיתור שרידי סם.",המסגרת העובדתית 
17,SH-22-10-52751-924,"אחת מהן נמצאה נקיה ואילו לשנייה לא הגיע הנאשם,שכן עבר להתגורר בעיר נתניה.",המסגרת העובדתית 
18,SH-22-10-52751-924,"הנאשם הופנה להמשך בדיקות בעיר נתניה, כשהאחרונה מיום 22.1.2023 נמצאה נקיה.",המסגרת העובדתית 
19,SH-22-10-52751-924,"הנאשם הופנה לטיפול ""בבית חוסן"" בנתניה, אך טרם שינה כתובת מגוריו ולכן לא שולב בטיפול.",המסגרת העובדתית 
20,SH-22-10-52751-924,"ביום 29.11.2023 נמצאה בדיקה עם שרידי סם מסוג קוקאין, וביום 6.12.2023 בדיקה נוספת נמצאה חיובית לאלכוהול.",המסגרת העובדתית 
21,SH-22-10-52751-924,"שירות המבחן התרשם כי לנאשם קשיי הסתגלות ויציבות המתבטאים במעברים בין ערים, מקומות תעסוקה ומערכות יחסים, והעריך כי הסיכוי להישנות עבירות בתחום הסמים גבוה.",המסגרת העובדתית 
22,SH-22-10-52751-924,"נוכח האמור, נמנע שירות המבחן מהמלצה טיפולית וכן לא המליץ על הארכת  המאסר המותנה התלוי כנגד הנאשם.",המסגרת העובדתית 
23,SH-22-10-52751-924,קצינת המבחן סברה כי יש צורך בענישה מרתיעה אשר תציב גבול להתנהגויות דומות בעתיד.,המסגרת העובדתית 
24,SH-22-10-52751-924,ביום 18.1.2024 טענו הצדדים לעונש.,המסגרת העובדתית 
25,SH-22-10-52751-924,התביעה ביקשה לקבוע מתחם ענישה הנע בין מאסר מותנה ועד 6 חודשי מאסר בפועל ועתרה למקם את עונשו של הנאשם ברף הבינוני של מתחם זה.,המסגרת העובדתית 
26,SH-22-10-52751-924,"עוד ביקשה התביעה להפעיל מאסר מותנה העומד לחובת הנאשם במצטבר לעונש שיוטל עליו, הפעלת התחייבות שהוטלה על הנאשם בסך 7,500 ₪, פסילת רישיון נהיגה והפעלת פסילת רישיון על תנאי - למשך 5 חודשים במצטבר, מאסר מותנה, פסילת רישיון נהיגה מותנית, מאסר על תנאי בן 8 חודשים שלא יעבור על עבירות סמים מסוג עוון,  והתחייבות להימנע מעבירה בסכום גבוה מהסכום שהוטל עליו בהליך הקודם.",המסגרת העובדתית 
27,SH-22-10-52751-924,"התביעה עמדה על הערכים המוגנים שנפגעו כתוצאה מהעבירה אותה ביצע הנאשם, שהם פגיעתו של נגע הסמים בציבור בכלל בהיותו גורם מחולל פשיעה,  וכן בפגיעה בבריאותם של צרכני הסמים.",המסגרת העובדתית 
28,SH-22-10-52751-924,"התביעה טענה כי לנאשם עבר פלילי קודם בעבירות סמים, ועונשים קודמים שהוטלו עליו לא הניאו אותו מלשוב ולבצע את אותן עבירות, על אף שעונש של  מאסר מותנה ריחף מעל ראשו.",המסגרת העובדתית 
29,SH-22-10-52751-924,"עוד הדגישה התביעה כי הנאשם לא עבר הליך טיפולי, מגלה חוסר יציבות בחייו וממשיך לצרוך סמים.",המסגרת העובדתית 
30,SH-22-10-52751-924,"משכך, לשיטתה יש לתת משקל בכורה לשיקול ההרתעה, גם נוכח החובה למגר את תופעת השימוש בסמים ובייחוד בסם מסוכן מסוג קוקאין.",המסגרת העובדתית 
31,SH-22-10-52751-924,המאשימה הפנתה לפסיקה מטעמה.,המסגרת העובדתית 
32,SH-22-10-52751-924,"ב""כ הנאשם טען כי מתחם הענישה לו עתרה המאשימה, הנע בין מאסר מותנה ועד 6 חודשי מאסר בפועל, הוא אכן המתחם המקובל בעבירה נשוא התיק דנא, אולם הדגיש כי בפועל ברב גזרי הדין מוטלים עונשים צופי פני עתיד, ובמקרים בהם נגזר מאסר של ממש, מדובר בדרך כלל במאסר קצר הניתן לריצוי בדרך של עבודות שירות.",המסגרת העובדתית 
33,SH-22-10-52751-924,עוד הדגיש הסניגור כי הסמים היו לצריכתו העצמית של הנאשם ולפיכך פגע בעצמו בלבד ולא בציבור.,המסגרת העובדתית 
34,SH-22-10-52751-924,"הסניגור טען כי הפעלת מאסר מותנה בן  6 חודשים במקרה זה לא תהא מידתית ביחס לענישה המקובלת בעבירות החזקת סמים לצריכה עצמית, בהדגישו כי התנאי התלוי ועומד נקבע לפני כ- 4 שנים.",המסגרת העובדתית 
35,SH-22-10-52751-924,ההגנה הפנתה לפסיקה במקרים דומים לשיטתה בהם בתי המשפט האריכו מאסר מותנה גם כשהיה מדובר בנאשמים בעלי עבר פלילי ונעדרי שיקום.,המסגרת העובדתית 
36,SH-22-10-52751-924,"עוד ציין הסניגור כי שירות המבחן נמנע מהמלצה חיובית נוכח העובדה כי הנאשם לא השתלב בטיפול בקהילה סגורה, והדגיש, כי לנאשם אין יכולת להשתלב בהליך טיפולי שכזה, שכן רובצים עליו חובות רבים ועליו לדאוג לפרנסת משפחתו.",המסגרת העובדתית 
37,SH-22-10-52751-924,"הסניגור ציין כי מעידתו של הנאשם בבדיקות שבוצעו בשירות המבחן, נבעה מהמצב הביטחוני הקשה השורר בארץ, אשר השפיע עליו, כמו על רבים אחרים.",המסגרת העובדתית 
38,SH-22-10-52751-924,"עוד טען כי מעברו של הנאשם לעיר נתניה, איננו פרי של התנהלות בלתי יציבה, אלא נעשה כדי לשקם את חייו לאחר מערכת יחסים זוגית אלימה כלפיו.",המסגרת העובדתית 
39,SH-22-10-52751-924,"משכך, עתר הסניגור להארכת המאסר המותנה שהושת על הנאשם בהליך קודם.",המסגרת העובדתית 
40,SH-22-10-52751-924,ההגנה הגישה פסיקה התומכת לשיטתה בעמדתה העונשית.,המסגרת העובדתית 
41,SH-22-10-52751-924,"הנאשם בדברו האחרון אמר: "" קודם כל רציתי לעשות את הטיפול והם אמרו לי שבשביל שאוכל לעשות את הטיפול בנתניה ואת זה הם שוכחים להגיד, אני צריך להיות תושב נתניה.",המסגרת העובדתית 
42,SH-22-10-52751-924,הלכתי למשרד הפנים לשנות כתובת אבל לא ניתן לשנות כתובת כי אין לי חוזה שכירות אז היא אומרת לי מה נעשה ?,המסגרת העובדתית 
43,SH-22-10-52751-924,"אין לי גם צ'קים חברה שלי מקבלת דירה מעמידר, אני לא יכול להציג חוזה שכירות ולכן לא יכולתי לעבוד טיפול בנתניה.",המסגרת העובדתית 
44,SH-22-10-52751-924,"יש לי עוד ילד בדרך, רק לפני יומיים גילינו את זה.",המסגרת העובדתית 
45,SH-22-10-52751-924,"בעניין יונה קבע בית המשפט העליון כי סם מסוכן מסוג קוקאין נחשב לסם קשה, עמד על הנזקים הרבים שנגרמים כתוצאה מהשימוש בו, בין היתר, כך:",דיון והכרעה 
46,SH-22-10-52751-924,"(עוד על השפעות הקוקאין ראו באתר הרשות למאבק בסמים, בכתובת:   http://www.antidrugs.org.il/pages/924.aspx).",דיון והכרעה 
47,SH-22-10-52751-924,הפגיעה ביחיד חוזרת חלילה לפגיעה בחברה.,דיון והכרעה 
48,SH-22-10-52751-924,השימוש בסם מסוג קוקאין יוצר צורך להמשיך ולהשתמש.,דיון והכרעה 
49,SH-22-10-52751-924,הנאשם החזיק בסם מסוכן מסוג קוקאין לצריכתו העצמית.,דיון והכרעה 
50,SH-22-10-52751-924,"לפיכך, מצאתי לקבוע כי הפגיעה בערכים המוגנים איננה ברף גבוה.",דיון והכרעה 
51,SH-22-10-52751-924,"ההגנה הגישה פסיקה הרלוונטית בעיקר לעתירתה להארכת המאסר המותנה, ולמעשה לא התכחשה למתחם הענישה לו עתרה המאשימה במקרה זה.",דיון והכרעה 
52,SH-22-10-52751-924,לעניין הענישה הנוהגת מצאתי להפנות לפסקי הדין הבאים.,דיון והכרעה 
53,SH-22-10-52751-924,"ערעור שהגישה המשיבה לבית המשפט המחוזי על קולת העונש התקבל, נקבע מתחם ענישה הנע בין שישה חודשי מאסר שיש לרצותם בדרך של עבודות שירות ועד 12 חודשי מאסר.",דיון והכרעה 
54,SH-22-10-52751-924,בית המשפט המחוזי חרג לקולא בענישה מטעמי שיקום וגזר על המבקש חודשיים מאסר לריצוי בדרך של עבודות שירות.,דיון והכרעה 
55,SH-22-10-52751-924,בבקשת הערעור טען המבקש כי יש להקל בעונשו לאור השינוי שערך באורחות חייו.,דיון והכרעה 
56,SH-22-10-52751-924,"בית המשפט העליון דחה את בקשתו וקבע כי "" בית המשפט המחוזי כבר נתן ביטוי ממשי לשינוי המהותי שערך המבקש...",דיון והכרעה 
57,SH-22-10-52751-924,"אשר על כן, אני קובע כי מתחם העונש ההולם במקרה דנא נע בין מאסר מותנה ועד 6 חודשי מאסר בפועל, בצירוף ענישה נלווית.",דיון והכרעה 
58,SH-22-10-52751-924,העונש המתאים לנאשם,דיון והכרעה 
59,SH-22-10-52751-924,"הנאשם, בן 37, גרוש ואב ל 3 ילדים; במעמד הטיעונים לעונש עלה כי עתיד להיות אב לילד נוסף, מקשר זוגי אחר.",דיון והכרעה 
60,SH-22-10-52751-924,"לנאשם עבר פלילי הכולל 13 הרשעות קודמות, מהן 7 הרשעות בעבירות סמים.",דיון והכרעה 
61,SH-22-10-52751-924,הנאשם אף נדון לעונשי מאסר בפועל וביצע את העבירה נשוא כתב האישום זמן קצר לאחר שחרורו ממאסרו האחרון.,דיון והכרעה 
62,SH-22-10-52751-924,"ניתן היה לצפות כי בנסיבות אלה ""יזהר בצוננין"", אך הנאשם ביצע את העבירה בעוד שמעל ראשו תלוי ועומד מאסר מותנה בן 6 חודשים.",דיון והכרעה 
63,SH-22-10-52751-924,"ב""כ הנאשם בטיעוניו ציין כי ""מלכתחילה הטלת מאסר על תנאי של 6 חודשים בגזר הדין לא היה מידתי"" אולם עיון בטיעונים לעונש באותו הליך, שם נקבע המאסר המותנה, מעלה כי הצדדים עתרו לענישה מוסכמת על כל רכיביה, לרבות המאסר המותנה האמור; סניגורו של הנאשם דאז, אף טען כי ""ההסדר סביר לאור תיקון כתב האישום."" משכך, הטענה לפיה בית משפט קבע תנאי שאיננו מידתי לא יכולה להתקבל.",דיון והכרעה 
64,SH-22-10-52751-924,"לא מצאתי אף להיעתר לטענת ההגנה  כי בהפעלת המאסר המותנה יגזר על הנאשם עונש שאיננו מידתי, בשים לב לנסיבות ביצוע העבירה.",דיון והכרעה 
65,SH-22-10-52751-924,"ודוק – הנאשם אמנם הורשע בעבירה של החזקת סם לצריכתו העצמית, אולם, כאמור, מדובר בסם מסוכן מסוג קוקאין שעל פגיעתו הרעה עמדה הפסיקה שהוזכרה לעיל.",דיון והכרעה 
66,SH-22-10-52751-924,"עוד יודגש כי הנאשם הורשע בהחזקת כמות של 0.36 גרם קוקאין, קרי כמות הגבוהה אף מזו המצוינת בחזקה הקבועה בחוק.",דיון והכרעה 
67,SH-22-10-52751-924,"משכך, אין מקום לומר כי הפעלת תנאי בגין עבירות סמים מסוג עוון, איננה מידתית במקרה זה.",דיון והכרעה 
68,SH-22-10-52751-924,הנאשם כאמור הופנה לקבלת תסקיר שירות המבחן.,דיון והכרעה 
69,SH-22-10-52751-924,"התסקיר הראשון לימד כי הנאשם שיתף פעולה עם שירות המבחן וגילה יציבות תעסוקתית וזוגית, ונראה היה בתחילה כי עלה על דרך המלך.",דיון והכרעה 
70,SH-22-10-52751-924,"אולם,  לאחר מספר חודשים עבר לעיר אחרת, ולדבריו, מטעמים בירוקרטיים לא יכול היה להמשיך ולהתמיד עם ההליך הטיפולי.",דיון והכרעה 
71,SH-22-10-52751-924,"בדיקה לאיתור סמים שנערכה לנאשם על ידי שירות המבחן  נמצאה עם שרידי סם מסוג קוקאין, ובדיקה אחרת נמצאה חיובית לאלכוהול.",דיון והכרעה 
72,SH-22-10-52751-924,הנאשם אף הודה כי קיימת בעיית התמכרות לאלכוהול.,דיון והכרעה 
73,SH-22-10-52751-924,"שירות המבחן סבר כי הנאשם זקוק לטיפול אינטנסיבי כוללני בתחום ההתמכרויות, אך הנאשם סרב להשתלב בתכנית שכזו, לדבריו בשל נסיבותיו האישיות משפחתיות והכלכליות.",דיון והכרעה 
74,SH-22-10-52751-924,"משכך, ולאור התרשמות  מקשיי יציבות והסתגלות, וסיכון גבוה להישנות עבירות נוספות בתחום הסמים, לא המליץ שירות המבחן על הארכת המאסר המותנה התלוי ועומד כנגד הנאשם.",דיון והכרעה 
75,SH-22-10-52751-924,ההמלצה היתה להשית ענישה מרתיעה.,דיון והכרעה 
76,SH-22-10-52751-924,לא התרשמתי כי המלצת שירות המבחן שגויה כפי שטען הסניגור.,דיון והכרעה 
77,SH-22-10-52751-924,"לא נעלמה מעיני העובדה שמיום ביצוע העבירה לא נפתחו נגד הנאשם תיקים נוספים, וכי הרשעתו היא בגין עבירת סמים יחידה מסוג עוון.",דיון והכרעה 
78,SH-22-10-52751-924,הנאשם אף לקח אחריות על מעשיו וחסך זמן שיפוטי יקר.,דיון והכרעה 
79,SH-22-10-52751-924,משכך אני סבור כי יש לקבוע את עונשו של הנאשם ברף הבינוני של מתחם הענישה ולהפעיל את המאסר המותנה כשחלקו חופף למאסר שיוטל על הנאשם.,דיון והכרעה 
80,SH-22-10-52751-924,"אשר על כן, לאחר ששקלתי את השיקולים הראויים, אני משית על הנאשם את העונשים הבאים:",דיון והכרעה 
81,SH-22-10-52751-924,מאסר – לתקופה של שלושה חודשים.,דיון והכרעה 
82,SH-22-10-52751-924,סך הכל ירצה הנאשם 6 חודשי מאסר.,דיון והכרעה 
83,SH-22-10-52751-924,"המאסר ירוצה בדרך של עבודות שירות במפעל חסד נתניה בכתובת הרכב 12, נתניה, ועל הנאשם להתייצב ביום 5.5.2024 לריצוי העונש.",דיון והכרעה 
84,SH-22-10-52751-924,"הנאשם מוזהר כי אי עמידה בתנאי עבודות השירות או חריגה מהכללים, יש בהם כדי להביא להפסקת ריצוי עונשו בדרך זו ונשיאת יתרת העונש בדרך של מאסר בפועל.",דיון והכרעה 
85,SH-22-10-52751-924,"מאסר מותנה – מאסר למשך 6 חודשים, ואולם הנאשם לא יישא בעונש זה אלא אם יעבור עבירה לפי פקודת הסמים, מסוג עוון, במשך 3 שנים מהיום.",דיון והכרעה 
86,SH-22-10-52751-924,פסילה מותנית - פסילה מלהחזיק או לקבל רישיון נהיגה לתקופה של 6 חודשים וזאת על תנאי למשך 3 שנים שהנאשם לא יעבור עבירה בניגוד לפקודת הסמים המסוכנים.,דיון והכרעה 
87,SH-22-10-52751-924,כל המוצגים יחולטו/ יושמדו /יושבו על פי שיקול דעת המאשימה.,דיון והכרעה 
88,SH-22-10-52751-924,זכות ערעור לבית המשפט המחוזי בבאר שבע תוך 45 יום.,דיון והכרעה 
89,SH-22-10-52751-924,"ניתן היום,  כ""ג אדר א' תשפ""ד, 03 מרץ 2024, בהעדר הצדדים.",דיון והכרעה 
