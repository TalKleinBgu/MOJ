,verdict,text,part
0,SH-21-03-32041-632,"ע""י ב""כ עו""ד קטיה מזור",מדינת ישראל
1,SH-21-03-32041-632,"ע""י ב""כ עו""ד אונגר",שי לוגסי
2,SH-21-03-32041-632,"פקודת הסמים המסוכנים [נוסח חדש], תשל""ג-1973: סע'  13, 14, 19א'",שי לוגסי
3,SH-21-03-32041-632,"חוק העונשין, תשל""ז-1977: סע'  40 ט, 40 יא, 40 יג'",שי לוגסי
4,SH-21-03-32041-632,"הנאשם הורשע בהתאם להודאתו בעובדות כתב האישום המתוקן, בעבירות כדלקמן:",רקע
5,SH-21-03-32041-632,"עבירה אחת של תיווך בעסקי סמים מסוכנים עבירה לפי סעיף 14 לפקודת הסמים המסוכנים [נוסח חדש], תשל""ג- 1973  (להלן :""פקודת הסמים"").",רקע
6,SH-21-03-32041-632,"עבירה אחת של סחר בסם מסוכן, לפי סעיף 13 ו- 19א' לפקודת הסמים.",רקע
7,SH-21-03-32041-632,"על פי המתואר בעבודות כתב האישום המתוקן, במועדים הרלוונטיים לכתב האישום פעל סוכן משטרתי סמוי בפעילות כנגד סוחרי סמים בעיר באר שבע.",רקע
8,SH-21-03-32041-632,"על פי עובדות האישום הראשון, בתאריך 25.02.21 בסמוך לשעה 15:15, התקשר הסוכן לנאשם אך לא היה מענה, בשעה 15:24 התקשר הנאשם לסוכן והשניים קבעו להיפגש בהמשך היום.",רקע
9,SH-21-03-32041-632,"בסמוך לשעה 16:17, התקשר הסוכן לנאשם וביקש להיפגש, השניים קבעו להיפגש בסמוך לביתו של הנאשם ברחוב קדושי בגדד,.",רקע
10,SH-21-03-32041-632,"בשעה 16:24 הגיע הסוכן למקום,",רקע
11,SH-21-03-32041-632,"פגש בנאשם וביקש לרכוש סם מסוכן קוקאין בתגובה ענה הנאשם לסוכן שאין לו סם כרגע ונתן לסוכן מספר טלפון של אחר ""וואלה אין לי אחי אבל קח מספר הוא יביא לך תגיד לו שי שלח אותך"", הסוכן התקשר לאחר וביקש לרכוש הסם, השניים קבעו להיפגש ברחוב אברהם, והאחר העביר לסוכן סם מסוג קוקאין במשקל 0.7493 גר'  תמורת 400 ₪.",רקע
12,SH-21-03-32041-632,"על פי עובדות האישום השני, בתאריך 05.03.21 בשעה 22:34 התקשר הסוכן לנאשם  וביקש לרכוש סם מסוג קוקאין ""אני צריך ב- 400"" הנאשם ענה בתגובה לסוכן שיתקשר אליו באמצעות ""ווטסאפ"" וכך עשה הסוכן, במהלך השיחה תיאמו להיפגש ברחוב מצדה.",רקע
13,SH-21-03-32041-632,באותו המעמד העביר הנאשם לסוכן שקית ניילון ובה סם מסוג קוקאין במשקל 0.5644 גרם תמורת 400 ₪.,רקע
14,SH-21-03-32041-632,"בתאריך 13.09.21  הגיעו הצדדים להסדר דיוני, לפיו  כתב האישום תוקן, הנאשם  הודה והורשע בכתב אישום מתוקן.",רקע
15,SH-21-03-32041-632,"ההסדר לא כלל  הסכמה לעונש, הגנה עתרה להפנות הנאשם לקבלת תסקיר משירות מבחן בעוד  המאשימה הצהירה שעמדתה למאסר בפועל.",רקע
16,SH-21-03-32041-632,"הנאשם רווק צעיר בן 24, מצוי בתנאים מגבילים במסגרת תיק זה.",תסקיר שירות המבחן
17,SH-21-03-32041-632,טרם מעצרו לא עבד במשך כ 3 חודשים בשל משבר הקורונה.,תסקיר שירות המבחן
18,SH-21-03-32041-632,הנאשם גדל במשפחה נורמטיבית תומכת.,תסקיר שירות המבחן
19,SH-21-03-32041-632,"הנאשם סיים 11 שנות לימוד, ציין כי חווה קשיים בתחום הלימודי בשל הפרעות קשב וריכוז כמו כן חווה קשיים בתחום החברתי שהביאו לחרמות, בתיכון התחבר עם חברה שולית.",תסקיר שירות המבחן
20,SH-21-03-32041-632,"הנאשם סיים שירות צבאי מלא, בתחילה שירות בחטיבת הנח""ל  כלוחם לאחר כ 4 חודשים הועבר לשרת כחייל כללי בחטיבה, צוין כי במהלך שירותו הצבאי נשפט על היעדרות משירות, ריצה עונשי מאסר בפועל.",תסקיר שירות המבחן
21,SH-21-03-32041-632,לאחר השירות הצבאי החל לעבוד כמתקין תריסים  במשך כשנה ולאחר מכן עבד במסגרות עד פרוץ משבר הקורונה.,תסקיר שירות המבחן
22,SH-21-03-32041-632,"בתחילה שלל הנאשם שימוש בחומרים משני תודעה אולם במהלך הטיפול במסגרת צו פיקוח מעצרים, בבדיקות שתן שמסר נמצאו שרידי סם והנאשם הודה בשימוש בסמים,  בשל כך הנאשם הופנה לטיפול  ביחידה להתמכרויות בבאר שבע.",תסקיר שירות המבחן
23,SH-21-03-32041-632,"בהתייחס לעבירות נשוא כתב האישום, הודה הנאשם במיוחס לו, מסר שלאחר שחרורו היה ללא מסגרת תעסוקתית ובילה רבות עם חברים, במהלך תקופה זו צרך סמים והוציא סכומי כסף גדולים.",תסקיר שירות המבחן
24,SH-21-03-32041-632,"לטענת הנאשם פנה בקבלת הלוואות מחברים ומשוק אפור על מנת שיוכל להמשיך סגנון חייו, על רקע זאת חש לחץ נפשי וכלכלי וכתוצאה מחוסר מעש והחובות שצבר החליט לסחור בסמים ביחד עם חבריו, לטענתו התפתה לכך הואיל ומדובר בהפקת רווח כלכלי קל ומהיר.",תסקיר שירות המבחן
25,SH-21-03-32041-632,הנאשם הבין שטעה בבחירתו וכי נהג באופן פסול.,תסקיר שירות המבחן
26,SH-21-03-32041-632,שירות המבחן התרשם כי תחושות החרטה נובעות בעיקר בשל המחירים שמשלם כעת ושישלם בעתיד ולא מתוך הכרה בחומרת מעשיו והשפעתם על הסביבה.,תסקיר שירות המבחן
27,SH-21-03-32041-632,"שירות המבחן ציין שהנאשם התקשה לשמור על ניקיון מסמים, הוצעה לו מסגרת טיפולית אשפוזית ""הדרך"", הנאשם הביע נכונות לשילוב בהליך וכן נפתחה פנייה לגורמים הרלוונטיים בעניין, הנאשם נדרש להעביר חומרים רפואיים לצורך השלמת הליך הפנייה אך טרם העבירם, למרות מספר רב של פניות מצד שירות המבחן בעניין.",תסקיר שירות המבחן
28,SH-21-03-32041-632,שירות המבחן גם ציין כי במהלך הפגישות עימו ציין הנאשם שאינו זקוק לטיפול בתחום הסמים.,תסקיר שירות המבחן
29,SH-21-03-32041-632,"בפגישות עם שירות המבחן הנאשם שב וחזר על כך שהפסיק השימוש בסמים, בעוד בדיקות שתן שמסר העידו אחרת.",תסקיר שירות המבחן
30,SH-21-03-32041-632,"שירות המבחן התרשם שהנאשם זקוק למסגרת טיפולית בתחום ההתנהגותי ובתחום הסמים, אך לאור חוסר יציבות בשיתוף הפעולה, בתחום הסמים ובתחומים אחרים כגון קבוצה טיפולית ונוכח בדיקות שתן שהעידו על שימוש בסמים חרף הצהרתו שאינו משתמש, לא בא בהמלצה טיפולית בעניינו.",תסקיר שירות המבחן
31,SH-21-03-32041-632,"בנוסף ציין שירות המבחן שנוכח חומרת העבירה והסיכון להישנות עבירות דומות בעתיד, יש צורך בענישה הרתעתית שתחדד חומרת המעשים.",תסקיר שירות המבחן
32,SH-21-03-32041-632,"המאשימה הפנתה לעובדות כתב האישום המתוקן, סוג הסם – קוקאין, הנמנה על החמורים מבין סוגי הסמים וכן מועדי ביצוע העבירות שהינן בסמיכות זמנים.",טענות הצדדים 
33,SH-21-03-32041-632,אופן ביצוע העבירות מלמד על זמינות הסם ומכאן שהנאשם מעורה בעולם הסמים.,טענות הצדדים 
34,SH-21-03-32041-632,המאשימה טענה ל-2 מתחמי ענישה וביחס לכל אישום עתרה למתחם עונש של מאסר בפועל בן 8 עד 18 חודשי מאסר בפועל וכן ענישה נילווית.,טענות הצדדים 
35,SH-21-03-32041-632,הפנתה לפסיקה תומכת לעניין מתחם הענישה.,טענות הצדדים 
36,SH-21-03-32041-632,"לעניין מיקום הנאשם במתחם, הפנתה לגילו הצעיר והעדר עבר פלילי רלוונטי, עם זאת הפנתה למפורט בתסקיר שירות המבחן, העובדה כי הנאשם המשיך להשתמש בסמים כאשר הוא מצוי בהליך טיפולי ולפיכך סבורה כי יש למקם את עונשו ברף הבינוני עליון של המתחם וזאת בצירוף מאסר על תנאי ארוך ומרתיע, קנס כספי והתחייבות.",טענות הצדדים 
37,SH-21-03-32041-632,"ב""כ הנאשם טען כי יש לקבוע מתחם עונש אחד.",טענות הצדדים 
38,SH-21-03-32041-632,"הפנה לנסיבות ביצוע העבירות ולאבחנה שיש לעשות בין שני האישומים כאשר באישום הראשון מיוחסת לנאשם עבירת תיווך בלבד ולנאשם כלל לא היו סמים ולפיכך הפנה את הסוכן לאחר, מה שמלמד דווקא על העדר זמינות הסם אצל הנאשם.",טענות הצדדים 
39,SH-21-03-32041-632,"הדגיש את קבלת האחריות, החיסכון בזמן שיפוטי וזמנם של העדים, נטען כי מדובר ביוזמה של סוכן הפונה לנאשם לצורך רכישת הסמים, אמנם, העובדות אינן עולות כדי טענה של ""סוכן מדיח"" אולם יש לתת לכך המשקל בענישה.",טענות הצדדים 
40,SH-21-03-32041-632,"עוד נטען, כי על אף אי שיתוף הפעולה עם שירות המבחן, אין זה מהווה גורם להחמרת הענישה בשל כך.",טענות הצדדים 
41,SH-21-03-32041-632,"הפנה לנסיבותיו של הנאשם והפגיעה בו, מדובר בצעיר נעדר עבר פלילי רלבנטי, שהה כחודש וחצי במעצר מאחורי סורג ובריח, שוחרר למעצר בית מלא לתקופה של 3.5 חודשים ולאחר מכן מעצר בית לילי בפיקוח אדם.",טענות הצדדים 
42,SH-21-03-32041-632,הפנה לפסיקה לגבי מתחם הענישה וסבור כי המתחם נע החל ממאסר מותנה וקנס משמעותי ועד ל-9 חודשי מאסר שיכול וירוצה בעבודת שירות.,טענות הצדדים 
43,SH-21-03-32041-632,בנסיבותיו של הנאשם יש למקם את עונשו בתחתית המתחם.,טענות הצדדים 
44,SH-21-03-32041-632,"הנאשם הביע צער וחרטה על העבירות שביצע, לדבריו נכנס לסחרור וטעה, לא הבין נכונה את חומרת מעשיו ורק לאחרונה הפנים זאת, מבקש התחשבות בית המשפט, ציין כי בקרוב עתיד להינשא.",טענות הצדדים 
45,SH-21-03-32041-632,קביעת מתחם העונש ההולם למעשה העבירה נעשית בהתאם לעקרון ההלימה.,קביעת מתחם העונש ההולם
46,SH-21-03-32041-632,"לשם קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
47,SH-21-03-32041-632,"הערכים החברתיים שנפגעו; עבירות סמים בכללותן, ובראשן עבירת הסחר בסמים, פוגעות בערכים החברתיים של הגנה על שלום הציבור, ביטחונו ובריאותו מפני הפגיעה ההרסנית הכרוכה בשימוש בסמים.",קביעת מתחם העונש ההולם
48,SH-21-03-32041-632,"בנוסף לכך, יש צורך לפעול למניעת אותם נזקים כלכליים וחברתיים עקיפים הנגרמים עקב הפצת סמים והשימוש בהם, כאשר פעמים רבות משתמשי הסם נופלים כנטל על החברה, ולעיתים נגררים, לביצוע עבירות נלוות אשר מבוצעות לצורך מימון צריכת הסמים.",קביעת מתחם העונש ההולם
49,SH-21-03-32041-632,"במקרה דנן, מידת הפגיעה בערכים המוגנים הינה גבוהה,  עבירות של סחר ותיווך בסם הינן על פי הגדרתן ברף הגבוה של עבירות הסמים.",קביעת מתחם העונש ההולם
50,SH-21-03-32041-632,"במקרה דנא מדובר בסם מסוכן מסוג קוקאין, הנמנה על הסמים הקשים מבין הסמים המסוכנים, שנזקיו הפוטנציאליים חמורים ורחבי היקף.",קביעת מתחם העונש ההולם
51,SH-21-03-32041-632,חומרת המעשים מתעצמת נוכח העבודה כי המדובר בשני אירועים שונים.,קביעת מתחם העונש ההולם
52,SH-21-03-32041-632,"אומנם מדובר בכמויות סם קטנות  אך כאמור מדובר בסם המוגדר  קשה,",קביעת מתחם העונש ההולם
53,SH-21-03-32041-632,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר משמעותיים כמפורט להלן:,קביעת מתחם העונש ההולם
54,SH-21-03-32041-632,"מסגרת הנסיבות הקשורות בביצוע העבירה (סעיף 40 ט' לחוק העונשין), יש לתת את הדעת לשיקולים הבאים:",קביעת מתחם העונש ההולם
55,SH-21-03-32041-632,"התכנון שקדם לביצוע העבירה; לא מדובר בעבירות שבוצעו עקב תכנון מוקדם מצד הנאשם, אלא בשני אירועים שתחילתם בכך שהסוכן פונה לנאשם לצורך השגת סמים, הסוכן מציין סוג הסם והסכום.",קביעת מתחם העונש ההולם
56,SH-21-03-32041-632,הסיבות שהביאו את הנאשם לבצע את העבירה; נראה כי הנאשם סחר בסמים למטרת השגת רווח כלכלי קל.,קביעת מתחם העונש ההולם
57,SH-21-03-32041-632,"לאור כל האמור ובהתאם לתיקון 113 לחוק העונשין (סעיף 40 יג'), סבורני כי מתחם העונש ההולם הינו החל מ -5 ועד 18 חודשי מאסר בפועל.",קביעת מתחם העונש ההולם
58,SH-21-03-32041-632,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולא.",קביעת מתחם העונש ההולם
59,SH-21-03-32041-632,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא' לחוק העונשין).",גזירת העונש המתאים לנאשם
60,SH-21-03-32041-632,במסגרת זו מן הראוי לתת את הדעת לנסיבות הבאות:,גזירת העונש המתאים לנאשם
61,SH-21-03-32041-632,"נטילת האחריות של הנאשם על מעשיו, וחזרתו למוטב או מאמציו לחזור למוטב; הנאשם הודה בתיק וקיבל אחריות למעשיו, אולם שירות המבחן ציין כי תחושת החרטה נובעת מהמחיר המשפטי שמשלם ושצפוי לשלם ופחות בהכרה בחומרת המעשים.",גזירת העונש המתאים לנאשם
62,SH-21-03-32041-632,"הנאשם הביע רצון לשנות דרכיו אולם נראה כי מדובר בהבעת רצון מן הפה ולחוץ, הנאשם לא השכיל לנצל ההזדמנות השיקומית טיפולית שניתנה עבורו ורק שעה שעומד בפני גזירת עונשו ציין כי הפנים והבין את חומרת מעשיו.",גזירת העונש המתאים לנאשם
63,SH-21-03-32041-632,עברו הפלילי של הנאשם או העדרו.,גזירת העונש המתאים לנאשם
64,SH-21-03-32041-632,"לחובת הנאשם הרשעות קודמות בגין היעדר משירות צבאי הנאשם נדון לעונשי מאסר בפועל, יודגש כי אין לחובתו הרשעות קודמות בעבירות סמים.",גזירת העונש המתאים לנאשם
65,SH-21-03-32041-632,"עוד יש ליתן את הדעת לשיקול הרתעת הרבים בגדרו של המתחם בשים לב לשכיחותה של העבירה, נפיצותה וחומרתה.",גזירת העונש המתאים לנאשם
66,SH-21-03-32041-632,"באיזון בין השיקולים השונים, סבורני כי יש לגזור על הנאשם עונש אחד כולל בגין כל האירועים, וזאת לאור העובדה שמדובר באירועים דומים.",גזירת העונש המתאים לנאשם
67,SH-21-03-32041-632,מן הראוי להטיל על הנאשם עונש מאסר בפועל לצד עונשים נלווים.,גזירת העונש המתאים לנאשם
68,SH-21-03-32041-632,"לא מצאתי להחמיר את עונשו של הנאשם שלא השכיל לשתף פעולה בהליך טיפולי ויש למקם עונשו ברף התחתון של המתחם נוכח גילו והעדר עבר פלילי רלוונטי, עם זאת, בהעדר המלצה שיקומית ומבלי להיכנס לפרשנויות שונות לטיב ההמלצה של שירות המבחן כי יש לגזור עליו ""ענישה הרתעתית"", הרי בשים לב לפסיקה שהוצגה לעיל, אין להסתפק בעונש של עבודת שירות בלבד ויהיה בכך כדי להביא מסר מוטעה ביחס להרתעת היחיד והרבים.",גזירת העונש המתאים לנאשם
69,SH-21-03-32041-632,"קנס כספי, - הנאשם סחר בסמים וקיבל בגינם תמורה כספית, וזאת אף אם המטרה הכלכלית לא הייתה מטרתו המרכזית של הנאשם בביצוע הסחר.",גזירת העונש המתאים לנאשם
70,SH-21-03-32041-632,"כאשר עסקינן בעבירות בעלות אופי כלכלי, מן הראוי אף להטיל ענישה בעלות פן כלכלי, תוך התחשבות במצבו הכלכלי של הנאשם.",גזירת העונש המתאים לנאשם
71,SH-21-03-32041-632,"אשר על-כן, הנני גוזר על הנאשם את העונשים הבאים:",סוף דבר
72,SH-21-03-32041-632,"7 חודשי מאסר בפועל, בניכוי ימי מעצרו במסגרת תיק זה.",סוף דבר
73,SH-21-03-32041-632,הנאשם יתייצב לריצוי עונש המאסר בבית סוהר דקל ביום 24.4.2022 עד השעה 08:30 .,סוף דבר
74,SH-21-03-32041-632,"מומלץ לנאשם להסדיר כניסתו למאסר מול היחידה למיון מוקדם בשב""ס.",סוף דבר
75,SH-21-03-32041-632,"6 חודשי מאסר על תנאי, לבל יעבור הנאשם במשך שלוש שנים מיום שחרורו מן המאסר כל עבירה לפי פקודת הסמים מסוג פשע.",סוף דבר
76,SH-21-03-32041-632,"3 חודשי מאסר על תנאי, לכל יעבור הנאשם במשך שלוש שנים מיום שחרורו מן המאסר כל עבירה לפי פקודת הסמים מסוג עוון.",סוף דבר
77,SH-21-03-32041-632,"קנס כספי בסך של 3,000 ₪ או 30 ימי מאסר תמורתו.",סוף דבר
78,SH-21-03-32041-632,"הקנס ישולם ב-10 תשלומים חודשיים שווים ורצופים, שהראשון שבהם ביום 01.09.22.",סוף דבר
79,SH-21-03-32041-632,"לא ישולם תשלום כלשהו במועדו, תעמוד היתרה לפירעון מיידי.",סוף דבר
80,SH-21-03-32041-632,מורה על השמדת הסמים .,סוף דבר
81,SH-21-03-32041-632,5129371	זכות ערעור לבית-המשפט המחוזי תוך 45 ימים.,סוף דבר
82,SH-21-03-32041-632,"ניתן היום,  י""א אדר ב' תשפ""ב, 14 מרץ 2022, בנוכחות הצדדים.",סוף דבר
