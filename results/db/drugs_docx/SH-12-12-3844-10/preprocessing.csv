,verdict,text,part
0,SH-12-12-3844-10,"ב""כ המאשימה עו""ד שחר לדובסקי", רועי אוחיון
1,SH-12-12-3844-10,"ב""כ הנאשם עו""ד שי שורר", רועי אוחיון
2,SH-12-12-3844-10,"הנאשם הורשע על יסוד הודאתו, כמפורט בהכרעת הדין, במסגרת הסדר טיעון.",גזר דין
3,SH-12-12-3844-10,"יצוין כי הסדר הטיעון התגבש בהליך גישור בעיצומן של ראיות התביעה, וכלל תיקון של עובדות כתב האישום ושל הוראות חיקוק בכתב האישום, לרבות מחיקת שני אישומים מתוך חמישה, ומחיקה של הוראת חיקוק של החזקה שלא לצריכה עצמית.",גזר דין
4,SH-12-12-3844-10,"לא הייתה בין הצדדים הסכמה עונשית, זולת בכל הנוגע לעניין החילוט.",גזר דין
5,SH-12-12-3844-10,"כתב האישום המתוקן בתמצית מתאר בשלושה אישומים שונים עבירה של גידול ביחד עם אחר בבית הנאשם של 37 שתילי סם מסוכן מסוג קנבוס במשקל נטו של כ-6 ק""ג, וכן סחר בסם מאותו סוג ב-2 הזדמנויות סמוכות, שתיהן כלפי שוטרת סמויה בכמויות של גרמים בודדים, ובערך כספי כולל של 1,150 ₪.",גזר דין
6,SH-12-12-3844-10,"נשמע סבו של הנאשם, מי שהנאשם התגורר אצלו בילדותו עקב נסיבות חייו, ומי שבהתאם לעדותו מפקח היום על התנהלות הנאשם פיקוח צמוד.",ראיות הגנה לעונש
7,SH-12-12-3844-10,"הנאשם נשלח, בהסכמה, לשירות המבחן, שהגיש לביהמ""ש תסקיר.",תסקיר שירות המבחן
8,SH-12-12-3844-10,"תסקיר שירות המבחן אמנם אינו מחייב את ביהמ""ש, ומהווה המלצה בלבד, עם זאת, בהיבטים הקשורים לשיקום מדובר בהמלצה מקצועית של גורם מקצועי טיפולי שלעמדתו עשויה להיות חשיבות רבה.",תסקיר שירות המבחן
9,SH-12-12-3844-10,"אציין, כי מן התסקיר עולה שעם שחרורו ממעצר במסגרת פיקוח מעצר, בשלהי שנת 2012, שולב הנאשם בשיחות פרטניות ובקבוצה טיפולית לעצורי בית.",תסקיר שירות המבחן
10,SH-12-12-3844-10,"הנאשם הגיע באופן רציף לשיחות פרטניות ולמפגשים קבוצתיים, ביטא גישה המצביעה על פתיחות ויכולת חיובית לבחינת התנהגותו ודפוסי חשיבתו.",תסקיר שירות המבחן
11,SH-12-12-3844-10,"הנאשם יצא במסגרת הקבוצה הטיפולית לפעילות שטח טיפולית, ולשירות המבחן הייתה שהות ממושכת להתרשם מן הנאשם.",תסקיר שירות המבחן
12,SH-12-12-3844-10,"לאור התנהגותו והמוטיבציה והרצינות שביטא, הוארך צו פיקוח המעצר בחצי שנה נוספת.",תסקיר שירות המבחן
13,SH-12-12-3844-10,"התרשמות שירות המבחן היא, כי הגם שנסיבות חייו האישיות והמשפחתיות של הנאשם אינן פשוטות, והביאו אותו בנערותו לנדוד בין בתים ואף לעבור להתגורר בבית סבו שהעיד, הרי שמדובר בצעיר עם ערכים ודפוסי חשיבה והתנהגות תקינים.",תסקיר שירות המבחן
14,SH-12-12-3844-10,"שירות המבחן התרשם שלמרות החיבור לחברה שולית בשעתו, שהוביל למעצר בתיק הנוכחי, ישנם מוקדי כוח של ממש בהתנהלות הנאשם, ובהם היעדר העבר הפלילי, לקיחת האחריות על ההתנהגות, בחינת ההתנהגות, מערכת ערכים תקינה בבסיסה, ואפקט הרתעתי הנובע מן ההליך ומן הטיפול הקבוצתי הממושך, כשהסיכון להערכת שירות המבחן, להישנות התנהגות עוברת חוק בעתיד הוא נמוך, וההתרשמות היא מיכולת קבלת גבולות החוק, יכולת השתלבות והסתגלות ושאיפה לניהול אורח חיים תקין.",תסקיר שירות המבחן
15,SH-12-12-3844-10,"שירות המבחן המליץ, לאחר הליך השיקום הממושך המוצלח, להימנע מעונש מאסר בפועל, שעלול להביא להידרדרות במצב, וביקש להתחשב בנאשם במרכיבי הענישה, כמפורט בתסקיר.",תסקיר שירות המבחן
16,SH-12-12-3844-10,"ב""כ המאשימה עמד על הערכים המוגנים, חומרת עבירות, ומעמדו המרכזי של הנאשם במעשים והפנה לפסיקה לעניין מדיניות הענישה.",טיעוני הצדדים לעונש
17,SH-12-12-3844-10,הוא עתר לקבוע מתחם של 6 – 12 חודשי מאסר לכל עבירת סחר ו – 8 – 24 חודשי מאסר לעבירת הגידול.,טיעוני הצדדים לעונש
18,SH-12-12-3844-10,"הוצע מתחם כולל שנע בין 8 – 36 חודשים וב""כ המאשימה ביקש לגזור על הנאשם 24 חודשים לצד ענישה נלווית וחילוט מוסכם.",טיעוני הצדדים לעונש
19,SH-12-12-3844-10,"ב""כ הנאשם טען שבשל מכלול הנסיבות לרבות הקשיים הראייתיים והתיקון בכתב האישום יש לשקול המנעות מהרשעה.",טיעוני הצדדים לעונש
20,SH-12-12-3844-10,"לחילופין טען שמתחמי הענישה מתחילים מתקופות לריצוי בע""ש, הדגיש את העתירה לסטות מהמתחמים ואת המלצת שירות המבחן.",טיעוני הצדדים לעונש
21,SH-12-12-3844-10,הסנגור הפנה לפסיקה.,טיעוני הצדדים לעונש
22,SH-12-12-3844-10,"הוא התייחס לתסקיר החיובי ולמהלך הטיפולי, וביקש להתייחס לנאשם באופן חריג ולהטיל עליו ענישה בדגש השיקומי.",טיעוני הצדדים לעונש
23,SH-12-12-3844-10,"הוא עמד על כך שהאחר לא אותר ולא נתן את הדין, ועל העדר העבר, התפקוד הנורמטיבי ביתר מישורי החיים, שירות צבאי מלא ביחידה מובחרת, ואת תקופת המעצר.",טיעוני הצדדים לעונש
24,SH-12-12-3844-10,"הנאשם ציין את הזמן שחלף את אורח החיים הנורמטיבי שהוא מקיים בכל השנים שחלפו, את חלקו של האחר בארוע ואת הפחד שחווה והביע צער על המעשים ועל מעידתו.",טיעוני הצדדים לעונש
25,SH-12-12-3844-10,"ב""כ הנאשם מבקש כי ביהמ""ש יבטל את ההרשעה וימנע מהרשעת הנאשם.",העתירה לביטול ההרשעה
26,SH-12-12-3844-10,"אין צורך לחזור על ההלכות הידועות, וביישומן של הלכות אלה הגעתי למסקנה כי אין מקום לעתירה.",העתירה לביטול ההרשעה
27,SH-12-12-3844-10,"בתמצית, אציין כי מדובר במעשים שמבחינת חומרתם, דרגת חומרתם היא ממשית, וכזו שיש אינטרס ציבורי ברור בנתינת הדין לגביהם.",העתירה לביטול ההרשעה
28,SH-12-12-3844-10,"מבחינת הפגיעה באופק חיי הנאשם, לא מצאתי בטיעונים או בתסקיר כל נתונים המצביעים על פגיעה קונקרטית ממשית כזו המצדיקה שקילה של ביטול הרשעה בנסיבות העניין.",העתירה לביטול ההרשעה
29,SH-12-12-3844-10,לפיכך העתירה נדחית.,העתירה לביטול ההרשעה
30,SH-12-12-3844-10,"אשר לענישה ההולמת את ההליך שלפניי, דומה שלא צריך להכביר מילים אודות הנפסדות בעבירות של גידול סמים מסוכנים, כשבמקרה זה  הנסיבות מלמדות על כך שהגידול נועד לקדם מטרת סחר, וכן הנפסדות בעבירות של סחר בסמים מסוכנים, וההשפעה ההרסנית שבעבירות אלה על הנאשם ועל החברה, והפגיעה בביטחון הציבורי, הן ברורות ומובהקות.",קביעת מתחם הענישה
31,SH-12-12-3844-10,"מדיניות הענישה כלפי עבירות אלה היא מחמירה וכוללת ככלל עונשי מאסר בהיעדר מרכיבי שיקום, וענישה שתכליתה לשרש את התופעה.",קביעת מתחם הענישה
32,SH-12-12-3844-10,"בתיק שלפניי ישנם שלושה אישומים: שני אישומי הסחר סמוכים באופן יחסי זה לזה במועדיהם, וכן בנסיבותיהם, וגידול סמים.",קביעת מתחם הענישה
33,SH-12-12-3844-10,"בהתאם למבחן הקשר ההדוק, מדובר בארועים עצמאיים, הגם ששלובים זה בזה, אם כי ניתן להתייחס אליהם גם כאל ארוע אחד שבו מספר מעשים.",קביעת מתחם הענישה
34,SH-12-12-3844-10,"בבואי לבחון את חומרת המעשים בנסיבותיהם, אני לוקחת בחשבון שמדובר במעשה גידול מתוכנן בבית הנאשם, ביחד עם אחר, במשקל שהוא נכבד ביותר.",קביעת מתחם הענישה
35,SH-12-12-3844-10,"לעניין עבירות הסחר, אני לוקחת בחשבון את סוג הסם שאינו מן הקשים ביותר, הכמויות הקטנות, המכירה לאותה שוטרת סמויה וסמיכות יחסית של האירועים.",קביעת מתחם הענישה
36,SH-12-12-3844-10,פוטנציאל הנזק אילו היו נמכרים הסמים לציבור הוא רב ועצום.,קביעת מתחם הענישה
37,SH-12-12-3844-10,בפועל למרבה המזל המכירה הסתכמה בשני ארועים כלפי שוטרת.,קביעת מתחם הענישה
38,SH-12-12-3844-10,"לעניין מעמדו של האחר בגידול הסמים, אין התייחסות בכתב האישום המתוקן לשאלת הדומיננטיות של האחר לעומת הנאשם, והעובדה שהסם גודל בבית הנאשם, מצביעה לכאורה על מעמדו המרכזי של  הנאשם.",קביעת מתחם הענישה
39,SH-12-12-3844-10,"עם זאת, אינני מתעלמת מן המפורט בתסקיר בדבר חבירה של הנאשם לגורמים שוליים באותה תקופה, ואינני מתעלמת מכך שהנאשם, זולת באירועים נושא כתב האישום, אינו חלק מאותה חברה שולית, ואינני שוללת את האפשרות כי הייתה לאותה אחר השפעה לא מבוטלת על ההתנהלות בגידול הסם, כפי שהנאשם טען, בהתחשב בנסיבות המשפחתיות של הנאשם ובגילו הצעיר יחסית באותה עת.",קביעת מתחם הענישה
40,SH-12-12-3844-10,אעיר כי הנאשם הביע גם בפני שירות המבחן וגם בפניי את הפחד שחווה מן האחר.,קביעת מתחם הענישה
41,SH-12-12-3844-10,"מן הטיעונים עולה כי ניתנו פרטים שאיפשרו איתור של האחר, והובהר שלא נעשו פעולות לאיתורו והוא לא נותן את הדין על המעשים.",קביעת מתחם הענישה
42,SH-12-12-3844-10,"בנסיבות אלה, לא אתעלם מטענת הנאשם ביחס לחלקו של האחר.",קביעת מתחם הענישה
43,SH-12-12-3844-10,"אשר לטענת הנאשם בתסקיר, כי המכירה באותה עת בוצעה בשל קושי וצורך כלכלי, אין בכך כדי להכשיר בשום דרך את המעשים.",קביעת מתחם הענישה
44,SH-12-12-3844-10,"לעניין הענישה הכספית, מדובר במעשים שבוצעו מטעמים של כדאיות כלכלית ויש הצדקה לענישה שתעקר את הכדאיות בביצועם.",קביעת מתחם הענישה
45,SH-12-12-3844-10,"בנסיבות אלה, ומשלא הוצגו נתונים המעידים על חוסר יכולת כלכלית, מתחם הקנס למעשים בכללותם נע בין 15,000 – 30,0000 ₪.",קביעת מתחם הענישה
46,SH-12-12-3844-10,קיימת הסכמה על חילוט כאמור.,קביעת מתחם הענישה
47,SH-12-12-3844-10,"לעניין העתירה לסטייה ממתחמי הענישה: ביהמ""ש מוסמך לסטות ממחמי הענישה מקום שהוא מתרשם כי הנאשם השתקם או עושה מאמצי שיקום באופן שיש סיכוי של ממש לשיקומו.",הענישה
48,SH-12-12-3844-10,"כידוע, כשמדובר בעבירות בעלות חומרה יתרה, והעבירות שלפניי הן כאלה, ניתן לסטות ממתחם הענישה רק בהתקיים נסיבות מיוחדות, לאחר שביהמ""ש משוכנע כי נסיבות אלה גוברות על הצורך לקבוע את העונש במתחם העונש ההולם, ומפרט את טעמיו.",הענישה
49,SH-12-12-3844-10,"בהליך שלפניי הגעתי למסקנה, לאחר שקילת כל הנתונים, כי אמנם אין מקום לסטייה ממתחמי הענישה, אך יש הצדקה לענישה בתחתית כל המתחמים מחמת שיקולי השיקום שפורטו בהרחבה לעיל, ושיקולים נוספים שאפרט, ויש הצדקה לגזירת עונש כולל, בחפיפה מלאה, באופן שבסופו של דבר ירצה הנאשם את תקופת המאסר המקסימאלית הניתנת לריצוי בעבודות שירות, לצד ענישה נלווית מרתיעה.",הענישה
50,SH-12-12-3844-10,"למסקנה זו הגעתי בהתחשב בהליך הטיפולי ארוך הטווח שעבר הנאשם, בהתחשב בהתרשמות שירות המבחן מפירותיו של הטיפול ומתפקודו של הנאשם ונורמות ההתנהגות והערכים שלו.",הענישה
51,SH-12-12-3844-10,"יצוין כי לא רק שהטיפול היה ממושך, אינטנסיבי ומעמיק, אלא שמאז שהושלם חלף זמן ארוך, כך שהייתה לביהמ""ש באמצעות שירות המבחן הזדמנות לבחון את התנהלותו של הנאשם לאחר הטיפול, והמתואר מפי סבו וכן מפי הנאשם תואם את התרשמות שירות המבחן.",הענישה
52,SH-12-12-3844-10,"המלצת שירות המבחן, ובהתאמה מתן משקל נכבד למאמצי השיקום במקרה זה, ולהתנהלות הנורמטיבית והתורמת, אינם רק אינטרס של הנאשם אלא הם משקפים אינטרס של הציבור בכללותו, למרות חומרת המעשים.",הענישה
53,SH-12-12-3844-10,"לצד היבט זה של טיפול ושיקום, במסקנתי כי יש מקום לענישה כוללת בחפיפה בתחתית המתחמים, אני מתחשבת גם בטעמים שלהלן:",הענישה
54,SH-12-12-3844-10,"ראשית, הנאשם הודה במהלך שמיעת הראיות, בהליך של גישור, ובמסגרת זו תוקן כתב האישום, כאמור.",הענישה
55,SH-12-12-3844-10,"הנאשם לקח אחריות על מעשיו, ובפניי הביע עליהם צער.",הענישה
56,SH-12-12-3844-10,"מקובלת עליי טענת הסניגור כי במהלך ניהול הראיות ניתן היה להתרשם מקשיים ראייתיים, והועלו טענות שאינן סתמיות למחדלי חקירה.",הענישה
57,SH-12-12-3844-10,"בנסיבות אלה, עצם התיקון הלא מבוטל של כתב האישום ולקיחת האחריות יש להם משמעות של ממש.",הענישה
58,SH-12-12-3844-10,"שנית, הנאשם, למרות הרקע האישי-משפחתי המורכב, נעדר עבר פלילי, ובמהלך כל השנים שחלפו מאז המעשים שלפניי לא נפתחו בעניינו תיקים חדשים.",הענישה
59,SH-12-12-3844-10,ניתן לקוות כי אכן מדובר במעידה חד פעמית.,הענישה
60,SH-12-12-3844-10,"בטיעונים לעונש ובתסקיר צוין כי התנהלותו ביתר מישורי החיים היא מתפקדת, הוא שירת שירות צבאי מלא ביחידה מובחרת, ויש לו מוטיבציה להמשיך בתפקוד תקין.",הענישה
61,SH-12-12-3844-10,"הנאשם התנתק מהחברה השולית אליה היה קשור בעת ביצוע המעשים, סבו מפקח עליו והוא מתעתד למסד יחסים עם בת זוג.",הענישה
62,SH-12-12-3844-10,"שלישית, לקחתי בחשבון את העובדה שנגד אותו אחר, הגם שנמסרו פרטיו, לא בוצעה חקירה, הוא לא אותר ולא ננקטו בעניינו הליכים.",הענישה
63,SH-12-12-3844-10,"ב""כ הנאשם טען כי מדובר בהתנהלות העולה כדי אכיפה בררנית, שיש הצדקה שיהיו לה השלכות של ממש בענישה.",הענישה
64,SH-12-12-3844-10,"נוכח העובדה שהמאשימה מכירה בקיומו של האחר, ועובדת מעורבותו צוינה בנוסחו המתוקן של כתב האישום, אני סבורה כי יש הצדקה להתחשבות בענישה בנאשם שהוא היחיד הנותן את הדין על מעשי הגידול.",הענישה
65,SH-12-12-3844-10,יוער כי האחר אינו קשור לעבירות הסחר.,הענישה
66,SH-12-12-3844-10,"רביעית, מאז ביצוע המעשים חלפו שלוש שנים.",הענישה
67,SH-12-12-3844-10,"חמישית, אני לוקחת בחשבון את הנסיבות האישיות ומשפחתיות כפי שפורטו בתסקיר.",הענישה
68,SH-12-12-3844-10,"שישית, הנאשם היה עצור מיום 26.11.12 – 31.12.12, למעלה מחודש, ולאחר מכן היה במעצר בית מלא ובהמשך חלקי במשך שנה נוספת.",הענישה
69,SH-12-12-3844-10,"נתונים אלה נלקחים בחשבון במסגרת העונש הכולל, ושוקללו במסגרתו, ואין מקום לנכות את ימי המעצר מן העונש שאגזור.",הענישה
70,SH-12-12-3844-10,"אשר על כן, אני גוזרת על הנאשם את העונשים כדלקמן:",הענישה
71,SH-12-12-3844-10,"מאסר בפועל לתקופה של 6 חודשים, שירוצה בדרך של עבודות שירות, בהתאם לחוות-דעת הממונה על עבודות השירות בבית אבות נווה אורנים.",הענישה
72,SH-12-12-3844-10,הנאשם יתייצב במפקדת מחוז מרכז ביום 13.3.16 שעה 8:00 לתחילת ריצוי עונשו.,הענישה
73,SH-12-12-3844-10,הובהרה לנאשם המשמעות של אי עמידה בתנאי עבודות השירות.,הענישה
74,SH-12-12-3844-10,"מאסר על תנאי למשך 12 חודשים, לתקופה של שלוש שנים והתנאי שהנאשם לא יעבור עבירות על פקודת הסמים מסוג פשע.",הענישה
75,SH-12-12-3844-10,"קנס בסך 25,000 ₪, או חמישים ימי מאסר תמורתו.",הענישה
76,SH-12-12-3844-10,"הקנס ישולם ב- 10 תשלומים חודשיים, שווים ורציפים, כשהראשון בהם ביום 1.1.16.",הענישה
77,SH-12-12-3844-10,לא ישולם תשלום – תעמוד יתרת הקנס לפירעון.,הענישה
78,SH-12-12-3844-10,"הנאשם יחתום על התחייבות בסך 35,000 ₪, להימנע במשך שנתיים מהיום מביצוע עבירות סמים מסוג פשע.",הענישה
79,SH-12-12-3844-10,"לא יחתום הנאשם, ייאסר לתקופה של 70 ימים.",הענישה
80,SH-12-12-3844-10,"ניתן צו כללי למוצגים, לשיקול דעת קצין משטרה.",הענישה
81,SH-12-12-3844-10,הסמים יושמדו.,הענישה
82,SH-12-12-3844-10,בהתאם למוסכם אני מורה על חילוט קטנוע מ.ר.,הענישה
83,SH-12-12-3844-10,"46-666-70, אייפון שנתפס ו – 620 ₪.",הענישה
84,SH-12-12-3844-10,"יתר התפוסים, ככל שלא הוחזרו לנאשם, יושבו לנאשם.",הענישה
85,SH-12-12-3844-10,"זכות ערעור לביהמ""ש המחוזי בתוך 45 יום מהיום.",הענישה
86,SH-12-12-3844-10,המזכירות תשלח עותק הפרוטוקול לממונה על עבודות השירות/לשירות המבחן.,הענישה
87,SH-12-12-3844-10,"ניתנה והודעה היום כ""ח כסלו תשע""ו, 10/12/2015 במעמד הנוכחים.",הענישה
88,SH-12-12-3844-10,"לפנים משורת הדין, לאור עמדתו ההגונה של ב""כ המאשימה, הקנס ישולם ב-15 תשלומים חודשיים שווים ורציפים, כשהאשון בהם ביום 1.1.2016.",החלטה
89,SH-12-12-3844-10,אין שינוי ביתר מרכיבי גזר הדין.,החלטה
90,SH-12-12-3844-10,"5129371ניתנה והודעה היום כ""ח כסלו תשע""ו, 10/12/2015 במעמד הנוכחים.",<#5#>
91,SH-12-12-3844-10,לימור מרגולין יחידי 54678313,"לימור מרגולין-יחידי , שופטת "
