,verdict,text,part
0,ME-17-06-54696-178,"חוק העונשין, תשל""ז-1977: סע'  40י(ב)(1), 298","על ידי ב""כ עו""ד ד""ר גיל עשת"
1,ME-17-06-54696-178,"פקודת התעבורה [נוסח חדש]: סע'  62(3), 64ב(א)(2)","על ידי ב""כ עו""ד ד""ר גיל עשת"
2,ME-17-06-54696-178,"תקנות התעבורה, תשכ""א-1961 - לא מרובדות: סע'  129(ה)","על ידי ב""כ עו""ד ד""ר גיל עשת"
3,ME-17-06-54696-178,"פקודת הסמים המסוכנים [נוסח חדש], תשל""ג-1973","על ידי ב""כ עו""ד ד""ר גיל עשת"
4,ME-17-06-54696-178,"נגד הנאשם הוגש כתב אישום המייחס לו עבירת הריגה, לפי סעיף 298 לחוק העונשין, התשל""ז-1977 [חוק העונשין], ועבירה של נהיגה בשכרות, לפי סעיף 62(3) יחד עם סעיף 64ב(א)(2) לפקודת התעבורה [נוסח חדש].",הרקע וכתב האישום 
5,ME-17-06-54696-178,"בטרם החלו להשמע הוכחות בעניינו, הודה הנאשם בעובדות כתב האישום והורשע בעבירות המיוחסות לו, לאחר שהצדדים הגיעו להסדר טיעון, בעקבות הליך גישור שהתנהל לפני מותב אחר.",הרקע וכתב האישום 
6,ME-17-06-54696-178,"במסגרת הסדר הטיעון, הסכימו הצדדים לחלק מרכיבי העונש, והם: מאסר בפועל בן 4.5 שנים, מאסר על תנאי כפי שיקבע בית המשפט, פיצוי למשפחת הקורבן בסך 100,000 ₪ וכן פסילת רישיון נהיגה.",הרקע וכתב האישום 
7,ME-17-06-54696-178,"משך הפסילה לא הוסכם, וכל צד חפשי בטיעוניו בעניין זה.",הרקע וכתב האישום 
8,ME-17-06-54696-178,עוד הוסכם שהמאשימה תעתור לפסילה מותנית.,הרקע וכתב האישום 
9,ME-17-06-54696-178,"הובהר כי הפקדת סך של 50,000 ₪ מתוך סכום הפיצוי היא תנאי לכניסתו לתוקף של הסדר הטיעון (ויתרת הפיצוי תחולק לתשלומים).",הרקע וכתב האישום 
10,ME-17-06-54696-178,"ואולם, חרף ארכות שניתנו לעניין זה, לא עלה בידי הנאשם לעמוד בהפקדה כולה, אלא רק ב-15,000 ₪, וזאת עקב קשיים כלכליים.",הרקע וכתב האישום 
11,ME-17-06-54696-178,"על פי כתב האישום שבו הודה הנאשם, החל מיום 24.2.17 או סמוך לכך, עובר לתאונה המתוארת בכתב האישום, לא ישן הנאשם כלל ובילה עם חבריו.",הרקע וכתב האישום 
12,ME-17-06-54696-178,"בהמשך, ביום 25.2.17, סמוך לשעה 07:00, נהג הנאשם ברכב מסוג מזדה בכביש 4, מכיוון דרום לצפון, כשהוא שיכור, שכן בגופו נמצא תוצר חילוף של החומר הפעיל בקנביס בריכוז של 92 mg/ml.",הרקע וכתב האישום 
13,ME-17-06-54696-178,"אותה עת, רכב דניאל רם ז""ל [דני או המנוח] על אופניים בשול הימני של הכביש, מכיוון דרום לצפון, ביחד עם ארבעה רוכבי אופניים נוספים.",הרקע וכתב האישום 
14,ME-17-06-54696-178,"אותה עת היו תנאי הדרך במקום כדלקמן: (א) כביש אספלט ישר, יבש ותקין; (ב) שני נתיבים לכל כיוון.",הרקע וכתב האישום 
15,ME-17-06-54696-178,"מסלולי הנסיעה מופרדים על ידי אי תנועה בנוי; (ג) מזג אוויר נאה, אור יום ראות טובה; (ד) שדה ראייה בכיוון נסיעת הנאשם פתוח לפנים למרחק של 300 מטרים לפחות; (ה) מהירות מותרת 90 קמ""ש; (ו) רוחב השול כ-2.4 מטרים.",הרקע וכתב האישום 
16,ME-17-06-54696-178,"הנאשם נהג בנתיב הימני, ובהגיעו לקילומטר 151 בכביש, סטה הנאשם עם הרכב, חדר לשול למרחק של כ-1.6 מטר ופגע בעוצמה עם חזית הרכב בחלק האחורי של האופניים.",הרקע וכתב האישום 
17,ME-17-06-54696-178,"כתוצאה מהתאונה נפגע המנוח משמשת חזית הרכב ומגג הרכב, והוטל למרחק של כ-50 מטרים.",הרקע וכתב האישום 
18,ME-17-06-54696-178,"הוא נפגע באופן קשה מאוד ומותו נקבע במקום, או סמוך מייד לאחר מכן.",הרקע וכתב האישום 
19,ME-17-06-54696-178,"במעשיו המתוארים לעיל, נהג הנאשם בפזיזות ומתוך קלות דעת לתוצאות מעשיו, תוך שהוא נוטל בצורה מודעת סיכון בלתי סביר למשתמשים בדרך, עת נהג ברכב כשהוא שיכור, תחת השפעת סם מסוכן, מבלי שישן כלל בלילה עובר לתאונה, ובכך גרם במעשה אסור למותו של המנוח.",הרקע וכתב האישום 
20,ME-17-06-54696-178,בקשה להגשת דוח הבוחן כראיה לעונש,טיעוני הצדדים לעונש
21,ME-17-06-54696-178,"בפתח הדיון ביקש ב""כ הנאשם להגיש כראיה לעונש את דוח הבוחן, רס""ב גבריאל סעדה.",טיעוני הצדדים לעונש
22,ME-17-06-54696-178,"הסנגור טען כי בקשתו נופלת בגדרו של סעיף 40י(ב)(1) לחוק העונשין, וכי מדובר בראייה שאינה סותרת את הודיתו של הנאשם בכתב האישום.",טיעוני הצדדים לעונש
23,ME-17-06-54696-178,"לדברי הסנגור, הדוח מראה שהנאשם אמנם סטה אל תוך השול במידה הכתובה בכתב האישום, אך הפגיעה במנוח הייתה בנקודה קרובה יותר לפס הצהוב, מאשר מלוא החריגה אל תוך השול.",טיעוני הצדדים לעונש
24,ME-17-06-54696-178,"ב""כ המאשימה התנגדה להגשת דוח הבוחן וטענה שחרף טענת הסנגור כי אין מדובר בראיה שסותרת את האמור בכתב האישום המתוקן, בפועל מדובר בראיה שמטרתה להפחית ממידת אשמתו של הנאשם, תוך הטלת מידה מסוימת של אשם תורם על המנוח.",טיעוני הצדדים לעונש
25,ME-17-06-54696-178,"מעבר לכך, טענה התובעת, כי הבקשה לא עלתה עד היום, חרף קיומם של מגעים ממושכים בין הצדדים ודחיות חוזרות ונשנות של מועד שמיעת הטיעונים לעונש.",טיעוני הצדדים לעונש
26,ME-17-06-54696-178,"בהחלטתי בעניין זה קבעתי כי אין מקום להיעתר לבקשה, מאחר שדוח הבוחן הוא מסוג הראיות המורכבות והדורשות הסבר, כאשר בדרך כלל אין השופט יכול לרדת למלוא המורכבות שכולל הדוח מבלי לשמוע את עדות הבוחן.",טיעוני הצדדים לעונש
27,ME-17-06-54696-178,"חרף טענת הסנגור כי אין בכוונתו לפגום במידת ההודאה של הנאשם, הרי שמדובר בפרט שאינו מופיע בכתב האישום והסנגור ביקש שבית המשפט ילמד ממנו לגבי רשלנות מסוימת של המנוח, אשר - לטענת הסנגור - לא נהג בהתאם למלוא חובותיו לפי תקנות התעבורה.",טיעוני הצדדים לעונש
28,ME-17-06-54696-178,"עניין זה צריך, לדעת הסנגור, להשפיע על העונש.",טיעוני הצדדים לעונש
29,ME-17-06-54696-178,"לנוכח זאת, לא קיבלתי את הטענה כי מדובר בראיה מהסוג שאליה התכוון סעיף 40י(ב)(1), וכאמור - לא התרתי את הגשתה.",טיעוני הצדדים לעונש
30,ME-17-06-54696-178,"מטעם המאשימה, הוגש גיליון רישום התעבורה של הנאשם (עת/1), הכולל 15 עבירות תעבורה (שתפורטנה בהמשך במסגרת טיעוני המאשימה לעונש), וכן העידו בני משפחת המנוח, כפי שיפורט להלן.",טיעוני המאשימה
31,ME-17-06-54696-178,"גב' כלנית רם, רעייתו של המנוח, פתחה במשפט ""כל המאבד נפש אחת מן העולם - מעלין עליו כאילו איבד עולם מלא"", ושיתפה בכך שדני היה עבורה ועבור משפחתם עולם ומלואו, וכי אין מילים שבכוחן לתאר את היגון והכאב שלהם בעקבות הטרגדיה שפקדה אותם.",טיעוני המאשימה
32,ME-17-06-54696-178,"כלנית סיפרה שדני שימש כעוגן שלה והיווה מודל לאדם ערכי, מוסרי, אוהב האדם והארץ, שסייע לכל מי שנזקק לכך ותרם למדינה ולקהילה, ואף שימש כקצין בצה""ל בשירות סדיר ובמילואים.",טיעוני המאשימה
33,ME-17-06-54696-178,"היא הביאה מדבריו של ראש מועצת פרדסיה, טל גורקי, שכתב על דני שהיה מעמודי התווך של מתנדבי פרדסיה, וכן ציטטה שיר שאחיה כתב עליו.",טיעוני המאשימה
34,ME-17-06-54696-178,כלנית סיפרה כי ביום האסון נפער בור שחור בחייהן של שלוש משפחות.,טיעוני המאשימה
35,ME-17-06-54696-178,"שלושת הבנים שלהם איבדו אבא נוכח ומשמעותי עבורם, בתקופה חשובה בחייהם: בנם הבכור היה אז בן 24 אחרי ""הטיול הגדול"" (שצעירים רבים נוהגים לעשות לאחר השירות הצבאי - מ.ב.נ), בנם האמצעי היה מספר חודשים לפני שחרורו משירות סדיר בצה""ל, ובנם הצעיר היה עוד לפני גיל בר המצווה.",טיעוני המאשימה
36,ME-17-06-54696-178,"כלנית סיפרה כי דני היה כל עולמה, הנפש התאומה שלה ומקור כוחה, ונגזל העתיד המשותף שתיכננו יחד.",טיעוני המאשימה
37,ME-17-06-54696-178,"היא ודני היו יחד מגיל 15, במשך 37 שנים עד לאסון הנורא שנגרם ברגע.",טיעוני המאשימה
38,ME-17-06-54696-178,"האסון הביא לתחושות קשות של אובדן ושבר, חוסר יכולת לתפקד, חרדות ודיכאון וכל פינה בבית מזכירה שדני איננו.",טיעוני המאשימה
39,ME-17-06-54696-178,"עוד סיפרה שבמציאות שנכפתה עליהם אין להם שגרת חיים, וכן שיתפה בהתמודדות היומיומית של בנה בן ה-11, שחווה אובדן אלים של אב, שהיה דמות משמעותית ביותר עבורו.",טיעוני המאשימה
40,ME-17-06-54696-178,"לדבריה, ההתמודדות הכלכלית קשה למשפחה, מאחר שדני היה המפרנס העיקרי בבית.",טיעוני המאשימה
41,ME-17-06-54696-178,"לסיום אמרה כלנית, כי נהיגה ברכב תחת השפעת סמים מהווה זלזול בחיי אדם, וכי היא שמה את מבטחה בבית המשפט שיעשה משפט צדק עם האיש שגזל את חייו של דני ואת חייהן של שלוש משפחות, והיא מקווה שימוצה עמו הדין.",טיעוני המאשימה
42,ME-17-06-54696-178,"גב' ציפי פידר, אחותו של המנוח, פתחה את דבריה בפנייה לנאשם באומרה שלרוכב האופניים שהרג יש פנים ויש שם.",טיעוני המאשימה
43,ME-17-06-54696-178,"שמו דני והוא אחיה הגדול, הבן הבכור במשפחתם.",טיעוני המאשימה
44,ME-17-06-54696-178,"ציפי סיפרה כי בזמן האסון הייתה בצומת משמר השרון, מרחק של 17 עמודי תאורה (כהגדרתה) מהמקום שבו נהרג אחיה.",טיעוני המאשימה
45,ME-17-06-54696-178,"היא ראתה סרט אדום לבן שחסם את הכביש, ואמבולנס, ועוד לא הבינה כי חייה וחיי בני משפחתה השתנו ללא היכר.",טיעוני המאשימה
46,ME-17-06-54696-178,"אחר כך הודיעו לה על כך, והיא הלכה להודיע להוריה.",טיעוני המאשימה
47,ME-17-06-54696-178,"היא העידה שאימה צעקה כמו חיה פצועה בטבע, ואביה נפל בשקט על הספה.",טיעוני המאשימה
48,ME-17-06-54696-178,ציפי אמרה שבחרה לספר בבית המשפט על השינוי הגדול שחל בחיי הוריה.,טיעוני המאשימה
49,ME-17-06-54696-178,"אימה הפסיקה לעבוד, הפסיקה לבשל ולנקות, הפסיקה להשקות את הפרחים שלה, הפסיקה לפגוש חברים ולבלות, הפסיקה לחייך, הפסיקה לחיות.",טיעוני המאשימה
50,ME-17-06-54696-178,"אימה סובלת מכאבים, מהתקפי חרדה, ומצויה במצב של פוסט פטראומה.",טיעוני המאשימה
51,ME-17-06-54696-178,"היא לוקחת כדורי הרגעה על בסיס קבוע, מבקשת שיניחו לה לשכב במיטה כל היום, אבל אביהם לא מוותר לה, ומסיע אותה בכל בוקר למרכז יום בבית החולים הפסיכיאטרי בפרדסיה, ומחזיר אותה הביתה בצהריים ומטפל בה.",טיעוני המאשימה
52,ME-17-06-54696-178,"ציפי סיפרה שאביה אינו ישן בלילות, אבל מנסה ""למשוך"" קדימה, וכשהוא נשבר, הוא בא אליהם ובוכה.",טיעוני המאשימה
53,ME-17-06-54696-178,"הוא אומר שאינו יכול לראות את אימה בסבל ובקושי, וכי הוא מתגעגע לדני והלוואי שהוא היה נכנס לפתע בדלת.",טיעוני המאשימה
54,ME-17-06-54696-178,"היא ציינה, כי מאז שדני איננו, בביתם של הוריהם כבר אין צבע, אין ריח של אוכל, אין קולות של שמחה, אלא שקט.",טיעוני המאשימה
55,ME-17-06-54696-178,"להוריהם קרה הנורא מכל, ובכל רגע ביום הם מחכים שדני יחזור.",טיעוני המאשימה
56,ME-17-06-54696-178,"גב' אליה רם מיכאלי, אחותו של המנוח, אמרה כי המעמד הזה בבית המשפט הוא אחד הרגעים הקשים בחייה, וכי מעולם לא חלמה שתאלץ להעיד במשפט כזה.",טיעוני המאשימה
57,ME-17-06-54696-178,"היא אמרה כי לפני שנתיים, ושלושה חודשים, ושלושה ימים, הפכה לנכה, כהגדרתה ""נכות של הלב"", נכות שלא רואים או שומעים אותה, אלא מרגישים אותה עמוק בלב, בכל הגוף והנשמה, ושעם הזמן זה רק נעשה יותר כואב ועצוב.",טיעוני המאשימה
58,ME-17-06-54696-178,"אליה סיפרה כי חרף הזמן שחלף, היא עדיין לא מאמינה שלא תראה עוד את אחיה דני וכי לפעמים היא לוקחת את הטלפון כדי להתקשר אליו ונזכרת שאין לה למי.",טיעוני המאשימה
59,ME-17-06-54696-178,"אליה סיפרה שהיא מדפדפת בין תמונות חתונתה ותוהה איפה דני, היכן תמונתם מחויכים ומחובקים, ואז היא נזכרת שהוא לא היה.",טיעוני המאשימה
60,ME-17-06-54696-178,"בסרט החתונה היא מחפשת את דני על הרחבה, אבל הוא לא שם, ולא בשום מקום אחר.",טיעוני המאשימה
61,ME-17-06-54696-178,"בשבת 25.2.17 דני יצא לרכיבה ולא חזר, משום שהנאשם דרס אותו, ובכך סיים את חייו ואת חייהם של אנשים נוספים.",טיעוני המאשימה
62,ME-17-06-54696-178,"אליה סיפרה כי דני היה אחיה הגדול, וכאשר נולדה הוא התגייס לצבא, ולנוכח פער הגילים הגדול ביניהם נוצרו ביניהם יחסים כמו של אב ובתו.",טיעוני המאשימה
63,ME-17-06-54696-178,"לדבריה, דני היה אבא במהותו - אחראי, נאמן, מוביל, תומך, אוהב, נוכח בכל רגע, וחבר.",טיעוני המאשימה
64,ME-17-06-54696-178,דני היה עמוד התווך של המשפחה.,טיעוני המאשימה
65,ME-17-06-54696-178,"משאלת ליבה כאחות קטנה, שרוצה להיות קרובה לאחיה הגדול ומעורבת בחייו - התנפצה, ומי שגרם למותו נדרש לשלם על כך.",טיעוני המאשימה
66,ME-17-06-54696-178,אליה אמרה כי לעלות על הכביש עייף ותחת השפעת סמים זה הנורא מכל.,טיעוני המאשימה
67,ME-17-06-54696-178,"היא אמרה שהנאשם החריב את עולמם, ולקח מהם את היקר מכל, והותירם נכים.",טיעוני המאשימה
68,ME-17-06-54696-178,"עוד שיתפה כי מזה שנתיים היא מטופלת אצל פסיכולוגית, וכי האובדן העצום הותיר אצלה משקעים וחרדות.",טיעוני המאשימה
69,ME-17-06-54696-178,"לדבריה, האשליה הזו ש""יהיה בסדר"" פוגעת באנשים חפים מפשע, שבסך הכל רוצים לחזור הביתה בשלום מהרכיבה, ממעבר החצייה, מנסיעה ברכב, ואף הורגת אותם.",טיעוני המאשימה
70,ME-17-06-54696-178,"עוד אמרה שתרבות הנהיגה הזו זועקת לשינוי, ואנשים צריכים להבין שמדובר בחיי אדם, ביקר מכל, וכי לטעויות הללו יש מחיר כבד.",טיעוני המאשימה
71,ME-17-06-54696-178,לא יעלה על הדעת שאדם ינהג כך ולא ימצו איתו את מלוא חומרת הדין.,טיעוני המאשימה
72,ME-17-06-54696-178,"אחיה היקר דני לא יחזור, ומי שגרם למותו נדרש לשלם על כך.",טיעוני המאשימה
73,ME-17-06-54696-178,"התובעת ביקשה לקבוע כי בנסיבותיו של תיק זה מתחם העונש הראוי נע בין ארבע לתשע שנות מאסר, והפנתה לפסיקה, שאליה אתייחס בפרק הדיון וההכרעה.",טיעוני המאשימה
74,ME-17-06-54696-178,"התובעת הדגישה, כי קשה להפריז בחומרתן של נסיבות ביצוע העבירה: הנאשם נהג בשכרות, כאשר בגופו תוצר של חילוף חומרים של החומר הפעיל בקנאביס בריכוז של 92 מ""ג, וזאת לאחר לילה שלם ללא שינה שבו בילה עם חברים.",טיעוני המאשימה
75,ME-17-06-54696-178,"עוד הבהירה התובעת, כי אין כל אשם תורם בהתנהגותו של המנוח או בתנאי השטח: מדובר בנסיעה בשעה 07:00 בבוקר בכביש 4, הראות הייתה טובה והמנוח רכב כחלק מדבוקת רוכבי אופניים, שניתן להבחין בה בנקל, קרי: מכלול הנסיבות מעצים את מידת אחריותו של הנאשם בגרימת התאונה הקטלנית.",טיעוני המאשימה
76,ME-17-06-54696-178,"התובעת טענה כי בתיקים של עבירות תעבורה ככלל, ובעבירות של נהיגה בשכרות בפרט, שהוגדרו בפסיקה כ""מכת מדינה"", הצורך בהרתעת הרבים הוא שיקול מרכזי וחשוב, וענישה משמעותית עשויה לחלחל ולהרתיע חלק מן העבריינים הפוטנציאליים, ובכך להציל חיי אדם.",טיעוני המאשימה
77,ME-17-06-54696-178,"התובעת עתרה למקם את הנאשם באמצע המתחם, לאור עברו התעבורתי, הכולל 15 הרשעות בעבירות תעבורה, ובהן עבירות של תאונת דרכים, נהיגה בזמן פסילה, אי ציות לתמרור עצור וכן נהיגה בחוסר זהירות.",טיעוני המאשימה
78,ME-17-06-54696-178,"חלק מהעבירות בוצעו סמוך לפני האירוע, וכל זאת למן מועד הוצאת רישיון הנהיגה בשנת 2007 ועד היום.",טיעוני המאשימה
79,ME-17-06-54696-178,"לעניין עבירת הנהיגה בזמן פסילה שבוצעה ביום 28.7.17, אחרי הארוע מושא התיק דנן, הדגישה התובעת, כי הנאשם פעל בעזות מצח יוצאת דופן, עת נתפס נוהג ברכב, בעודו פסול לנהיגה במסגרת התיק הנוכחי, וזאת שבוע בלבד לאחר שרישיונו נפסל עד לתום ההליכים, וחמישה חודשים אחרי התאונה הקטלנית דנן.",טיעוני המאשימה
80,ME-17-06-54696-178,"התובעת טענה כי מדובר בהתנהלות עבריינית, המעידה כי הנאשם כלל לא הפנים את הלקח ולא הורתע מהתוצאות הקשות שלהן גרם בתאונה, וכן מלמדת על הזלזול שהוא רוחש לחוק ולרשויות האכיפה.",טיעוני המאשימה
81,ME-17-06-54696-178,התובעת ביקשה כי עונש הפסילה בתיק שבענייננו ינתן במצטבר לפסילה שהוטלה על הנאשם בתיק מושא האירוע מיום 28.7.17.,טיעוני המאשימה
82,ME-17-06-54696-178,"עוד ציינה התובעת, כי הפסיקה קבעה שמשקל נסיבותיו האישיות של נאשם שולי, וכי מרכז הכובד צריך להינתן לנזק שנגרם בתאונה ולגורם ההרתעה.",טיעוני המאשימה
83,ME-17-06-54696-178,"עוד נטען, כי הודיית הנאשם אמנם נזקפת לזכותו, והיא אחד השיקולים שבגינם אין התביעה עותרת לעונש חמור יותר, אך ההודיה אינה חזות הכל ויש להעניק לה משקל מוגבל.",טיעוני המאשימה
84,ME-17-06-54696-178,"אשר לחלוף הזמן, ציינה התובעת כי התאונה אירעה בשנת 2017 וכתב האישום הוגש לאחר זמן לא רב, ובמשך שנה שלמה ניתנה לנאשם הזדמנות לשלם פיצוי שלא עמד בו.",טיעוני המאשימה
85,ME-17-06-54696-178,"סיכומו של דבר, התביעה עתרה, כאמור, למיקום הנאשם באמצע מתחם הענישה, וכן לרכיבים נוספים של מאסר על תנאי, פסילת רישיון הנהיגה למשך 20 שנה, פסילה על תנאי, פיצוי גבוה למשפחתו של המנוח, וקנס.",טיעוני המאשימה
86,ME-17-06-54696-178,"ב""כ הנאשם הגיש מטעמו את המסמכים הבאים: אישור מטעם המוסד לביטוח לאומי, שלפיו הנאשם הוכר כמי שאיבד כושרו להשתכר באופן חלקי בשיעור של 65% נכות לצמיתות (ענ/1), מכתב מטעם הרופא המטפל של הנאשם בקופת החולים, בעניין הטיפולים שעבר בעקבות ירי ברגלו בשנת 2013, תלושי משכורת של הנאשם מחודשים פברואר עד אפריל 2019 (ענ/2), המעידים כי הוטל עיקול על משכורתו, וכן אישור על תשלום פיצוי בסך 15,000 ₪ שהפקיד הנאשם (ענ/3).",טיעוני ההגנה
87,ME-17-06-54696-178,"הסנגור ציין כי הנאשם גייס חלק מסכום הפיצוי למשפחת המנוח, אך לנוכח יכולותיו הכלכליות הדלות והטלת עיקול על חשבונו, בעקבות תביעה של ""קרנית"" שהוגשה נגדו בגין התאונה, לא עלה בידו לשלם את יתרת הפיצוי.",טיעוני ההגנה
88,ME-17-06-54696-178,"עוד צוין, כי לנאשם אף אין קרובים שיכולים לסייע לו בגיוס סכום הפיצוי הגבוה.",טיעוני ההגנה
89,ME-17-06-54696-178,"הסנגור מסר כי הנאשם, בן 29 תושב כפר קרע, נטול עבר פלילי וכי בניגוד לטענת ב""כ המאשימה, הוא נעדר דפוסים עברייניים.",טיעוני ההגנה
90,ME-17-06-54696-178,"הנאשם הודה באחריותו לתאונת דרכים הקטלנית ובכל פרטי כתב האישום, והביע צער על האירוע הטרגי והסבל הרב שנגרם למשפחת המנוח.",טיעוני ההגנה
91,ME-17-06-54696-178,"אשר לנסיבותיו האישיות של הנאשם: צוין כי מדובר בבחור צעיר, הסובל מבעיה רפואית ברגלו עקב אירוע ירי ומאז הוא גורר רגל, נוטל בקביעות משככי כאבים ואף נקבעה לו דרגת נכות קבועה מהמוסד לביטוח לאומי.",טיעוני ההגנה
92,ME-17-06-54696-178,"הנאשם הוא הבכור מבין שלושה אחים והוא מתגורר עם אמו, שאינה עובדת.",טיעוני ההגנה
93,ME-17-06-54696-178,"האב עזב את הבית כשהנאשם היה בן שש ומאז נותק עמו הקשר, והנאשם נאלץ לסייע בפרנסת המשפחה מגיל צעיר.",טיעוני ההגנה
94,ME-17-06-54696-178,"הסנגור טען, כי אין מחלוקת שהנאשם נהג בשכרות, וכי מדובר בנסיבה מחמירה, עם זאת, הדגיש כי לא מיוחסת לנאשם נהיגה במהירות מעל למותר, וכי למעשה התאונה נגרמה בשל סטייתו לשולי הכביש, עניין שיכול להיגרם גם בשל אובדן תשומת לב נקודתי ולאו דווקא בשל החלטה מודעת להפר כלל תעבורתי.",טיעוני ההגנה
95,ME-17-06-54696-178,"עוד נטען, כי מנתוני כתב האישום, עולה כי השול הוא ברוחב של 2.4 מטר וכי הרכב סטה לתוך השול בשיעור של 1.6 מטר, ומשכך יש לקחת בחשבון שאם המנוח היה רוכב בצד הימני של השול והיה קרוב למטר רווח, ולא לצד רוכב נוסף, כעולה מהראיות, ייתכן שהתאונה הייתה נמנעת, אף שהודגש כי אין בכך כדי להפחית מאחריותו של הנאשם לתאונה.",טיעוני ההגנה
96,ME-17-06-54696-178,"עוד טען הסנגור, כי התופעה של רכיבת אופניים בשולי הדרך בכבישים מהירים מעמידה, לעיתים קרובות, את הרוכבים בסיכונים מיותרים.",טיעוני ההגנה
97,ME-17-06-54696-178,"הוא הפנה לסעיף 129(ה) לתקנות התעבורה, שם נקבע שבדרך שאינה עירונית (כבענייננו), שבה שול הדרך פנוי ומיוצב באספלט, ירכב רוכב אופניים בשול, קרוב ככל הניתן לשפתו הימנית.",טיעוני ההגנה
98,ME-17-06-54696-178,"הסנגור הדגיש כי יש לזקוף לזכותו של הנאשם את העובדה שקיבל אחריות מלאה לתאונה ומיד לאחריה המתין לשוטרים ברכבו, וכן הודה כבר בראשית ההליכים, ובכך חסך מזמנו היקר של בית המשפט ושל התביעה.",טיעוני ההגנה
99,ME-17-06-54696-178,"הנאשם אף חסך בהבאתם לעדות של עדי ראיה, בהם חברים וקרובי משפחה של המנוח.",טיעוני ההגנה
100,ME-17-06-54696-178,"הסנגור ציין כי אומנם, אין להשוות לכאבם של משפחת המנוח, אך חייו של הנאשם לא שבו למסלולם והוא ממשיך לשלם מחיר כבד על הארוע, ומצטער מעומק ליבו על האסון הנורא.",טיעוני ההגנה
101,ME-17-06-54696-178,"אשר לתיק הנוסף של נהיגה בפסילה, הבהיר הסנגור כי הנאשם נתפס כשהוא נוהג בתוך הכפר שבו הוא גר, בדרכו לקופת חולים, ולדבריו - היה לו פצע מדמם ברגל, שבה אף עבר השתלות עור וטיפולים נוספים.",טיעוני ההגנה
102,ME-17-06-54696-178,"צוין שהנאשם נשא בגין כך בעונש של 3 חודשי מאסר מאחורי סורג ובריח, וכי האירוע האמור אינו מלמד על זלזול או על התנהלות עבריינית, כטענת ב""כ המאשימה, וכי אין להחמיר עימו בגין כך.",טיעוני ההגנה
103,ME-17-06-54696-178,"הסנגור טען כי יש לתת את הדעת לשינוי המשמעותי בתפיסת המחוקק ביחס לענישה המירבית בעבירות מסוג זה, כעולה מהתיקון של חוק העונשין בעבירות הריגה (תיקון 137, ס""ח  2779), אשר קבע עונש מקסימלי של 12 שנות מאסר בגין עבירה של הריגה בקלות דעת (נטען, כי זה היסוד המיוחס לנאשם, כעולה מסעיף 7 לכתב האישום).",טיעוני ההגנה
104,ME-17-06-54696-178,"הסנגור ציין, כי אף שבענייננו מדובר במתחם עונשי אחר לחלוטין, התיקון האמור חל מיום 10.7.19, וכן על עבירה שבוצעה לפני יום התחולה ובטרם ניתן פסק דין חלוט, ויש להתחשב בשינוי התפיסה של המחוקק בבואנו לגזור את הדין כאן.",טיעוני ההגנה
105,ME-17-06-54696-178,"אשר למדיניות הענישה, טען ב""כ הנאשם כי מתחם העונש הראוי לפי הפסיקה בתיקים דומים, בעבירות של הריגה ונהיגה בשכרות או תחת השפעת סם, נע בין שנתיים לשלוש שנות מאסר, ופיצויים בשיעור של בין 15,000 - 30,000 ₪.",טיעוני ההגנה
106,ME-17-06-54696-178,"ב""כ הנאשם הפנה למספר פסקי דין, שאליהם אתייחס בהמשך.",טיעוני ההגנה
107,ME-17-06-54696-178,"אשר לתקופת פסילת רישיון הנהיגה, אמר הסנגור כי אף שניתן להניח כי תיגזר על הנאשם פסילה לתקופה ממושכת, ראוי להתחשב במוגבלותו הרפואית של הנאשם, שבגינה הוא חסר יכולת להתנייד, וכלי רכב יוכל לסייע לו בעתיד, לאחר ריצוי עונשו.",טיעוני ההגנה
108,ME-17-06-54696-178,"נטען, כי לפי הפסיקה, מתחם הענישה בנסיבות אלה נע בין שנתיים לשלוש שנות פסילת רישיון נהיגה.",טיעוני ההגנה
109,ME-17-06-54696-178,"בסיכומו של דבר, הסנגור עתר להטיל על הנאשם עונש הולם ומידתי, וביקש למקמו ברף התחתון של המתחם, זאת בהתחשב בהודייתו, קבלת האחריות, חסכון בזמן שיפוטי ונסיבותיו הרפואיות.",טיעוני ההגנה
110,ME-17-06-54696-178,"הנאשם אמר את דברו האחרון וניכר היה כי צערו על מה שעשה וגרם הוא כן ואמיתי, ולא רק בשל המחיר שהוא עתיד לשלם.",דבר הנאשם
111,ME-17-06-54696-178,"הוא הביע צער על האירוע, אמר שהוא רק בן אדם, ובני אדם מטבעם טועים, והביע על כך חרטה.",דבר הנאשם
112,ME-17-06-54696-178,"הנאשם פנה למשפחת המנוח ואמר שנלקח מהם אבא, ולו לא היה אבא, והוא מבין את כאבם.",דבר הנאשם
113,ME-17-06-54696-178,"הוא ציין כי הוא חולם על המנוח כל לילה, וכי היה לידו מיד לאחר קרות התאונה, כשדימם, והזמין לו אמבולנס.",דבר הנאשם
114,ME-17-06-54696-178,הנאשם מסר כי מאז התאונה הוא לא הולך לאירועים ובתוכו הוא מצוי בתחושת אבל.,דבר הנאשם
115,ME-17-06-54696-178,הוא אמר לבני משפחת המנוח כי הוא אינו יכול להסתכל להם בעיניים.,דבר הנאשם
116,ME-17-06-54696-178,"כמו כן, סיפר כי אין לו משפחה וכי משפחתו נטשה אותו והוא פרנס את בני הבית.",דבר הנאשם
117,ME-17-06-54696-178,"לדבריו, אין לו מי שיכול לעזור לו והוא גדל במקום זר ולא במקום שבו נולד, רק עם אמו ואחיו הקטנים.",דבר הנאשם
118,ME-17-06-54696-178,עוד אמר כי כל חייו פעל לפי החוק ומצוות אלוהים להיות אדם טוב.,דבר הנאשם
119,ME-17-06-54696-178,בסוף דבריו שב והביע צער וחרטה על מה שאירע.,דבר הנאשם
120,ME-17-06-54696-178,"כפי שצוין לעיל, הנאשם לא עמד בתנאי מקדים לכניסת ההסדר העונשי המוסכם לתוקף, משלא עלה בידו להפקיד את מלוא סכום הפיצוי למשפחת המנוח, חרף מספר דחיות של מועד הטיעון לעונש בעניינו, ולנוכח זאת, יש לגזור את דינו בהתאם לדרך המובנית שמתווה תיקון 113 לחוק העונשין.",דיון והכרעה
121,ME-17-06-54696-178,"מדובר, כמובן, באֵרוע אחד, ויש לקבוע מתחם עונש אחד.",דיון והכרעה
122,ME-17-06-54696-178,"הערכים המוגנים שנפגעו כתוצאה מביצוע העבירות שבהן הורשע הנאשם הם שמירה על ביטחונו ושלומו של הציבור, לרבות ציבור משתמשי הדרך בכלל, ושלמות גופו וחייו של המנוח, בפרט.",קביעת מתחם העונש ההולם
123,ME-17-06-54696-178,"מידת הפגיעה בערכים הללו היא גבוהה מאוד, לנוכח התוצאה הקטלנית, שאין קשה ממנה - מותו של אדם, לצד הנזקים הקשים הנוספים שנגרמו לבני משפחתו של המנוח בעקבות הטרגדיה שפקדה אותם.",קביעת מתחם העונש ההולם
124,ME-17-06-54696-178,"כלנית, רעייתו של דני ז""ל, ושתי אחיותיו, ציפי ואליה, שיתפו בעדותן ברגישות ובכאב רב בשבר העמוק שחווה כל אחד מבני המשפחה עקב מותו של אהובם היקר, וניכר היה כי מדובר אך במקצת התמונה, וכי דני ז""ל הותיר בלכתו חלל עצום, והאובדן הוא כבד מנשוא.",קביעת מתחם העונש ההולם
125,ME-17-06-54696-178,"באשר לנסיבות ביצוע העבירה: אמנם אין מדובר בתכנון מוקדם לבצע את העבירה, אך ברי כי בתכנון מוקדם ניתן היה למנוע אותה.",קביעת מתחם העונש ההולם
126,ME-17-06-54696-178,"הנאשם נהג בחוסר אחריות עת החליט לנהוג ברכבו לאחר שצרך סם מסוכן מסוג קנביס, ומבלי שישן בלילה שקדם לתאונה.",קביעת מתחם העונש ההולם
127,ME-17-06-54696-178,"הנזק הפוטנציאלי שעלול היה להיגרם הוא משמעותי ביותר, ועלול היה לכלול פגיעות נוספות בנפש, בייחוד לנוכח העובדה שהמנוח רכב על אופניו כחלק מדבוקה של מספר רוכבי אופניים, שיכלו להיפגע אף הם בתאונה.",קביעת מתחם העונש ההולם
128,ME-17-06-54696-178,"הנזק הקונקרטי שנגרם כבד ביותר, למעשה - הוא הנורא מכל - אובדן חיי אדם, וכתוצאה מכך פגיעה קשה ביותר בכל בני משפחתו של המנוח.",קביעת מתחם העונש ההולם
129,ME-17-06-54696-178,"ב""כ המאשימה ביקשה כי בית המשפט יפסוק בהתחשב בכך שפסיקת בית המשפט העליון מצביעה על מגמה של החמרה בענישה בעבירות תעבורה קטלניות, וזאת לנוכח ההבנה שלבית המשפט יש חלק נכבד במיגורן, וכפועל יוצא מכך - שמירה על חיי אדם.",מדיניות הענישה הנוהגת
130,ME-17-06-54696-178,"אתייחס להלן למספר פסקי דין נוספים, הרלוונטיים בעיני לגזירת הדין בענייננו, תוך שימת לב לשינויים המחויבים.",מדיניות הענישה הנוהגת
131,ME-17-06-54696-178,"לנוכח המפורט לעיל, עולה כי פסיקת בית המשפט העליון מבטאת מסר ברור באשר למדיניות הענישה המתחייבת בעניינו של מי שנוהג ברכב בשכרות וגורם למותו של אדם.",מדיניות הענישה הנוהגת
132,ME-17-06-54696-178,"פסקי הדין שנסקרו לעיל משקפים מנעד רחב של מקרים שחלקם מעידים על מתחמי ענישה גבוהים יחסית ולאחר ביצוען של אבחנות חיוניות לגבי נסיבות מחמירות יותר או מקלות יותר, הנעדרות מענייננו (כגון: רמת אלכוהול/סם גבוהות או נמוכות יותר, היות הנאשם נהג צעיר, היעדר מרכיב של נהיגה אחרי לילה ללא שינה, נהיגה מעל המהירות המותרת ובניגוד לתמרורים, הרשעה בעבירות חמורות נוספות וכיו""ב) אני קובעת כי מתחם העונש ההולם בנסיבות המקרה שלפנינו, נע בין ארבע לשבע שנות מאסר בפועל.",מדיניות הענישה הנוהגת
133,ME-17-06-54696-178,"אין במקרה דנן מקום לסטות ממתחם העונש לקולה או לחומרה, והצדדים אף לא טענו לכך.",מדיניות הענישה הנוהגת
134,ME-17-06-54696-178,לא נתבקש תסקיר בעניינו של הנאשם ולא נטען לשיקום.,מדיניות הענישה הנוהגת
135,ME-17-06-54696-178,"הנאשם שלפנינו, בחור צעיר ללא עבר פלילי.",מיקום הנאשם בתוך מתחם הענישה
136,ME-17-06-54696-178,"בהעדר תסקיר בעניינו, המידע בדבר נסיבותיו האישיות התקבל מתוך דברו האחרון ומטיעוניו של בא כוחו.",מיקום הנאשם בתוך מתחם הענישה
137,ME-17-06-54696-178,"מאלה עולה כי הנאשם גדל בנסיבות משפחתיות לא פשוטות: בהיותו כבן 6 אביו עזב את הבית והקשר עימו נותק, והנאשם נאלץ לתמוך באימו ובאחיו הצעירים במשך שנות ילדותו.",מיקום הנאשם בתוך מתחם הענישה
138,ME-17-06-54696-178,"כמו כן, עולה כי הוא נעדר מסגרת משפחתית תומכת ויציבה, אף במישור הכלכלי.",מיקום הנאשם בתוך מתחם הענישה
139,ME-17-06-54696-178,"במהלך השנים הנאשם התנהל באופן נורמטיבי וחרף מצבו הרפואי המגביל, בעקבות פציעה ברגלו, שבגינה הוא גורר רגל ואף הוכר כנכה על ידי המוסד לביטוח לאומי, הנאשם עבד למחייתו, פרנס את משפחתו, ואף עובד כיום.",מיקום הנאשם בתוך מתחם הענישה
140,ME-17-06-54696-178,"מכאן ניתן להסיק כי פגיעת העונש בנאשם ומשפחתו תהיה משמעותית, אך לא יוצאת דופן יחסית לנאשמים אחרים שנגזר עליהם עונש מאסר בפועל.",מיקום הנאשם בתוך מתחם הענישה
141,ME-17-06-54696-178,"בעניינו של הנאשם יש לזכור כי בגין עבירת הנהיגה בזמן פסילה, שאותה ביצע לאחר הארוע מושא כתב האישום, הוא נשא עונש מאסר בן 3 חודשים, מאחורי סורג ובריח, כך שבפועל אין מדובר במאסרו הראשון.",מיקום הנאשם בתוך מתחם הענישה
142,ME-17-06-54696-178,"יצוין, כי חלוף הזמן ממועד ביצוע העבירה ועד היום נובע, כאמור, ממספר דחיות במועדי הדיון שניתנו בניסיון לאפשר לנאשם את לגייס את מלוא סכום הפיצוי.",מיקום הנאשם בתוך מתחם הענישה
143,ME-17-06-54696-178,"לקולה יש לזקוף לזכות הנאשם כי לקח אחריות מלאה על מעשיו באופן מידי, ושיתף פעולה עם רשויות החוק מיד עם קרות התאונה.",מיקום הנאשם בתוך מתחם הענישה
144,ME-17-06-54696-178,"הוא הודה במיוחס לו בכתב האישום וחסך בזמן שיפוטי ובצורך בהבאת עדים, בחלקם חבריו הקרובים של הנאשם, שרכבו עימו.",מיקום הנאשם בתוך מתחם הענישה
145,ME-17-06-54696-178,"לאורך הדרך הביע הנאשם צער וחרטה על ההשלכות הקשות של התנהלותו באירוע, שהובילה לתאונה הטרגית, וכן סיפר כי הוא מתקשה להתאושש נפשית מהתאונה וחי בתחושת אבל תמידית על שאירע.",מיקום הנאשם בתוך מתחם הענישה
146,ME-17-06-54696-178,"בהמשך לכך, הנאשם אף ניסה לתת לכך ביטוי וערך מאמץ להשלים את תשלום סכום הפיצוי שנקבע במסגרת הסדר הטיעון המקורי, ואף שילם חלק ממנו, אך מצבו הכלכלי הדחוק לא איפשר את השלמת תשלום הפיצוי כולו.",מיקום הנאשם בתוך מתחם הענישה
147,ME-17-06-54696-178,"מצד שני, לחומרה יש לזקוף לחובת הנאשם את התנהגותו חודשים ספורים לאחר ארועי כתב האישום דנן, שבמסגרתם נהג כשהוא פסול רשיון.",מיקום הנאשם בתוך מתחם הענישה
148,ME-17-06-54696-178,"שמעתי את הסברי הנאשם לדבר, אך היה עליו למצוא כל פתרון אחר למצוקתו הרפואית, מלבד ביצוע עבירה נוספת באותו תחום ממש, שבו גרם לאסון הנורא מושא תיק זה, והכול - רק שבוע אחרי שנפסל רשיונו עד תום ההליכים.",מיקום הנאשם בתוך מתחם הענישה
149,ME-17-06-54696-178,"לפיכך דומה, כי חרף דבריו הנוגעים ללב של הנאשם בדבר הצער והחרטה המפעמים בו עקב התאונה, יש צורך בהרתעה אישית ממשית כלפיו.",מיקום הנאשם בתוך מתחם הענישה
150,ME-17-06-54696-178,הצורך בהרתעת הרבים במקרים כגון אלה משמעותי ביותר.,מיקום הנאשם בתוך מתחם הענישה
151,ME-17-06-54696-178,"תאונות הדרכים הן ללא ספק ""מכת מדינה"", ובמבחן התוצאה, ברור שאין מודעות מספקת לנזקים האיומים שגורמות התנהגויות כגון זו של הנאשם בענייננו.",מיקום הנאשם בתוך מתחם הענישה
152,ME-17-06-54696-178,"השילוב של צריכת קנביס, לילה ללא שינה ונהיגה הוא שילוב שיוצר - כפי שציינה התובעת - ""פצצה מתקתקת"", והענישה חייבת להביא דבר זה לידי ביטוי.",מיקום הנאשם בתוך מתחם הענישה
153,ME-17-06-54696-178,"עם זאת ברור, כי אין עונש שיקל על כאבה של משפחתו של דני ז""ל, ועל חסרונו אצל כל אוהביו.",מיקום הנאשם בתוך מתחם הענישה
154,ME-17-06-54696-178,"בסיכומו של דבר, אחזור על דברים שנאמרו על ידי כבוד השופט הנדל בעניין חזון:",מיקום הנאשם בתוך מתחם הענישה
155,ME-17-06-54696-178,"לנוכח כלל האמור לעיל, ובאיזון מכלול השיקולים בגזירת דינו של הנאשם, מצאתי כי יש למקם את הנאשם מעט מתחת לאמצע מתחם הענישה לעניין רכיב המאסר בפועל.",מיקום הנאשם בתוך מתחם הענישה
156,ME-17-06-54696-178,עונש פסילת רשיון הנהיגה,מיקום הנאשם בתוך מתחם הענישה
157,ME-17-06-54696-178,"לעניין רכיב פסילת רישיון הנהיגה, שקלתי את עברו התעבורתי של הנאשם ואת הנסיבות שפורטו בפסקה 21 לעיל.",מיקום הנאשם בתוך מתחם הענישה
158,ME-17-06-54696-178,מאלה עולה הצורך בעונש פסילה מרתיע ומניעתי.,מיקום הנאשם בתוך מתחם הענישה
159,ME-17-06-54696-178,"לפיכך, אני מוצאת לנכון להטיל עונש של פסילה לתקופה ארוכה מזו שעתר לה ב""כ הנאשם, וקצרה מזו שעתרה לה ב""כ המאשימה, אשר תבטא את המסר הברור הנדרש בעבירות אלו, ותנשא במצטבר לפסילה שהוטלה עליו בגין הארוע מיום 28.7.17.",מיקום הנאשם בתוך מתחם הענישה
160,ME-17-06-54696-178,"מאחר שאני מתכוונת להורות על תשלום פיצוי, שייתן ביטוי לנטילת האחריות המלאה והבעת החרטה מצד הנאשם, וכן הכרה (אם כי סמלית) בסבלה הרב של משפחתו של המנוח, לא אטיל על הנאשם קנס, וזאת לנוכח מגבלותיו הכלכליות של הנאשם, שכאמור הובילו לאי עמידה בגיוס הסכום שנדרש לשם עמידה בהסדר הטיעון הסגור שעליו סוכם בתחילה.",מיקום הנאשם בתוך מתחם הענישה
161,ME-17-06-54696-178,"אציין, כי ההכרה במגבלות אלה תוביל להשתת פיצוי נמוך מזה שהוסכם, ופריסתו לתשלומים שהנאשם יוכל לעמוד בהם, אך מצד שני - עונש המאסר שאטיל יהיה גבוה יותר, במידת מה.",מיקום הנאשם בתוך מתחם הענישה
162,ME-17-06-54696-178,"כאמור, ברור כי שיעור הפיצוי, אף אם יהיה גבוה באופן משמעותי, לא יוכל לשקף את הנזק הכבד, הכאב והצער העמוק, שנגרמו לבני משפחתו של דני ז""ל.",מיקום הנאשם בתוך מתחם הענישה
163,ME-17-06-54696-178,"על יסוד כלל השיקולים שמניתי לעיל, החלטתי להטיל על הנאשם את העונשים הבאים:",סיכום
164,ME-17-06-54696-178,מאסר בן 58 חודשים;,סיכום
165,ME-17-06-54696-178,"מאסר בן 12 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירת הריגה;",סיכום
166,ME-17-06-54696-178,"מאסר בן 8 חודשים, אך הנאשם לא יישא עונש זה אלא אם בתוך 3 שנים מיום שחרורו ממאסר יעבור עבירת נהיגה בשכרות, או גרם מוות ברשלנות;",סיכום
167,ME-17-06-54696-178,"פסילה בפועל מלהחזיק או מלקבל רישיון נהיגה למשך 13 שנים מיום הפסילה המנהלית, שתהיה במצטבר לפסילה שהוטלה עליו בגין הארוע מיום 28.7.17;",סיכום
168,ME-17-06-54696-178,"24 חודשי פסילה על תנאי מלקבל או מלהחזיק רישיון נהיגה, אך הנאשם לא יישא עונש זה אלא אם בתוך שנתיים מיום שיינתן לו רישיון יעבור עבירה בה הורשע, או גרם מוות ברשלנות;",סיכום
169,ME-17-06-54696-178,"פיצוי לטובת משפחת המנוח בסך 60,000 ₪, אשר ישולם ב-25 תשלומים, שווים ורצופים, החל מיום 2.11.19, ובכל 1 בחודש בחודשים שלאחר מכן.",סיכום
170,ME-17-06-54696-178,אי עמידה  בשני תשלומים רצופים תעמיד את כל יתרת הפיצוי לפירעון מידי.,סיכום
171,ME-17-06-54696-178,"התשלום יופקד בבית המשפט ויועבר לגב' כלנית רם, בהתאם לפרטים שיימסרו במזכירות בית המשפט.",סיכום
172,ME-17-06-54696-178,הסכום שהופקד זה מכבר יחשב כחלק מהפיצוי.,סיכום
173,ME-17-06-54696-178,"54678313ניתן היום, כ""ה תשרי תש""פ, 24 אוקטובר 2019, בנוכחות הצדדים.",סיכום
174,ME-17-06-54696-178,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סיכום
