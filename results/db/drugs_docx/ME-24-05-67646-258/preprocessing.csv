,verdict,text,part
0,ME-24-05-67646-258,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א","ע""י ב""כ עוה""ד בת אל שריקי ואלעד אזולאי"
1,ME-24-05-67646-258,"חוק העונשין, תשל""ז-1977: סע'  40ב, 40ח","ע""י ב""כ עוה""ד בת אל שריקי ואלעד אזולאי"
2,ME-24-05-67646-258,"הנאשם הורשע, על  יסוד הודאתו בכתב אישום מתוקן, בשלוש עבירות של סחר בסם מסוכן לפי סעיפים 19+13א לפקודת הסמים המסוכנים [נוסח חדש], התשל""ג – 1973 (להלן: ""פקודת הסמים המסוכנים"") ובשלוש עבירות של החזקת סם מסוכן שלא לצריכה עצמית, לפי סעיף 7(א)+(ג) רישא לפקודת הסמים המסוכנים.",גזר דין
3,ME-24-05-67646-258,"על פי חלקו הכללי של כתב האישום המתוקן בין החודשים ינואר עד נובמבר 2023, פעל נ.פ. 71565-23 כסוכן סמוי (להלן: ""הסוכן"") בשירות משטרת ישראל, במטרה להילחם בתופעת סחר בסמים, עובדה אשר לא היתה ידועה לנאשם.",גזר דין
4,ME-24-05-67646-258,בין הסוכן ובין הנאשם קיימת היכרות מוקדמת.,גזר דין
5,ME-24-05-67646-258,"במסגרת היכרותם היה לסוכן חוב לנאשם על סך 2,000 ₪ (להלן: ""החוב"").",גזר דין
6,ME-24-05-67646-258,"על פי עובדות האישום הראשון, כשבוע עובר ל- 13.2.24 הנאשם פגש בסוכן בשכונת נווה זאב בבאר-שבע.",אישום ראשון:
7,ME-24-05-67646-258,במעמד זה הציע הנאשם לסוכן לבצע עימו עסקאות סמים.,אישום ראשון:
8,ME-24-05-67646-258,"בהמשך, בשעה 16:55 התקשר הסוכן לנאשם ושאל אם הוא יכול למכור לו סם מסוכן מסוג דוקטור.",אישום ראשון:
9,ME-24-05-67646-258,הנאשם השיב לסוכן כי יבדוק ויחזור אליו בעניין.,אישום ראשון:
10,ME-24-05-67646-258,בתאריך 14.2.241 התקשר הסוכן לנאשם וקבע איתו להיפגש במטרה לשלם לו סך של 400 ₪ עבור החוב.,אישום ראשון:
11,ME-24-05-67646-258,"השניים נפגשו במסעדת ""אלטורטו"" בשכונה ג' בבאר שבע (להלן: ""מקום המפגש"").",אישום ראשון:
12,ME-24-05-67646-258,הסוכן מסר לנאשם סכום של 400 ₪ ועזב את המקום.,אישום ראשון:
13,ME-24-05-67646-258,"בהמשך לאמור, בסמוך לשעה 17:15 התקשר הנאשם לסוכן והשניים סיכמו על עסקת סמים של 50 גרם מסוג methyimthcathinonc במחיר של 80 ₪ לגרם (להלן: ""הסם"" או הכינוי ""דוקטור"" ו- ""העסקה"" בהתאמה).",אישום ראשון:
14,ME-24-05-67646-258,השניים קבעו להיפגש במקום המפגש לביצוע העסקה.,אישום ראשון:
15,ME-24-05-67646-258,"בהמשך, בסמוך לשעה 19:16 נפגש הנאשם עם הסוכן שהגיע ברכבו למקום המפגש.",אישום ראשון:
16,ME-24-05-67646-258,הסוכן עלה לרכבו של הנאשם והנאשם מסר לסוכן 44.8 גרם מהסם.,אישום ראשון:
17,ME-24-05-67646-258,"הסוכן מסר במעמד זה לנאשם סכום של 4,000 ₪, ועוד 500 ₪ עבור החוב והשניים נפרדו לשלום.",אישום ראשון:
18,ME-24-05-67646-258,"על פי עובדות האישום השני, בתאריך 4.3.24, סמוך לשעה 15:09, התקשר הנאשם לסוכן, בתוכנת המסרים ביישומון וואטסאפ (להלן: ""וואטסאפ"") והשניים סיכמו על עסקת סם מסוכן במשקל של 20 גרם מסוג methyimthcathinonc במחיר של 1,500 ₪ ועוד 50 גרם מהסם במחיר של 4,000 ₪ (להלן: ""הסם"" או הכינוי ""דוקטור"").",אישום שני:
19,ME-24-05-67646-258,השניים קבעו להיפגש במקום המפגש.,אישום שני:
20,ME-24-05-67646-258,"במועד הנ""ל, בשעה 15:57, נפגשו הנאשם שהגיעו ברכבו והסוכן במקום המפגש, הסוכן עלה לרכבו של הנאשם ומסר לנאשם סך של 5,200 ₪ עבור הסם כשנותרה יתרה לתשלום בגובה 300 ₪ ועוד סך של 900 ₪ עבור החוב.",אישום שני:
21,ME-24-05-67646-258,הנאשם מסר לסוכן שקית עם הסם במשקל 20.6 גרם ועוד שקית במשקל 44.92 גרם מהסם.,אישום שני:
22,ME-24-05-67646-258,בסיום הסוכן ירד מהרכב והנאשם עזב את המקום.,אישום שני:
23,ME-24-05-67646-258,"על פי עובדות האישום השלישי, בתאריך 27.3.24, סמוך לשעה 18:30, התקשר הנאשם לסוכן בשיחת וואטסאפ וביקש לדעת מתי הסוכן יעביר לו סכום של 300 ₪ מהעסקה מיום 4.3.24.",אישום שלישי:
24,ME-24-05-67646-258,"במהלך השיחה, הציע הנאשם לסוכן עסקת סם מסוכן נוספת מסוג methyimthcathinonc במשקל של 50 גרם במחיר של 4,000 ₪ (להלן: ""העסקה"" ו-""הסם"" או בכינויו ""דוקטור"") והשניים סיכמו את העסקה וקבעו להיפגש למחרת במקום המפגש.",אישום שלישי:
25,ME-24-05-67646-258,"בתאריך 28.3.24, בשעה 16:57, הגיע הנאשם ברכבו למקום המפגש שם פגש בסוכן שעלה לרכבו של הנאשם.",אישום שלישי:
26,ME-24-05-67646-258,"במעמד זה הסוכן מסר לנאשם סכום של 4,000 ₪ ועוד 300 ₪ יתרת תשלום מהעסקה באישום השני לעיל.",אישום שלישי:
27,ME-24-05-67646-258,והנאשם מסר לסוכן שקית עם הסם משקל של 38.78 גרם.,אישום שלישי:
28,ME-24-05-67646-258,בסיום העסקה הסוכן יצא מרכבו של הנאשם  והנאשם עזב את המקום.,אישום שלישי:
29,ME-24-05-67646-258,הנאשם הורשע בעבירות לעיל במסגרת הסדר טיעון בגדרו המאשימה תעתור לעונש של 52 חודשי מאסר בפועל הכולל הפעלת שני מאסרים מותנים במצטבר ואילו ההגנה תטען באופן חופשי.,אישום שלישי:
30,ME-24-05-67646-258,"בתסקיר שירות המבחן מיום 19.01.25, פורטו נסיבות חייו של הנאשם והרקע המשפחתי שלו.",תסקירי שירות המבחן:
31,ME-24-05-67646-258,"הנאשם יליד 1994, כבן 31, רווק ללא ילדים.",תסקירי שירות המבחן:
32,ME-24-05-67646-258,טרם מעצרו בהליך זה לא עבד והתגורר בבית הוריו בעיר באר שבע.,תסקירי שירות המבחן:
33,ME-24-05-67646-258,הנאשם עצור מזה כשמונה וחצי חודשים.,תסקירי שירות המבחן:
34,ME-24-05-67646-258,משפחת מוצאו של הנאשם מונה זוג הורים נשואים להם 3 ילדים בגילאים 23-31 שנים כאשר הנאשם הוא הבכור מבין ילדי המשפחה.,תסקירי שירות המבחן:
35,ME-24-05-67646-258,אמו של הנאשם עובדת סוציאלית ואביו אינו עובד מסיבות בריאותיות.,תסקירי שירות המבחן:
36,ME-24-05-67646-258,הנאשם סיים 10 שנות לימוד ללא תעודת בגרות.,תסקירי שירות המבחן:
37,ME-24-05-67646-258,"בגיל הנעורים התמודד עם בעיות משמעת והתנהגות, ניהל קשרים חברתיים שוליים והשתמש בסמים.",תסקירי שירות המבחן:
38,ME-24-05-67646-258,"מרישומו הפלילי עולה כי לנאשם מעורבות קודמת בפלילים בעבירות סמים, אלימות והפרת צו בימ""ש בגינן נדון לעונשים שונים וביניהם מאסר בפועל.",תסקירי שירות המבחן:
39,ME-24-05-67646-258,"בעקבות מעורבותו הפלילית לא גויס לשירות צבאי, ועל רקע בעיית התמכרותו התקשה להחזיק מסגרת תעסוקתית יציבה.",תסקירי שירות המבחן:
40,ME-24-05-67646-258,עוד עולה מהתסקיר כי בגיל 15 שנים הותקף הנאשם על ידי קבוצה של אנשים ונגרמו לו פציעות וחבלות קשות בגינן אושפז בבית החולים למשך תקופה ארוכה.,תסקירי שירות המבחן:
41,ME-24-05-67646-258,"לדבריו ובסמוך לאחר התקיפה החל שימוש בסם מסוג קנאביס, ולאורך חייו ועד למעצרו השתמש בסמים מסוגים שונים כאמצעי להקהות רגשותיו וקשייו.",תסקירי שירות המבחן:
42,ME-24-05-67646-258,לדברי הנאשם טרם מעצרו היה אמור להשתלב במסגרת טיפולית לגמילה מסמים בעידוד אביו.,תסקירי שירות המבחן:
43,ME-24-05-67646-258,מאז מעצרו נמנע משימוש בסמים ושולב בקבוצות טיפוליות בכלא.,תסקירי שירות המבחן:
44,ME-24-05-67646-258,"הנאשם הביע רצון להשתלב באגף למכורים נקיים בכלא לאחר מתן גזר הדין הוא ופנה לגורמים האחראיים בשב""ס שיסייעו לו בכך.",תסקירי שירות המבחן:
45,ME-24-05-67646-258,"עוד צוין בתסקיר כי בשנת 2020 שולב הנאשם בתכנית בית משפט קהילתי, אך על רקע חוסר יציבותו, המשך השימוש בסמים וקשייו לשתף פעולה, הומלץ על הפסקת השתתפותו בתכנית והוא נעצר עד תום ההליכים.",תסקירי שירות המבחן:
46,ME-24-05-67646-258,"בהתייחס לעבירות בהן הורשע בתיק שבכותרת, הנאשם מסר כי באותה עת השתמש בסמים באופן פעיל ועל רקע השימוש, בהיותו נעדר יכולת כלכלית למימון הסם, החל למכור את הסמים.",תסקירי שירות המבחן:
47,ME-24-05-67646-258,הנאשם הביע חרטה על מעשיו ומסר כי באותה עת היה ממוקד בסיפוק צרכיו בלבד ללא יכולת חשיבה על האחר והשלכות מעשיו.,תסקירי שירות המבחן:
48,ME-24-05-67646-258,"שירות המבחן התרשם כי הנאשם מכיר בעומק בעיית התמכרותו לסמים, בנזקקותו הטיפולית ובדפוסיו השוליים שהביאו אותו למעורבות בפלילים וכיום מביע רצון להשתלב בטיפול.",תסקירי שירות המבחן:
49,ME-24-05-67646-258,"כגורמים אשר עשויים לסייע בשיקומו של הנאשם, ציין שירות המבחן את התמיכה המשפחתית לה זוכה, הכרתו בבעיית ההתמכרות לסמים, הרצון שהביע לערוך שינוי בחייו ולשילובו בטיפול והפעולות האקטיביות שעשה לקידום רצונותיו במהלך מעצרו הנוכחי.",תסקירי שירות המבחן:
50,ME-24-05-67646-258,"כגורמי סיכון מנה שירות המבחן את מעורבותו החוזרת של הנאשם בפלילים לאורך השנים כאשר ענישה מוחשית לא היוותה גורם מרתיע עבורו, עומק בעיית התמכרותו ונזקקותו הטיפולית.",תסקירי שירות המבחן:
51,ME-24-05-67646-258,"במכלול הדברים, גורמי הסיכוי למול גורמי הסיכון, התרשם שירות המבחן כי קיים סיכון רב להישנות התנהגות עוברת חוק, בין היתר על רקע בעיית התמכרותו.",תסקירי שירות המבחן:
52,ME-24-05-67646-258,"ניכר כי קיימת נזקקות טיפולית רבה, כאשר הנאשם כאמור מעוניין להשתלב בטיפול במסגרת המעצר שיוטל עליו.",תסקירי שירות המבחן:
53,ME-24-05-67646-258,"נוכח האמור, המליץ שירות המבחן על הטלת עונש מוחשי אשר יחדד לנאשם חומרת מעשיו אך גם ייקח בחשבון מאמציו כיום לשקם חייו.",תסקירי שירות המבחן:
54,ME-24-05-67646-258,בנוסף המליץ שירות המבחן על הטלת מאסר מותנה כאלמנט עונשי הרתעתי צופה פני עתיד.,תסקירי שירות המבחן:
55,ME-24-05-67646-258,"ב""כ הנאשם הגישה תיק מוצגים הכולל מסמכים רפואיים של הורי הנאשם, מסמכי קבלתו של הנאשם לקהילה טיפולית במהלך המעצר, מסמך המעיד על קבלה למרכז לסיוע בתהליך גמילה ושיקום (נ/1) וכן מסמכים להוכחת חובותיו של הנאשם בהוצל""פ, ביטוח לאומי ובמרכז לגביית קנסות (נ/2).",טענות באי כוח הצדדים: 
56,ME-24-05-67646-258,כמו כן העידו מטעם ההגנה הוריו של הנאשם:,טענות באי כוח הצדדים: 
57,ME-24-05-67646-258,"מר עופר חביב, אביו של הנאשם סיפר על התקיפה שעבר בנו בגיל 15 שנים, ניתוח הראש הקשה שעבר בעקבות האירוע והאשפוז הממושך לאחר מכן.",טענות באי כוח הצדדים: 
58,ME-24-05-67646-258,"לדברי האב התקיפה הקשה השפיעה לרעה על בנו, גרמה לו לבעיות קשב וריכוז ושינתה את מהלך חייו.",טענות באי כוח הצדדים: 
59,ME-24-05-67646-258,"לדבריו, הנאשם בחור חכם אך בחלוף השנים התקשה לאסוף את עצמו ולהתרומם.",טענות באי כוח הצדדים: 
60,ME-24-05-67646-258,"האב שיתף כי בעבר עבד כנהג מונית אך בשל מצבו הרפואי אינו יכול לנהוג, אשתו מועסקת כעו""ס בחצי משרה ויחד הם מנסים לגדל את ילדיהם ולכוונם למקומות טובים.",טענות באי כוח הצדדים: 
61,ME-24-05-67646-258,"לדבריו, החברה בחוץ השפיעה לרעה על בנו אשר החל לצרוך סמים בגיל מוקדם וללא ידיעתם, ולהבנתו העבירות שביצע הנאשם בתיק שבענייננו נעשו על רקע רצונו לממן את הסמים.",טענות באי כוח הצדדים: 
62,ME-24-05-67646-258,האב הוסיף כי הנאשם עבד בשליחויות מעת לעת אך התקשה להתמיד נוכח העיסוק בסם.,טענות באי כוח הצדדים: 
63,ME-24-05-67646-258,"לדבריו, בנו אינו סוחר סמים ומעשיו נעשו כאמור לצורך מימון הסם.",טענות באי כוח הצדדים: 
64,ME-24-05-67646-258,האב ביקש התחשבות בית המשפט בקשייו הפיזיים והנפשיים של הנאשם על רקע התקיפה שעבר בנערותו.,טענות באי כוח הצדדים: 
65,ME-24-05-67646-258,"לדבריו, כיום הנאשם בן 30, מביע נכונות לשנות אורחותיו ולהשתלב בטיפול.",טענות באי כוח הצדדים: 
66,ME-24-05-67646-258,"האב ביקש לשקול עונש טיפולי על פני מאסר מאחורי סורג ובריח, כאשר לדבריו הטלת עונש מאסר ממושך לא תעזור לנאשם בבניית חיים חדשים ועלולה אף להביא להתדרדרות במצבו.",טענות באי כוח הצדדים: 
67,ME-24-05-67646-258,"לשאלת בית המשפט מדוע לא ניצל הנאשם הזדמנויות שניתנו לו בהליכים משפטיים קודמים, השיב האב שכיום הנאשם התבגר והתפכח, יש לו בת זוג והוא חושב להקים משפחה.",טענות באי כוח הצדדים: 
68,ME-24-05-67646-258,"הגב' אפרת חביב, אמו של הנאשם מסרה כי הנאשם הוא בנה הבכור, אובחן בכיתה ה' כילד מחונן עם רמת משכל מעל הממוצע, בעל רגישות ורצון לעזור לזולת.",טענות באי כוח הצדדים: 
69,ME-24-05-67646-258,אירוע התקיפה בנערותו של הנאשם היה אירוע מכונן.,טענות באי כוח הצדדים: 
70,ME-24-05-67646-258,"הנאשם הותקף על ידי חברים ומאז כל המשפחה ""פוסט טראומטית"", נכנסה ל""רכבת הרים"" והושפעה מנטלית ורפואית.",טענות באי כוח הצדדים: 
71,ME-24-05-67646-258,"לדבריה, במהלך השנים ניסו אין ספור פעמים לסייע לבנם וביקשו שיקבל טיפול, אך ללא הצלחה.",טענות באי כוח הצדדים: 
72,ME-24-05-67646-258,"האם הוסיפה כי הנאשם גדל בבית נורמטיבי, בית עם אהבה ובמשך תקופה מסוימת אף חזר בתשובה.",טענות באי כוח הצדדים: 
73,ME-24-05-67646-258,"בשנים האחרונות, על רקע חוסר הסכמתם עם הדרך בה בחר והתנהגותו עוברת החוק, עבר הנאשם להתגורר בשכירות ולצערה היו ביניהם גם תקופות של נתק.",טענות באי כוח הצדדים: 
74,ME-24-05-67646-258,"האם הוסיפה כי לפני מספר שנים פנו לקבלת טיפול בהתמכרויות ועברו הדרכה הורית בנושא, אך התמכרותו של הנאשם לסם הייתה חזקה ממנו.",טענות באי כוח הצדדים: 
75,ME-24-05-67646-258,האם ציינה כי במעצר הנוכחי פנה הנאשם להוריו ואמר להם שהוא רווי ועייף וביקש עזרה.,טענות באי כוח הצדדים: 
76,ME-24-05-67646-258,"לדבריה, במהלך השנים עודדו אותו לפנות לטיפול ואמרו שיתמכו בו אך ללא הועיל, וכיום שינה את הגישה ככל הנראה על רקע גילו ובשלותו.",טענות באי כוח הצדדים: 
77,ME-24-05-67646-258,"כעת הגיע לצומת, הוא מכה על חטא ומגיעה לו הזדמנות.",טענות באי כוח הצדדים: 
78,ME-24-05-67646-258,"באשר לרכיבי הענישה הנוספים, צוין כי בפרשייה כולה עמד רכיב הפסילה על 12 חודשי פסילה בפועל ורכיב הקנס עמד על 50,000 ₪, ומשכך עתרה המאשימה להטיל על הנאשם  12 חודשי פסילה בפועל ו-50,000 ₪ קנס.",טענות באי כוח הצדדים: 
79,ME-24-05-67646-258,"המאשימה הפנתה לעניינו של נאשם אחר בפרשייה נעדר עבר פלילי - עדן עמר, ולעובדה כי נגזרו עליו 40 חודשי מאסר וקנס בסך 50,000 ₪.",טענות באי כוח הצדדים: 
80,ME-24-05-67646-258,"המאשימה ציינה כי אינה עותרת למתחם ענישה מאחר ומדובר ב""הסדר טווח"" סביר, וטענה כי העונש לו היא עותרת ראוי וזאת בשים לב למדיניות הענישה הנוהגת וגזרי הדין האחרים בפרשייה.",טענות באי כוח הצדדים: 
81,ME-24-05-67646-258,"ב""כ המאשימה טענה כי הנאשם הורשע במסגרת הליך גישור בשלוש עבירות של  סחר בסם מסוכן ובשלוש עבירות של החזקת סם מסוכן.",טענות באי כוח הצדדים: 
82,ME-24-05-67646-258,"המאשימה הפנתה למשקלי הסמים שנתפסו ולסוגו, תוך שהדגישה כי סם ה""דוקטור"" הינו סם מסוכן הקרוב לסם הקוקאין, והפנתה לעניין זה לפסיקה רלוונטית ולחוות דעת של משרד הבריאות שהוגשה בתיק אחר (ת/5).",טענות באי כוח הצדדים: 
83,ME-24-05-67646-258,"ב""כ המאשימה הפנתה לתסקיר שירות המבחן ממנו עולה כי הנאשם מכיר בבעיית התמכרותו ונזקקותו לטיפול אך קיים סיכון רב להישנות העבירות, ומשכך שירות המבחן המליץ על ענישה מוחשית ומאסר על תנאי מרתיע.",טענות באי כוח הצדדים: 
84,ME-24-05-67646-258,"נטען כי ככל והנאשם מעוניין להשתלב בטיפול, יוכל לעשות זאת במסגרת מאסרו ולערוך שינוי בחייו.",טענות באי כוח הצדדים: 
85,ME-24-05-67646-258,"ב""כ הנאשם עתרה להטיל על הנאשם עונש של 36 חודשי מאסר ולהפעיל את המאסרים המותנים בשני התיקים לעיל תוך חפיפה חלקית, כך שלעונש המאסר שיוטל עליו בתיק זה יתווספו 5 חודשי מאסר בלבד, כך שבסה""כ ירצה הנאשם 41 חודשי מאסר בפועל.",טענות באי כוח הצדדים: 
86,ME-24-05-67646-258,לשיטת ההגנה הפגיעה בערכים המוגנים בענייננו הנה ברף הבינוני בהינתן סוג הסם וכמותו.,טענות באי כוח הצדדים: 
87,ME-24-05-67646-258,"נטען כי הסם מסוג ""דוקטור"" אינו מהסמים הקשים.",טענות באי כוח הצדדים: 
88,ME-24-05-67646-258,"ב""כ הנאשם סקרה הפסיקה הנוהגת (נ/1) וטענה כי מתחם העונש ההולם בנסיבות ביצוע העבירות נע בין 24 לבין 42 חודשי מאסר בפועל.",טענות באי כוח הצדדים: 
89,ME-24-05-67646-258,"ב""כ הנאשם עמדה על נסיבותיו האישיות של הנאשם המכור לסמים מגיל 15 על רקע טראומה מתקיפה קשה שעבר.",טענות באי כוח הצדדים: 
90,ME-24-05-67646-258,נטען כי העבירות בהן הורשע הנאשם בוצעו על רקע התמכרותו והיכרותו הקודמת עם הסוכן שהיה חייב לו כסף.,טענות באי כוח הצדדים: 
91,ME-24-05-67646-258,"באשר לנסיבות שאינן קשורות בביצוע העבירה נטען כי הנאשם לקח אחריות על מעשיו, הודה במיוחס לו בהזדמנות הראשונה והביע חרטה עמוקה על מעשיו.",טענות באי כוח הצדדים: 
92,ME-24-05-67646-258,"הנאשם מגלה רצון לערוך שינוי בחייו, פנה לקהילה טיפולית עוד קודם למעצרו ובהליך המעצר הומלץ על שילובו בקהילה טיפולית.",טענות באי כוח הצדדים: 
93,ME-24-05-67646-258,"ב""כ הנאשם ביקשה להביא בחשבון נסיבותיו האישיות של הנאשם ומשפחתו התומכת,  ציינה כי הנאשם עצור מיום 15.05.24 וביקשה לנהוג בו במידת הרחמים.",טענות באי כוח הצדדים: 
94,ME-24-05-67646-258,באשר לרכיב הקנס נטען כי לנאשם חובות ועיקולים ולהוריו אין יכולת כלכלית לסייע לו בתשלום הקנס ומשכך יתקשה לעמוד בקנס גבוה.,טענות באי כוח הצדדים: 
95,ME-24-05-67646-258,"הסנגורית ביקשה להביא בחשבון את תקופת מעצרו הממושכת ומשך מאסרו אשר יש בהם כדי להשפיע על יכולתו של הנאשם להתפרנס ועתרה להטלת קנס בסך 5,000 ₪ שישולם בתשלומים ולאחר שחרורו מהמאסר.",טענות באי כוח הצדדים: 
96,ME-24-05-67646-258,"ביחס לרכיב הפסילה ביקשה ב""כ הנאשם להימנע מפסילה ולחילופין להסתפק בפסילה מתונה של חודש או חודשיים, זאת על מנת שלא להשפיע על יכולתו להתפרנס שכן עבודתו כרוכה בנהיגה.",טענות באי כוח הצדדים: 
97,ME-24-05-67646-258,הנאשם הביע חרטה ואמר שמעשיו לא נעשו בכוונה להתפרנס אלא למימון רכישת סם עבורו.,טענות באי כוח הצדדים: 
98,ME-24-05-67646-258,"לדבריו היה בתקופה לא טובה ועשה טעות, הוא לוקח אחריות על מעשיו ומבין שמגיע לו עונש, אך מבקש התחשבות בית המשפט בו ובהוריו.",טענות באי כוח הצדדים: 
99,ME-24-05-67646-258,"הנאשם שיתף אודות ניסיונות הוריו לעזור לו לאורך השנים ואמר שבעבר דחה את העזרה שהציעו לו, סרב להכיר בהתמכרותו וחשב שהוא יוכל להתמודד לבד אך ""נפל"" פעם אחר פעם.",טענות באי כוח הצדדים: 
100,ME-24-05-67646-258,"כיום מכיר בהתמכרותו, מעוניין בטיפול ובשיקום וככל ולא יוכל לעשות זאת בקהילה יעשה זאת בבית הסוהר.",טענות באי כוח הצדדים: 
101,ME-24-05-67646-258,"לשאלת בית המשפט מה השתנה ממעצריו הקודמים, השיב שהוא רואה את חבריו מתחתנים ומתקדמים והוא נותר מאחור.",טענות באי כוח הצדדים: 
102,ME-24-05-67646-258,"עוד הוסיף הנאשם כי התחזק בדת, בת זוגו מתנגדת לסמים והימורים, מאמין בעצמו וביכולת שלו ובעזרה שהוריו מציעים.",טענות באי כוח הצדדים: 
103,ME-24-05-67646-258,הנאשם הורשע בעבירות של סחר בסם מסוכן והחזקת סם מסוכן שלא לצריכה עצמית.,דיון והכרעה: 
104,ME-24-05-67646-258,"בהתאם לסעיף 40ב לחוק העונשין, עקרון ההלימה הינו העיקרון המנחה בענישה, ויש לבחון קיומו של יחס הולם בין חומרת מעשה העבירה בנסיבותיה ובמידת אשמתו של הנאשם ובין העונש המוטל עליה.",קביעת מתחם העונש ההולם: 
105,ME-24-05-67646-258,העונש צריך לעמוד בהלימה הן למעשה והן לעושה.,קביעת מתחם העונש ההולם: 
106,ME-24-05-67646-258,"בהליך דנן הציגו הצדדים ""הסדר טווח"" במסגרתו עתרה המאשימה לענישה בת 39 חודשי מאסר בפועל תוך הפעלת 13 חודשי מאסר מותנה במצטבר, וסה""כ 52 חודשי מאסר בפועל לצד רכיבי ענישה נלווים.",קביעת מתחם העונש ההולם: 
107,ME-24-05-67646-258,"מנגד, ב""כ הנאשם עתרה לעונש של 36 חודשי מאסר ולהפעלת המאסרים המותנים תוך חפיפה חלקית, כך שלעונש המאסר שייגזר על הנאשם בתיק שבענייננו יתווספו 5 חודשים בלבד, ובסה""כ -41 חודשי מאסר בפועל.",קביעת מתחם העונש ההולם: 
108,ME-24-05-67646-258,"מצאתי כי הסדר הטווח שהציגו הצדדים בענייננו וכמפורט לעיל הנו סביר, ומשכך לא אדרש לקביעת מתחם עונש הולם.",קביעת מתחם העונש ההולם: 
109,ME-24-05-67646-258,"יחד עם זאת, בקביעת עונשו הסופי של הנאשם יובאו בחשבון פרמטרים שונים אשר נהוג להביא בחשבון בקביעת מתחם עונש הולם.",קביעת מתחם העונש ההולם: 
110,ME-24-05-67646-258,"עוד יצוין, כי בשים לב ל""מבחן הקשר ההדוק"" נכון עשו הצדדים כי ראו בשלושת האישומים שבכתב האישום משום אירוע עונשי אחד.",קביעת מתחם העונש ההולם: 
111,ME-24-05-67646-258,"במעשיו הפסולים המפורטים בכתב האישום שבענייננו ובנסיבותיהם, פגע הנאשם באופן משמעותי במספר ערכים מוגנים ובהם ההגנה על שלום הציבור ובריאותו.",הערכים החברתיים שנפגעו מהעבירות ומידת הפגיעה בהם:
112,ME-24-05-67646-258,"בחינת מדיניות הענישה הנוהגת מעלה כי מנעד הענישה בעבירות בהן הורשע הנאשם רחב ומושפע מפרמטרים שונים בכללם, מספר העסקאות, סוג הסם ומשקלו, מידת התכנון, היוזמה והתעוזה של הנאשם, הרווח הכלכלי שהתקבל או הצפוי וביצוע עבירות נלוות, ובענייננו יש לבצע את ההבחנה הנדרשת לקולא ולחומרא.",מדיניות הענישה הנוהגת:
113,ME-24-05-67646-258,"בזיקה לאמור לעיל, אדרש למדגם של הפסיקה הנוהגת, תוך שאציין כי בהבניית שיקול הדעת, אין הכוונה לעריכת ממוצע סטטיסטי של טווחי הענישה.",מדיניות הענישה הנוהגת:
114,ME-24-05-67646-258,"בית המשפט העליון מצא להקל בעונשו של הנאשם על רקע תהליך טיפולי שעבר ונסיבותיו האישיות, וחפף את המאסר המותנה כך שעונשו של הנאשם הועמד על 30 חודשי מאסר בפועל.",מדיניות הענישה הנוהגת:
115,ME-24-05-67646-258,בית המשפט העליון הפחית בעונשו של הנאשם מטעמים של אחידות הענישה ובשל נסיבותיו האישיות של הנאשם והטיל עליו 30 חודשי מאסר לצד ענישה נלווית.,מדיניות הענישה הנוהגת:
116,ME-24-05-67646-258,"במסגרת שיקולי אחידות הענישה ולאחר שעיינתי בת/4, נתתי משקל גם לעונשים שהוטלו על מקצת מהנאשמים האחרים בפרשייה ולעתירת המאשימה לעונש בעניינם של האחרים שטרם נגזר עונשם.",מדיניות הענישה הנוהגת:
117,ME-24-05-67646-258,במסגרת הנסיבות לחומרה נתתי דעתי למספר העבירות בהן הורשע הנאשם (3 עבירות של סחר בסם ו-3 עבירות של החזקה שלא לצריכה עצמית).,נסיבות הקשורות בביצוע העבירות:
118,ME-24-05-67646-258,"יוער כי הנאשם ביצע את העבירות לעיל בפרק זמן קצר של כחודש ימים, עובדה המלמדת כי הנאשם נמצא עמוק בעולם הסמים.",נסיבות הקשורות בביצוע העבירות:
119,ME-24-05-67646-258,"כעולה מכתב האישום המתוקן, הנאשם תכנן, יזם וקידם ביצוע עסקאות הסמים, ואף לא היסס להשתמש ביישומון ה""ווטסאפ"", יישומון גלוי יחסית, לביצוע העבירות.",נסיבות הקשורות בביצוע העבירות:
120,ME-24-05-67646-258,הנאשם לא נרתע מלבצע עסקאות בשעות אחר הצהריים ודומה כי אין לו מורא מהחוק.,נסיבות הקשורות בביצוע העבירות:
121,ME-24-05-67646-258,אף מעיון בפסיקה ובמחוות הדעת שהגישה המאשימה (ת/5) עולה כי הסם שבו סחר הנאשם בשלושת העסקאות הינו סם קשה שהשפעותיו דומות ל-MDMA (אקסטזי).,נסיבות הקשורות בביצוע העבירות:
122,ME-24-05-67646-258,"ברי כי פוטנציאל הפגיעה לשלום הציבור ממעשיו של הנאשם, בשים לב לסוג הסם ולכמותו, גדול.",נסיבות הקשורות בביצוע העבירות:
123,ME-24-05-67646-258,"יוער כי הסם הנדון נמכר גם כ""סם פיצוציות"", נצרך בעיקר על ידי צעירים ומתבגרים שרבים מהם אינם מודעים לסיכון הכרוך בצריכתו.",נסיבות הקשורות בביצוע העבירות:
124,ME-24-05-67646-258,"בגזירת העונש המתאים לנאשם, יש להתחשב בנסיבות שאינן קשורות בביצוע העבירות.",גזירת העונש
125,ME-24-05-67646-258,הענישה הינה אינדיבידואלית ובמסגרתה יש לתן את הדעת לכך כי הנאשם יליד 1994 נתון במעצר מיום 15.05.24.,גזירת העונש
126,ME-24-05-67646-258,"כמו כן, לקולת העונש נתתי משקל להודאת הנאשם, לחרטה שהביע, לחיסכון בזמנו של בית המשפט.",גזירת העונש
127,ME-24-05-67646-258,מתסקיר שירות המבחן ומדבריו של הנאשם לעונש עולה כי הוא סובל מהתמכרות ממושכת לסמים וזאת על רקע אירוע תקיפה שחווה בגיל צעיר.,גזירת העונש
128,ME-24-05-67646-258,"כן נתתי דעתי לתמיכה המשפחתית לה זוכה הנאשם, הכרתו בבעיית ההתמכרות, ורצונו לערוך שינוי בחייו ולהשתלב בהליך טיפולי במסגרת הכלא.",גזירת העונש
129,ME-24-05-67646-258,מנגד ולחומרת העונש נתתי דעתי לעובדה שהנאשם בעל עבר פלילי משמעותי ורלוונטי ואף ריצה עונשי מאסר בפועל אשר לא היה בהם כדי להרתיעו מלשוב ולבצע העבירות.,גזירת העונש
130,ME-24-05-67646-258,"זאת ועוד, העבירות בתיק זה בוצעו עת ריחפו מעל ראשו של הנאשם מאסרים מותנים בשני תיקים.",גזירת העונש
131,ME-24-05-67646-258,"התמונה המתקבלת היא של נאשם שאינו סר לחוק, וגם ענישה מוחשית בעברו לא היוותה עבורו גורם מרתיע.",גזירת העונש
132,ME-24-05-67646-258,כאמור שירות המבחן התרשם כי קיים סיכון רב להישנות התנהגות עוברת חוק.,גזירת העונש
133,ME-24-05-67646-258,"לפיכך, בגזרת עונשו של הנאשם יש לתן משקל נכבד לשיקולי הרתעת היחיד.",גזירת העונש
134,ME-24-05-67646-258,"אשר לרכיב הקנס - שעורו ואופן תשלומו, לאחר ששמעתי טיעוני הצדדים, ונתתי דעתי למצבם הכלכלי של הנאשם והוריו כעולה מהמסמכים שהוגשו לעניין זה למול חומרת העבירות, מצאתי לאזן בין עמדות הצדדים כך שגובה הקנס יעמוד על סך של 35,000 וישולם ב-35 תשלומים של 1,750 ₪ כל תשלום החל מיום 01.07.25.",גזירת העונש
135,ME-24-05-67646-258,אוסיף כי בעבירות סמים רכיב הקנס צריך לעמוד בהלימה גם לשווי העסקאות שבוצעו ופוטנציאל הרווח וזאת כדי להפוך את עבירות הסמים ללא כדאיות גם מבחינה כלכלית.,גזירת העונש
136,ME-24-05-67646-258,עוד מצאתי להבהיר כי בקביעת גובה הקנס לא מצאתי ליתן משקל משמעותי לטענת המאשימה בדבר אחידות הענישה (בשים לב לגובה הקנסות שהוטלו על הנאשמים האחרים בפרשיה) וזאת בשים לב למשקל שיש ליתן למצבו הכלכלי של הנאשם בקביעת גובה הקנס בהתאם להוראת סעיף 40ח לחוק העונשין.,גזירת העונש
137,ME-24-05-67646-258,"לעניין רכיב הפסילה, לאחר ששקלתי טענות הצדדים ועיינתי בפסיקה, בשים לב למדיניות הענישה הנוהגת, מתוך הלימה גם לעונשי הפסילה שהוטלו על נאשמים אחרים בפרשייה ועל מנת לאפשר לנאשם להתמיד בדרך השיקום מצאתי להטיל על הנאשם פסילה בפועל לתקופה של 9 חודשים.",גזירת העונש
138,ME-24-05-67646-258,"יודגש כי בחרתי שלא להפעיל את שני המאסרים על תנאי במצטבר וזאת בשים לב גם להתרשמות שירות המבחן כי הנאשם מכיר בעומק בעיית התמכרותו לסמים, בנזקקותו הטיפולית ובדפוסיו השוליים שהביאו אותו למעורבות בפלילים וכיום מביע רצון להשתלב בטיפול.",אופן הפעלת המאסרים המותנים: 
139,ME-24-05-67646-258,"אשר על כן, לאחר ששמעתי טיעוני ב""כ הצדדים ואיזנתי בין השיקולים השונים אני גוזר על הנאשם את העונשים הבאים:",אופן הפעלת המאסרים המותנים: 
140,ME-24-05-67646-258,"א.	37 חודשי מאסר בפועל, בניכוי ימי מעצרו.",אופן הפעלת המאסרים המותנים: 
141,ME-24-05-67646-258,אני מורה על הפעלת המאסר המותנה בן 7 חודשים מתיק ת.פ 23668-12-22 במצטבר לעונש שהוטל עליו בתיק שבכותרת.,אופן הפעלת המאסרים המותנים: 
142,ME-24-05-67646-258,אני מורה על הפעלת המאסר המותנה בן 6 חודשים מתיק ת.פ 6488-11-22 בחופף לעונש המאסר שהוטל על הנאשם בתיק שבכותרת.,אופן הפעלת המאסרים המותנים: 
143,ME-24-05-67646-258,"סה""כ ירצה הנאשם 44 חודשי מאסר בפועל, בניכוי ימי מעצרו.",אופן הפעלת המאסרים המותנים: 
144,ME-24-05-67646-258,12 חודשי מאסר על תנאי למשך 3 שנים מיום שחרורו שלא יעבור כל עבירה מסוג פשע לפי פקודת הסמים המסוכנים.,אופן הפעלת המאסרים המותנים: 
145,ME-24-05-67646-258,"קנס בסך 35,000 ₪ או 4 חודשי מאסר תמורתו.",אופן הפעלת המאסרים המותנים: 
146,ME-24-05-67646-258,"הקנס ישולם ב-20 תשלומים שווים ורצופים (1,750 ₪ כל תשלום) החל מיום 01.07.25  ומידי 01 לכל חודש.",אופן הפעלת המאסרים המותנים: 
147,ME-24-05-67646-258,אני פוסל את הנאשם מלקבל או להחזיק רישיון נהיגה למשך 9 חודשים וזאת החל מיום שחרורו ממאסר.,אופן הפעלת המאסרים המותנים: 
148,ME-24-05-67646-258,על הנאשם להפקיד את רישיון הנהיגה שלו במזכירות בית המשפט או למלא תצהיר מתאים לצורך תחילת מניין התקופה.,אופן הפעלת המאסרים המותנים: 
149,ME-24-05-67646-258,"הפסילה תהיה במצטבר לכל פסילה אחרת, אם קיימת.",אופן הפעלת המאסרים המותנים: 
150,ME-24-05-67646-258,אני פוסל את הנאשם מלקבל או להחזיק רישיון נהיגה למשך שישה חודשים וזאת על תנאי שלא יעבור עבירת סם מסוג פשע או עבירה של נהיגה בזמן פסילה למשך שנתיים מיום שחרורו ממאסר.,אופן הפעלת המאסרים המותנים: 
151,ME-24-05-67646-258,"לאור נכונות הנאשם להשתלב בהליך שיקומי בין כותלי הכלא, מתבקשת מזכירות בית המשפט לשלוח עותק גזר הדין למפקד הכלא בו נמצא הנאשם אשר יפעל בהתאם לשיקול דעתו.",אופן הפעלת המאסרים המותנים: 
152,ME-24-05-67646-258,"לידיעת הנאשם, ניתן יהיה לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",אופן הפעלת המאסרים המותנים: 
153,ME-24-05-67646-258,"בכרטיס אשראי – באתר המקוון של רשות האכיפה והגבייה, www.eca.gov.il",אופן הפעלת המאסרים המותנים: 
154,ME-24-05-67646-258,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,אופן הפעלת המאסרים המותנים: 
155,ME-24-05-67646-258,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,אופן הפעלת המאסרים המותנים: 
156,ME-24-05-67646-258,54678313זכות ערעור תוך 45 ימים לבית המשפט העליון.,אופן הפעלת המאסרים המותנים: 
157,ME-24-05-67646-258,"ניתן היום,  ב' אדר תשפ""ה, 02 מרץ 2025, במעמד הצדדים.",אופן הפעלת המאסרים המותנים: 
