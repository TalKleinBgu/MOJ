,verdict,text,part
0,ME-15-05-45061-675,"מדינת ישראל – באמצעות פמ""מ וע""י עו""ד ינאי גורני","כבוד השופטת  דנה מרשק מרום
"
1,ME-15-05-45061-675,"פבל דשקוב – בעצמו וע""י עו""ד מססה",נגד
2,ME-15-05-45061-675,"חוק העונשין, תשל""ז-1977: סע'  40ג(א), 40ט(א), 244, 333",נגד
3,ME-15-05-45061-675,"פקודת התעבורה [נוסח חדש]: סע'  64א(א), 64א(ג)",נגד
4,ME-15-05-45061-675,"חוק לא תעמוד על דם רעך, תשנ""ח-1998",נגד
5,ME-15-05-45061-675,"הנאשם הורשע על יסוד הודאתו בעובדות כתב אישום מתוקן שגובש בהסדר טיעון, לאחר שנשמעו חלק מעדי התביעה, בשתי עבירות של חבלה חמורה לפי סעיף 333 לחוק העונשין, התשל""ז-1977 [להלן: ""חוק העונשין""], הפקרה אחרי פגיעה לפי סעיף 64א(ג) לפקודת התעבורה [נוסח חדש] [להלן: ""פקודת התעבורה""], ושיבוש מהלכי משפט לפי סעיף 244 לחוק העונשין.",גזר דין
6,ME-15-05-45061-675,"על פי עובדות כתב האישום המתוקן, ביום 19.3.12 בסמוך לשעה 17:00, נטל הנאשם בביתו בנתניה תרופה המכילה אוקסיקונטין, שהינו סם מסוכן לפי פקודת הסמים, מבלי שהיה בידו מרשם רופא לנטילת התרופה.",גזר דין
7,ME-15-05-45061-675,"בהמשך, בשעה 17:40 לערך, נהג הנאשם ברכב בירידה ממחלף נתניה צפון לכביש החוף לכיוון דרום.",גזר דין
8,ME-15-05-45061-675,"באותה עת צעדו על המדרכה מיכאל זלמנוביץ, יליד 1959, ואליהו שאואט, יליד 1957.",גזר דין
9,ME-15-05-45061-675,"הנאשם נהג בקלות ראש וברשלנות, בכך שלא שם ליבו אל הדרך, סטה עם הרכב ימינה, עלה על המדרכה, פגע עם קדמת רכבו במר זלמנוביץ, אשר ראשו נחבט בשמשת הרכב מעוצמת המכה, וכן פגע הנאשם במר שאואט.",גזר דין
10,ME-15-05-45061-675,"בהמשך, הנאשם פגע בקיר בניין סמוך, סטה שמאלה וחזר אל הכביש (להלן: ""התאונה"").",גזר דין
11,ME-15-05-45061-675,"כתוצאה מהתאונה נגרמו למר זלמנוביץ שבר בברך, פצע מדמם בירך והוא עבר ניתוח לקיבוע הירך, שברים בשלוש צלעות, שבר בעצם האף, הוא אושפז כשהוא מונשם וקיבל שתי מנות ליטר דם, וסך הכל שהה באשפוז במשך 9 ימים.",גזר דין
12,ME-15-05-45061-675,"כתוצאה מהתאונה נגרמו למר שאואט שבר בראש פיבולה ברגל והוא גובס, שבר בצוואר כירורגי של הזרוע והגבלה בתנועה בכתף שהצריכו מתלה ליד, שפשופים ונפיחות בשוק הרגל, כאבים והגבלה קלה בתנועת הצוואר, והוא שהה באשפוז למשך 6 ימים.",גזר דין
13,ME-15-05-45061-675,"לאחר התאונה המשיך הנאשם בנסיעה מבלי לעצור ונהג ברכב בכביש החוף לכיוון דרום למרחק של 1000 מטרים לערך, עצר את הרכב ונמלט רגלית.",גזר דין
14,ME-15-05-45061-675,"בהמשך, בשעה 17:45 לערך, התקשר הנאשם למוקד המשטרה ודיווח כי הרכב נגנב וכי גילה זאת בשעה 16:30, בעת שחיפש את הרכב אשר החנה קודם לכן בסמוך לביתו.",גזר דין
15,ME-15-05-45061-675,"כמו כן, התקשר הנאשם לו.י, אשר הגיעה לפגוש את הנאשם בתחנה המרכזית בנתניה.",גזר דין
16,ME-15-05-45061-675,"בפגישה ביקש הנאשם ממנה כי תמסור שלאחר שיצאו את הבית, עובר לתאונה, התפצלו דרכיהם.",גזר דין
17,ME-15-05-45061-675,מיד לאחר מכן שמו השניים פעמיהם לתחנת המשטרה על מנת שהנאשם ידווח על גניבת הרכב.,גזר דין
18,ME-15-05-45061-675,"מהתסקיר שנערך במאי 2017 עולה, כי הנאשם כבן 31, יליד אוזבקיסטן, עלה לישראל בשנת 1994, נמצא בהליכי גירושין ואב לילד בן שנה, אינו עובד ומתגורר בבית שאן.",תסקיר שירות המבחן
19,ME-15-05-45061-675,"תיאר את הוריו כאנשים עובדים, תומכים ומציבי גבול לילדיהם.",תסקיר שירות המבחן
20,ME-15-05-45061-675,"הנאשם בעל השכלה של 14 שנות לימוד, לאחר שהשלים לימודי הנדסאי במכללת אורט.",תסקיר שירות המבחן
21,ME-15-05-45061-675,"בשנת  2006 התגייס לצבא, שוחרר על רקע אי-התאמה לאחר שערק וריצה חודש מאסר בכלא צבאי.",תסקיר שירות המבחן
22,ME-15-05-45061-675,"עם שחרורו מהצבא החל לימודי מכינה ותואר ראשון בתחום ההנדסה הביו- רפואית, אך הפסיק את לימודיו בעקבות מעורבותו בתיק זה.",תסקיר שירות המבחן
23,ME-15-05-45061-675,"בהמשך, עבד כמנהל אריזה במפעל במשך 3 שנים.",תסקיר שירות המבחן
24,ME-15-05-45061-675,"לאחרונה סיים את עבודתו במפעל ובכוונתו לשוב לאיזור המרכז, לצרכי עבודה וכדי להתקרב לבנו.",תסקיר שירות המבחן
25,ME-15-05-45061-675,"בשנת 2013 נישא ולבני הזוג נולד ילד, וכיום נמצא הנאשם בהליכי גירושין.",תסקיר שירות המבחן
26,ME-15-05-45061-675,"שירות המבחן התרשם כי מדובר באדם, נעדר עבר פלילי, שניהל אורח חיים נורמטיבי ומתפקד.",תסקיר שירות המבחן
27,ME-15-05-45061-675,"בהתייחס לעבירות מסר, כי בתקופה שקדמה למעורבותו בעבירות, השתמש בתרופה מסוג אוקסיקונטין, אותה צרך במרשם בעקבות ניתוח שעבר בעצם הבריח, לצורך שיכוך כאבים.",תסקיר שירות המבחן
28,ME-15-05-45061-675,"הנאשם הבהיר, כי לא פיתח תלות בתרופה האמורה ולא חש כי יש לה השפעה על שיקול דעתו או על יכולתו לנהוג, כשבאותו יום היה בדרכו ללימודים.",תסקיר שירות המבחן
29,ME-15-05-45061-675,"בשיחה עמו הכיר כי נהג בקלות ראש, אך הכחיש כי הושפע בנהיגתו מהתרופה אשר נטל.",תסקיר שירות המבחן
30,ME-15-05-45061-675,"לאחר שהבין כי פגע בהולכי רגל, נלחץ וחש מצוקה, ועל רקע תחושות אלו וקושי בהפעלת שיקול דעת, ברח ממקום התאונה.",תסקיר שירות המבחן
31,ME-15-05-45061-675,"לדבריו, כיום מכיר בפגיעה בנפגעים ובנזק שהסב להם ולבני משפחתם ומביע חרטה עמוקה ורצון להתנצל בפניהם ולפצותם.",תסקיר שירות המבחן
32,ME-15-05-45061-675,"הנאשם לקח אחריות מלאה על מעורבותו בעבירה, אך התקשה להסביר את התנהלותו באירוע.",תסקיר שירות המבחן
33,ME-15-05-45061-675,שירות המבחן התרשם כי ההליך הפלילי והפגיעה באחרים ממלאים את הנאשם ברגשות אשם ומהווים עבורו גורם מרתיע ומציב גבול.,תסקיר שירות המבחן
34,ME-15-05-45061-675,"בשיחה עמו דיווח הנאשם כי מצבו הנפשי ירוד, התא המשפחתי שבנה מתפרק, הוא נמצא במצוקה כלכלית וחש חוסר אונים, ומסר כי הוא חווה תחושת חוסר מסוגלות הפוגעת בדימויו העצמי.",תסקיר שירות המבחן
35,ME-15-05-45061-675,"שירות המבחן התרשם כי בעת ביצוע העבירות נהג הנאשם בקלות דעת ובאימפולסיביות, ופעל מתוך מצוקה רגשית מבלי לבחון את השלכות מעשיו באופן ביקורתי.",תסקיר שירות המבחן
36,ME-15-05-45061-675,"הנאשם ממקד את השליטה והאחריות למעשיו בגורמים פנימיים, מכיר בכשלים בהתנהגותו באירוע ולוקח אחריות מלאה על מעשיו.",תסקיר שירות המבחן
37,ME-15-05-45061-675,"הנאשם ביטא צורך לפגוש את הנפגעים, להתנצל ולפצותם, ושירות המבחן סבור כי הליך כזה עשוי לסייע בשיקומו.",תסקיר שירות המבחן
38,ME-15-05-45061-675,"עוד עולה נזקקות טיפולית, אשר תסייע לו לעבד תחושותיו ומצוקותיו ותפחית מסוכנות להישנות עבירות.",תסקיר שירות המבחן
39,ME-15-05-45061-675,"על רקע המעבר במקום המגורים, התקשה שירות המבחן לשלב את הנאשם בהליך טיפולי בשירות או מחוצה לו.",תסקיר שירות המבחן
40,ME-15-05-45061-675,"שירות המבחן פירט את התלבטויותיו על רקע נתוניו של הנאשם אל מול חומרת העבירות, וההערכה היא, כי ריצוי מאסר בפועל עלול לדרדר את מצבו הנפשי ולהפגישו עם אוכלוסייה שולית.",תסקיר שירות המבחן
41,ME-15-05-45061-675,"הומלץ, לכן, על הטלת ענישה הרתעתית של מאסר בעבודות שירות, לצד צו מבחן לשנה במסגרתו תיבחן האפשרות לשלבו במסגרת טיפולית ובהליך ""צדק מאחה"", וכן להטיל עליו תשלום פיצויים לנפגעים, מאסר מותנה הרתעתי, פסילה ופסילה על תנאי.",תסקיר שירות המבחן
42,ME-15-05-45061-675,"ב""כ המאשימה ציין שהסדר הטיעון כולל עתירה של המאשימה להטלת עונש ראוי של 45 חודשי מאסר בפועל, מאסר על תנאי, פסילה משמעותית בפועל, פסילה על תנאי ופיצוי, כאשר ההגנה יכולה לטעון לעונש באופן חופשי.",טיעוני הצדדים
43,ME-15-05-45061-675,"ב""כ המאשימה טען לזכותו של הנאשם, כי המדובר בנאשם מתפקד ללא עבר פלילי, והזכיר את חלוף הזמן מאז קרות האירוע.",טיעוני הצדדים
44,ME-15-05-45061-675,"עם זאת, לגישתו, לא ניתן להסתמך על האמור בתסקיר, שכן חסרה בו התייחסות למסכת השיבוש.",טיעוני הצדדים
45,ME-15-05-45061-675,"כתב-האישום מעלה, לכן, רצף של התנהגות המצביעה על דפוסים עברייניים וכן חשיבה שאינה נורמטיבית, כאשר שירות המבחן לא התייחס לכך כלל.",טיעוני הצדדים
46,ME-15-05-45061-675,"עוד טען לפער בין הצהרותיו של הנאשם (כגון הרצון לפצות את הנפגעים, והרצון להשתלב בטיפול), לבין מעשיו בפועל.",טיעוני הצדדים
47,ME-15-05-45061-675,"ב""כ המאשימה פירט באשר לפגיעה בערכים המוגנים של שלמות הגוף, שלום הציבור והסדר הציבורי, כשהשיבוש נמצא ברף גבוה ומבטא פגיעה במוסדות החוק.",טיעוני הצדדים
48,ME-15-05-45061-675,"ציין את הפגיעה הקשה בשני הנפגעים, כאשר הפקרתם עלולה היתה להביא לנזק חמור יותר ולתוצאות הרות אסון.",טיעוני הצדדים
49,ME-15-05-45061-675,"הדגיש, כי הנאשם לקח אחריות והודה רק לאחר תחילת שמיעת הראיות ולאחר שהוגשו מספר אמירות שלו הקושרות אותו לביצוע העבירות.",טיעוני הצדדים
50,ME-15-05-45061-675,"באשר לשיהוי בהגשת כתב-האישום הסביר, כי כתב האישום הוגש לאחר שנה שבה הפרקליטות המתינה לתגובה לשימוע, מאוקטובר 2014.",טיעוני הצדדים
51,ME-15-05-45061-675,"ב""כ המאשימה עתר למתחם ענישה שנע בין 3.5 ועד ל- 7 שנים, כשהעונש הראוי לטעמו עומד על 45 חודשים, סמוך לרף התחתון.",טיעוני הצדדים
52,ME-15-05-45061-675,"הסניגור הדגיש, שכתב האישום הוגש כשלוש שנים וחצי לאחר קרות האירוע.",טיעוני הצדדים
53,ME-15-05-45061-675,"במסגרת דיון מעצר הוגשה הצהרת תובע על כך שיוגש כתב אישום, וחרף האמור, כתב-האישום הוגש מספר שנים לאחר מכן, בחודש מאי 2015, כאשר כיום הנאשם מצוי 5 שנים וחצי לאחר האירוע – נשוי ואב לילד.",טיעוני הצדדים
54,ME-15-05-45061-675,"לדבריו, לא נערך לנאשם שימוע.",טיעוני הצדדים
55,ME-15-05-45061-675,הנאשם הביע חרטה וצער עמוק על מה שקרה.,טיעוני הצדדים
56,ME-15-05-45061-675,"בהמשך, לאחר שניתנה בעניינו הכרעת דין, הוצעה פשרה בתיקים האזרחיים (נ/1), כאשר הנזקים שנגרמו אינם מן החמורים.",טיעוני הצדדים
57,ME-15-05-45061-675,"באשר לנסיבות חייו של הנאשם, ציין שהנאשם עלה לישראל מבלי שידע את השפה, התקדם ולמד.",טיעוני הצדדים
58,ME-15-05-45061-675,"ציין שהנאשם שיתף פעולה עם הרשויות, בהודעות הראשונות קשר עצמו לאירוע, וכשראה שכיווני החקירה ""מזגזגים"" שמר על זכות השתיקה באופן חלקי.",טיעוני הצדדים
59,ME-15-05-45061-675,"ב""כ הנאשם התייחס לתסקיר, כאשר שירות המבחן התרשם כי מדובר באדם נורמטיבי.",טיעוני הצדדים
60,ME-15-05-45061-675,"האירוע שהתרחש מצער, אך חריג בנוף חייו של נאשם – כפי שמלמד חלוף הזמן.",טיעוני הצדדים
61,ME-15-05-45061-675,שירות המבחן פירט את כל הנתונים המבססים את המלצתו להסתפק בהטלת ענישה של מאסר בעבודות שירות לצד צו מבחן.,טיעוני הצדדים
62,ME-15-05-45061-675,"טען כי יש ליתן בכורה לאפיק השיקומי, כאשר לא תצמח תועלת לציבור משליחתו של הנאשם אל מאחורי סורג ובריח לחברה עבריינית, בעת שעליו לפרנס את בנו ואת הוריו.",טיעוני הצדדים
63,ME-15-05-45061-675,עוד טען כי המעצר השאיר בנאשם חותם קשה.,טיעוני הצדדים
64,ME-15-05-45061-675,"האירוע עצמו אינו מינורי, אך מדובר במקום שהיה הומה אדם, סיוע הוגש באופן מיידי והנפגעים הובלו לבית חולים שנמצא בסמוך למקום.",טיעוני הצדדים
65,ME-15-05-45061-675,חזר והביע את רצונו של הנאשם לבקר את המתלוננים ולכפר על מעשיו.,טיעוני הצדדים
66,ME-15-05-45061-675,"לטעמו, ניתן לראות בנאשם כמעין בגיר צעיר, סטודנט אשר נלחץ, אך פנה למשטרה באופן מיידי בסמוך לקרות האירוע.",טיעוני הצדדים
67,ME-15-05-45061-675,"בהתאם לפסיקה, ניתן לזקוף לזכותו את התנהלותו, את מחדלי המאשימה, את התסקיר החיובי ולהורות על מאסר בעבודות שירות.",טיעוני הצדדים
68,ME-15-05-45061-675,שליחת הנאשם למאסר תביא לפגיעה קשה לבנו ולהוריו של הנאשם הסמוכים על שולחנו.,טיעוני הצדדים
69,ME-15-05-45061-675,"הסניגור עתר לאמץ את המלצת שירות המבחן, לנהוג בנאשם במידת הרחמים ולהשית עליו מאסר בעבודות שירות ופיצוי לנפגעים.",טיעוני הצדדים
70,ME-15-05-45061-675,"בדברו לבית-המשפט, מסר הנאשם כי הבין ""עד העצמות"" את הטעות שלו ומתחרט מאוד על מעשיו.",טיעוני הצדדים
71,ME-15-05-45061-675,סיפר בדמעות שהוא רואה את בנו הקטן פעם בשבוע על רקע הפרידה מאשתו.,טיעוני הצדדים
72,ME-15-05-45061-675,"חזר על כך, שהוא מבקש להיפגש עם הנפגעים כדי לומר להם סליחה.",טיעוני הצדדים
73,ME-15-05-45061-675,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
74,ME-15-05-45061-675,"הנאשם, אשר גרם לתאונה וחבל בשני אנשים אשר הלכו לתומם על המדרכה, כשבאופן טבעי סברו שהם מוגנים, פגע פגיעה קשה וממשית בערך החברתי המוגן העומד ברקע עבירת ההפקרה, כפי שנקבע בהלכה הפסוקה:",דיון והכרעה
75,ME-15-05-45061-675,"הנאשם המשיך והפגין דפוס של התנהגות לא מוסרית ומזלזלת בחוק, כשפעל לשבש את ההליכים באופן אקטיבי וליצור מצג כאילו רכבו נגנב בשעה שקדמה לתאונה.",דיון והכרעה
76,ME-15-05-45061-675,"באשר לנסיבות הקשורות בביצוע העבירות לפי סעיף 40ט(א) לחוק העונשין יצוין, כי במדרג עבירות ההפקרה מצויים אנו במצב בו הנאשם גרם לתאונה, נגרמו חבלות קשות לשני אנשים לא צעירים שהלכו במקום הבטוח ביותר עבורם - על המדרכה, הנאשם נמלט מזירת התאונה, ובהמשך אף פעל, לבד ויחד עם אחרת, לשיבוש ההליכים באמצעות רצף מעשים מתוכננים.",דיון והכרעה
77,ME-15-05-45061-675,"תחילתו של האירוע, אם כן, בכך שהנאשם עלה לרכבו לאחר שהשתמש בתרופה ללא מרשם תקף (אם כי לא יוחסה לו הוראת חיקוק עצמאית באשר להתנהגות זו), נהג ברשלנות, ופגע בשני הולכי רגל שהלכו על המדרכה – המקום שאמור להיות המוגן ביותר עבור הולכי רגל.",דיון והכרעה
78,ME-15-05-45061-675,"לאחר הפגיעה בשניים, בנוסף להפקרת הנפגעים, הנאשם המשיך עם רכבו ופגע בקיר בנין סמוך, אך לא היה בכל אלו כדי לגרום לו לעצור, והוא חזר לכביש.",דיון והכרעה
79,ME-15-05-45061-675,"הנאשם המשיך לנהוג בכביש ראשי (כביש החוף), התרחק מזירת התאונה מרחק של קילומטר, שם ירד מהרכב ונמלט רגלית.",דיון והכרעה
80,ME-15-05-45061-675,"הנאשם פעל בהמשך באופן מחושב לשבש הליכים, כשמספר דקות לאחר התאונה והפקרת הנפגעים, התקשר למשטרה ודיווח כי הרכב נגנב, תוך מסירת שעה הקודמת לזמן התאונה.",דיון והכרעה
81,ME-15-05-45061-675,"כאילו לא די בכך, התקשר הנאשם לאחרת, ודאג לבנות עימה גרסה בהתאם לדיווח שמסר למשטרה.",דיון והכרעה
82,ME-15-05-45061-675,השיבוש האקטיבי הסתיים בכך שהנאשם הלך יחד עם האחרת למשטרה לדווח על גניבת הרכב.,דיון והכרעה
83,ME-15-05-45061-675,"נראה, כי אך בנס האירוע לא הסתיים בתוצאה קטלנית, אם כי שני נפגעי התאונה – אנשים לא צעירים - סבלו מחבלות מגוונות, נזקקו לטיפולים רפואיים ממשיים ולאשפוז ממושך.",דיון והכרעה
84,ME-15-05-45061-675,"הדברים נכונים ביתר שאת לגבי מר זלמנוביץ', שסבל מפגיעות קשות, לרבות שברים בברך, בצלעות ובאף, אשר הצריכו הנשמתו, ניתוח ואשפוז למשך 9 ימים.",דיון והכרעה
85,ME-15-05-45061-675,"לעניין מדיניות הענישה, ייאמר באופן כללי, כי על רקע תקופת המאסר הקבועה לצד עבירת ההפקרה בה הורשע הנאשם והפסול המוסרי שבה, פסיקת בית-המשפט העליון קוראת לרף ענישה מחמיר בעבירות מעין אלה, והדברים נכונים ביתר שאת כשעסקינן בשני אנשים אשר נפגעו באופן קשה ובנאשם שבהמשך שיבש הליכים באופן אקטיבי:",דיון והכרעה
86,ME-15-05-45061-675,"מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, הכוללות:  נהיגה רשלנית אשר גרמה לתאונה ובה נפגעו קשה שני אנשים לא צעירים אשר הלכו על המדרכה, הפקרת הנפגעים והמשך נסיעה, נטישת הרכב רחוק מהזירה ונקיטה ברצף מעשי שיבוש מתוכננים.",דיון והכרעה
87,ME-15-05-45061-675,"עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם אציין את המרכזיים שבהם:",דיון והכרעה
88,ME-15-05-45061-675,בית-המשפט המחוזי קבע שני מתחמי ענישה: לעבירת ההפקרה - מתחם שנע בין 18 ל- 42 חודשי מאסר בפועל; לנהיגה קלת הדעת והחבלה החמורה -  מתחם שנע בין 3 ל- 9 חודשי מאסר בפועל.,דיון והכרעה
89,ME-15-05-45061-675,"לבסוף, השית על המערער עונש של 21 חודשי מאסר בפועל, פסילת רשיון למשך 7 שנים ופיצויים לנפגעת העבירה.",דיון והכרעה
90,ME-15-05-45061-675,"ערעור שהגיש המערער על הכרעת הדין וגזר הדין נדחה, תוך שצוין בפסק-הדין, שהעונש שהוטל אינו סוטה ממדיניות הענישה ואף נוטה לקולא.",דיון והכרעה
91,ME-15-05-45061-675,"בית-המשפט המחוזי הדגיש כי המערער לא היה אחראי לקרות התאונה, וקבע מתחם ענישה שנע בין 15 – 40 חודשים.",דיון והכרעה
92,ME-15-05-45061-675,"תסקיר שירות המבחן המליץ על הטלת עונש של עבודות שירות על רקע סיכון נמוך, לקיחת אחריות מלאה, גילו הצעיר, וספק לגבי מידת יכולתו להשתלב בכלא.",דיון והכרעה
93,ME-15-05-45061-675,"על המערער, שלחובתו 11 הרשעות קודמות בתעבורה, הושת עונש של 18 חודשי מאסר בפועל.",דיון והכרעה
94,ME-15-05-45061-675,"בית המשפט העליון קבע כי המתחם שנקבע מחמיר מעט עם המערער אשר לא היה אחראי לתאונה, העמיד את מתחם העונש ההולם בין 10 ל- 30 חודשי מאסר בפועל, והפחית את עונשו של המערער ל- 14 חודשי מאסר.",דיון והכרעה
95,ME-15-05-45061-675,"לאחר התאונה המשיך המערער בנסיעה ועצר את משאיתו בקרבת מקום, ניגש אל הנפגע והבחין בו כשהוא שוכב על הכביש וחבול בכל חלקי גופו.",דיון והכרעה
96,ME-15-05-45061-675,"בשלב זה המערער שמע דברים שנאמרו על-ידי אנשים, אשר הגיעו למקום התאונה, באשר לצורך להזעיק את מד""א, ואף הניח כי כך ייעשה, אך הוא לא המתין לוודא שנוצר קשר עם גורמי ההצלה, ועזב את המקום.",דיון והכרעה
97,ME-15-05-45061-675,"המערער חזר אל המשאית ונהג בה כ- 600 מטר, עד שהחנה אותה בחניית עפר בקרבת מקום.",דיון והכרעה
98,ME-15-05-45061-675,"לאחר מכן הלך ברגל לביתו, בשלב כלשהו הודיע למעסיקו על היותו מעורב בתאונה, ובסיוע המעסיק הסגיר עצמו למשטרה.",דיון והכרעה
99,ME-15-05-45061-675,נקבע מתחם ענישה שנע בין 12 ל- 48 חודשי מאסר בפועל לעבירה של הפקרה ללא עבירות נלוות.,דיון והכרעה
100,ME-15-05-45061-675,"על המערער, אדם נעדר עבר פלילי, אך לחובתו 19 הרשעות בעבירות תעבורה קלות, הושת עונש של 15 חודשי מאסר בפועל.",דיון והכרעה
101,ME-15-05-45061-675,"הערעור על חומרת העונש נדחה, וצוין, כי בעבירה של הפקרה אחרי פגיעה על חלופותיה השונות, קיים מנעד רחב למדי של מתחמי ענישה, בהתאם לנסיבות העבירה ולנסיבותיו של העושה (פסקה 11 לפסק-דינו של השופט שהם).",דיון והכרעה
102,ME-15-05-45061-675,"פסקי-דין אלו משקפים מגוון נסיבות המשפיעות על קביעת המתחם, ולאחר ביצוע אבחנות מתבקשות, אני קובעת מתחם עונש הולם שנע בין 30 – 60 חודשי מאסר בפועל, לצד פסילה בפועל בת 5 – 10 שנים ופיצוי לנפגעי העבירה.",דיון והכרעה
103,ME-15-05-45061-675,"בעניינו של הנאשם נטען על ידי ההגנה, כי יש לאמץ את המלצת שירות המבחן ולהטיל על הנאשם עונש מאסר בעבודות שירות – גם אם באמצעות חריגה מהמתחם מטעמי שיקום.",דיון והכרעה
104,ME-15-05-45061-675,לא מצאתי כל בסיס לחרוג ממתחם העונש ההולם.,דיון והכרעה
105,ME-15-05-45061-675,"אזכיר, כי המדובר בהמלצה שבבסיסה דגש על האינטרס הפרטי של הנאשם מבלי שנערך איזון מול האינטרסים האחרים הקיימים, כאשר איזון זה הוא מלאכתו של בית-המשפט.",דיון והכרעה
106,ME-15-05-45061-675,"עוד יוזכר, כי התסקיר נעדר התייחסות לדפוס הנוסף של הנאשם העולה מכתב-האישום בדמות פעולות השיבוש האקטיביות.",דיון והכרעה
107,ME-15-05-45061-675,"על כן, גם אם התסקיר מעלה שהמדובר באירוע חריג בנוף חייו של הנאשם, אין בכך כדי להביא לסטייה כה קיצונית מהמתחם שנקבע.",דיון והכרעה
108,ME-15-05-45061-675,"ההגנה אכן הצביעה על מספר שיקולים העומדים לזכותו של הנאשם, אשר משפיעים על קביעת עונשו בתוך המתחם.",דיון והכרעה
109,ME-15-05-45061-675,"הנאשם אדם נעדר עבר פלילי, אשר ניתן להגדיר אותו כמי שחי אורח חיים נורמטיבי במהלך השנים.",דיון והכרעה
110,ME-15-05-45061-675,"ראה כי על רקע חלוף הזמן, הנאשם עבר תהליך וכיום לוקח אחריות על מעשיו, אם כי מהתסקיר לא עולה שהשתלב בהליך טיפולי שתרם להעמקת עיבוד העבירות.",דיון והכרעה
111,ME-15-05-45061-675,"יוזכר, כי הנאשם שיתף פעולה באופן חלקי במהלך חקירתו, כשהודאתו בבית-המשפט נמסרה רק לאחר תחילת פרשת התביעה.",דיון והכרעה
112,ME-15-05-45061-675,"בהקשר של חלוף הזמן יצוין עוד, כי כתב האישום הוגש לאחר למעלה משלוש שנים מאז האירוע, כאשר לא התקבל מטעם המאשימה הסבר מספק לשיהוי זה.",דיון והכרעה
113,ME-15-05-45061-675,"חלוף הזמן מאז עומד בעיקר לפתחו של הנאשם ובא-כוחו, גם על רקע בקשות דחיה חוזרות ונשנות.",דיון והכרעה
114,ME-15-05-45061-675,"על-פי האמור בתסקיר יש בסיס להנחה, כי ריצוי העונש מאחורי סורג ובריח לא יהיה קל עבור הנאשם מכל הבחינות, לרבות מהפן הנפשי, וישפיע גם על בנו והוריו.",דיון והכרעה
115,ME-15-05-45061-675,"לאחר ששקלתי את מלוא השיקולים הכרעתי היא, כי יש להעמיד את עונש המאסר בפועל ברף התחתון של מתחם הענישה שנקבע, לצד פסילה ממשית ופיצוי כספי הולם לנפגעים (בהתחשב בכך שמתנהל הליך אזרחי – נ/1).",דיון והכרעה
116,ME-15-05-45061-675,"לאור כל האמור לעיל, גוזרת את דינו של הנאשם כדלקמן:",דיון והכרעה
117,ME-15-05-45061-675,"30 חודשי מאסר בפועל, בניכוי ימי מעצרו: 20.3.12 – 29.3.12;",דיון והכרעה
118,ME-15-05-45061-675,פסילה בפועל מלהחזיק או לקבל רשיון נהיגה למשך 7 שנים מיום שחרורו ממאסר;,דיון והכרעה
119,ME-15-05-45061-675,"מורה על תשלום פיצוי על סך 10,000₪ לכל אחד מהנפגעים – מיכאל זלמנוביץ' ואליהו שאואט.",דיון והכרעה
120,ME-15-05-45061-675,הסכום של 20000 ₪ יופקד בקופת בית-המשפט עד ליום 1.5.18.,דיון והכרעה
121,ME-15-05-45061-675,"ב""כ המאשימה תיידע את נפגעי העבירות בדבר הפיצוי שנפסק, ותמסור פרטיהם למזכירות בית-המשפט תוך 14 ימים.",דיון והכרעה
122,ME-15-05-45061-675,"8 חודשי מאסר על תנאי, והתנאי הוא שלא יעבור במשך 3 שנים מיום שחרורו, עבירת אלימות מסוג פשע ו/או עבירה של שיבוש מהלכי משפט לפי סעיף 244 לחוק העונשין ו/או נהיגה בזמן פסילה.",דיון והכרעה
123,ME-15-05-45061-675,"הנאשם יתייצב לריצוי מאסרו בבית סוהר הדרים ביום 15.10.17 עד השעה 10:00, או על פי החלטת שב""ס, כשברשותו תעודת זהות וגזר-דין זה.",דיון והכרעה
124,ME-15-05-45061-675,"על ב""כ הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",דיון והכרעה
125,ME-15-05-45061-675,הודעה זכות ערעור לבית-המשפט העליון תוך 45 יום.,דיון והכרעה
126,ME-15-05-45061-675,"54678313ניתן היום,  ט""ו אלול תשע""ז, 06 ספטמבר 2017, במעמד ב""כ הצדדים והנאשם.",דיון והכרעה
127,ME-15-05-45061-675,דנה מרשק מרום 54678313,דיון והכרעה
