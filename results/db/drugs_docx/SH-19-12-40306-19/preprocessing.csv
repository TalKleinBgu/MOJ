,verdict,text,part
0,SH-19-12-40306-19,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג","ע""י ב""כ עוה""ד אבי כהן"
1,SH-19-12-40306-19,"חוק העונשין, תשל""ז-1977: סע'  40 ד'","ע""י ב""כ עוה""ד אבי כהן"
2,SH-19-12-40306-19,"הנאשם הורשע על פי הודאתו, בעובדות כתב אישום מתוקן, בביצוע עבירות של גידול, ייצור, הכנת סמים מסוכנים, עבירה לפי סעיף 6 לפקודת הסמים המסוכנים [נוסח חדש] תשל""ג-1973 (להלן: ""הפקודה""), והחזקה/שימוש בסמים לצריכה עצמית, עבירה לפי סעיף 7(א)+7(ג) סיפא לפקודה.",העובדות
3,SH-19-12-40306-19,"ביום 28.4.19, החזיק הנאשם בארון המטבח סם מסוכן מסוג קנבוס במשקל של 57.25 גרם נטו, בשולחן המטבח החזיק בסם מסוכן מסוג קנבוס במשקל של 3.97 גרם נטו, במשקל אלקטרוני בצבע אפור ובחצר גידל 7 שתילים של סם מסוכן מסוג קנבוס במשקל שאינו ידוע למאשימה.",העובדות
4,SH-19-12-40306-19,אין לחובת הנאשם הרשעות קודמות בפלילים.,רישום בפלילים
5,SH-19-12-40306-19,"תחילה, לא הגיע הנאשם לפגישות שתואמו עימו בשירות המבחן ונוכח התנהלות הבעייתית, לא ראה שירות המבחן יעילות בהמשך מעורבותו.",תסקירי שירות המבחן 
6,SH-19-12-40306-19,"לאחר שניתנה לנאשם הזדמנות נוספת הגיש שירות המבחן תסקיר ביום 13.7.21 שם צוין כי הנאשם בן 62, גרוש, אב לשני ילדים בגירים, מתגורר בגפו בבית יהושע ועובד כאיש אחזקה בישוב סמוך.",תסקירי שירות המבחן 
7,SH-19-12-40306-19,בשנת 2013 נפגע הנאשם בתאונת דרכים מאז מצבו הבריאותי הידרדר והוא הוכר כנכה בשיעור של 59% על ידי המוסד לביטוח לאומי.,תסקירי שירות המבחן 
8,SH-19-12-40306-19,לפני כשנה וחצי הוכר הנאשם כסובל מפוסט טראומה ובעיות נוספות שלא אציינן מפאת צנעת הפרט.,תסקירי שירות המבחן 
9,SH-19-12-40306-19,"הנאשם נטל אחריות על ביצוע העבירות והביע חרטה על התנהלותו, זאת לצד התייחסות מטשטשת ומצמצמת.",תסקירי שירות המבחן 
10,SH-19-12-40306-19,שירות המבחן התרשם כי הנאשם אינו מאופיין בדפוסים עברייניים מושרשים והעריך כי ביצע את העבירות על רקע מצוקה נפשית עמוקה וממושכת.,תסקירי שירות המבחן 
11,SH-19-12-40306-19,"עוד צוין כי ההליכים המשפטיים מהווים עבור הנאשם גורם מרתיע ומציב גבול, הוא פנה לטיפול במהלכו אובחן כסובל מפוסט טראומה וניתן לו אישור שימוש בקנבוס רפואי.",תסקירי שירות המבחן 
12,SH-19-12-40306-19,"שירות המבחן סבר כי נכון שהנאשם ימשיך בטיפול רגשי המתאים לצרכיו, אך הנאשם שלל נזקקות לטיפול.",תסקירי שירות המבחן 
13,SH-19-12-40306-19,"לאחר ששקל שירות המבחן את גורמי הסיכון והגורמים המגבירים את סיכויי השיקום, התרשם כי הסיכון להישנות מעורבות שולית פחת אך לא המליץ להעמיד את הנאשם בצו מבחן.",תסקירי שירות המבחן 
14,SH-19-12-40306-19,"שירות המבחן בחן עם הנאשם את האפשרות לבצע צו של""צ אך זה הביע הסתייגות מהאפשרות שתוטל עליו ענישה כזו לאור מצבו הרגשי והנפשי, לצד מחויבותו התעסוקתית הדורשת ממנו זמן וכוחות רבים.",תסקירי שירות המבחן 
15,SH-19-12-40306-19,"לפיכך, המליץ שירות המבחן לבחון את האפשרות לסיים את ההליך המשפטי בענישה צופה פני של מאסר מותנה, קנס והתחייבות להימנע מביצוע עבירות בעתיד.",תסקירי שירות המבחן 
16,SH-19-12-40306-19,"ענישה בדרך של מאסר, צוין, עלולה לגרום לרגרסיה במצבו.",תסקירי שירות המבחן 
17,SH-19-12-40306-19,"לאחר שבדיון הביע הנאשם הסכמתו לבצע צו של""צ, הופנה פעם נוספת לשירות המבחן לגיבוש תוכנית של""צ.",תסקירי שירות המבחן 
18,SH-19-12-40306-19,"ביום 1.3.22 הודיע שירות המבחן כי לאחר מספר שיחות עם הנאשם בהן הביע קושי לבצע שעות של""צ, הסתייגותו פחתה והוא הופנה לגיבוש תוכנית כאמור.",תסקירי שירות המבחן 
19,SH-19-12-40306-19,"ממסגרת השל""צ אליה הופנה נמסר כי הנאשם התנהל באופן תוקפני ומאיים והם אינם מוכנים להעסיקו.",תסקירי שירות המבחן 
20,SH-19-12-40306-19,"הנאשם התקשה לקחת אחריות על התנהלותו זו וביטא התנגדות לבצע צו של""צ.",תסקירי שירות המבחן 
21,SH-19-12-40306-19,"על כן, מצא שירות המבחן כי הנאשם אינו מתאים לבצע שעות לתועלת הציבור נוכח התנהלותו הבעייתית ועמדותיו.",תסקירי שירות המבחן 
22,SH-19-12-40306-19,שירות המבחן חזר על המלצתו למאסר מותנה מרתיע ומציב גבול.,תסקירי שירות המבחן 
23,SH-19-12-40306-19,"לאחר הפנייה נוספת, הודיע שירות המבחן ביום 13.4.22 כי הנאשם גייס כוחותיו וגובשה עבורו תוכנית של""צ במסגרת מתנ""ס קריית השרון בעבודות תחזוקה.",תסקירי שירות המבחן 
24,SH-19-12-40306-19,"עוד צוין כי הנאשם שב והביע חרדה ומצוקה נוכח מצבו הרגשי והנפשי לצד מחויבותו התעסוקתית כאשר הוא חושש כי לא יצליח לעמוד בביצוע צו השל""צ ויאבד את מקום העבודה.",תסקירי שירות המבחן 
25,SH-19-12-40306-19,"על כן, שב שירות המבחן והמליץ להסתפק בעונש צופה פני עתיד מרתיע אך במידה ולא תתקבל ההמלצה, הומלץ על צו של""צ בהיקף של 60 שעות.",תסקירי שירות המבחן 
26,SH-19-12-40306-19,בחוות הדעת מיום 16.12.21 נמצא הנאשם כשיר לרצות עונש מאסר בדרך של עבודות שירות.,הממונה על עבודות השירות 
27,SH-19-12-40306-19,המאשימה ציינה את העבירות בהן הורשע הנאשם ואישרה כי הנאשם החזיק בסמים לצריכתו העצמית.,טיעוני הצדדים לעונש
28,SH-19-12-40306-19,"יחד עם זאת ציינה, מדובר בכמות לא מבוטל של סמים אותם גידל.",טיעוני הצדדים לעונש
29,SH-19-12-40306-19,לשיטת המאשימה ביצוע העבירה דורש תכנון והיערכות מוקדמת וציינה כי מתחם הענישה הראוי נע בין מאסר שיכול וירוצה בדרך של עבודות שירות ועד לשנת מאסר.,טיעוני הצדדים לעונש
30,SH-19-12-40306-19,"המאשימה הביעה תמיהתה על המלצת שירות המבחן לענישה צופה פני עתיד, ענישה שאינה עומדת בהלימה לאמור בתסקיר עצמו שם צוין כי הנאשם נוטה לצמצם מחומרת מעשיו, לא הגיע לבדיקות שתן ושלל נזקקות טיפולית.",טיעוני הצדדים לעונש
31,SH-19-12-40306-19,"על כן, סבורה המאשימה, כי יש למקם את עונשו של הנאשם בשליש התחתון של מתחם הענישה ועתרה לגזור על הנאשם שישה חודשי מאסר שירוצו בעבודות שירות, לצד מאסר על תנאי, קנס ופסילת רישיון נהיגה.",טיעוני הצדדים לעונש
32,SH-19-12-40306-19,"הסנגור ציין את נטילת האחריות של הנאשם על ביצוע העבירות, העובדה כי אין לחובת הנאשם עבירות קודמות, הדגיש את מועד ביצוע העבירות והעובדה כי מאז ולא הסתבך הנאשם עם החוק.",טיעוני הצדדים לעונש
33,SH-19-12-40306-19,"הסנגור עמד עוד על נסיבות ביצוע העבירה שכן הנאשם ביצען כדי להקל על כאביו שנגרמו לו בעקבות תאונת דרכים בה נפגע בשנת 2013, ציין את בעיות הבריאות מהן סובל הנאשם עד היום והכרתו כנכה על ידי המוסד לביטוח לאומי בשיעור של 59%.",טיעוני הצדדים לעונש
34,SH-19-12-40306-19,עוד ציין הסנגור את מצבו הנפשי של הנאשם והטיפולים בהם משתתף.,טיעוני הצדדים לעונש
35,SH-19-12-40306-19,הסנגור חזר וציין כי כיום הנאשם מחזיק ברישיון לשימוש בקנבוס רפואי (מאז יוני 2021) והדגיש את מאמציו לתפקוד תקין.,טיעוני הצדדים לעונש
36,SH-19-12-40306-19,לשיטת הסנגור מתחם הענישה ההולם נע בין אי הרשעה ועד למספר חודשי מאסר בדרך של עבודות שירות.,טיעוני הצדדים לעונש
37,SH-19-12-40306-19,"נוכח אלה, עתר הסנגור לאמץ את המלצת שירות המבחן ולגזור עליו עונש מאסר מותנה, קנס והתחייבות.",טיעוני הצדדים לעונש
38,SH-19-12-40306-19,הנאשם ציין לפני בית המשפט כי מזה כשנתיים הוא עובד כאיש אחזקה בחצי משרה שכן הוכר כנכה על ידי המוסד לביטוח לאומי וציין את חששו לאבד את משרתו.,טיעוני הצדדים לעונש
39,SH-19-12-40306-19,הנאשם ביקש את התחשבות בית המשפט בגזירת עונשו תוך שציין כי מאז ביצוע העבירה טופל טיפול נפשי.,טיעוני הצדדים לעונש
40,SH-19-12-40306-19,"מידת הפגיעה בערכים המוגנים שבבסיס העבירות אינה נמוכה, הגם שאינה בעלת רף חומרה גבוה.",דיון והכרעה
41,SH-19-12-40306-19,הנאשם החזיק בסם מסוג קנבוס בכמות של 61.22 גרם.,דיון והכרעה
42,SH-19-12-40306-19,"כמות זו חורגת למעלה מפי 4 מהכמות המוחזקת בפקודה ככמות לשימוש עצמי, 15 גרם, אך עם זאת אינה מאפיינת כמות לשימוש מסחרי רחב היקף.",דיון והכרעה
43,SH-19-12-40306-19,"עוד, אין להתעלם מכך שבנוסף לכמות זו גידל הנאשם 7 שתילי קנבוס נוספים: כמות שעשויה הייתה להתפתח להפקת סם במשקל נרחב מהכמות האמורה.",דיון והכרעה
44,SH-19-12-40306-19,"אכן, ניכר התכנון המוקדם במעשיו של הנאשם, בכך שנמצאו בביתו משקל אלקטרוני ושתילי קנבוס שיש בהם את הפוטנציאל לגידול סמים מסוכנים בהיקף נרחב.",דיון והכרעה
45,SH-19-12-40306-19,"עם זאת, הכמות שנמצאה בפועל אינה גדולה ונראה כי כוונת הנאשם לא היתה לסחור בסמים, אלא אך להשתמש בסם המסוכן בעצמו.",דיון והכרעה
46,SH-19-12-40306-19,יוער כי הנאשם אף הסתיר מסביבתו את דפוסי שימושו בסם הקנבוס.,דיון והכרעה
47,SH-19-12-40306-19,"נוסף על כך, יש לשקול לקולה את הרקע לביצוע העבירה כאשר הנאשם סובל מהפרעת דחק שהובילה אותו להשתמש בסמים.",דיון והכרעה
48,SH-19-12-40306-19,"הפסיקה הנוהגת בעבירות בהן הורשע הנאשם, מעלה כי בעבירות סמים המערבות את ייצורם, ישנה החמרה ניכרת בענישה, שלא תפחת מעונש מאסר.",דיון והכרעה
49,SH-19-12-40306-19,ראו למשל:,דיון והכרעה
50,SH-19-12-40306-19,"מכל המפורט, תוך אבחנה לענייננו, אני קובעת כי מתחם העונש ההולם נע בין מספר חודשי מאסר לנשיאה בדרך של עבודות שירות ועד ל-10 חודשי מאסר בפועל, מאסר על תנאי, קנס, פסילת רישיון נהיגה והתחייבות להימנע מביצוע עבירות בעתיד.",דיון והכרעה
51,SH-19-12-40306-19,"כידוע, מוסמך בית המשפט לסטות לקולה ממתחם העונש ההולם אם ""מצא כי הנאשם השתקם או שיש סיכוי של ממש שישתקם"", כאמור בסעיף 40 ד' לחוק העונשין.",קביעת עונשו של הנאשם	
52,SH-19-12-40306-19,"בעניין שבפניי, שירות המבחן התרשם כי הנאשם אינו מאופיין בדפוסים עברייניים מושרשים והעריך כי ביצע את העבירות על רקע מצוקה נפשית עמוקה וממושכת.",קביעת עונשו של הנאשם	
53,SH-19-12-40306-19,"זאת ועוד, ההליכים המשפטיים היוו עבור הנאשם גורם מרתיע ומציב גבול ושירות המבחן העריך כי הסיכון להישנות מעורבות שולית פחת.",קביעת עונשו של הנאשם	
54,SH-19-12-40306-19,"זה המקום לציין כי אין חולק בין הצדדים כי הסם המסוכן אותו גידל הנאשם, נועד לשימושו העצמי של הנאשם בלבד,  כאמור, הנאשם אובחן כמי שסובל מהפרעה פוסט טראומטית.",קביעת עונשו של הנאשם	
55,SH-19-12-40306-19,"אציין כי כיום הנאשם אוחז בידו אישור לשימוש עצמי בקנבוס רפואי, כחוק.",קביעת עונשו של הנאשם	
56,SH-19-12-40306-19,"עוד התחשבתי בכך כי אין לחובת הנאשם עבר פלילי, מאז ביצוע העבירות הנדונות לפניי לא עבר הנאשם עבירות אחרות והוא נטל אחריות על מעשיו.",קביעת עונשו של הנאשם	
57,SH-19-12-40306-19,שקלתי אף את מצבו המשפחתי המורכב של הנאשם ואת המצוקה הבריאותית והנפשית ממנה הוא סובל ובכלל זה את הפרעת הדחק מתקופת שירותו הצבאי.,קביעת עונשו של הנאשם	
58,SH-19-12-40306-19,"אשר על כן, שוכנעתי במקרה שלפניי כי בהתחשב באמור בתסקיר שירות המבחן והערכתו כי הסיכון להישנות מעורבות שולית פחת,  ובשים לב לנסיבותיו המיוחדות של הנאשם, בהן אף קבלת האישור לשימוש בקנבוס רפואי, ניתן לסטות ממתחם הענישה במקרה דנן.",קביעת עונשו של הנאשם	
59,SH-19-12-40306-19,לצד זאת אציין כי לא נעלמה מעיני עמדתו המצמצמת של הנאשם באשר לחומרת המעשים וכן את שיתוף הפעולה החלקי עם שירות המבחן.,קביעת עונשו של הנאשם	
60,SH-19-12-40306-19,"אבהיר כי המלצת שירות המבחן לענישה צופה פני עתיד החורגת באופן משמעותי ממתחם הענישה, כמו גם ההמלצה להסתפקות מצומצמת בהיקף של 60 שעות לתועלת הציבור, מחמת החשש לפגיעה בפרנסת הנאשם, אינה מקובלת עליי.",קביעת עונשו של הנאשם	
61,SH-19-12-40306-19,"לפיכך, מצאתי כאמור כי אמנם יש מקום לסטות ממתחם הענישה ההולם ולא לגזור על הנאשם עונש מאסר, אך נוכח האמור לעיל, יש לקבוע צו של""צ בהיקף נרחב משהומלץ על ידי שירות המבחן.",קביעת עונשו של הנאשם	
62,SH-19-12-40306-19,לאור האמור לעיל הנני גוזרת על הנאשם את העונשים הבאים:,סוף דבר
63,SH-19-12-40306-19,מאסר על תנאי למשך 5 חודשים והנאשם לא יישא עונש זה אלא אם יעבור בתוך 3 שנים מהיום כל עבירה לפי פקודת הסמים המסוכנים.,סוף דבר
64,SH-19-12-40306-19,"צו של""צ בהיקף של 200 שעות בהתאם לתוכנית שגובשה על ידי שירות המבחן.",סוף דבר
65,SH-19-12-40306-19,"הוסבר לנאשם כי היה ולא יעמוד בתנאי השל""צ, יחוזר עניינו לבית המשפט וייגזר עליו עונש אחר, יכול וחמור יותר, כולל עונש מאסר.",סוף דבר
66,SH-19-12-40306-19,"קנס בסך 2,500 ₪ או 60 ימי מאסר תמורתו.",סוף דבר
67,SH-19-12-40306-19,"הקנס ישולם ב-5 תשלומים שווים ורצופים, החל מיום 1.3.23 וב-1 לחודש שלאחריו.",סוף דבר
68,SH-19-12-40306-19,"באם תשלום אחד מן התשלומים לא יפרע במועדו, יעמוד כל הקנס לפירעון מידי.",סוף דבר
69,SH-19-12-40306-19,"הנאשם יצהיר ויתחייב כי היה ויעבור בתוך 3 שנים מהיום עבירה לפי פקודת הסמים המסוכנים, ישלם את הסך של 5000 ₪.",סוף דבר
70,SH-19-12-40306-19,"לא יצהיר, יאסר למשך 50 יום.",סוף דבר
71,SH-19-12-40306-19,פוסלת הנאשם מלקבל או מלהחזיק רישיון נהיגה למשך 30 ימים.,סוף דבר
72,SH-19-12-40306-19,הנאשם יפקיד את רישיון הנהיגה במזכירות בית המשפט עד ליום 2.4.23.,סוף דבר
73,SH-19-12-40306-19,"מובהר לנאשם כי היה ולא יפקיד את רישיון הנהיגה במזכירות בית המשפט, יחשב כפסול אך הפסילה תמנה מיום ההפקדה בלבד.",סוף דבר
74,SH-19-12-40306-19,פוסלת הנאשם מלקבל או מלהחזיק רישיון נהיגה למשך 3 חודשים.,סוף דבר
75,SH-19-12-40306-19,הנאשם לא יישא בעונש זה אלא אם יעבור בתוך 3 שנים מהיום עבירה על פקודת הסמים או נהיגה בזמן פסילה.,סוף דבר
76,SH-19-12-40306-19,"המזכירות תעביר עותק מגזר הדין לשירות המבחן שידווח לבית המשפט בסיום צו השל""צ.",סוף דבר
77,SH-19-12-40306-19,צו להשמדת הסמים והמוצגים.,סוף דבר
78,SH-19-12-40306-19,5129371זכות ערעור בתוך 45 יום מהיום.,סוף דבר
79,SH-19-12-40306-19,"ניתן היום,  א' שבט תשפ""ג, 23 ינואר 2023, בנוכחות ב""כ הצדדים והנאשם.",סוף דבר
80,SH-19-12-40306-19,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
