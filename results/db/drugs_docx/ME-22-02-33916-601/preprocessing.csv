,verdict,text,part
0,ME-22-02-33916-601,"פקודת הסמים המסוכנים [נוסח חדש], תשל""ג-1973: סע'  6, 36א(ב)","ע""י ב""כ עוה""ד זאב אלוני"
1,ME-22-02-33916-601,"חוק העונשין, תשל""ז-1977: סע'  40ד', 400","ע""י ב""כ עוה""ד זאב אלוני"
2,ME-22-02-33916-601,"הנאשם הורשע, במסגרת הסדר טיעון, בעובדות כתב אישום מתוקן בעבירות גידול סם מסוכן, לפי סעיף 6 לפקודת הסמים המסוכנים, התשל""ג-1973, ונטילת חשמל, לפי סעיף 400 לחוק העונשין, תשל""ז-1977 (להלן: ""החוק"").",גזר דין
3,ME-22-02-33916-601,"כמפורט בעובדות כתב האישום המתוקן, החל מדצמבר 2019 ועד ליום 6.1.22 שכר הנאשם מחסן בן שתי קומות בעיר לוד (להלן: ""המחסן""), תמורת דמי שכירות חודשיים בסך של 1,800 ₪.",גזר דין
4,ME-22-02-33916-601,"כחצי שנה עובר ליום מעצרו, הוקמה במחסן על ידי אחרים, בידיעתו של הנאשם, מעבדה לגידול סם מסוכן מסוג קנבוס (להלן: ""המעבדה"").",גזר דין
5,ME-22-02-33916-601,"לצורך גידול הסם, ציידו אחרים את המעבדה, בידיעתו של הנאשם, בין היתר, בציוד רחב היקף של מזגנים, מאווררים, מפוחים, מסננים, שנאים, בית מנורות ונורות, מיכל מים, משאבת מים, מיכל גז, מד טמפרטורה וחומרי דשן מסוגים שונים.",גזר דין
6,ME-22-02-33916-601,בתקופה זו דאג הנאשם להשקות ולגדל את הסמים.,גזר דין
7,ME-22-02-33916-601,"ביום 6.1.22, גידל הנאשם במעבדה צמחי קנבוס במשקל נטו של 72.44 ק""ג.",גזר דין
8,ME-22-02-33916-601,"בנוסף, בתקופה זו נטל שלא כדין חשמל בעלות משוערת של כ-17,426 ₪.",גזר דין
9,ME-22-02-33916-601,"ביום 3.5.22 הציגו הצדדים הסדר טיעון דיוני, לפיו יודה ויורשע הנאשם בעובדות כתב אישום מתוקן, ויופנה לשירות המבחן לעריכת תסקיר.",גזר דין
10,ME-22-02-33916-601,הצדדים לא הגיעו להסכמות עונשיות.,גזר דין
11,ME-22-02-33916-601,"על פי התסקיר הראשון (29.11.22), הנאשם, בן 33, נעדר עבר פלילי, נשוי ואב לארבעה קטינים.",תסקירי שירות המבחן
12,ME-22-02-33916-601,"שירת שירות צבאי מלא כמכונאי רכב ושנתיים בשירות קבע,  מאז שחרורו שמר על רצף תעסוקתי בעבודות שונות.",תסקירי שירות המבחן
13,ME-22-02-33916-601,"בין השנים 2018-2016 ניהל עסק עצמאי בתחום שילוח מזון, אך נקלע לקשיים, לא הצליח לעמוד בהתחייבויותיו הכספיות ונאלץ לסגור אותו.",תסקירי שירות המבחן
14,ME-22-02-33916-601,הנאשם לא הצליח לפרוע את חובותיו לבנקים ולגורמים בשוק האפור  אך מאז החל בהליך פשיטת רגל להסדרת חובותיו.,תסקירי שירות המבחן
15,ME-22-02-33916-601,"הנאשם שלל שימוש בחומרים ממכרים, בדיקות שתן שמסר נמצאו נקיות.",תסקירי שירות המבחן
16,ME-22-02-33916-601,"הנאשם לוקח אחריות על ביצוע העבירות, מביע חרטה ומכיר בחומרת מעשיו, ברקע מעשיו לחץ ואיומים שהופעלו כלפיו ע""י בעלי החוב.",תסקירי שירות המבחן
17,ME-22-02-33916-601,אשר להליך הטיפולי – הנאשם שולב במסגרת הליך המעצר בטיפול פרטני וקבוצתי בשירות המבחן.,תסקירי שירות המבחן
18,ME-22-02-33916-601,ניכר כי נתרם מהטיפול וכי למעצרו אפקט מרתיע.,תסקירי שירות המבחן
19,ME-22-02-33916-601,"במקביל משתתף בסדנת ""חוק ומשפט"" מטעם שירות המבחן.",תסקירי שירות המבחן
20,ME-22-02-33916-601,"שירות המבחן התרשם, שהנאשם גדל בסביבה נורמטיבית ואינו מאופיין בדפוסים שוליים מקובעים, ומעורבותו בעבירה חריגה לאורח חייו.",תסקירי שירות המבחן
21,ME-22-02-33916-601,"עוד העריך שהתנהלותו הכלכלית הייתה לקויה ולא שקולה, הנאשם חווה חוסר הצלחה וחוסר סיפוק וצבר חובות כספיים.",תסקירי שירות המבחן
22,ME-22-02-33916-601,"הנאשם התקשה להעזר בסביבתו, היה ממוקד בהשגת רווח מיידי ומציאת פתרונות שוליים לבעיותיו, מבלי שהעמיק בהשלכות מעשיו עליו ועל משפחתו.",תסקירי שירות המבחן
23,ME-22-02-33916-601,להערכת שירות המבחן הנאשם הורתע מההליך המשפטי אך קיים סיכון כי ברגעי משבר ולחץ יבחר בדרכי פתרון פסולות.,תסקירי שירות המבחן
24,ME-22-02-33916-601,על כן סבור ששילוב בין ענישה מוחשית וקונקרטית להמשך שילובו בהליכי טיפול יאפשרו לו לפתח מודעות לקשייו ולקבל כלים להתמודדות עם מצבי משבר.,תסקירי שירות המבחן
25,ME-22-02-33916-601,עוד המליץ להמנע מהטל עונש מאסר ממש שעלולה להגביר את מצוקתו הכלכלית ולפגוע בהישגיו הטיפוליים.,תסקירי שירות המבחן
26,ME-22-02-33916-601,לפיכך בא בהמלצה להעמידו בצו מבחן לצד עבודות שירות.,תסקירי שירות המבחן
27,ME-22-02-33916-601,"בתסקיר עדכון שהתקבל (29.1.23), דווח שהנאשם המשיך להשתתף בקבוצה הטיפולית ובסדנת ""חוק ומשפט"", ושירות המבחן שב ומדגיש שהנאשם נוטל אחריות על מעשיו, מדובר בהסתבכות ראשונה ויחידה וממליץ על מתווה ענישה כאמור בתסקירו הקודם.",תסקירי שירות המבחן
28,ME-22-02-33916-601,"ב""כ המאשימה, עו""ד ליטל שירי, עמדה על הערכים החברתיים שנפגעו, ובהם הנזק לציבור והפגיעה בשלומו ובריאותו.",תמצית הטיעונים לעונש
29,ME-22-02-33916-601,"עוד עמדה על הצורך להיאבק בתופעת גידול הסמים והפצתם באמצעות ענישה משמעותית ומרתיעה, ועל נסיבות ביצוע העבירה שכללו תכנון מוקדם ומוקפד ועל חלקו המרכזי בביצועה.",תמצית הטיעונים לעונש
30,ME-22-02-33916-601,"לפיכך, עתרה למתחם ענישה הנע בין 48-24 חודשי מאסר בפועל.",תמצית הטיעונים לעונש
31,ME-22-02-33916-601,"לטענת המאשימה, עניינו של הנאשם אינו שונה מעניינם של נאשמים נורמטיביים רבים שמעורבים בעבירות גידול סם ממניעים כלכליים.",תמצית הטיעונים לעונש
32,ME-22-02-33916-601,עוד סבורה שתסקירו אינו חריג והנאשם לא סבל מהתמכרות לסם ולא עבר הליך שיקומי יוצא דופן המצדיק חריגה לקולא.,תמצית הטיעונים לעונש
33,ME-22-02-33916-601,"בהתחשב בנתוניו, עותרת המאשימה למקמו בתחתית המתחם לצד ענישה נלווית הכוללת קנס משמעותי והכרזתו כסוחר סמים.",תמצית הטיעונים לעונש
34,ME-22-02-33916-601,"ב""כ הנאשם, עו""ד זאב אלוני, סבור שחלקו בביצוע העבירה אינו מרכזי, ויש לתת משקל לכך  שהמעבדה הוקמה וצוידה על ידי אחרים.",תמצית הטיעונים לעונש
35,ME-22-02-33916-601,"עוד עמד על נתוניו החיוביים, הנאשם בעל משפחה, אב לארבעה ילדים קטנים ועל הרקע להסתבכותו הכלכלית.",תמצית הטיעונים לעונש
36,ME-22-02-33916-601,"לדבריו, נסיבותיו מאפשרות להמנע משליחתו למאסר ממש ולאמץ את המלצת שירות המבחן.",תמצית הטיעונים לעונש
37,ME-22-02-33916-601,הצדדים הגישו אסופות פסיקה לתמיכה בטיעוניהם.,תמצית הטיעונים לעונש
38,ME-22-02-33916-601,"אמו של הנאשם, גב' כרמלה יחיא, סיפרה שבנה גדל במשפחה נורמטיבית ותומכת והסתבכותו נפלה עליהם בהפתעה.",תמצית הטיעונים לעונש
39,ME-22-02-33916-601,"לדבריה, הנאשם עושה מאמצים רבים להחזיר את חובותיו והמשפחה עושה ככל שיכולה כדי לסייע לו.",תמצית הטיעונים לעונש
40,ME-22-02-33916-601,"אשת הנאשם, גב' נופר יחיא, סיפרה שהנאשם הוא  אב ובעל מסור, מאז הסתבכותו, נאלצו להעזר במשפחתם ומצויים בשבר.",תמצית הטיעונים לעונש
41,ME-22-02-33916-601,השתיים ביקשו להימנע משליחתו למאסר ממש כדי שיוכל לעבוד ולתמוך כלכלית במשפחתו.,תמצית הטיעונים לעונש
42,ME-22-02-33916-601,"הנאשם בדברו האחרון הצר על מעשיו ועל הצער שגרם למשפחתו, הבטיח שלא לשוב לבצע עבירות וביקש את התחשבות בית המשפט בגזירת דינו.",תמצית הטיעונים לעונש
43,ME-22-02-33916-601,בחינת מדיניות הענישה הנוהגת בעבירות גידול סם קנבוס במעבדה במשקל דומה מעלה כי מנעד הענישה כולל ברובו עונשי מאסר הנעים בין 24-48 חודשי מאסר:,מדיניות הענישה הנוהגת
44,ME-22-02-33916-601,"אשר על כן, לאחר שבחנתי את נסיבות מעשי הנאשם, לרבות חלקו היחסי, מידת הפגיעה בערכים המוגנים ומדיניות הענישה הנוהגת, אני קובעת מתחם ענישה הנע בין 46-20 חודשי מאסר בפועל.",מדיניות הענישה הנוהגת
45,ME-22-02-33916-601,האם יש מקום להעתר לבקשת ההגנה ולאמץ את המלצת שירות המבחן?,מדיניות הענישה הנוהגת
46,ME-22-02-33916-601,"הנאשם שלפני בן 33, ללא עבר, נשוי ואב לארבעה ילדים קטינים.",מדיניות הענישה הנוהגת
47,ME-22-02-33916-601,"הנאשם גדל בסביבה נורמטיבית, התקשה למצוא את דרכו בעולם העסקי ונוכח התנהלות לקויה ולא שקולה, צבר חובות כבדים לבנקים ולגורמים שוליים.",מדיניות הענישה הנוהגת
48,ME-22-02-33916-601,"הנאשם בחר בפתרון השולי והקל, הסתיר ממשפחתו את דבר הסתבכותו, לא ביקש את עזרתם ושמר על פסדה חיצונית של תפקוד תקין.",מדיניות הענישה הנוהגת
49,ME-22-02-33916-601,הנאשם אינו משתמש בסמים.,מדיניות הענישה הנוהגת
50,ME-22-02-33916-601,"בחירתו, גם אם נעשתה לאחר לחצים שהופעלו עליו, לתפעל מעבדת סם שהוקמה, בידיעתו ובהסכמתו, במחסן ששכר, נבעה בעיקר מרצון לגרוף רווח כלכלי מהיר וקל לכיסוי חובותיו.",מדיניות הענישה הנוהגת
51,ME-22-02-33916-601,"אין חולק שעל הסתבכותו במעשים מושא התיק שילם ומשלם מחירים אישיים, משפחתיים וכלכליים כואבים.",מדיניות הענישה הנוהגת
52,ME-22-02-33916-601,הנאשם שיתף פעולה באופן מלא עם גורמי הטיפול ואף שולב בקבוצה טיפולית ובסדנת חוק ומשפט.,מדיניות הענישה הנוהגת
53,ME-22-02-33916-601,שירות המבחן בא בהמלצה שלא לגזור עליו עונש מאסר ממש והמליץ על ענישה מוחשית המשלבת עבודות שירות וצו פיקוח.,מדיניות הענישה הנוהגת
54,ME-22-02-33916-601,"ודוק, אין מדובר בהמלצה שיקומית, שירות המבחן נימק את המלצתו בעיקר בכך שמדובר בנאשם נורמטיבי, שזו הסתבכותו היחידה בפלילים, וכי שליחתו למאסר עלולה להגביר את מצוקתו הכלכלית שעמדה ברקע מעשיו.",מדיניות הענישה הנוהגת
55,ME-22-02-33916-601,"בנסיבות אלו, תוך מתן משקל לשיקולי הרתעת הרבים, אין בידי לקבל את עתירת ההגנה והמלצת שירות המבחן להסתפק בענישה שאינה כוללת מאסר ממש.",מדיניות הענישה הנוהגת
56,ME-22-02-33916-601,"עם זאת, נתוניו הטובים של הנאשם ונסיבותיו החיוביות משמשים טעמים טובים למקמו בתחתית מתחם הענישה.",מדיניות הענישה הנוהגת
57,ME-22-02-33916-601,"לכך אוסיף שהנאשם עובד, אב ובעל למופת, עושה מאמצים לפרוע את חובותיו, נעזר במשפחתו ומכיר בחומרת מעשיו.",מדיניות הענישה הנוהגת
58,ME-22-02-33916-601,"הנאשם פנה מיוזמתו לחברת החשמל, והגיע להסכם להשבת חוב בסכום של 13,000 ₪ (נע/1).",מדיניות הענישה הנוהגת
59,ME-22-02-33916-601,"לאחר ששקלתי את כלל השיקולים, ונתתי משקל גם לפגיעת העונש במשפחתו, בעיקר ילדיו הקטנים, מצאתי, לפנים משורת הדין, ללכת כברת דרך נוספת לקראתו ואגזור עליו עונש מאסר תוך חריגה קלה מתחתית המתחם.",מדיניות הענישה הנוהגת
60,ME-22-02-33916-601,"אשר על כן, אני גוזרת על הנאשם את העונשים הבאים:",מדיניות הענישה הנוהגת
61,ME-22-02-33916-601,16 חודשי מאסר בניכוי ימי מעצרו 2.2.22 עד ליום 6.2.22.,מדיניות הענישה הנוהגת
62,ME-22-02-33916-601,"10 חודשי מאסר על תנאי, לבל יעבור הנאשם במשך 3 שנים מהיום עבירת סמים מסוג פשע.",מדיניות הענישה הנוהגת
63,ME-22-02-33916-601,"קנס בסך 10,000 ₪ או 40 ימי מאסר תמורתו.",מדיניות הענישה הנוהגת
64,ME-22-02-33916-601,הקנס ישולם ב-10 תשלומים חודשיים שווים ורצופים החל מיום 1.6.23.,מדיניות הענישה הנוהגת
65,ME-22-02-33916-601,"עד למועד כניסתו למאסר ולצורך הבטחת התייצבותו תעמודנה הערבויות שהופקדו בהליך המ""ת, ולאחר כניסתו למאסר, יושבו לנאשם או מי מטעמו.",מדיניות הענישה הנוהגת
66,ME-22-02-33916-601,עותק מהחלטתי יועבר לשירות המבחן.,מדיניות הענישה הנוהגת
67,ME-22-02-33916-601,זכות ערעור לבית המשפט העליון תוך 45 יום.,מדיניות הענישה הנוהגת
68,ME-22-02-33916-601,מורה על השמדת הסמים.,מדיניות הענישה הנוהגת
69,ME-22-02-33916-601,"יתר המוצגים – לשק""ד קצין משטרה.",מדיניות הענישה הנוהגת
70,ME-22-02-33916-601,"ניתן היום,  ז' ניסן תשפ""ג, 29 מרץ 2023, במעמד הצדדים.",מדיניות הענישה הנוהגת
