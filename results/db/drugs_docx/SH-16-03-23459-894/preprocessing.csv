,verdict,text,part
0,SH-16-03-23459-894,"חוק העונשין, תשל""ז-1977: סע'  40 ב', 384, 413ג, 447(א)(1)","על ידי ב""כ עו""ד אריאל הרמן"
1,SH-16-03-23459-894,"פקודת הסמים המסוכנים [נוסח חדש], תשל""ג-1973: סע'  7(א), 7(ג)","על ידי ב""כ עו""ד אריאל הרמן"
2,SH-16-03-23459-894,"הנאשם הורשע על פי הודאתו במסגרת הסדר טיעון בכתב אישום מתוקן הכולל שלושה אישומים בשתי עבירות של גניבה לפי סעיף 384 לחוק העונשין, התשל""ז -1977 (להלן: ""חוק העונשין""), בעבירה של שימוש ברכב ללא רשות לפי סעיף 413ג רישא לחוק העונשין, בעבירה של החזקה/ שימוש בסמים לצריכה עצמית לפי סעיף 7(א) בצירוף סעיף 7(ג) סיפא לפקודת הסמים המסוכנים [נוסח חדש], תשל""ג- 1973 (להלן: ""פקודת הסמים המסוכנים"")  ובעבירה של הסגת גבול לפי סעיף 447(א)(1) לחוק העונשין.",רקע
3,SH-16-03-23459-894,"מעובדות האישום הראשון, בכתב האישום המתוקן, עולה כי ביום 4.3.16 בסמוך לשעה 00:20 בשכונה רוממה בירושלים, נטל ונשא הנאשם דבר הניתן להיגנב, בלי הסכמת הבעלים, הלל וינד (להלן: ""המתלונן"") במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעלו שלילת קבע.",רקע
4,SH-16-03-23459-894,"באותן נסיבות, עת המתין יחיאל הירש (להלן: ""יחיאל""), דייר בבניין ברחוב שלום דובר בשכונת רוממה בירושלים (להלן: ""הבניין"") לבואה של המעלית בקומה הרביעית בבניין, הבחין בנאשם יוצא מן המעלית.",רקע
5,SH-16-03-23459-894,"מאחר שהתנהלותו של הנאשם הייתה חשודה, בין היתר לנוכח שעת הלילה המאוחרת, שאל אותו יחיאל לפשר מעשיו.",רקע
6,SH-16-03-23459-894,"לאחר שיחה קצרה בין הנאשם ליחיאל, אמר הנאשם ליחיאל כי הוא ככל הנראה התבלבל בבניין ובליוויו של יחיאל, יצא הנאשם מן הבניין.",רקע
7,SH-16-03-23459-894,"אז רץ הנאשם לעברם של אופניו החשמליות של המתלונן, אשר היו מונחים ליד חנות המכולת הסמוכה לבניין, לקח את האופניים ונמלט מן המקום.",רקע
8,SH-16-03-23459-894,"המתלונן, אשר היה בחנות המכולת שמע רעש מחוץ לחנות ויצא החוצה.",רקע
9,SH-16-03-23459-894,משהבחין בנאשם רוכב על אופניו פתח בריצה אחריו.,רקע
10,SH-16-03-23459-894,הנאשם השליך את האופניים בסמוך לאתר בנייה ליד רחוב מנחת יצחק בשכונת רוממה ונמלט רגלית מן המקום.,רקע
11,SH-16-03-23459-894,בחלוף זמן מה נתפס הנאשם בקרבת מקום.,רקע
12,SH-16-03-23459-894,"מעובדות האישום השני בכתב האישום המתוקן עולה כי ביום 20.12.15 בסמוך לשעה 14:51 בסמוך ללשכת הרווחה ברחוב חיי אדם בירושלים, נטל ונשא הנאשם דבר הניתן להיגנב, בלי הסכמת הבעלים, יעקב גימפל (להלן: ""המתלונן"") במרמה ובלי תביעת זכות בתום לב כשהוא מתכוון בשעת הנטילה לשלול את הדבר מבעלו שלילת קבע.",רקע
13,SH-16-03-23459-894,"עוד באותה עת החזיק הנאשם יחידת סם מסוג CHMINACA-AB (להלן: ""הסם""), שהינו סם מסוכן לפי פקודת הסמים המסוכנים, לצריכתו העצמית, וזאת מבלי שהדבר הותר לו בפקודה או בתקנות לפיה, וללא רישיון מאת המנהל.",רקע
14,SH-16-03-23459-894,"באותן נסיבות, הנאשם פתח את מנעול הכבל שחיבר את אופניו החשמליות של המתלונן למעקה בבניין לשכת הרווחה.",רקע
15,SH-16-03-23459-894,"משהבחין בנאשם, מבעד למצלמות האבטחה במעגל סגור, המאבטח בבניין לשכת הרווחה רוני אביטל (להלן: ""המאבטח""), יצא לעברו.",רקע
16,SH-16-03-23459-894,"המאבטח פגש בנאשם בכניסה ללשכה, כאשר האופניים בידיו והכבל מנותק ושאל את הנאשם, האם האופניים שלו.",רקע
17,SH-16-03-23459-894,"הנאשם השיב שכן, אמר לבחורה שעמדה לצדו שזהותה אינה ידועה למאשימה (להלן: ""הבחורה"") : ""בואי"" והשניים הלכו מן המקום יחד עם האופניים.",רקע
18,SH-16-03-23459-894,"המאבטח חזר פנימה לבניין ושאל את המתלונן האם האופניים שלו, שאם כן הרי שנגנבו.",רקע
19,SH-16-03-23459-894,"משיצאו המתלונן והמאבטח מחוץ לבניין, נעלמו הנאשם, הבחורה והאופניים.",רקע
20,SH-16-03-23459-894,"אז הבחינו המתלונן והמאבטח בשוטרים דוד קינן ומאיר פרג' (להלן: ""השוטרים""), חולפים במקום, וסיפרו להם אודות הגניבה תוך מסירת פרטים מזהים של הנאשם.",רקע
21,SH-16-03-23459-894,"בהמשך בסמוך לרחוב הנביאים, פינת הרב קוק בירושלים, הבחינו השוטרים בנאשם מנסה לפרק את הסוללה מהאופניים.",רקע
22,SH-16-03-23459-894,"כאשר ניגשו השוטרים אל הנאשם, ניסה הנאשם להכניס יד לתוך תחתוניו ולהוציא משם דבר מה.",רקע
23,SH-16-03-23459-894,השוטרים תפסו את ידיו של הנאשם ועצרו אותו.,רקע
24,SH-16-03-23459-894,"בהמשך בחיפוש על גופו של הנאשם, נמצאה באזור חלציו של הנאשם שקית ובה סם.",רקע
25,SH-16-03-23459-894,"מעובדות האישום השלישי בכתב האישום המתוקן עולה כי ביום 20.2.16 בסמוך לשעה 1:00 בבניין איחוד והצלה ברחוב ירמיהו 78 בירושלים (להלן: ""הבניין""), התפרץ הנאשם לבניין בכוונה לבצע גניבה או פשע.",רקע
26,SH-16-03-23459-894,"בנוסף נטל ונשא הנאשם דבר הניתן להיגנב בלי הסכמת הבעלים, חנה גבאי, במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעליו שלילת קבע.",רקע
27,SH-16-03-23459-894,"באותן נסיבות, פתח הנאשם את דלת הכניסה של הבניין אשר הייתה סגורה אך לא נעולה ונכנס לבניין.",רקע
28,SH-16-03-23459-894,"לאחר שהסתובב הנאשם בבניין זמן מה, הבחין במחשב נייד מוסתר תחת השולחן באחת הכיתות.",רקע
29,SH-16-03-23459-894,הנאשם ניגש אל המחשב לקח אותו והסתיר אותו בתוך חולצתו ויצא מן הבניין.,רקע
30,SH-16-03-23459-894,בהתאם להסדר הטיעון הוסכם בין הצדדים כי הנאשם יישלח לשירות המבחן על מנת שיתקבל תסקיר בעניינו ולאחר מכן יטענו הצדדים לעונש באופן חופשי.,רקע
31,SH-16-03-23459-894,"כאשר ב""כ המאשימה הבהיר כי יעתור לעונש של מאסר בפועל.",רקע
32,SH-16-03-23459-894,"בסופו של יום, ב""כ הנאשם לא ביקש לשלוח את הנאשם לשירות המבחן לשם קבלת תסקיר לעניין העונש, שכן הנאשם נעצר עד תום ההליכים נגדו, בהסכמת ב""כ הנאשם, נוכח העובדה שלא עמד בתנאי המעצר ובהיעדר חלופה אחרת.",רקע
33,SH-16-03-23459-894,"ב""כ המאשימה עמד על הערך המוגן שנפגע כתוצאה ממעשיו של הנאשם שהוא שמירה על זכות הקניין.",טיעוני הצדדים לעונש
34,SH-16-03-23459-894,"אשר לנסיבות ביצוע העבירה - טען ב""כ המאשימה כי עולה מהאישום הראשון ומהאישום השני, שבמהלך תקופה של כארבעה חודשים, הנאשם גנב אופניים חשמליים ובמועד נוסף השתמש בהם ללא רשות.",טיעוני הצדדים לעונש
35,SH-16-03-23459-894,"זאת ועוד, לדבריו, הנאשם ביצע מעשים אלה במועד הראשון לאחר חצות הליל ובמועד השני בשעת צהריים, כך שניכר כי הנאשם לא חשש לבצע מעשים אלה בכל שעה ביממה.",טיעוני הצדדים לעונש
36,SH-16-03-23459-894,"כמו כן, באישום השני השימוש באופניים ללא רשות נעשה לאחר שהנאשם פתח את מנעול הכבל שחיבר את האופניים למעקה, וכן עולה מאישום זה כי הנאשם החזיק סם מסוכן לצריכה עצמית.",טיעוני הצדדים לעונש
37,SH-16-03-23459-894,"בנוסף לכל אלה, מאישום 3 עולה כי הנאשם פתח דלת כניסה של בניין וגנב משם מחשב נייד.",טיעוני הצדדים לעונש
38,SH-16-03-23459-894,"זאת ועוד, לדידו, פוטנציאל האלימות בשלושת האישומים לא היה נמוך, שכן המתלוננים שהו בקרבת מקום.",טיעוני הצדדים לעונש
39,SH-16-03-23459-894,"בנסיבות אלה, סבר ב""כ המאשימה ביחס לאישום הראשון כי מתחם  העונש ההולם את נסיבות האירוע, נע בין מספר חודשי מאסר בעבודות שירות לבין מספר חודשי מאסר בפועל.",טיעוני הצדדים לעונש
40,SH-16-03-23459-894,"אשר לאישום השני, ב""כ המאשימה סבר כי מתחם העונש ההולם את נסיבות האירוע, נע בין מספר חודשי מאסר בעבודות שירות לבין 18 חודשי מאסר בפועל.",טיעוני הצדדים לעונש
41,SH-16-03-23459-894,"אשר לאישום השלישי ב""כ המאשימה סבר כי מתחם העונש ההולם את נסיבות האירוע, נע בין 9 חודשי מאסר בפועל לבין 24 חודשי מאסר בפועל.",טיעוני הצדדים לעונש
42,SH-16-03-23459-894,"אשר לעונש המתאים, ציין ב""כ המאשימה כי לנאשם ארבע הרשעות קודמות בעבירות רכוש, אלימות וסמים והוא ביצע את העבירות המיוחסות לו שעה שמאסר מותנה והתחייבות תלויים ועומדים נגדו, ולכן סבר כי יש למקם את הנאשם ברף הגבוה של המתחם ולהשית על הנאשם 18 חודשי מאסר בפועל, הפעלת המאסר המותנה במצטבר, הפעלת ההתחייבות, פיצוי למתלוננים ומאסר מותנה.",טיעוני הצדדים לעונש
43,SH-16-03-23459-894,"ב""כ הנאשם טען לעניין האישום הראשון, כי הנאשם לא תכנן את מעשיו, אלא בצעם באופן ספונטני, ועל כן סבר כי מתחם העונש ההולם נסיבות אלו נע בין מאסר מותנה לבין עונש של שלושה חודשי מאסר.",טיעוני הצדדים לעונש
44,SH-16-03-23459-894,"אשר לאישום השני, סבר ב""כ הנאשם כי הנאשם ""לקח לסיבוב"" ללא רשות הבעלים אופניים חשמליות, ועל כן העבירה היא גבולית והמתחם צריך להתחיל ממאסר מותנה.",טיעוני הצדדים לעונש
45,SH-16-03-23459-894,"אשר לאישום השלישי, סבר ב""כ הנאשם כי מדובר במעשה בו התכנון היה מזערי ועל כן מתחם העונש ההולם נסיבות אלה נע ממאסר מותנה ועד לשישה חודשי מאסר.",טיעוני הצדדים לעונש
46,SH-16-03-23459-894,"עוד הוסיף כי לדידו, מתחם העונש ההולם צריך להיות כולל לשלושת האישומים.",טיעוני הצדדים לעונש
47,SH-16-03-23459-894,"אשר לעונש המתאים ב""כ הנאשם הדגיש כי הנאשם הודה במעשיו וחסך זמן שיפוטי יקר, הנאשם שהה במעצר במשך כחודש ימים, שהה בתנאים מגבילים, ושוב נעצר ביום 17.7.16 עד לתום ההליכים, ועל כן יש להשית על הנאשם עונש ברף התחתון של המתחם, חודש וחצי מאסר ולהפעיל את המאסר המותנה חלקו בחופף וחלקו במצטבר.",טיעוני הצדדים לעונש
48,SH-16-03-23459-894,הנאשם בדברו האחרון מסר כי הוא מצטער על מה שקרה וייקח את עצמו בידיים.,טיעוני הצדדים לעונש
49,SH-16-03-23459-894,"לדבריו, למד בכאב את מה שעבר עליו בחודשים האחרונים.",טיעוני הצדדים לעונש
50,SH-16-03-23459-894,"נראה כי במקרה הנדון, כל אישום בכתב-האישום המתוקן יכול להוות ""אירוע"" נפרד לצורך קביעתם של מתחמי ענישה הולמת, שכן העבירות התרחשו בזמנים שונים, כלפי נפגעי עבירה אחרים, כאשר המקרים ניתנים להפרדה מבחינה מהותית וכרונולוגית.",מתחם העונש ההולם
51,SH-16-03-23459-894,"ועל כן אקבע מתחם עונש הולם לגבי כל אחד מהאישומים, בהתאם לעבירות הכלולות בו, בנסיבות ביצוען ומידת אשמו של הנאשם.",מתחם העונש ההולם
52,SH-16-03-23459-894,"על פי סעיף 40 ב' לחוק העונשין, העיקרון המנחה בענישה הוא הלימה, קרי: יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",מתחם העונש ההולם
53,SH-16-03-23459-894,"בקביעת מתחם העונש ההולם על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
54,SH-16-03-23459-894,"עבירות הרכוש, בהן הורשע הנאשם, פוגעות בערכים חברתיים שעניינם שמירה על שלום הציבור, תחושת הביטחון, שלוות הנפש, הגנה על רכושו, קניינו, ביטחונו ופרטיותו.",מתחם העונש ההולם לאישום מספר 1
55,SH-16-03-23459-894,"אשר לנסיבות ביצוע העבירה, לא עולה מהן תחכום יוצא דופן, תכנון מוקדם או שימוש באמצעים כלשהם.",מתחם העונש ההולם לאישום מספר 1
56,SH-16-03-23459-894,"הנאשם ידע לנצל הזדמנויות שניקרו בדרכו, ""פרצות הקוראות לגנב"", על מנת לבצע את דבר העבירה.",מתחם העונש ההולם לאישום מספר 1
57,SH-16-03-23459-894,"זאת ועוד יש לציין כי, הנאשם השליך את האופניים משראה את המתלונן רודף אחריו ונמלט מן המקום.",מתחם העונש ההולם לאישום מספר 1
58,SH-16-03-23459-894,לצד זאת יש לתת את הדעת לשווי הרכוש הנגנב שערכו הכולל מגיע לאלפי שקלים.,מתחם העונש ההולם לאישום מספר 1
59,SH-16-03-23459-894,"עם זאת, לא היה שימוש באלימות, בין פיזית ובין מילולית על אף והמתלונן שהה בקרבת מקום.",מתחם העונש ההולם לאישום מספר 1
60,SH-16-03-23459-894,"הגם שאיני מתעלמת מהנזק שצפוי היה להיגרם מביצוע העבירות – קרי, נטילת רכוש השייך למתלונן ללא הסכמתו, יש לקחת כנסיבות מקלות את העובדה שהנאשם נתפס בכף.",מתחם העונש ההולם לאישום מספר 1
61,SH-16-03-23459-894,"לאור כל האמור לעיל, ובשים לב לכך שהעבירות בוצעו על-ידי הנאשם ללא כל שימוש בכוח או תוך גרימת נזק, ללא תכנון מוקדם, ללא חבירה בצוותא וללא תחכום, סבורני כי מידת הפגיעה של הנאשם בערכים הניצבים בבסיס עבירות הרכוש הינה נמוכה.",מתחם העונש ההולם לאישום מספר 1
62,SH-16-03-23459-894,"בנסיבות אלה, אני סבורה כי מתחם העונש ההולם נע בין מאסר מותנה שלצדו קנס או שירות לתועלת הציבור ועד לשישה חודשי מאסר.",מתחם העונש ההולם לאישום מספר 1
63,SH-16-03-23459-894,הערך המוגן בעבירה זו של שימוש ברכב ללא רשות הוא שמירה על רכושו של אדם.,מתחם העונש ההולם לאישום מס' 2
64,SH-16-03-23459-894,"הערך החברתי שנפגע מהחזקה או שימוש בסמים לצריכה עצמית הוא פגיעה בשלום הציבור ובסדר הציבורי, שכן להפצת הסם השלכות חברתיות וכלכליות.",מתחם העונש ההולם לאישום מס' 2
65,SH-16-03-23459-894,עסקינן בעבירות המגבירות פשיעה ויוצרות מעגלי עבריינות בתחום הרכוש הסמים והאלימות.,מתחם העונש ההולם לאישום מס' 2
66,SH-16-03-23459-894,"אשר לנסיבות ביצוע עבירת שימוש ברכב ללא רשות, מדובר בעבירה שבוצעה בתעוזה רבה, כאשר הנאשם פתח את מנעול הכבל שחיבר את אופניו החשמליות של המתלונן למעקה בבניין לשכת הרווחה, ובהמשך שיקר למאבטח כי האופניים הם שלו, ובהמשך הבחינו בו שוטרים מנסה לפרק את הסוללה מהאופניים.",מתחם העונש ההולם לאישום מס' 2
67,SH-16-03-23459-894,"יחד עם זאת, אין מדובר במעשה מתוכנן, אלא ספונטני.",מתחם העונש ההולם לאישום מס' 2
68,SH-16-03-23459-894,"אשר לעבירת הסמים, אין מדובר בעבירה בה סיפק הנאשם סמים לאחרים או בעבירה שבוצעה על ידו לשם בצע כספי ומדובר בסם במדרג חומרה לא גבוה.",מתחם העונש ההולם לאישום מס' 2
69,SH-16-03-23459-894,"בנסיבות אלה, אני סבורה כי מתחם העונש ההולם נע בין מאסר קצר שירוצה בעבודות שירות ועד עשרה חודשי מאסר.",מתחם העונש ההולם לאישום מס' 2
70,SH-16-03-23459-894,"עבירת הסגת הגבול היא עצם הכניסה לנכס המוחזק בידי אחר כדי לעבור עבירה, לצדה קבע המחוקק עונש מקסימאלי של שנתיים מאסר.",מתחם העונש ההולם לאישום מס' 3
71,SH-16-03-23459-894,"פלישה וכניסה לטריטוריה זרה, השייכת לאחרים, יש בה כדי לפגוע בזכות הקניין של הבעלים החוקיים.",מתחם העונש ההולם לאישום מס' 3
72,SH-16-03-23459-894,הערך המוגן הוא זכותו הקניינית של המתלונן להחזיק בנכס שבחזקתו ולמנוע מזרים להיכנס אליו.,מתחם העונש ההולם לאישום מס' 3
73,SH-16-03-23459-894,"כל אדם וכל גוף זכאי להגנתו של החוק ומערכת המשפט, בשמירה על רכושו ובהגנה מפולשים אליו.",מתחם העונש ההולם לאישום מס' 3
74,SH-16-03-23459-894,"יש לייחס משקל גם לתחושות האימה, אוזלת יד, הפגיעה בביטחון האישי והפגיעה בפרטיות אותן חש בעל המקום המגלה כי אדם זר חיטט בחפציו האישיים ונטל לעצמו את אשר הוא חפץ בו.",מתחם העונש ההולם לאישום מס' 3
75,SH-16-03-23459-894,"במקרה כגון דא, פגע הנאשם בערכים החברתיים של ביטחון הציבור, הזכות לפרטיות וכן הזכות לקניין.",מתחם העונש ההולם לאישום מס' 3
76,SH-16-03-23459-894,"מלבד הפגיעה בשגרת החיים ועוגמת הנפש אשר קיימת בכל עבירות הרכוש, בעבירות של הסגת גבול, יש פוטנציאל להסלמה עד כדי מפגש אלים בין מסיג הגבול לבין דיירי המקום.",מתחם העונש ההולם לאישום מס' 3
77,SH-16-03-23459-894,"אשר לנסיבות ביצוע העבירה, הנאשם לא מצא חפץ מושלך ברחוב, אלא נכנס לתוך בניין איחוד והצלה וגנב מתוכו מכשיר יקר, אשר מעבר לשוויו הכלכלי יש בו מידע רב ערך ולעיתים גם מידע אישי רב.",מתחם העונש ההולם לאישום מס' 3
78,SH-16-03-23459-894,אין ספק כי גניבות אלה גורמות לטרחה ולעוגמת נפש לקורבן העבירה.,מתחם העונש ההולם לאישום מס' 3
79,SH-16-03-23459-894,"יחד עם זאת הנאשם נכנס למקום ציבורי, בניין משרדים ולא לבית פרטי ולכן מדרג החומרה של מעשיו נמוך יותר.",מתחם העונש ההולם לאישום מס' 3
80,SH-16-03-23459-894,"מדובר בעבירות מסוג עוון, שבוצעו ללא תכנון מוקדם וללא תחכום או שימוש באמצעים כלשהם.",מתחם העונש ההולם לאישום מס' 3
81,SH-16-03-23459-894,"כן לא היה שימוש באלימות, בין פיזית ובין מילולית.",מתחם העונש ההולם לאישום מס' 3
82,SH-16-03-23459-894,יצוין כי  במקרה זה הרכוש לא הושב.,מתחם העונש ההולם לאישום מס' 3
83,SH-16-03-23459-894,"לאור כל האמור לעיל, ובשים לב לכך שהעבירות בוצעו על-ידי הנאשם ללא כל שימוש בכוח, ללא תכנון מוקדם, ללא חבירה בצוותא וללא תחכום ו/או נועזות, סבורני כי מידת הפגיעה של הנאשם בערכים הניצבים בבסיס עבירות הרכוש הינה נמוכה.",מתחם העונש ההולם לאישום מס' 3
84,SH-16-03-23459-894,"בנסיבות אלה, אני סבורה כי מתחם העונש ההולם נע בין מספר חודשי מאסר שיכול וירוצו בדרך של עבודות שירות לבין 12 חודשי מאסר בפועל.",מתחם העונש ההולם לאישום מס' 3
85,SH-16-03-23459-894,"עוד אתחשב בכך שבעבירות רכוש מסוג זה, יש לתת דגש אף לצורך בהרתעת הרבים, שכן הן נפוצות, יש קושי בחשיפת מבצעי העבירה והן גורמות לנזק כלכלי רב ולפגיעה קשה בתחושת הביטחון האישי של האזרח, ולכן על בית המשפט להעביר מסר באמצעות ענישה מרתיעה כי ביצוע עבירות אלה אינו כדאי.",העונש המתאים
86,SH-16-03-23459-894,"לקולא שקלתי כי הנאשם הודה במיוחס לו וחסך זמן שיפוטי יקר, והביע צער וחרטה על מעשיו.",העונש המתאים
87,SH-16-03-23459-894,"עוד התחשבתי בעובדה כי הנאשם שהה במעצר בין הימים 4.3.16-8.4.16, לאחר מכן שהה במעצר בית בתנאים מגבילים ולאחר מכן שוב שוהה במעצר החל מיום 17.7.16 ועד היום.",העונש המתאים
88,SH-16-03-23459-894,"אשר על כן, החלטתי להטיל על הנאשם עונש כולל כדלקמן:",העונש המתאים
89,SH-16-03-23459-894,8 חודשי מאסר בפועל.,העונש המתאים
90,SH-16-03-23459-894,6 חודשי מאסר.,העונש המתאים
91,SH-16-03-23459-894,הנאשם לא ירצה עונש זה אלא אם יעבור בתוך שנתיים מיום שחרורו על כל עבירת רכוש מסוג פשע.,העונש המתאים
92,SH-16-03-23459-894,3 חודשי מאסר.,העונש המתאים
93,SH-16-03-23459-894,הנאשם לא ירצה עונש זה אלא אם יעבור בתוך שנתיים מיום שחרורו על כל עבירת רכוש מסוג עוון.,העונש המתאים
94,SH-16-03-23459-894,30 ימי מאסר.,העונש המתאים
95,SH-16-03-23459-894,הנאשם לא ירצה עונש זה אלא אם יעבור בתוך שנתיים מיום שחרורו על כל עבירת סמים.,העונש המתאים
96,SH-16-03-23459-894,זכות ערעור לבית המשפט המחוזי בירושלים תוך 45 יום מהיום.,העונש המתאים
97,SH-16-03-23459-894,"ניתן היום,  י""ב אלול תשע""ו, 15 ספטמבר 2016, במעמד ב""כ הצדדים והנאשם.",העונש המתאים
98,SH-16-03-23459-894,חנה מרים לומפ 54678313,העונש המתאים
