,verdict,text,part
0,ME-16-01-37551-462,עוז פרקש ת.ז.,הנאשם
1,ME-16-01-37551-462,xxxxxxxxxx,הנאשם
4,ME-16-01-37551-462,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10, 13",הנאשם
5,ME-16-01-37551-462,"חוק העונשין, תשל""ז-1977: סע'  40ב, 40ו', 40ז', 40יג(א), ב א'1",הנאשם
6,ME-16-01-37551-462,"הנאשם שלפניי, מר עוז פרקש, הורשע על-סמך הודאתו, במסגרת הסדר-טיעון חלקי בביצוען של שתי עבירות, אשר יוחסו לו בכתב-אישום מתוקן אשר הוגש נגדו ואשר עניינן:",כללי
7,ME-16-01-37551-462,"החזקת סם מסוכן שלא לצריכה עצמית, בניגוד לסעיף 7(א) ו-(ג) רישא לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים"");",כללי
8,ME-16-01-37551-462,"וכלים להכנת סמים מסוכנים, בניגוד לסעיף 10 רישא לפקודת הסמים המסוכנים.",כללי
9,ME-16-01-37551-462,"העובדות, המסתתרות מאחורי ההרשעה הן אלו –",כללי
10,ME-16-01-37551-462,"ביום 28.10.15, שכר מר חתוואלי (בנוכחות הנאשם) דירה בנשר.",כללי
11,ME-16-01-37551-462,הנאשם ערב להתחייבויותיו של מר חתוואלי במסגרת הסכם השכירות.,כללי
12,ME-16-01-37551-462,"אחר-כך, צייד הנאשם את הדירה האמורה בציוד לגידול סמים (6 מנורות רבות עוצמה, 2 מתזי מים, 2 מדי-חום דיגיטליים, 3 מאווררים, טיימר השקייה, צינורות השקייה ו-16 מיכלי פלסטיק עם חומר דישון נוזלי).",כללי
13,ME-16-01-37551-462,עד ליום 6.1.16 החזיק הנאשם בדירה זו סם מסוג קנבוס שלא לשימוש עצמי ללא היתר כדין.,כללי
14,ME-16-01-37551-462,"ביום 6.1.16 החזיק הנאשם בדירה קוקאין במשקל נטו של 304.94 גרם וכן 57 שתילים של קנבוס במשקל נטו של 5.23 ק""ג שלא לשימוש עצמי ללא היתר כדין.",כללי
15,ME-16-01-37551-462,הוא אף החזיק באותו מועד על גופו סם מסוג קוקאין במשקל נטו של 21.569 גרם שלא לשימוש עצמי.,כללי
16,ME-16-01-37551-462,בגין מעורבותו בפרשה זו היה הנאשם עצור מאחורי סורג ובריח בין הימים 6.1.16 ו-27.4.16; מאותו היום הוא עצור בתנאי פיקוח אלקטרוני.,כללי
17,ME-16-01-37551-462,"כעת, הגיעה השעה לגזור דינו.",כללי
18,ME-16-01-37551-462,מטעם התביעה הוגש לפניי תדפיס מידע פלילי אשר הוצא בעניינו של הנאשם.,התביעה
19,ME-16-01-37551-462,"ממנו למדתי, כי הנאשם הורשע לפני בית משפט השלום בקריות ביום 18.3.14 (תיק מס' 2456-10-13) בביצוען של שתי עבירות שעניינן  החזקת סמים לצריכה עצמית, בניגוד לסעיף 7(א) ו-(ג) סיפא לפקודה (האחת מיום 26.11.12 ורעותה מיום 12.1.13).",התביעה
20,ME-16-01-37551-462,במסגרת גזר-הדין (המאוחד) הוטלו עליו קנס של 600₪ וכן הוטל עליו עונש מאסר על-תנאי בן חודשיים ימים למשך שנה.,התביעה
21,ME-16-01-37551-462,"לא למותר לציין, כי עונש מותנה זה איננו בר-הפעלה.",התביעה
22,ME-16-01-37551-462,"מטעם ההגנה העידו לפניי שלושה: סבו וסבתו של הנאשם וכן מר יעקב אילוז, מנכ""ל המוסד השיקומי ""בית חם"", שבמסגרתו הוחזק הנאשם במעצר בפיקוח אלקטרוני מאז ששוחרר ממעצר סגור ועד לגזירת דינו.",הגנה
23,ME-16-01-37551-462,"מעדויות סביו וסבתו של הנאשם למדתי על סיפור חייו הייחודי של הנאשם; על כך, שכשהנאשם היה תינוק כבן שבועיים נטש אביו את המשפחה; על כך שגדל במחיצת אימו, אשר הסתייעה בהוריה בגידולו.",הגנה
24,ME-16-01-37551-462,"מובן, שהקשר בין הנאשם לבין אימו היה אמיץ מאוד ולפיכך, כשחלתה לפני מספר שנים, הדבר השפיע עליו קשות.",הגנה
25,ME-16-01-37551-462,מחלת הלב גרמה לאם להתאשפז בבתי-חולים בארץ למשך חודשים ארוכים וכשהמחלה החמירה היא הועברה לאשפוז בגרמניה בהמתנה להשתלת לב.,הגנה
26,ME-16-01-37551-462,"למרבה הצער, מקץ שתי שנות אשפוז בגרמניה מצאה האם את מותה.",הגנה
27,ME-16-01-37551-462,"באותה העת, היה הנאשם בחור צעיר כבן 25 שנים.",הגנה
28,ME-16-01-37551-462,"הסב והסבתא, אנשים ערכיים ותורמים לחברה ולמדינה, עתרו לפני בית-המשפט להתחשב בנכדם, בסיפור חייו הקשה ובטרגדיה הקשה שעימה הוא נאלץ להתמודד.",הגנה
29,ME-16-01-37551-462,"מר אילוז, מנכ""ל ""בית חם"" סיפר שהנאשם שוהה במוסד שאותו הוא מנהל מזה חצי שנה, כי הוא כיבד את הכללים ואת תנאי מעצר הבית, עבר הליך טיפולי פרטני עם עובדת סוציאלית ותפקד יפה ומעבר לכך.",הגנה
30,ME-16-01-37551-462,הוא אף סייע למטופלים אשר נקלעו למצוקות.,הגנה
31,ME-16-01-37551-462,גם עד זה סיפר על הכאב שאותו סובל הנאשם וכן על הפוטנציאל הממשי לשיקום המתקיים אצלו.,הגנה
32,ME-16-01-37551-462,"העד סיפר, כי הנאשם התלבט אם לעבור לקהילה ב""מלכישוע"" כאשר הוצע לו לעשות כן לצרכי התמודדות עם התמכרותו אך לבסוף החליט לסרב להצעה בהתחשב באופי האוכלוסייה המטופלת שם.",הגנה
33,ME-16-01-37551-462,עוד הגיש הסנגור אסופה של מסמכים כלכליים המתייחסת להתחייבויותיו הכספיות של הנאשם ולירושתה של אמו המנוחה.,הגנה
34,ME-16-01-37551-462,שירות המבחן התבקש להציג תסקיר בעניינו של הנאשם ואכן הכין כזה.,הגנה
35,ME-16-01-37551-462,להלן יובאו עיקריו:,הגנה
36,ME-16-01-37551-462,"הנאשם הוא כבן 27 ועבד, עובר למעצרו, כמפעיל מלגזה בבסמת טבעון ובעבודות אחרות, מזדמנות באופיין.",הגנה
37,ME-16-01-37551-462,משירותו הצבאי הוא פוטר טרם סיומו מפאת אי-התאמה לאחר שריצה עונשי מאסר בגין עריקות ועבירות משמעת אחרות.,הגנה
38,ME-16-01-37551-462,"שירות המבחן ציין גם, כי הנאשם חווה את אביו כמי שנטש אותו ואת אחיו ופגע באמו והביא לפירוק המשפחה; הנאשם סירב לקיים כל קשר עימו ברבות השנים.",הגנה
39,ME-16-01-37551-462,"גם כאן תואר המשבר שחווה הנאשם בעקבות מותה של אמו, בגיל 49, משבר שבא לביטוי בבדידות רגשית, ברגשות תסכול וכעס.",הגנה
40,ME-16-01-37551-462,"הנאשם הסביר, שהשימוש בסמים הרחיק את רגשותיו הכואבים.",הגנה
41,ME-16-01-37551-462,"לאחר מות אימו, הגביר את השימוש בקוקאין והשתמש בו באורח אינטנסיבי.",הגנה
42,ME-16-01-37551-462,"במהלך תקופת מעצרו, הפסיק את השימוש בסמים, לדבריו.",הגנה
43,ME-16-01-37551-462,"שירות המבחן מצטט את הדיווחים שקיבל מאנשי מוסד ""בית חם"", לפיהם הנאשם מכבד את הצוות ואת הדיירים, אהוב ואהוד על כולם.",הגנה
44,ME-16-01-37551-462,"עוד צוין, כי הנאשם סירב לטיפול אינטנסיבי במסגרת קהילת ""מלכישוע"", אליה התקבל ואף סירב להשתלב בטיפול במסגרת הקהילה.",הגנה
45,ME-16-01-37551-462,"בכל הנוגע לעבירות שבביצוען הורשע, הנאשם ""התקשה לשאת באחריות"" למיוחס לו וטען, כי החזיק בסמים לצרכיו שלו בלבד.",הגנה
46,ME-16-01-37551-462,"שירות המבחן העריך, שהנאשם הוא חסר מודעות ותובנות בכל הקשור לשימוש ולעיסוק בסמים וכי קיים סיכון ממשי להישנות התנהגות דומה בעתיד.",הגנה
47,ME-16-01-37551-462,"לנוכח חומרת העבירות, העדר אחריות ומודעות למעשיו, טשטוש התנהגותו עוברת החוק, העדר מוטיבציה וכוחות להשתלב בתהליך גמילה ארוך טווח לו הוא זקוק, העריך שירות המבחן שקיים סיכון גבוה להישנות ביצוע עבירות דומות בעתיד.",הגנה
48,ME-16-01-37551-462,"לפיכך, נמנע שירות המבחן ממתן המלצה טיפולית בעניינו וציין כי אין באפשרותו להמליץ על חלופות ענישה או על שיקום במסגרת הקהילה, העשויות להפחית את רמת הסיכון הגבוהה להישנות ביצוע עבירות.",הגנה
49,ME-16-01-37551-462,"התובע המלומד, עו""ד גויכמן, עמד בעיקרי טיעוניו על שורה של נימוקים, המצדיקים, לטעמו, ענישה מחמירה: חומרת עבירות הסמים ונזקיהן הקשים וארוכי הטווח לחברה, ולמכורים, התפשטות פגיעה זו לבני משפחותיהם של המכורים ולנפגעים מעבירות המבוצעות על רקע הצורך בסמים; הפיתוי הגדול לעבור עבירות סמים אל מול הקושי לחשפן; מדיניות ענישה מחמירה אותה נוקטים בתי-המשפט כלפי העבירות הללו.",תביעה
50,ME-16-01-37551-462,"התובע עמד על הערך החברתי המוגן על ידי עבירות הסמים - החובה להגן על בריאות הציבור, הצורך למנוע פגיעה ונזק לחברה על רקע התמכרות לסמים והצורך למנוע את הנזקים הגופניים והרכושיים הנגרמים לסביבה פועל יוצא של ההתמכרות לסמים.",תביעה
51,ME-16-01-37551-462,"בכל הנוגע לנסיבות הקשורות בביצוע העבירה ציין התובע את הנתונים הבאים: סוגי הסם (קוקאין במשקל 326.5 גרם וכן קנבוס במשקל 5.23 ק""ג).",תביעה
52,ME-16-01-37551-462,"התובע עמד בהרחבה על החומרה היתרה הנלוות להשפעת הקוקאין על גופו ונפשו של המשתמש, על כך שהשפעתו ארוכת-טווח, על כך שהצרכנים נאלצים להגדיל את גודל המנה הנצרכת על-מנת לשמר השפעה של הסם ולתוצאות אפשריות במקרי-קיצון - התקפי לב עד כדי מוות, התקפי פאניקה (""בהלת"") וחרדה ועוד.",תביעה
53,ME-16-01-37551-462,"התובע עמד על כך, שהכמות שאותה החזיק הנאשם היתה גדולה, וכי ניתן היה לחלקה למנות רבות ולהפיצה לצרכנים רבים.",תביעה
54,ME-16-01-37551-462,"מכאן, עבר התובע וסקר את מדיניות הענישה המקובלת ולנוכח המכלול סבר שמתחם הענישה ההולם את העבירות שאותן ביצע הנאשם, עומד על 4 עד 6 שנות מאסר לריצוי בפועל.",תביעה
55,ME-16-01-37551-462,"בתוככי המתחם הצביע התובע על שיקול הרתעת הרבים, המצדיק, לטעמו, החמרה עם הנאשם, תוך מתן בכורה לשיקול זה על-פני נסיבות אחרות שאינן קשורות בביצוע העבירה.",תביעה
56,ME-16-01-37551-462,"לסיכום, התובע ביקש הטלת מאסר בפועל, קנס כבד ופסילת הנאשם מלקבל או להחזיק רישיון נהיגה.",תביעה
57,ME-16-01-37551-462,"הסנגור המלומד, עו""ד נוה, הקדיש מקום נרחב בסיכומיו לצורך לנקוט גישה אינדיבידואלית בענישה.",הגנה
58,ME-16-01-37551-462,"הוא לא כפר בחומרת העבירות, שבביצוען הורשע הנאשם, אך סבר שנסיבותיו האישיות ייחודיות מאוד ומצדיקות הליכה של כברת דרך לקראתו.",הגנה
59,ME-16-01-37551-462,"הסנגור טען, שהנאשם פעל כפי שפעל בלי לחשוב לעומקם של דברים אלא בלהיטות והתגרות-יתר, מבלי לחשוב על תוצאותיהם.",הגנה
60,ME-16-01-37551-462,"היום, כך נטען, הנאשם מבין את חומרת מעשיו, מתחרט עליהם,  ולמעשה מנסה בסיוע בני-משפחתו לשקם את חייו ואת תדמיתו.",הגנה
61,ME-16-01-37551-462,"לפי טענת הסנגור, נסיבות חייו הקשות של הנאשם הן שהובילוהו לעשות את שעשה.",הגנה
62,ME-16-01-37551-462,"הסנגור עמד על כך שהנאשם הודה בשלב מוקדם של הדיון ובכך חסך זמן שיפוטי יקר, הבין והפנים את חומרת מעשיו, חש בושה ומביע צער.",הגנה
63,ME-16-01-37551-462,"הסנגור עמד על כך, חזור והדגש, שמדובר כאן בנאשם נורמטיבי, המבקש, באמצעות משפחתו להשתקם.",הגנה
64,ME-16-01-37551-462,"הסנגור שב ועמד בהרחבה על נסיבותיו האישיות והמשפחתיות יוצאות הדופן של הנאשם (אשר פורטו לעיל) וטען, כי הטלת מאסר ממושך בפועל עלולה לפגוע פגיעה קשה בסיכוייו להשתקם.",הגנה
65,ME-16-01-37551-462,"הסנגור הניח דגש על גילו הצעיר של הנאשם, אשר כל עתידו לפניו, המצדיק הליכה לקראתו ומתן משקל רב לצורכי השיקום.",הגנה
66,ME-16-01-37551-462,"בהקשר זה הפנה הסנגור את תשומת הלב גם להבעת החרטה הכנה, לתקופת המעצר אותה ריצה.",הגנה
67,ME-16-01-37551-462,"הסנגור טען, שהמתחם בכגון דא צריך שינוע בין מספר חודשי מאסר לבין 30 חודשי מאסר לריצוי בפועל כאשר לדעתו עונשו של הנאשם צריך שייקבע בתחתית סולם המתחם.",הגנה
68,ME-16-01-37551-462,"הנאשם, בדברו האחרון, ציין כי הוא מתבייש שהגיע למצבו; כי הוא מתבייש לראות את סבו ואת סבתו רודפים אחריו לכל מקום, כי הוא מודע לטעותו ומצטער עליה וכי הוא מעונין לצאת לדרך חדשה אשר איננה כוללת בתוכה ריצוי מאסר בבית-סוהר.",דברו האחרון של הנאשם
69,ME-16-01-37551-462,"אכן, גזירת דינו של הנאשם היא מלאכה לא פשוטה כלל ועיקר.",דיון והכרעה
70,ME-16-01-37551-462,"סעיף 40ב לחוק העונשין, התשל""ז-1977 (להלן: ""חוק העונשין""), מתווה את העקרון המנחה בענישה, לפיו על בית המשפט להקפיד על קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
71,ME-16-01-37551-462,"העבירות שבביצוען הורשע חמורות – הוא החזיק ברשותו למעלה מ-320 גרם קוקאין ולמעלה מ-5 ק""ג קנביס ואף החזיק בדירה, המאובזרת בכלים, שכל מטרתם לאפשר גידול של סמים.",דיון והכרעה
72,ME-16-01-37551-462,בצדק עמדה התביעה על החומרה היתירה בה יש להשקיף על החזקת כמות כה גדולה של סם כה מסוכן.,דיון והכרעה
73,ME-16-01-37551-462,"בצדק, פירט התובע את נזקיו של הקוקאין לבריאות האדם, העושה בו שימוש, לרווחת משפחתו ועוד יותר מכך לסביבתו.",דיון והכרעה
74,ME-16-01-37551-462,האמור בסם ממכר ביותר העלול להביא את המשתמשים בו לכלל נזק צמית פיזי או נפשי ולעיתים לכלל מוות.,דיון והכרעה
75,ME-16-01-37551-462,הכמות אותה החזיק הנאשם מספיקה למאות רבות של מנות הסם.,דיון והכרעה
76,ME-16-01-37551-462,"אין גם להקל ראש בהחזקת כמות כה גדולה (למעלה מ-5 ק""ג) של קנביס והחזקת כלים הנועדים לגידולו ולהפקתו.",דיון והכרעה
77,ME-16-01-37551-462,"מאידך גיסא, נסיבותיו האישיות של נאשם זה הן אכן ייחודיות.",דיון והכרעה
78,ME-16-01-37551-462,"הוא גדל ללא אב, אשר נטש את משפחתו כאשר הנאשם היה אך תינוק רך; הוא נתקל בקשיים גדולים לאורך חיי ילדותו נערותו ובגרותו – קשיים לימודיים, קשיים הסתגלותיים וקשיים התנהגותיים.",דיון והכרעה
79,ME-16-01-37551-462,נסיבות חייו הובילוהו כבר בגיל צעיר לעשות שימוש בסמים.,דיון והכרעה
80,ME-16-01-37551-462,"השימוש בסם החמיר והחריף כאשר בגיל צעיר, הלכה לעולמה אימו, אשר היתה העוגן העיקרי של חייו.",דיון והכרעה
81,ME-16-01-37551-462,"על רקע כל זאת, ביצע הנאשם את מעשיו החמורים.",דיון והכרעה
82,ME-16-01-37551-462,"כעת, מבקש הוא להשתקם.",דיון והכרעה
83,ME-16-01-37551-462,"דא עקא, שגם שלבי השיקום נתקלים בקשיים וכשהוצע לו חבל הצלה בדמות השמתו בקהילה השיקומית ""מלכישוע"" לצורך השתחררות מהתלות בסמים הוא דחה אותו ובחר להישאר במוסד ""בית חם"", על המשמעויות הנובעות מכך.",דיון והכרעה
84,ME-16-01-37551-462,"מכאן, כי ברור שמחד גיסא עניין לנו בעבירות, המחייבות, משורה של טעמים, אשר עליהם נעמוד בהמשך, הטלת ענישה מחמירה; ומאידך גיסא, עניין לנו במי שנכון להתחשב בסיפור חייו הקשה ובנסיבות חייו, אשר הביאוהו, למעשה, להסתבך כפי שהסתבך בפרשה זו.",דיון והכרעה
85,ME-16-01-37551-462,"בסיפת הדברים, יהא מקום לבחון, עד כמה יש לשקול שיקולי שיקום בעניינו של הנאשם, ועד כמה טובים סיכוייו להשתקם לנוכח הצהרותיו החד-משמעיות לפניי מצד אחד אך לאור ממצאי שירות המבחן מן הצד השני.",דיון והכרעה
86,ME-16-01-37551-462,"נפנה, אפוא, למלאכת גזירת הדין, כפי שזו מותווית בסימן א'1 לחוק העונשין (הבניית שיקול-הדעת השיפוטי בענישה).",דיון והכרעה
87,ME-16-01-37551-462,"אין חולק על כך, שיש להתייחס אל המעשים המתוארים בכתב-האישום כ""אירוע אחד"" כמובנו של מונח זה בסעיף 40יג(א) בחוק העונשין.",דיון והכרעה
88,ME-16-01-37551-462,"מכאן נפנה אפוא לאתר את מתחם העונש ההולם למעשי-העבירה, שאותם ביצע הנאשם.",דיון והכרעה
89,ME-16-01-37551-462,"לצורך כך, אפנה תחילה להצביע על הערכים החברתיים שנפגעו כתוצאה מביצוע העבירה ואת מידת הפגיעה בהם.",דיון והכרעה
90,ME-16-01-37551-462,על מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה  הנוהגת במקרים הדומים לעניין שבפנינו.,מדיניות הענישה הנוהגת
91,ME-16-01-37551-462,"ברי, כי מדיניות הענישה בעבירות שעניינן החזקת סמים - שלא לצריכה עצמית - תלויה בנסיבותיו של כל מקרה ומקרה.",מדיניות הענישה הנוהגת
92,ME-16-01-37551-462,"במובן זה, נודעת חשיבות מרובה לסוג הסם המוחזק ולכמותו.",מדיניות הענישה הנוהגת
93,ME-16-01-37551-462,"בקביעת מתחם העונש ההולם, יש להיזקק לנסיבות, הקשורות בביצוע מעשי העבירה, שהן רלבנטיות לעונש, הראוי להיות מוטל על מבצעם.",נסיבות הקשורות בביצוע העבירות
94,ME-16-01-37551-462,מעשי העבירה שאותם ביצע הנאשם תוכננו בקפידה.,נסיבות הקשורות בביצוע העבירות
95,ME-16-01-37551-462,"עניין לנו במי שהיה שותף בשכירת דירה, בציודה באמצעים לגידול סמים, בהחזקת 57 שתילי קנביס וכן בהחזקת כמות בלתי-מבוטלת של קוקאין הן בדירה (כ-305 גרם) הן על גופו (כ-21.5 גרם).",נסיבות הקשורות בביצוע העבירות
96,ME-16-01-37551-462,מעורבותו של הנאשם במעשי העבירה היתה משמעותית.,נסיבות הקשורות בביצוע העבירות
97,ME-16-01-37551-462,"למעשה, מהנתונים המצויים בפני בית-המשפט הוא עבר את העבירות, למעשה, לבדו.",נסיבות הקשורות בביצוע העבירות
98,ME-16-01-37551-462,כתוצאה ממעשיו בהחלט עלול היה להיגרם נזק רב היקף.,נסיבות הקשורות בביצוע העבירות
99,ME-16-01-37551-462,"כאמור, עניין לנו בכמות משמעותית מאוד של סם קשה וממכר מסוג קוקאין, אשר עלול היה למצוא דרכו לידיהם של המשתמשים בסם זה ולפגוע קשות בבריאותם.",נסיבות הקשורות בביצוע העבירות
100,ME-16-01-37551-462,"בפועל, כתוצאה מלכידתו של הנאשם בכף נזק זה נמנע.",נסיבות הקשורות בביצוע העבירות
101,ME-16-01-37551-462,"אין בפניי מידע ברור ביחס לסיבות, אשר הביאו את הנאשם לבצע את העבירות שאותן ביצע.",נסיבות הקשורות בביצוע העבירות
102,ME-16-01-37551-462,"עלה, כי הוא משתמש בסמים מאז היה צעיר בשנים ומגיל 25 החל משתמש בסמים קשים ובהם קוקאין.",נסיבות הקשורות בביצוע העבירות
103,ME-16-01-37551-462,הוא הגביר את השימוש בסם עם פטירת אימו.,נסיבות הקשורות בביצוע העבירות
104,ME-16-01-37551-462,"לדבריו, בפני אנשי שירות המבחן, הסם הוחזק לצרכיו האישיים אך ברור, בהתחשב בכמויות הסמים, שאין ניתן לקבל טענה זו כפשוטה.",נסיבות הקשורות בביצוע העבירות
105,ME-16-01-37551-462,"כזכור, במסגרת הכרעת דינו של הנאשם הוא הוכרז כסוחר סמים על משמעויותיה ההצהרתיות והמעשיות של הכרזה זו.",נסיבות הקשורות בביצוע העבירות
106,ME-16-01-37551-462,"דומה, שאין ניתן אפוא להתעלם מרצונו של הנאשם להפיק רווח כספי מהמעשה.",נסיבות הקשורות בביצוע העבירות
107,ME-16-01-37551-462,הנאשם הבין את שעשה וגם את הפסול במעשים.,נסיבות הקשורות בביצוע העבירות
108,ME-16-01-37551-462,"עם זאת, לימוד תסקיר שירות המבחן מגלה, כי הנאשם הוא בעל בשלות נמוכה.",נסיבות הקשורות בביצוע העבירות
109,ME-16-01-37551-462,"לנוכח גילו הצעיר, מוכן אני להניח לטובתו שלא הבין עד תום את מידת הפסול שבמעשיו.",נסיבות הקשורות בביצוע העבירות
110,ME-16-01-37551-462,"הנאשם יכול היה כמובן להימנע מביצוע המעשים, חרף גילו הצעיר באופן יחסי וחוסר בשלותו.",נסיבות הקשורות בביצוע העבירות
111,ME-16-01-37551-462,"לאחר עיון באינטרסים החברתיים שבהם פגעו מעשיו של הנאשם, במידת הפגיעה בהם, במדיניות הענישה הנוהגת בכגון דא ובנסיבות הקשורות בביצוע העבירה סבורני שמתחם העונש ההולם צריך   שיועמד  על 24-60 חודשי מאסר לריצוי בפועל לצד עונשים נלווים (קנס, חילוט רכוש, מאסר על-תנאי, ופסילת רישיון נהיגה).",מתחם העונש ההולם
112,ME-16-01-37551-462,"הגיעה השעה למקם את העונש הראוי להיות מוטל על הנאשם בתוככי מתחם העונש אשר נקבע לעיל בהתחשב בנסיבותיו האישיות, נסיבות שאינן קשורות בביצוע העבירות, שבביצוען הורשע.",גזירת העונש המתאים לנאשם
113,ME-16-01-37551-462,"מובן הוא, שריצוי עונש מאסר ממושך יפגע בנאשם, לנוכח גילו הצעיר; פגיעתו של מאסר ארוך על בני-משפחתו ובפרט על סבו וסבתו משמעותית.",גזירת העונש המתאים לנאשם
114,ME-16-01-37551-462,השניים איבדו את ביתם בצורה טראגית ביותר זה מקרוב והסתבכותו של הנאשם הסבה להם עוגמת-נפש רבה מאוד.,גזירת העונש המתאים לנאשם
115,ME-16-01-37551-462,הנאשם הודה ונטל אחריות מלאה על מעשיו.,גזירת העונש המתאים לנאשם
116,ME-16-01-37551-462,הוא עשה מאמצים לתיקון תוצאות העבירה ושיתף פעולה באורח מלא עם רשויות אכיפת החוק הן בחקירה הן במשפט.,גזירת העונש המתאים לנאשם
117,ME-16-01-37551-462,לנסיבות חייו הקשות של הנאשם בהחלט היתה השפעה על ביצוע מעשה העבירה.,גזירת העונש המתאים לנאשם
118,ME-16-01-37551-462,"לעיל עמדתי בהרחבה על נסיבות אלו וברור, כי הללו הביאוהו להידרדרות הפלילית, אשר החלה בנערותו ושיאה כעת בהרשעתו בעבירות סמים חמורות.",גזירת העונש המתאים לנאשם
119,ME-16-01-37551-462,לנאשם עבר פלילי של שימוש בסם אך אין הוא מכביד באורח יוצא דופן.,גזירת העונש המתאים לנאשם
120,ME-16-01-37551-462,"לנוכח אופי תסקיר שירות המבחן, בהחלט יש מקום להרתיע את הנאשם מלחזור ולבצע עבירות דומות (בתוככי המתחם, ובהתאם לסעיף 40ו' לחוק העונשין); כמו-כן, לנוכח נפיצות העבירות והקלות שבביצוען יש מקום גם להביא בחשבון, בגדרי המתחם גם את הצורך להרתיע את הרבים (סעיף 40ז' לחוק העונשין).",גזירת העונש המתאים לנאשם
121,ME-16-01-37551-462,"מוטלים, אפוא על הנאשם העונשים הבאים:",סוף דבר
122,ME-16-01-37551-462,27 חודשי מאסר לריצוי בפועל בניכוי תקופת מעצרו מיום 6.1.16 עד יום 27.4.16.,סוף דבר
123,ME-16-01-37551-462,שתי שנות מאסר על תנאי שלא יעבור במשך שלוש שנים עבירה על פקודת הסמים המסוכנים שאין עניינה צריכת סמים בלבד.,סוף דבר
124,ME-16-01-37551-462,"קנס בסך של 10,000 ₪  אשר ישולם עד ליום 1.3.17 לנוכח אופייה של העבירה בה הורשע וערכו הגבוה של הסם אשר נתפס מרשותו.",סוף דבר
125,ME-16-01-37551-462,"לא ישולם הקנס עד למועד זה, ירצה הנאשם 3 חודשי מאסר תמורתו.",סוף דבר
126,ME-16-01-37551-462,רישיון הנהיגה של הנאשם ייפסל למשך 18 חודשים מיום שחרורו מן המאסר.,סוף דבר
127,ME-16-01-37551-462,במידה שהוא איננו מחזיק ברישיון הוא ייפסל מלקבל או להחזיק רישיון נהיגה לתקופה כאמור.,סוף דבר
128,ME-16-01-37551-462,יחולטו לטובת המדינה יתרת ערכו של כלי הרכב לאחר מכירתו בידי בנק הפועלים וניכוי ערך ההלוואה ומכשיר סלולרי אשר נתפסו מרשות הנאשם.,סוף דבר
129,ME-16-01-37551-462,5129371זכות ערעור כחוק.,סוף דבר
130,ME-16-01-37551-462,"54678313ניתן היום, ד' כסלו תשע""ז, 04 דצמבר 2016.",סוף דבר
