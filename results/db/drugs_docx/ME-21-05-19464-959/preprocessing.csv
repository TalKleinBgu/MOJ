,verdict,text,part
0,ME-21-05-19464-959,"על ידי פרקליטות מחוז ירושלים (פלילי) באמצעות ב""כ עו""ד שירה גרין",מדינת ישראל
1,ME-21-05-19464-959,"חוק העונשין, תשל""ז-1977: סע'  25, 40, 384, 409, 428, 448(א), 452",הנאשם
2,ME-21-05-19464-959,"פקודת הסמים המסוכנים [נוסח חדש], תשל""ג-1973: סע'  7(א), ג",הנאשם
3,ME-21-05-19464-959,"על פי עובדות כתב האישום המתוקן בתיק העיקרי, הנאשם והמתלונן הם בני דודים, ובתקופה הרלוונטית לאישום סבר הנאשם, כי המתלונן חייב לו כספים בעקבות הסדר ירושה משפחתי שנחתם כ-15 שנים קודם לכן.",רקע
4,ME-21-05-19464-959,"בבעלות המתלונן עסק הנמצא בבניין מגורים בשכונת זיכרון משה, ברחוב דוד ילין בירושלים (להלן: ""המקום"").",רקע
5,ME-21-05-19464-959,"בכניסה למקום נמצא שער לבן המשותף לעסק ולבניין המגורים עליו כתוב ""אלי שלטים"" ומשפחת מאורי.",רקע
6,ME-21-05-19464-959,"דרך הגישה לעסק עוברת דרך חצר פנימית של דירתה של רות מאורי (להלן: ""מאורי"") המתגוררת בצמוד לעסק (להלן: ""החצר""), ועל מנת להיכנס לעסק יש לעבור שער ברזל נוסף.",רקע
7,ME-21-05-19464-959,"בחצר מצויים בלוני גז, שולחנות, כסאות, וריהוט גן השייכים למאורי, ואדניות פרחים רבות.",רקע
8,ME-21-05-19464-959,"ביום 12.4.21 או בסמוך לכך, בעקבות מצוקה כלכלית, גמלה בליבו של הנאשם ההחלטה לאיים על המתלונן ולהפחידו על מנת שיעביר לו כספים (להלן: ""התכנית"").",רקע
9,ME-21-05-19464-959,"בהתאם לכך, במספר מועדים במהלך חודש אפריל 2021, התקשר הנאשם אל המתלונן.",רקע
10,ME-21-05-19464-959,"ביום 28.4.21 התקשר הנאשם למתלונן ואיים עליו, כי אם לא יעביר לו כסף, יפגע בו ויגרום לו נזק.",רקע
11,ME-21-05-19464-959,"ביום 13.4.21, במהלך שעות היום במסגרת התכנית, הגיע הנאשם למקום, הדליק באש פיסת נייר והניחה בתוך תיבת הדואר של העסק (להלן: ""תיבת הדואר"") הנמצאת בתוך החצר, וזאת על מנת להפחיד את המתלונן.",רקע
12,ME-21-05-19464-959,"כתוצאה מכך, נשרפה תיבת הדואר והתמלאה פיח.",רקע
13,ME-21-05-19464-959,המתלונן ניקה את תיבת הדואר וצבע אותה מחדש.,רקע
14,ME-21-05-19464-959,"בין 13.4.21 לבין 16.4.21, במסגרת התכנית, הגיע הנאשם למקום, הניח בתיבת הדואר פתקים המיועדים למתלונן בהם כתוב, בין היתר: ""אני צריך סה""כ הלוואה להתחיל חיים שכבר סיימתי.",רקע
15,ME-21-05-19464-959,"תעשה טובה לעצמך, אני לא צוחק, לא דבר יעצור"", ""אל תהיה חזיר...",רקע
16,ME-21-05-19464-959,אני שם זין על כל העולם.,רקע
17,ME-21-05-19464-959,"אל תנסה אותי, אני סובל יותר.",רקע
18,ME-21-05-19464-959,"ביום 16.4.21, בשעה 23:28 או בסמוך לכך, במסגרת התכנית, הגיע הנאשם מתל אביב למקום במטרה להצית את העסק של המתלונן, וזאת על מנת להטיל מורא עליו ולגרום לו להעביר לנאשם כספים.",רקע
19,ME-21-05-19464-959,"הנאשם הצטייד ב""אציטון"" אותו רכש מבעוד מועד על מנת שיעשה בו שימוש כחומר בעירה לטובת ההצתה.",רקע
20,ME-21-05-19464-959,הנאשם לקח את הקרטון עם החפצים והלך לכיוון המקום.,רקע
21,ME-21-05-19464-959,בדרכו אסף עוד מספר חפצים.,רקע
22,ME-21-05-19464-959,"הנאשם עבר את השער המשותף לבניין, הצית את כלל החפצים, וזרק אותם לעבר העסק של המתלונן שהשער אליו היה נעול.",רקע
23,ME-21-05-19464-959,חלק מהחפצים נפלו סמוך לעסק של המתלונן מעבר לשער הברזל הנעול וחלק בחצר.,רקע
24,ME-21-05-19464-959,החפצים נדלקו ואש אחזה במקום.,רקע
25,ME-21-05-19464-959,"הנאשם הלך מהמקום בלי שכיבה את האש, ובלי שקרא לכוחות כיבוי והצלה.",רקע
26,ME-21-05-19464-959,"סמוך לחצות, חזר צבי קרישבסקי לביתו ברחוב דוד ילין 38, הצמוד למקום, וראה את האש הבוערת בחצר.",רקע
27,ME-21-05-19464-959,"קרישבסקי עלה לקומה גבוהה יותר בבניין, ומהמרפסת שפך על מוקד הבערה דליי מים עד אשר האש כבתה.",רקע
28,ME-21-05-19464-959,"כתוצאה מההצתה האמורה, נשרפו רהיטי החצר של מאורי וחלק מהעציצים ואדניות הפרחים, והרצפה התמלאה פיח.",רקע
29,ME-21-05-19464-959,"כל זאת עשה הנאשם במטרה להטיל אימה על המתלונן כדי שהאחרון יעביר לו כספים, כאמור לעיל.",רקע
30,ME-21-05-19464-959,"במעשיו הנזכרים לעיל, שילח הנאשם אש במזיד, בדבר לא לו, איים על אדם בכתב ובעל פה, בפגיעה שלא כדין בגופו, ברכושו והטיל אימה על אדם, הכול כדי להניע את האדם לעשות מעשה ופגע במזיד בנכס שלא כדין.",רקע
31,ME-21-05-19464-959,בין הצדדים לא הייתה הסכמה לעניין העונש.,רקע
32,ME-21-05-19464-959,"לצד זאת הוסכם, כי במסגרת הטיעונים לעונש יהיה רשאי ב""כ הנאשם לטעון, כי הנאשם לא ידע על כך שדרך הגישה לעסק עוברת דרך חצר פנימית של דירתה של רות מאורי המתגוררת בצמוד לעסק, וכי בחצרה מצויים בלוני גז, שולחנות, כיסאות, ריהוט גן ואדניות פרחים רבות השייכים לה.",רקע
33,ME-21-05-19464-959,"כמו כן, הוסכם כי הנאשם יהיה רשאי להציג תמונה של השער הלבן המשותף לעסק ולבניין המגורים.",רקע
34,ME-21-05-19464-959,"בנוסף למתואר לעיל, החזיק הנאשם בתיקו, בתוך שטר כסף מקופל, סם מסוכן מסוג הרואין במשקל של 0.1598 גרם נטו, לצריכה עצמית, ללא היתר וללא רישיון מאת המנהל.",התיקים שצורפו:
35,ME-21-05-19464-959,"במעשיו המתוארים לעיל, נטל ונשא הנאשם דבר הניתן להיגנב, ללא הסכמת הבעלים, במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעלו שלילת קבע;  החזיק ברשותו מכשירי פריצה ללא הסבר סביר לכך, והחזיק סם מסוכן לצריכה עצמית ללא היתר ולא רישיון מאת המנהל.",התיקים שצורפו:
36,ME-21-05-19464-959,"במעשיו המתוארים לעיל, ניסה הנאשם ליטול ולשאת דבר הניתן להיגנב, בלי הסכמת הבעלים, במרמה ובלי תביעת זכות בתום לב, כשהוא מתכוון בשעת הנטילה לשלול את הדבר מבעלו שלילת קבע.",התיקים שצורפו:
37,ME-21-05-19464-959,"בא כוח הנאשם הגיש כראיות לעונש חוות דעת קרימינולוגית בעניינו של הנאשם (נ/1), וכן העתק נסח טאבו היסטורי ביחס לבניין מגורים בשכונת זיכרון משה, ברחוב דוד ילין בירושלים (נ/2).",ראיות לעונש
38,ME-21-05-19464-959,"מחוות הדעת הקרימינולוגית עולה, כי הנאשם בן 62, רווק, בעל אינטליגנציה תקינה ובעל רקע התמכרותי לסמים.",ראיות לעונש
39,ME-21-05-19464-959,"הנאשם הוא החמישי מבין שמונה ילדים, בן למשפחה חרדית אשר חזר בשאלה בגיל 13, ובשל כך, לדבריו, היה נתון לנידוי ולאלימות פיזית ורגשית קשה מצד אביו.",ראיות לעונש
40,ME-21-05-19464-959,"להתרשמות עורך חוות הדעת, הניתוק מהמשפחה יצר את השבר הראשון.",ראיות לעונש
41,ME-21-05-19464-959,"מצבו ההישרדותי של הנאשם, והתפתחותו המוקדמת בסביבה תוקפנית ואלימה הובילה להתפתחות דימוי עצמי פגוע, ערך עצמי נמוך וקושי ביצירת אמון.",ראיות לעונש
42,ME-21-05-19464-959,"עוד עולה מחוות הדעת, כי לאורך חייו של הנאשם בלטו תחושות עצבות, חוסר משמעות, התבודדות וחוסר תפקוד.",ראיות לעונש
43,ME-21-05-19464-959,"להתרשמות עורך חוות הדעת, נסיבות חייו הקשות של הנאשם הובילו אותו להתמודד מגיל צעיר עם דיכאון סמוי.",ראיות לעונש
44,ME-21-05-19464-959,הנאשם פיתח התמכרות וניהל אורח חיים הישרדותי בשל מצוקה נפשית ומתוך כאב רגשי שליווה התדרדרות בכל תחומי חייו.,ראיות לעונש
45,ME-21-05-19464-959,"פרק הזמן בו חי הנאשם כדר רחוב, הוסיף לתחושות הייאוש והעמיק את התמכרותו של הנאשם.",ראיות לעונש
46,ME-21-05-19464-959,"עורך חוות הדעת התרשם, כי לנאשם לא הייתה יכולת לעצור את הסחרור העברייני, מאחר שהיה נטול גורמי תמיכה חיוביים בחייו, ומשום שחווה רצף דחיות מגורמים משמעותיים בחייו, בייחוד מהוריו.",ראיות לעונש
47,ME-21-05-19464-959,כל אלה יצרו אצל הנאשם משבר אמון מהותי שלא אפשר לו יצירת קשרים חיוביים ומקדמים.,ראיות לעונש
48,ME-21-05-19464-959,"בנוסף עולה מחוות הדעת, כי הנאשם התגורר בניו-יורק עד לאסון התאומים בשנת 2011.",ראיות לעונש
49,ME-21-05-19464-959,"לדבריו, הנאשם חזה במראות קשים אשר השפיעו על מצבו הנפשי והרגשי, והוא פיתח סביבן תגובות פוסט טראומטיות הבאות לידי ביטוי בעוררות יתר, בעיות שינה והתקפי חרדה.",ראיות לעונש
50,ME-21-05-19464-959,"על פי התרשמות עורך חוות הדעת, הנאשם מעולם לא עיבד רגשית את הטראומה, ומשברי החיים שחווה ולכן מצא דרכים שאינן אדפטיביות ומזיקות לניהול חייו.",ראיות לעונש
51,ME-21-05-19464-959,"עורך חוות הדעת סבר, שהקלה בעונש תביא תועלת חברתית ואישית, ותמזער נזקים עתידיים בעניינו של הנאשם, כגון הכנסתו למצב מצוקה הישרדותי, שגורם לו לפעול בצורה אימפולסיבית.",ראיות לעונש
52,ME-21-05-19464-959,"ב""כ המאשימה הדגישה בטיעוניה את הערכים החברתיים שנפגעו כתוצאה מביצוע עבירות ההצתה והיזק לרכוש, והם פגיעה בשלום הציבור ורכושו.",טיעונים לעונש
53,ME-21-05-19464-959,"בעבירת הסחיטה באיומים פגע הנאשם בערכים של כבוד האדם, ביטחון הפרט וחירותו, חופש הפעולה של האדם ושלוות נפשו.",טיעונים לעונש
54,ME-21-05-19464-959,"עוד הדגישה ב""כ המאשימה את חומרת עבירת סחיטה באיומים, ואת הנזק לרכוש שנגרם כתוצאה ממעשיו של הנאשם, בכך שבוצעה במקום עסקו של המתלונן, כאשר קיים פוטנציאל לפגיעה גדולה יותר אף לחיי אדם.",טיעונים לעונש
55,ME-21-05-19464-959,"אשר לנסיבות ביצוע העבירות- טענה ב""כ המאשימה, כי הנסיבות שהביאו את הנאשם לביצוע העבירות הן מצוקה כלכלית.",טיעונים לעונש
56,ME-21-05-19464-959,"הנאשם סבר שהמתלונן חייב לו כספי ירושה, אך לטעמה של ב""כ המאשימה אין בנסיבות אלה כדי להצדיק את מעשיו.",טיעונים לעונש
57,ME-21-05-19464-959,"ב""כ המאשימה הדגישה את חומרת המעשים, וכן את העובדה שהנאשם תכנן את הדברים מראש והיה מודע למעשיו.",טיעונים לעונש
58,ME-21-05-19464-959,הנאשם התקשר למתלונן ואיים עליו.,טיעונים לעונש
59,ME-21-05-19464-959,"הנאשם לא עצר בכך ושרף את תיבת הדואר של המתלונן והמשיך לאיים עליו באמצעות פתקים, וכעבור מספר ימים אף הגיע לעסקו של המתלונן, הצית חפצים והשליכם ועזב כשהאש בוערת מבלי לדעת לאן תמשיך להתפשט.",טיעונים לעונש
60,ME-21-05-19464-959,"ב""כ המאשימה טענה למתחם עונש אחד שהולם את כלל האישומים, מאחר שמדובר במסכת אירועים אחת, ועתרה למתחם עונש ההולם הנע בין 4 ל-6 שנות מאסר בפועל לצד ענישה נלווית.",טיעונים לעונש
61,ME-21-05-19464-959,"ב""כ המאשימה הפנתה לפסיקה לתמיכה בטיעוניה.",טיעונים לעונש
62,ME-21-05-19464-959,"אשר לנסיבות שאינן קשורות בביצוע העבירה- ציינה ב""כ המאשימה, כי מחד גיסא, לא ניתן להתעלם מנסיבותיו האישיות הקשות והרפואיות של הנאשם ואת הודאתו וחיסכון בזמן שיפוטי.",טיעונים לעונש
63,ME-21-05-19464-959,"מאידך גיסא, יש ליתן את הדעת לעברו הפלילי המכביד, לכך שריצה מאסרים ממושכים ואף הורשע בעבר בעבירות של סחיטה באיומים.",טיעונים לעונש
64,ME-21-05-19464-959,"עוד ציינה ב""כ המאשימה, כי הנאשם בגיר מודע היטב למעשיו, ובחוות דעת הקרימינולוגית שהוגשה, הנאשם נמצא כשיר לעמוד לדין ואחראי למעשיו.",טיעונים לעונש
65,ME-21-05-19464-959,"בסופו של דבר, עתרה ב""כ המאשימה למקם את עונשו של הנאשם בתחתית המתחם, על אף עברו הפלילי, בשל נסיבותיו האישיות, ולהטיל עליו 4 שנות מאסר בפועל, מאסר על תנאי ופיצוי למתלונן.",טיעונים לעונש
66,ME-21-05-19464-959,"אשר לתיקים שצורפו לתיק העיקרי- טענה ב""כ המאשימה, כי הנאשם פגע ברכושו וקניינו של אדם.",טיעונים לעונש
67,ME-21-05-19464-959,כלי הפריצה נועדו ושימשו בפועל לגניבת אופניים.,טיעונים לעונש
68,ME-21-05-19464-959,הנאשם הצטייד בכלים אלו מספר פעמים וגנב באמצעותם מספר זוגות אופניים של אנשים שניסו לשמור עליהם וקשרו אותם.,טיעונים לעונש
69,ME-21-05-19464-959,"ב""כ המאשימה טענה, כי הנאשם לא נרתע ממאסרים קודמים שריצה, ואף לא נרתע ממאסר על תנאי שריחף מעל ראשו (ת/2).",טיעונים לעונש
70,ME-21-05-19464-959,"ב""כ המאשימה טענה כי בשל כל גניבת אופניים הענישה הנוהגת היא של 3 חודשי מאסר וענישה נלוות, ועתרה להשית על הנאשם 14 חודשי מאסר בפועל, הכוללים את המאסר המותנה.",טיעונים לעונש
71,ME-21-05-19464-959,עוד עתרה לכך שעונש זה יצטבר לעונש שיוטל בתיק העיקרי.,טיעונים לעונש
72,ME-21-05-19464-959,"מנגד, ביקש ב""כ הנאשם לתת דגש לעובדה, כי הנאשם לא ידע ואף לא היה עליו לדעת כי מאחורי הדלת שעליה הוצב שלט בדבר עסקו של המתלונן, ישנו מתחם מגורים.",טיעונים לעונש
73,ME-21-05-19464-959,"משכך, יש לדחות את טענת המאשימה אשר לסיכון מוגבר בכך שמדובר באזור מגורים.",טיעונים לעונש
74,ME-21-05-19464-959,"ב""כ הנאשם הוסיף, כי מקור העבירות והמניע לביצוען החל לפני שנים רבות ויש להתחשב במניעיו של הנאשם לביצועם.",טיעונים לעונש
75,ME-21-05-19464-959,"ב""כ הנאשם טען כי אימו של הנאשם ואימו של המתלונן הן אחיות.",טיעונים לעונש
76,ME-21-05-19464-959,"מדובר במשפחה רחבה, שאחד מהבניינים הגדולים בשכונה היה שייך לה.",טיעונים לעונש
77,ME-21-05-19464-959,"בשנת 1985 ויתר הנאשם באמצעות אימו על חלקו בירושה, ולימים, לאחר שחזר הנאשם מארה""ב, סבר הנאשם כי המתלונן, יורש הבניין, קיבל זכויותיו בדרך שאינה ישרה ועל כן פנה אליו ודרש ממנו כסף.",טיעונים לעונש
78,ME-21-05-19464-959,"עוד ביקש ב""כ הנאשם לתת את הדעת לנסיבות חייו הקשות של הנאשם וכי מדובר באדם מבוגר, אשר איבד את רכושו ואת עסקיו בשנת 2001 באסון התאומים בארה""ב, והגיע לתחתית המדרגה.",טיעונים לעונש
79,ME-21-05-19464-959,"עוד טען ב""כ הנאשם, כי מדובר באדם בודד, ללא קשר עם משפחת מוצאו שהיה באותה עת מיואש, ללא כסף וקורת גג, בעודו מכור לסמים.",טיעונים לעונש
80,ME-21-05-19464-959,"אשר לנסיבות ביצוע העבירות- טען ב""כ הנאשם כי אין מדובר בעבריין מתוחכם.",טיעונים לעונש
81,ME-21-05-19464-959,"הנאשם ביצע את העבירות בפנים חשופות, בשעות הערב המאוחרות, אך לא בשעות הלילה כאשר כולם ישנים.",טיעונים לעונש
82,ME-21-05-19464-959,הנאשם לא הסתתר כשהדליק את האש ושילחה.,טיעונים לעונש
83,ME-21-05-19464-959,כך הנאשם לא הסתיר את זהותו גם בנוגע לשליחת הודעות האיומים והפתקים למתלונן.,טיעונים לעונש
84,ME-21-05-19464-959,"בנסיבות אלה עתר ב""כ הנאשם לקביעת מתחם עונש אחד, כאשר העונש בגין ביצוע העבירות שצורפו לתיק העיקרי ייגזר בחופף ולא במצטבר.",טיעונים לעונש
85,ME-21-05-19464-959,"ב""כ הנאשם הפנה לפסיקה לתמיכה בטיעוניו.",טיעונים לעונש
86,ME-21-05-19464-959,הנאשם בדבריו האחרונים הביע חרטה וצער על מעשיו.,טיעונים לעונש
87,ME-21-05-19464-959,"לדבריו, באותה תקופה היה במצב פסיכוטי לא טוב ודר ברחובות, ולאחר שביקש הלוואה מקרוב משפחתו ולא נענה, ביצע את מעשיו עליהם הוא מיצר.",טיעונים לעונש
88,ME-21-05-19464-959,"הוא אינו יכול להשיב את הגלגל לאחור, אך ביקש להתחשב בו.",טיעונים לעונש
89,ME-21-05-19464-959,עוד ביקש הנאשם להתחשב בכך שהשהיה במאסר קשה לו עד מאוד ובכה בעת שאמר את דבריו.,טיעונים לעונש
90,ME-21-05-19464-959,"ביחס לשאלה האם יש לקבוע מתחם עונש הולם אחד לכל האירועים בתיק העיקרי או שני מתחמים שונים לכל אירוע, אני סבורה כי יש לקבוע מתחם עונש אחד שכן מדובר בפרץ עברייני אחד, וכאמור, ב""כ הצדדים לא חלקו על כך, ועתרו לקביעת מתחם עונש הולם אחד הנותן ביטוי לריבוי העבירות ולערכים המוגנים הגלומים בהן.",דיון והכרעה
91,ME-21-05-19464-959,"על כן, בית המשפט ילך בנתיב זה ויקבע מתחם עונש הולם אחד לכל העבירות.",דיון והכרעה
92,ME-21-05-19464-959,"בהתאם לסעיף 40 לחוק, העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
93,ME-21-05-19464-959,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
94,ME-21-05-19464-959,"הערכים המוגנים שנפגעו כתוצאה מביצוע עבירת ההצתה נשוא כתב האישום המתוקן בתיק העיקרי, הם סיכון חיי אדם, פגיעה בשלמות הגוף, ביטחון הציבור, וכן שלמות רכושו וקניינו.",מתחם העונש ההולם
95,ME-21-05-19464-959,"עבירה נוספת אותה ביצע הנאשם היא עבירת ההיזק בזדון, אשר העונש הקבוע בצדה עומד על שלוש שנות מאסר.",מתחם העונש ההולם
96,ME-21-05-19464-959,"הערך המוגן בעבירה זו הוא ערך ההגנה על קניינו של הציבור, אשר נפגע הן בשריפת תיבת הדואר ובעיקר בנזק שנגרם לרהיטי החצר של מאורי, לעציצים ולאדניות אשר היו ממוקמים בחצר.",מתחם העונש ההולם
97,ME-21-05-19464-959,"להלן תובא ענישה נוהגת באירועים דומים, בעבירות הצתה, כדלהלן:",מתחם העונש ההולם
98,ME-21-05-19464-959,"הערכים החברתיים המוגנים אשר נפגעו מעבירת הסחיטה באיומים שביצע הנאשם במסגרת התיק העיקרי, עניינם בשמירה על שלמות  גופו של אדם, ביטחונו, רכושו, חירותו והאוטונומיה האישית שלו.",מתחם העונש ההולם
99,ME-21-05-19464-959,"להלן תובא ענישה נוהגת באירועים דומים, בעבירות סחיטה באיומים, כדלהלן:",מתחם העונש ההולם
100,ME-21-05-19464-959,"אשר לנסיבות ביצוע העבירה- מדובר בסחיטה באיומים, הכוללת הן את שיחות הטלפון בהן איים הנאשם על המתלונן והן את הפתקים שהשאיר לו בתיבת הדואר והצתתה.",מתחם העונש ההולם
101,ME-21-05-19464-959,"אשר להצתת החצר, יש לציין לחומרה כי הנאשם הצטייד מבעוד מועד בחומר בעירה והשתמש בסמרטוטים ובנייר טואלט להצית מספר חפצים, כל זאת במטרה להועיל להתפשטות האש ולהסב נזק רב, בין אם נזק ממוני ובין אם נזק לגופו של אדם, לבריאותו, לשלומו ואף לחייו.",מתחם העונש ההולם
102,ME-21-05-19464-959,"הגם שלמרבה המזל הנזק נגרם לרכוש בלבד, הנזק הפוטנציאלי עצום, בפרט בשים לב לכך שבית העסק מצוי בשכונת מגורים, ושההצתה התבצעה בשעת ערב.",מתחם העונש ההולם
103,ME-21-05-19464-959,"השריפה פשטה בחצר בה מונחים בלוני גז, כך שהתקיימה סכנה ממשית להתפשטות השריפה תוך פגיעה של ממש לפגיעה בגוף ובחיי אדם.",מתחם העונש ההולם
104,ME-21-05-19464-959,"אף הצתת תיבת הדואר חמורה ביותר, הן בשל הנזק שנגרם לה ובעיקר לאור אלמנט ההפחדה המשמעותי שקיווה הנאשם להשיג בעזרתה ובעזרת הצתת החצר.",מתחם העונש ההולם
105,ME-21-05-19464-959,"כל זאת, על רקע חוב שהנאשם סבור שהמתלונן חב לו, אותו החליט לגבות בעצמו באמצעים לא חוקיים אלו ומבלי לפנות לרשויות החוק.",מתחם העונש ההולם
106,ME-21-05-19464-959,"מאידך, יש לתת את הדעת לכך שמעשי הסחיטה והאיומים בוצעו בטווח זמנים קצר של כשבועיים, וכן כי הנאשם לא ידע שסמוך לבית העסק מצוי בית מגורים, למרבה המזל נגרם נזק לרכוש בלבד, והרקע לביצוע העבירה הוא מצוקה כלכלית.",מתחם העונש ההולם
107,ME-21-05-19464-959,"בנסיבות אלה אני סבורה, כי עוצמת הפגיעה בערכים המוגנים היא בינונית.",מתחם העונש ההולם
108,ME-21-05-19464-959,"לאחר שבחנתי את הנסיבות הקשורות בביצוע העבירות ואת מדיניות הענישה הנוהגת, ועמדתי על הערכים החברתיים שנפגעו מביצוע העבירות, אני סבורה כי מתחם העונש ההולם נע בין 30 ל-60 חודשי מאסר.",מתחם העונש ההולם
109,ME-21-05-19464-959,"אשר לאירוע מיום 8.5.20, במסגרתו, כאמור, הנאשם ניסה לגנוב אופניים; אירוע מיום 30.4.20 בו החזיק הנאשם, כאמור, במכשירי פריצה, וכן אירוע מיום 20.10.19 במסגרתו גנב הנאשם, כאמור, זוגות אופניים בכך שניתק את שרשראות מנעולי האופניים, באמצעות אחד ממכשירי הפריצה, ונטל ונשא את שלושה זוגות האופניים הרחק מהבניין, הנאשם פגע בערך המוגן של  שמירה על קניינו של הציבור.",מתחם העונש ההולם – גניבת האופניים והחזקת מכשירי פריצה
110,ME-21-05-19464-959,"הנאשם גרם לעוגמת נפש רבה לבעלי האופניים שאף טרחו וקשרו אותם, והנאשם בעזרת כלי פריצה שהצטייד בהם מבעוד מועד גנב אותם.",מתחם העונש ההולם – גניבת האופניים והחזקת מכשירי פריצה
111,ME-21-05-19464-959,"זאת ועוד, מעבר לנזק לרכוש, מקום שבו האינטרס הציבורי הוא לעודד שימוש באופניים, על מנת להגביר פעילות גופנית ולהפחית בזיהום האוויר בערים, כך נדרשת הגנה רחבה יותר על ציבור המשתמשים באמצעי זה.",מתחם העונש ההולם – גניבת האופניים והחזקת מכשירי פריצה
112,ME-21-05-19464-959,"בנוסף, לא אחת ערכו של האופניים לבעליו גבוה ובפרט למי שנוהג לעשות שימוש באופניים לשם תנועתו בעיר.",מתחם העונש ההולם – גניבת האופניים והחזקת מכשירי פריצה
113,ME-21-05-19464-959,"משכך, כאשר זוג אופניים נגנב, שגרת יומו של אדם של האדם משתבשת, ותחושת הביטחון האישי נפגעת.",מתחם העונש ההולם – גניבת האופניים והחזקת מכשירי פריצה
114,ME-21-05-19464-959,"מנגד, הנאשם נתפס בכף והאופניים הוחזרו לבעליהם.",מתחם העונש ההולם – גניבת האופניים והחזקת מכשירי פריצה
115,ME-21-05-19464-959,"בנוסף, הנאשם נתפס עם סם מסוכן מסוג הרואין לצריכה עצמית, שהוא סם במדרג חומרה גבוהה, והקשר בין התמכרות לסמים ולעבירות רכוש הוא ידוע.",מתחם העונש ההולם – גניבת האופניים והחזקת מכשירי פריצה
116,ME-21-05-19464-959,"בהתחשב בריבוי העבירות ובנסיבות ביצוען, בעוצמת הפגיעה בערכים המוגנים שאינה גבוהה, ובהתחשב בענישה הנוהגת שנעה בין ענישה מותנת שלצידה קנס גבוה או של""צ בהיקף נרחב ועד למספר חודשי מאסר ממש בשל כל עבירה ועבירה, אני סבורה שמתחם העונש ההולם הכולל לכל עבירות אלה בתיקים שצורפו, נע בין ארבעה חודשי מאסר שיכול שירוצו בעבודות שירות  ועד לשנת מאסר בפועל לצד ענישה נלוות.",מתחם העונש ההולם – גניבת האופניים והחזקת מכשירי פריצה
117,ME-21-05-19464-959,"אשר לנסיבות שאינן קשורות בביצוע העבירה, לקולה שקלתי את גילו של הנאשם שהוא כבן 62.",העונש המתאים
118,ME-21-05-19464-959,"את נסיבות חייו הקשות, כך שטרם מעצרו ניהל אורח חיים הישרדותי.",העונש המתאים
119,ME-21-05-19464-959,"הוא נטול גורמי תמיכה חיוביים, וחווה רצף דחיות משמעותיות בחייו, בפרט מהוריו.",העונש המתאים
120,ME-21-05-19464-959,"הנאשם איבד את רכושו, נמצא ללא קורת גג והיה דר רחוב.",העונש המתאים
121,ME-21-05-19464-959,"בנוסף, הנאשם סובל מפוסט-טראומה, בעיות שינה והתקפי חרדה.",העונש המתאים
122,ME-21-05-19464-959,הנאשם בעל רקע התמכרותי לסמים.,העונש המתאים
123,ME-21-05-19464-959,"הנאשם חש צער והחרטה על מעשיו, ולקח אחריות עליהם, ובכך חסך זמן שיפוטי משמעותי.",העונש המתאים
124,ME-21-05-19464-959,"בנוסף, הנאשם מצוי למעלה משנה בתנאי מעצר וידוע כי תנאי מעצר קשים מתנאי מאסר, בוודאי לנאשם בגילו ובמצבו הבריאותי.",העונש המתאים
125,ME-21-05-19464-959,"לחומרה, שקלתי את עברו הפלילי, שכן הנאשם צבר לחובתו הרשעות רבות בגין ביצוע עבירות שונות, מרביתן עבירות רכוש, וכן עבירה של סחיטה באיומים, שבגינן ריצה מאסרים ממושכים (ת/1).",העונש המתאים
126,ME-21-05-19464-959,"בנוסף, שקלתי כי אין אופק שיקומי טיפולי בעניינו של הנאשם, כך שכל עוד לא יטופלו בעיותיו הרפואיות והנפשיות וכן התמכרותו לסמים, הסיכוי לחזרתיות הוא גבוה.",העונש המתאים
127,ME-21-05-19464-959,"עוד שקלתי את העובדה, כי הנאשם ביצע את העבירות שצורפו לתיק העיקרי כאשר לחובתו מאסר על תנאי של 6 חודשים שלא יעבור עבירת רכוש, שהוא חב הפעלה, ומאסר על תנאי של שלושה חודשים שלא יעבור עבירת סמים, שהוא בר הפעלה (ת/2).",העונש המתאים
128,ME-21-05-19464-959,"מכאן ניתן ללמוד שמאסרים קודמים, וכן מאסרים על תנאי לא הרתיעוהו מלשוב ולבצע עבירות, כך שיש לתת דגש בעניינו הן לשיקולי הגנה על הציבור והן לשיקולי הרתעת היחיד.",העונש המתאים
129,ME-21-05-19464-959,"עוד שקלתי את הצורך בהרתעת הרבים, נוכח פוטנציאל הנזק החמור הטמון בעבירות שביצע הנאשם למול קלות ביצוען.",העונש המתאים
130,ME-21-05-19464-959,"בבואי לשקול את הנסיבות לחומרה ולקולה, אני סבורה שהיה מקום לגזור עונש על הנאשם שליש האמצעי של המתחם בחלקו התחתון.",העונש המתאים
131,ME-21-05-19464-959,"עם זאת, מאחר שהמאשימה עתרה להטיל עליו עונש ברף התחתון, אגזור על הנאשם עונש ברף התחתון של כל מתחם, אך אצבור את העונשים זה לזה.",העונש המתאים
132,ME-21-05-19464-959,כמו כן המאסרים על תנאי יופעלו חלקם בחופף וחלקם במצטבר.,העונש המתאים
133,ME-21-05-19464-959,"סוף דבר, באיזון בין מכלול השיקולים, מצאתי לגזור על הנאשם עונש כולל, כדלהלן:",העונש המתאים
134,ME-21-05-19464-959,"12 חודשי מאסר, הנאשם לא ירצה עונש זה אלא אם יעבור בתוך 3 שנים מיום שחרורו על עבירה של סחיטה באיומים או הצתה.",העונש המתאים
135,ME-21-05-19464-959,"6 חודשי מאסר, הנאשם לא ירצה עונש זה אלא אם יעבור בתוך 3 שנים מיום שחרורו על כל עבירת רכוש למעט עבירה של החזקת נכס חשוד כגנוב.",העונש המתאים
136,ME-21-05-19464-959,"3 חודשי מאסר, הנאשם לא ירצה עונש זה אלא אם יעבור בתוך 3 שנים מיום שחרורו על כל עבירת סמים.",העונש המתאים
137,ME-21-05-19464-959,"הנאשם יפצה את רות מאורי ואת המתלונן, כל אחד בסך 4,000 ₪, סך הכל 8,000 ₪.",העונש המתאים
138,ME-21-05-19464-959,סכום זה ישולם ב-16 תשלומים שווים ורצופים החל מיום 1.8.22.,העונש המתאים
139,ME-21-05-19464-959,לא ישולם תשלום במועדו או במלואו תעמוד יתרת הפיצוי לפירעון מיידי.,העונש המתאים
140,ME-21-05-19464-959,"בטרם חתימה, אני תקווה כי הנאשם ישכיל לנצל את תקופת המאסר, שהיא אינה קצרה, לצורך השתלבות בתוכניות טיפוליות במסגרת שב""ס והרשות לשיקום האסיר, על מנת שיצא ממעגל העבריינות אליו נקלע, וישוב לנהל אורח חיים נורמטיבי עם שחרורו מהמאסר.",העונש המתאים
141,ME-21-05-19464-959,5129371זכות ערעור לבית המשפט העליון בתוך 45 יום מהיום.,העונש המתאים
142,ME-21-05-19464-959,"ניתן היום,  ט' סיוון תשפ""ב, 08 יוני 2022, במעמד ב""כ הצדדים והנאשם.",העונש המתאים
143,ME-21-05-19464-959,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
