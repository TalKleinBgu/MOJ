,verdict,text,part
0,SH-19-12-7667-416,"ע""י ב""כ עוה""ד וובאדיס מלקמו",מדינת ישראל 
3,SH-19-12-7667-416,"ע""י ב""כ עוה""ד מאיה אביגיל רייטן-סטול",בן בן וויץ 
6,SH-19-12-7667-416,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13",בן בן וויץ 
7,SH-19-12-7667-416,"הנאשם הורשע על יסוד הודאתו בעובדות כתב אישום מתוקן, בשלוש עבירות של סחר בסם מסוכן לפי סעיף 13 לפקודת הסמים המסוכנים [נוסח חדש], תשל""ג – 1973 (להלן: ""פקודת הסמים""), וכן בעבירה של החזקת סם שלא לצריכה עצמית לפי סעיף 7(א) בצירוף סעיף 7(ג) רישה לפקודת הסמים.",רקע
8,SH-19-12-7667-416,"בהתאם לעובדות בהן הורשע, הנאשם מכר בשלושה מקרים בחודשים מאי, יולי וספטמבר 2019, לסוכנת משטרתית סמויה, סם מסוכן מסוג LSD (להלן: ""LSD""): באישום הראשון מדובר בבקבוק המכיל 2.5 מ""ל LSD  בתמורה ל-1,800 ₪; באישום השני מדובר ב-109 ריבועי נייר הספוגים ב-LSD בתמורה ל-3,000 ₪; באישום השלישי מדובר בבקבוק המכיל 4.5 מ""ל LSD בתמורה ל-2,800 ₪.",רקע
9,SH-19-12-7667-416,הנאשם הורשע באישום נוסף בהחזקת סם שלא לצריכה עצמית בכך שהחזיק בסם מסוכן מסוג קנאביס במשקל כולל של 337.5 גרם נטו וכן בסם מסוכן מסוג חשיש במשקל 0.73 גרם נטו.,רקע
10,SH-19-12-7667-416,"בהתאם להסדר הטיעון בין הצדדים, הנאשם הורשע והופנה לקבלת תסקיר שירות מבחן.",רקע
11,SH-19-12-7667-416,"ב""כ המאשימה הצהירה כי בהתאם לעמדתה העונשית, תעתור למאסר בפועל והותרת ההרשעה על כנה.",רקע
12,SH-19-12-7667-416,"מנגד, ב""כ הנאשם ביקשה ששירות המבחן יבחן בתסקירו את בקשת הנאשם לביטול ההרשעה.",רקע
13,SH-19-12-7667-416,"במסגרת התסקיר הראשון, פירט שירות המבחן את נסיבות חייו של הנאשם מהן עולה כי הנאשם בן 32, ללא עבר פלילי, ועובד בתחום מערכות מידע.",תסקיר שירות המבחן
14,SH-19-12-7667-416,"בגיל צעיר הובחן הנאשם כסובל מלקויות למידה והפרעת קשב וריכוז, והצליח לסיים 12 שנות לימוד עם בגרות מלאה.",תסקיר שירות המבחן
15,SH-19-12-7667-416,"בהמשך שירת שירות צבאי מלא כלוחם, חווה אירועים טראומטיים והציג אישור פסיכיאטרי לפיו הוא סובל מתסמינים פוסט טראומטיים.",תסקיר שירות המבחן
16,SH-19-12-7667-416,במהלך שירותו הצבאי ריצה עונש מאסר בשל שימוש בסמים.,תסקיר שירות המבחן
17,SH-19-12-7667-416,"הנאשם טען כי הוא ממשיך להשתמש בקנאביס על מנת להתמודד עם תסמיני  הפוסט טראומה, והציג רישיון לשימוש בקנאביס.",תסקיר שירות המבחן
18,SH-19-12-7667-416,"הנאשם שיתף כי הוא מצוי בקשר זוגי מזה כארבע שנים עם בת זוג בעלת אזרחות גרמנית, והביע חשש כי מעמדה החוקי בארץ לא יוסדר עקב הרשעתו בפלילים.",תסקיר שירות המבחן
19,SH-19-12-7667-416,"במסגרת צו פיקוח מעצרים, שולב הנאשם בקבוצה טיפולית ומסר בדיקות שתן שנמצאו ללא שרידי סם.",תסקיר שירות המבחן
20,SH-19-12-7667-416,"שירות המבחן התרשם כי קיים צורך במעורבות טיפולית, אולם הנאשם שלל צורך טיפולי ולפיכך נמנע שירות המבחן מהמלצה שיקומית בעניינו וכן לא המליץ לבטל את הרשעתו.",תסקיר שירות המבחן
21,SH-19-12-7667-416,"בדיון שהתקיים ביום 4.1.2024 עתרה ב""כ הנאשם להפנותו פעם נוספת לשירות המבחן, זאת בהתחשב בכך שהחל בטיפול פרטני לאחר שניצל ממסיבת הנובה ב-7 לאוקטובר וכן על מנת לאפשר לו להציג מסמכים המעידים על פגיעה קונקרטית בו מעצם הרשעתו.",תסקיר שירות המבחן
22,SH-19-12-7667-416,"בתסקיר השני שהוגש לתיק, ציין שירות המבחן כי חל שינוי חיובי בעמדותיו של הנאשם אשר גילה הבנה ומודעות ראשונית באשר לדפוסיו הבעייתיים.",תסקיר שירות המבחן
23,SH-19-12-7667-416,הנאשם הביע חרטה ומוטיבציה לתפקוד תקין תוך הימנעות מביצוע עבירות נוספות.,תסקיר שירות המבחן
24,SH-19-12-7667-416,"כמו כן, התרשם שירות המבחן כי בעיתוי הנוכחי הנאשם מתמודד עם קשיים רגשיים נוספים על רקע שהותו באירוע הטראגי במסיבת הנובה ב-7 לאוקטובר, בעקבותיו החל בטיפול אצל פסיכולוגית בחודש ינואר 2024.",תסקיר שירות המבחן
25,SH-19-12-7667-416,"הפסיכולוגית המטפלת מסרה כי הנאשם מחויב להליך הטיפולי, הצליח ליצור קשר חיובי בטיפול המאפשר לו להתבונן על בחירותיו והתנהלותו לאורך חייו.",תסקיר שירות המבחן
26,SH-19-12-7667-416,"שירות המבחן התרשם ממוטיבציה של הנאשם להמשך טיפול, שיש בה להפחית ממסוכנותו.",תסקיר שירות המבחן
27,SH-19-12-7667-416,"לפיכך, המליץ שירות המבחן לאפשר לנאשם להמשיך בהליך הטיפולי במסגרת צו מבחן.",תסקיר שירות המבחן
28,SH-19-12-7667-416,"כמו כן, התייחס שירות המבחן לבקשת הנאשם לבחינת ביטול ההרשעה ולאור המסמכים שהציג הנאשם עלתה האפשרות לפגיעה קונקרטית בעתידו.",תסקיר שירות המבחן
29,SH-19-12-7667-416,"בנוסף להתרשמות מהנאשם כנעדר דפוסים שוליים ועברייניים, תיאר שירות המבחן את הרתעתו של הנאשם כתוצאה מההליך המשפטי וסבר כי ענישה בדמות של""צ תהווה ענישה קונקרטית שיש בה כדי להציב גבולות להתנהלותו.",תסקיר שירות המבחן
30,SH-19-12-7667-416,"כמו כן, המליץ השירות לשקול לחיוב את ביטול הרשעתו של הנאשם, לצד הטלת צו מבחן, באופן שיחזק את סיכויי שיקומו של הנאשם.",תסקיר שירות המבחן
31,SH-19-12-7667-416,"לאחר שמיעת טיעונים לעונש ובטרם מתן גזר דין, התקבלה תכנית של""צ בהיקף של 400 שעות.",תסקיר שירות המבחן
32,SH-19-12-7667-416,"ב""כ המאשימה הגישה פסיקה לגבי הענישה הנוהגת (טמ/1), וכן פסיקה לביסוס טיעוניה המתייחסים לבקשת הנאשם לביטול הרשעתו (טמ/2).",ראיות לעונש
33,SH-19-12-7667-416,"ב""כ הנאשם הגישה ראיות לעונש אשר יפורטו להלן:",ראיות לעונש
34,SH-19-12-7667-416,"מסמכים בהם התייחסות גב' נטע אביאני הרמן, פסיכולוגית קלינית המטפלת בנאשם (להלן: ""הפסיכולוגית"") (טמ/1).",ראיות לעונש
35,SH-19-12-7667-416,"ממסמכים אלה עולה כי הנאשם פנה לקבלת טיפול לאחר שהשתתף במסיבת ה""נובה"" בקיבוץ רעים ב-7 לאוקטובר, ומטופל נפשית באמצעות נוהל חרדה במימון הביטוח הלאומי.",ראיות לעונש
36,SH-19-12-7667-416,הפסיכולוגית פירטה כי הנאשם נמצא זכאי ל-12 פגישות טיפוליות אך לאור מורכבות מצבו קיבל אישור ל-12 טיפולים נוספים.,ראיות לעונש
37,SH-19-12-7667-416,"במסמכים אלה התייחסה הפסיכולוגית לחוויה הקשה שעבר הנאשם ב-7 לאוקטובר, וכן פירטה בהרחבה את המצוקות והתסמינים אותם חווה הנאשם בעקבותיה, אשר לא יפורטו כאן בשל צנעת הפרט.",ראיות לעונש
38,SH-19-12-7667-416,"להערכתה, הנאשם זקוק להכרה בנכות על רקע פעולות איבה ומתן סיוע לנאשם בכל דרך אפשרית.",ראיות לעונש
39,SH-19-12-7667-416,"מכתב מטעם מעסיקו של הנאשם, מנהל צוות בתחום מערכות אבטחת מידע והצפנה בחברת MESSAGANET (טנ/2).",ראיות לעונש
40,SH-19-12-7667-416,"במכתבו, פירט המעסיק אודות שירותיה של החברה אשר מסופקים בין היתר, לחברות ביטחוניות, חברות ממשלתיות וחברות תשתיות אסטרטגיות.",ראיות לעונש
41,SH-19-12-7667-416,"חברות אלה שולחות לצוות החברה בשלב הראשון שאלון בטחוני, ובשלב השני מבצעות מבדקי אמינות וזאת כתנאי לכניסה למשרדיהם.",ראיות לעונש
42,SH-19-12-7667-416,"לפיכך, הנאשם מסורב כניסה לאותן החברות וזאת בשל ניהול ההליך הנדון בבית המשפט.",ראיות לעונש
43,SH-19-12-7667-416,"המעסיק פירט את המשמעויות הנובעות מסירוב כניסת הנאשם לאותן חברות, המתבטאות בין היתר בשכרו של הנאשם, יכולתו להמשיך למלא את תפקידו וכן אפשרויות קידומו.",ראיות לעונש
44,SH-19-12-7667-416,"עוד ציין המעסיק, כי אף אם הנאשם ירצה לעסוק בתחום בחברה אחרת, הרשעתו בפלילים לא תאפשר לו עבודה בתחום עיסוקו.",ראיות לעונש
45,SH-19-12-7667-416,"בנסיבות אלה, ביקש להתחשב בו.",ראיות לעונש
46,SH-19-12-7667-416,"נוהל מספר 5.2.009 של רשות האוכלוסין, לטיפול במתן מעמד לבני זוג של ישראלים (להלן: ""נוהל טיפול במתן מעמד לבני זוג"") (טנ/3), תוך הדגש סעיף 6:",ראיות לעונש
47,SH-19-12-7667-416,"מטא""ר"": יש לשלוח שאילתא ממוחשבת למשטרה לגבי בן הזוג הישראלי.",ראיות לעונש
48,SH-19-12-7667-416,..,ראיות לעונש
49,SH-19-12-7667-416,"עוד קובע הנוהל כי במידה והתקבלו הערות מגורמי מטא""ר, יש לפעול בהתאם להוראות נוהל הערות גורמים (5.2.0015), המקנה שיקול דעת רחב לגורמים הרלוונטיים במקרים בהם בן הזוג הישראלי צפוי לרצות עונש של מאסר (טנ/3).",ראיות לעונש
50,SH-19-12-7667-416,"חוות דעת לגבי הדין הגרמני, החתומה על ידי עו""ד ונוטריון, ממנה עולה כי לפי החוק הגרמני ברירת המחדל היא שלא לאפשר שהייה בגרמניה מעל לשלושה חודשים לאדם לו הרשעה פלילית.",ראיות לעונש
51,SH-19-12-7667-416,"כפועל יוצא מכך, תייר אשר אין בידו אישור תושבות, לא יוכל להשתלב במסגרת תעסוקתית (טנ/4).",ראיות לעונש
52,SH-19-12-7667-416,"מכתב מיום 9.6.20 שנערך על ידי ד""ר סגל, מומחית בפסיכיאטריה,  אליה פנה הנאשם בעקבות חווית המעצר במסגרת התיק הנדון וכן תסמינים אותם חווה בעקבות שירותו הצבאי כלוחם.",ראיות לעונש
53,SH-19-12-7667-416,"ד""ר סגל פירטה בהרחבה את התסמינים, אבחנה את הנאשם כסובל מ-PTSD כחלק מהפרעה קיימת DEPRESSIVE DISPRDER והמליצה על טיפול תרופתי ורגשי לנאשם (טנ/5).",ראיות לעונש
54,SH-19-12-7667-416,"מכתב מיום 16.9.22 שנערך על ידי גב' טל קרינגל, פסיכולוגית קלינית וחינוכית מומחית, ממנו עולה כי קיימה פגישות עם הנאשם בפברואר 2020 בעקבות חוויות המעצר, שהיוו לנאשם טראומה נוספת לאבחנה הקיימת כפוסט טראומה על רקע שירותו הצבאי.",ראיות לעונש
55,SH-19-12-7667-416,"מהתרשמותה, עלה כי הנאשם חש חרטה, תחושות אשם כלפי סביבתו וצורך ניכר לשנות את דרכיו על מנת לנהל אורח חיים יציב ונטול מעשים לא חוקיים (טנ/6).",ראיות לעונש
56,SH-19-12-7667-416,"אסופת צילומי מסך של שיחות ווטסאפ מיום 7.10.23, מהם עולה כי הנאשם הצליח להימלט ממסיבת ה""נובה"" בקיבוץ רעים לבית דודיו בבאר שבע ואף לעזור לאחרים בדרך (טנ/7).",ראיות לעונש
57,SH-19-12-7667-416,"לצילומים אלה צורפו מסמכים רפואיים, לרבות סיכום ביקור פסיכיאטרי מבית החולים שיבא מיום 22.10.23, הממליץ על מעקב פסיכיאטרי; מסמך מביטוח לאומי מיום 2.1.24 המפנה את הנאשם לטיפולים בעקבות הפרעת דחק אותה חווה בגין אירוע איבה; סיכום טיפול פרטני מטעם מר רועי ליטמן, מומחה לטיפול בפוסט טראומה, אשר פגש את הנאשם ימים ספורים לאחר אירועי 7 לאוקטובר וקיים עמו מספר מפגשים פרטיים, הממליץ על המשך טיפול ומעקב לייצוב וחיזוק מצבו הנפשי של הנאשם.",ראיות לעונש
58,SH-19-12-7667-416,"לאחר שנשמעו טיעונים לעונש התקבל מכתב שערכה עו""ס שרה ארגמן, לפיו הנאשם נמצא בטיפול פסיכולוגי פרטני וקבוצתי לאורך תקופה.",ראיות לעונש
59,SH-19-12-7667-416,"גב' ארגמן ציינה כי מקום עבודתו והזוגיות בה הוא נמצא מחזקים את הנאשם, והמליצה לשמור על שגרת טיפול ועבודה לשם הצלחת שיקומו.",ראיות לעונש
60,SH-19-12-7667-416,"סיכום ביקור מיום 11.9.24 מטעם ד""ר זקס, פסיכיאטר מומחה, לפיו אין שיפור בתסמינים אותם חווה הנאשם של אפקט דכאוני וחרדתי, קשיי ריכוז ותפקוד וכן סיוטים חוזרים בעקבות האירוע הטראומטי שעבר.",ראיות לעונש
61,SH-19-12-7667-416,"מסמכים של ועדה רפואית במוסד לביטוח לאומי במסגרת ועדת נפגעי פעולות איבה, מיום 10.6.24, לפיהם נקבעו לנאשם 50% נכות עד ליום 31.1.25 בשל אבחנה של דחק פוסט טראומה.",ראיות לעונש
62,SH-19-12-7667-416,"ב""כ הנאשם צירפה פסיקה על מנת לתמוך את טיעוניה לסיום ההליך ללא הרשעת הנאשם.",ראיות לעונש
63,SH-19-12-7667-416,"במסגרת שלב הראיות לעונש, העידו העדים הבאים:",ראיות לעונש
64,SH-19-12-7667-416,"הפסיכולוגית - פירטה בעדותה את מצבו הנפשי הקשה של הנאשם בעקבות הטראומה שחווה במסיבת הנובה ואובדן חברים רבים בה, כאשר טיפול שיקומו שזור גם בהתמודדותו עם ההליך המשפטי וכן פוסט הטראומה משירותו הצבאי ביחידת דובדבן.",ראיות לעונש
65,SH-19-12-7667-416,עוד התייחסה בעדותה לחווית השהות במעצר כאירוע טראומטי נוסף עבור הנאשם אשר הגביר את הסימפטומים הפוסט טראומטיים והשפיע באופן קשה על רוחו ונפשו של הנאשם.,ראיות לעונש
66,SH-19-12-7667-416,"בשל המידע הרפואי שעלה במהלך עדותה וכן בשל צנעת הפרט, לא יפורטו נתונים נוספים לגבי החוויות המטלטלות שעברו על הנאשם והשפעתן עליו, אך יודגש כי הפסיכולוגית רואה במקום עבודתו של הנאשם וקידומו המקצועי, כבסיס במסגרת טיפולו הנותן לו סיבה לקום בבוקר ומהווה אבן יסוד בשמירה על יציבותו.",ראיות לעונש
67,SH-19-12-7667-416,"כמו כן, פירטה השפעות אפשריות קשות על הנאשם ככל שיפגעו אפשרויותיו בתעסוקה.",ראיות לעונש
68,SH-19-12-7667-416,"בהמשך, לאחר שהדיון נדחה לשם קבלת תכנית של""צ, צורף מסמך עדכני מטעם הפסיכולוגית, מיום 22.9.24, לפיו הנאשם סובל עד כה מסימפטומים קשים, ממשיך בטיפול הפסיכולוגי וכן שולב בטיפול מקצועי הוליסטי לשורדי המסיבה, נמצא בקשר טיפולי עם עובדת סוציאלית וכן מקבל טיפול פסיכיאטרי.",ראיות לעונש
69,SH-19-12-7667-416,"מר איליה פולונסקי, מעסיקו של הנאשם - פירט כי הוא משמש כמנהל הטכנולוגי של החברה בה עובד הנאשם, אשר זכתה במכרז החשב הכללי לשירותים לגופי המדינה השונים, וכי הוא מכיר את הנאשם במסגרת העבודה כשלוש שנים.",ראיות לעונש
70,SH-19-12-7667-416,"לדבריו, תחום אבטחת המידע בו עוסקת החברה הוא רגיש עבור כל ארגון.",ראיות לעונש
71,SH-19-12-7667-416,"לפיכך, מספר נסיונות שערך על מנת לשלב את הנאשם בפרוייקטים שונים כשלו לאחר שמקבלות השירות סירבו בשל תיק זה.",ראיות לעונש
72,SH-19-12-7667-416,"בנוסף, תיאר כי בשל כך נמנע מהנאשם קידום בעבודה ושילובו במסגרת של אבטחת מידע מטעם החברה בארגונים שונים.",ראיות לעונש
73,SH-19-12-7667-416,"כמו כן טען כי בשל העובדה שבתחום אבטחת המידע אין דיכוטומיה וכל התחומים שזורים יחדיו, ככל שיורשע לא יוכל הנאשם למצוא מקום עבודה בתחום הטכנולוגי באף חברה.",ראיות לעונש
74,SH-19-12-7667-416,"המעסיק הוסיף כי ככל שהנאשם ייעדר ממקום העבודה למשך מספר חודשים, לא תוכל החברה להמשיך ולהעסיקו.",ראיות לעונש
75,SH-19-12-7667-416,"גב' קלרה יאנג, בת זוגו של הנאשם -  תיארה בעדותה את הכרותה עם הנאשם בשנת 2019, כוונותיה להינשא לו, וכן כי נמנע ממנה לסיים הליך גיור אותו החלה בעקבות העדר סטטוס קבוע במדינה הנובע מניהול התיק הנדון.",ראיות לעונש
76,SH-19-12-7667-416,"לדבריה, הגישה יחד עם הנאשם שתי בקשות לקבלת אשרת שהייה 5A המקנה אישור שהייה למשך ארבע שנים ואפשרות לבצע הליך גיור ונישואין בתקופה זו.",ראיות לעונש
77,SH-19-12-7667-416,"שתי הבקשות נענו בסירוב בשל ניהול התיק הפלילי, ולכן היא מאריכה את אשרת השהייה מידי שנה עד לבירור תוצאות ההליך הנדון.",ראיות לעונש
78,SH-19-12-7667-416,"ב""כ המאשימה ציינה בטיעוניה את נסיבות ביצוע העבירות כפי שעולה מכתב האישום המתוקן, וטענה כי חומרת מעשי הנאשם פגעו באופן משמעותי בערכים המוגנים העומדים בבסיס עבירות הסמים.", תמצית  טיעוני הצדדים
79,SH-19-12-7667-416,"בנסיבות אלה, עתרה לקביעת מתחם ענישה אחד בגין כל האירועים, הנע בין 12 חודשי מאסר ועד 24 חודשים.", תמצית  טיעוני הצדדים
80,SH-19-12-7667-416,"אשר לנסיבותיו של הנאשם, התייחסה ב""כ המאשימה לכך שאין לנאשם עבר פלילי אך ישנו רקע בתחום הסמים במהלך שירותו הצבאי.", תמצית  טיעוני הצדדים
81,SH-19-12-7667-416,"ביחס לבקשת הנאשם לבטל את הרשעתו, טענה ב""כ המאשימה כי הנאשם אינו עומד בתנאי הפסיקה הן ביחס לסוג העבירות בהן הורשע והן ביחס לדרישה להוכחת נזק קונקרטי.", תמצית  טיעוני הצדדים
82,SH-19-12-7667-416,בהקשר זה התייחסה בעיקר לקשר הזוגי של הנאשם ולתחולת הדין הגרמני., תמצית  טיעוני הצדדים
83,SH-19-12-7667-416,"כמו כן, ציינה ב""כ המאשימה כי הרשעה פלילית אינה סוף פסוק בחייו של אדם, כאשר הרשעה עשויה להימחק בבוא היום, וכן טענה כי עומדת לנאשם האפשרות להגיש בקשת חנינה לנשיא.", תמצית  טיעוני הצדדים
84,SH-19-12-7667-416,"לביסוס טיעוניה, הגישה ב""כ המאשימה פסיקה.", תמצית  טיעוני הצדדים
85,SH-19-12-7667-416,"בהמשך, ציינה כי טיפולי השיקום שעבר הנאשם אינם קשורים לתחום עבירותיו, וכי אין מדובר במקרה בו יש לסטות ממתחם הענישה.", תמצית  טיעוני הצדדים
86,SH-19-12-7667-416,"בנסיבות כוללות אלו, ביקשה למקם את הנאשם בשליש התחתון של מתחם הענישה לו עתרה ולהטיל עליו 15 חודשי מאסר, לצד מאסר מותנה וקנס.", תמצית  טיעוני הצדדים
87,SH-19-12-7667-416,"כמו כן, ביקשה ב""כ המאשימה להכריז על הנאשם כסוחר סמים ולחלט את הכספים שנתפסו ממנו.", תמצית  טיעוני הצדדים
88,SH-19-12-7667-416,"ב""כ הנאשם התייחסה לנסיבות ביצוע העבירות, תוך שהפנתה לכך שסוכנת משטרתית פנתה אל הנאשם ולא הנאשם אליה, וכן ציינה כי לא עלתה כל אינדיקציה לפיה הנאשם אמור היה להשיג רווח מהסמים שנתפסו בביתו או אף מעבירות הסחר בסם מסוכן.", תמצית  טיעוני הצדדים
89,SH-19-12-7667-416,"בהמשך טיעוניה, התמקדה הסנגורית בנסיבותיו האישיות של הנאשם, אשר אובחן בגיל ההתבגרות כסובל מבעיות קשב וריכוז, ונזקק לטיפול תרופתי על מנת לסיים את לימודיו.", תמצית  טיעוני הצדדים
90,SH-19-12-7667-416,"בהמשך, התגייס ליחידה קרבית בצבא ובמהלך שירותו חווה אירועים טראומטיים בהם איבד חברים לנשק, אירועים בעקבותיהם אובחן כסובל מפוסט טראומה.", תמצית  טיעוני הצדדים
91,SH-19-12-7667-416,"בשל כך, השתמש הנאשם בקנאביס.", תמצית  טיעוני הצדדים
92,SH-19-12-7667-416,"הנאשם נעצר בגין ביצוע העבירות למשך כחודש ימים, ומעצרו היווה עבורו חוויה טראומטית נוספת שבעקבותיה החל בטיפול נפשי, כפי שעלה מהמסמכים שהוגשו.", תמצית  טיעוני הצדדים
93,SH-19-12-7667-416,הנאשם אף שולב בהליך טיפולי במסגרת שירות המבחן בעת מעצר הבית וסיים קבוצה טיפולית בה שיתף פעולה והיה פעיל., תמצית  טיעוני הצדדים
94,SH-19-12-7667-416,"ב""כ הנאשם ביקשה לתת משקל לחלוף הזמן מביצוע העבירות; לעובדה שלא נפתחו כנגד הנאשם תיקים נוספים; לאירוע הקשה שחווה במסיבת הנובה בקיבוץ רעים, שם הצליח לחלץ את עצמו ולהציל אנשים נוספים.", תמצית  טיעוני הצדדים
95,SH-19-12-7667-416,"בעקבות החוויה הקשה פנה הנאשם לטיפול, השתתף בכל טיפול שהוצע לו ואף הוכר כנפגע פעולות איבה בביטוח הלאומי.", תמצית  טיעוני הצדדים
96,SH-19-12-7667-416,"ב""כ הנאשם טענה כי יש להתייחס במסגרת קביעת מתחם הענישה לכלל נסיבות אלה, וביקשה לקבוע מתחם הנע בין מספר חודשי מאסר אשר יכול וירוצה בעבודות שירות ועד ל- 8 חודשי מאסר בפועל.", תמצית  טיעוני הצדדים
97,SH-19-12-7667-416,"עם זאת, בהתחשב בפגיעה הקשה בנאשם הן בפן התעסוקתי והן בפן הזוגי, לאור קושי של בת זוגו לקבל אישור שהייה בארץ לאור ההליך הנדון, כאשר כלל המטפלים בנאשם התרשמו כי שימור המסגרת התעסוקתית וכן ניהול מערכת זוגית מסייעים לנאשם בטיפול, הנזק שיגרם כתוצאה מההרשעה הוא בלתי סביר.", תמצית  טיעוני הצדדים
98,SH-19-12-7667-416,"הנאשם בדברו שיתף בתחושותיו הקשות בעקבות תגובת הוריו לביצוע העבירות, כאשר אמו ראתה זאת בחומרה רבה והדבר גרם לו לשנוי בתפיסה.", תמצית  טיעוני הצדדים
99,SH-19-12-7667-416,"עוד הוסיף, כי מקום עבודתו חשוב לו מאד והעיד על נסיונות שונים להגיע לעבודה בארגונים אשר דוחים אותו בשל קיומו של התיק הפלילי.", תמצית  טיעוני הצדדים
100,SH-19-12-7667-416,"לטענתו, לא יוכל להמשיך לעבוד בתחום בו הוא עובד ואינו מסוגל לראות את עצמו עובד בתחום אחר.", תמצית  טיעוני הצדדים
101,SH-19-12-7667-416,"לפיכך, אדון תחילה בשאלה האם מדובר במקרה חריג בו יש להורות על ביטול הרשעתו של הנאשם.",דיון והכרעה
102,SH-19-12-7667-416,"בנסיבות אלה, יש לבחון האם עלה בידי הנאשם להרים את הנטל הדרוש ולהוכיח בראיות פגיעה ממשית בו מעצם הותרת הרשעתו על כנה, והאם מדובר במקרה חריג ונדיר בו יש לבטל את הרשעתו.",דיון והכרעה
103,SH-19-12-7667-416,הנאשם הוכיח את קיומה של פגיעה קונקרטית בשני מישורים משמעותיים: תעסוקתי וזוגי.,דיון והכרעה
104,SH-19-12-7667-416,במישור התעסוקתי - הוכיחה ההגנה כי אופי מקצועו בתחום אבטחת המידע מחייב כי לא תהיה לו הרשעה פלילית.,דיון והכרעה
105,SH-19-12-7667-416,מעסיקו של הנאשם העיד בצורה מפורטת ומעמיקה והבהיר כיצד עצם קיומו של התיק הפלילי כנגד הנאשם פגע בו עד כה בנסיונו להשתלב בעבודה ולהתקדם בה (ראו בהרחבה עמ' 56-59 לפרוט'; טנ/2).,דיון והכרעה
106,SH-19-12-7667-416,"כך, העיד כי הרשעה תמנע מהנאשם, הלכה למעשה, מלעסוק בתחום מקצועו.",דיון והכרעה
107,SH-19-12-7667-416,אף הנאשם בעצמו העיד על כך.,דיון והכרעה
108,SH-19-12-7667-416,"ב""כ המאשימה לא סתרה את עדותו המהימנה של עד ההגנה, ובסיכומיה נמנעה מלהתייחס לסוגיית הפגיעה בעבודתו של הנאשם.",דיון והכרעה
109,SH-19-12-7667-416,במישור הזוגי – הנאשם מנהל מאז שנת 2019 זוגיות עם אזרחית גרמניה השוהה בארץ מתוקף אשרה המתחדשת מידי שנה.,דיון והכרעה
110,SH-19-12-7667-416,"מעדות בת הזוג עלה כי השניים הגישו בקשה לרשות האוכלוסין וההגירה לשנות את סוג האשרה לכזו המאפשרת לה שהייה למשך 4 שנים, אך בקשתה נדחתה בשל ההליך הפלילי.",דיון והכרעה
111,SH-19-12-7667-416,"בנוסף, עלה בעדותה כי לקושי זה קיימת השפעה שלילית אף על רצונה לעבור הליך גיור בארץ לשם נישואין לנאשם, כאשר היא אינה זכאית להשלים את הליך הגיור כל עוד היא צריכה לחדש את האשרה מידי שנה.",דיון והכרעה
112,SH-19-12-7667-416,העדה שיתפה לגבי ניסיון נוסף לפנות לרשות האוכלוסין וההגירה אשר אף הוא נענה בשלילה (ראו בהרחבה עמ' 59-62 לפרוט' וכן את נוהל רשות האוכלוסין וההגירה – טנ/3).,דיון והכרעה
113,SH-19-12-7667-416,"קושי נוסף בשימור התא הזוגי של הנאשם, עולה מכך שאף אם יבחר לעזוב את הארץ למולדתה של בת זוגו, בשל קושי בהישארותה בארץ, הרשעתו תפגע בסיכוייו לקבל אשרת שהיה בגרמניה (טנ/4).",דיון והכרעה
114,SH-19-12-7667-416,"פגיעות אלה בתחומי חייו השונים של הנאשם, הנובעות מעצם הרשעתו בפלילים, מתחדדות ומתגברות לנוכח הרקע האישי המורכב והרגיש שלו העומד בבסיס עוצמת הפגיעה בו.",דיון והכרעה
115,SH-19-12-7667-416,"כפי שהוכח בפני במסמכים השונים של אנשי מקצוע וכן בעדות הפסיכולוגית, הנאשם אובחן כסובל מפוסט טראומה בעקבות שירותו הצבאי ביחידת דובדבן, ואף קיבל בהמשך רישיון לשימוש בקנאביס.",דיון והכרעה
116,SH-19-12-7667-416,"במהלך ניהול ההליך הפלילי, נקלע הנאשם לאירוע הטראגי של מסיבת ה""נובה"" בקיבוץ רעים ב-7 לאוקטובר 2023.",דיון והכרעה
117,SH-19-12-7667-416,"מבלי לפרט, יצוין כי הנאשם נחשף למחזות קשים ביותר, לאיומים קיומיים, ופעל בתושיה ובאומץ לב תוך שסייע בחילוץ אחרים.",דיון והכרעה
118,SH-19-12-7667-416,"הנאשם חווה מקרי מוות של חברים רבים באירוע זה, וחטיפתם של חברים אחרים על ידי מרצחי חמאס.",דיון והכרעה
119,SH-19-12-7667-416,"בעקבות האירוע הנורא, חלה התדרדרות משמעותית במצבו הנפשי של הנאשם, אשר חווה עד כה סימפטומים קשים של פוסט טראומה באופן יומיומי.",דיון והכרעה
120,SH-19-12-7667-416,"הנאשם מקבל מזה חודשים רבים סיוע טיפולי צמוד של פסיכולוגית, שילוב בקבוצה טיפולית, עזרה של עו""ס וכן ליווי פסיכיאטרי (אפנה שוב למסמכים המקצועיים השונים, לרבות המסמכים העדכניים שהתקבלו לאחרונה).",דיון והכרעה
121,SH-19-12-7667-416,"הנאשם אף הוכר לאחרונה כנכה במסגרת ועדת נפגעי פעולות איבה, בשל אבחנה של דחק פוסט טראומה.",דיון והכרעה
122,SH-19-12-7667-416,"קשה להפריז בחשיבות עבודתו של הנאשם כחלק משמעותי משיקומו, ולפיכך אף בקושי הקיים בהותרת ההרשעה, כפי שהעידה הפסיכולוגית:",דיון והכרעה
123,SH-19-12-7667-416,"ניתן עוד ללמוד על מצבו הנפשי השברירי של הנאשם, ולפיכך על חשיבות המשך עבודתו בתחום בו התמקצע ואותו למד במשך מספר שנים, מהמפורט במסמך העדכני מטעם הפסיכיאטר המטפל.",דיון והכרעה
124,SH-19-12-7667-416,"בנוסף, אין ספק כי גם קשיים פרוצדורליים אשר ישפיעו על יחסי הנאשם עם בת זוגו בשנים האחרונות, בעקבות הרשעתו, לא יסייעו לו להשתקם מהטראומה הנוראה שעבר.",דיון והכרעה
125,SH-19-12-7667-416,"צירוף נתונים אלה, מציב נסיבות חריגות ומיוחדות בהן נותר יחס בלתי סביר באורח קיצוני בין חשיבות הרשעת הנאשם לאינטרס הציבורי הכללי לבין עוצמת הפגיעה בו הצפויה מההרשעה.",דיון והכרעה
126,SH-19-12-7667-416,"המסר החברתי בביטול ההרשעה במקרה מסוים זה לא יפגע בנורמות החברתיות הכלליות, אלא אך יאשש נורמות חברתיות התומכות בשיקום הנאשם מעומק התהומות אליהן צנח כתוצאה ממתקפת הטרור הרצחנית שניחתה עליו באופן אישי ועל המדינה כולה ביום 7.10.23.",דיון והכרעה
127,SH-19-12-7667-416,"משקל מסוים נוסף יש לתת לכך שמאז ביצוע העבירות, בשנת 2019, לא נפתחו כנגד הנאשם כל תיקים אחרים, וזוהי הרשעתו היחידה.",דיון והכרעה
128,SH-19-12-7667-416,"אפנה לדברים הנכוחים של כב' בית המשפט המחוזי ת""א, עת הורה על ביטול מאסר בדרך של עבודות שירות אשר הוטל על נאשם כחלק מהסדר טיעון.",דיון והכרעה
129,SH-19-12-7667-416,"החלטה חריגה זו ניתנה בעקבות מעורבות הנאשם במסיבת הנובה, לאחר מתן גזר הדין, שם נרצחה צעירה הקרובה לו כאחות ואחרת נפצעה מירי:",דיון והכרעה
130,SH-19-12-7667-416,"בשעה חריגה וקשה זו, על רקע האובדן והשבר שניחתו על המערער ובני המשפחה - בהינתן העבירה בה הורשע - ראינו להעניק משקל משמעותי להיבטי השיקום מהאסון, המלווים את המערער מאז הפיגוע הרצחני.",דיון והכרעה
131,SH-19-12-7667-416,"לאחר ששקלתי את כל האמור לעיל, אני מוצא לקבל את המלצת שירות המבחן ומורה על ביטול הרשעת הנאשם.",דיון והכרעה
132,SH-19-12-7667-416,"בנוסף, מוטל צו מבחן למשך 12 חודשים.",דיון והכרעה
133,SH-19-12-7667-416,"בית המשפט הבהיר לנאשם כי ככל שלא יעמוד באחד הצווים, יתכן והדיון בעניינו יתחדש.",דיון והכרעה
134,SH-19-12-7667-416,ניתן צו להשמדת הסמים.,דיון והכרעה
135,SH-19-12-7667-416,"בהסכמת הנאשם, ניתן צו לחילוט סכום הכסף שנתפס מידיו כמפורט בהודעה שבכתב האישום.",דיון והכרעה
136,SH-19-12-7667-416,"ככל שקיים סכום כסף שהופקד במסגרת תיק מעצר הקשור לתיק זה, יוחזר לידי הנאשם בהיעדר מניעה בדין.",דיון והכרעה
137,SH-19-12-7667-416,5129371זכות ערעור לבית המשפט המחוזי תוך 45 ימים מהיום.,דיון והכרעה
138,SH-19-12-7667-416,"ניתן היום,  כ""ז אלול תשפ""ד, 30 ספטמבר 2024, במעמד הצדדים.",דיון והכרעה
