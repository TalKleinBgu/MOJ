,verdict,text,part
0,ME-20-03-37474-269,"ב""כ המאשימה: עו""ד איריס פיקר",נגד
1,ME-20-03-37474-269,"ב""כ הנאשם: עו""ד מיכאל סיבוני",נגד
2,ME-20-03-37474-269,"פקודת הסמים המסוכנים [נוסח חדש], תשל""ג-1973: סע'  13, 19א",נגד
3,ME-20-03-37474-269,"חוק העונשין, תשל""ז-1977: סע'  40 ט', 40 יג'",נגד
4,ME-20-03-37474-269,"הנאשם הורשע בהתאם להודאתו בעובדות כתב האישום בעבירה של ייבוא סם מסוכן, לפי סעיף 13 ביחד עם סעיף 19א לפקודת הסמים המסוכנים [נוסח חדש], תשל""ג-1973.",גזר דין
5,ME-20-03-37474-269,"על פי המתואר בעובדות כתב האישום המתוקן, ביום 27.2.20 בשעה 11:50 הנאשם נכנס לישראל בטיסה מברלין לנמל התעופה בן גוריון כשהוא נושא בתוך מזוודה בעלת תחתית כפולה, סם מסוכן מסוג קוקאין במשקל כולל של 2.976 ק""ג וכן סם מסוכן מסוג מתאפתאמין במשקל של 1.992 ק""ג.",גזר דין
6,ME-20-03-37474-269,"הצדדים הגיעו להסדר טיעון, לפיו הנאשם הודה והורשע בכתב האישום והופנה לקבלת תסקיר שירות המבחן.",גזר דין
7,ME-20-03-37474-269,"הוסכם שהמאשימה תעתור לעונש ראוי של 50 חודשי מאסר בפועל, מאסר על תנאי, קנס וחילוט, וההגנה תהא חופשיה בטיעוניה.",גזר דין
8,ME-20-03-37474-269,"על פי תסקיר שירות המבחן, הנאשם בן 39, רווק, עבד לאורך השנים לסירוגין כמלצר ומאז ביצוע העבירה אינו עובד.",תסקירי שירות המבחן
9,ME-20-03-37474-269,לדבריו סיים 12 שנות לימוד במסגרת פנימייה.,תסקירי שירות המבחן
10,ME-20-03-37474-269,בכיתה ז' הנאשם ואחותו הוצאו מביתם במעורבות גורמי הרווחה.,תסקירי שירות המבחן
11,ME-20-03-37474-269,"בגיל 18 גויס לצבא, אך ערק ולאחר ריצוי עונש מאסר שוחרר מהשירות בגין אי התאמה.",תסקירי שירות המבחן
12,ME-20-03-37474-269,לאורך השנים התקשה לגלות יציבות תעסוקתית.,תסקירי שירות המבחן
13,ME-20-03-37474-269,הוריו חרשים אילמים ומתקיימים מקצבת הביטוח הלאומי.,תסקירי שירות המבחן
14,ME-20-03-37474-269,תאר קשרים טובים וקרובים עם משפחתו ולדבריו הוא מהווה גורם תמיכה משמעותי בהוריו ומסייע להם בהתמודדות עם גורמים ממסדיים.,תסקירי שירות המבחן
15,ME-20-03-37474-269,עברו הפלילי כולל 4 הרשעות קודמות בין השנים 2001-2007 בגין שתי עבירות עריקות מהשירות ושתי עבירות אלימות.,תסקירי שירות המבחן
16,ME-20-03-37474-269,ביחסו לעבירה הנוכחית שיתף שנקלע למצוקה כלכלית ופנה לקבלת הלוואה מגורמים בשוק האפור.,תסקירי שירות המבחן
17,ME-20-03-37474-269,לאחר שהתקשה לעמוד בהחזר החוב הוצע לו לבצע את העבירה ובכך להסדיר את חובו.,תסקירי שירות המבחן
18,ME-20-03-37474-269,הנאשם קיבל את ההצעה וביצע את העבירה.,תסקירי שירות המבחן
19,ME-20-03-37474-269,כיום מבטא צער והבנה של חומרת מעשיו.,תסקירי שירות המבחן
20,ME-20-03-37474-269,להתרשמות שירות המבחן המעצר וחשיפת מעשיו מול בני משפחתו תרמו משמעותית להבנתו את חומרת מעשיו.,תסקירי שירות המבחן
21,ME-20-03-37474-269,"העו""ס המלווה מטעם היחידה לפיקוח אלקטרוני מסרה כי נפגשה עם הנאשם פעם בשבועיים בביתו, הוא שמר על תנאי מעצרו, התרשמה שהוא מסייע להוריו וכי אינו בעל מאפיינים עברייניים, אך נראה כי נגרר אחרי אנשים בעייתיים.",תסקירי שירות המבחן
22,ME-20-03-37474-269,"בתקופת צו פיקוח המעצר הנאשם הגיע לשיחות פרטניות בשירות המבחן, אשר אלה נותרו ברובד קונקרטי על אודות מצבו בבית וניכרו קשייו להעמיק בשיח ולערוך התבוננות מעמיקה יותר על מהלך חייו ומעורבותו בעבירה.",תסקירי שירות המבחן
23,ME-20-03-37474-269,"בשיחה שקיים שירות המבחן עם אחותו מסרה כי אין מדובר בפעם הראשונה שהנאשם נקלע לחובות ואולם הפעם הזו, בניגוד לעבר, המשפחה סירבה לסייע לו.",תסקירי שירות המבחן
24,ME-20-03-37474-269,"במהלך המפגשים עם הנאשם נערכו ניסיונות לבחון עמו את יחסיו החברתיים, הרקע לצבירת חובותיו שהביאו אותו לפנות לגורמים בשוק האפור ואת עמדותיו, אך היה ניכר שהוא מתקשה בהעמקת השיח, שלל התנהגות בעייתית כלשהי, כולל בהקשר של שימוש בחומרים פסיכו-אקטיביים, הימורים או קשרים שוליים.",תסקירי שירות המבחן
25,ME-20-03-37474-269,"הנאשם שב והדגיש את תפקודו הנורמטיבי כולל בהקשרים כלכליים, תמיכתו בהוריו ובהתנהלותו היומיומית.",תסקירי שירות המבחן
26,ME-20-03-37474-269,"בסיכום התרשם שירות המבחן מהנאשם כבעל יכולות תפקוד מצומצמות ויכולות תקשורת נמוכות, כפי הנראה על רקע תנאי גדילתו והוא אינו מורגל בשיח רגשי ובשיתוף.",תסקירי שירות המבחן
27,ME-20-03-37474-269,מהלך חייו מאופיין בקשיי יציבות בעיקר במישור התעסוקתי ועל רקע זה מתמודד עם קשיים כלכליים.,תסקירי שירות המבחן
28,ME-20-03-37474-269,"העבירה מוסברת על רקע מצבו הכלכלי הבעייתי באותה עת, קושי רגשי נוכח חובותיו וכן לחשיפתו לגורמים שוליים.",תסקירי שירות המבחן
29,ME-20-03-37474-269,"הנאשם מתקשה לזהות מצבי סיכון בהם מעמיד את עצמו, משמעותם והשלכותיהם תוך שהוא ממוקד בחיפוש אחר מענים כלכליים מידיים.",תסקירי שירות המבחן
30,ME-20-03-37474-269,"גם כיום הוא ממוקד בקשייו טרם העבירה ובמחירים שנושא בעקבותיה, אך מתקשה להתייחס לנסיבות העבירה.",תסקירי שירות המבחן
31,ME-20-03-37474-269,"שירות המבחן התרשם שנאשם אינו מאופיין בדפוסי התנהגות עברייניים מושרשים, אולם נותר סימן שאלה סביב קשריו השוליים.",תסקירי שירות המבחן
32,ME-20-03-37474-269,"כגורמי סיכון להישנות ביצוע עבירות מנה שירות המבחן את חוסר היציבות שמגלה במסגרות חייו, יכולות תפקודיות נמוכות, קשייו בהתמודדות במצבי לחץ, ההתרשמות כי לאורך חייו פעולותיו והחלטותיו מאופיינות באימפולסיביות, שיקולי רווח והפסד מידיים והיעדר חשיבה על ההשלכות.",תסקירי שירות המבחן
33,ME-20-03-37474-269,"כגורמי סיכוי לשיקום מנה שירות המבחן את עברו הפלילי הלא מכביד, הרתעתו מהמעצר ומההליך המשפטי וההתרשמות שאינו מאופיין בדפוסים עברייניים מושרשים וקיומו של קשר משפחתי תומך.",תסקירי שירות המבחן
34,ME-20-03-37474-269,"להערכת שירות המבחן בשל מאפייני אישיותו, לא ניתן לשלול סיכון להישנות התנהגות בעייתית בעתיד בהיעדר התערבות טיפולית, אולם לנוכח ההערכה שהנאשם יתקשה להפיק תועלת מטיפול לאור קשייו המתוארים, נמנע שירות המבחן מהמלצה שיקומית בעניינו.",תסקירי שירות המבחן
35,ME-20-03-37474-269,אמו של הנאשם – העידה שהנאשם עושה הכל עבורה וביקשה שהקל עמו.,ראיות לעונש
36,ME-20-03-37474-269,"לטענת ב""כ המאשימה, עו""ד איריס פיקר, הנאשם פגע בערכים המוגנים של הגנה על שלום הציבור ובריאותו כתוצאה משימוש בסמים, והדברים נכונים ביתר שאת לגבי סמים קשים מסוג קוקאין ומתאמפתמין.",ראיות לעונש
37,ME-20-03-37474-269,"כמות הסמים היא קרוב ל-5 ק""ג ורף הפגיעה בערכים הוא בעוצמה גבוהה.",ראיות לעונש
38,ME-20-03-37474-269,"הנסיבות הקשורות בביצוע העבירה כוללות את התכנון שקדם לעבירה, הוא טס לברלין ושב עם מזוודה בעלת דופן כפולה, וייבא סמים בכמות גדולה מאוד.",ראיות לעונש
39,ME-20-03-37474-269,"מדובר במי שרכש כרטיסי טיסה, הגיע ליעד, קיבל את הסם ושב איתו.",ראיות לעונש
40,ME-20-03-37474-269,חלקו של הנאשם בעבירה הוא בתפקיד בלדר.,ראיות לעונש
41,ME-20-03-37474-269,לתפקידו כבלדר משמעות רבה כי לא ניתן לבצע את העבירה בלעדיו.,ראיות לעונש
42,ME-20-03-37474-269,"הנזק הפוטנציאלי שהוא שכמות של כ-5 ק""ג הייתה מופצת ברחובות.",ראיות לעונש
43,ME-20-03-37474-269,הסיבות שהביאו את הנאשם לבצע את העבירה קשורות למצב כלכלי ופניה לשוק האפור שהובילו להידרדרותו.,ראיות לעונש
44,ME-20-03-37474-269,המאשימה עתרה למתחם עונש בהתאם להסדר הטיעון הנע בין 50 חודשים ועד ל-7 שנות מאסר.,ראיות לעונש
45,ME-20-03-37474-269,"לנאשם עבר שאינו מכביד וכולל 4 הרשעות קודמות, מתוכן שתיים בגין עבירות אלימות.",ראיות לעונש
46,ME-20-03-37474-269,הוא לא ריצה עונשי מאסר.,ראיות לעונש
47,ME-20-03-37474-269,מתסקיר שירות המבחן עולה שהנאשם מביע צער והבנה לחומרת מעשיו.,ראיות לעונש
48,ME-20-03-37474-269,"בהליך המעצר הוא שולב בצו פיקוח והגיע לשיחות מעקביות, אך הן התנהלות באופן קונקרטי, תוך הדגשת חלקיו המתפקדים והימנעות ממתן מקום לצורך הטיפולי.",ראיות לעונש
49,ME-20-03-37474-269,"למרות קשייו וחוסר יכולתו לשתף, שירות המבחן התרשם שמדובר באדם ללא דפוסים עברייניים מושרשים.",ראיות לעונש
50,ME-20-03-37474-269,שירות המבחן נמנע מהמלצה טיפולית בעניינו.,ראיות לעונש
51,ME-20-03-37474-269,"המאשימה עתרה להשית על הנאשם עונש ברף התחתון של מתחם העונש – 50 חודשי מאסר בפועל, מאסר על תנאי, קנס וחילוט.",ראיות לעונש
52,ME-20-03-37474-269,"לטענת ב""כ הנאשם, עו""ד מיכאל סיבוני, הנאשם הודה בכתב האישום כפי שהוא.",ראיות לעונש
53,ME-20-03-37474-269,"הוא היה בלדר בלבד, ולא הייתה לו היכולת האופרטיבית להוציא דבר כזה לפועל.",ראיות לעונש
54,ME-20-03-37474-269,"תפקידו היה רק להכניס את המזוודה לישראל, והוא לא קיים קשרים בחו""ל.",ראיות לעונש
55,ME-20-03-37474-269,באותה מידה יכלו להיות במזוודה דברים אחרים או סם במשקל אחר.,ראיות לעונש
56,ME-20-03-37474-269,היכולת שלו לשלוט בכמות הסם היא אפסית.,ראיות לעונש
57,ME-20-03-37474-269,"הוא הודה בהזדמנות הראשונה, לקח אחריות והפנים את חומרת מעשיו.",ראיות לעונש
58,ME-20-03-37474-269,גם מתסקיר שירות המבחן עולה שהנאשם מבין שמעשיו היו פסולים ואסורים.,ראיות לעונש
59,ME-20-03-37474-269,תסקיר שירות המבחן מגולל מסכת חיים קשה.,ראיות לעונש
60,ME-20-03-37474-269,"הוא נולד להורים חרשים אילמים, הוצא עם אחותו מהבית והם הושמו בפנימיות.",ראיות לעונש
61,ME-20-03-37474-269,"במהלך השנים כאשר התבגר, הבין שיש לו תפקיד מאוד חשוב בחיים –לשמש פה להוריו.",ראיות לעונש
62,ME-20-03-37474-269,הוא נשא בנטל הטיפול בהוריו.,ראיות לעונש
63,ME-20-03-37474-269,מעיון בתסקיר ניתן ללמוד שהנאשם הוא בחור סגור ומופנם המתנהל באופן חיובי.,ראיות לעונש
64,ME-20-03-37474-269,"עברו הפלילי ישן ומינורי, ולא מתחום הסמים.",ראיות לעונש
65,ME-20-03-37474-269,"שירות המבחן העריך שלא מדובר באדם בעל נורמות עברייניות מושרשות, למרות הערכתו בדבר היעדר נזקקות טיפולית.",ראיות לעונש
66,ME-20-03-37474-269,"הנאשם אינו מניפולטיבי, ואמר את האמת לשירות המבחן, שהוא טעה ומבין את טעותו.",ראיות לעונש
67,ME-20-03-37474-269,יש להטיל עליו עונש מידתי.,ראיות לעונש
68,ME-20-03-37474-269,הסכמת המאשימה להגביל את העונש מבטאת את הבנתה למורכבות המקרה.,ראיות לעונש
69,ME-20-03-37474-269,"עונש מאסר ממושך יקשה על הוריו, שהנאשם משמש להם כפה.",ראיות לעונש
70,ME-20-03-37474-269,"ההגנה מבקשת להסתפק בעונש של 36 חודשי מאסר בפועל, וחילוט.",ראיות לעונש
71,ME-20-03-37474-269,באשר לקנס טענה ההגנה שהעבירה בוצעה בשל קושי כלכלי וכל קנס משמעותי ייפול על כתפי הוריו.,ראיות לעונש
72,ME-20-03-37474-269,"הקושי הכלכלי לא נבע מהימורים או סמים, אלא ממצב שלא היה לו כסף ללכת למכולת ולכן ביצע את העבירה.",ראיות לעונש
73,ME-20-03-37474-269,הנאשם טען שהוא מבין את חומרת מעשיו ומביע חרטה.,ראיות לעונש
74,ME-20-03-37474-269,"מבין שפגע בהרבה אנשים, בהוריו ובמשפחתו.",ראיות לעונש
75,ME-20-03-37474-269,מבקש את רחמי בית המשפט.,ראיות לעונש
76,ME-20-03-37474-269,דיון – קביעת מתחם העונש ההולם,ראיות לעונש
77,ME-20-03-37474-269,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
78,ME-20-03-37474-269,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שלעבירה קדם תכנון.",ראיות לעונש
79,ME-20-03-37474-269,"הנאשם טס לברלין ושב לישראל שהוא נושא מזוודה בעלת תחתית כפולה ובה סמים – סם מסוג קוקאין במשקל של 2.976 ק""ג וסם מסוג מתאמפטמין במשקל של 1.992 ק""ג.",ראיות לעונש
80,ME-20-03-37474-269,"הנאשם אמנם מילא תפקיד של בלדר בלבד – הוא אינו המשלח ואינו סוחר הסמים שעתיד היה לקבל את הסמים ולהפיצם בישראל – אולם בתיקים מסוג זה, חלקם של הבלדרים הוא משמעותי וחיוני לביצוע העבירה.",ראיות לעונש
81,ME-20-03-37474-269,"הבלדרים נמצאים אמנם במקום נמוך בהיררכיית העבריינות המייבאת את הסם לישראל, אך מהווים חוליה משמעותית בשרשרת ייבוא הסם.",ראיות לעונש
82,ME-20-03-37474-269,"הנזק שצפוי היה להיגרם מהעבירה הוא רב, לנוכח סוגי הסם (קוקאין ומתאמפטמין) וכמות הסם, קרוב ל-5 ק""ג.",ראיות לעונש
83,ME-20-03-37474-269,"אלמלא נתפס הסם על ידי המשטרה, הרי שהיה נכנס לישראל ומופץ ברחובותיה, וכתוצאה מכך היה עלול להיגרם נזק רב, כיוון שסמים ובפרט מסוג זה, הם מחוללי פשיעה.",ראיות לעונש
84,ME-20-03-37474-269,"הנאשם ביצע את העבירה בעבור בצע כסף וכפי שעולה מדבריו לשירות המבחן, כדי להביא למחיקת חובותיו לשוק האפור.",ראיות לעונש
85,ME-20-03-37474-269,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
86,ME-20-03-37474-269,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-45 ועד ל-75 חודשי מאסר בפועל.",ראיות לעונש
87,ME-20-03-37474-269,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
88,ME-20-03-37474-269,גזירת העונש המתאים לנאשם,ראיות לעונש
89,ME-20-03-37474-269,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",ראיות לעונש
90,ME-20-03-37474-269,"במסגרת זו מן הראוי לתת את הדעת לכך שמדובר בנאשם בן 39, רווק אשר מתגורר עם הוריו, שהם חירשים-אילמים, ומסייע להם.",ראיות לעונש
91,ME-20-03-37474-269,"מנסיבות חייו עולה שהוצא מבית הוריו בגיל צעיר למסגרת פנימייתית, סיים 12 שנות לימוד ושוחרר משירות צבאי על רקע אי התאמה.",ראיות לעונש
92,ME-20-03-37474-269,לאורך השנים התקשה לגלות יציבות במישורי חייו השונים.,ראיות לעונש
93,ME-20-03-37474-269,"מובן שעונש מאסר ממושך יקשה על הנאשם בהיותו מאסר ראשון, ויקשה מאוד על הוריו שלהם הוא מסייע רבות.",ראיות לעונש
94,ME-20-03-37474-269,הנאשם הודה ונטל אחריות למעשיו והביע חרטה.,ראיות לעונש
95,ME-20-03-37474-269,"שירות המבחן התרשם שהנאשם לא יפיק תועלת מהתערבות טיפולית, נוכח קשייו בשיח מעמיק ושלילת כל בעייתיות או נזקקות טיפולית.",ראיות לעונש
96,ME-20-03-37474-269,"לנאשם עבר פלילי קל שהתיישן אך לא נמחק, הכולל ארבע הרשעות קודמות – שתי הרשעות בגין היעדרות מהשירות, ושתי הרשעות בעבירות אלימות בין השנים 2004-2007.",ראיות לעונש
97,ME-20-03-37474-269,אין לחובתו הרשעות קודמות בתחום הסמים.,ראיות לעונש
98,ME-20-03-37474-269,"כמו כן נתתי דעתי לתקופה בת כחודשיים וחצי שבה היה עצור, ולכך שלאחר מכן שהה בפיקוח אלקטרוני למשך תקופה משמעותית.",ראיות לעונש
99,ME-20-03-37474-269,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לגורמי הסיכון שמנה שירות המבחן ובכללם קשייו להתמודד במצבי לחץ, נטייה להתנהגות אימפולסיבית, התנהגות המבוססת על שיקולי רווח והפסד מידיים מבלי שמעריך את השלכות מעשיו לטווח הארוך והעובדה שלא שולב בטיפול סביב גורמי סיכון אלה.",ראיות לעונש
100,ME-20-03-37474-269,"באיזון בין השיקולים השונים, ובשים לב להסדר הטיעון, סבורני כי יש לגזור על הנאשם עונש בחלקו התחתון של המתחם, קרוב לרף התחתון, לצד עונש מאסר מותנה, וחילוט.",ראיות לעונש
101,ME-20-03-37474-269,"לאור מצבו הכלכלי של הנאשם וקשיי בני משפחתו וכן לנוכח תקופת המאסר שהוטלה עליו, סבורני שאין מקום להטיל קנס כספי.",ראיות לעונש
102,ME-20-03-37474-269,46 חודשי מאסר בפועל בניכוי ימי מעצרו החל מיום 27.2.20 ועד ליום 13.5.20.,"אשר על-כן, הנני גוזר על הנאשם את העונשים הבאים:"
103,ME-20-03-37474-269,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת סמים מסוג פשע.","אשר על-כן, הנני גוזר על הנאשם את העונשים הבאים:"
104,ME-20-03-37474-269,"חילוט של טלפון נייד מסוג סמסונג, סך של 842 ₪ ו-201.2 אירו, לטובת הקרן לפי פקודת הסמים.","אשר על-כן, הנני גוזר על הנאשם את העונשים הבאים:"
105,ME-20-03-37474-269,"הנאשם יתייצב לריצוי מאסרו בבית הסוהר הדרים ביום 18.4.21 עד השעה 10:00, כשברשותו תעודת זהות או דרכון וגזר הדין.","אשר על-כן, הנני גוזר על הנאשם את העונשים הבאים:"
106,ME-20-03-37474-269,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
107,ME-20-03-37474-269,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
108,ME-20-03-37474-269,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
109,ME-20-03-37474-269,"54678313ניתן היום,  כ""ה אדר תשפ""א, 09 מרץ 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
