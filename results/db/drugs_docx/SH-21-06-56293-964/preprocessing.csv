,verdict,text,part
0,SH-21-06-56293-964,"פקודת הסמים המסוכנים [נוסח חדש], תשל""ג-1973: סע'  13, 19א, 21(א)(1)", אופיר מזרחי 
1,SH-21-06-56293-964,"הנאשם הורשע, בעקבות הודאתו בעובדות כתב האישום המתוקן, בביצוע 34 עבירות סחר בסם מסוכן מסוג קנבוס ל-7 קונים במשקל כולל של 37 גרם, לפי סעיפים 13 ו-19א לפקודת הסמים המסוכנים [נוסח חדש], תשל""ג- 1973 (להלן: ""פקודת הסמים""), ובעבירות של הדחת קטין, לפי סעיף 21(א)(1) לפקודת הסמים.",גזר דין
2,SH-21-06-56293-964,מלכתחילה הוגשו ההליכים נגד הנאשם בהיותו עצור מיום 14.6.2021.,גזר דין
3,SH-21-06-56293-964,"מיום 1.8.2021 ועד 2.11.2021 שהה במעצר באיזוק, ובהמשך שוחרר למעצר בית, ותנאיו הוקלו מעת לעת.",גזר דין
4,SH-21-06-56293-964,"לאחר הודאתו שולב הנאשם בטיפול בשירות המבחן, וזה המליץ בסופו של יום לבטל את הרשעת הנאשם ולהשית עליו עונש של""ת וצו מבחן.",גזר דין
5,SH-21-06-56293-964,"ההגנה ביקשה לאמץ את הצעת שירות המבחן, בעוד שהתביעה ביקשה להשית עליו מאסר בפועל למשך 24 חודשים.",גזר דין
6,SH-21-06-56293-964,"מעובדות כתב האישום המתוקן עולה כי הנאשם סחר בסמים מסוג קנבוס באמצעות יישומון הטלגרם, כדלקמן:",גזר דין
7,SH-21-06-56293-964,"באישום הראשון - הורשע הנאשם ב- 10 עבירות של סחר בסמים והדחת קטין לסמים, בכך שבמשך כ- 7 חודשים עובר ליום 14.6.2021 מכר הנאשם לקטין יליד 2004 עמו הייתה לו היכרות מוקדמת, ב-10 הזדמנויות שונות, קנבוס במשקל שנע בין גרם אחד ל- 3 גרם, בתמורה ל- 50 ₪ לכל גרם.",גזר דין
8,SH-21-06-56293-964,"באישום השני - הורשע הנאשם בסחר בסמים והדחת קטין לסמים, בכך שביום 13.4.2021 נפגש עם קטינה ילידת 2003, בקניון במודיעין, ומכר לה 5 גרם קנבוס תמורת 200 ₪.",גזר דין
9,SH-21-06-56293-964,"באישום השלישי – הורשע בסחר בסמים ב- 15 הזדמנויות שונות, בכך שכשנה וחצי עובר ליום 14.6.2021, במשך כשלושה חודשים, נפגש עם נ""ב, ומכר לו סם מסוג קנבוס במשקל שנע בין גרם אחד ל- 3 גרם, בתמורה ל- 50 ₪ לכל גרם.",גזר דין
10,SH-21-06-56293-964,"באישום הרביעי – הורשע הנאשם בסחר בסמים ב- 3 הזדמנויות, האחרונה בהן ביום 13.4.2021, בכך שמכר לש""ק קנבוס בכמות של בין 4 גרם ל- 8 גרם בכל הזדמנות בתמורה ל- 60 ₪ עד 100 ₪ בגין כל מכירה.",גזר דין
11,SH-21-06-56293-964,"באישום החמישי – הורשע הנאשם בכך שסחר בסמים ב- 3 הזדמנויות במהלך החודשים ינואר ופברואר 2021, באמצעות הטלגרם, בכך שמכר לע""ל קנבוס בכמות של בין גרם ל- 3 גרם, בתמורה ל- 50 ₪ בעבור כל גרם.",גזר דין
12,SH-21-06-56293-964,"באישום השישי – הורשע הנאשם בכך שסחר בסמים במועד שאינו ידוע במהלך החודשים פברואר ומרץ 2021, בכך שמכר לס""ק קנבוס במשקל 3 גרם, בתמורה ל- 15.",גזר דין
13,SH-21-06-56293-964,₪.,גזר דין
14,SH-21-06-56293-964,"באישום השביעי – הורשע הנאשם בכך שסחר בסמים ב- 3 הזדמנויות במועדים שאינם ידועים למאשימה, במהלך חודשים ינואר 200 ועד ינואר 2021.",גזר דין
15,SH-21-06-56293-964,"תוך שימוש ביישומון הטלגרס, מכר לא""א, סם מסוג קנבוס במשקל של 5 גרם תמורת 50 ₪ עבור כל גרם.",גזר דין
16,SH-21-06-56293-964,"בהתאם להסדר הטיעון הדיוני, נדחתה שמיעת הטיעונים לעונש לשם קבלת תסקירים מאת שירות המבחן, והמאשימה הצהירה על עמדתה כי תעמוד על השתת מאסר ממושך בפועל.",גזר דין
17,SH-21-06-56293-964,"תסקירי שירות המבחן גוללו את נסיבות חייו של הנאשם, שהוא בן 22, מתגורר בבית הוריו במודיעין יחד עם שתי אחיותיו, וטרם מעצרו שירת כחייל בשירות סדיר בתפקיד מנהלי ובמקביל עבד בתחום המסעדנות.",תסקירי שירות המבחן 
18,SH-21-06-56293-964,"הנאשם גדל בבית נורמטיבי, סיים 12 שנות לימוד והוא בעל תעודת בגרות, אף שהתמודד עם לקויות למידה וקשיים נוספים שמפאת צנעת הפרט לא יפורטו.",תסקירי שירות המבחן 
19,SH-21-06-56293-964,"בשנה האחרונה החל הנאשם ללמוד כתיבת קודים, במסגרת קורס שנלמד מהבית.",תסקירי שירות המבחן 
20,SH-21-06-56293-964,"בנוגע לשימוש בחומרים ממכרים, הנאשם מסר שבגיל 16 צרך קנבוס במסגרת חברתית ומזדמנת, ובשנתיים עובר למעצרו העמיק דפוס השימוש שלו, והוא צרך קנבוס באופן מוגבר.",תסקירי שירות המבחן 
21,SH-21-06-56293-964,"יחד עם זאת הנאשם שלל תלות בסמים, כשניכר שתפיסותיו מקלות בנוגע לשימוש בסם והשפעתו עליו.",תסקירי שירות המבחן 
22,SH-21-06-56293-964,"מאז מעצרו הפסיק הנאשם לצרוך סמים ולאור מוטיבציה שהביע שולב, בנובמבר 2021, בטיפול קבוצתי לרכישת כלים להתמודדות עם מצבי קונפליקט ומשבר, ובסדנה לימודית שבועית ""חוק ומשפט"", בשיתוף אוניברסיטת רייכמן.",תסקירי שירות המבחן 
23,SH-21-06-56293-964,"בתסקירו הראשון מיום 9.1.2022 העריך שירות המבחן כי חשיפתו של הנאשם לגורמים שוליים ותחושת השייכות והערך שחש בקרבם כמו גם נגישותו לסמים, היוו את הרקע לביצוע העבירות.",תסקירי שירות המבחן 
24,SH-21-06-56293-964,"בתסקירים השני והשלישי מיום 23.3.2022 ו- 8.6.2022 עמד שירות המבחן על העמקת הקשר הטיפולי עם הנאשם, על הפחתת הסיכון ממנו ועל התרשמותם כי הנאשם אינו מאופיין בדפוסי התנהגות עברייניים.",תסקירי שירות המבחן 
25,SH-21-06-56293-964,"עוד צויין, כי הנאשם לקח אחריות מלאה על מעשיו והוא בעל בסיס ערכים חיובי ושאיפות נורמטיביות, ומשכך הוערך הסיכון במצבו כנמוך.",תסקירי שירות המבחן 
26,SH-21-06-56293-964,"כבר אז עמד שירות המבחן על סיכוי השיקום הממשיים של הנאשם, ובשל גילו הצעיר הומלץ – באופן חריג לשיטת שירות המבחן – להימנע מהרשעתו ולהשית עליו של""צ וצו מבחן.",תסקירי שירות המבחן 
27,SH-21-06-56293-964,"בתסקירו האחרון מיום 18.12.2022 חזר שירות המבחן על עמדתו, ציין כי בחלוף שנה מאז השתלבות הנאשם בקבוצה טיפולית ההערכה היא כי הוא מצוי בתהליך משמעותי של התבוננות עצמית וביקורת בוגרת על בחירותיו, וכי הוא משקיע מאמץ במישור התעסוקתי.",תסקירי שירות המבחן 
28,SH-21-06-56293-964,"לפיכך, בסופו של יום שב שירות המבחן על המלצתו לבטל את הרשעת הנאשם, ולהשית עליו של""צ בהיקף 300 שעות, וצו מבחן למשך חצי שנה, תקופה בה ימשיך בטיפול הקבוצתי.",תסקירי שירות המבחן 
29,SH-21-06-56293-964,"ב""כ המאשימה עוה""ד קרן פינקלס, הפנתה לחומרת המעשים בהם הורשע הנאשם, מחמת היקף עבירות הסחר בסמים, והעובדה שהדיח שני קטינים לסמים.",טיעוני הצדדים לעונש 
30,SH-21-06-56293-964,"ב""כ המאשימה הפנתה לפסיקה וטענה כי מתחם העונש לכל עבירת סחר בסמים נע בין 6 ל- 12 חודשי מאסר, ובגין סחר לקטינים נע בין 8 ל- 18 חודשים, כאשר המתחם הכולל ביחס לכל העבירות נע בין 24 ל- 48 חודשים.",טיעוני הצדדים לעונש 
31,SH-21-06-56293-964,"ב""כ המאשימה הפנתה לנסיבותיו האישיות של הנאשם, בהן גילו הצעיר והעדר עבר פלילי, וטענה כי יש להביאם בחשבון בגזירת העונש בתוך המתחם, ולא בסטייה ממנו.",טיעוני הצדדים לעונש 
32,SH-21-06-56293-964,"לחלופין נטען שאף אם יהיה מקום לשקול סטייה מהמתחם, זו צריכה לעשות באופן מידתי.",טיעוני הצדדים לעונש 
33,SH-21-06-56293-964,"לפיכך עתרה המאשימה להשית על הנאשם מאסר בפועל למשך 24 חודשים, מאסר מותנה, קנס פסילה בפועל ועל תנאי.",טיעוני הצדדים לעונש 
34,SH-21-06-56293-964,"ב""כ הנאשם עוה""ד בנימין מלכא, טען כי יש לראות את האירוע, כאירוע אחד מתמשך.",טיעוני הצדדים לעונש 
35,SH-21-06-56293-964,"עוד טען, כי אומנם פקודת הסמים המסוכנים מתייחסת לסמים מסוכנים ככלל, אך הפסיקה מבחינה בין סוגי הסמים.",טיעוני הצדדים לעונש 
36,SH-21-06-56293-964,"בענייננו מדובר בסם מסוג קנבוס, ובמעידה ראשונה של בחור צעיר נעדר עבר פלילי, ששהה במעצר תקופה ארוכה, ואח""כ גם במעצר באיזוק, שמשפחתו נרתמה לשמור עליו ולפקח עליו.",טיעוני הצדדים לעונש 
37,SH-21-06-56293-964,"עוד ציין ב""כ הנאשם, בהגינותו, כי אומנם התסקיר חריג בהמלצתו, אולם הדרך השיקומית שעבר הנאשם ונסיבותיו האישיות מצדיקות הקלה בעונשו משיקולי שיקום.",טיעוני הצדדים לעונש 
38,SH-21-06-56293-964,לדידו מתחם העונש ההולם נע בין מספר חודשי מאסר שיכול וירוצו בעבודות שירות ועד 12 חודשי מאסר בפועל.,טיעוני הצדדים לעונש 
39,SH-21-06-56293-964,"הסניגור עתר לאמץ את המלצת שירות המבחן, ולו  לעניין העונש.",טיעוני הצדדים לעונש 
40,SH-21-06-56293-964,"אמו של הנאשם העידה לטובתו בהתרגשות ובבכי, ואמרה שבנה עשה טעות בתקופת הקורונה, וכי היא מקווה שהוא לא יכנס לכלא, שכן זה היה מחריד בתקופת מעצרו.",טיעוני הצדדים לעונש 
41,SH-21-06-56293-964,"הנאשם בדברו האחרון, מסר שהוא למד את הלקח מאז מעצרו, ואף למד רבות מהתהליך שעבר מול שירות המבחן.",טיעוני הצדדים לעונש 
42,SH-21-06-56293-964,"לדבריו, הוא הפנים שיש בו כוחות להחזיק את עצמו במקום טוב, ומזה שנה וחצי הוא לא עושה כל שימוש בקנבוס, הולך בדרך הישר מתנהג באופן נורמטיבי, ולא עובר על החוק.",טיעוני הצדדים לעונש 
43,SH-21-06-56293-964,"הוא רואה את עתידו כטוב גם אם יכנס לכלא, וכי ברצונו להקים משפחה, להקים עסק ולהגיע למקומות טובים יותר בעתיד.",טיעוני הצדדים לעונש 
44,SH-21-06-56293-964,"מפאת חשיבותם של הערכים המוגנים בעבירות סחר בסמים, התוותה הפסיקה ענישה נוהגת  המעבירה מסר מרתיע בדמות השתת מאסרים בפועל, אלא אם כמות הסמים שנסחרה ומספר ההזדמנויות, מצומצמים.",גזירת העונש 
45,SH-21-06-56293-964,"כך ניתן ללמוד מהפסיקה הרלוונטית לענייננו בשינויים המחויבים, לקולה וחומרה, כדלקמן:",גזירת העונש 
46,SH-21-06-56293-964,"במקרה דנן, כאמור הנאשם מכר סם מסוג קנבוס, במשך תקופה ארוכה, לרבות תוך שימוש ביישומון הטלגרס, ל-7 לקוחות שונים, מתוכם שני קטינים, ב-34 הזדמנויות שונות, במשקלים של גרם בודד עד 5 גרם בכל מכירה, בתמורה ל- 50 ₪ לכל גרם.",גזירת העונש 
47,SH-21-06-56293-964,"במעשים אלו, בדגש על עבירות הדחת הקטינים בהן הורשע, פגע הנאשם בערכים המוגנים במידה ממשית.",גזירת העונש 
48,SH-21-06-56293-964,"בחינת מעשיו של הנאשם בשקלול הענישה הנוהגת הובילוני למסקנה, כי מתחם העונש ההולם בראייה כוללת של העבירות בהן הורשע בנסיבותיהם נע בין 18 ל- 36 חודשי מאסר.",גזירת העונש 
49,SH-21-06-56293-964,נסיבות שאינן קשורות בביצוע העבירה,גזירת העונש 
50,SH-21-06-56293-964,לזכות הנאשם אזקוף את נסיבותיו האישיות המעידות על סיכויו הגבוהים לשיקום.,גזירת העונש 
51,SH-21-06-56293-964,"הנאשם בן 22, נעדר עבר פלילי, נטל אחריות מלאה על מעשיו, וניכר כי הוא מביע חרטה בגינם, תוך הבנה עמוקה של הפסול בהם ושל חומרתם – וחש בושה כלפי עצמו, משפחתו וסביבתו.",גזירת העונש 
52,SH-21-06-56293-964,"בהודאתו חסך הנאשם מזמנו של בית המשפט, ויתרה מכך חסך את עדויותיהם של רוכשי הסמים, ובהם שני קטינים.",גזירת העונש 
53,SH-21-06-56293-964,"הנאשם גדל במשפחה נורמטיבית תומכת ודואגת, סיים 12 שנות לימוד, והוא בעל בגרות מלאה, שירת בצה""ל בעת ביצוע העבירות, ועבד במקביל לאורך שנים בתחום המסעדנות.",גזירת העונש 
54,SH-21-06-56293-964,"גם בעת שהיה תחת תנאים מגבילים לא שקט הנאשם על שמריו, אלא למד קורס לכתיבת קוד, ושאיפותיו בחייו נורמטיביות, כפי שסיפר עליהם, מתוך רצון פנימי ונחישות, גם במעמד הטיעונים לעונש.",גזירת העונש 
55,SH-21-06-56293-964,"מנגד, הנאשם החל בצריכת קנבוס מאז היותו נער, ובשנתיים עובר למעצרו העמיק שימושו עד כדי שימוש אינטנסיבי, הגם ששלל התמכרות לסמים.",גזירת העונש 
56,SH-21-06-56293-964,"הנאשם היה חלק מחברה שולית בתחום זה, אשר תרמה לערכו העצמי ותחושת השייכות שהיו חסרים לו.",גזירת העונש 
57,SH-21-06-56293-964,"הנאשם שהה לראשונה בחייו, בהיותו צעיר מאוד, במעצר מיום 14.6.2021 ועד 4.8.2021, ובהמשך שהה במעצר באיזוק אלקטרוני מספר חודשים, ובתנאים מגבילים.",גזירת העונש 
58,SH-21-06-56293-964,"עם שחרורו ממעצר עמד תחת צו פיקוח ומעצר של שירות המבחן, והשתלב בקבוצה טיפולית מאז נובמבר 2021.",גזירת העונש 
59,SH-21-06-56293-964,"הנאשם התמיד בטיפול, השתתף בסדנה לימודית שבועית ""חוק ומשפט"", ונתרם מהם רבות.",גזירת העונש 
60,SH-21-06-56293-964,"בתוך כך הפסיק הנאשם שימוש בסמים, מסר בדיקות שתן נקיות, ודיווח על ניתוק יחסיו עם החברה השולית עמה היה בקשר.",גזירת העונש 
61,SH-21-06-56293-964,"שירות המבחן העריך את הסיכון במצבו של הנאשם לביצוע עבירות דמות כנמוך, ואת סיכויי השיקום כממשיים, ולפיכך נוכח גילו הצעיר ושאיפותיו הנורמטיביות, והגם שלא הוכח נזק קונקרטי, המליץ על ביטול הרשעתו והשתת של""צ וצו מבחן.",גזירת העונש 
62,SH-21-06-56293-964,"עיניינו הרואות, כי עם חשיפת המעשים הפליליים שביצע הנאשם לאורך תקופה ארוכה, ובעקבות מעצרו חלה טלטלה רבה בחייו.",גזירת העונש 
63,SH-21-06-56293-964,"החל במעצרו הלא קצר, והתנאים המגבילים שחלו עליו, וכלה בטיפול שעבר, ושינוי תפיסת עולמו בנוגע לעבירות הסמים ושאיפותיו הנורמטיביות.",גזירת העונש 
64,SH-21-06-56293-964,"מכל הטעמים הללו, יש מקום לסטות לקולה מתחתית מתחם העונש משיקולי שיקום.",גזירת העונש 
65,SH-21-06-56293-964,"אשר על כן, החלטתי לגזור על הנאשם את העונשים הבאים:",גזירת העונש 
66,SH-21-06-56293-964,"מאסר בפועל למשך 12 חודשים, בניכוי ימי מעצרו (לפי רישומי שב""ס).",גזירת העונש 
67,SH-21-06-56293-964,"מאסר מותנה למשך 7 חודשים, והתנאי הוא כי הנאשם לא יעבור עבירת סמים מסוג פשע למשך 3 שנים, מיום שחרורו ממאסר.",גזירת העונש 
68,SH-21-06-56293-964,"מאסר מותנה למשך חודשיים, והתנאי הוא כי הנאשם לא יעבור עבירת סמים מסוג עוון למשך 3 שנים, מיום שחרורו ממאסר.",גזירת העונש 
69,SH-21-06-56293-964,"קנס בסך 5,000 ₪ או 25 ימי מאסר תמורתו, שישולם ב- 10 תשלומים חודשיים, רצופים ושווים החל מיום 1.3.2023 (בהסכמת הנאשם הקנס יקוזז מהפיקדון שהופקד בתיק הקשור לתיק זה, והיתרה תושב לנאשם או מיופה כוחו, בהעדר כל מניעה חוקית).",גזירת העונש 
70,SH-21-06-56293-964,"פסילה מותנית מלהחזיק או לקבל רישיון הנהיגה למשך 6 חודשים, והתנאי הוא שלא יעבור הנאשם כל עבירה לפי פקודת הסמים המסוכנים, בתוך שנתיים מיום שחרורו ממאסר.",גזירת העונש 
71,SH-21-06-56293-964,ניתן צו כללי להשמדת מוצגים.,גזירת העונש 
72,SH-21-06-56293-964,זכות ערעור לבית המשפט המחוזי מרכז-לוד בתוך 45 ימים.,גזירת העונש 
73,SH-21-06-56293-964,המזכירות תשלח את גזר הדין לשירות המבחן.,גזירת העונש 
74,SH-21-06-56293-964,"ניתן היום,  כ""ד טבת תשפ""ג, 17 ינואר 2023, בנוכחות ב""כ המאשימה עוה""ד שיר זהבי ועוה""ד עדי סעדיה, הנאשם בעצמו וב""כ עוה""ד בנימין מלכא.",גזירת העונש 
