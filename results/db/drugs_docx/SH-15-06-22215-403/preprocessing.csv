,verdict,text,part
0,SH-15-06-22215-403,"ב""כ המאשימה עו""ד רוני אלסטר", פלוני
1,SH-15-06-22215-403,"הנאשם וב""כ עו""ד עזר מבורך מטעם הסניגוריה הציבורית", פלוני
2,SH-15-06-22215-403,"פקודת הסמים המסוכנים [נוסח חדש], תשל""ג-1973",במסמך זה הושמטו פרוטוקולי
3,SH-15-06-22215-403,"הנאשם הורשע על פי הודאתו,  בביצוע עבירות של החזקת סמים לצריכה עצמית וגידול סמים מסוכנים בצוותא וזאת בגין 2 אירועים כפי שיפורט להלן.",גזר דין
4,SH-15-06-22215-403,"אירוע ראשון התרחש בחודש מאי 2015, כאשר במבנה בחוות סוסים בו התגורר הנאשם הוא החזיק ברשותו כמות מצטברת של כ-21 גרם סם מסוכן מסוג קנבוס/חשיש .",גזר דין
5,SH-15-06-22215-403,"אירוע שני והמרכזי התרחש בחודש יוני 2015, כאשר הסתבר שהנאשם גידל יחד עם אחר בשטח פתוח 41 שתילים של סם מסוג קנבוס במשקל של כ-1.3 קילוגרם נטו.",גזר דין
6,SH-15-06-22215-403,"לצורך הגידול הנאשם השתמש  בג'רקנים, מסור ידני, משפך, בקבוק דישון, אדניות ואת חפירה.",גזר דין
7,SH-15-06-22215-403,"הנה כי כן, הנאשם עירב עצמו בעבירות סמים לרבות כזו מסוג גידול, שהינה מעבירות הסמים החמורות.",גזר דין
8,SH-15-06-22215-403,"יחד עם זאת, יש גידול ויש גידול ולהלן יפורטו נסיבות הגידול שבענייננו.",גזר דין
9,SH-15-06-22215-403,נסיבה לחומרה הינה שהגידול בוצע בצוותא עם אחר אולם לצד זאת סבורני כי קיים צבר של נסיבות לקולא כפי שיפורט להלן.,גזר דין
10,SH-15-06-22215-403,"ראשית המדובר בכמות של 1.3 קילוגרם אשר הינה כמות בינונית של חומר צמחי יחסית לעבירות מסוג זה, אולם כאשר משקללים זאת עם העובדה שמדובר ב-41 שתילים הרי שהמסקנה הינה שמדובר בשתילים בשלב גידול מוקדם יחסית.",גזר דין
11,SH-15-06-22215-403,"בנוסף, מדובר בגידול באמצעים חקלאים בסיסיים בשטח פתוח .",גזר דין
12,SH-15-06-22215-403,נסיבה זו מבחינה לקולא את עניינו של הנאשם מעניינם של מי אשר מגדלים בחדר סגור ובאמצעים טכנולוגיים סמים מסוג זה.,גזר דין
13,SH-15-06-22215-403,"זאת לא בכדי, שכן לא רק שלא מדובר בתחכום אלא שהפוטנציאל של ההצלחה בגידול, משמע הבאת השתילים שהינם במקרה זה בשלב גידול מוקדם יחסית לכאלה אשר יניבו פריחה ממנה ניתן להפיק את הסם, הינו נמוך יותר.",גזר דין
14,SH-15-06-22215-403,"לשון אחר הסיכוי של כל שתיל שהוא לרבות מסוג קנבוס לגדול בתנאים בהם גידל הנאשם, ובוודאי להגיע למצב של פריחה, הינו נמוך יותר מאשר שתיל שגדל באמצעים משוכללים יותר.",גזר דין
15,SH-15-06-22215-403,"הנה כי כן, הפוטנציאל של הפקת הסם ממעשיו של הנאשם אינו בהכרח כזה שניתן להגדירו כפוטנציאל משמעותי להפקת כמויות סם מסחריות.",גזר דין
16,SH-15-06-22215-403,"מעבר לכך, אין כל ראיה לסתור לכך שהנאשם אכן התכוון לגדל  את הסמים לצרכיו האישיים.",גזר דין
17,SH-15-06-22215-403,"בגין זה יצוין שמדובר בנאשם שסובל ממכאובים קשים וכן ממצב נפשי לא פשוט וזאת על רקע אירועים בריאותיים קשים שפקדו אותו, כמפורט בתסקיר שירות המבחן.",גזר דין
18,SH-15-06-22215-403,"עם זאת, לא אחת נאמר שגם במקרים מסוג זה עדין יש פוטנציאל  של העברת הסם לאחרים, אדרבה בענייננו עת היה מעורב אדם נוסף בגידול.",גזר דין
19,SH-15-06-22215-403,"יחד עם זאת אשוב ואזכיר שבמקרה שבפנינו סיכון זה עשוי היה שלא להתממש מהטעם שצוין כבר שלא ברור אם הנאשם היה מסוגל, אילו מעשיו לא היו מופרעים, להפיק מהצמחים כמויות מסחריות של הסם.",גזר דין
20,SH-15-06-22215-403,"בשים לב לכל האמור, ובהתאם לפסיקה  שהוגשה, ואף לפסיקה נוספת הרי שצודקת עקרונית התביעה בכך שיש מקום לקבוע מתחם ענישה שתחילתו מאסר בפועל, אך יחד עם זאת המדובר במספר מועט של חודשים נוכח הנסיבות לקולא שצויינו.",גזר דין
21,SH-15-06-22215-403,באשר לרף העליון של המתחם הרי שבהחלט ניתן להגיע ל18 חודשים .,גזר דין
22,SH-15-06-22215-403,"לצד מתחם המאסר בפועל יש מקום להטיל מאסר מותנה, וכן במקרים המתאימים גם רכיבים כספיים, ובנוסף יש מקום לפסילת רישיון נהיגה ולו על תנאי.",גזר דין
23,SH-15-06-22215-403,בתוך המתחם יש לזקוף לזכות הנאשם את הודאתו במיוחס לו המהווה נטילת אחריות.,גזר דין
24,SH-15-06-22215-403,בנוסף אין לחובתו כל עבר פלילי עדכני וגם זה הישן הינו זניח למדי מבחינת מהותו והעונשים שנגזרו.,גזר דין
25,SH-15-06-22215-403,"בנוסף, הנאשם סובל מבעיות בריאות קשות, נתמך למעשה בידי אישתו, ולא מסוגל לבצע כל עבודה, ועל כן דומה שיש הסכמה כי אינו כשיר לבצע אף עבודות שירות.",גזר דין
26,SH-15-06-22215-403,בד בבד אין במקרה זה כל היבט שיקומי.,גזר דין
27,SH-15-06-22215-403,"הנאשם ממשיך למרבה הצער לסבול ממכאובים, ומנסה לקבל רישיון לקנביס רפואי אך לפחות כרגע לא הצליח לעשות כן כאשר מדובר במשפט שנדחה לא אחת למטרה זו ולא ברור אם יצליח להשיג זאת בעתיד.",גזר דין
28,SH-15-06-22215-403,"מכל מקום אין בפנינו מי אשר בעת גזירת עונשו נקי משימוש בסם, או למצער עושה בו שימוש במסגרת פקוח רפואי.",גזר דין
29,SH-15-06-22215-403,"נוכח נסיבות אלה, בהחלט סביר שללא הרתעה ראויה הנאשם ימשיך לחפש מזור למכאוביו בעבירות סמים כאלה ואחרות.",גזר דין
30,SH-15-06-22215-403,"בשים לב לכל האמור ,סברתי כי יש מקום להטיל על הנאשם מאסר בפועל אשר קרוב לרף התחתון של המתחם ולצד זאת מאסר על תנאי משמעותי וכן פסילת רישיון נהיגה בפועל ועל תנאי למניעת סיכון העושים בדרכים.",גזר דין
31,SH-15-06-22215-403,סבורני כי די בכך ואין צורך להכביד על הנאשם במרכיב של קנס וניתן להסתפק חלף זאת בהתחייבות להימנע מעבירה.,גזר דין
32,SH-15-06-22215-403,סוף דבר אני גוזר על הנאשם את העונשים הבאים:,גזר דין
33,SH-15-06-22215-403,מאסר בפועל של 6 חודשים וזאת בניכוי ימי מעצרו 4.6.15 עד 7.6.15.,גזר דין
34,SH-15-06-22215-403,"מאסר על תנאי של 9 חודשים למשך 3 שנים מהיום, והתנאי הוא שלא יעבור כל עבירה על פקודת הסמים המסוכנים.",גזר דין
35,SH-15-06-22215-403,הנאשם יחתום על התחייבות בסך 2000 ₪ להימנע במשך שלוש שנים מהיום מלעבור עבירה על פקודת הסמים המסוכנים.,גזר דין
36,SH-15-06-22215-403,"לא יחתום על ההתחייבות, ייאסר למשך 7 ימים.",גזר דין
37,SH-15-06-22215-403,פסילה בפועל מלהחזיק ו/או מלקבל רישיון נהיגה לתקופה של 11 חודשים החל ממחר .,גזר דין
38,SH-15-06-22215-403,"הנאשם יפקיד את רשיונו במזכירות ביהמ""ש עד מחר בשעה 16.00.",גזר דין
39,SH-15-06-22215-403,פסילה על תנאי מלהחזיק ו/או לקבל רישיון נהיגה לתקופה של 18 חודשים באם בתוך 3 שנים מיום שחרורו מהמאסר יעבור עבירה על פקודת הסמים המסוכנים.,גזר דין
40,SH-15-06-22215-403,ניתן צו להשמדת המוצג – סמים ואמצעים לגידולם.,גזר דין
41,SH-15-06-22215-403,זכות ערעור לבית-המשפט המחוזי בלוד בתוך 45 יום.,גזר דין
42,SH-15-06-22215-403,"ניתנה והודעה היום כ""ב שבט תשע""ח, 07/02/2018 במעמד הנוכחים.", <#6#>
43,SH-15-06-22215-403,הריני מורה על עיכוב ביצוע המאסר בפועל וזאת עד ליום 25.3.18 .,החלטה
44,SH-15-06-22215-403,ככל שתקופת העיכוב לא תוארך יתייצב הנאשם לאותו מועד עד השעה 8.30 במתקן כליאה הדרים לריצוי עונשו .,החלטה
45,SH-15-06-22215-403,הערבויות הקיימות יעמדו בתוקפן להבטחת התייצבות הנאשם לריצוי מאסרו.,החלטה
46,SH-15-06-22215-403,כמו כן ניתן בזאת לנאשם צו עיכוב יציאה מהארץ.,החלטה
47,SH-15-06-22215-403,"הנאשם יפקיד את דרכונו במזכירות ביהמ""ש עד מחר בשעה 16.00.",החלטה
48,SH-15-06-22215-403,הפרוטוקול יתויק בשני התיקים.,החלטה
50,SH-15-06-22215-403,5129371הוקלד על ידי סופיה עטיה,"עמית פרייז, שופט"
