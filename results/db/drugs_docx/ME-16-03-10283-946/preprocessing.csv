,verdict,text,part
0,ME-16-03-10283-946,"חוק העונשין, תשל""ז-1977: סע'  25, 40ד, 242, 244, 298, 40יג","ע""י ב""כ עו""ד שאול שניידר"
1,ME-16-03-10283-946,"פקודת הסמים המסוכנים [נוסח חדש], תשל""ג-1973: סע'  13","ע""י ב""כ עו""ד שאול שניידר"
2,ME-16-03-10283-946,"במסגרת קשר שקשר הנאשם עם אחרים, לייבוא סם מסוכן מאמסטרדם לישראל – חלקו המדויק של הנאשם בתוכנית הקשר יפורט  בהמשך – בלע רועי קאסר ז""ל (להלן: ""המנוח"") 69 חבילות, שהכילו 486.88 גרם קוקאין.",פתח דבר
3,ME-16-03-10283-946,"לאחר שובו ארצה, כשחבילות הקוקאין בגופו, הובהל המנוח לבית החולים, שם נקבע מותו.",פתח דבר
4,ME-16-03-10283-946,"בכתב האישום המקורי, יוחסה לנאשם עבירה של הריגה.",פתח דבר
5,ME-16-03-10283-946,"במהלך פרשת התביעה, חזרה בה המאשימה, באופן עצמאי, מעבירת ההריגה, והנאשם זוכה ממנה.",פתח דבר
6,ME-16-03-10283-946,"הנאשם הורשע, על יסוד הודאתו, בכתב אישום מתוקן, בעבירות  של קשירת קשר לביצוע פשע לפי סעיף לחוק העונשין, התשל""ז-1977 (להלן: ""החוק""); ניסיון לייבוא סמים מסוכנים, לפי סעיף 13 לפקודת הסמים המסוכנים [נוסח חדש], התשל""ז-1977 (להלן: ""פקודת הסמים המסוכנים""), ביחד עם סעיף 25 לחוק; ייבוא סמים מסוכנים, לפי סעיף 13 לפקודת הסמים המסוכנים; השמדת ראייה, לפי סעיף 242 לחוק; ושיבוש הליכי משפט – לפי סעיף 244 לחוק.",פתח דבר
7,ME-16-03-10283-946,"ואלה עיקרי עובדות כתב האישום המתוקן, בהן הודה והורשע הנאשם:",העובדות
8,ME-16-03-10283-946,"בין הנאשם לבין יובל זנזורי (להלן: ""יובל"") קיימים קשרי חברות משך שנים.",העובדות
9,ME-16-03-10283-946,"עובר לחודש אפריל 2015, החזיק הנאשם בשביל אחר סך של 200,000 ₪ בנסיבות שאינן ידועות (להלן: ""הכסף המוחזק"").",העובדות
10,ME-16-03-10283-946,"במהלך התקופה שבין אפריל לבין אוגוסט 2015, הלווה הנאשם ליובל, מתוך הכסף המוחזק, סכומים שונים לכיסוי חובותיו של יובל.",העובדות
11,ME-16-03-10283-946,"במועד שאינו ידוע במדויק, קשרו יובל ומקסים אזולאי (להלן: ""מקסים""), קשר עם רפי פיראואנדי (להלן: ""רפי""), לייבא סמים מסוכנים מסוג קוקאין מאמסטרדם שבהולנד לישראל.",העובדות
12,ME-16-03-10283-946,"בתאריך 4.10.15 נפגשו הנאשם, יובל ומקסים, וקשרו קשר לפיו הנאשם יטוס לאמסטרדם, שם ייפגש עם רפי שמתגורר באמסטרדם, ועם אנשים מטעמו של מקסים (להלן: ""האחרים""), שימסרו לנאשם סמים, בתמורה לסכום של 18,000 יורו, שהנאשם יעביר להם, מתוך הכסף המוחזק.",העובדות
13,ME-16-03-10283-946,"הנאשם יוביל וימסור את הסמים באמסטרדם לאחר, שזהותו אינה ידועה (להלן: ""הבלדר האחר""), אשר יכניס את הסמים לישראל (להלן: ""הקשר"", להלן כולם: ""הקושרים"").",העובדות
14,ME-16-03-10283-946,"מיד לאחר מכן, נסעו יובל והנאשם לסוכנות נסיעות בת""א.",העובדות
15,ME-16-03-10283-946,"יובל רכש עבור הנאשם כרטיס טיסה לאמסטרדם ובחזרה לישראל, ושילם תמורתו מתוך הכסף המוחזק.",העובדות
16,ME-16-03-10283-946,בהמשך עדכן יובל את מקסים בכך.,העובדות
17,ME-16-03-10283-946,"על פי הנחיות מקסים, רכשו יובל והנאשם שלושה מכשירי טלפון ניידים – ליובל, למקסים, ולרפי, כדי שיוכלו לתקשר ביניהם מבלי שניתן יהיה להתחקות אחר התקשרויות אלה.",העובדות
18,ME-16-03-10283-946,"הנאשם שילם תמורת המכשירים סך של 1,850 ₪ מתוך הכסף המוחזק.",העובדות
19,ME-16-03-10283-946,"ביום 7.10.15, טס הנאשם לאמסטרדם.",העובדות
20,ME-16-03-10283-946,"שם נפגש עם רפי והאחרים, ומסר לרפי טלפון נייד מהמכשירים שרכש עם יובל.",העובדות
21,ME-16-03-10283-946,"רפי אמר לנאשם שימסור לו 200 גרם קוקאין, אותם עליו להעביר לבלדר האחר.",העובדות
22,ME-16-03-10283-946,"לאחר מספר ימים, אמר רפי לנאשם שהבלדר האחר התחרט ואינו מעוניין לייבא את הסמים לישראל.",העובדות
23,ME-16-03-10283-946,רפי עדכן את מקסים.,העובדות
24,ME-16-03-10283-946,"הנאשם והקושרים האחרים ניסו למצוא דרך חלופית לייבא את הסמים, באמצעות הדואר, אך הדבר לא צלח.",העובדות
25,ME-16-03-10283-946,"כמו כן מסר הנאשם לרפי סכום של 5,000 יורו לבקשת מקסים.",העובדות
26,ME-16-03-10283-946,"בהמשך, חזר הנאשם לישראל, ונפגש עם יובל שאמר לו שמאחר והקושרים לא הצליחו לייבא את הסמים לארץ, באמצעות הדואר או בדרך אחרת, עליו לטוס שוב לאמסטרדם, לקבל את הסמים הארוזים מרפי והאחרים, לבלוע את הסמים באמסטרדם ולשוב לישראל כשהסמים בגופו.",העובדות
27,ME-16-03-10283-946,הנאשם הסכים.,העובדות
28,ME-16-03-10283-946,"בתאריך 8.11.15, רכש יובל עבור הנאשם כרטיס טיסה מישראל לאמסטרדם ובחזרה.",העובדות
29,ME-16-03-10283-946,בתאריך 9.11.15 טס הנאשם לאמסטרדם.,העובדות
30,ME-16-03-10283-946,"שם נפגש עם רפי והאחרים, שאמרו לו שמאחר והגיע לאמסטרדם לזמן קצר מאד, הדבר עלול לעורר חשד והוא עלול להיעצר.",העובדות
31,ME-16-03-10283-946,"בשל כך, הנאשם חזר לישראל בתאריך 11.11.15 ללא הסמים.",העובדות
32,ME-16-03-10283-946,"ביום 11.11.15 נעצר הנאשם בנתב""ג ושוחרר.",העובדות
33,ME-16-03-10283-946,"לאחר שהנאשם שב לישראל, במהלך התקופה שבין נובמבר 2015 לינואר 2016 (להלן: ""התקופה""), נפגשו הנאשם, יובל ומקסים, במקומות שונים, ושוחחו בכדי להוציא את מטרת הקשר לפועל, לייבא את הסמים לישראל בדרכים שונות.",העובדות
34,ME-16-03-10283-946,"במסגרת הקשר, מסר הנאשם למקסים סכומי כסף נוספים, מתוך הכסף המוחזק.",העובדות
35,ME-16-03-10283-946,"במהלך התקופה, ביקר יובל את הנאשם במשרדו, המצוי במתחם ביתו בקרית אונו (להלן: ""המשרד""), שם הכיר את המנוח, חברו של הנאשם.",העובדות
36,ME-16-03-10283-946,"במהלך המפגשים, סיפר המנוח ליובל על קשייו הכלכליים ועל חובות שצבר.",העובדות
37,ME-16-03-10283-946,יובל ביקש מהמנוח לערוך בדיקה האם הוצא נגדו צו עיכוב יציאה מהארץ בשל חובותיו.,העובדות
38,ME-16-03-10283-946,"במהלך המפגשים במשרד, שידל יובל את המנוח להצטרף לקשר, וזאת לאחר ששאל את הנאשם האם ניתן לסמוך על המנוח והנאשם אישר שאפשר לסמוך עליו.",העובדות
39,ME-16-03-10283-946,"יובל שידל את המנוח לטוס לאמסטרדם, שם יקבל את הסמים כשהם ארוזים על ידי אדם שזהותו אינו ידועה (להלן: ""האחר"") ומוכנים לבליעה.",העובדות
40,ME-16-03-10283-946,"יובל אמר למנוח שהדרך היחידה לייבא את הסמים, מבלי להיעצר, היא על ידי בליעתם.",העובדות
41,ME-16-03-10283-946,"יובל הציע למנוח, בתמורה לייבוא הסמים, סך של 50,000 ₪.",העובדות
42,ME-16-03-10283-946,חילופי הדברים הללו נערכו בנוכחות הנאשם.,העובדות
43,ME-16-03-10283-946,"במהלך התקופה, נפגשו יובל והנאשם עם מקסים בלוד.",העובדות
44,ME-16-03-10283-946,"במהלך המפגש כעס מקסים ואמר ליובל: ""יש סחורה טובה באמסטרדם, מחכה, למה אתם לא עולים?",העובדות
45,ME-16-03-10283-946,"יובל אמר לנאשם שעליו לרכוש, עבור המנוח, כרטיס טיסה ולהצטרף אליו לטיסה לאמסטרדם, להיפגש עם רפי והאחרים, לקבל מהם את הסמים, ולהעבירם למנוח.",העובדות
46,ME-16-03-10283-946,"הנאשם סירב בתחילה, ואף ניסה להניא את המנוח להצטרף לקשר, אך יובל חזר והפציר במנוח במשך כשבועיים להצטרף לקשר ולייבא את הסמים באמצעות בליעתם.",העובדות
47,ME-16-03-10283-946,"המנוח הסכים להצטרף לקשר ולייבא את הסמים באופן שנקבע על ידי יובל, וכך גם הנאשם.",העובדות
48,ME-16-03-10283-946,המנוח ביקש מיובל שידגים לו כיצד לארוז את הסמים ולבלוע אותם.,העובדות
49,ME-16-03-10283-946,"יובל ביקש מהנאשם שיביא לו קמח, הכניס כמות מסוימת לתוך שתי שקיות ניילון, ארז אותן, ומסר אותן למנוח.",העובדות
50,ME-16-03-10283-946,המנוח בלע את השקיות שארז עבורו יובל.,העובדות
51,ME-16-03-10283-946,"כעבור זמן מה, הגיע המנוח למשרדו של הנאשם ואמר לו שהצליח לפלוט את שקיות הקמח.",העובדות
52,ME-16-03-10283-946,"הנאשם דיווח ליובל שהגיע למשרד ואמר למנוח ולנאשם שהמנוח ""מוכן"" לייבא את הסמים.",העובדות
53,ME-16-03-10283-946,"בהמשך, מסר יובל לנאשם כסף, כדי להעביר למנוח, לצורך רכישת כרטיס טיסה ולינה בבית מלון באמסטרדם.",העובדות
54,ME-16-03-10283-946,"הנאשם מסר את הכסף למנוח, והמנוח קנה כרטיס טיסה לאמסטרדם ובחזרה לישראל, ולינה בבית מלון באמסטרדם.",העובדות
55,ME-16-03-10283-946,"כמו כן, רכש יובל כרטיסי טיסה ולינה, בין היתר, עבור הנאשם ורעייתו, במועדים זהים למועדים בהם נועד לטוס המנוח, אך בשעות שונות ובבתי מלון שונים.",העובדות
56,ME-16-03-10283-946,"ביום 26.1.16, הודיע יובל למנוח ולנאשם, במשרד, כי האחר שתפקידו לארוז את הסמים לא נמצא באמסטרדם.",העובדות
57,ME-16-03-10283-946,"יובל אמר למנוח שהוא יסביר לו כיצד לארוז את הסמים, והמנוח, באמסטרדם, יארוז בעצמו את הסמים ויבלע אותם.",העובדות
58,ME-16-03-10283-946,"יובל הראה למנוח כיצד לארוז את הסמים, כיצד לעטוף את הסם והניילון, ולמתוח אותו סביב הסמים, והורה למנוח להתאמן.",העובדות
59,ME-16-03-10283-946,"כמו כן אמר יובל למנוח, בנוכחות הנאשם, שעליו לבלוע את הסמים שמונה שעות לפני הנחיתה בישראל.",העובדות
60,ME-16-03-10283-946,"יובל עשה את המעשים המתוארים בסעיפים טו-כא, בנוכחות הנאשם, ומבלי שיובל או הנאשם הסבירו למנוח את סכנת החיים הממשית הטמונה בבליעת כמות עצומה של סמים מסוכנים מסוג קוקאין, שיובל שלח אותו לייבא במסגרת הקשר.",העובדות
61,ME-16-03-10283-946,"ביום 27.1.16, בשעה 03:04, טס המנוח לאמסטרדם.",העובדות
62,ME-16-03-10283-946,"באותו יום, בשעה 16:38, טסו הנאשם, ורעייתו לאמסטרדם.",העובדות
63,ME-16-03-10283-946,ביום 28.1.16 נפגש הנאשם עם רפי ואחרים שזהותם לא ידועה.,העובדות
64,ME-16-03-10283-946,"רפי והאחרים העבירו לנאשם סם מסוכן מסוג קוקאין, במשקל של 486.88 גרם, מוסתר בתוך כיסוי של מחשב לוח (טאבלט) (להלן: ""הסמים"").",העובדות
65,ME-16-03-10283-946,"בהמשך, הסיעו רפי והאחרים את הנאשם בסמוך למלון בו שהה המנוח.",העובדות
66,ME-16-03-10283-946,הנאשם נפגש עם המנוח ומסר לו את הסמים.,העובדות
67,ME-16-03-10283-946,"המנוח ארז את הסמים בתוך 69 חבילות, ובלע אותן, בתאריך 31.1.16, עובר לטיסה חזרה לישראל.",העובדות
68,ME-16-03-10283-946,"ביום 31.1.16, בסמוך לשעה 12:30, נחתו, בין היתר, הנאשם ורעייתו בישראל.",העובדות
69,ME-16-03-10283-946,סמוך לשעה 18:10 נחת המנוח בישראל.,העובדות
70,ME-16-03-10283-946,"המנוח נסע ישירות משדה התעופה לביתו של הנאשם, ונפגש עמו במשרד.",העובדות
71,ME-16-03-10283-946,"המנוח ביקש מהנאשם שירכוש עבורו כדורים המאיצים את פעולת המעיים, כדי להוציא את הסמים מגופו (להלן: ""הכדורים"").",העובדות
72,ME-16-03-10283-946,"בהמשך, התקשר הנאשם ליובל, הודיע לו כי המנוח נחת והגיע למשרד וביקש ממנו לרכוש עבור המנוח את הכדורים.",העובדות
73,ME-16-03-10283-946,"יובל רכש עבור המנוח את הכדורים ולאחר מכן הביא למנוח מזון, הכול כדי להאיץ את הוצאת הסמים מגופו של המנוח.",העובדות
74,ME-16-03-10283-946,לאחר מכן עזב יובל את המשרד.,העובדות
75,ME-16-03-10283-946,"בסמוך לשעה 19:30, חש המנוח ברע.",העובדות
76,ME-16-03-10283-946,"הנאשם הזעיק את יובל למשרד, והוא אכן הגיע למשרד כעבור זמן מה.",העובדות
77,ME-16-03-10283-946,"הנאשם התקשר לרעייתו ולמכר שלו כדי שיסיעו אותו ואת המנוח לקבלת טיפול רפואי, אולם יובל סירב להצטרף אליהם.",העובדות
78,ME-16-03-10283-946,"הנאשם אחז במכשיר הטלפון שלו כדי להזעיק אמבולנס, אך יובל הורה לנאשם לא להתקשר למגן דוד אדום, כדי שלא יעצרו.",העובדות
79,ME-16-03-10283-946,"כעבור זמן מה, החל המנוח לפרכס.",העובדות
80,ME-16-03-10283-946,הנאשם התקשר למגן דוד אדום.,העובדות
81,ME-16-03-10283-946,"יובל והנאשם אחזו במנוח בעודו מפרכס, הוציאו אותו מחוץ למשרד, אל רחוב לוי אשכול, והשכיבו אותו על המדרכה, זאת כדי להרחיק עצמם מהמנוח.",העובדות
82,ME-16-03-10283-946,"יובל אמר לנאשם לחזור למשרד, ונותר לעמד בסמוך למנוח, כשהוא ממשיך לפרכס ודם ניגר מפיו.",העובדות
83,ME-16-03-10283-946,"כשהגיע האמבולנס, טען יובל בפני הפרמדיק כי הוא המודיע, כי אין לו כל הכרות עם המנוח, והלך מהמקום.",העובדות
84,ME-16-03-10283-946,"מיד לאחר מכן, במהלך הטיפול הרפואי שניתן למנוח במקום, הוא הפסיק לנשום ואיבד דופק.",העובדות
85,ME-16-03-10283-946,"כוחות מד""א ביצעו בו החייאה.",העובדות
86,ME-16-03-10283-946,המנוח הובהל לבית החולים תל השומר במצב קריטי כשהוא מונשם ולאחר מכן הורדם.,העובדות
87,ME-16-03-10283-946,"בדיקה נוירולוגית שנערכה למנוח העידה על פגיעה איסכימית, היעדר החזרי גזע מוח ובצקת מוחית.",העובדות
88,ME-16-03-10283-946,"בתאריך 1.2.16 נערך למנוח ניתוח בטן, במהלכו הוצאו ממעיו 69 אריזות המכילות את הסמים.",העובדות
89,ME-16-03-10283-946,"ביום 2.2.16 נקבע ע""י ועדה רפואית מוות מוחי, והמנוח נותק ממכשיר הנשמה ונפטר.",העובדות
90,ME-16-03-10283-946,"במהלך האירוע שתואר באישום השני, בעוד המנוח מקבל טיפול רפואי, לקחו יובל והנאשם את המזוודה עמה שב המנוח מאמסטרדם (להלן: ""המזוודה""), ונסעו ברכבו של יובל לביתו של ג. ט. (להלן: ""ג'""), חברו של יובל, בת""א.",העובדות
91,ME-16-03-10283-946,"כשהגיעו לביתו של ג', ביקש ממנו יובל להחביא בביתו את המזוודה בכוונה למנוע או להכשיל הליך שיפוטי, או להביא לידי עיוות דין בהעלמת ראיות.",העובדות
92,ME-16-03-10283-946,ג' סרב לבקשתו.,העובדות
93,ME-16-03-10283-946,"מיד לאחר מכן, נסעו יובל והנאשם לש.",העובדות
94,ME-16-03-10283-946,א.,העובדות
95,ME-16-03-10283-946,"ביהוד (להלן: ""ש'"").",העובדות
96,ME-16-03-10283-946,הנאשם נכנס לביתו של ש' בזמן שיובל המתין לו ברכב.,העובדות
97,ME-16-03-10283-946,ש' סרב לקבל את המזוודה אך הסכים להותיר בביתו רק את בגדיו של המנוח.,העובדות
98,ME-16-03-10283-946,"הנאשם לקח עמו את המזוודה, וקופסה שהכילה את הטלפון הנייד של המנוח, ארנקו, ומסמכים של המנוח (להלן: ""הקופסה"").",העובדות
99,ME-16-03-10283-946,"מיד לאחר מכן, המשיכו יובל והנאשם בנסיעה לכיוון סביון, עצרו בצד הדרך, יובל השליך את המזוודה בפח זבל, והנאשם חפר בור בצד הדרך והטמין את הקופסה, כל זאת בכוונה למנוע או להכשיל הליך שיפוטי, או להביא לידי עיוות דין בהעלמת ראיות.",העובדות
100,ME-16-03-10283-946,"יובל והנאשם חזרו למשרד, יובל אמר לנאשם להשמיד את כל החפצים בהם נגע המנוח במשרד, והנאשם עשה כן.",העובדות
101,ME-16-03-10283-946,"ב""כ המאשימה הסבירה את ההחלטה לחזור בה מעבירת ההריגה, בשלב מוקדם יחסית של שמיעת הראיות, בראיות חדשות שהגיעו לידיה, לאחר הגשת כתב האישום, לרבות העדויות שנשמעו במהלך פרשת התביעה עד אותו שלב; ובספק הסביר  שהתעורר ביחס ליכולתה להוכיח את הקשר הסיבתי בין מעשי הנאשם לבין מות המנוח.",ההליכים
102,ME-16-03-10283-946,"בעקבות זאת, ביום 14.9.16, זוכה הנאשם מעבירת ההריגה לפי סעיף 298 לחוק, שיוחסה לו במקור, והורשע, על יסוד הודאתו, בעבירות המפורטות בסעיף 2 לעיל.",ההליכים
103,ME-16-03-10283-946,"בגין חלקם הנטען של יובל ומקסים, הוגש נגדם כתב אישום וההליכים בעניינם מתנהלים בפני מותב אחר, בבית משפט זה.",ההליכים
104,ME-16-03-10283-946,"לחובת הנאשם, כבן 42, הרשעה משנת 2005 בעבירה של החזקת סמים שלא לצריכה עצמית, בגינה נדון, בין היתר, ל- 20 חודשי מאסר בפועל, וכן הרשעה ישנה בעבירה של החזקת נכס החשוד כגנוב  (ת/82).",הראיות לעונש
105,ME-16-03-10283-946,"מטעם ההגנה העיד אבי הנאשם, מר חיים קובלסקי, שמסר כי הסתבכות הנאשם בפלילים היא תולדה של תמימות וטיפשות, בגינן הסתבך עם גורמים עברייניים.",הראיות לעונש
106,ME-16-03-10283-946,"האב  ביקש מבית המשפט לנהוג בבנו במידת הרחמים, ולהתחשב במשפחתו – ובמיוחד ברעייתו ובשלושת בנותיו הקטינות.",הראיות לעונש
107,ME-16-03-10283-946,"עוד הוגשו לבית המשפט מכתב רעיית הנאשם (נ/10), ואסופת מכתבי המלצה (נ/11), שהמשותף למרביתם הוא תיאור הסבל הרב שנגרם למשפחת הנאשם בעקבות הסתבכותו; וכן תלוש שכר של הרעייה (נ/12), שנועד לתמוך בטענת ההגנה בדבר הקשיים הכלכליים אליהם נקלעה משפחת הנאשם, בעקבות מעצרו.",הראיות לעונש
108,ME-16-03-10283-946,"ב""כ המאשימה עתרה לקבוע כי מתחם הענישה נע בין 5 ל-10 שנות מאסר.",טיעוני הצדדים לעונש
109,ME-16-03-10283-946,"בקביעת המתחם, סברה ב""כ המאשימה, כי יש לקחת בחשבון את ריבוי העבירות בהן הורשע הנאשם; את העובדה שמדובר בסם קשה, מסוג קוקאין, שפוטנציאל הנזק שלו רב, ואת כמות הסם המשמעותית; את המניע לעבירות – בצע כסף; את התכנון המפורט שקדם לעבירה; ואת התפקיד המרכזי שנטל הנאשם בהוצאת התכנית לפועל.",טיעוני הצדדים לעונש
110,ME-16-03-10283-946,"במסגרת המתחם, עתרה ב""כ המאשימה, להשית על הנאשם מאסר משמעותי, מאסר מותנה וקנס משמעותי, תוך מתן משקל לשיקולי הקולא הבאים: שיתוף הפעולה המשמעותי של הנאשם עם רשויות האכיפה, כבר בשלב החקירה, כאשר עדות הנאשם היא זו שאפשרה את חשיפת הפרשה; הודאת הנאשם, מבלי לקבל תמורה מהמאשימה, באופן שהוביל לחסכון בזמן שיפוטי.",טיעוני הצדדים לעונש
111,ME-16-03-10283-946,"מנגד, ביקשה ב""כ המאשימה ליתן משקל לחומרה לעברו הפלילי של הנאשם, ממנו עולה כי חלה החמרה בפעילותו העבריינית, ולתסקיר שירות המבחן בעניינו, שאינו חיובי, והמצביע על סיכון להישנות התנהגות עוברת חוק.",טיעוני הצדדים לעונש
112,ME-16-03-10283-946,"ב""כ הנאשם ביקש לקבוע כי מתחם הענישה, בעניינו של הנאשם, נע בין 28 ל-42 חודשי מאסר.",טיעוני הצדדים לעונש
113,ME-16-03-10283-946,"במסגרת המתחם, עתר ב""כ הנאשם להשית על הנאשם עונש ברף התחתון.",טיעוני הצדדים לעונש
114,ME-16-03-10283-946,"הסנגור הדגיש כי הנאשם לא היה ""הרוח החיה"" בתכנית הקשר, כי אם נסחף אחר יובל ומקסים, להם הלווה כספים אותם סרבו להשיב; וכן, כי הנאשם יזם את הזעקת העזרה הרפואית למנוח, כשזה חש ברע, על אף התנגדות שותפיו לקשר.",טיעוני הצדדים לעונש
115,ME-16-03-10283-946,"הסנגור עתר ליתן משקל משמעותי לשיתוף הפעולה הניכר של הנאשם עם גורמי החקירה, ולהפללת שותפיו לקשר, באופן שהוביל לאיום על חיי הנאשם (נ/13), ועל משפחתו; וכן, לנטילת האחריות המלאה של הנאשם על מעשיו, ולחרטתו עליהם.",טיעוני הצדדים לעונש
116,ME-16-03-10283-946,"הסנגור סבר כי ראוי במקרה זה לחרוג ממתחם הענישה מטעמי שיקום, לפי סעיף 40ד לחוק, וזאת לאור ניסיונות הנאשם להשתקם במסגרת המעצר, באמצעות השלמת שני קורסי משגיחי כשרות (נ/14).",טיעוני הצדדים לעונש
117,ME-16-03-10283-946,"עוד ציין הסנגור כי הנאשם, שהשתחרר ממאסר לפני 11 שנים, שיקם את עצמו, עבד כקבלן שיפוצים והקים משפחה נורמטיבית אותה פרנס עד יום מעצרו.",טיעוני הצדדים לעונש
118,ME-16-03-10283-946,"ביחס לרכיב הקנס, טען הסנגור כי הנאשם חסר אמצעים, כי זוגתו ובנותיו הקטינות תלויות במשפחה המורחבת לפרנסתן, וכי אביו, המסייע להן כלכלית, הגיע אף הוא לפת לחם.",טיעוני הצדדים לעונש
119,ME-16-03-10283-946,"בדברו האחרון, הביע הנאשם צער וחרטה על העבירות שביצע, ועל מות המנוח.",טיעוני הצדדים לעונש
120,ME-16-03-10283-946,"הנאשם סיפר כי בשל שיתוף הפעולה עם גורמי החקירה הוא מאוים, וחושש לשלומו ולשלום משפחתו, עד כדי  כך שמחשש לניסיון להרעילו, הוא נמנע מאכילת אוכל המוכן על ידי השב""ס ומסתפק בתחליפים (חיזוק לחששו של הנאשם מהרעלה נמצא במסמך נ/13).",טיעוני הצדדים לעונש
121,ME-16-03-10283-946,"הערך החברתי המוגן העומד בבסיס עבירות הסמים הוא, בראש ובראשונה, ביטחון הציבור ובריאותו.",מתחם העונש ההולם
122,ME-16-03-10283-946,"בתי המשפט הדגישו את הנזקים הנגרמים בעקבות עבירות הסמים, ואת ההשלכות הקשות שיש לשימוש בסם על גופם ועל נפשם של המשתמשים.",מתחם העונש ההולם
123,ME-16-03-10283-946,"ערך חברתי נוסף הוא הצורך להגן על הציבור בכללו מפני עבירות, אותן מבצעים המכורים לסם, כדי לממן את צריכתו.",מתחם העונש ההולם
124,ME-16-03-10283-946,"ביחס לחומרתן של עבירות הסמים, וביחס למדיניות הענישה הראויה בעבירות אלה, נקבע כי:",מתחם העונש ההולם
125,ME-16-03-10283-946,"עוצמת פגיעת הנאשם בערכים המוגנים חמורה, בשל מאפייני החומרה בעבירות הסמים בהן הורשע, ובעיקר סוג הסם – קוקאין – המוגדר כסם קשה, וכמותו – כמעט מחצית הק""ג.",מתחם העונש ההולם
126,ME-16-03-10283-946,"באשר לעבירות השיבוש והשמדת הראייה, הערך החברתי המוגן בבסיס עבירות אלה הוא ההגנה על סדרי שלטון ומשפט ועל הסדר החברתי, ובמקרה זה גם שלמות גופו ובריאותו של המנוח.",מתחם העונש ההולם
127,ME-16-03-10283-946,"עצמת הפגיעה בערכים המוגנים משמעותית, בשל המאמצים שהשקיעו הנאשם ויובל בטשטוש זהותו של המנוח, וקשריו לנאשם וליובל.",מתחם העונש ההולם
128,ME-16-03-10283-946,הכול במטרה להרחיק עצמם מהסמים שעתידים להתגלות בגוף המנוח.,מתחם העונש ההולם
129,ME-16-03-10283-946,"בחינת מדיניות הענישה הנוהגת, כפי שהיא עולה, בין היתר, מהפסיקה שהוגשה ע""י באי כוח הצדדים, מלמדת כי בתי המשפט נוהגים לגזור עונשי מאסר ממושכים, לתקופות משתנות, והכל בהתאם לנסיבות המשתנות:",מדיניות הענישה הנוהגת
130,ME-16-03-10283-946,"עניין זה חמור מענייננו, לאור כמות הסם הרבה.",מדיניות הענישה הנוהגת
131,ME-16-03-10283-946,"מנגד, עניינו של הנאשם חמור יותר בשל הרשעתו בעבירות נוספות של ניסיון לייבוא סם, שיבוש והשמדת ראייה, ומאחר ובעניינו של המערער לא התקיים נימוק קולא של חסכון בזמן שיפוטי.",מדיניות הענישה הנוהגת
132,ME-16-03-10283-946,"בית המשפט הבהיר כי הסתפק ב-4 שנות מאסר בפועל בלבד, למרות חומרת המעשה, לאור נסיבות חייו הקשות של הנאשם, ובפרט מצבו הנפשי הקשה.",מדיניות הענישה הנוהגת
133,ME-16-03-10283-946,כמות הסמים שנתפסה במקרה זה חמורה מענייננו.,מדיניות הענישה הנוהגת
134,ME-16-03-10283-946,"מנגד, חלקו של הנאשם משמעותי מחלקו של המערער, ששימש כבלדר לייבוא הסמים, ולא עמד מאחורי תכנית הקשר.",מדיניות הענישה הנוהגת
135,ME-16-03-10283-946,"המערער הורשע בכך שייבא, באמצעות הדואר, 200 גרם קוקאין.",מדיניות הענישה הנוהגת
136,ME-16-03-10283-946,"למערער עבר פלילי משמעותי בעבירות סמים, והוא זה שיזם את ייבוא הסם.",מדיניות הענישה הנוהגת
137,ME-16-03-10283-946,"עונשו קוצר, למרות חומרת המעשים, לאור הפער בענישה בין המערער, לבין שותפו, שהיה בעל תפקיד שולי בייבוא הסם, ועל מנת לעודד את המערער להתמיד בשיקומו.",מדיניות הענישה הנוהגת
138,ME-16-03-10283-946,"ענייננו חמור ממקרה זה לאור ריבוי העבירות בהן הורשע הנאשם, ובשל כמות הסם הגדולה משמעותית.",מדיניות הענישה הנוהגת
139,ME-16-03-10283-946,"בעניינו של הנאשם, נסיבות רלוונטיות לקביעת המתחם, ובעיקר אלה:",נסיבות הקשורות בביצוע העבירות
140,ME-16-03-10283-946,"התכנון שקדם לביצוע העבירות – לעבירות בהן הורשע הנאשם קדם תכנון מדוקדק, המתבטא, בין היתר, ברכישת מכשירי הטלפון הניידים, על ידי יובל והנאשם, במימון הנאשם; ברכישת כרטיסי הטיסה, חלקם בנוכחות הנאשם ובמימונו; בגיוס הבלדרים, כאשר הנאשם היה נוכח בעת גיוס המנוח – חברו; ובאימון המנוח בבליעת הסמים ובאופן אריזתם, בנוכחות הנאשם.",נסיבות הקשורות בביצוע העבירות
141,ME-16-03-10283-946,"תכנון העבירות והניסיון להוציא לפועל את ייבוא הסמים לישראל נמשכו מספר חודשים, למרות שני ניסיונות קודמים לייבוא הסמים לישראל, שכשלו, ועד לייבואם בניסיון השלישי.",נסיבות הקשורות בביצוע העבירות
142,ME-16-03-10283-946,"לאורך אותם חודשים עמדו בפני הנאשם הזדמנויות רבות לחזור בו ולהפסיק את מעורבותו בתכנית הקשר, אותן לא ניצל.",נסיבות הקשורות בביצוע העבירות
143,ME-16-03-10283-946,"חלקו של הנאשם בביצוע העבירות – אמנם הנאשם לא יזם את התכנית העבריינית, כי אם יובל ומקסים; הנאשם אף לא היה בעל הקשרים באמסטרדם.",נסיבות הקשורות בביצוע העבירות
144,ME-16-03-10283-946,"עם זאת, הנאשם נטל תפקיד משמעותי ובולט בביצוע העבירות: הנאשם נסע שלוש פעמים לאמסטרדם, כאשר הוא נכון להעביר את הסמים לידי הבלדר, כפי שאכן עשה בנסיעה השלישית, עת העבירם לידי המנוח; הנאשם נכח בהליכי גיוס המנוח כבלדר, ובאימונו בבליעת הסמים.",נסיבות הקשורות בביצוע העבירות
145,ME-16-03-10283-946,"הגם שהנאשם הביע התנגדות מסוימת, במהלך התקופה, לגיוס המנוח כבלדר, בסופו של יום, נסע הנאשם עם המנוח לאמסטרדם והעביר לידיו את הסם; הנאשם העביר כספים ליובל ולרפי לצורך ביצוע הקשר.",נסיבות הקשורות בביצוע העבירות
146,ME-16-03-10283-946,"לאור כל האמור, התמונה המצטיירת היא שהנאשם נטל חלק פעיל ודומיננטי בהוצאת תוכנית הקשר מהכח אל הפועל.",נסיבות הקשורות בביצוע העבירות
147,ME-16-03-10283-946,"עם זאת, יינתן משקל הולם לכך שלתוכנית הקשר היו שותפים נוספים – בפרט רפי והאחרים – שפעילותם העבריינית נחשפה הודות לשיתוף הפעולה של הנאשם, ולא הועמדו לדין בגין חלקם בתכנית הקשר.",נסיבות הקשורות בביצוע העבירות
148,ME-16-03-10283-946,"הנזק שהיה צפוי להיגרם מביצוע העבירות – סוג הסם – קוקאין – וכמותו הרבה, 486.88 גרם, מלמדים על הנזק הרב שעשוי היה להיגרם מהשלמת העבירות, לשלמות גופם של צרכני הסם, ולציבור בכללותו הניזוק מפעילות עבריינית שנועדה לממן את צריכת הסמים.",נסיבות הקשורות בביצוע העבירות
149,ME-16-03-10283-946,"על עצמת הנזק ניתן ללמוד, בין היתר, אף ממות המנוח.",נסיבות הקשורות בביצוע העבירות
150,ME-16-03-10283-946,"אף שלא הובררה בפני בית המשפט סיבת מותו המדויקת של המנוח, אין ספק שבליעת הסמים, העמידה בסיכון את בריאותו ואת חייו.",נסיבות הקשורות בביצוע העבירות
151,ME-16-03-10283-946,הסיבות שהביאו את הנאשם לבצע את העבירות – לא ניתן להתעלם מכך שהמניע לביצוע העבירות היה בצע כסף.,נסיבות הקשורות בביצוע העבירות
152,ME-16-03-10283-946,"אמנם הנאשם לא נועד לזכות בעיקרי הרווחים מעסקת הסמים, אולם, גם רווח משני, ואפילו אם דובר אך בהשבת הכספים שהלווה ליובל ולמקסים מהכסף המוחזק, הרי שיש לראותו בחומרה.",נסיבות הקשורות בביצוע העבירות
153,ME-16-03-10283-946,"לאור כל האמור לעיל, בשים לב לערכים החברתיים המוגנים ולעוצמת הפגיעה בהם, תוך מתן משקל למכלול נסיבות האירוע, אני מוצא כי מתחם העונש ההולם בעניינו של הנאשם נע בין 3.5 ל- 6.5 שנות מאסר בפועל.",מתחם העונש ההולם
154,ME-16-03-10283-946,במקרה דנן איני מוצא כי יש מקום לחרוג ממתחם העונש ההולם.,אי-סטייה ממתחמי העונש ההולם
155,ME-16-03-10283-946,"לא לחומרה, בגין הגנה על שלום הציבור, ולא לקולא, בשל שיקולי שיקום, לאור מסקנת שירות המבחן כי במצבו של הנאשם אין ענישה שיקומית שתוכל להפחית את מסוכנותו.",אי-סטייה ממתחמי העונש ההולם
156,ME-16-03-10283-946,"בגזירת ענשו של הנאשם במסגרת המתחם, יש ליתן משקל משמעותי לשיתוף הפעולה של הנאשם, בעקבותיו נחשפה תכנית הקשר, ולכך ששיתף פעולה מרצונו, ללא קבלת תמורה כלשהי.",נסיבות שאינן קשורות בביצוע העבירה
157,ME-16-03-10283-946,"יתרה מזאת, עקב שיתוף הפעולה עם גורמי החקירה והפללתם של שותפיו,  סובל הנאשם מאיומים על חייו, ועל שלום משפחתו, עד כדי הימנעותו מאכילת אוכל המוכן ע""י שב""ס, ומניעת ביקורי רעייתו ובנותיו בבית המעצר, מתוך רצון להגן עליהן.",נסיבות שאינן קשורות בביצוע העבירה
158,ME-16-03-10283-946,חיזוק לכך שחששו של הנאשם לביטחונו האישי אינו תלוש מהמציאות מצוי במסמך נ/13.,נסיבות שאינן קשורות בביצוע העבירה
159,ME-16-03-10283-946,"עוד יש ליתן משקל לקולא להודאת הנאשם, שהובילה לחיסכון בזמן שיפוטי, ולחרטה ולצער שהביע ביחס לעבירות בהן הורשע וביחס למות המנוח.",נסיבות שאינן קשורות בביצוע העבירה
160,ME-16-03-10283-946,יינתן משקל הולם אף לממצאי תסקיר שירות המבחן בעניינו של הנאשם ולהמלצותיו.,נסיבות שאינן קשורות בביצוע העבירה
161,ME-16-03-10283-946,"מהתסקיר עולה כי על אף הבעת חרטתו על התנהלותו, הנאשם מתקשה להתייחס לאחריותו האישית, להבין את חומרת מעשיו, את הבעייתיות בהתנהלותו ואת האלטרנטיבות שעמדו בפניו.",נסיבות שאינן קשורות בביצוע העבירה
162,ME-16-03-10283-946,"העובדה כי הנאשם מציג עצמו כמי שנגרר אחר אחרים, ואינו נוטל אחריות למעשיו, כמו גם נטייתו בתקופות מצוקה לשימוש בחומרים ממכרים, הובילה את השירות למסקנה כי קיים סיכון להישנות התנהגות עוברת חוק.",נסיבות שאינן קשורות בביצוע העבירה
163,ME-16-03-10283-946,"השירות המליץ על מאסר בפועל, שימחיש את חומרת העבירות, למרות שהעריך שמאסר לתקופה ארוכה יעמיק את חווית התלות והבדידות ויגביר את חשיפתו לדפוסי התנהגות עברייניים.",נסיבות שאינן קשורות בביצוע העבירה
164,ME-16-03-10283-946,"לצד זאת, המליץ השירות על שילוב הנאשם, במהלך מאסרו, בתכנית טיפולית המותאמת לקשייו, ועל סיוע הרשות לשיקום האסיר בתום תקופת מאסרו.",נסיבות שאינן קשורות בביצוע העבירה
165,ME-16-03-10283-946,"משקל מסוים לחומרה יש ליתן אף לעברו הפלילי של הנאשם, ולהחמרה בהתנהגותו העבריינית, בתחום הסמים, תוך מתן משקל הולם לקולא, להתמתנות בהסתבכויותיו בפלילים, ולתפקודו הנורמטיבי מאז שחרורו מהכלא ועד להסתבכותו הנוכחית, משך כ-11 שנים, במהלכן השתלב במעגל העבודה והקים משפחה מתפקדת, כמו גם לקשיים הרבים אליהם נקלעו בני משפחת הנאשם, בעקבות הסתבכותו, כפי שעולה מראיות ההגנה.",נסיבות שאינן קשורות בביצוע העבירה
166,ME-16-03-10283-946,סיכום,נסיבות שאינן קשורות בביצוע העבירה
167,ME-16-03-10283-946,"לאחר ששקלתי את מכלול השיקולים, כמפורט לעיל,  אני גוזר על הנאשם את העונשים הבאים:",נסיבות שאינן קשורות בביצוע העבירה
168,ME-16-03-10283-946,"54 חודשי מאסר בפועל, שמניינם מיום מעצרו 7.2.16.",נסיבות שאינן קשורות בביצוע העבירה
169,ME-16-03-10283-946,"18 חודשי מאסר מותנים, למשך 3 שנים מיום שחרורו ממאסר, והתנאי הוא שהנאשם לא יעבור את העבירות בהן הורשע, או כל עבירה מסוג פשע בניגוד לפקודת הסמים המסוכנים, לרבות ניסיון או סיוע לעבור איזו מעבירות אלה.",נסיבות שאינן קשורות בביצוע העבירה
170,ME-16-03-10283-946,"קנס בסך 10,000 ₪, או 50 ימי מאסר תמורתו.",נסיבות שאינן קשורות בביצוע העבירה
171,ME-16-03-10283-946,הקנס ישולם עד ולא יאוחר מיום 4.4.17.,נסיבות שאינן קשורות בביצוע העבירה
172,ME-16-03-10283-946,"מומלץ כי השב""ס ישקול שילוב הנאשם, במהלך מאסרו, בתכנית טיפולית שיקומית המותאמת לקשייו, ובליווי וסיוע הרשות לשיקום האסיר בתום ריצוי תקופת המאסר, כמפורט בתסקיר שירות המבחן.",נסיבות שאינן קשורות בביצוע העבירה
173,ME-16-03-10283-946,זכות ערעור לבית המשפט העליון תוך 45 ימים מהיום.,נסיבות שאינן קשורות בביצוע העבירה
174,ME-16-03-10283-946,"ניתן היום,  ו' טבת תשע""ז, 04 ינואר 2017, בנוכחות הצדדים.",נסיבות שאינן קשורות בביצוע העבירה
