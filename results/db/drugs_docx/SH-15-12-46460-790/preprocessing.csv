,verdict,text,part
0,SH-15-12-46460-790,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
1,SH-15-12-46460-790,"חוק העונשין, תשל""ז-1977: סע'  40ט', 40יא",הנאשם
2,SH-15-12-46460-790,"הנאשם הורשע על פי הודאתו בביצוע עבירה של החזקת סם לצריכתו העצמית, לפי סעיפים 7(א) ו-(ג) סיפא לפקודת הסמים המסוכנים, בכך שביום 20.7.2015, החזיק הנאשם 0.3370 גרם חשיש.",כתב האישום
3,SH-15-12-46460-790,"נדמה, כי הסיבה שבגינה מתנהל ההליך שלפניי, הוא קיומו של עבר פלילי ומאסר מותנה בר-הפעלה ביחס לנאשם.",מהלך הדיון
4,SH-15-12-46460-790,"אלא שהליך זה, התארך שלא לצורך, בשל נסיבותיו האישיות של הנאשם, הקושי שלו להתייצב לדיונים, והקושי שלו אל מול שירות המבחן.",מהלך הדיון
5,SH-15-12-46460-790,"בתיק זה הוגשו מספר תסקירים, כאשר הרקע להגשתם היה הניסיונות החוזרים ונשנים של בית המשפט לגייס את הנאשם לטיפול.",תסקירי שירות המבחן
6,SH-15-12-46460-790,"אלא שהנאשם לא התייצב לשירות המבחן ברוב הפעמים, לא מסר בדיקות שתן כלל, ובסופו של דבר טען, כי אינו מסוגל לחדול משימוש בסמים אותם הוא צורך מגיל 15.",תסקירי שירות המבחן
7,SH-15-12-46460-790,הוא אינו רואה פסול בהמשך צריכת הסמים.,תסקירי שירות המבחן
8,SH-15-12-46460-790,"הנאשם כבן 29, מצוי כיום בזוגיות, ועובד לאורך שנים באופן יציב יחסי.",תסקירי שירות המבחן
9,SH-15-12-46460-790,"לטענתו, אחת הסיבות שלא התייצב לשירות המבחן הייתה מחויבותו לעבודה והיעדר זמן פנוי.",תסקירי שירות המבחן
10,SH-15-12-46460-790,"בסופו של יום, שירות המבחן לא יכול היה לבוא בהמלצה טיפולית, ולמעשה סבר, כי אין לו כל יכולת להציע לנאשם תועלת כלשהי, בשל עמדות הנאשם וחוסר שיתוף הפעולה שלו.",תסקירי שירות המבחן
11,SH-15-12-46460-790,הצדדים לא הגיעו להסכמה עונשית.,טיעונים לעונש
12,SH-15-12-46460-790,"מחד, המאשימה סברה, כי לאחר שניתנו לנאשם הזדמנויות אין ספור לעלות על דרך השיקום, אך הוא לא פסע באותן דרכים, יש מקום לסיים את ההליכים לאחר זמן כה רב, ולהפעיל את המאסר המותנה מאחורי סורג ובריח יחד עם ענישה נלווית.",טיעונים לעונש
13,SH-15-12-46460-790,"מאידך, הסניגורית טענה, כי לא יהא זה צודק להפעיל מאסר מותנה שהוטל בשנת 2014, על מי שחדל לבצע עבירות לאורך השנים האחרונות, התייצב, באופן יחסי, וחיי את חייו כאחד האדם.",טיעונים לעונש
14,SH-15-12-46460-790,"במסגרת ראיות לעונש, שמעתי את מעסיקו של הנאשם, מר טל, שדיבר עליו במונחים של ""כמו בני"", והרעיף שבחים על תפקודו החיובי לאורך שנים במקום העבודה, נאמנותו וחריצותו.",טיעונים לעונש
15,SH-15-12-46460-790,"קביעת מתחם הענישה – מתחם הענישה צריך להתייחס לעקרון ההלימה, הנוגע ליחס לערך החברתי המוגן, מידת הפגיעה בו, מדיניות הענישה הנוהגת ונסיבות ביצוע העבירה.",טיעונים לעונש
16,SH-15-12-46460-790,אשר לערך המוגן – עבירות סמים פגיעתן קשה במשתמשים ובכלל החברה.,טיעונים לעונש
17,SH-15-12-46460-790,"בנסיבות המקרה, מדובר בשימוש עצמי בסם ""קל"" יחסית, שכיום יש לגביו אסדרה שאיננה פלילית, בשלביה הראשונים.",טיעונים לעונש
18,SH-15-12-46460-790,מכאן שמידת הפגיעה בערכים המוגנים נמוכה מאוד.,טיעונים לעונש
19,SH-15-12-46460-790,"נסיבות הקשורות בביצוע העבירה, לפי סעיף 40ט' לחוק העונשין – בין הנסיבות הקשורות בביצוע העבירה יש לשקול את אלה, לעניין קביעת המתחם: מדובר בהחזקת סם לשימוש עצמי בכמות מזערית, ככל הנראה על רקע שימוש מתמשך בסמים, כך שבמובן הפורמלי מדובר בעבירה מתוכננת שהיא תוצאה של התנהלות הנאשם לאורך שנים; הנזק הוא בעיקר לנאשם.",טיעונים לעונש
20,SH-15-12-46460-790,"מדיניות הענישה הנוהגת – עבירה של שימוש עצמי בוודאי בסוג סם זה ובכמות המתוארת, דינה להסתיים בענישה מינימלית של היעדר הרשעה ושל""ץ או של מאסר על תנאי וענישה כספית ועד חודשיים מאסר.",טיעונים לעונש
21,SH-15-12-46460-790,"מתחם הענישה – לפיכך, מתחם הענישה צריך לעמוד על של""ץ ומאסר על תנאי וקנס ועד חודשיים מאסר בפועל.",טיעונים לעונש
22,SH-15-12-46460-790,"נסיבות שאינן קשורות בביצוע העבירה לפי סעיף 40י""א לחוק העונשין – ניתן  לתת משקל לנסיבות הבאות שאינן קשורות בביצוע העבירה, במסגרת גזירת העונש בתוך המתחם:",טיעונים לעונש
23,SH-15-12-46460-790,"אכן, מדובר בהתנהגות עוברת חוק מצד הנאשם שיש לו עבר פלילי בתחום, ולכאורה מדובר בהתנהגות מתריסה שאינה מכבדת את החוק ואת בית המשפט, תוך דחיית היד המושטת לו.",טיעונים לעונש
24,SH-15-12-46460-790,"גם חלוף הזמן אינו מסייע לנאשם, שכן חלוף הזמן במקרנו, רובץ לפתחו של הנאשם ובאחריותו הבלעדית.",טיעונים לעונש
25,SH-15-12-46460-790,"אלא שמצד שני, מדובר באדם בוגר, שחי את חייו ובשנים האחרונות אינו מבצע עבירות ומבקש שיעזבוהו לנפשו, תוך שהוא מתפקד לאורך זמן במקום עבודה המעריך אותו, כשהמעסיק מתייחס אליו בהבנה ובאהבה.",טיעונים לעונש
26,SH-15-12-46460-790,"לכן, שליחתו של הנאשם למאסר בנסיבות הנוכחיות מעוררת קושי ממשי, אליו מצטרפות נסיבות המקרה – כמות מזערית של סם שלגביו קיימת היום אסדרה מינהלית שאינה פלילית, בשלביה הראשונים (הגם שברור כי הנאשם אינו עומד בקריטריונים לנוכח פער הזמנים שבין רישומו הפלילי האחרון לבין מועד ביצוע העבירה).",טיעונים לעונש
27,SH-15-12-46460-790,"על-כן, יש לשאול מהו האינטרס הציבורי בשליחתו של הנאשם לכלא, מלבד העמידה על קוצו של יוד ומיצוי הדין.",טיעונים לעונש
28,SH-15-12-46460-790,"ערכים אחרונים אלו, אינם חזות הכל, וספק אם בנסיבות המקרה הם מתיישבים עם עקרון ההלימה, שהוא העקרון הבולט לאחר תיקון 113.",טיעונים לעונש
29,SH-15-12-46460-790,"שאלת הארכת המאסר המותנה – בבואו של בית המשפט לבחון שאלה של הארכת מאסר מותנה, עליו לשאול את עצמו האם במקרה שמונח לפניו, יהא זה נכון וצודק להאריך עונש זה.",טיעונים לעונש
30,SH-15-12-46460-790,"לטעמי, ולמרות שאינני מסכים עם הדרך שבה הנאשם בחר לנהל את חייו, ולמרות שאני סבור שיש מידה של כפיות טובה בדרך שבה התנהל בתיק זה, קשה לי להלום תוצאה של הטלת חודשיים מאסר מאחורי סורג ובריח, אך בשל צריכת חשיש במשקל מזערי, לצריכה עצמית.",טיעונים לעונש
31,SH-15-12-46460-790,"הממד של חלוף הזמן (הגם שצריך לפעול לחובתו של הנאשם), מוסיף לתוצאה זו נופך של אבסורד ותחושת חוסר צדק משווע.",טיעונים לעונש
32,SH-15-12-46460-790,"לכך יש להוסיף, כאמור, את המדיניות הנוכחית בשאלת אסדרת צריכת קנביס וחשיש והגישה הסלחנית שהיא מגלמת כלפי צורכי סם זה.",טיעונים לעונש
33,SH-15-12-46460-790,לא זו אף זו.,טיעונים לעונש
34,SH-15-12-46460-790,"הארכת המאסר המותנה, בנסיבות הנוכחיות, היא חבר פיפיות של ממש מעל ראשו של הנאשם, שכן לא תהיה אפשרות להאריך את המאסר המותנה, אם הנאשם ימשיך בהתנהלותו הנוכחית, אלא אם כן יירתם לתהליך טיפולי שיקומי משמעותי בתחום הסמים, שכעת הוא חושב שאינו זקוק לו.",טיעונים לעונש
35,SH-15-12-46460-790,"מכאן, שהארכת המאסר המותנה, רק תגביר את אחריות של הנאשם לעתידו, על כל המשתמע מכך.",טיעונים לעונש
36,SH-15-12-46460-790,"המיקום במתחם – לפיכך, במכלול הנסיבות שציינתי, יש מקום להותיר את הנאשם בתחתית מתחם הענישה, ולחדש את המאסר המותנה שנגזר עליו.",טיעונים לעונש
37,SH-15-12-46460-790,"לפיכך, אני מחליט לגזור על הנאשם את העונשים הבאים:",גזירת הדין
38,SH-15-12-46460-790,"מחדש את המאסר המותנה שנגזר על הנאשם בתיק התנאי וקובע, כי נגד הנאשם עומד מאסר על-תנאי של 60 יום, שלא יעבור בתוך שנתיים מהיום כל עבירה של צריכה עצמית של סמים או החזקת כלים לצריכה עצמית;",גזירת הדין
39,SH-15-12-46460-790,"קנס בסך 750  ₪, אשר יקוזז מהפיקדון שבתיק על אף כל הוראת עיקול.",גזירת הדין
40,SH-15-12-46460-790,"ככל שלא קיימת יתרת זכות לטובת הנאשם הקנס ישולם עד ליום 1.4.2020, ולא, ייאסר הנאשם למשך ארבעה ימים.",גזירת הדין
41,SH-15-12-46460-790,יש לשלוח לשירות המבחן.,גזירת הדין
42,SH-15-12-46460-790,זכות ערעור כחוק לבית המשפט המחוזי בירושלים בתוך 45 יום מהיום.,גזירת הדין
43,SH-15-12-46460-790,"54678313ניתן היום,  כ""ח שבט תש""פ, 23 פברואר 2020, במעמד הצדדים.",גזירת הדין
44,SH-15-12-46460-790,דוד שאול גבאי ריכטר 54678313,גזירת הדין
