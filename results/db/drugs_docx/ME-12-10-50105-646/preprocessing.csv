,verdict,text,part
0,ME-12-10-50105-646,"מטעם המאשימה: עו""ד רועי אלפסי",הנאשם
1,ME-12-10-50105-646,"מטעם הנאשם: הובא וע""י ב""כ עו""ד אורלי אמוץ ממשרד עו""ד אהוד בן יהודה",הנאשם
2,ME-12-10-50105-646,"פקודת הסמים המסוכנים [נוסח חדש], תשל""ג-1973: סע'  7(א), (ג), 13, 19א",במסמך זה הושמטו פרוטוקולי
3,ME-12-10-50105-646,פקודת התעבורה [נוסח חדש]: סע'  43,במסמך זה הושמטו פרוטוקולי
4,ME-12-10-50105-646,"חוק העונשין, תשל""ז-1977: סע'  40ב, 40ג(א), 40ג(ב), 338(א)(1), 40יא",במסמך זה הושמטו פרוטוקולי
5,ME-12-10-50105-646,"* על בתי המשפט להעביר מסר ברור של הוקעת מבצעי עבירות הסמים, בין היתר, באמצעות הטלת עונשי מאסר ממושכים ויש להחמיר כשמדובר בעסקאות בכמויות גדולות של סם.",במסמך זה הושמטו פרוטוקולי
6,ME-12-10-50105-646,"במסגרת גזירת הדין, אחידות הענישה הינו שיקול אחד מבין המכלול שעל ביהמ""ש לשקול.",במסמך זה הושמטו פרוטוקולי
7,ME-12-10-50105-646,"בהתחשב ובכך וביתר השיקולים הצריכים לעניין, נגזר דינו של הנאשם.",במסמך זה הושמטו פרוטוקולי
8,ME-12-10-50105-646,* עונשין – ענישה – אחדות הענישה,במסמך זה הושמטו פרוטוקולי
9,ME-12-10-50105-646,* עונשין – ענישה – מדיניות ענישה: עבירות סמים,במסמך זה הושמטו פרוטוקולי
10,ME-12-10-50105-646,* עונשין – ענישה – מדיניות ענישה: שיקולים,במסמך זה הושמטו פרוטוקולי
11,ME-12-10-50105-646,בית המשפט המחוזי גזר את הדין ופסק:,במסמך זה הושמטו פרוטוקולי
12,ME-12-10-50105-646,"עקרון אחידות הענישה מורה כי יש להחיל על עבריינים שהורשעו בעבירות דומות ובמערכת נסיבתית דומה שיקולי ענישה דומים, בייחוד כשמדובר בנאשמים המורשעים במסגרת פרשה אחת.",במסמך זה הושמטו פרוטוקולי
13,ME-12-10-50105-646,"עם זאת, מלאכת קציבת העונש איננה בגדר מדע מדויק והיא פרי איזון בין כלל הנתונים והשיקולים הצריכים לעניין, כאשר אחידות הענישה הינה שיקול אחד מבין המכלול שעל ביהמ""ש לשקול על מנת להגיע לתוצאה מאוזנת המגשימה את תכלית ההגנה על עניינו של הציבור והפרט.",במסמך זה הושמטו פרוטוקולי
14,ME-12-10-50105-646,"בתי המשפט מצווים להירתם לצורך בביעור נגע הסמים ולהעביר מסר ברור של הוקעת מבצעי עבירות הסמים, בין היתר, באמצעות הטלת עונשי מאסר ממושכים.",במסמך זה הושמטו פרוטוקולי
15,ME-12-10-50105-646,"כאשר עסקינן בעסקאות בכמויות גדולות של סם, ראוי לגזור ענישה מחמירה ומרתיעה הקרובה אל העונש המקסימאלי הקבוע בחוק ושיקוליו האישיים של הנאשם נסוגים מפני שיקולי הנזק הכבד שהשימוש בסם מביא על המשתמשים בו.",במסמך זה הושמטו פרוטוקולי
16,ME-12-10-50105-646,"במקרה דנן, הכמות שנסחרה אילו הייתה מופצת בקרב צרכני הסם, הייתה עתידה להפיק אלפי מנות לשימוש ולגרום לנזק כבד ביותר.",במסמך זה הושמטו פרוטוקולי
17,ME-12-10-50105-646,"בנסיבות העניין, אין מקום להשוואה נוקשה בין הנאשם ושותפו, אך ראוי שיהא מתאם כלשהו שישקף את תפקידו המשמעותי יותר של הנאשם בביצוע המעשים, כמתכנן וכמבצע עיקרי.",במסמך זה הושמטו פרוטוקולי
18,ME-12-10-50105-646,אין נסיבות כבדות משקל המחייבות לסטות ממתחם העונש ההולם או המצדיקות הטלת עונש שהוא ברף התחתון.,במסמך זה הושמטו פרוטוקולי
19,ME-12-10-50105-646,"בהתחשב במכלול השיקולים הצריכים לעניין, נידון הנאשם ל-40 חודשים לריצוי בפועל, ומאסר על-תנאי למשך 3 שנים, פסילת רישיון נהיגה למשך שנתיים, קנס כספי בסך 15,000 ₪ או 150 ימי מאסר תמורתו וחילוט הרכב ששימש לביצוע העבירה.",במסמך זה הושמטו פרוטוקולי
20,ME-12-10-50105-646,"הנאשם הורשע, על פי הודאתו במסגרת הסדר טיעון, בעבירות של עסקה בסם מסוכן, עבירה לפי סעיפים 13 ו-19א לפקודת הסמים המסוכנים [נוסח חדש], התשל""ג- 1973 (להלן: ""פקודת הסמים""), החזקת סם מסוכן שלא לצריכה עצמית בלבד, עבירה לפי 7(א) ו-(ג) רישא לפקודת הסמים, הסתייעות ברכב לשם ביצוע פשע, עבירה לפי סעיף 43 לפקודת התעבורה [נוסח חדש], התשכ""א- 1961, ומעשה פזיזות ורשלנות, עבירה לפי סעיף 338(א)(1) לחוק העונשין, התשל""ז- 1977.",	מבוא:
21,ME-12-10-50105-646,"על-פי הסדר הטיעון בין הצדדים, הנאשם חזר בו מכפירתו, הודה בעובדות המפורטות בכתב האישום המתוקן שהוגש נגדו, והורשע בעבירות כמפורט לעיל.",	מבוא:
22,ME-12-10-50105-646,באשר לעונש הוסכם כי הצדדים יטענו באופן חופשי.,	מבוא:
23,ME-12-10-50105-646,"לבקשת סנגורו, הופנה הנאשם לקבלת תסקיר שירות המבחן, ואולם המאשימה הודיעה לבית-המשפט כי מסקנות התסקיר לא יחייבו אותה.",	מבוא:
24,ME-12-10-50105-646,"עובר לתאריך 18.10.12 סיכם הנאשם עם ג'לאל עוידה (להלן: ""ג'לאל"") לעשות עסקה בסם מסוכן מסוג הירואין במשקל של כחצי ק""ג (להלן: ""הסם"") מלבנון לישראל.",עובדות כתב האישום המתוקן:
25,ME-12-10-50105-646,"לצורך כך, בתאריך 18.10.12, הגיעו הנאשם וג'לאל, ברכבו של הנאשם מסוג מזדה, מ""ר 39-522-28, למטולה, וזאת לצורך ""הכרת השטח"" לקראת העסקה המתוכננת.",עובדות כתב האישום המתוקן:
26,ME-12-10-50105-646,"למחרת, בתאריך 19.10.12, סמוך לשעה 17:00, הגיעו הנאשם וג'לאל ברכב מסוג טנדר איסוזו, אל גדר הגבול הסמוכה למטולה ומפרידה בין ישראל ללבנון, תוך שהנאשם נוהג בטנדר – כל זאת תוך תיאום טלפוני עם סוחר סמים מהצד הלבנוני של הגדר.",עובדות כתב האישום המתוקן:
27,ME-12-10-50105-646,"בהגיע הטנדר לגדר, עצר הנאשם את הטנדר, יצא ממנו ונעמד סמוך לגדר, כאשר ממולו, מעבר לגדר ומהצד הלבנוני הגיע הסוחר וברשותו הסם.",עובדות כתב האישום המתוקן:
28,ME-12-10-50105-646,"או אז, ביקש הנאשם מהסוחר לזרוק לידיו את הסם מעבר לגדר וכך אכן עשה.",עובדות כתב האישום המתוקן:
29,ME-12-10-50105-646,"הנאשם נכנס לטנדר, כשברשותו הסם, והעבירו לידי ג'לאל ביחד עם המכשירים הסלולאריים שהיו ברשותו ובהם נעזר ליצירת הקשר עם הסוחר.",עובדות כתב האישום המתוקן:
30,ME-12-10-50105-646,"בשלב זה, ניגשו כוחות משטרה לטנדר על מנת לעצור את הנאשם וג'לאל.",עובדות כתב האישום המתוקן:
31,ME-12-10-50105-646,"בהבחינם בכוחות המשטרה המזוהים, החלו הנאשם וג'לאל בורחים מהמקום, תוך נסיעה מהירה ופרועה ברחובות היישוב מטולה, כאשר ניידות משטרה רבות מנסות להשיגם ולעוצרם.",עובדות כתב האישום המתוקן:
32,ME-12-10-50105-646,"הנאשם וג'לאל המשיכו במנוסתם ורק לאחר דקות ממושכות הגיעו לרחוב ללא מוצא, שם נבלמו.",עובדות כתב האישום המתוקן:
33,ME-12-10-50105-646,"ג'לאל יצא מהטנדר, כשברשותו הסם והמכשירים הסלולאריים, והחל בורח מהמקום – עד שנעצר בידי כוחות המשטרה.",עובדות כתב האישום המתוקן:
34,ME-12-10-50105-646,"במקביל, ניסה הנאשם להימלט תוך שהוא נוהג את הטנדר ומתנגש ברכב משטרתי שחסם את דרכו, אך גם הוא נעצר בידי כוחות משטרה.",עובדות כתב האישום המתוקן:
35,ME-12-10-50105-646,"הנאשם, בן 47, נשוי בשנית ואב לשבעה ילדים, בגילאי 4.5 - 24 שנים, משתי מערכות נישואים.",תסקיר שירות המבחן:
36,ME-12-10-50105-646,"לדבריו, טרם מעצרו התגורר בירכא ופרש לגמלאות מוקדמות מעבודתו כסגן קב""ט במועצה המקומית כפר ראמי.",תסקיר שירות המבחן:
37,ME-12-10-50105-646,"למד 8 שנים בבית-ספר, ולאחר מכן השלים במכינה ל-12 שנות לימוד.",תסקיר שירות המבחן:
38,ME-12-10-50105-646,"בגיל 18 התגייס לשירות חובה בצה""ל, כאשר לדבריו במסגרת הצבא חווה אירוע טראומטי, שהצריך טיפול גם לאחר השחרור מהצבא וכיום.",תסקיר שירות המבחן:
39,ME-12-10-50105-646,"לנאשם הרשעות קודמות בעבירות של החזקת נכס חשוד כגנוב ועבירות אלימות, אשר בגינם ריצה עונש מאסר בעבודות שירות.",תסקיר שירות המבחן:
40,ME-12-10-50105-646,עוד מסר הנאשם כי אחד מאחיו וכן דודו נרצחו לפני כשבע שנים בשל סכסוך משפחתי.,תסקיר שירות המבחן:
41,ME-12-10-50105-646,שלושה מאחיו הנם עבר פלילי.,תסקיר שירות המבחן:
42,ME-12-10-50105-646,"בנוסף, אשתו הראשונה נרצחה, לדבריו ככל הנראה על רקע אותו סכסוך, כאשר נורתה מכדור תועה כשנהגה ברכב, אך הנאשם חש כי המטרה הייתה להרוג אותו ולא אותה.",תסקיר שירות המבחן:
43,ME-12-10-50105-646,"חמשת ילדיו מאשתו הראשונה נותרו להתגורר בבית הסמוך לבית הוריו בכפר ראמי, ואילו הוא, אשתו השנייה ושני ילדיהם, עברו להתגורר בירכא.",תסקיר שירות המבחן:
44,ME-12-10-50105-646,"בפני שירות המבחן, הודה הנאשם בביצוע העבירות, ונטל אחריות על ביצוען, אך התקשה לפרט את האירוע באופן רציף.",תסקיר שירות המבחן:
45,ME-12-10-50105-646,"הוא התקשה לבחון את המניעים שהובילו אותו לביצוע העבירה, אך מסר כי התפתה להשיג סכום כסף גדול שהובטח לו.",תסקיר שירות המבחן:
46,ME-12-10-50105-646,"שירות המבחן התרשם כי לנאשם יכולות ורבליות ואינטליגנציה, אך גדל בסביבה בה היה חשוף לנורמות עברייניות.",תסקיר שירות המבחן:
47,ME-12-10-50105-646,"קיים פער בין האופן בו הנאשם מציג את עצמו באור חיובי תוך שימת דגש על תפקודו החיובי במסגרות הצבא והעבודה, ובין מעורבותו בפלילים.",תסקיר שירות המבחן:
48,ME-12-10-50105-646,"הנאשם נוטה לצמצום וטשטוש המידע הנוגע לו, והביע עמדות מקלות באשר לעברו ולהתנהלותו.",תסקיר שירות המבחן:
49,ME-12-10-50105-646,"הוא התקשה לבחון את החלקים הבעייתיים בהתנהגותו, ואינו מודע באופן מעמיק לחומרת העבירות אותן ביצע, עקב הפיתוי לרווח כספי קל ומהיר.",תסקיר שירות המבחן:
50,ME-12-10-50105-646,יש לו יכולת מוגבלת להציב לעצמו גבולות והוא נוטה להשליך האחריות על גורמים חיצוניים.,תסקיר שירות המבחן:
51,ME-12-10-50105-646,"בתקופת מעצרו, משולב הנאשם באגף עצורים, ללא בעיות משמעת, והוא משמש כתומך, תפקיד אותו הוא מבצע באופן מקצועי ומסור.",תסקיר שירות המבחן:
52,ME-12-10-50105-646,"הוא נמצא בקשר עם גורמי הטיפול, ומשתתף בקבוצה ""כישורי חיים"" המתקיימת בין כותלי הכלא.",תסקיר שירות המבחן:
53,ME-12-10-50105-646,הוא מצוי בקשר עם פסיכיאטר הכלא ומטופל תרופתית.,תסקיר שירות המבחן:
54,ME-12-10-50105-646,"הפסיכיאטר מסר לשירות המבחן כי הנאשם מוכר למשרד הביטחון כלוקה בהפרעת חרדה ומקבל טיפול תרופתי, והוא העביר את חוות דעתו בדבר מצבו של הנאשם.",תסקיר שירות המבחן:
55,ME-12-10-50105-646,"הנאשם מסר לשירות המבחן כי טרם מעצרו נהג לצרוך אלכוהול באופן יום יומי, אולם שירות המבחן התרשם כי הנאשם מסר מידע זה באופן מגמתי שישרת את צרכיו.",תסקיר שירות המבחן:
56,ME-12-10-50105-646,"בהתחשב במאפייני אישיותו של הנאשם, יכולותיו לתפקוד תקין, ובהתחשב בנטייתו לצמצם את המידע הנמסר וקשייו לבחון דפוסים מכשילים באישיותו, קיים סיכון להישנות התנהגות פורצת גבולות בעתיד.",תסקיר שירות המבחן:
57,ME-12-10-50105-646,"לאור המפורט, נמנע שירות המבחן מלבוא בהמלצה טיפולית בעניינו, אך ביקש כי בית-המשפט יפנה את תשומת לב גורמי הטיפול בבית הסוהר לבקשתו להשתלב בהליך טיפולי.",תסקיר שירות המבחן:
58,ME-12-10-50105-646,"ב""כ המאשימה התייחסה להשלכות החברתיות הקשות של עבירות הסמים, הזורעות הרס רב בציבור.",טיעוני המאשימה לעונש:
59,ME-12-10-50105-646,"עבירות אלה פוגעות בערכים המוגנים של שלמות גוף האדם, שלום הציבור וביטחונו.",טיעוני המאשימה לעונש:
60,ME-12-10-50105-646,"אחת ההשלכות החברתיות הקשות של עבירות הסמים הנה תרומתן לביצוע שרשרת ארוכה של עבירות נלוות, המבוצעות למען השגת מימון לרכישת הסם.",טיעוני המאשימה לעונש:
61,ME-12-10-50105-646,"בתי-המשפט עמדו לא פעם על הצורך להילחם במפיצי הסמים, ובתוך כך על הצורך להטיל על מבצעי עבירות סמים ענישה ההולמת את חומרת המעשה, המתבטאת בהטלת עונשי מאסר ממושכים.",טיעוני המאשימה לעונש:
62,ME-12-10-50105-646,"עוד יש לתת ביטוי בענישה לסוג הסם, הרואין, המכונה ""סם המוות"", כשבמקרה זה הועברה כמות גדולה מאוד שלו.",טיעוני המאשימה לעונש:
63,ME-12-10-50105-646,"נטען, כי הנאשם במקרה דנן שימש כמתכנן ומבצע עיקרי, מדובר בעבירות שהצריכו תכנון לוגיסטי מורכב, הכנות ואמצעים למימון הפעילות.",טיעוני המאשימה לעונש:
64,ME-12-10-50105-646,"עוד מדובר בכמות גדולה של סם, שהנזק הפוטנציאלי הכרוך בהפצתו רחב וחמור, ומחצי ק""ג שהוכנס לישראל ניתן היה להכין אלפי מנות להפצה בקרב משתמשי הסם.",טיעוני המאשימה לעונש:
65,ME-12-10-50105-646,מניעו של הנאשם היה בצע כסף ורצון להתעשרות מהירה בדרך בלתי חוקית.,טיעוני המאשימה לעונש:
66,ME-12-10-50105-646,"עוד יש לציין לחומרה את ניסיון ההימלטות של הנאשם בזמן ביצוע העבירה, תוך ניגוח הרכב המשטרתי שחסם את דרכו.",טיעוני המאשימה לעונש:
67,ME-12-10-50105-646,"באשר למדיניות הענישה הנהוגה בעבירות דנן, נטען כי היא כוללת עונשי מאסר כבדים וממושכים, הנעים בין 4 ל- 6 שנות מאסר, בהתאם למעמדו של המבצע בשרשרת הפצת הסם.",טיעוני המאשימה לעונש:
68,ME-12-10-50105-646,"עוד מסרה המאשימה כי על שותפו של הנאשם, ג'לאל, נגזר עונש מאסר בפועל בן 30 חודשים, וזאת כאשר ג'לאל לא תכנן ויזם את העסקה, לא עמד בקשר עם סוחר הסמים, ואף לא היה מודע למלוא פרטי העסקה.",טיעוני המאשימה לעונש:
69,ME-12-10-50105-646,"כמו-כן, אין לו עבר פלילי, והוא שיתף פעולה עם המשטרה והביע מייד חרטה על המעשים.",טיעוני המאשימה לעונש:
70,ME-12-10-50105-646,"נטען, כי עיקרון אחידות הענישה מחייב גזירת עונש לנאשם, שהוא חמור בהרבה מעונשו של ג'לאל, ולעמדת המאשימה לכל הפחות כפול מעונשו של ג'לאל, בהינתן העבירות הנוספות בהן הורשע הנאשם ועברו הפלילי.",טיעוני המאשימה לעונש:
71,ME-12-10-50105-646,"לאור המפורט לעיל, הסיקה המאשימה כי מתחם העונש ההולם בעניינו של הנאשם ראוי שינוע בין 6 ל-7 שנות מאסר בפועל, בצירוף מאסר מותנה, קנס וחילוט הרכב.",טיעוני המאשימה לעונש:
72,ME-12-10-50105-646,"עוד נטען, כי בפסיקה נקבע, כי נסיבותיו האישיות של נאשם נסוגות מפאת האינטרס הציבורי, כאשר מדובר בעבירות סמים חמורות.",טיעוני המאשימה לעונש:
73,ME-12-10-50105-646,הנאשם במקרה דנן לא הציג נסיבות אישיות מיוחדות המטות את הכף לקולא.,טיעוני המאשימה לעונש:
74,ME-12-10-50105-646,"עולה מדבריו כי הוא משתכר יפה למחייתו, מדובר באדם בוגר ובעל שיקול דעת, ולא ניתן לזקוף לזכותו שיתוף פעולה עם הרשויות שכן במשטרה הכחיש את מעורבותו במעשים לאורך כל הדרך, אך יש לציין כי הנאשם הודה במסגרת הסדר טיעון טרם ניהול הוכחות.",טיעוני המאשימה לעונש:
75,ME-12-10-50105-646,"בפועל, הנאשם אינו מביע חרטה ממשית על המעשים.",טיעוני המאשימה לעונש:
76,ME-12-10-50105-646,"עוד נטען, כי הנאשם אמנם לא הורשע בעבר בעבירות בתחום הסמים, ואולם אין זו הסתבכותו הראשונה בפלילים, כאשר לחובתו הרשעות קודמות בעבירות אלימות, נשק ומס.",טיעוני המאשימה לעונש:
77,ME-12-10-50105-646,"לכל אלה יש להוסיף את חשיבותם של שיקולי ההרתעה בנסיבות העניין, ואת המלצותיו השליליות של שירות המבחן בעניינו של הנאשם, אשר הסיק כי קיים סיכון להישנות התנהגות פורצת גבולות בעתיד.",טיעוני המאשימה לעונש:
78,ME-12-10-50105-646,"לפיכך, סבורה המאשימה כי העונש שיוטל על הנאשם צריך להיות מצוי ברף האמצעי - העליון של המתחם לו טענה, בצירוף מאסר מותנה מרתיע, קנס גבוה.",טיעוני המאשימה לעונש:
79,ME-12-10-50105-646,"כן ביקשה מבית-המשפט להורות על חילוט רכב המאזדה בו עשה שימוש הנאשם במהלך ביצוע העבירות (הכרת השטח), והנאשם מודה כי הוא שייך לו.",טיעוני המאשימה לעונש:
80,ME-12-10-50105-646,"ב""כ הנאשם עמד על הודאתו של הנאשם במסגרת הסדר טיעון, כשיקול לקולה בעניינו, משום שתרמה לחיסכון ניכר בזמן שיפוטי.",טיעוני הנאשם לעונש:
81,ME-12-10-50105-646,עוד נטען כי בתיק היו קשיים ראייתיים משמעותיים.,טיעוני הנאשם לעונש:
82,ME-12-10-50105-646,הנאשם נטל אחריות למעשים.,טיעוני הנאשם לעונש:
83,ME-12-10-50105-646,"בפועל לא נגרם נזק, היות והסמים נתפסו ולא הופצו.",טיעוני הנאשם לעונש:
84,ME-12-10-50105-646,"ב""כ הנאשם חלק על השוואת עניינו של הנאשם כאן לעניינו של ג'לאל, במובן של החמרה כלפי הנאשם כאן, משום שאת המעשים הם ביצעו, לטענתו, יחד, ואף נמלטו יחד כאשר ג'לאל הוא מי שהחזיק בסמים וברח איתם כשהם בידיו.",טיעוני הנאשם לעונש:
85,ME-12-10-50105-646,רק שיתוף הפעולה של ג'לאל עם המשטרה הוביל להקלה בחלקו במסגרת הסדר הטיעון.,טיעוני הנאשם לעונש:
86,ME-12-10-50105-646,"עוד חלק ב""כ הנאשם על עמדת המאשימה לפיה לג'לאל לא הייתה מודעות לעסקה.",טיעוני הנאשם לעונש:
87,ME-12-10-50105-646,"לפיכך, ראוי להטיל על הנאשם עונש שאינו שונה בהרבה מעונשו של ג'לאל.",טיעוני הנאשם לעונש:
88,ME-12-10-50105-646,"באשר לנסיבותיו של הנאשם, נטען, כי מדובר באדם בוגר, ששירת שירות צבאי בצה""ל וסובל מבעיות נפשיות בעקבות שירותו.",טיעוני הנאשם לעונש:
89,ME-12-10-50105-646,"לאורך חייו ניהל אורח חיים נורמטיבי, ועבד כקב""ט ברשות מקומית, כאשר היו לו מספר מעידות שאינן משמעותיות.",טיעוני הנאשם לעונש:
90,ME-12-10-50105-646,לנאשם אין עבר פלילי בתחום הסמים.,טיעוני הנאשם לעונש:
91,ME-12-10-50105-646,"עוד צוין מצבו המשפחתי המורכב של הנאשם, כשהמשפחה סבלה מאלימות, התנכלויות וממקרי רצח, שהשפיע קשות על הנאשם.",טיעוני הנאשם לעונש:
92,ME-12-10-50105-646,"כמו-כן, שבעה ילדים נתמכים בנאשם, ולכן הטלת עונש מאסר עלולה לפגוע פגיעה קשה בנאשם ובמשפחתו.",טיעוני הנאשם לעונש:
93,ME-12-10-50105-646,"הנאשם בדבריו בבית המשפט, הביע חרטה וצער על המעשה, וביקש להתחשב במצבו ולהקל בעונשו.",טיעוני הנאשם לעונש:
94,ME-12-10-50105-646,לדבריו ביצע טעות עליה לא יחזור שנית.,טיעוני הנאשם לעונש:
95,ME-12-10-50105-646,"המקרה שלפניי מצוי במסגרת תחולתו של תיקון 113 לחוק העונשין (חוק העונשין (תיקון 113), התשע""ב- 2012, ס""ח 2330, תשע""ב, 10/1/12), המתווה לבתי-המשפט מדרג של עקרונות ושיקולים הצריכים להיות מובאים בחשבון בעת גזירת הדין.",דיון:
96,ME-12-10-50105-646,"החוק מורנו, בסעיף 40ב: ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו."" ובסעיף 40ג(א) נקבע: ""בית המשפט יקבע מתחם עונש הולם למעשה העבירה שביצע הנאשם בהתאם לעיקרון המנחה, ולשם כך יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט.",דיון:
97,ME-12-10-50105-646,ובעניין אחר קבע בית-המשפט העליון:,דיון:
98,ME-12-10-50105-646,"עוד יש לציין כי על-פי הקביעה המקובלת בפסיקה, סם ההרואין נחשב לסם המסוכן והקטלני ביותר שבין הסמים המסוכנים.",דיון:
99,ME-12-10-50105-646,"החוק שלאחר תיקון 113, מונה רשימה של נסיבות הקשורות בביצוע העבירה, בהן עשוי להתחשב בית-המשפט בבואו לקבוע את מתחם העונש העולם.",דיון:
100,ME-12-10-50105-646,"בעניין שלפניי, הנאשם תכנן יזם וביצע, עסקה בכמות גדולה, בת חצי קילוגרם, של סם מסוכן מסוג הרואין.",דיון:
101,ME-12-10-50105-646,"הכמות שנסחרה במקרה דנן, אילו הייתה מופצת בקרב צרכני הסם בסופו של דבר, הייתה עתידה להפיק אלפי מנות לשימוש, ולגרום לנזק כבד ביותר.",דיון:
102,ME-12-10-50105-646,"חלקו בביצוע העבירה הנו מרכזי, כמתכנן, וכמבצע עיקרי.",דיון:
103,ME-12-10-50105-646,"הוא עמד בקשר עם סוחר סמים לבנוני וערך הכנות לשם הכרת השטח, יחד עם אחר.",דיון:
104,ME-12-10-50105-646,הוא זה שיצא מהרכב על-מנת לקבל את חבילת הסם מעבר לגדר.,דיון:
105,ME-12-10-50105-646,"לאחר ששב לרכב והתבקש על-ידי השוטרים לעצור, החל הנאשם בנהיגה פרועה ומסוכנת בנתיב ההימלטות, ברחובות היישוב מטולה תוך העמדת חייהם של העוברים והשבים בסיכון חמור.",דיון:
106,ME-12-10-50105-646,"עובדות אלה לא מותירות ספק באשר למהות התפקיד שמילא הנאשם בשרשרת התפקידים שתכליתה הבלעדית היא הפצת הסם בישראל למטרות רווח, תפקיד בכיר ומרכזי, שאינו תפקיד שולי.",דיון:
107,ME-12-10-50105-646,"אילולא היה נתפס הנאשם, הסם היה מגיע אל יעדו, נמכר למשתמשים וגורם נזק בהיקף רחב מאוד.",דיון:
108,ME-12-10-50105-646,"טווח הענישה הנהוג בעבירות סחר, הפצה, יבוא וביצוע עסקאות בסמים מסוכנים, הנו רחב, ותלוי בסוג ובכמות הסם, תדירות העיסוק בסחר, בנסיבות ביצוע העבירות ובנסיבותיהם של הנאשמים.",דיון:
109,ME-12-10-50105-646,המשותף לכלל המקרים הוא כי הוטלו תקופות מאסר ממושכות על מבצעי עבירות אלה.,דיון:
110,ME-12-10-50105-646,"כאשר עסקינן בעסקאות בכמויות גדולות של סם, קבע בית-המשפט העליון לא אחת, כי ראוי לגזור על המורשעים ענישה מחמירה ומרתיעה, הקרובה אל העונש המקסימאלי הקבוע בחוק, וכי שיקוליו האישיים של הנאשם נסוגים מפני שיקולי הנזק הכבד שהשימוש בסם מביא על המשתמשים בו (ראו בעניין שמאי לעיל, בעמ' 739- 740).",דיון:
111,ME-12-10-50105-646,"באשר לטענות הצדדים בדבר אחידות הענישה, והשוואת עניינו של הנאשם כאן לעניינו של ג'לאל, שותפו למעשים, אפנה לפסיקת בית-המשפט העליון, אשר קבעה כדלקמן:",דיון:
112,ME-12-10-50105-646,"בענייננו, על-פי כתב האישום המתוקן שהוגש נגד ג'לאל, והוצג לעיוני, הוא הודה והורשע בעבירות של סיוע להחזקת סם שלא לצריכה עצמית בלבד, והסתייעות ברכב לביצוע פשע.",דיון:
113,ME-12-10-50105-646,"עבירות אלה פחותות בהרבה בחומרתן מן העבירות בהן הורשע הנאשם כאן, ובמובן זה עניינם של השניים אינו דומה.",דיון:
114,ME-12-10-50105-646,"ככלל, קיימת התייחסות שונה לענישת המסייע, המובחנת ומופחתת מענישתו של המבצע העיקרי, שכן החוק מורנו כי העונש שיינתן למסייע הנו מחצית העונש הקבוע לעבירה העיקרית.",דיון:
115,ME-12-10-50105-646,"מגזר-דינו של ג'לאל, אשר ניתן מפי כבוד השופט יונתן אברהם בבית-המשפט המחוזי בנצרת, ביום 29.11.12, עולה כי העונש של 30 חודשי מאסר בפועל היה עונש מוסכם במסגרת הסדר טיעון סגור, ובנוסף הוטל על ג'לאל עונש מאסר מותנה בן 21 חודשים.",דיון:
116,ME-12-10-50105-646,"עוד הוסכם במסגרת הסדר הטיעון כי לא יוטל על ג'לאל קנס כספי, משיקולים שפירטו הצדדים.",דיון:
117,ME-12-10-50105-646,"בשל העובדה שעונשו של ג'לאל הוטל במסגרת הסדר טיעון סגור, אין מקום להשוואה נוקשה או מתמטית בין עניינם של השניים, ואולם ברור כי ראוי שיהא מתאם כלשהו שישקף את תפקידו המשמעותי יותר של הנאשם כאן בביצוע המעשים.",דיון:
118,ME-12-10-50105-646,"במובן זה, יש לדחות את טענת סנגורו של הנאשם כאן, לפיה חלקם של השניים במעשים הנו שווה, אלא שיש לקבוע כי קיימים בין חלקיהם הבדלים משמעותיים, המשתקפים הן בעובדות כתב האישום המתוקן, והן בסעיפי העבירה אשר יוחסו לשניים במסגרת הסדרי הטיעון בעניינם.",דיון:
119,ME-12-10-50105-646,"לאחר ששקלתי את חומרת נסיבות העבירה ואת מידת אשמו של הנאשם, ובהתאם למתחם הענישה הנהוג בעבירות דנן, אני קובע כי מתחם העונש ההולם למעשה העבירה שביצע הנאשם, הנו בין 3 שנות מאסר בפועל ובין 6 שנות מאסר בפועל, בצירוף קנס כספי.",דיון:
120,ME-12-10-50105-646,"סעיף 40ג(ב) לחוק העונשין מורנו עתה: ""בתוך מתחם העונש ההולם יגזור בית המשפט את העונש המתאים לנאשם, בהתחשב בנסיבות שאינן קשורות בביצוע העבירה כאמור בסעיף 40יא, ואולם בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי הוראות סעיפים 40ד ו-40ה.",דיון:
121,ME-12-10-50105-646,"הנאשם הנו אדם בוגר, שעובד ומשתכר לפרנסתו, נשוי ואב לילדים.",דיון:
122,ME-12-10-50105-646,"הובא לתשומת לבי כי הנאשם סובל מבעיות נפשיות של פוסט טראומה והפרעת חרדה (אף שחומר רפואי לא הוצג בפניי אלא הובא באמצעות תסקיר שירות המבחן בלבד), ואולם על-פי חוות הדעת בעניינו אין המדובר במצב נפשי הפוגם ביכולתו להפעיל שיקול דעת ולהבחין בין טוב ורע.",דיון:
123,ME-12-10-50105-646,עוד הובאו בפניי נסיבות חייו ומצבו המשפחתי המורכבות.,דיון:
124,ME-12-10-50105-646,"לנאשם עבר פלילי מסוים, ואולם אין לו עבר בתחום הסמים וזוהי מעידתו הראשונה בתחום זה, כאשר הרשעתו האחרונה של הנאשם משנת 2005, בעבירה של תקיפה הגורמת חבלה של ממש, ובגינה הוטל עליו עונש מאסר מותנה בן 5 חודשים.",דיון:
125,ME-12-10-50105-646,"עוד הורשע בעבר בשלושה תיקים נוספים בעבירות של סחיטה באיומים, בעבירות מס, ובעבירות של החזקת נשק שלא כדין, ציד חיית בר ללא רישיון, והחזקת נכס חשוד כגנוב.",דיון:
126,ME-12-10-50105-646,"נראה כי ככלל הנאשם ניהל אורח חיים נורמטיבי, אך היה מוטל עליו הצורך לעשות מאמצים עילאיים להישמר מהיגררות לדרך הפשע, לאור סביבת חייו המורכבת.",דיון:
127,ME-12-10-50105-646,"ניכר כי הנאשם מתחרט על המעשים, ומביע צער על ההשלכות שלהם כלפיו.",דיון:
128,ME-12-10-50105-646,"מתסקיר שירות המבחן עולה כי קיים לגביו סיכון להישנות התנהגות בעייתית בעתיד, ואף ניכרת מידה של מגמתיות, צמצום והמעטה בחומרת המעשים, בדברי הנאשם.",דיון:
129,ME-12-10-50105-646,"כל אלה מובילים למסקנה כי אין נסיבות כבדות משקל המחייבות לסטות ממתחם העונש ההולם שנקבע בעניינו, או המצדיקות הטלת עונש שהוא ברף התחתון.",דיון:
130,ME-12-10-50105-646,"באשר לחילוט הרכב ששימש לביצוע העבירה, הואיל והנאשם הודה בטענת המאשימה לפיה השתמש ברכב המזדה מ""ר 39-522-28, לשם עריכת הסיור המקדים להכרת השטח, והואיל והנאשם לא כפר בטענת המאשימה לפיה מדובר ברכב הרשום על-שמו, ולא נכללה כל התייחסות כלשהי מטעמו לנושא בטיעונו לעונש, ראיתי להורות על חילוט הרכב.",דיון:
131,ME-12-10-50105-646,"הנה כי כן, לאחר שקבעתי את מתחם העונש ההולם בנסיבות ביצוע העבירה, ביחס לנאשם, ואת מידת אשמו, ובהתחשב בנסיבות שאינן קשורות בביצוע העבירה כפי שפורטו לעיל, אני גוזר את דינו, כדלקמן:",דיון:
132,ME-12-10-50105-646,"אני דן את הנאשם ל-60 חודשי מאסר, מתוכם 40 חודשים לריצוי בפועל, בניכוי ימי מעצרו, ואילו היתרה על-תנאי למשך 3 שנים מיום שחרורו ממאסר, והתנאי הוא כי הנאשם לא יעבור בפרק זמן זה כל עבירה על פקודת הסמים מסוג פשע;",דיון:
133,ME-12-10-50105-646,אני פוסל את הנאשם מלקבל או להחזיק ברישיון נהיגה למשך שנתיים מיום שחרורו ממאסר;,דיון:
134,ME-12-10-50105-646,"אני מטיל על הנאשם קנס כספי בסך 15,000 ₪, או 150 ימי מאסר תמורתו.",דיון:
135,ME-12-10-50105-646,הקנס ישולם בתוך 200 ימים מיום שחרורו מהכלא;,דיון:
136,ME-12-10-50105-646,"אני מורה על חילוט הרכב מסוג מזדה, מ""ר 39-522-28, הרשום על-שם הנאשם.",דיון:
137,ME-12-10-50105-646,"אני מפנה את תשומת לב רשויות שב""ס להמלצת שירות המבחן בדבר שילובו של הנאשם בהליך טיפולי בין כתלי הכלא.",דיון:
138,ME-12-10-50105-646,זכות ערעור לבית-המשפט העליון בתוך 45 ימים.,דיון:
139,ME-12-10-50105-646,"5129371ניתנה והודעה היום י' חשון תשע""ד, 14/10/2013 במעמד הנוכחים.",<#5#>
