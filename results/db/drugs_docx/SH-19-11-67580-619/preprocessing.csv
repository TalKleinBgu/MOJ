,verdict,text,part
0,SH-19-11-67580-619,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נאשם
1,SH-19-11-67580-619,"חוק העונשין, תשל""ז-1977: סע'  40ב, 40ג, 40ד', 144(א)",נאשם
2,SH-19-11-67580-619,"הנאשם הורשע על פי הודאתו בעבירות של החזקה/שימוש בסמים שלא לצריכה עצמית לפי סעיפים 7(א) ו-7(ג) רישא לפקודת הסמים המסוכנים [נוסח חדש], תשל""ג-1973, החזקת נשק שלא כדין לפי סעיף 144(א)לחוק העונשין, תשל""ז-1977 (להלן: "" חוק העונשין"")והחזקת חלק של נשק או תחמושת לפי סעיף 144(א) סיפא לחוק העונשין.",עובדות:
3,SH-19-11-67580-619,"על פי עובדות כתב האישום, ביום 21/11/2019 במסגרת חיפוש כדין שבוצע בביתו של הנאשם ובחנות שברשותו הנמצאים ברחוב מסילת הברזל 37 בחיפה, נמצא הנאשם מחזיק בתוך חדר השינה בארון בגדיו אקדח חצי אוטומטי מסוג ברטה, תוצרת איטליה מודל BB84, קליבר 9 מ""מ קצר בעל מספר סידורי מושחת, כשהוא מוסלק בתוך שמיכה וטעון במחסנית טעונה בעשרה כדורים תואמים.",עובדות:
4,SH-19-11-67580-619,"בהמשך, נמצא הנאשם מחזיק בתוך ארון בגדיו בתוך ציפית לכרית קופסה שהכילה שקית ובה שתי שקיות שהכילו סם מסוכן מסוג קנבוס במשקל כולל של 453.11 גרם.",עובדות:
5,SH-19-11-67580-619,בשולחן הסמוך למיטתו באחת המגירות החזיק הנאשם שקית שחורה שהכילה קנבוס במשקל של 60.09 גרם נטו וכן על השולחן נמצא דף מקופל ובו סם מסוכן מסוג קנבוס במשקל של 2.20 גרם נטו.,עובדות:
6,SH-19-11-67580-619,"סה""כ החזיק הנאשם סם מסוכן במשקל כולל של 515.4 גרם נטו.",עובדות:
7,SH-19-11-67580-619,"במהלך החיפוש בחנות, נמצא הנאשם מחזיק מעל מקרר השתייה שקית ניילון אדומה שהכילה 49 כדורים 9 מ""מ וכן גרב שחורה מקופלת ובה 19 כדורים 9 מ""מ.",עובדות:
8,SH-19-11-67580-619,"ב""כ המאשימה הגישה כראיות לעניין העונש את תמונות הנשק והתחמושת וכן-חוות דעת מומחה לפיה הנשק נבדק בירי עם 5 כדורים מתחמושת המעבדה ומדובר בכלי נשק היורה ובכוחו להמית אדם.",טיעוני התביעה וראיותיה לעונש:
9,SH-19-11-67580-619,"ב""כ המאשימה ציינה, כי לנאשם הרשעות קודמות בעבירות של הפרעה לשוטר במילוי תפקידו, תקיפת שוטר, חבלה חמורה, חבלה כשהעבריין מזויין, תקיפה בתנאים מחמירים ושוד.",טיעוני התביעה וראיותיה לעונש:
10,SH-19-11-67580-619,"ב""כ המאשימה ציינה, כי אין צורך להכביר במילים על פוטנציאל הסיכון הנובע מהחזקת נשק חם קטלני שלא כדין.",טיעוני התביעה וראיותיה לעונש:
11,SH-19-11-67580-619,הנאשם עלול למצוא דרכו לפעילות שלילית ופלילית או נגד ביטחון המדינה.,טיעוני התביעה וראיותיה לעונש:
12,SH-19-11-67580-619,"החזקת נשק ותחמושת על ידי מי שלא נבדק ונמצא מתאים לכך או הוכשר לכך, בתנאים שאינם מבטיחים בידודו של הנשק מהסביבה, עלולה להביא לסיכון שלום הציבור, גם אם אין ראיה לכך שהוחזק לצורך פעילות שלילית.",טיעוני התביעה וראיותיה לעונש:
13,SH-19-11-67580-619,"בנוסף, נשק עלול להביא לפגיעה בשלטון החוק ובנושאי שלטון החוק המבצעים את תפקידם.",טיעוני התביעה וראיותיה לעונש:
14,SH-19-11-67580-619,"לדברי ב""כ המאשימה, ניתן להתרשם מפוטנציאל הנזק בעבירות של החזקה, נשיאה והובלת אמצעי לחימה מנסיבות, כמות ותוצאות המקרים בהם הוחזק נשק שלא כדין ובוצע בו שימוש.",טיעוני התביעה וראיותיה לעונש:
15,SH-19-11-67580-619,"בעבירות של החזקה ונשיאת נשק לכאורה אין קורבן עבירה מוגדר, אולם נקודת המוצא הינה שקורבן העבירה הוא כלל הציבור.",טיעוני התביעה וראיותיה לעונש:
16,SH-19-11-67580-619,"בהתייחסה לעבירה לפי פקודת הסמים המסוכנים בה הורשע הנאשם, ציינה ב""כ המאשימה, כי הערכים המוגנים בעבירות אלה הינם ההגנה על שלום הציבור במובן הרחב, היינו הגנה על הציבור בכללותו מפני היות נגע הסמים מחולל פשיעה על כל גווניה: רכוש, אלימות, תעבורה וסמים וכן הגנה על גופם של אלו אשר צורכים את הסמים המסוכנים אותם רכשו.",טיעוני התביעה וראיותיה לעונש:
17,SH-19-11-67580-619,"ב""כ המאשימה הפנתה בטיעוניה להנחיית פרקליט המדינה מס' 9.16 בנוגע למדיניות הענישה עבירות נשק, לפיה הונחתה התביעה הכללית לפעול למען החמרה בעבירות אלה נוכח הסיכון הרב הנשקף מהן והאינטרס הציבורי במיגורן.",טיעוני התביעה וראיותיה לעונש:
18,SH-19-11-67580-619,"התביעה הכללית הונחתה לדרוש הטלת מאסרים בפועל לתקופה ממשית, גם כאשר מדובר בעבירה ראשונה.",טיעוני התביעה וראיותיה לעונש:
19,SH-19-11-67580-619,על פי מדרג החומרה-החזקת נשק קצר נמצא ברמה נמוכה יותר.,טיעוני התביעה וראיותיה לעונש:
20,SH-19-11-67580-619,"התביעה הכללית אף הונחתה לטעון למתחם ע ונש הולם הנע בין שנה עד שלוש שנות מאסר בגין אחזקת נשק קצר מסוג אקדח, ו-6 חודשי מאסר בפועל לריצוי בעבודות שירות ועד 6 חודשי מאסר בפועל ממש בגין אחזקת תחמושת.",טיעוני התביעה וראיותיה לעונש:
21,SH-19-11-67580-619,"ב""כ המאשימה הפנתה למדיניות הענישה וביקשה לקבוע כי מתחם העונש ההולם נע בין 18-42 חודשי מאסר בפועל.",טיעוני התביעה וראיותיה לעונש:
22,SH-19-11-67580-619,"ב""כ המאשימה ציינה, כי הנאשם לא הופנה אל שירות המבחן על מנת שיוכן תסקיר בעניינו ומכאן שאין לו אופק שיקומי.",טיעוני התביעה וראיותיה לעונש:
23,SH-19-11-67580-619,"בנוסף, טענה ב""כ המאשימה כי לחומרא יש לזקוף גם את כמות הסמים הגדולה וכן את הסלקת האקדח והעובדה כי היה טעון במחסנית.",טיעוני התביעה וראיותיה לעונש:
24,SH-19-11-67580-619,"לאור נימוקיה, בשים לב לעברו הפלילי של הנאשם, ביקשה ב""כ המאשימה לגזור על הנאשם מאסר בפועל במתחם אותו ביקשה לאמץ, מאסר על תנאי מרתיע וקנס.",טיעוני התביעה וראיותיה לעונש:
25,SH-19-11-67580-619,"ב""כ המאשימה ציינה, כי הנאשם עצור בתיק זה מיום 21/11/2019 ועד היום.",טיעוני התביעה וראיותיה לעונש:
26,SH-19-11-67580-619,"ב""כ המאשימה ביקשה להשמיד סמים, אקדח, תחמושת וקופה.",טיעוני התביעה וראיותיה לעונש:
27,SH-19-11-67580-619,"בנוסף, ביקשה להחזיר לנאשם סכום כסף של 5,230 ₪ ופלאפון.",טיעוני התביעה וראיותיה לעונש:
28,SH-19-11-67580-619,"לטענת ב""כ הנאשם, מתחם העונש אותו מבקשת ב""כ המאשימה לאמץ אינו מתיישב עם הפסיקה המוכרת.",טיעוני ההגנה:
29,SH-19-11-67580-619,"לדברי הסניגור, מבלי להקל ראש בחומרת העבירות, נסיבות חיים יכולות להשפיע לקולא וגם הודאה בהזדמנות הראשונה מביאה להקלה בעונש.",טיעוני ההגנה:
30,SH-19-11-67580-619,"לטענת ב""כ הנאשם, מדובר בנאשם שהינו מטופל פסיכיאטרית ויש לו גלים פסיכוטיים, הגם שהוא מבחין בין טוב לרע.",טיעוני ההגנה:
31,SH-19-11-67580-619,לנאשם נסיבות חיים קשות.,טיעוני ההגנה:
32,SH-19-11-67580-619,הוא נאלץ לעזוב את בית הספר לאחר מות אביו בכדי לפרנס את 2 אחיותיו ואמו שהיו נתונות במצב כלכלי קשה ביותר.,טיעוני ההגנה:
33,SH-19-11-67580-619,"בנוסף, הודה הנאשם בהזדמנות הראשונה כבר במשטרה וחסך בזמן שיפוטי.",טיעוני ההגנה:
34,SH-19-11-67580-619,"ב""כ הנאשם אף הפנה לכך שעברו הפלילי של הנאשם ישן, הגם שקיימים רישומים פליליים.",טיעוני ההגנה:
35,SH-19-11-67580-619,"לדברי ב""כ הנאשם, חרף כמות הסמים שנתפסה, מדובר בסמים שהינם לשימושו העצמי של הנאשם.",טיעוני ההגנה:
36,SH-19-11-67580-619,הנאשם הצטרף לדברים אלה של הסניגור.,טיעוני ההגנה:
37,SH-19-11-67580-619,"ב""כ הנאשם הפנה לפסיקה, שנסיבותיה אף חמורות לדידו מענייננו וביקש לגזור על הנאשם עונש מאסר בפועל המסתכם ברף העליון ב-9 חודשי מאסר.",טיעוני ההגנה:
38,SH-19-11-67580-619,"תיקון 113 לחוק העונשין קובע כי העיקרון המנחה בענישה הוא עקרון ההלימה – קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו (סעיף 40ב לחוק העונשין, תשל""ז – 1977), על בית המשפט לקבוע מתחם עונש הולם למעשה העבירה שביצע הנאשם בהתאם לעיקרון המנחה ולשם כך יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, כשבתוך מתחם העונש ההולם יגזור בית המשפט את העונש המתאים לנאשם (סעיף 40ג לחוק הנ""ל).",דיון והכרעה:
39,SH-19-11-67580-619,"הערכים החברתיים שנפגעו כתוצאה ממעשיו של הנאשם ביחס לעבירות החזקת הנשק הם ההגנה על חיי אדם, הגנה על שלום חייו, גופו ובטחונו של הציבור.",דיון והכרעה:
40,SH-19-11-67580-619,אין צורך להכביר מילים על פוטנציאל הסיכון הנובע מהחזקת נשק חם קטלני ותחמושת שלא כדין על ידי מי שלא הורשה או הוכשר לכך.,דיון והכרעה:
41,SH-19-11-67580-619,נשק עלול גם להביא לפגיעה בשלטון החוק ובנושאי שלטון החוק המבצעים את תפקידם.,דיון והכרעה:
42,SH-19-11-67580-619,הערכים החברתיים שנפגעו כתוצאה ממעשיו של הנאשם הם הפגיעה בשלום הציבור בהיות נגע הסמים בגדר מחולל פשיעה על כל גווניה כמו גם הפגיעה בגופם של אלה הצורכים סמים אותם רוכשים מנאשמים דוגמת הנאשם.,דיון והכרעה:
43,SH-19-11-67580-619,אשר לנסיבות הקשורות בעבירה –,דיון והכרעה:
44,SH-19-11-67580-619,הנאשם היה המבצע היחיד של העבירות.,דיון והכרעה:
45,SH-19-11-67580-619,"על פי עובדות כתב האישום הנאשם החזיק בנשק בחדר השינה, כשהוא מוסלק בתוך שמיכה בארון הבגדים.",דיון והכרעה:
46,SH-19-11-67580-619,"מדובר באקדח חצי אוטומטי מסוג ברטה, קליבר 9 מ""מ קצר, בעל מספר סידורי מושחת וכשמחסנית הנשק היתה טעונה ב-10 כדורים תואמים.",דיון והכרעה:
47,SH-19-11-67580-619,"על פי עובדות כתב האישום, הנאשם החזיק בארון הנ""ל בתוך ציפית של כרית, קופסא שהכילה שקית ובה שתי שקיות שהכילו סם מסוכן מסוג קנבוס במשקל כולל של 453.11 גר' נטו, כן החזיק הנאשם באחת ממגירות השולחן, שקית שהכילה קנבוס במשקל של 60.09 גר' נטו ודף מקופל שהכיל קנבוס במשקל של 2.20 גר' נטו.",דיון והכרעה:
48,SH-19-11-67580-619,"בחנות החזיק הנאשם מעל מקרר השתיה שקית ניילון אדומה שהכילה 49 כדורים 9 מ""מ וגרב שחורה מקופלת ובה 17 כדורים 9 מ""מ.",דיון והכרעה:
49,SH-19-11-67580-619,סך הכל החזיק הנאשם בסם במשקל כולל של 515.4 גר' נטו.,דיון והכרעה:
50,SH-19-11-67580-619,"לעניין מדיניות הענישה הפנתה המאשימה בטיעוניה להנחיית פרקליט המדינה מספר 9.16 בנוגע למדיניות הענישה בעבירות נשק, אך בד בבד הפסיקה אליה התייחסה בטיעוניה הצביעה על מתחם שונה, מקל מזה שנקבע בהנחיית פרקליט המדינה.",דיון והכרעה:
51,SH-19-11-67580-619,"מהפסיקה שהציגה ב""כ המאשימה עולה כי במקרים דומים, נקבע מתחם שמתחיל מ-9 חודשי מאסר בפועל למי שהורשע בעבירה של החזקת אקדח או נשק אחר טעון.",דיון והכרעה:
52,SH-19-11-67580-619,"בהתחשב איפוא בעיקרון ההלימה, בערכים החברתיים שנפגעו, במידת הפגיעה באותם ערכים, בנסיבות הקשורות בעבירה ובמדיניות הענישה, אני קובעת כי מתחם העונש ההולם ביחס לעבירות החזקת האקדח והתחמושת נע בין 9 לבין 18 חודשי מאסר, ואילו מתחם העונש ההולם ביחס לעבירות החזקת הסם נע בין מאסר לתקופה קצרה בת מספר חודשים לבין מאסר לתקופה של 9 חודשים.",דיון והכרעה:
53,SH-19-11-67580-619,אשר לנסיבות שאינן קשורות בביצוע העבירה –,דיון והכרעה:
54,SH-19-11-67580-619,"הנאשם הודה בהזדמנות הראשונה, בפתח משפטו, נטל אחריות על מעשיו, ובכך חסך מזמנם של הצדדים, העדים ובית המשפט.",דיון והכרעה:
55,SH-19-11-67580-619,יצויין כי כתב האישום כולל 20 עדי תביעה.,דיון והכרעה:
56,SH-19-11-67580-619,"לחובת הנאשם הרשעות קודמות, אך האחרונה שבהם היא משנת 2003 בגין עבירה מסוג אחר וכל העבירות התיישנו.",דיון והכרעה:
57,SH-19-11-67580-619,אין לחובת הנאשם הרשעות מסוג זה.,דיון והכרעה:
58,SH-19-11-67580-619,"לדברי הסניגור הנאשם מטופל פסיכיאטרית, יש לו נסיבות חיים קשות, הוא נאלץ לעזוב את בית הספר לאחר מות אביו על  מנת לפרנס את אמו ושתי אחיותיו שהיו נתונות במצב כלכלי קשה.",דיון והכרעה:
59,SH-19-11-67580-619,"הנאשם עצור מיום ביצוע העבירה - 21/11/19, הוא עצור עד תום ההליכים, כשאין חולק כי תנאי מעצר קשים מתנאי מאסר במיוחד כשמדובר במי שמצבו הנפשי כדברי הסניגור קשה, ומעולם לא ריצה עונש מאסר מאחורי סורג ובריח.",דיון והכרעה:
60,SH-19-11-67580-619,בהתאם להוראת סעיף 40ד' לחוק העונשין רשאי בית המשפט לחרוג ממתחם העונש ההולם אם מצא בית המשפט כי הנאשם השתקם או כי יש סיכוי של ממש כי ישתקם.,דיון והכרעה:
61,SH-19-11-67580-619,לא נתבקשתי להפנות הנאשם לשירות המבחן  ולא הובאו בפני אינדיקציות כי הנאשם השתקם או יש סיכוי של ממש כי ישתקם.,דיון והכרעה:
62,SH-19-11-67580-619,בנסיבות אלה לא מצאתי לחרוג ממתחם העונש ההולם לקולא משיקולי שיקום.,דיון והכרעה:
63,SH-19-11-67580-619,"בכוונתי לגזור עונש כולל, הגם שמדובר בשני סוגי עבירה ובשני מתחמים וזאת ברף תחתון יחסית של המתחם שקבעתי, תוך שאני נותנת דגש בעיקר להודאה בהזדמנות הראשונה ולנסיבות האישיות מצד אחד, אך מבלי להתעלם מחומרת העבירות - מן הצד השני.",דיון והכרעה:
64,SH-19-11-67580-619,"בהתחשב בכל הנ""ל אני גוזרת על הנאשם את העונשים דלקמן:",דיון והכרעה:
65,SH-19-11-67580-619,אני דנה את הנאשם למאסר בפועל לתקופה של 11 חודשים שיחושבו מיום מעצרו 21/11/19.,דיון והכרעה:
66,SH-19-11-67580-619,אני דנה את הנאשם למאסר על תנאי לתקופה של 8 חודשים למשך שלוש שנים והתנאי הוא כי לא יעבור עבירה בניגוד  לסעיף 144(א) רישא לחוק העונשין או עבירה מסוג פשע בניגוד לפקודת הסמים המסוכנים.,דיון והכרעה:
67,SH-19-11-67580-619,אני דנה את הנאשם למאסר על תנאי לתקופה של 4 חודשים למשך שלוש שנים והתנאי הוא כי לא יעבור עבירה בניגוד  לסעיף 144(א) סיפא לחוק העונשין.,דיון והכרעה:
68,SH-19-11-67580-619,"הנשק, התחמושת והסמים יושמדו.",דיון והכרעה:
69,SH-19-11-67580-619,הכסף והפלאפון יוחזרו לנאשם.,דיון והכרעה:
70,SH-19-11-67580-619,"מומלץ לאפשר לנאשם להמשיך בהליכי הטיפול והשיקום במסגרת שב""ס.",דיון והכרעה:
71,SH-19-11-67580-619,הודע על זכות ערעור תוך 45 יום.,דיון והכרעה:
72,SH-19-11-67580-619,"ניתן היום, י""א שבט תש""פ, 06 פברואר 2020, בהעדר הצדדים.",דיון והכרעה:
