,verdict,text,part
0,SH-19-09-30310-178,"רנאט בן נתן שאולוב
ע""י ב""כ עו""ד יוסי גגולה ועו""ד מרים שמש",הנאשם
1,SH-19-09-30310-178,"פקודת הסמים המסוכנים [נוסח חדש], תשל""ג-1973: סע'  6",הנאשם
2,SH-19-09-30310-178,"חוק העונשין, תשל""ז-1977: סע'  40ח', 40ט'",הנאשם
3,SH-19-09-30310-178,"הנאשם שלפני נותן את הדין בגין עבירה של גידול סם מסוכן, לפי סעיף 6 בפקודת הסמים המסוכנים [נוסח חדש], תשל""ג – 1973.",כתב האישום והסדר טיעון
4,SH-19-09-30310-178,"בהתאם לעובדות כתב האישום המתוקן (כא/1), בהן הודה והורשע הנאשם במסגרת הסדר טיעון, ביום 04.06.19, שכר הנאשם בית פרטי חד משפחתי בקומת קרקע, הכולל 6 חדרים ומרתף, ברח' הר חרמון 37, באר שבע (להלן: ""הבית"").",כתב האישום והסדר טיעון
5,SH-19-09-30310-178,"בסמוך לאחר מכן, החל הנאשם לבצע פעולות שונות לשם הכשרת הבית כמקום לגידול סם מסוכן, בכך שהתקין בארבעה מחדרי הבית, וכן במרתף, תאורה מתאימה, מערכת השקיה, הכניס ציוד מתאים ועוד.",כתב האישום והסדר טיעון
6,SH-19-09-30310-178,"לאחר שהנאשם סיים להכשיר את הבית לצורך גידול סם מסוכן, ועד ליום 05.09.19, גידל הנאשם את צמחי הסם המסוכן, בכך שדאג להשקות את השתילים ולטפל בהם.",כתב האישום והסדר טיעון
7,SH-19-09-30310-178,"במהלך חיפוש שנערך על ידי שוטרי תחנת באר שבע, ביום 05.09.19, נתפסו בבית 319 שתילי צמח הקנבוס, בגדלים שונים, וכל זאת במשקל כולל של 33 ק""ג נטו.",כתב האישום והסדר טיעון
8,SH-19-09-30310-178,"בנוסף, נתפס ציוד רב ששימש לגידול הסמים ובכלל זה – שנאים, בתי מנורה, מיכלי מים, לוחות חשמל, מאווררים, מד טמפרטורה, צינורות השקיה, מפוחים, מסננים ועוד.",כתב האישום והסדר טיעון
9,SH-19-09-30310-178,"בין הצדדים נקשר הסדר טיעון (ת/1), אשר לא כלל הסכמות עונשיות, והנאשם הופנה לקבלת תסקיר שירות המבחן למבוגרים.",כתב האישום והסדר טיעון
10,SH-19-09-30310-178,"לאחר קבלת התסקיר הסופי, טענו הצדדים לעונש, ומכאן – גזר דין זה.",כתב האישום והסדר טיעון
11,SH-19-09-30310-178,"התביעה הגישה, לענין העונש, את דוח הפעולה, אשר נערך על ידי רס""ל שמעון כהן, המפרט את המוצגים שנתפסו לצורך בקשה לחלט אותם (ת/2).",ראיות לעונש
12,SH-19-09-30310-178,ההגנה לא הגישה ראיות לענין העונש.,ראיות לעונש
13,SH-19-09-30310-178,"בענינו של הנאשם הוגשו מספר תסקירים המפרטים את נסיבותיו האישיות, כבן 41, נשוי, אב לשניים.",הערכת שירות המבחן למבוגרים
14,SH-19-09-30310-178,"הנאשם תיאר היעדר מערכת תמיכה רגשית מצד משפחתו, לצד חובות כספיים לגורמים שוליים, ללא תכנון עתידי והתנהלות כלכלית לא תקינה.",הערכת שירות המבחן למבוגרים
15,SH-19-09-30310-178,שירות המבחן התרשם מאדם הסובל מהתמכרות לסמים.,הערכת שירות המבחן למבוגרים
16,SH-19-09-30310-178,"בחודש יוני 2020, שולב הנאשם בהליך טיפולי במסגרת ""בית חוסן"", ומסר בדיקות, שהעידו על חזרתו לצרוך סמים.",הערכת שירות המבחן למבוגרים
17,SH-19-09-30310-178,"על כן, התקיימה ועדה בענינו של הנאשם, אשר מצאה להעניק לנאשם הזדמנות נוספת ואחרונה בשילובו בהליך הטיפולי במרכז היום, טיפולו עם בת זוגו בטיפול זוגי, ושילובו בקבוצת N.A.",הערכת שירות המבחן למבוגרים
18,SH-19-09-30310-178,"בחודש מרץ 2021, גורמי הטיפול מסגרו, כי הנאשם מגויס להליך הטיפולי, מגיע לכל המפגשים, משתף בעולמו הפנימי, מגויס גם לטיפול הזוגי עם אשתו, ומשתדל מאוד לערוך שינוי בחייו.",הערכת שירות המבחן למבוגרים
19,SH-19-09-30310-178,"גורמי הטיפול התרשמו, כי הנאשם מכיר בהתמכרותו לסמים וסיים את שלב א' של התכנית.",הערכת שירות המבחן למבוגרים
20,SH-19-09-30310-178,"כן, הופנה להליך הסדרת חובותיו.",הערכת שירות המבחן למבוגרים
21,SH-19-09-30310-178,"בחודש מאי 2021, מספר ימים לפני שלב ב' של התכנית, מסר הנאשם בדיקות שתן שהעידו על כך, ששב לצרוך סמים.",הערכת שירות המבחן למבוגרים
22,SH-19-09-30310-178,"בענינו של הנאשם התקיימה ועדה נוספת, שם מסר, כי קיים מבחינתו קושי להפסיק את השימוש בסמים.",הערכת שירות המבחן למבוגרים
23,SH-19-09-30310-178,"הנאשם מבין, שהוא סובל מהתמכרות, אך מתקשה בהבנה, שזו הבעיה המרכזית בחייו.",הערכת שירות המבחן למבוגרים
24,SH-19-09-30310-178,"שירות המבחן למבוגרים המשיך הקשר עם הנאשם והציע מסגרות טיפוליות חלופיות, אך הנאשם הביע קושי להשתלב בהליך טיפולי וביקש מקצינת המבחן להפסיק את ההליך הטיפולי כליל.",הערכת שירות המבחן למבוגרים
25,SH-19-09-30310-178,"שירות המבחן התרשם מאדם המתקשה להימנע משימוש בסמים, מתקשה להתחייב להליך טיפולי ואינו בשל לעבור הליך טיפולי מעמיק ולהתמסר לטיפול.",הערכת שירות המבחן למבוגרים
26,SH-19-09-30310-178,"לנוכח ההשתלשלות המתוארת, נמנע שירות המבחן מהמלצה שיקומית בענינו של הנאשם.",הערכת שירות המבחן למבוגרים
27,SH-19-09-30310-178,"שירות המבחן המליץ על ענישה הרתעתית, מוחשית ומציבת גבול, אשר תשקף לנאשם את חומרת מעשיו והמחירים שעלול לשלם, ככל שיעבור עבירות דומות בעתיד.",הערכת שירות המבחן למבוגרים
28,SH-19-09-30310-178,התביעה הגישה טיעוניה לעונש בכתב (ת/3) והשלימה אותן על-פה.,טענות הצדדים
29,SH-19-09-30310-178,"התביעה טענה, כי הנאשם פגע בערכים המוגנים של שמירה על שלום הציבור, בריאותו ובטחונו והפגיעה בסדר הציבורי.",טענות הצדדים
30,SH-19-09-30310-178,התביעה ביקשה לייחס המשקל לתכנון שקדם לעבירה – הנאשם שכר בית מגורים והצטייד בכלים ייעודיים לצורך הכנה וגידול של הסמים שנתפסו.,טענות הצדדים
31,SH-19-09-30310-178,"התביעה עמדה על הנזקים הפוטנציאליים הצפויים מעבירות סמים, שכן, עיסוק בסמים עלול לסכן חיי אדם ולפגוע בבריאות המשתמשים בו.",טענות הצדדים
32,SH-19-09-30310-178,"התביעה טענה, כי המאמצים שהשקיע הנאשם בגידול הסמים במעבדה, העלות הכספית הגבוהה הכרוכה בהקמת מעבדה והחזקתה לאורך זמן, כמות הסם ומספר השתילים שנתפסו, מעידים על כך שהמעבדה נועדה לצורך הפצה וסחר של סם מסוכן.",טענות הצדדים
33,SH-19-09-30310-178,"התביעה טענה, כי העבירות נעברו מתוך מניע של רווח כלכלי.",טענות הצדדים
34,SH-19-09-30310-178,"התביעה הדגישה הכמות הרבה של השתילים, 319 שתילים במשקל של כ-33 ק""ג, מהם ניתן להפיק כמויות גדולות של סמים.",טענות הצדדים
35,SH-19-09-30310-178,התביעה עתרה למתחם ענישה הנע בין 26 ל-48 חודשי מאסר בפועל.,טענות הצדדים
36,SH-19-09-30310-178,התביעה ביקשה למקם עונשו של הנאשם בתחתית המתחם; להשית על הנאשם מאסר מותנה ממושך ומרתיע; קנס כספי משמעותי; פסילת רישיון נהיגה בפועל למשך שנתיים; פסילת רישיון הנהיגה על תנאי; הכרזה על הנאשם סוחר סמים לצורך חילוט הציוד אשר שימש הנאשם לגידול הסם.,טענות הצדדים
37,SH-19-09-30310-178,"ההגנה טענה, כי מתחם הענישה אליו עתרה התביעה אינו הולם ואינו תואם את כמות השתילים שנתפסה.",טענות הצדדים
38,SH-19-09-30310-178,"ההגנה טענה, כי הנאשם נטל אחריות וביקשה לייחס משקל לכך שהחל בהליך טיפולי.",טענות הצדדים
39,SH-19-09-30310-178,"ההגנה טענה, כי יש פער בין תסקירי שירות המבחן, אשר בהתחלה המליץ לשלב את הנאשם בבית משפט קהילתי, ולאחר מכן על ענישה מוחשית ומרתיעה.",טענות הצדדים
40,SH-19-09-30310-178,ההגנה ביקשה לייחס משקל לתקופה בה היה הנאשם נתון בתנאים מגבילים.,טענות הצדדים
41,SH-19-09-30310-178,ההגנה ביקשה להתחשב בנסיבות האישיות של הנאשם.,טענות הצדדים
42,SH-19-09-30310-178,ההגנה ביקשה לייחס משקל למצבו הכלכלי של הנאשם בעת השתת קנס כספי.,טענות הצדדים
43,SH-19-09-30310-178,"ההגנה טענה, כי אין חובה לפסול רשיון הנהיגה של הנאשם, וביקשה להימנע מכך.",טענות הצדדים
44,SH-19-09-30310-178,ההגנה ביקשה למקם עונשו של הנאשם בתחתית המתחם.,טענות הצדדים
45,SH-19-09-30310-178,"בדברו האחרון של הנאשם מסר, כי הוא נטל אחריות על מעשיו והודה עוד בעת מעצרו.",טענות הצדדים
46,SH-19-09-30310-178,"כן מסר, כי הוא מצטער על מעשיו וביקש להתחשב בו בעת גזירת העונש.",טענות הצדדים
47,SH-19-09-30310-178,העבירה שעבר הנאשם אינה קלה.,דיון והכרעה
48,SH-19-09-30310-178,"המדובר בגידול וייצור סם מסוכן בהיקף גדול, המצביע על כך, שהסם גודל ויוצר למטרה מסחרית.",דיון והכרעה
49,SH-19-09-30310-178,"כבר נאמר, לא פעם, כי בעבירות סמים, בייחוד בהיקף כזה – נדחות הנסיבות האישיות מפני האינטרס הציבורי.",דיון והכרעה
50,SH-19-09-30310-178,"הגם שמתקיים, בשנים האחרונות, שיח חברתי בנוגע להמשך תוקפו של האיסור להשתמש בסמים  מסוכנים מסוג זה – אין שינוי בסיווג סמים אלה כסמים מסוכנים, האסורים בחוק; עדיין המדובר בתעשיה של כספים בלתי מדווחים בהיקף עצום, המוצאים את דרכם, בסופו של דבר, למימון פעילות שלילית, עבריינית או אחרת (לעניין זה יצוין, כי קילוגרם בודד של סם מסוג זה נמכר בעשרות אלפי ש""ח); לעתים המדובר בערבוב של הסמים עם חומרים מסוכנים, שכן אין פיקוח על אופן הכנתם; פוטנציאל הנזק העולה מהם – גם לפרטים המשתמשים וגם לחברה כולה – לא השתנה.",דיון והכרעה
51,SH-19-09-30310-178,"בהקשר זה יש להדגיש, סקירת הענישה הנוהגת ומתחם העונש ההולם – אינם זהים.",דיון והכרעה
52,SH-19-09-30310-178,"בבואו של בית המשפט לקבוע את מתחם העונש ההולם, עליו לשקול, בין היתר, את מדיניות הענישה הנוהגת, אך שיקול זה – כמובן אינו היחיד.",דיון והכרעה
53,SH-19-09-30310-178,"בהתאם לסעיף 40ט' לחוק העונשין, תשל""ז – 1977, בבואו של בית המשפט לקבוע מתחם ענישה, עליו לקחת בחשבון מכלול שיקולים, בין היתר, נסיבות ביצוע העבירה; תקופת ביצועה; מידת הפגיעה בערכים המוגנים; נסיבותיו של הנאשם, וכן, שיקולים נוספים.",דיון והכרעה
54,SH-19-09-30310-178,"במקרה דנן, כמות השתילים גדולה ובנוסף, המדובר במשקל כולל של 33 ק""ג, משקל רב, ממנו ניתן להפיק כמות רבה של מנות סם, למסחר ולהפצה.",דיון והכרעה
55,SH-19-09-30310-178,"התכנון המדוקדק; שכירת בית פרטי גדול בשכונה יקרה בעיר באר שבע; היקף האופרציה שהוקמה על הציוד הרב שהותקן (לענין זה – ראו המוצג ת/2, המדבר בעד עצמו) – מצדיקים העמדת מתחם הענישה, במקרה דנן, כך שינוע בין 24 ל-48 חודשי מאסר בפועל.",דיון והכרעה
56,SH-19-09-30310-178,"במקרה דנן, לא הוצגו נסיבות המצדיקות חריגה ממתחם הענישה.",דיון והכרעה
57,SH-19-09-30310-178,"בקביעת הענישה הספציפית בתוך המתחם, על בית המשפט לשקול, בין היתר, את עברו של הנאשם, נסיבותיו האישיות, והפרוגנוזה של גורמי ההערכה בענינו.",קביעת הענישה הספציפית בתוך המתחם
58,SH-19-09-30310-178,הנאשם בעל רקע התמכרותי עמוק לסמים.,קביעת הענישה הספציפית בתוך המתחם
59,SH-19-09-30310-178,"הנאשם שולב במסגרת טיפולית, אך שב לצרוך סמים במספר הזדמנויות, דבר שהוביל לסיום הטיפול במסגרת חוסן.",קביעת הענישה הספציפית בתוך המתחם
60,SH-19-09-30310-178,"בסופו של דבר, בחר הנאשם להפסיק ההליך הטיפולי במסגרת שירות המבחן למבוגרים.",קביעת הענישה הספציפית בתוך המתחם
61,SH-19-09-30310-178,"תסקיר שירות המבחן אינו בא בהמלצה שיקומית, אלא, המלצה על ענישה מוחשית ומרתיעה.",קביעת הענישה הספציפית בתוך המתחם
62,SH-19-09-30310-178,"לזכות הנאשם תילקח הודאתו באשמה, שהיה בה כדי לחסוך זמן שיפוטי ואף ללמד על נטילת אחריות מצדו.",קביעת הענישה הספציפית בתוך המתחם
63,SH-19-09-30310-178,עוד יקח בית המשפט בחשבון את התקופה בה היה הנאשם מצוי בתנאים מגבילים.,קביעת הענישה הספציפית בתוך המתחם
64,SH-19-09-30310-178,"במכלול השיקולים, מוצא בית המשפט למקם עונשו של הנאשם ברף התחתון של מתחם הענישה.",קביעת הענישה הספציפית בתוך המתחם
65,SH-19-09-30310-178,"כמובן, מוצא בית המשפט להטיל מאסר מותנה ארוך ומרתיע.",קביעת הענישה הספציפית בתוך המתחם
66,SH-19-09-30310-178,"לנוכח הנתונים שהוצגו באשר להתמכרותו העמוקה לשימוש בסמים מסוכנים והעובדה שעודנו צורך סמים מסוכנים – ישית בית המשפט על הנאשם גם פסילה מלנהוג, בפועל ועל תנאי, לתקופה ממושכת, אשר תבטיח הרחקתו מהכביש, למען שלום הציבור המשתמש בדרך.",קביעת הענישה הספציפית בתוך המתחם
67,SH-19-09-30310-178,בית המשפט מצא לקבל עתירת התביעה להטלת ענישה כספית משמעותית.,עיצומים כספיים 
68,SH-19-09-30310-178,"אמנם, בכל הנוגע לעיצום כספי מסוג קנס, על בית המשפט להתחשב במצבו הכלכלי של הנאשם (ראו סעיף 40ח' לחוק העונשין, תשל""ז 1977).",עיצומים כספיים 
69,SH-19-09-30310-178,"אך המדובר בטענה, שעל ההגנה לבסס אותה בראיות.",עיצומים כספיים 
70,SH-19-09-30310-178,"במקרה דנן, לא הוצגו ראיות כאלה.",עיצומים כספיים 
71,SH-19-09-30310-178,"האופרציה שהקומה – שכירת בית פרטי בן 6 חדרים, בשכונה יקרה בעיר באר שבע; רכישת הציוד, צמחי הסם והתקנת המעבדה – דורשת משאבים לא מבוטלים ומכאן – שלנאשם היתה נגישות למקורות הכספיים המתאימים.",עיצומים כספיים 
72,SH-19-09-30310-178,"הרווח הצפוי מהעבירות –כולו במסגרת כלכלה ""שחורה"", לא מדווחת.",עיצומים כספיים 
73,SH-19-09-30310-178,"כאמור, מוצאים דרכם כספים מסוג זה, בסופו של דבר, למימון פעילות פלילית – כגון הימורים בלתי חוקיים; תעשיית המין; פעילות עבריינית ופעילות שלילית אחרת.",עיצומים כספיים 
74,SH-19-09-30310-178,"הרווח הצפוי מהעבירה מחייב השתת עיצומים כספיים שיפגעו בכדאיות העיסוק בתחום מכניס זה, בו ניתן להפיק רווחים עצומים וקלים.",עיצומים כספיים 
75,SH-19-09-30310-178,לאחר שבית המשפט עיין בטיעוני התביעה בכתב; שמע טענות הצדדים על פה; עיין בראיות לענין העונש; עיין בהערכת שירות המבחן למבוגרים; עיין בפסיקה שהוגשה; ולאחר ששמע את דברו האחרון של הנאשם; גוזר על הנאשם את העונשים כדלקמן:,סיכום
76,SH-19-09-30310-178,"24 חודשי מאסר בפועל, בניכוי ימי מעצרו על פי רישומי שב""ס;",סיכום
77,SH-19-09-30310-178,"12 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
78,SH-19-09-30310-178,"6 חודשי מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
79,SH-19-09-30310-178,"קנס בסך  50,000 ₪ או 300 ימי מאסר תמורתו, הקנס ישולם ב-25 תשלומים שווים, החל מיום 15.11.21 ובכל 15 לחודש שלאחר מכן.",סיכום
80,SH-19-09-30310-178,לא יועבר אחד התשלומים במועד – תעמוד היתרה לפירעון מידי.,סיכום
81,SH-19-09-30310-178,הקנס יועבר לקרן החילוט לסמים;,סיכום
82,SH-19-09-30310-178,פסילה בפועל מקבל או מהחזיק רשיון נהיגה לרכב מנועי למשך 24 חדשים החל מיום שחרורו ממאסר.,סיכום
83,SH-19-09-30310-178,על הנאשם להפקיד רשיונו במזכירות בית המשפט ביום העבודה הבא שלאחר שחרורו ממאסר.,סיכום
84,SH-19-09-30310-178,"הובהר לנאשם, כי כל עוד לא הופקד הרישיון – יהיה פסול מלנהוג, אך הפסילה לא תימנה;",סיכום
85,SH-19-09-30310-178,פסילה מקבל ומהחזיק רשיון נהיגה לרכב מנועי בת  6 חודשים על תנאי.,סיכום
86,SH-19-09-30310-178,תקופת התנאי – למשך 3 שנים מסיום הפסילה בפועל;,סיכום
87,SH-19-09-30310-178,הכרזה על הנאשם כסוחר סמים וחילוט כל המוצגים הנקובים בדוח הפעולה ת/2.,סיכום
88,SH-19-09-30310-178,עותק גזר הדין יועבר לשירות המבחן למבוגרים.,סיכום
89,SH-19-09-30310-178,הנאשם יתייצב לריצוי עונשו כעת.,סיכום
90,SH-19-09-30310-178,"ניתנה היום, ו' תשרי תשפ""ב, 12 ספטמבר 2021, במעמד הצדדים.",סיכום
