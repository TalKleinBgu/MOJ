,verdict,text,part
0,ME-21-01-55489-537,"חוק העונשין, תשל""ז-1977: סע'  334, 335(א)(1), 407","יוסף דוד אלימלך
ע""י ב""כ עו""ד גרינולד ועו""ד חסיד"
1,ME-21-01-55489-537,"פקודת הסמים המסוכנים [נוסח חדש], תשל""ג-1973: סע'  7, 25","יוסף דוד אלימלך
ע""י ב""כ עו""ד גרינולד ועו""ד חסיד"
2,ME-21-01-55489-537,"הנאשם הורשע על פי הודאתו, במסגרת הסדר טיעון, בכתב אישום מתוקן, בו יוחסו לו עבירות של סחיטה בכוח - עבירה על סעיף 407 סיפא לחוק העונשין, תשל""ז – 1977 (להלן: ""החוק""), פציעה בנסיבות מחמירות – עבירה על סעיף 334 יחד עם סעיף 335(א)(1) לחוק וניסיון להחזקת סם מסוכן – עבירה על סעיף 7 לפקודת הסמים המסוכנים [נוסח חדש], תשל""ג – 1973 (להלן: ""הפקודה""), יחד עם סעיף 25 לחוק.",גזר דין
3,ME-21-01-55489-537,"על פי עובדות כתב האישום המתוקן, עובר לתאריך 14.1.21 הצטרף הנאשם לקבוצת ""דרושים שליחים"" ביישומון ה""טלגרם"", על מנת להרוויח כסף בשליחויות של סמים.",גזר דין
4,ME-21-01-55489-537,"בתאריך 14.1.21 בשעות הלילה, פנה לנאשם אדם המכונה ""מרשמלו"" (להלן: ""האחר""), שזהותו אינה ידועה, והציע לנאשם כי ימכור לו 2 ליטרים של שמן קנבוס (להלן: ""השמן"") בתמורה ל-3,000 ₪, האחר יפנה לנאשם לקוחות וזה ימכור להם מנות שמן, וירוויח על כל מכירה 150 ₪.",גזר דין
5,ME-21-01-55489-537,הנאשם הסכים להצעה.,גזר דין
6,ME-21-01-55489-537,"בהמשך לסיכום הנ""ל, בתאריך 15.1.21, שלח האחר נהג מונית, שמסר לנאשם קופסה ובתוכה שמן והנאשם מסר לו בתמורה 3,000 ₪ במזומן.",גזר דין
7,ME-21-01-55489-537,"בהמשך, כאשר פתח הנאשם את הקופסה בביתו, סבר הוא כי לא מדובר בשמן קנבוס וכי האחר רימה אותו ונטל ממנו במרמה את הכסף.",גזר דין
8,ME-21-01-55489-537,בעקבות סברה זו גמלה בליבו של הנאשם ההחלטה להשיב לעצמו את סכום הכסף ששילם.,גזר דין
9,ME-21-01-55489-537,"לצורך הגשמת מטרתו, כעבור מספר ימים, אמר הנאשם לאחר, כשזה פנה אליו בהצעה להיכנס כשותף בעסקה של 10 ליטר שמן קנבוס תמורת 4,000 ₪, כי גיסו מעוניין להיות שותף בעסקה, אך מתנה זאת בכך שהאחר יציג בפניו את הסכום ששולם בעסקה הקודמת.",גזר דין
10,ME-21-01-55489-537,"האחר הסכים, וביום 20.1.21 מסר לנאשם כי נהג מונית מטעמו יאסוף אותו מביתו, יסיע אותו לבית גיסו ונהג המונית יראה לגיס את הכסף.",גזר דין
11,ME-21-01-55489-537,"בהמשך אותו היום, בשעה 22:06, התקשר האחר לנהג המונית א""ב (להלן: ""המתלונן""), הציג עצמו בשם שמעון וביקש מהמתלונן לבצע עבורו נסיעה כדלקמן: המתלונן יאסוף את הנאשם מכתובת מגוריו, יסיע אותו לכתובת של גיסו של הנאשם, שם יציג בפני הגיס 3,000 ₪, יקבל מהגיס 4,000 ₪ ואז ייסע לכפר סבא למסור לאחר את הכסף.",גזר דין
12,ME-21-01-55489-537,המתלונן הסכים לבצע את השירות המבוקש וסוכם על תשלום של 400 ₪.,גזר דין
13,ME-21-01-55489-537,"עוד באותו היום, בסמוך לשעה 22:20, שלח הנאשם הודעת טקסט לשי אברהם (להלן: ""שי"") בה ציין כי עקצו אותו וביקש ששי ירד למונית, איתה יגיע הנאשם לכתובתו, יתחזה בפני הנהג לגיסו, יספור את הכסף שיציג לו נהג המונית ואז ישאיר את הכסף אצלו.",גזר דין
14,ME-21-01-55489-537,שי הסכים לבקשה.,גזר דין
15,ME-21-01-55489-537,"בהמשך, בסמוך לפני השעה 23:00, הגיע המתלונן לאסוף את הנאשם.",גזר דין
16,ME-21-01-55489-537,"בטרם עלה הנאשם למונית, הצטייד בסכין בעלת להב רחב באורך 9.5 ס""מ (להלן: ""הסכין"") ובשני מברגים.",גזר דין
17,ME-21-01-55489-537,הנאשם התיישב במושב האחורי.,גזר דין
18,ME-21-01-55489-537,"כשהגיעה המונית לכתובתו של שי, סימן לו הנאשם לגשת לחלון הקדמי שליד מושב הנוסע במונית והורה לו לספור את הכסף שאצל המתלונן.",גזר דין
19,ME-21-01-55489-537,"המתלונן הציג שטרות כסף, אך התנגד לכך ששי ייגע בכסף ויספור את השטרות.",גזר דין
20,ME-21-01-55489-537,"בתגובה לכך, הוציא הנאשם מבגדיו את הסכין, התנפל על המתלונן מאחור.",גזר דין
21,ME-21-01-55489-537,"המתלונן אמר לנאשם: ""מה יש לך, קח...",גזר דין
22,ME-21-01-55489-537,"בסדר..."" ולחץ על הגז ועל הברקס במטרה להשתחרר מהנאשם, אך הנאשם המשיך לתקוף את המתלונן, הצמיד את ידו האחת לגרונו של המתלונן ובידו השנייה עם הסכין היכה אותו בבטנו וגרם לו לחתך, הכל תוך שהוא מאיים ומקלל: ""אני אדקור אותך, תעצור, יא בן של זונה, אני אקרע אותך יא בן של שרמוטה"" וקללות נוספות.",גזר דין
23,ME-21-01-55489-537,עקב מעשיו של הנאשם הסכים המתלונן למסור את הכסף לשי והתחנן לנאשם שיפסיק להכותו.,גזר דין
24,ME-21-01-55489-537,"הנאשם הורה לשי לספור את הכסף וכשהבין שהמתלונן מסר לשי רק 1,200 ₪ דרש מהמתלונן שימסור את כל הסכום, המשיך לתקוף אותו, לאחוז בצווארו בחוזקה, למשוך בשערו, להצמידו למושב ולאיים עליו.",גזר דין
25,ME-21-01-55489-537,המתלונן התחנן לנאשם שיעזוב אותו ואמר כי נתן את הכל ואין לו כסף נוסף.,גזר דין
26,ME-21-01-55489-537,גם שי אמר לנאשם להניח למתלונן.,גזר דין
27,ME-21-01-55489-537,"בשלב זה עוברת אורח שהבחינה באירוע, סייעה למתלונן להשתחרר מאחיזת הנאשם ולצאת מהמונית.",גזר דין
28,ME-21-01-55489-537,הנאשם יצא גם הוא מהמונית והמשיך לתקוף את המתלונן עד שעוברי אורח נוספים הפרידו בין הנאשם למתלונן.,גזר דין
29,ME-21-01-55489-537,"כתוצאה ממעשי הנאשם, נגרמו למתלונן חתכים ביד ובמותן ופצע דקירה שטחי בצווארו באורך 2 ס""מ והוא פונה לטיפול רפואי בבית החולים בלינסון, שם הודבק הפצע בצוואר.",גזר דין
30,ME-21-01-55489-537,במסגרת הסדר הטיעון גובשה הסכמה בדבר הפניית הנאשם לקבלת תסקיר מטעם שירות המבחן.,גזר דין
31,ME-21-01-55489-537,"עוד הוסכם כי בכפוף להפקדת פיצוי בסך 20,000 ₪ בקופת בית המשפט עובר לטיעונים לעונש, סכום שאכן הופקד על ידי הנאשם, תעתור המאשימה לעונש ראוי בן 22 חודשי מאסר בפועל, לצד מאסר על תנאי ופיצוי, ואילו ההגנה תוכל לטעון לעונש על פי ראות עיניה.",גזר דין
32,ME-21-01-55489-537,"מהתסקיר שהוגש בעניינו של הנאשם, עולה כי מדובר באדם כבן 37, נשוי ואב לילד כבן 4, ללא כל עבר פלילי.",תסקיר שירות המבחן
33,ME-21-01-55489-537,"הנאשם סיים 13 שנות לימוד עם תעודת בגרות מלאה, במסגרת לימודי עתודה מטעם הצבא במגמת הנדסה, תעשייה וניהול, אך לבסוף שירת שירות צבאי חלקי בלבד.",תסקיר שירות המבחן
34,ME-21-01-55489-537,"במישור התעסוקתי, מסר הנאשם כי בגיל 20 החל לעבוד בתחום השליחויות בתפקידים שונים.",תסקיר שירות המבחן
35,ME-21-01-55489-537,"בהיותו בן 26 השלים לימודי ""פקיד רישוי"" מטעם רשות המיסים ועבד במשך כ-12 שנים כמנהל תיק לקוחות בחברת שליחויות אוויריות.",תסקיר שירות המבחן
36,ME-21-01-55489-537,"עוד מסר כי עם פרוץ מגפת הקורונה הוצא לחל""ת ורק לאחרונה החל לעבוד כמנהל מחסן בסופרמרקט גדול.",תסקיר שירות המבחן
37,ME-21-01-55489-537,הנאשם נישא בשנת 2016 ותיאר יחסים תקינים עם אשתו ומעורבות בטיפול בבנם.,תסקיר שירות המבחן
38,ME-21-01-55489-537,"לדבריו, עד פרוץ מגפת הקורונה עבדה אשתו בעסק משפחתי, אולם בעקבות המגפה חוו קריסה כלכלית ונאלצו לסגור את העסק.",תסקיר שירות המבחן
39,ME-21-01-55489-537,"בעקבות כך חלה ירידה במצבה הנפשי, היא אובחנה עם הפרעת חרדה ודיכאון ונמצאת תקופה ממושכת במעקב פסיכיאטרי.",תסקיר שירות המבחן
40,ME-21-01-55489-537,"תפקודה ירוד, היא אינה עובדת, מתקשה למלא את מטלות הבית ואינה מסוגלת לטפל באופן רציף בבנם.",תסקיר שירות המבחן
41,ME-21-01-55489-537,"מהתסקיר עולה כי הנאשם מוכר לשירות המבחן מהפנייתו לאבחון וטיפול בתיק בית המשפט לתעבורה תת""ע 6190-02-19.",תסקיר שירות המבחן
42,ME-21-01-55489-537,"הפגישה עמו בהליך הנ""ל התקיימה לאחר מעצרו בתיק הנוכחי, ושירות המבחן התרשם מאדם בעל יכולות תפקוד והסתגלות במישורי חייו השונים.",תסקיר שירות המבחן
43,ME-21-01-55489-537,"בשנה שקדמה למעצרו התמודד עם קשיים כלכליים ורגשיים שהובילו אותו למצב דחק משמעותי, ומאחר ולא פנה לעזרה מסביבתו הקרובה פנה לפתרונות מהירים ושוליים.",תסקיר שירות המבחן
44,ME-21-01-55489-537,"להערכת השירות, ברקע להסתבכויותיו עם החוק עומדת נטייתו לסיפוק צרכיו המיידים, מבלי לשקול באופן מעמיק בחירותיו ולהבין חומרתן, דפוסים שבאו לידי ביטוי גם בתיק התעבורה, בהעדר מודעות מספקת לסכנות שבנהיגה תחת השפעת אלכוהול.",תסקיר שירות המבחן
45,ME-21-01-55489-537,"שירות המבחן לא התרשם מקיומם של דפוסים התמכרותיים ועל רקע נכונותו לקבל סיוע טיפולי שולב  בטיפול, ובחלוף הזמן התרשם שירות המבחן כי הוא מבטא רצון אותנטי לערוך שינוי בדפוסי התנהלותו ולהגביר את מודעותו לדפוסיו המכשילים.",תסקיר שירות המבחן
46,ME-21-01-55489-537,"על רקע זה נידון הנאשם בתיק התעבורה לצו מבחן לשנה, של""צ בהיקף של 150 שעות ורכיבי ענישה נוספים.",תסקיר שירות המבחן
47,ME-21-01-55489-537,"במסגרת צו המבחן מגיע הנאשם לשיחות פרטניות פעם בשבוע בשירות המבחן והרושם הוא כי הנאשם נמצא במצב משברי בשנתיים האחרונות, כאשר עיקר השיח הוא סביב הדיכאון של אשתו וההתמודדויות הרבות שנדרשות ממנו בשל כך.",תסקיר שירות המבחן
48,ME-21-01-55489-537,"בהתייחסותו לעבירות בתיק הנוכחי, תיאר הנאשם כי ברקע תקופה משברית בביתו, לאחר שנותר ללא תעסוקה ופרנסה, כשבמקביל גם אשתו איבדה את עבודתה ומצבה הנפשי התדרדר.",תסקיר שירות המבחן
49,ME-21-01-55489-537,"הם צברו חובות לבנק, ולמרות שמשפחתו סייעה כלכלית זה לא הספיק.",תסקיר שירות המבחן
50,ME-21-01-55489-537,"באותה תקופה נחשף לדבריו בתקשורת לעבודה במשלוחי סמים ובייאושו פנה לאיש קשר שאיתר, כשראה בכך הזדמנות לעשיית רווח כספי קל בזמן קצר לצורך כיסוי החובות.",תסקיר שירות המבחן
51,ME-21-01-55489-537,"הוא אישר, בדומה לאמור בכתב האישום המתוקן, את ביצוע העסקה, וכי משהתעורר חשדו כי היה קורבן למרמה ביקש להשיב לעצמו את כספו.",תסקיר שירות המבחן
52,ME-21-01-55489-537,"עוד תיאר כי כאשר הגיעו למעמד המפגש עם המתלונן הוא נתקף חשש שמא ייפגע על ידו ובהחלטה אימפולסיבית נטל סכין מביתו, כשלדבריו, לא היה בכוונתו לעשות בו שימוש.",תסקיר שירות המבחן
53,ME-21-01-55489-537,"הנאשם הסביר שתכנן שהמתלונן ייתן את הכסף לחברו, וזה יעזוב את המקום, אך בפועל המתלונן סירב לתת את הכסף ואז נתקף הנאשם תחושת לחץ והחל לאיים ולתקוף את המתלונן, כשלדבריו פעל באופן אימפולסיבי, בלי לחשוב,  ולא היה בכוונתו לפגוע פיזית במתלונן או להשתמש נגדו בסכין, אלא רק להשיב את כספו.",תסקיר שירות המבחן
54,ME-21-01-55489-537,במהלך האבחון ביטא הנאשם צער על הפגיעה שגרם למתלונן וחרטה על מעשיו.,תסקיר שירות המבחן
55,ME-21-01-55489-537,"עוד ביטא הבנה למשמעות הפוגענית של בחירותיו בעבירות, כשנטל סכין טרם הפגישה.",תסקיר שירות המבחן
56,ME-21-01-55489-537,"לצד זאת, ניכר כי עסוק במחירים שמשלם על מעשיו, ממוקד בקשייו ובמצב המשברי בו עדיין נמצאת משפחתו, ונוטה למזער מחומרת העבירות ותוצאותיהן.",תסקיר שירות המבחן
57,ME-21-01-55489-537,"הנאשם ביטא חשש מענישה מחמירה שתוטל עליו עקב מצבה של אשתו, וחוסר יכולתה של משפחתו להתמודד ולשמר תפקוד משפחתי יציב במצב זה.",תסקיר שירות המבחן
58,ME-21-01-55489-537,"שירות המבחן התרשם מאדם נעדר עבר פלילי, אשר לאורך חייו תפקד באופן תקין.",תסקיר שירות המבחן
59,ME-21-01-55489-537,"בסביבתו ישנם גורמי תמיכה משמעותיים, המצדדים בשמירה על החוק, אולם ייתכן כי בעיתוי הנוכחי אינם יכולים לסייע לו די הצורך.",תסקיר שירות המבחן
60,ME-21-01-55489-537,עוד התרשם השירות כי ההליך הפלילי מהווה עבור הנאשם גורם הרתעה ממשי ומדרבן לשיקום.,תסקיר שירות המבחן
61,ME-21-01-55489-537,להערכת קצינת המבחן התנהגותו של הנאשם בעבירות חריגה להתנהלותו הכללית והוא אינו בעל דפוסי התנהגות עבריינים קבועים.,תסקיר שירות המבחן
62,ME-21-01-55489-537,"נראה כי ברקע לביצוע העבירות משבר כלכלי ומשבר משפחתי ממושך, שהובילו לתחושת חוסר אונים ומצוקה, כמו גם לשיבוש היכולת להפעיל שיקול דעת, כשפעל באופן תוקפני ואימפולסיבי, תוך שממוקד בצרכיו המיידים ואינו מסוגל לראות את הפגיעה באחר.",תסקיר שירות המבחן
63,ME-21-01-55489-537,הסיכון להישנות עבירות אלימות מוערך כנמוך.,תסקיר שירות המבחן
64,ME-21-01-55489-537,"בבחינת גורמי הסיכון בעניינו של הנאשם התייחס שירות המבחן לחומרת העבירות, ולנטייתו של הנאשם למזער מחומרתן ותוצאותיהן ולהיות ממוקד במחירים האישיים שמשלם כיום.",תסקיר שירות המבחן
65,ME-21-01-55489-537,"עוד התייחס השירות לעובדה כי הנאשם ביצע את המעשים כאשר תלוי נגדו הליך בבית המשפט לתעבורה ולתקופה המשברית בה מצוי זמן ממושך, כשהוא מפרנס יחיד, אשתו במצב נפשי ירוד ותפקודה לקוי ונראה כי גורמי התמיכה הקיימים אינם מספיקים.",תסקיר שירות המבחן
66,ME-21-01-55489-537,לבסוף צוין כי גם כיום ממוקד הנאשם בעיקר בצרכיו ומתקשה בעיתוי הנוכחי לערוך התבוננות ביקורתית על מעשיו הפוגעניים ועל הנזק שגרם.,תסקיר שירות המבחן
67,ME-21-01-55489-537,"בבחינת גורמי הסיכוי לשיקום התייחס התסקיר לכך שהנאשם נעדר עבר פלילי וביטא צער וחרטה על מעשיו, כמו גם לתפקודו התקין לאורך השנים, להתרשמות כי אינו בעל דפוסי התנהגות בעיתיים קבועים וכי מדובר בהתנהלות חריגה לו ולסביבתו התומכת.",תסקיר שירות המבחן
68,ME-21-01-55489-537,"עוד צוין כי ההליך הפלילי מהווה גורם הרתעה ומדרבן לשיקום וכי במסגרת תיק התעבורה השתלב בטיפול פרטני בשירות המבחן ועולה כי הוא מתמיד בהגעה, משתף פעולה ומבטא רצון להמשיך ולהעמיק בדפוסיו.",תסקיר שירות המבחן
69,ME-21-01-55489-537,"תוצאות האבחון מלמדות כי בעניינו של הנאשם גורמי סיכוי משמעותיים לשיקום, אך לצידם גם גורמי סיכון לא מבוטלים.",תסקיר שירות המבחן
70,ME-21-01-55489-537,"בנסיבות אלה העריך שירות המבחן כי שילוב של ענישה מוחשית במסגרת הקהילה, לצד ענישה שיקומית, שתאפשר לו להתקדם ולהעמיק בהליך הטיפולי בו החל, תוך צמצום הפגיעה ביכולתו לפרנס את משפחתו ולתפקד כהורה, יסייעו לחיזוק כוחותיו וחלקיו המתפקדים ולצמצום הסיכון.",תסקיר שירות המבחן
71,ME-21-01-55489-537,"לפיכך המליצו על הטלת עונש מאסר בעבודות שירות לצד צו מבחן למשך שנה, במסגרתו ימשיך הנאשם בתהליך הטיפול הפרטני בו החל.",תסקיר שירות המבחן
72,ME-21-01-55489-537,עוד הומלץ על הטלת פיצוי כספי ומאסר על תנאי כענישה מרתיעה.,תסקיר שירות המבחן
73,ME-21-01-55489-537,"ב""כ המאשימה הדגישה בטיעוניה את החומרה הרבה שבמעשיו של הנאשם ואת הפגיעה בערכים המוגנים של הגנה על בריאותו, שלמות גופו ובטחונו האישי של המתלונן.",טיעוני הצדדים 
74,ME-21-01-55489-537,עוד ציינה כי עבירות הסחיטה מערערות את יסודות הסדר החברתי ופוגעות בשלום הציבור.,טיעוני הצדדים 
75,ME-21-01-55489-537,"היא הפנתה לעובדות כתב האישום המתוקן וציינה כי מדובר במעשה מתוכנן בקפידה, במסגרתו אף חבר הנאשם לאחר על מנת להוציא את תכניתו לפועל.",טיעוני הצדדים 
76,ME-21-01-55489-537,"הוא הצטייד מראש בסכין ושני מברגים, תקף את המתלונן בסכין ולא חדל למרות תחנוניו של המתלונן, עד להתערבותה של עוברת אורח.",טיעוני הצדדים 
77,ME-21-01-55489-537,"אפילו אז המשיך לתקוף את המתלונן, ופסק רק לאחר שעוברי אורח נוספים שעברו במקום הפרידו ביניהם.",טיעוני הצדדים 
78,ME-21-01-55489-537,"באשר לנזק שנגרם למתלונן הפנתה לחבלות המתוארות בכתב האישום המתוקן, שבגינן נזקק לטיפול רפואי, ולנזק הנפשי שנלווה לכך.",טיעוני הצדדים 
79,ME-21-01-55489-537,עוד הזכירה כי הנזק הפוטנציאלי עלול היה להיות חמור אפילו יותר.,טיעוני הצדדים 
80,ME-21-01-55489-537,"ב""כ המאשימה הזכירה את הצורך לנקוט במדיניות של ""אפס סובלנות"" כלפי מבצעי עבירות אלימות, ובפרט כשהעבירות מבוצעות בעזרת סכין ונכללות תחת ""תת תרבות הסכין"" אשר הפכה למכת מדינה של ממש.",טיעוני הצדדים 
81,ME-21-01-55489-537,בתוך כך הגישה אסופת פסיקה ועתרה למתחם ענישה אשר יתחיל ב-22 חודשים ועד 48 חודשי מאסר.,טיעוני הצדדים 
82,ME-21-01-55489-537,"באשר לנסיבות שאינן קשורות בביצוע העבירה, ציינה כי מדובר בנאשם נעדר עבר פלילי, אשר הודה, לקח אחריות וחסך זמן ציבורי.",טיעוני הצדדים 
83,ME-21-01-55489-537,בנוסף הנאשם הפקיד במועד סכום פיצוי בסך 20 אלף ₪.,טיעוני הצדדים 
84,ME-21-01-55489-537,"כמו כן הפנתה לתסקיר שירות המבחן, ממנו עולה כי הנאשם ביצע המעשים על רקע משבר בחייו והוא מביע צער וחרטה על מעשיו, אך מנגד עולה כי הנאשם ממזער מחומרת העבירות ותוצאותיהן וממוקד בצרכיו.",טיעוני הצדדים 
85,ME-21-01-55489-537,"לאור דברים אלו עתרה למקם את הנאשם בתחתית המתחם ולגזור עליו 22 חודשי מאסר, בניכוי ימי מעצרו, לצד מאסר על תנאי ופיצוי בסך 20 אלף ₪.",טיעוני הצדדים 
86,ME-21-01-55489-537,"בפתח טיעוניו התייחס ב""כ הנאשם להליך הטיפולי בו שולב הנאשם במסגרת תיק התעבורה.",טיעוני הצדדים 
87,ME-21-01-55489-537,"הנאשם נמצא בפיקוח צמוד של שירות המבחן מזה כ-7 חודשים, מגיע בהתמדה לשיחות פרטניות אחת לשבוע, וקצינת המבחן מדווחת כי היא רואה התקדמות במצבו ורצון לשינוי.",טיעוני הצדדים 
88,ME-21-01-55489-537,"עוד הפנה לתסקיר ממנו עולה כי מדובר באדם נורמטיבי אשר לאורך חייו תפקד באופן תקין, כאשר אירועי כתב האישום הם חריגים לאורחות חייו ומגיעים על רקע משבר גדול בחייו, לאחר שעל רקע מגפת הקורונה איבדו הוא ואשתו את עבודתם ונקלעו לקשיים כלכליים.",טיעוני הצדדים 
89,ME-21-01-55489-537,"לדבריו, מדובר במי שמתוך ייאוש פנה לאפיק הלא נכון.",טיעוני הצדדים 
90,ME-21-01-55489-537,"הסנגור המלומד הדגיש כי הנאשם לא רצה לפגוע כלל במתלונן, וכי מדובר היה בתגובה אימפולסיבית על רקע מצבו הרגשי והעובדה כי נפל קורבן לתרמית.",טיעוני הצדדים 
91,ME-21-01-55489-537,"עוד הדגיש את נטילת האחריות המלאה, החל מהרגע הראשון, ואת העובדה כי הנאשם התייפח מרגע מעצרו, כאשר הבין את הטעות החמורה שעשה.",טיעוני הצדדים 
92,ME-21-01-55489-537,שיתף פעולה באופן מלא בחקירתו ומסר מיד הודאה מפורטת.,טיעוני הצדדים 
93,ME-21-01-55489-537,"באשר לנזק שנגרם הסכים כי אין להמעיט בפציעותיו של המתלונן, אך טען כי אין מדובר בפציעה ברף חומרה גבוה.",טיעוני הצדדים 
94,ME-21-01-55489-537,באשר לאשתו של הנאשם מסר כי מצבה הנפשי אינו טוב וכי היא סובלת מקשיים רגשים קשים ולכן לא עובדת.,טיעוני הצדדים 
95,ME-21-01-55489-537,מסמך רפואי בעניינה הוגש וסומן ע/1.,טיעוני הצדדים 
96,ME-21-01-55489-537,"לאור נתונים אלו סבור ב""כ הנאשם כי יש לקבל את המלצת שירות המבחן ולהטיל על הנאשם ענישה בדמות עבודות שירות, כאשר הפנה לדו""ח דורנר, שם מאוזכרים ההשלכות של מאסר ראשון אשר עלול לגרום להתדרדרות במצבם של אנשים נורמטיביים.",טיעוני הצדדים 
97,ME-21-01-55489-537,"עוד הפנה להמלצת שירות המבחן, אשר לא באה בחלל ריק, אלא לאחר היכרות ממושכת עם הנאשם ולאחר שעניינו נבחן לעומק.",טיעוני הצדדים 
98,ME-21-01-55489-537,"ב""כ הנאשם הפנה לפסיקה בעבירות של שוד, כאשר לדבריו מדובר בעבירות חמורות יותר, בהם הסתפקו בתי המשפט בעונשי מאסר בעבודות שירות.",טיעוני הצדדים 
99,ME-21-01-55489-537,"בטרם נשמעו הטיעונים לעונש שמעתי את דברי אמו של הנאשם, אשר ביקשה את התחשבות בית המשפט במצבו האישי והמשפחתי של הנאשם ובקשיים עמם הוא ובני משפחתו מתמודדים.",טיעוני הצדדים 
100,ME-21-01-55489-537,"בתום הטיעונים שמעתי גם את דברי הנאשם עצמו, אשר מסר בבכי כי אילו היה יכול להחזיר את הגלגל לאחור היה עושה זאת.",טיעוני הצדדים 
101,ME-21-01-55489-537,הנאשם הביע חרטה עמוקה על מעשיו והביע רצונו לבקש סליחה מהמתלונן.,טיעוני הצדדים 
102,ME-21-01-55489-537,"עוד מסר כי בעקבות המקרה נהרסו חייו, אשתו בדיכאון ומצבם הכלכלי קשה מאוד, והוא מנסה להחזיק את הראש מעל המים ולמנוע מביתו להתפרק.",טיעוני הצדדים 
103,ME-21-01-55489-537,על רקע זה ביקש מבית המשפט לבוא לקראתו.,טיעוני הצדדים 
104,ME-21-01-55489-537,קביעת מתחם העונש ההולם,דיון והכרעה
105,ME-21-01-55489-537,"בהתאם להוראות החוק, יש לקבוע תחילה את מתחם העונש ההולם למעשיו של הנאשם, על פי עקרון ההלימה, ובהתאם לערכים החברתיים שנפגעו, למידת הפגיעה באותם ערכים, לענישה הנוהגת ולמכלול הנסיבות הקשורות בביצוע העבירות.",דיון והכרעה
106,ME-21-01-55489-537,מעשיו של הנאשם פגעו במגוון רחב של ערכים חברתיים.,דיון והכרעה
107,ME-21-01-55489-537,"בנכונותו להשתלב בתחום רכישת והפצת סמים מסוכנים, פגע בצורך להגן על שלום הציבור מפני הנזקים הישירים והעקיפים הנובעים משימוש בהם, מהתמכרות לו וממגוון התופעות הפליליות הנלוות להפצת הסם ולסחר בו.",דיון והכרעה
108,ME-21-01-55489-537,"בעבירות האלימות והסחיטה שביצע כלפי המתלונן פגע הנאשם בערכים חשובים לא פחות שעניינם הצורך להגן על שלומו הפיזי והנפשי של המתלונן, על הסדר הציבורי ועל האוטונומיה האישית שלו.",דיון והכרעה
109,ME-21-01-55489-537,נסיבות ביצוע העבירות חמורות ופגיעתן בערכים החברתיים ניכרת.,דיון והכרעה
110,ME-21-01-55489-537,נזכיר כי ברקע לעבירות האלימות והסחיטה עומדת החלטתו המודעת של הנאשם לנסות ולהפיק רווחים כספיים מהירים מעיסוק בתחום הסחר בסמים מסוכנים.,דיון והכרעה
111,ME-21-01-55489-537,"הנאשם הצטרף מיוזמתו לקבוצה ביישומון ה""טלגרם"", שעניינה הפקת רווח כספי מעיסוק בשליחויות סמים.",דיון והכרעה
112,ME-21-01-55489-537,"בהמשך נענה להצעתו של אותו אחר לרכוש שמן קנבוס, ולמכור אותו ברווח כספי לקהל הלקוחות, ואף רכש ממנו שמן, בתמורה ל-3,000 ₪.",דיון והכרעה
113,ME-21-01-55489-537,"אין צורך להכביר במילים לגבי חומרתן של עבירות הסמים והפגיעה הכרוכה בהן בשלום הציבור, וגם אם אין מדובר בסם שפגיעתו בציבור מצויה במדרג החומרה העליון, הרי שעצם נכונותו של הנאשם להתקשר בעסקת סמים מעין זו, ולנסות ולהחזיק בסם במטרה להפיק ממנו רווח כספי, מחייבת מענה עונשי הולם ומרתיע.",דיון והכרעה
114,ME-21-01-55489-537,"למעשים חמורים אלה מצטרפת התנהגותו הפרועה והאלימה של הנאשם, על רקע סברתו כי השמן שנמכר לו אינו זה שהובטח וכי אותו אחר נטל את כספו במרמה.",דיון והכרעה
115,ME-21-01-55489-537,"על רקע אותה סברה גמלה בליבו של הנאשם ההחלטה להשיב לעצמו את אותם 3,000 ₪, ולצורך זה הגה תכנית מורכבת, שבה עירב בשלב מסוים גם את חברו, שי.",דיון והכרעה
116,ME-21-01-55489-537,"הנאשם העמיד פנים כאילו הוא נענה לעסקת רכישה נוספת של שמן קנבוס, אך בפועל הציב לה תנאים שנועדו ליצור מצב בו יוכל ליטול חזרה, אם בתחכום ואם בכוח הזרוע, את הסכום ששילם בגין העסקה הראשונה.",דיון והכרעה
117,ME-21-01-55489-537,"לאחר שסוכם בינו לבין האחר על האיסוף באמצעות נהג המונית, והנסיעה לבית ""הגיס"", גייס הנאשם את שי על מנת שיתחזה לגיס ויסייע לו בנטילת הכסף מהנהג.",דיון והכרעה
118,ME-21-01-55489-537,"אלא שהנאשם לא הסתפק בכך, ולאחר שהצטייד מראש, טרם כניסתו למונית, בסכין ארוכה בעלת להב רחב ובשני מברגים, התיישב במושב האחורי של המונית.",דיון והכרעה
119,ME-21-01-55489-537,"המתלונן השמיע דברי פיוס וניסה להשתחרר, אך הנאשם המשיך לתקוף אותו, הצמיד את ידו האחת לגרונו של המתלונן, ובידו האוחזת בסכין היכה את המתלונן בבטנו וגרם לו לחתך, והכל תוך שהוא מאיים לדקור אותו ומשמיע כלפיו דברי נאצה קשים.",דיון והכרעה
120,ME-21-01-55489-537,"בשלב זה מסר המתלונן לשי את הכסף והתחנן בפני הנאשם שיחדל מלהכותו, אך כאשר התברר לנאשם שנמסרו לשי רק 1,200 ₪ המשיך לתקוף את המתלונן בכך שאחז בצווארו בחוזקה, משך בשערו, הצמידו למושב, איים עליו ודרש ממנו את הסכום המלא.",דיון והכרעה
121,ME-21-01-55489-537,המתלונן התחנן בפני הנאשם שיניח לו ואמר שאין לו כסף נוסף.,דיון והכרעה
122,ME-21-01-55489-537,"גם שי כבר ביקש מהנאשם להניח למתלונן ועוברת אורח סייעה למתלונן להיחלץ מאחיזת הנאשם ולצאת מהמונית, אך גם בכך לא היה כדי לצנן את רוחו של הנאשם, שיצא מהמונית והמשיך לתקוף את המתלונן עד שעוברי אורח נוספים הפרידו ביניהם.",דיון והכרעה
123,ME-21-01-55489-537,"כתוצאה ממעשי הנאשם נגרמו למתלונן פגיעות גופניות ממשיות בדמות חתכים ביד ובמותן, ופצע דקירה שטחי בצוואר, שהצריך הדבקה בבית החולים.",דיון והכרעה
124,ME-21-01-55489-537,"מדובר בפגיעה פיזית שאין להקל בה ראש, ובנקל ניתן לשער את הפגיעה הנלווית בשלומו ובנפשו של המתלונן, נהג מונית שנקלע ללא התרעה מוקדמת לסכסוך לא לו, ומצא את עצמו מותקף בפרץ של אלימות קשה ונסחט באיומי סכין המוצמד לצווארו, במקביל לאיומי דקירה חמורים וכשתחינותיו כי יניח לו אינם זוכים לאוזן קשבת.",דיון והכרעה
125,ME-21-01-55489-537,"בצדק ציינה התובעת המלומדת גם את הנזק הפוטנציאלי שהיה כרוך במעשיו של הנאשם, אשר תוך כדי ניסיונות ההיחלצות של המתלונן, בין היתר על ידי לחיצה על דוושת הגז ועל המעצור, אחז במתלונן והצמיד סכין לאזור רגיש בגופו.",דיון והכרעה
126,ME-21-01-55489-537,"תנועה אחת חפוזה, אפילו מקרית, עלולה הייתה להביא לנזק חמור פי כמה וכמה, ויעיד על כך מיקומו של החתך שנגרם למתלונן כתוצאה מאותה מכה שספג מהיד האוחזת בסכין.",דיון והכרעה
127,ME-21-01-55489-537,"גם עצמת האלימות שהפעיל הנאשם, הנכונות לעשות שימוש התקפי ומאיים בסכין, אובדן העשתונות והפראות המצטיירים מהתנהגותו, כפי שהיא מתוארת בכתב האישום, והעובדה כי לא חדל ממעשיו גם לאחר התערבותה של עוברת האורח, דברי ההרגעה של שי ותחינותיו של המתלונן, ממקמים את מכלול מעשיו ברף חומרה גבוה.",דיון והכרעה
128,ME-21-01-55489-537,"יובהר, בהקשר זה, כי גם אם אכן קיווה הנאשם כי התכנית תתנהל על פי ציפיותיו ושי יוכל לקחת את שטרות הכסף מהמתלונן ללא צורך בעימות פיזי, הרי שעולה מפורשות מהעובדות כי הנאשם הכין עצמו מראש לכל התפתחות והצטייד טרם כניסתו למונית בסכין ובשני מברגים, כאשר הוא ממקם עצמו במושב האחורי, מאחורי גבו של המתלונן.",דיון והכרעה
129,ME-21-01-55489-537,"בפועל, משהתנהלו הדברים כך שתכניתו הראשונית לא צלחה, לא היסס הנאשם לפעול בכוח ותוך שימוש בסכין על מנת לפגוע במתלונן, לאיים עליו ולסחוט ממנו את הכספים שברשותו, כמפורט לעיל בהרחבה.",דיון והכרעה
130,ME-21-01-55489-537,"אם בכל זאת ייזקף נתון כלשהו לטובת הנאשם, הרי זו העובדה כי מעשי האלימות והסחיטה לא נועדו על מנת לקבל לידיו סכומי כסף עודפים, אלא אך להשיב לידיו את מה שנתפס בעיניו ככספים שהגיעו לו כדין, נוכח הסברה כי אותו אחר סיפק לו חומר שונה מזה שהובטח.",דיון והכרעה
131,ME-21-01-55489-537,"באשר לפסיקה הנוהגת, הרי שהמאשימה ביקשה לתמוך את עמדתה בפסקי הדין הבאים:",דיון והכרעה
132,ME-21-01-55489-537,"לטעמי, בשים לב כל האמור לעיל בדבר מגוון העבירות שביצע הנאשם, פגיעתן בערכים חברתיים נרחבים, מידת הפגיעה המשמעותית הכרוכה בהם, מכלול הנסיבות שפורטו לעיל, לקולה ולחומרה, לרבות השימוש בסכין, האלימות בה נקט הנאשם, הנזקים שנגרמו בפועל ואלו שעלולים היו להיגרם ומדיניות הענישה הנוהגת, הרי שמתחם העונש ההולם למעשיו של הנאשם נע בין 18 ל-36 חודשי מאסר, לצד מרכיבי ענישה נלווים.",דיון והכרעה
133,ME-21-01-55489-537,"משנקבע מתחם הענישה יש לאתר את העונש המתאים לעניינו של הנאשם בגדר המתחם, בהתאם למכלול הנסיבות שאינן קשורות בביצוע העבירה אלא נוגעות יותר לנאשם עצמו, לעברו ולדפוסיו.",דיון והכרעה
134,ME-21-01-55489-537,"בהקשר זה יש לציין לקולה כי מדובר באדם בעל משפחה, ללא כל עבר פלילי, אשר הודה, לקח אחריות על מעשיו וחסך זמן ציבורי יקר.",דיון והכרעה
135,ME-21-01-55489-537,"לאורך כל הדרך ניכרת החרטה העזה שחש הנאשם על המעשים שביצע, והוא אף הפגין את עצמת החרטה ונטילת האחריות בהפקדת סכום פיצוי משמעותי בן 20,000 ₪ עובר לשלב הטיעונים לעונש.",דיון והכרעה
136,ME-21-01-55489-537,"נתונים חיוביים נוספים עולים מהתסקיר ולפיהם מדובר במי שתפקד באופן תקין לאורך כל שנות חייו, שמר על יציבות תעסוקתית ופרנס משפחתו בכבוד, כאשר מעורבותו בעבירות חריגה לאורחות חייו ונובעת ממשבר כלכלי ומשפחתי אשר פקד אותו בשנים האחרונות.",דיון והכרעה
137,ME-21-01-55489-537,"עוד התרשם שירות המבחן כי ההליך הפלילי מהווה עבור הנאשם גורם הרתעה וכי הטיפול הפרטני בו השתלב במסגרת תיק התעבורה מקדם את מצבו ומצמצם את הסיכון הנשקף ממנו, המוערך כנמוך.",דיון והכרעה
138,ME-21-01-55489-537,"לבסוף, יוזכר גם מצבה הנפשי הרעוע של אשת הנאשם, כפי שהוא בא לידי ביטוי בדברי הנאשם המתועדים בתסקיר, ובמסמך הרפואי ע/1, שאת תוכנו לא אפרט מפאת צנעת הפרט.",דיון והכרעה
139,ME-21-01-55489-537,"מנגד, אין מנוס מלהזכיר גם את גורמי הסיכון המשמעותיים שעדיין קיימים במצבו של הנאשם.",דיון והכרעה
140,ME-21-01-55489-537,"כפי שעולה מהתסקיר, שרוי הנאשם במצב משברי כבר תקופה ארוכה, בת שנתיים ויותר, וגם כיום, לאחר תקופה ארוכה של טיפול פרטני, נוטה עדיין הנאשם למזער מחומרת מעשיו ומתוצאותיהם ולהיות ממוקד במחירים האישיים שהוא ובני משפחתו משלמים.",דיון והכרעה
141,ME-21-01-55489-537,גם כיום ממוקד הנאשם בעיקר בצרכיו ומתקשה לערוך התבוננות ביקורתית על מעשיו הפוגעניים ועל הנזק שגרם.,דיון והכרעה
142,ME-21-01-55489-537,"עוד יש להזכיר כי הנאשם עבר את העבירות בהליך הנוכחי כאשר תלוי ועומד נגדו הליך בבית המשפט לתעבורה, בשל נהיגה בשכרות, וכי גורמי התמיכה הקיימים עבורו אינם מספיקים על מנת לשמור על יציבותו.",דיון והכרעה
143,ME-21-01-55489-537,"הנאשם אמנם משתף פעולה ומפיק תועלת מהטיפול הפרטני בו שולב, אך אין מנוס מהמסקנה כי מדובר בשלב טיפולי ראשוני וכי טרם חל שינוי המעיד באופן מובהק על איתנותה של הדרך השיקומית.",דיון והכרעה
144,ME-21-01-55489-537,"בשים לב למכלול נתונים אלה, ספק אם עומד עניינו של הנאשם בקריטריונים הנוקשים שנקבעו בפסיקה לחריגה לקולה ממתחם העונש ההולם, ומכל מקום אין הוא מאפשר אימוץ גישה עונשית כה מקילה עד כדי אימוץ המלצת שירות המבחן בדבר הטלת עונש מאסר שיינשא בעבודות שירות.",דיון והכרעה
145,ME-21-01-55489-537,המלצה זו אינה נותנת ביטוי מספק והולם לחומרת המעשים שביצע הנאשם ולגורמי הסיכון המשמעותיים שעדיין מתקיימים בעניינו.,דיון והכרעה
146,ME-21-01-55489-537,"בנסיבות אלה,  ראוי היה למקם את עונשו של הנאשם ברף התחתון של מתחם הענישה, וזאת בשים לב לעבר הנקי, להודאה, לחרטה ולפיצוי שהופקד.",דיון והכרעה
147,ME-21-01-55489-537,"עם זאת, מתוך רצון לתת ביטוי למצבם המורכב של הנאשם ובני משפחתו, להליך הטיפולי המסוים בו הוא נוטל חלק ולגורמי הסיכוי המפורטים בתסקיר, מצאתי לנכון, ולו לפנים משורת הדין, להקל עמו מעט יותר, תוך חריגה מדודה מהמתחם שנקבע, מתוך תקווה כי הנאשם יפנים את כל הדרוש הפנמה ויימנע בעתיד מכל מעורבות נוספת בפלילים.",דיון והכרעה
148,ME-21-01-55489-537,לאור כל האמור לעיל אני גוזר על הנאשם את העונשים הבאים:,דיון והכרעה
149,ME-21-01-55489-537,"מאסר בפועל למשך 15 חודשים, בניכוי ימי המעצר, מיום 20.1.21 ועד 23.2.21.",דיון והכרעה
150,ME-21-01-55489-537,10 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירה של סחיטה באיומים או בכוח או עבירת אלימות או סמים מסוג פשע.,דיון והכרעה
151,ME-21-01-55489-537,5 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת אלימות כלפי הגוף או עבירת סמים מסוג עוון.,דיון והכרעה
152,ME-21-01-55489-537,"פיצוי בסך 20,000 ₪ למתלונן.",דיון והכרעה
153,ME-21-01-55489-537,סכום הפיצוי כבר הופקד בקופת בית המשפט ויועבר על ידי המזכירות למתלונן בהתאם לפרטים שיסופקו על ידי המאשימה.,דיון והכרעה
154,ME-21-01-55489-537,העתק יועבר לשירות המבחן.,דיון והכרעה
155,ME-21-01-55489-537,5129371זכות ערעור לבית המשפט העליון בתוך 45 ימים.,דיון והכרעה
156,ME-21-01-55489-537,"ניתן היום,  כ""ח סיוון תשפ""ב, 27 יוני 2022, במעמד הצדדים.",דיון והכרעה
