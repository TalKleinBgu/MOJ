,verdict,text,part
0,SH-21-04-37744-641,"פקודת הסמים המסוכנים [נוסח חדש], תשל""ג-1973: סע'  7.א., 7.ג","ע""י ב""כ עו""ד אבנר שמש"
1,SH-21-04-37744-641,"חוק המאבק בתופעת השימוש בחומרים מסכנים, תשע""ג-2013","ע""י ב""כ עו""ד אבנר שמש"
2,SH-21-04-37744-641,"הנאשם שלפני נותן את הדין בגין עבירה של אחזקת סם מסוכן שלא לצריכה עצמית, בניגוד לסעיף 7(א) ו-(ג) רישא לפקודת הסמים המסוכנים [נוסח חדש], תשל""ג – 1973.",כתב האישום והסדר הטיעון
3,SH-21-04-37744-641,"בהתאם לעובדות כתב האישום המתוקן ת/1, בהן הורשע הנאשם על פי הודאתו במסגרת הסדר טיעון, בתאריך 08.04.21, בסמוך לשעה 10:07, ברחוב אביגדור המאירי 8/29 בבאר שבע, נתפס הנאשם מחזיק הנאשם, בתוך תא המטען של הרכב שלו מסוג יונדאי בעלת לוחית זיהוי 81-872-23 (להלן:""הרכב""), בסמים מסוכנים מסוג קנבוס המחולק ל- 80 שקיות פלסטיק במשקל נטו של 800 גרם.",כתב האישום והסדר הטיעון
4,SH-21-04-37744-641,"במועד ובמקום האמור, החזיק הנאשם בתוך תא המטען של הרכב שלו ב- 3 פלטות של סמים מסוכנים מסוג חשיש עטופות בניילון נצמד במשקל ברוטו 300 גרם.",כתב האישום והסדר הטיעון
5,SH-21-04-37744-641,"את הסמים כאמור, החזיק הנאשם שלא לצריכתו העצמית וזאת ללא היתר כדין או רשיון מאת המנהל.",כתב האישום והסדר הטיעון
6,SH-21-04-37744-641,"בין הצדדים נערך הסדר טיעון, במסגרתו תוקן כתב האישום, והנאשם הודה והורשע בעבירה שבכתב האישום המתוקן.",כתב האישום והסדר הטיעון
7,SH-21-04-37744-641,"הסדר הטיעון לא כלל הסכמה לענין העונש, אולם, הוסכם בין הצדדים, כי מתוך הכסף שנתפס אצל הנאשם, יחולטו 100,000 ₪ והיתרה – תוחזר לנאשם לאחר מתן גזר הדין.",כתב האישום והסדר הטיעון
8,SH-21-04-37744-641,"הנאשם הופנה להערכת שירות המבחן למבוגרים והממונה על עבודות השירות בשב""ס, ולאחר קבלת חוות הדעת בענינו, טענו הצדדים לעונש.",כתב האישום והסדר הטיעון
9,SH-21-04-37744-641,מכאן – גזר דין זה.,כתב האישום והסדר הטיעון
10,SH-21-04-37744-641,התביעה לא הגישה ראיות לענין העונש.,ראיות לעונש
11,SH-21-04-37744-641,"ההגנה הגישה, לענין העונש, מסמך קבלה לעבודה מאת המועצה המקומית מיתר; כתב מינוי כחבר ועדת מל""ח המקומית; אישור מאת משרד האנרגיה, כי הנאשם התקבל לקורס ממונה אנרגיה (נ/2).",ראיות לעונש
12,SH-21-04-37744-641,"הנאשם כבן 28, מתגורר בבית הוריו בבאר שבע ועובד במועצה המקומית מיתר כחשמלאי.",הערכת שירות המבחן למבוגרים
13,SH-21-04-37744-641,הנאשם עלה לארץ מאוזבקיסטן בגיל 4.,הערכת שירות המבחן למבוגרים
14,SH-21-04-37744-641,הנאשם סיים 12 שנות לימוד ובעל תעודת בגרות מלאה.,הערכת שירות המבחן למבוגרים
15,SH-21-04-37744-641,"לאחר שחרורו מהצבא, עבד כמאבטח וסדרן באירועים ולפני כשנתיים, סיים את לימודיו כהנדסאי חשמל.",הערכת שירות המבחן למבוגרים
16,SH-21-04-37744-641,"הנאשם מצוי בזוגיות מזה כעשור עם אלינור, סייעת לרופא שיניים, ובכוונתם להינשא.",הערכת שירות המבחן למבוגרים
17,SH-21-04-37744-641,הנאשם נעדר הרשעות קודמות.,הערכת שירות המבחן למבוגרים
18,SH-21-04-37744-641,"ביחס לעבירה דנן, מסר הנאשם, כי הסתובב בשכונת ""נחל בקע"" בבאר שבע ומצא שקית ובתוכה שקיות מחולקות, הבין שמדובר בסמים ואסף את השקית לרכבו.",הערכת שירות המבחן למבוגרים
19,SH-21-04-37744-641,"למחרת, הגיעה משטרה לביתו ובצעה חיפוש בביתו ובחדרו, במהלכו מצאו השוטרים סכום כסף גבוה.",הערכת שירות המבחן למבוגרים
20,SH-21-04-37744-641,"לאחר מכן, חיפשו ברכבו ושם מצאו את הסמים.",הערכת שירות המבחן למבוגרים
21,SH-21-04-37744-641,"לדבריו, אין קשר בין הכסף לסמים; הנאשם שלל עיסוק בסמים; קשר לאנשים שמעורבים בהחזקת או מכירת סמים; ושלל שימוש בסמים.",הערכת שירות המבחן למבוגרים
22,SH-21-04-37744-641,"לדברי הנאשם, באותה העת היה סטודנט, הוריו שילמו על לימודיו ולא היה קושי כלכלי.",הערכת שירות המבחן למבוגרים
23,SH-21-04-37744-641,"הנאשם מסר, כי החל לצרוך אלכוהול בגיל 22 באירועים חברתיים ובכמויות מתונות.",הערכת שירות המבחן למבוגרים
24,SH-21-04-37744-641,"לנאשם נערכה בדיקה לאיתור שרידי סם, אשר תוצאותיה אינן מעידות על הימצאות סם.",הערכת שירות המבחן למבוגרים
25,SH-21-04-37744-641,"הנאשם השתתף בקבוצה טיפולית לעצורי בית, אשר הסתיימה בנובמבר 2021, אך השתתף במספר בודד של מפגשים, וגורמי הטיפול התרשמו ממנו כאדם מופנם אשר מתקשה לשתף מעולמו.",הערכת שירות המבחן למבוגרים
26,SH-21-04-37744-641,"ביום 16.05.23, השתלב הנאשם בקבוצה טיפולית נוספת.",הערכת שירות המבחן למבוגרים
27,SH-21-04-37744-641,"שירות המבחן התרשם, כי הנאשם מביע רצון להמשך חיים נורמטיביים וההליך הפלילי מהווה גורם מרתיע עבורו.",הערכת שירות המבחן למבוגרים
28,SH-21-04-37744-641,"שירות המבחן התרשם, כי הנאשם מתקשה ליטול אחריות על העבירה ולהתבונן באופן מעמיק על התנהלותו, תוך שהוא מצמצם את מעורבותו ואינו אותנטי ביחס לגורמים או הקשרים שהובילו אותו לעבור את העבירה.",הערכת שירות המבחן למבוגרים
29,SH-21-04-37744-641,"שירות המבחן המליץ להעמיד את הנאשם תחת מבחן למשך שנה, על מנת לאפשר המשך השתלבותו בטיפול, וכן, על הטלת עונש מאסר לריצוי בדרך של עבודות שירות.",הערכת שירות המבחן למבוגרים
30,SH-21-04-37744-641,"אשר לשאלת הרשעת הנאשם בדין, לאור חומרת העבירה; לאור קשייו של הנאשם לקחת אחריות על מעשיו ומשלא הוכחה פגיעה קונקרטית בעתידו המקצועי - לא מצא שירות המבחן להמליץ על ביטול הרשעת הנאשם.",הערכת שירות המבחן למבוגרים
31,SH-21-04-37744-641,הנאשם נמצא מתאים לריצוי עונש מאסר בדרך של עבודות שירות.,"חוות דעת הממונה על עבודות השירות בשב""ס"
32,SH-21-04-37744-641,התביעה הגישה טיעוניה בכתב (ת/2) והשלימה אותן על פה.,טענות הצדדים
33,SH-21-04-37744-641,"התביעה טענה, כי מעשי הנאשם פגעו בערכים המוגנים של הגנה על שלום הציבור; בריאותו; והגנה על הציבור מפני נזקי הסמים וכן מפני עבירות נוספות.",טענות הצדדים
34,SH-21-04-37744-641,"התביעה ביקשה לקחת בחשבון, את כמות הסם ואת אופן החזקתו –  800 גרם קנביס, מחולק ל-80 שקיות, וכן, החזקת 300 גרם חשיש, מחולק לשלוש פלטות חשיש עטופות בניילון נצמד.",טענות הצדדים
35,SH-21-04-37744-641,"התביעה טענה, כי אופן החזקת הסם, מלמדת על כוונת הפצה.",טענות הצדדים
36,SH-21-04-37744-641,התביעה עתרה למתחם ענישה הנע בין 14 ועד 28 חודשי מאסר בפועל.,טענות הצדדים
37,SH-21-04-37744-641,"התביעה טענה, כי לאור חומרת העבירה, יש לתת את הבכורה לשיקולי הרתעה על פני שיקולי שיקום.",טענות הצדדים
38,SH-21-04-37744-641,"התביעה הפנתה לתסקיר שירות המבחן למבוגרים, ממנו עולה, כי הנאשם מצמצם את חלקו בעבירה, מתרץ תירוצים, אינו נוטל אחריות מלאה, ומכאן, שאין מקום לחריגה לקולה ממתחם העונש ההולם.",טענות הצדדים
39,SH-21-04-37744-641,"התביעה עתרה למקם את עונשו של הנאשם בשליש התחתון של מתחם הענישה ולהטיל עליו מאסר מותנה מרתיע; קנס; פסילת רישיון נהיגה בפועל ועל תנאי; התחייבות להימנע מעבירה; להורות על חילוט סך בן 100,000 ₪ לטובת קרן החילוט, כפי שסוכם בין הצדדים; ולהורות על השמדת הסמים.",טענות הצדדים
40,SH-21-04-37744-641,ההגנה הגישה טיעוניה לעונש בכתב (נ/2) והשלימה אותן על פה.,טענות הצדדים
41,SH-21-04-37744-641,ההגנה עתרה למתחם ענישה הנע בין מאסר על תנאי ועד מספר חודשי מאסר אשר יכול שירוצו בדרך של עבודות שירות.,טענות הצדדים
42,SH-21-04-37744-641,"ההגנה ביקשה לקחת בחשבון את נסיבותיו האישיות של הנאשם, בחור צעיר, נעדר הרשעות קודמות.",טענות הצדדים
43,SH-21-04-37744-641,הנאשם עלה לארץ בגיל 4; סיים 12 שנות לימוד; התגייס לצבא; שמר על יציבות תעסוקתית; השלים לימודים אקדמיים בזמן שהיה במעצר בית; עוסק כהנדסאי חשמל במועצה המקומית מיתר.,טענות הצדדים
44,SH-21-04-37744-641,"ההגנה טענה, כי הטלת עונש מאסר בפועל, לצד חברה שולית, יביא לפגיעה משמעותית בנאשם, אשר הינו בר שיקום.",טענות הצדדים
45,SH-21-04-37744-641,"ההגנה טענה, כי התקופה בה שהה הנאשם במעצר ממשי ואף במעצר בית, נתנה אותותיה בנאשם.",טענות הצדדים
46,SH-21-04-37744-641,"ההגנה ביקשה לקחת בחשבון את נטילת האחריות מצד הנאשם, אשר הודה באשמה בתחילת ההליך וחסך זמן שיפוטי יקר, וכי הנאשם מתבייש במעשיו ומתחרט עליהם.",טענות הצדדים
47,SH-21-04-37744-641,"ההגנה הפנתה לתסקיר שירות המבחן למבוגרים, ממנו עולה, כי הנאשם השתלב לאחרונה בקבוצה טיפולית ומביע רצון לניהול חיים נורמטיביים.",טענות הצדדים
48,SH-21-04-37744-641,ההגנה ביקשה למקם את עונשו של הנאשם ברף התחתון של מתחם הענישה אליו עתרה.,טענות הצדדים
49,SH-21-04-37744-641,"בדברו האחרון של הנאשם מסר, כי הוא מצטער על מעשיו ומבקש להתחשב בו בעת גזירת העונש.",טענות הצדדים
50,SH-21-04-37744-641,"הנאשם מסר, כי הוא מאורס, זוגתו היא סייעת לרופא שיניים והוא הנדסאי חשמל, עובד במועצה המקומית מיתר בתור החשמלאי הראשי של המועצה.",טענות הצדדים
51,SH-21-04-37744-641,העבירה שעבר הנאשם אינה קלה.,דיון והכרעה
52,SH-21-04-37744-641,עבירות הסמים נושאות בחובן פוטנציאל לפגיעה משמעותית בחברה.,דיון והכרעה
53,SH-21-04-37744-641,"מדובר בנגע המתפשט במהירות ומשחית חייהם של אנשים, בין אם זה ציבור המשתמשים בסמים ובין אם ציבור הנפגעים מעבירות המבוצעות ע""י אלו המשתמשים בסמים.",דיון והכרעה
54,SH-21-04-37744-641,"המשתמשים בסמים הופכים – מאזרחים עמלניים, המנהלים חיים מסודרים, למי שעומדים בשולי החברה, אינם תורמים לאחרים ולא זו אלא, שהטיפול בהם ופרנסתם מוטלים על אחרים.",דיון והכרעה
55,SH-21-04-37744-641,"בנוסף, כתוצאה מעבירות אלה, מועברים מיד ליד כספים בלתי מדווחים בהיקף עצום, חלקם מוצאים דרכם למימון פעילות עבריינית בתחומים שונים.",דיון והכרעה
56,SH-21-04-37744-641,"כל זאת, בשל עבריינים המחזיקים או מפיצים את הסמים.",דיון והכרעה
57,SH-21-04-37744-641,"אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים.",דיון והכרעה
58,SH-21-04-37744-641,"עבירה זו היא תאומתה הסטטוטורית של עבירת הסחר בסמים, אלא שלא ניתן להוכיח לגביה את הסחר עצמו, ונקבע לשתיהן עונשה זהה, עונש מירבי של עשרים שנות מאסר וקנס פי עשרים וחמישה מזה הקבוע בסעיף 61(א)(4) לחוק העונשין, העומד כיום על 202,000 ₪... (ההדגשות אינן במקור).",דיון והכרעה
59,SH-21-04-37744-641,"על הצורך להילחם מלחמת חורמה בתופעה הזו, וחומרת הענישה שיש לנקוט כלפי המעורבים במערך הפצת הסמים, דובר רבות בפסיקה.",דיון והכרעה
60,SH-21-04-37744-641,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה
61,SH-21-04-37744-641,"הגם שמדובר בעבירה של החזקת סם שלא לצריכה עצמית, הרי שכמות הסמים ואופן חלוקתם - 800 גרם של סם מסוכן מסוג קנביס, מחולקים ל-80 שקיות; 300 גרם חשיש, מחולקים ל-3 פלטות, עטופות בניילון נצמד; כמו גם החזקתם בתא המטען של רכבו של הנאשם - מצביעים על כך, שמטרת החזקתם, לא היתה לצריכה עצמית, אלא למטרת הפצה.",דיון והכרעה
62,SH-21-04-37744-641,"יתרה מכך, הנאשם עצמו שלל שימוש בסמים מסוכנים ואף נבדק ולא נמצאו בגופו שרידי סם – מכאן, שהחזקת הסמים לא היתה לצורך שימושו העצמי.",דיון והכרעה
63,SH-21-04-37744-641,"ההסבר שמסר הנאשם לקצינת המבחן בנוגע לאופן הגעת הסמים לרכבו, אינו מתיישב עם נסיון החיים ועם ההיגיון הסביר, וניתן לומר, על פני הדברים, כי המדובר בגרסת בדים, כפי שהתרשם גם שירות המבחן למבוגרים.",דיון והכרעה
64,SH-21-04-37744-641,"גרסה זו גם אינה מתיישבת עם החיפוש שנערך בבית הנאשם וברכבו על פי צו שופט, שהרי צו החיפוש בוודאי הוצא בהתאם לאינדיקציות מתאימות, כדרישת הדין.",דיון והכרעה
65,SH-21-04-37744-641,"להלן, תובא סקירה קצרה של הענישה במקרים דומים:",דיון והכרעה
66,SH-21-04-37744-641,"בנסיבות האמורות, לאור טיב הסם; כמות הסם; אופן החזקתו מחולק למנות; ובשים לב למדיניות הענישה הנוהגת, מוצא בית המשפט לקבוע מתחם ענישה הנע בין 12 ועד 24 חודשי מאסר בפועל.",דיון והכרעה
67,SH-21-04-37744-641,"הנאשם נעדר הרשעות קודמות, ואין אינדיקציה להסתבכות נוספת עם החוק מאז אירועי כתב האישום.",קביעת הענישה הספציפית
68,SH-21-04-37744-641,"הנאשם סיים לימודיו האקדמיים והשתלב במעגל התעסוקה, בתפקיד חשמלאי ראשי במועצה המקומית מיתר.",קביעת הענישה הספציפית
69,SH-21-04-37744-641,"מתסקיר שירות המבחן עולה, כי הנאשם מצמצם נטילת האחריות על מעשיו ונותן הסבר שאינו מניח את הדעת ואינו תואם את ניסיון החיים, בנוגע להסתבכותו בעבירה.",קביעת הענישה הספציפית
70,SH-21-04-37744-641,"עם זאת, הנאשם הודה במיוחס לו ובכך יש משום נטילת אחריות מסוימת, גם אם במישור הפורמלי.",קביעת הענישה הספציפית
71,SH-21-04-37744-641,"הנאשם השתלב לאחרונה בהליך טיפולי, ושירות המבחן המליץ על המשך ההליך הטיפולי תחת צו מבחן.",קביעת הענישה הספציפית
72,SH-21-04-37744-641,"בית המשפט התרשם, כי הנאשם עורך מאמצים לשקם את חייו ומוצא, זו הפעם, לחרוג ממתחם הענישה ההולם מטעמי שיקום הנאשם.",קביעת הענישה הספציפית
73,SH-21-04-37744-641,"עם זאת, לנוכח הנסיבות שפורטו בנוגע לאופן החזקת הסם; למיקום החזקתו; לחלוקתו – אין מקום לאמץ את עתירתה העונשית של ההגנה.",קביעת הענישה הספציפית
74,SH-21-04-37744-641,"חלף זאת – יושיט בית המשפט לנאשם יד במאמצי שיקומו והוא יחויב בעונש מאסר בפועל קצר, אותו יהיה בידו לרצות בדרך של עבודות שירות, לצד צו מבחן, וזאת על מנת שלא להביא לניתוק מלא בין הנאשם לבין מקום עבודתו ולאפשר השקעת מאמצים מצדו בהמשך ההליך הטיפולי.",קביעת הענישה הספציפית
75,SH-21-04-37744-641,"בנוסף, מוצא בית המשפט להטיל על הנאשם מאסר מותנה מרתיע, לבל ישוב לעולם הסמים המסוכנים.",קביעת הענישה הספציפית
76,SH-21-04-37744-641,"לנוכח כמות הסם שנתפסה וכן שוויו הכספי של הסם – יושת עיצום כספי מסוג קנס, וכן, בהתאם להסכמת הצדדים, יורה בית המשפט על חילוט סך 100,000 ₪.",קביעת הענישה הספציפית
77,SH-21-04-37744-641,"בנוסף, לאור טיב העבירה ואף לאור העובדה, שנערך שימוש ברכב מנועי לצורך החזקת הסמים המסוכנים - יקבל בית המשפט עתירת התביעה לפסול הנאשם מלנהוג ברכב מנועי.",קביעת הענישה הספציפית
78,SH-21-04-37744-641,אך לנוכח מאמצי השיקום של הנאשם – תבוא חלק מתקופת הפסילה על תנאי.,קביעת הענישה הספציפית
79,SH-21-04-37744-641,לאחר שבית המשפט שמע טענות הצדדים על פה; עיין בטענות התביעה לענין העונש בכתב; עיין בראיות לעונש; עיין בתסקירי שירות המבחן למבוגרים; שמע דברו האחרון של הנאשם; גוזר עליו את העונשים כדלקמן:,סיכום
80,SH-21-04-37744-641,שלושה חודשי מאסר בפועל.,סיכום
81,SH-21-04-37744-641,"בהתאם לחוות דעת הממונה על עבודות השירות בשב""ס, ירצה הנאשם המאסר בדרך של עבודות שירות, בבאר שובע, רח' קק""ל 201, באר שבע, 5 ימים בשבוע, שעות העבודה – בהתאם לממונים עליו במקום.",סיכום
82,SH-21-04-37744-641,"על הנאשם להתייצב, ביום 08.08.23, שעה 08:00, במשרד הממונה על עבודות השירות במחוז דרום בשב""ס, ומשם ימשיך לריצוי העבודות בהתאם להנחיות שיקבל.",סיכום
83,SH-21-04-37744-641,"הנאשם מוזהר, כי אי התייצבות  לריצוי עבודות השירות; אי שמיעה להוראות הממונים עליו במשרד הממונה על עבודות השירות או במקום ריצוי עבודות השירות; אי שיתוף פעולה עם משרד הממונה על עבודות השירות בכל ענין שהוא, לרבות מסירת בדיקות - עלול להביא להפקעה מנהלית של צו ריצוי המאסר בדרך של עבודות שירות, על כל המשתמע מכך;",סיכום
84,SH-21-04-37744-641,"12 חודשים מאסר על תנאי למשך שלוש שנים מיום שחרורו של הנאשם ממאסר, והתנאי – שהנאשם לא יעבור עבירה מסוג פשע בניגוד לפקודת הסמים המסוכנים [נוסח חדש], תשל""ג – 1973, או עבירה מסוג פשע בניגוד לחוק המאבק בתופעת השימוש בחומרים מסכנים, תשע""ג – 2013;",סיכום
85,SH-21-04-37744-641,"3 חודשים מאסר על תנאי למשך שנתיים מיום שחרורו של הנאשם ממאסר, והתנאי – שהנאשם לא יעבור עבירה מסוג עוון בניגוד לפקודת הסמים המסוכנים [נוסח חדש], תשל""ג – 1973, או עבירה מסוג עוון בניגוד לחוק המאבק בתופעת השימוש בחומרים מסכנים, תשע""ג – 2013;",סיכום
86,SH-21-04-37744-641,"קנס בסך 10,000 ₪ או 90 ימי מאסר תמורתו.",סיכום
87,SH-21-04-37744-641,הקנס ישולם עד ליום 01.10.23;,סיכום
88,SH-21-04-37744-641,הנאשם יעמוד במבחן למשך שנה מהיום.,סיכום
89,SH-21-04-37744-641,"במסגרת צו המבחן, יהיה עליו להשתתף בכל הליך טיפולי או מעקבי כפי שיומלץ ע""י שירות המבחן.",סיכום
90,SH-21-04-37744-641,"על הנאשם להתייצב, בתוך 7 ימים מהיום, בשירות המבחן לקבלת הוראות מתאימות.",סיכום
91,SH-21-04-37744-641,"הנאשם מוזהר, כי אי שיתוף פעולה במסגרת צו המבחן עלול להביא להפקעתו ולדיון מחדש בשאלת העונש בתיק זה, על כל המשתמע מכך;",סיכום
92,SH-21-04-37744-641,פסילה מקבל או מהחזיק רשיון נהיגה לרכב מנועי למשך שנה.,סיכום
93,SH-21-04-37744-641,שישה חודשים מתוך תקופת הפסילה – ירוצו בפועל.,סיכום
94,SH-21-04-37744-641,"על הנאשם להפקיד רשיונו, או תצהיר מתאים, במזכירות בית המשפט עוד היום, אך יותר לו לנהוג ברכב מנועי עד השעה 18:00 היום, על מנת שיהיה בידו לשוב לביתו.",סיכום
95,SH-21-04-37744-641,"מובהר לנאשם, כי החל משעה זו – כל עוד לא הופקד הרשיון או התצהיר – יהיה הנאשם פסול מלנהוג, אך הפסילה לא תימנה.",סיכום
96,SH-21-04-37744-641,"יתרת הפסילה בת שישה חודשים - על תנאי, תקופת התנאי למשך 3 שנים מסיום הפסילה בפועל;",סיכום
97,SH-21-04-37744-641,"סך בן 100,000 ₪ יועבר לטובת קרן החילוט;",סיכום
98,SH-21-04-37744-641,סמים – יושמדו בחלוף תקופת הערעור.,סיכום
99,SH-21-04-37744-641,"5129371עותק גזר הדין יועבר לשירות המבחן למבוגרים ולממונה על עבודות השירות בשב""ס.",סיכום
100,SH-21-04-37744-641,54678313צו מבחן יוגש לחתימה בתוך 30 יום מהיום.,סיכום
101,SH-21-04-37744-641,"ניתנה היום, ז' תמוז תשפ""ג, 26 יוני 2023, במעמד הצדדים.",סיכום
