,verdict,text,part
0,SH-16-03-36414-557,"המאשימה – מדינת ישראל
באמצעות משטרת ישראל תביעות רמלה
ע""י עוה""ד איתי שמואלי",בעניין:
1,SH-16-03-36414-557,"הנאשמת פדאא תותונגי
ע""י עוה""ד סלאח אבו תאיה – אין התייצבות",נגד
2,SH-16-03-36414-557,"פקודת הסמים המסוכנים [נוסח חדש], תשל""ג-1973: סע'  13, 19א",נגד
3,SH-16-03-36414-557,"חוק העונשין, תשל""ז-1977: סע'  25",נגד
4,SH-16-03-36414-557,"הנאשמת הורשעה על פי הודאתה בביצוע עבירה של ניסיון לאספקת סם מסוכן לפי סעיפים 13 ו-19א לפקודת הסמים המסוכנים [נוסח חדש] התשל""ג – 1973 יחד עם סעיף 25 לחוק העונשין התשל""ז – 1977.",כתב האישום 
5,SH-16-03-36414-557,"על פי עובדות כתב האישום, ביום 18.3.11, בשעה 13:30 או בסמוך לכך, בתא חיפוש נשים שבשער ביקורים צפון של בית הסוהר ""מעשיהו"", נמצאו על גופה של הנאשמת סמים מסוכנים כמפורט להלן: 1.8291 גרם נטו סם מסוכן מסוג הרואין; 0.7867 גרם נטו סם מסוכן מסוג קוקאין; 2.2634 גרם נטו סם מסוכן מסוג חשיש.",כתב האישום 
6,SH-16-03-36414-557,"במעשיה אלה, ניסתה הנאשמת לספק סמים מסוכנים לאסיר בשם ויסאם תותנגי (להלן: ויסאם).",כתב האישום 
7,SH-16-03-36414-557,"התקבל תסקיר מטעם שירות המבחן לגבי הנאשמת ואשר להלן עיקריו: הנאשמת היא בת 39 שנים, נשואה ואם ל-4 ילדים בגילאי 14 עד 19 שנים; ויסאם, האסיר שהיה אמור לקבל את הסמים, הוא בעלה וסובל מהפרעה נפשית ונוטל תרופות באופן קבוע; לויסאם יש עבר פלילי קודם וריצה מספר מאסרים בפועל בעבר; הנאשמת נעדרת עבר פלילי; שירות המבחן המליץ להימנע מהרשעתה ולהסתפק ב-250 שעות שירות לתועלת הציבור.",תסקיר שירות המבחן
8,SH-16-03-36414-557,בא כוח המאשימה עמד על החומרה הרבה של העבירה שבוצעה על ידי הנאשמת ואשר כוללות הן סמים קשים (מסוג הרואין וקוקאין) והן סם קל (מסוג חשיש).,טיעוני הצדדים לעונש
9,SH-16-03-36414-557,"בנוסף על כך הדגיש שמדובר בהחדרה של סמים אל תוך בית הסוהר, דבר שעלול לשבש את הסדר והביטחון בתחומי בית הסוהר, ולכן, הדבר מצדיק השתת מאסר מאחורי סורג ובריח.",טיעוני הצדדים לעונש
10,SH-16-03-36414-557,"בא כוח הנאשמת הפנה לאמור בתסקיר שירות המבחן, הן לעניין נסיבותיה האישיות והן לעניין ההמלצה הסופית בדבר ביטול ההרשעה והסתפקות בשעות שירות לתועלת הציבור.",טיעוני הצדדים לעונש
11,SH-16-03-36414-557,בדיון שבו נשמעו הטיעונים לעונש נכח ויסאם.,טיעוני הצדדים לעונש
12,SH-16-03-36414-557,"לטענתו, בתקופה הרלבנטית לעבירה מושא כתב האישום, הוא קיבל איומים מאסירים אחרים ששהו עימו בכלא ולכן שידל את הנאשמת להחדיר את הסמים לכלא לידיו כדי שיעבירם אליהם.",טיעוני הצדדים לעונש
13,SH-16-03-36414-557,"יובהר, שטענות אלה של הנאשמת ושל ויסאם, אינן חלק מהעובדות שמופיעות בגוף כתב האישום ולכן אין בכוונתי לייחס לדבריו של ויסאם כל משקל בעת גזירת דינה של הנאשמת.",טיעוני הצדדים לעונש
14,SH-16-03-36414-557,"למדיניות הענישה הנוהגת בעבירה של ניסיון להכנסת סמים לתוך בית סוהר, אפנה לפסיקה הבאה שניתנה על ידי בית המשפט העליון:",מתחם העונש ההולם
15,SH-16-03-36414-557,"בסופו של יום, בית משפט השלום גזר על המבקש את העונשים הבאים: 6 חודשי מאסר לריצוי בפועל; 12 חודשי מאסר על תנאי למשך 3 שנים שלא יעבור עבירה מסוג פשע לפי פקודת הסמים המסוכנים; 6 חודשי מאסר על תנאי שלא יעבור עבירה מסוג עוון לפי פקודת הסמים המסוכנים; קנס בסך 12,000 ₪ או 120 ימי מאסר תמורתו; פסילה מלהחזיק או לקבל רישיון נהיגה למשך שנה מיום שחרורו ממאסרו.",מתחם העונש ההולם
16,SH-16-03-36414-557,המבקש הגיש ערעור על חומרת העונש לבית המשפט המחוזי והערעור נדחה.,מתחם העונש ההולם
17,SH-16-03-36414-557,"כמו כן, המבקש הגיש בקשת רשות ערעור לבית המשפט העליון שגם היא נדחתה.",מתחם העונש ההולם
18,SH-16-03-36414-557,"לפיכך, הנני קובע שמתחם העונש ההולם למקרה שבפני נע בין 6 חודשי מאסר ל-18 חודשי מאסר לצד קנס כספי, מאסר על תנאי ושלילת רשיון הנהיגה, הן בפועל והן על תנאי.",מתחם העונש ההולם
19,SH-16-03-36414-557,"המקרה שבפני, הוא באופן מובהק לא מקרה מתאים לסיום ההליכים באי הרשעה.",שאלת אי ההרשעה
20,SH-16-03-36414-557,מדובר בעבירות חמורות של ניסיון אספקה של סמים קשים וקלים לתוך בית הסוהר.,שאלת אי ההרשעה
21,SH-16-03-36414-557,די בחומרת העבירות על מנת לדחות את המלצת שירות המבחן לסיום ההליך ללא הרשעה.,שאלת אי ההרשעה
22,SH-16-03-36414-557,"בנוסף על כך, הנאשמת לא הצביעה על נזק קונקרטי כלשהו שעלול להיגרם לה מעצם ההרשעה.",שאלת אי ההרשעה
23,SH-16-03-36414-557,"בנסיבות אלה, ההמלצה של שירות המבחן לסיום ההליך ללא הרשעה, נדחית.",שאלת אי ההרשעה
24,SH-16-03-36414-557,בעת קביעת העונש המתאים בתוך מתחם העונש ההולם לקחתי בחשבון לקולא את כל הנתונים שלהלן: היותה של הנאשמת נשואה ואם לארבעה ילדים; העדר עבר פלילי קודם; הודאה וחיסכון בזמן שיפוטי; העובדה שלא נפתחו לנאשמת תיקים נוספים מאז שנת 2011 ועד היום.,העונש המתאים בתוך מתחם העונש ההולם
25,SH-16-03-36414-557,"הכלל הוא שכאשר מדובר בניסיונות אספקה של סמים לתחום בית הסוהר, יש להשית עונשי מאסר מאחורי סורג ובריח.",העונש המתאים בתוך מתחם העונש ההולם
26,SH-16-03-36414-557,"עם זאת, המשקל המצטבר של הנימוקים לקולא שהובאו לעיל מוביל אותי למסקנה שניתן להסתפק במאסר שירוצה בדרך של עבודות שירות, וזאת לתקופה המקסימאלית של 6 חודשים.",העונש המתאים בתוך מתחם העונש ההולם
27,SH-16-03-36414-557,"לפיכך, הנני משית על הנאשמת את העונשים הבאים:",העונש המתאים בתוך מתחם העונש ההולם
28,SH-16-03-36414-557,6 חודשי מאסר בפועל שירוצו בדרך של עבודות שירות.,העונש המתאים בתוך מתחם העונש ההולם
29,SH-16-03-36414-557,"הנאשמת תתייצב ביום 26.3.18 בשעה 08:00 במפקדת מחוז דרום, יחידת עבודות שירות, באר שבע לתחילת ריצוי עבודות השירות.",העונש המתאים בתוך מתחם העונש ההולם
30,SH-16-03-36414-557,"עבודות השירות יבוצעו ב-""נופי קטמון"" רחוב תל חי 12, שכונת קטמון, ירושלים.",העונש המתאים בתוך מתחם העונש ההולם
31,SH-16-03-36414-557,12 חודשי מאסר על תנאי והתנאי הוא שבמשך 3 שנים מהיום הנאשמת לא תבצע עבירה מסוג פשע לפי פקודת הסמים המסוכנים.,העונש המתאים בתוך מתחם העונש ההולם
32,SH-16-03-36414-557,4 חודשי מאסר על תנאי והתנאי הוא שבמשך 3 שנים מהיום הנאשמת לא תבצע עבירה מסוג עוון לפי פקודת הסמים המסוכנים.,העונש המתאים בתוך מתחם העונש ההולם
33,SH-16-03-36414-557,"הנאשמת תשלם קנס בסך של  9,000 ₪, או 30 ימי מאסר תמורתו.",העונש המתאים בתוך מתחם העונש ההולם
34,SH-16-03-36414-557,הקנס ישולם ב- 20 תשלומים חודשיים שווים ורצופים כאשר הראשון שבהם עד ליום   1.4.18 והיתרה ב- 1 לכל חודש שלאחריו.,העונש המתאים בתוך מתחם העונש ההולם
35,SH-16-03-36414-557,"היה ואחד התשלומים לא ישולם במועד, אזי יעמוד מלוא סכום הקנס לפירעון מידי.",העונש המתאים בתוך מתחם העונש ההולם
36,SH-16-03-36414-557,הנני פוסל את הנאשמת מלקבל או להחזיק רישיון נהיגה לתקופה של 6 חודשים מהיום.,העונש המתאים בתוך מתחם העונש ההולם
37,SH-16-03-36414-557,הנני פוסל את הנאשמת למשך 6 חודשים וזאת על תנאי למשך 3 שנים שלא תבצע עבירה מסוג פשע לפי פקודת הסמים המסוכנים.,העונש המתאים בתוך מתחם העונש ההולם
38,SH-16-03-36414-557,ניתן צו להשמדת הסמים.,העונש המתאים בתוך מתחם העונש ההולם
39,SH-16-03-36414-557,זכות ערעור תוך 45 יום.,העונש המתאים בתוך מתחם העונש ההולם
40,SH-16-03-36414-557,"54678313ניתן היום,  כ""ח שבט תשע""ח, 13 פברואר 2018, במעמד הצדדים.",העונש המתאים בתוך מתחם העונש ההולם
41,SH-16-03-36414-557,הישאם אבו שחאדה 54678313,העונש המתאים בתוך מתחם העונש ההולם
