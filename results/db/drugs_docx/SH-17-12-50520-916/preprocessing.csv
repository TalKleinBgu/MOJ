,verdict,text,part
0,SH-17-12-50520-916,"ע""י ב""כ עו""ד אתי זהבי",מדינת ישראל
1,SH-17-12-50520-916,פרקליטות מחוז תל-אביב (פלילי),מדינת ישראל
2,SH-17-12-50520-916,"ע""י ב""כ עו""ד איתן און",מחמוד סעדה
3,SH-17-12-50520-916,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 36א",מחמוד סעדה
4,SH-17-12-50520-916,רקע כללי ופרטי הסדר הטיעון הדיוני:,גזר דין
5,SH-17-12-50520-916,"הנאשם הורשע על יסוד הודאתו בעובדות כתב האישום המתוקן – שניתנה במסגרת הסדר טיעון דיוני, ללא הסכמות לעניין העונש – בביצוע עבירה של החזקת סם מסוכן שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים).",גזר דין
6,SH-17-12-50520-916,"על פי האמור בעובדות כתב האישום המתוקן, ביום 17.12.17 החזיק הנאשם בדירתו, בשקית בארון הבגדים, 172 מנות סמים מסוכנים מסוג קוקאין, במשקל כולל של 25.0824 גרם נטו.",גזר דין
7,SH-17-12-50520-916,"יצוין, כי בכתב האישום נכללה בקשה לחילוט הכספים שנתפסו על הנאשם, בסך כולל של 6,749 ₪, וזאת במסגרת הוראות סעיף 36א לפקודת הסמים המסוכנים.",גזר דין
8,SH-17-12-50520-916,במסגרת ההליכים המקדמיים לא הגיעו הצדדים לכלל הסכמות ועל כן הועבר התיק לשמיעת הראיות לפניי.,גזר דין
9,SH-17-12-50520-916,"ואולם, בטרם תחילת שמיעת הראיות הציגו ב""כ הצדדים הסדר טיעון דיוני, שבמסגרתו הוגש כתב האישום המתוקן (הסדר הטיעון גם הוגש בכתב).",גזר דין
10,SH-17-12-50520-916,"יוטעם, כי במסגרת תיקון כתב האישום הושמטה עבירה נוספת, של סחר בסמים מסוכנים מסוג הירואין, בה הואשם הנאשם בכתב האישום המקורי בנוסף לאישום הנ""ל בהחזקה.",גזר דין
11,SH-17-12-50520-916,"כאמור, הצדדים לא הגיעו להסכמות לעניין העונש, הגם שהוסכם כי ההגנה לא תעתור להימנעות מהרשעה.",גזר דין
12,SH-17-12-50520-916,הנאשם הודה אפוא בעובדות כתב האישום המתוקן והורשע על יסוד הודאתו זו בעבירה של החזקת סמים מסוכנים שלא לצריכה עצמית.,גזר דין
13,SH-17-12-50520-916,"בנוסף, נוכח מהות העבירה בה הורשע הנאשם נקבע, במסגרת הכרעת הדין, כי הנאשם הוא סוחר סמים (ר' בפרוטוקול, עמ' 7 שורה 12 ואילך).",גזר דין
14,SH-17-12-50520-916,"בהתחשב בנסיבות העניין ובטענות ההגנה שלפיהן הנאשם מבקש לערוך שינוי מהותי בחייו, לשנות את דרכיו ולהשתקם, הורה בית המשפט על הכנת תסקיר שירות המבחן בטרם שמיעת הראיות והטיעונים לעונש.",גזר דין
15,SH-17-12-50520-916,"בתסקיר שהוכן (מיום 16.04.2019) עמד שירות המבחן על נסיבות חייו המורכבות של הנאשם, יליד שנת 1991 (בן 29 שנים כיום).",גזר דין
16,SH-17-12-50520-916,"אין מקום להידרש לפרטים כאן, אך בתמצית יצוין כי הנאשם התייתם מאביו בגיל צעיר ונדרש לסייע בפרנסת המשפחה.",גזר דין
17,SH-17-12-50520-916,"הנאשם התקשה לשמור על יציבות במסגרות חינוכיות, פנה לחברה שולית והחל להסתבך בפלילים.",גזר דין
18,SH-17-12-50520-916,"לפי דבריו החל הנאשם, במהלך מאסרו האחרון, לעשות שימוש בסמים מסוכנים.",גזר דין
19,SH-17-12-50520-916,שימוש זה הפך לאינטנסיבי ולא פסק עד למעצרו של הנאשם בגין התיק דנא.,גזר דין
20,SH-17-12-50520-916,"לאחר שחרורו מן המעצר פנה הנאשם מיוזמתו – ובעידוד משפחתו – לקבלת טיפול במרפאה פרטית העוסקת בתחום ההתמכרויות ובמקביל עבד בעבודות מזדמנות, לרבות בתחום הבנייה ושטיפת מכוניות.",גזר דין
21,SH-17-12-50520-916,הנאשם הציג בפני שירות המבחן מסמכים המלמדים כי הוא טופל במרפאה החל מחודש יולי 2018 ועד לחודש ינואר 2019.,גזר דין
22,SH-17-12-50520-916,בנוסף הביע הנאשם בפני שירות המבחן נכונות לשיתוף פעולה ורצון להשתלב בטיפול בתחום הגמילה מסמים.,גזר דין
23,SH-17-12-50520-916,בנסיבות אלה – ונוכח קיומם של גורמי תמיכה משפחתיים ואירוסיו הטריים של הנאשם – המליצה קצינת המבחן לשלב את הנאשם בהליך טיפולי במסגרת היחידה לטיפול בהתמכרויות ולצורך כך לדחות את הדיון.,גזר דין
24,SH-17-12-50520-916,"עד למועד הדיון הנדחה טרם החל הנאשם בטיפול, מסיבות שאינן תלויות בו (ר' בתסקיר המשלים מיום 15.7.2019).",גזר דין
25,SH-17-12-50520-916,"עם זאת, קצינת המבחן ציינה כי על אף תקופה משברית בה היה מצוי הנאשם – בין השאר לאור ביטול אירוסיו – הוא שב לעבודה קבועה והשקיע מאמצים לשמירה על אורך חיים יציב, תוך הימנעות משימוש בחומרים ממכרים.",גזר דין
26,SH-17-12-50520-916,"בנסיבות אלה המליצה קצינת המבחן על דחיית דיון נוספת לצורך שילוב הנאשם בטיפול, ובית המשפט נעתר לבקשה.",גזר דין
27,SH-17-12-50520-916,בשלב זה הועבר הטיפול בעניינו של הנאשם לקצינת מבחן אחרת.,גזר דין
28,SH-17-12-50520-916,להבדיל מקצינת המבחן הקודמת התרשמה קצינה זו מהידרדרות במצבו של הנאשם.,גזר דין
29,SH-17-12-50520-916,"לפי התרשמותה התקשה הנאשם להגיע באופן יציב לפגישות, שנקבעו לו במסגרת היחידה לטיפול בהתמכרויות, ועל אף נכונות מילולית שהביע לא הגיש הנאשם את המסמכים הנדרשים לאשפוזית.",גזר דין
30,SH-17-12-50520-916,בנסיבות אלה נמנעה קצינת המבחן ממתן המלצה טיפולית-שיקומית בעניינו של הנאשם (ר' בתסקיר המשלים הנוסף מיום 24.10.2019).,גזר דין
31,SH-17-12-50520-916,"בדיון שנערך לאחר מכן עתר ב""כ הנאשם למתן הזדמנות נוספת למרשו, תוך טיעון לקשיים בתקשורת שבין הנאשם לבין קצינת המבחן החדשה, ובית המשפט נעתר לבקשה (ר' ההחלטה בפרוטוקול, עמ' 10).",גזר דין
32,SH-17-12-50520-916,"עם זאת, גם בתסקיר משלים נוסף (מיום 28.01.20) לא שינתה קצינת המבחן (החדשה) מהתרשמותה.",גזר דין
33,SH-17-12-50520-916,"בין השאר ציינה קצינת המבחן שהנאשם לא פעל באופן אקטיבי לקידום ההליך הטיפולי, לרבות בהגשת המסמכים הנדרשים ל""אשפוזית"", והתייצב לבדיקת שתן אחת בלבד (שנמצאה נקייה).",גזר דין
34,SH-17-12-50520-916,הראיות לקביעת העונש ותמצית טיעוני הצדדים:,גזר דין
35,SH-17-12-50520-916,"כראייה לקביעת העונש הגישה ב""כ המאשימה את גיליון הרישום הפלילי של הנאשם (סומן ע/1).",גזר דין
36,SH-17-12-50520-916,"כעולה מגיליון זה לנאשם חמש הרשעות קודמות, במגוון רחב של עבירות, וכן שני רישומים נוספים ללא הרשעה.",גזר דין
37,SH-17-12-50520-916,"עם זאת, כל הרישומים הקודמים – למעט ההרשעה הקודמת האחרונה, שגם היא ישנה יחסית (מיום 29.01.12) – הם עוד מבית המשפט לנוער.",גזר דין
38,SH-17-12-50520-916,"אחד הרישומים מבית המשפט לנוער (ללא הרשעה) הוא בגין עבירה של החזקת סמים מסוכנים לצריכה עצמית, אך מדובר ברישום ישן מלפני 14 שנים ויותר (מיום 12.02.06).",גזר דין
39,SH-17-12-50520-916,"עוד הגישה ב""כ המאשימה ראיות מתיק החקירה, וזאת בהקשר לבקשת חילוט הכספים שנתפסו ברשותו של הנאשם, הכלולה כאמור בכתב האישום (דו""ח הפעולה ע/2 והודעות הנאשם ע/3).",גזר דין
40,SH-17-12-50520-916,"בטיעוניה לעונש עמדה ב""כ המאשימה על פרטי עובדות כתב האישום המתוקן, שבהן כאמור הודה הנאשם, ובמיוחד על סוג הסמים המדוברים (קוקאין) וכן העובדה שהסמים נמצאו בארון בגדים, כשהם מחולקים ל-172 מנות.",גזר דין
41,SH-17-12-50520-916,"ב""כ המאשימה הדגישה את הפגיעה שנגרמה עקב מעשי הנאשם לערכים החברתיים של השמירה על שלום הציבור ועל בריאותו, והכל בשל נזקי השימוש בסמים מסוכנים.",גזר דין
42,SH-17-12-50520-916,"אשר לגזירת עונשו של הנאשם בתוך מתחם העונש ההולם עתרה ב""כ המאשימה למיקומו בשליש העליון של המתחם.",גזר דין
43,SH-17-12-50520-916,"ב""כ המאשימה ערה לכך שיש לזקוף לזכות הנאשם את ההודאה ונטילת האחריות, אך לשיטתה יש ליתן משקל מכריע לעברו הפלילי של הנאשם ולנתונים השליליים העולים משני תסקירי שירות המבחן האחרונים.",גזר דין
44,SH-17-12-50520-916,"עוד עתרה ב""כ המאשימה להשתת ענישה נלווית, שתכלול מאסר מותנה וקנס כספי שיבטא את חומרת העבירות, וכן – בהמשך לקביעה בהכרעת הדין כי הנאשם הוא סוחר סמים – לחילוט הכספים שנתפסו ברשות הנאשם לטובת אוצר המדינה.",גזר דין
45,SH-17-12-50520-916,"ב""כ הנאשם, מצידו, התמקד בטיעוניו בנסיבותיו האישיות המיוחדות של הנאשם והשתלבותו בהליך טיפולי-שיקומי משמעותי, השתלבות שלשיטת הסניגור נגדעה בשל היעדר ""כימיה"" עם קצינת המבחן החדשה (ר' בפרוטוקול, עמ' 14 שורה 22 ואילך).",גזר דין
46,SH-17-12-50520-916,"ב""כ הנאשם הוסיף וטען כי לגרסת הנאשם הוא פעל לקידום ההליך הטיפולי, ניגש לאשפוזית אך נאמר לו שהוא צריך להמתין בשל העומס במרפאה, ואף התייצב כנדרש לבדיקות השתן ולא פעם אחת בלבד כפי שצוין בתסקיר האחרון.",גזר דין
47,SH-17-12-50520-916,"יוטעם, כי בנסיבות אלה הוריתי לב""כ המאשימה לערוך בירור בדבר ולהודיע את תוצאותיו (ר' ההחלטה בפרוטוקול, עמ' 17).",גזר דין
48,SH-17-12-50520-916,"בהודעה שהגישה ב""כ המאשימה צוין כי בחודש ינואר אכן התייצב הנאשם לשתי בדיקות שתן (שנמצאו נקיות), כאשר האמור בהקשר זה בתסקיר נבע מטעות אנוש (ר' הודעת ב""כ המאשימה במסגרת בקשה מס' 15).",גזר דין
49,SH-17-12-50520-916,"ב""כ הנאשם חזר והדגיש כי מדובר בנאשם שערך תפנית משמעותית בחייו במהלך התקופה של שנתיים ויותר אשר חלפה מאז ביצוע העבירה מושא כתב האישום המתוקן ועד היום.",גזר דין
50,SH-17-12-50520-916,"הנאשם התנקה מסמים, השתלב בשוק העבודה, חזר לארוסתו וכיום מנסה לבנות לעצמו חיים נורמטיביים.",גזר דין
51,SH-17-12-50520-916,"בנסיבות אלה, כך לשיטת הסניגור, יש להעדיף את האינטרס הטיפולי-שיקומי ולהקל עם הנאשם, והכל על מנת לעודדו להתמיד במסלול הנורמטיבי בו הוא מצוי כעת.",גזר דין
52,SH-17-12-50520-916,"עוד הדגיש ב""כ הנאשם, בהקשר זה, כי עברו הפלילי של הנאשם אינו כה חמור ואף אינו רלוואנטי.",גזר דין
53,SH-17-12-50520-916,"לנאשם רק הרשעה אחת ישנה מאוד בעבירת סמים, וגם הרשעתו הקודמת האחרונה היא בגין עבירות משנת 2011.",גזר דין
54,SH-17-12-50520-916,"אשר למתחם העונש ההולם ציין ב""כ הנאשם כי אינו חולק מהותית על עמדת ב""כ המאשימה, אך לשיטתו הרף התחתון של מתחם העונש ההולם צריך לעמוד על 9 חודשי מאסר בפועל ולא 10 חודשים, כטענת ב""כ המאשימה.",גזר דין
55,SH-17-12-50520-916,"לפיכך, וכאשר במקרה דנא קיים סיכוי ממשי לשיקום – כמוכח בהתנהגות הנאשם בתקופה שחלפה מאז ביצוע העבירה – עתר ב""כ הנאשם להקל עם הנאשם ולהסתפק בעניינו בענישה שניתן לשאתה בדרך של עבודות שירות.",גזר דין
56,SH-17-12-50520-916,"לבסוף הנאשם, בדברו האחרון לעונש, חזר והדגיש את שיתוף הפעולה מצידו עם שירות המבחן, הן בהגעה לפגישות והן בכל שנדרש ממנו לרבות במסירת בדיקות שתן.",גזר דין
57,SH-17-12-50520-916,הנאשם הוסיף כי מסר בדיקה גם אצל הממונה על עבודות השירות (בחוות דעת הממונה אכן מצוין שהנאשם נדגם ונמצא נקי).,גזר דין
58,SH-17-12-50520-916,קביעת מתחם העונש ההולם:,גזר דין
59,SH-17-12-50520-916,"בעת גזירת עונשו של נאשם על בית המשפט לקבוע, תחילה, את מתחם העונש ההולם לאירוע שבגינו הורשע הנאשם, בהתאם לעיקרון ההלימה.",גזר דין
60,SH-17-12-50520-916,"בהקשר זה יתחשב בית המשפט בערכים החברתיים שנפגעו מביצוע העבירות ובמידת הפגיעה בהם, במדיניות הענישה הנהוגה ובנסיבות הקשורות בביצוע העבירות.",גזר דין
61,SH-17-12-50520-916,"הפסיקה חזרה ועמדה על חומרתן הרבה של עבירות הסמים, הן בשל הסכנה הנשקפת לבריאות הציבור מצריכתם של סמים מסוכנים והן בשל היותן גורם ""מחולל פשיעה"", דהיינו: גורם הכרוך או אף עומד ביסוד ביצוען של עבירות רבות אחרות.",גזר דין
62,SH-17-12-50520-916,"ברי אפוא כי ביצוען של עבירות סמים פוגע, ובמידה משמעותית, בערכים החברתיים של ההגנה על שלום הציבור ועל בריאותו.",גזר דין
63,SH-17-12-50520-916,"דברים אלה הם בבחינת קל וחומר כאשר מדובר, כבענייננו, בסמים ""קשים"", ולפיכך הרף התחתון של מתחם העונש ההולם במקרים כגון דא חייב לכלול עונש של מאסר בפועל.",גזר דין
64,SH-17-12-50520-916,"אני קובע אפוא את מתחם העונש ההולם, במקרה זה, בין 9 חודשי מאסר בפועל לבין 24 חודשי מאסר בפועל.",גזר דין
65,SH-17-12-50520-916,גזירת עונשו של הנאשם בתוך מתחם העונש ההולם:,גזר דין
66,SH-17-12-50520-916,"לאחר קביעת מתחם העונש ההולם, על בית המשפט לגזור את עונשו של הנאשם בתוך מתחם זה תוך התחשבות בנסיבות שאינן קשורות בביצוע העבירות.",גזר דין
67,SH-17-12-50520-916,"אשר לנאשם שלפניי, השיקולים הרלוואנטיים לגזירת עונשו הם כלהלן:",גזר דין
68,SH-17-12-50520-916,"עברו הפלילי של הנאשם – לנאשם חמש הרשעות קודמות, וכן שני רישומים נוספים ללא הרשעה, והוא אף נשא עונשי מאסר בפועל.",גזר דין
69,SH-17-12-50520-916,"עם זאת, כפי שכבר צוין מדובר בעבר פלילי ישן: הרשעתו הקודמת האחרונה של הנאשם היא בגין עבירות משנת 2011 ומאז ביצוע העבירה מושא כתב האישום דנא הוא לא שב והסתבך בפלילים.",גזר דין
70,SH-17-12-50520-916,הפגיעה של העונש בנאשם ובמשפחתו – הטלת עונש של מאסר בפועל לנשיאה מאחורי סורג ובריח תפגע הן בנאשם והן במשפחתו; ויש להתחשב בנתון זה.,גזר דין
71,SH-17-12-50520-916,הודאה ונטילת אחריות – הנאשם הודה בעובדות כתב האישום המתוקן.,גזר דין
72,SH-17-12-50520-916,"בכך חסך הנאשם מזמנם של העדים, הצדדים ובית המשפט.",גזר דין
73,SH-17-12-50520-916,"נסיבות אלה יש לזקוף, כמובן, לזכותו של הנאשם.",גזר דין
74,SH-17-12-50520-916,"נתוניו האישיים של הנאשם ונסיבות חייו – הנאשם יליד שנת 1991, בן 29 שנים כיום.",גזר דין
75,SH-17-12-50520-916,"הנאשם היה מעורב בחברה שולית ובפשיעה מאז ימי נערותו, כפי שגם עולה מרישומיו מבית המשפט לנוער.",גזר דין
76,SH-17-12-50520-916,"עם זאת, ישנן אינדיקציות של ממש כי בזמן האחרון הנאשם אמנם מבקש לערוך שינוי מהותי בחייו.",גזר דין
77,SH-17-12-50520-916,"אכן, בשני התסקירים האחרונים לא נכללה המלצה טיפולית, אך גם מהם עולה התייצבות מסוימת בחייו של הנאשם.",גזר דין
78,SH-17-12-50520-916,"בהקשר זה יש גם להתחשב בהתנקות הנאשם משימוש בסמים מסוכנים, שבאה לידי ביטוי בבדיקות שנערכו לו הן במסגרת שירות המבחן והן אצל הממונה על עבודות השירות.",גזר דין
79,SH-17-12-50520-916,מכלול הנסיבות והשיקולים שפורטו לעיל מלמד כי במקרה זה נסיבות הקולה עולות במשקלן על נסיבות החומרה.,גזר דין
80,SH-17-12-50520-916,"בנסיבות אלה, ותוך התחשבות בסיכויי השיקום במקרה מיוחד זה, ניתן להסתפק – ולו לפנים משורת הדין – בגזירת עונש ברף התחתון של מתחם העונש ההולם.",גזר דין
81,SH-17-12-50520-916,"בנסיבות העניין, יש לאזן הקלה זו בענישה כספית-כלכלית, לרבות בחילוט הכספים שנתפסו על הנאשם (כאמור בדו""ח הפעולה ע/2).",גזר דין
82,SH-17-12-50520-916,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",גזר דין
83,SH-17-12-50520-916,(א)	9 חודשי מאסר בפועל.,גזר דין
84,SH-17-12-50520-916,"הנאשם יישא את עונש המאסר בדרך של עבודות שירות, כאמור בחוות דעתו של הממונה על עבודות השירות בשירות בתי הסוהר מיום 27.01.20.",גזר דין
85,SH-17-12-50520-916,"על הנאשם להתייצב לנשיאת עונשו במשרדי הממונה על עבודות השירות, ביום  17.06.20 עד השעה 08:00.",גזר דין
86,SH-17-12-50520-916,"מובהר בזה לנאשם כי בכל הקשור לעבודות השירות עליו לציית להוראות הממונה על עבודות השירות, או למי שהוסמך לכך מטעמו.",גזר דין
87,SH-17-12-50520-916,"עוד מובהר לנאשם, כי במידה ולא יציית להוראות כאמור הוא עשוי לשאת את מאסרו, או את יתרת מאסרו, במאסר מאחורי סורג ובריח בבית סוהר.",גזר דין
88,SH-17-12-50520-916,"(ב)	מאסר על תנאי למשך 6 חודשים אותו לא יישא הנאשם אלא אם כן יעבור, תוך שלוש שנים מהיום, כל עבירה מסוג פשע לפי הוראות פקודת הסמים המסוכנים.",גזר דין
89,SH-17-12-50520-916,"(ג)	קנס בסך של 5,000 ₪, או 30 ימי מאסר תמורתו.",גזר דין
90,SH-17-12-50520-916,"הקנס ישולם בעשרה תשלומים חודשיים, שווים ורצופים, החל מיום 01.09.20 ובכל אחד בחודש שלאחריו.",גזר דין
91,SH-17-12-50520-916,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,גזר דין
92,SH-17-12-50520-916,"(ד)	חילוט הכספים שנתפסו על הנאשם בסך כולל של 6,749 ₪, לטובת אוצר המדינה, לפי הוראות סעיף 36א לפקודת הסמים המסוכנים.",גזר דין
93,SH-17-12-50520-916,"בהסכמת הנאשם יחולט הפיקדון שהופקד בזמנו בתיק המעצר לטובת תשלום הקנס, כאשר הנאשם יידרש לשלם רק את יתרת הסכום שתיוותר.",גזר דין
94,SH-17-12-50520-916,"ניתן בזה צו כללי, לעניין מוצגים, לשיקול דעתו של קצין משטרה.",גזר דין
95,SH-17-12-50520-916,הסמים יושמדו.,גזר דין
96,SH-17-12-50520-916,זכות ערעור בתוך 45 יום מהיום.,גזר דין
97,SH-17-12-50520-916,5129371המזכירות תמציא העתק גזר דין זה לשירות המבחן.,גזר דין
98,SH-17-12-50520-916,"54678313ניתן היום, ט' אייר תש""פ, 03 מאי 2020, במעמד הצדדים.",גזר דין
