,verdict,text,part
0,SH-21-03-7171-604,"תפ""ק 7171-03-21 מדינת ישראל נ' אבו יחיה",בית משפט השלום ברמלה
3,SH-21-03-7171-604,"פקודת הסמים המסוכנים [נוסח חדש], תשל""ג-1973: סע'  13, 19א",אדם אבו יחיה 
4,SH-21-03-7171-604,"חוק העונשין, תשל""ז-1977: סע'  413",אדם אבו יחיה 
5,SH-21-03-7171-604,הנאשם הורשע על פי הודאתו בשני כתבי אישום.,גזר דין
6,SH-21-03-7171-604,"בתפ""ק 7171-03-21 בביצוע עבירה של סחר בסם מסוכן, לפי סעיף 13 +19א לפקודת הסמים המסוכנים (נוסח חדש), תשל""ג- 1973 (להלן: ""פקודת הסמים המסוכנים"").",גזר דין
7,SH-21-03-7171-604,"על פי כתב האישום, ביום 16.2.21 בשעת ערב פנה שוטר בלבוש אזרחי לנאשם, בעודו עומד בפינת רחוב, וביקש ממנו להביא לו סם בתמורה ל- 100 ₪.",גזר דין
8,SH-21-03-7171-604,הנאשם לקח את שטר הכסף ומסר לשוטר סם מסוכן מסוג קוקאין במשקל 0.0882 גרם נטו.,גזר דין
9,SH-21-03-7171-604,נסיבות חייו האישיות המשפחתיות של הנאשם אינן קלות.,תסקירי שירות מבחן וחוות דעת הממונה
10,SH-21-03-7171-604,"הנאשם גדל בעזובה רגשית וחינוכית, והיה קרבן מילדות לאלימות אביו.",תסקירי שירות מבחן וחוות דעת הממונה
11,SH-21-03-7171-604,"הוא נפלט ממערכת החינוך כעבור 8 שנות לימוד, לאחריהם הדרדר תפקודו, והוא החל להסתבך בפלילים.",תסקירי שירות מבחן וחוות דעת הממונה
12,SH-21-03-7171-604,"בגיל 13 הושם הנאשם במעון נעול כחלופת מאסר, ובגיל 15 עם החזרה לבית אמו הוחמר מצבו, הוא פיתח דפוסי התמכרות לסמים ואלכוהול, והעמיק מעורבותו בפלילים.",תסקירי שירות מבחן וחוות דעת הממונה
13,SH-21-03-7171-604,"מאז התקשה הנאשם לשמר אורח חיים יציב ונורמטיבי, והתנהל על פי דפוסים עברייניים מושרשים.",תסקירי שירות מבחן וחוות דעת הממונה
14,SH-21-03-7171-604,"הנאשם כבן 29, ריצה עד כה מספר עונשי מאסר ממושכים.",תסקירי שירות מבחן וחוות דעת הממונה
15,SH-21-03-7171-604,"בשנת 2018, במהלך ריצוי עונש המאסר האחרון בכלא חרמון, גילה הנאשם מוטיבציה שיקומית והשתלב בטיפול גמילה ממושך.",תסקירי שירות מבחן וחוות דעת הממונה
16,SH-21-03-7171-604,"עם שחרורו הוצע לנאשם להשתלב בהוסטל המשכי, אך הנאשם סירב לכך, והטיפול נקטע.",תסקירי שירות מבחן וחוות דעת הממונה
17,SH-21-03-7171-604,"לתקופה ניסה הנאשם לשמר תפקוד נורמטיבי, הוא נמנע משימוש בסמים והשתלב בעבודה.",תסקירי שירות מבחן וחוות דעת הממונה
18,SH-21-03-7171-604,ואולם כעבור חודשים ספורים ביצע את העבירות שבפני.,תסקירי שירות מבחן וחוות דעת הממונה
19,SH-21-03-7171-604,"עוד בשלב המעצר הביע הנאשם עייפות ומצוקה מאורחות חייו, והכיר בנזקקותו לעזרה.",תסקירי שירות מבחן וחוות דעת הממונה
20,SH-21-03-7171-604,"הנאשם הופנה ליחידה להתמכרויות, שולב בטיפול קבוצתי, ומסר בדיקות שתן לאיתור שרידי סם.",תסקירי שירות מבחן וחוות דעת הממונה
21,SH-21-03-7171-604,ביולי 2022 נקלט הנאשם בבית המשפט הקהילתי.,תסקירי שירות מבחן וחוות דעת הממונה
22,SH-21-03-7171-604,"במסגרת התסקיר הקהילתי, עמד שירות מבחן על חיוניות שילוב הנאשם בטיפול בהתמכרות כמוקד התערבות מרכזי.",תסקירי שירות מבחן וחוות דעת הממונה
23,SH-21-03-7171-604,"לצדו, הומלץ על שילוב הנאשם בטיפול ייעודי לעוברי חוק, וסיועו במיצוי זכויות, באיתור מענה תעסוקתי, וחיזוק קשרי קהילה.",תסקירי שירות מבחן וחוות דעת הממונה
24,SH-21-03-7171-604,במשך שמונה חודשים שיתף הנאשם פעולה עם גורמי הטיפול.,תסקירי שירות מבחן וחוות דעת הממונה
25,SH-21-03-7171-604,"הוא שימר קשר עם שירות מבחן, השתלב בעבודה, מסר בדיקות שתן נקיות, וערך מאמצים להגיע ליחידה להתמכרויות.",תסקירי שירות מבחן וחוות דעת הממונה
26,SH-21-03-7171-604,"בשל קושי במוגנות אישית אליה נקלעו הנאשם ומשפחתו, נבצר ממנו להגיע בהתמדה ליחידה להתמכרויות, ובנוסף ניכר היה כי ייארך זמן עד לביסוס אמון ופתיחות מצדו במרחב הטיפולי.",תסקירי שירות מבחן וחוות דעת הממונה
27,SH-21-03-7171-604,"במרץ 2023 התנהלה חקירה משטרתית נגד הנאשם, בעקבותיה חווה הנאשם משבר אמון ואכזבה מהמערכות, עזב את עבודתו, וניתק קשר עם גורמי הטיפול.",תסקירי שירות מבחן וחוות דעת הממונה
28,SH-21-03-7171-604,"חרף האמור, הוחלט ליתן לנאשם הזדמנות נוספת, והוצע לו להשתלב בטיפול כוללני בקהילה טיפולית הרחק מסביבת חייו.",תסקירי שירות מבחן וחוות דעת הממונה
29,SH-21-03-7171-604,"הנאשם סירב להשתלב בקהילה טיפולית, אך הסכים להשתלב במרכז יום.",תסקירי שירות מבחן וחוות דעת הממונה
30,SH-21-03-7171-604,"שירות מבחן מצא להגמיש את תכנית הטיפול המוצעת על מנת לגייס את הנאשם לשיקום, אך למעשה ובניגוד להצהרתו, הנאשם חדל להגיע ליחידה להתמכרויות, ניתק קשר עם שירות מבחן, והביע רצון לסיים את ההליך.",תסקירי שירות מבחן וחוות דעת הממונה
31,SH-21-03-7171-604,"באוגוסט 2023 הוצא הנאשם מההליך הקהילתי, בהיותו בשלב 2 מתוך חמשת שלבי תכנית השלבים.",תסקירי שירות מבחן וחוות דעת הממונה
32,SH-21-03-7171-604,"לקראת הגשת התסקיר לעונש ניסה שירות מבחן ליצור קשר עם הנאשם, אך ללא הצלחה.",תסקירי שירות מבחן וחוות דעת הממונה
33,SH-21-03-7171-604,מדברי הסנגור עולה כי הנאשם אינו עומד בקשר גם איתו.,תסקירי שירות מבחן וחוות דעת הממונה
34,SH-21-03-7171-604,"בנסיבות, מאז יוני 2023 אין מידע עדכני אודות הנאשם.",תסקירי שירות מבחן וחוות דעת הממונה
35,SH-21-03-7171-604,"בסיכומו של הליך, שירות מבחן התרשם כי הנאשם אינו מכיר בחיוניות הטיפול האינטנסיבי לחייו,  הוא בעל מוטיבציה נמוכה לשינוי, ולא ניתן להצביע על הפחתה כלשהי בסיכון בעניינו.",תסקירי שירות מבחן וחוות דעת הממונה
36,SH-21-03-7171-604,"שירות מבחן המליץ להטיל על הנאשם ענישה מוחשית וקונקרטית, אף שלזכותו צוינה העובדה כי לא נפתחו נגדו תיקים נוספים.",תסקירי שירות מבחן וחוות דעת הממונה
37,SH-21-03-7171-604,מטעם המאשימה הוגש תדפיס מידע פלילי ותעבורתי.,ראיות לעונש
38,SH-21-03-7171-604,"לחובת הנאשם ששה רישומים פליליים, מרביתם בעבירות סחר בסמים.",ראיות לעונש
39,SH-21-03-7171-604,"בגינם שהה הנאשם שנתיים במעון נעול, וריצה חמישה עונשי מאסר שמשכם הכולל הינו כחמש וחצי שנים.",ראיות לעונש
40,SH-21-03-7171-604,"בנוסף לחובת הנאשם שש הרשעות תעבורתיות, מהן חמש מסוג עבירת קנס.",ראיות לעונש
41,SH-21-03-7171-604,"ב""כ המאשימה עמדה בטיעוניה על חומרת העבירות שביצע הנאשם, הערכים המוגנים בחובן, מעורבותו העמוקה של הנאשם בפלילים, ועברו המכביד הרלוונטי.",טיעונים לעונש
42,SH-21-03-7171-604,"בהתייחס לנסיבות ביצוע העבירות טענה ב""כ המאשימה כי זמינות הסם ללא תכנון מוקדם מעידה על עומק מעורבות הנאשם בעולם הסם, ועבירת הרכוש, אף שנסיבותיה קלות, מלמדת על המשך מעורבות הנאשם בפלילים, על סוגיו השונים.",טיעונים לעונש
43,SH-21-03-7171-604,"התובעת עתרה לקבוע מתחם ענישה הנע בין 8 ל- 18 חודשי מאסר בפועל בגין עבירת הסם, ומתחם שבין מאסר מותנה ועד מספר חודשי מאסר בפועל בגין עבירת הרכוש.",טיעונים לעונש
44,SH-21-03-7171-604,"בהתייחס לעונש המתאים לנאשם, המאשימה עמדה על הודאת הנאשם במיוחס לו, והאחריות שנטל למעשיו.",טיעונים לעונש
45,SH-21-03-7171-604,"לשיטת המאשימה, אין לראות בכניסת הנאשם להליך הקהילתי נסיבה מקלה, נוכח הקשיים המשמעותיים שעלו בקשר עם שירות מבחן, המוטיבציה הנמוכה שגילה הנאשם לשיקום, והרושם כי מסוכנותו לא פחתה.",טיעונים לעונש
46,SH-21-03-7171-604,"במכלול עתרה המאשימה להכריז על הנאשם ""סוחר סמים"", ולהטיל עליו עונש שלא יפחת מ-14 חודשי מאסר בגין שני התיקים, מאסר מותנה, קנס בסך 3,000 ₪, חילוט סך של 1,802 ₪ שנתפסו, ופסילת רישיון נהיגה בפועל ועל תנאי.",טיעונים לעונש
47,SH-21-03-7171-604,"המאשימה עתרה בנוסף להפעיל את העונשים ברי ההפעלה, היינו מאסר בן 10 חודשים ופסילת רישיון הנהיגה למשך 9 חודשים, חלקם במצטבר לכל עונש אחר שיוטל.",טיעונים לעונש
48,SH-21-03-7171-604,"ב""כ הנאשם עמד בטיעוניו על הודאת הנאשם במיוחס לו, המפנה התודעתי שעבר, השתלבותו בהליך הקהילתי, והעובדה שלא נפתחו נגדו תיקים חדשים בחלוף הזמן.",טיעונים לעונש
49,SH-21-03-7171-604,"הסנגור סקר בטיעוניו את ההליך השיקומי, השתלבות הנאשם ביחידה להתמכרויות, ובדיקות השתן הנקיות משרידי סם שמסר.",טיעונים לעונש
50,SH-21-03-7171-604,"עוד ציין הסנגור את נסיבות חיי הנאשם שמנעו לתקופה את השתלבותו בטיפול, ואת הרקע המשפחתי והתרבותי שהיוו חסם משמעותי להשלמת השיקום.",טיעונים לעונש
51,SH-21-03-7171-604,"בהתייחס לעבירות הנידונות, ב""כ הנאשם עמד על נסיבותיהן הקלות, וטען כי מתחם העונש שנתבקש על ידי המאשימה חורג בחומרתו.",טיעונים לעונש
52,SH-21-03-7171-604,"אשר לעונש המתאים לנאשם, ובשים לב למאמציו השיקומיים ומצבו האישי והכלכלי, עתר הסנגור להטלת עונש המצוי בתחתית המתחם, הימנעות מחילוט, וריצוי בחופף להפעלת העונשים המותנים.",טיעונים לעונש
53,SH-21-03-7171-604,"ב""כ הנאשם עתר בנוסף שלא להכריז על הנאשם כסוחר סמים, ואף הביע הסכמה לחילוט מלוא הכספים שנתפסו, היה ובית המשפט יימנע מההכרזה.",טיעונים לעונש
54,SH-21-03-7171-604,"הנאשם בדבריו שיתף כי קיווה להשתקם, אך סביבת מגוריו לא אפשרה את השלמת הטיפול.",טיעונים לעונש
55,SH-21-03-7171-604,"עוד שיתף כי הוא עתיד להינשא במאי 2024, וביקש לדחות את ריצוי עונשו לאחר מועד החתונה.",טיעונים לעונש
56,SH-21-03-7171-604,"בתי המשפט שבו ועמדו על החומרה הגלומה בעבירות הסמים, ומדיניות הענישה הצריכה להינקט כלפי כלל המעורבים בשרשרת הפצת הסם.",דיון
57,SH-21-03-7171-604,"הערכים החברתיים המוגנים העומדים ביסוד עבירת הסחר הינם הסדר הציבורי, שלום הציבור ובריאותו.",דיון
58,SH-21-03-7171-604,"אין צורך להכביר במילים אודות שיעור הנזק, הישיר והעקיף, הנגרם למשתמשי הסם, בני משפחותיהם והציבור בכללותו, וזאת בפרט שעה שמדובר בסמים קשים.",דיון
59,SH-21-03-7171-604,"במקרה שלפני, מדובר בעבירת סחר אחת בסם מסוכן מסוג קוקאין, שלא קדם לה תכנון מוקדם, ובהיקף עסקה זעיר.",דיון
60,SH-21-03-7171-604,"אמנם נסיבות המכירה עלולות להעיד על זמינות הנאשם לסם, אך מנגד מדובר בעסקה בודדת בשווי 100 ₪ בלבד, ובכמות סם קטנה, אף ביחס לשיעורי ההחזקה העצמית הקבועים בתוספת השניה לפקודת הסמים המסוכנים (בענייננו 0.0882 גרם אל מול רף ההחזקה לצריכה עצמית של קוקאין העומד על 0.3 גרם).",דיון
61,SH-21-03-7171-604,"בנסיבות אלו, לא שוכנעתי כי האישום כשלעצמו מלמד על מרכזיות הנאשם בשרשרת הפצת הסם או על היותו סוחר סמים, וזאת מבלי להתעלם מעברו המכביד בעבירות סחר.",דיון
62,SH-21-03-7171-604,"אשר על כן צודק ב""כ הנאשם כי המקרים בפסיקה אליהם הפנתה המאשימה אינם תואמים את חומרת המקרה שבפני.",דיון
63,SH-21-03-7171-604,אפרט:,דיון
64,SH-21-03-7171-604,"אציין כי לא מצאתי בפסיקה מתחם התואם את הנסיבות שבפנינו, ואולם לשם ההשוואה מצאתי להביא בנוסף את פסקי הדין הבאים, תוך שימת לב לנסיבותיהם החמורות יחסית:",דיון
65,SH-21-03-7171-604,"לאור האמור, בהינתן עסקה בודדת וכמות סם מסוג קוקאין המצויה בטווח ההחזקה לצריכה עצמית, מצאתי לקבוע מתחם ענישה הנע בין 4 ל-12 חודשי מאסר בפועל.",דיון
66,SH-21-03-7171-604,"באשר לעבירת החזקת רכוש החשוד כגנוב, הערך החברתי המוגן בעבירה זו הינו הגנה על קניינו שלומו ובטחונו של הפרט.",דיון
67,SH-21-03-7171-604,"במקרה שבפני, הנאשם רכש מיטלטלין במחיר נמוך משמעותית משווים, ובכך הקים את יסודות העבירה.",דיון
68,SH-21-03-7171-604,"מעשיו לא לוו בביצוע עבירות נוספות מתחום הרכוש, הוא עצמו לא נחשד כמעורב בגניבה, וממילא הפגיעה בערך המוגן מצויה ברף הנמוך ביותר.",דיון
69,SH-21-03-7171-604,"הנאשם, כבן 29, נסיבות חייו האישיות והמשפחתיות אינן קלות, ולקשייו מילדות זיקה מלאה למעורבותו בעבריינות.", מכאן לנאשם:
70,SH-21-03-7171-604,"לחובת הנאשם עבר מכביד משמעותי ורלוונטי בגין עבירות סמים רבות, ונראה כי העונשים הכבדים שהוטלו עליו לאורך השנים לא הועילו ולא היוו גורם מרתיע מספיק עבורו.", מכאן לנאשם:
71,SH-21-03-7171-604,"העבירות שבפני בוצעו שעה שתלויים ועומדים נגד הנאשם עונשי מאסר ופסילה מותנים, וגם בכך יש כדי להוות נסיבה לחומרה.", מכאן לנאשם:
72,SH-21-03-7171-604,"לזכות הנאשם ייאמר כי הוא מעונין להשתקם, ואף התרשמתי באופן בלתי אמצעי כי הוא עייף מאורח החיים השולי ומעוניין לפתוח דף חדש בחייו.", מכאן לנאשם:
73,SH-21-03-7171-604,ואולם בכך לא די., מכאן לנאשם:
74,SH-21-03-7171-604,"על הנאשם לעשות צעדים ממשיים, להשקיע, ולהתמיד בחתירתו לשיקום וגמילה, אך נראה כי לעת הזו אין לו כוחות מספיקים לביצוע משימת חייו.", מכאן לנאשם:
75,SH-21-03-7171-604,"השתלבות הנאשם בשיקום במסגרת המאסר האחרון יכלה היתה להוות נקודת מפנה של ממש בחייו, לו היה משלים את הטיפול כפי שהוצע לו.", מכאן לנאשם:
76,SH-21-03-7171-604,"גם לאחר שמעד וביקש להשתלב בהליך הקהילתי ניתן היה לראותו כמי שדבק בהחלטה השיקומית, ופועל להצלחתה.", מכאן לנאשם:
77,SH-21-03-7171-604,"ואולם, ככל שהתקדם ההליך המשפטי ניתן היה להיווכח בדלות כוחותיו לביסוס חיים נורמטיביים, כל עוד הוא כורך את חייו בנוף ילדותו וסביבת מגוריו, שאינם תורמים לשיקומו, וכפי שהוא עצמו ער לדבר (תסקיר התאמה מיום 6.2.22).", מכאן לנאשם:
78,SH-21-03-7171-604,לעניין זה אין אלא לקוות כי נישואיו בימים אלה לבחירת ליבו ישנו את סביבת חייו ויהוו עבורו עוגן ומקור תמיכה שירחיקו אותו בעתיד מפלילים., מכאן לנאשם:
79,SH-21-03-7171-604,"בנוסף, לזכות הנאשם יש לציין את הודאתו במיוחס לו, ואי פתיחת תיקים חדשים המשטרה ככל הידוע לבית המשפט מזה שנתיים ומחצה, על המשמעות הרבה שיש לייחס לכך נוכח עומק ותדירות הסתבכויותיו בעבר.", מכאן לנאשם:
80,SH-21-03-7171-604,"בשים לב למכלול הנסיבות, ומבלי להתעלם מהעבר המכביד והרלוונטי של הנאשם, אני סבור כי יש לגזור את העונש במקרה זה בחלק הנמוך של המתחמים, אך לא בתחתיתם.", מכאן לנאשם:
81,SH-21-03-7171-604,תוצאה זו מגלמת בעיני את האמון ברצונו של הנאשם לעצור את מעגל הפשע אליו נקלע., מכאן לנאשם:
82,SH-21-03-7171-604,"עם האמור, איני סבור כי נכון להורות על חפיפה מלאה בין העונש המושת בהליך זה עם המאסר המותנה המופעל, שעה שהנאשם הפר את האמון שניתן לו במסגרת ההליך המשפטי הקודם, ובהעדר המלצה שיקומית בהליך שבפני.", מכאן לנאשם:
83,SH-21-03-7171-604,ראיתי לחפוף את עונשי המאסר מהנימוקים שפורטו לעיל ובניהם ניסיונות השיקום והחומרה הנמוכה של העבירות שבוצעו., מכאן לנאשם:
84,SH-21-03-7171-604,"כפי שציינתי מעלה, לא התרשמתי כי יש בנסיבות עבירת הסחר כדי להכריז על הנאשם כ""סוחר סמים"", ועל כן נמנעתי מקביעה זו.", מכאן לנאשם:
85,SH-21-03-7171-604,"בהתאם לא מצאתי להורות על חילוט הכספים שנתפסו, גם משלא הובהרו נסיבות תפיסתם וזיקתם לעבירת הסם שבוצעה.", מכאן לנאשם:
86,SH-21-03-7171-604,הסכום עצמו יועבר מלואו לטובת הקנס אשר יוטל על הנאשם במסגרת גזר הדין., מכאן לנאשם:
87,SH-21-03-7171-604,אני משית אפוא על הנאשם את העונשים הבאים:,סוף דבר
88,SH-21-03-7171-604,6 חודשי מאסר לריצוי בפועל.,סוף דבר
89,SH-21-03-7171-604,"4 חודשים מתקופה זו ירוצו בחופף לעונש אשר הושת על הנאשם בסעיף א' וחודשיים יצטברו לעונש זה, כך שבסך הכולל ירצה הנאשם 12 חודשי מאסר.",סוף דבר
90,SH-21-03-7171-604,12 חודשי מאסר אותם לא ירצה אלא אם בתוך שלוש שנים מיום שחרורו ממאסר ישוב ויעבור עבירה מסוג פשע על פקודת הסמים המסוכנים.,סוף דבר
91,SH-21-03-7171-604,4 חודשי מאסר אותם לא ירצה אלא אם בתוך שלוש שנים מיום שחרורו ממאסר ישוב ויעבור עבירת רכוש מסוג עוון או פשע.,סוף דבר
92,SH-21-03-7171-604,"קנס בסך 2,000 ₪, הקנס ישולם עד ליום 1.1.25.",סוף דבר
93,SH-21-03-7171-604,מורה על קיזוז הקנס מהסכום אשר נתפס עם מעצרו של הנאשם.,סוף דבר
94,SH-21-03-7171-604,"יתרת הסכום, ככל שתהיה כזו, תשולם לא יאוחר מיום 1.1.25.",סוף דבר
95,SH-21-03-7171-604,6 חודשי פסילת הנאשם מלנהוג רכב.,סוף דבר
96,SH-21-03-7171-604,הנאשם יפקיד רישיונו במזכירות בית משפט בהתאם להחלטה שתינתן עם מתן גזר הדין.,סוף דבר
97,SH-21-03-7171-604,12 חודשי פסילה מלנהוג אותם לא ירצה הנאשם אלא אם בתוך שלוש שנים מיום שחרורו ממאסר ישוב ויעבור על עבירה לפי פקודת הסמים המסוכנים.,סוף דבר
98,SH-21-03-7171-604,הנאשם יתייצב ביום 20.8.24 בשעה 08:00 בבית כלא ניצן עם תעודת זהות לתחילת ריצוי העונש.,סוף דבר
99,SH-21-03-7171-604,"להבטחת ההתייצבות, מורה על צו עיכוב יציאה מן הארץ עד סיום ריצוי תקופת המאסר.",סוף דבר
100,SH-21-03-7171-604,זכות ערעור כחוק בתוך 45 יום מהיום.,סוף דבר
101,SH-21-03-7171-604,"54678313ניתן היום,  יט' באייר תשפ""ד, 27 במאי 2024 במעמד הצדדים.",סוף דבר
