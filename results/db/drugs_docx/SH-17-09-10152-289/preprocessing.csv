,verdict,text,part
0,SH-17-09-10152-289,מדינת ישראל,כב' השופט  מיכאל קרשן
1,SH-17-09-10152-289,"ע""י משטרת ישראל
שלוחת תביעות כפר סבא
באמצעות ב""כ עו""ד אנה קצובסקי",כב' השופט  מיכאל קרשן
2,SH-17-09-10152-289,אריאל ברונשטיין,נגד
3,SH-17-09-10152-289,"ע""י ב""כ עו""ד טלי חזום",נגד
4,SH-17-09-10152-289,"ב""כ המאשימה עו""ד דנית שושן",נגד
5,SH-17-09-10152-289,"הנאשם וב""כ עו""ד טלי חזום",נגד
6,SH-17-09-10152-289,"פקודת הסמים המסוכנים [נוסח חדש], תשל""ג-1973",נגד
7,SH-17-09-10152-289,"הנאשם, אריאל ברונשטיין יליד 1975, הורשע על יסוד הודאתו בעובדות כתב אישום מתוקן, במסגרת הסדר טיעון שנקשר לאחר הליך גישור ולא כלל הסכמה לעניין העונש, בביצוע עבירה של קשירת קשר לביצוע פשע.",גזר דין
8,SH-17-09-10152-289,"לפי עובדות כתב האישום המתוקן, במועד לא ידוע בתחילת שנת 2017 קשרו הנאשם, רפי, בכור ג'ין (להלן – ""בכור"") ונמרוד בן שלום (להלן – ""נמרוד""), קשר לצורך הקמת מעבדת סמים מסוג קנבוס, ולצורך גידולו, מכירתו והפצתו של הסם.",גזר דין
9,SH-17-09-10152-289,"לצורך קידם הקשר העביר הנאשם כסף לנמרוד לצורך העברתו לאחרים לשם קניית סמים, ציוד להקמת המעבדה ושכירת מבנה להקמתה.",גזר דין
10,SH-17-09-10152-289,"חלוקת התפקידים בין הנאשם והאחרים עוגנה ב""חוזה"", בו הוגדרה בין היתר חלוקת העבודה בין האחרים.",גזר דין
11,SH-17-09-10152-289,"כן סוכם כי היה וייתפסו, הנאשם לא יקבל את הכספים שהשקיע, ואם העסק יצליח יקבל את הכספים, על סך 200,000 ₪ לערך, בתוספת ריבית של 30%.",גזר דין
12,SH-17-09-10152-289,"שבעה חודשים לערך עובר ליום 28.8.2017 העביר הנאשם כ-200,000 ₪ באמצעות נמרוד.",גזר דין
13,SH-17-09-10152-289,"לאחר קבלת הצעות מחיר רכשו רפי, בכור ונמרוד ציוד באמצעותו הקימו מעבדת סם.",גזר דין
14,SH-17-09-10152-289,"ביום 28.8.2017 בוצע חיפוש במסגרת צו שופט במעבדה שהוקמה מהכספים שהעביר הנאשם במסגרת הקשר, ונמצאו בה 551 שתילי קנבוס במשקל שאינו ידוע למאשימה וכן 3,500 גרם קנבוס.",גזר דין
15,SH-17-09-10152-289,אין לחובתו של הנאשם הרשעות קודמות.,גזר דין
16,SH-17-09-10152-289,במסגרת ההסכמה הדיונית בה נתקשרו הצדדים הוגש תסקיר בעניינו של הנאשם.,גזר דין
17,SH-17-09-10152-289,"מהתסקיר עולה כי הנאשם, רווק יליד צרפת, עלה לישראל עם בני משפחתו כשהיה בן שנה.",גזר דין
18,SH-17-09-10152-289,הנאשם למד במסגרת חינוך דתית.,גזר דין
19,SH-17-09-10152-289,בהיותו כבן 12 חווה משבר סביב אמונתו הדתית והדבר עורר מחלוקות עם הוריו.,גזר דין
20,SH-17-09-10152-289,חרף קשיים שנתגלו עקב כך במסגרות לימודיו סיים הנאשם 12 שנות לימוד וגויס לצבא.,גזר דין
21,SH-17-09-10152-289,למרות קשייו סיים שירות צבאי מלא.,גזר דין
22,SH-17-09-10152-289,לאחר שירותו הצבאי עבר להתגורר בתאילנד ושם פתח וסגר עסקים שונים.,גזר דין
23,SH-17-09-10152-289,חייו התאפיינו בחוסר יציבות ונהנתנות.,גזר דין
24,SH-17-09-10152-289,בשנת 2009 חזר לישראל.,גזר דין
25,SH-17-09-10152-289,הוא תיאר קשיי הסתגלות נוכח ירידה ברמת ואיכות החיים לה התרגל.,גזר דין
26,SH-17-09-10152-289,"בתקופה זו הפסיד הנאשם כספים רבים כתוצאה מהפקות כושלות בהן היה מעורב ולאחריה שוב עקר לחו""ל.",גזר דין
27,SH-17-09-10152-289,הנאשם השתמש בסמים קשים במשך שנים.,גזר דין
28,SH-17-09-10152-289,"הוא הוצא משם שלא על דעתו, ולאחר הגשת כתב האישום סבר שירות המבחן כי יש מקום לשלבו בטיפול ייעודי לגמילה מהתמכרויות במסגרת מורשית – ""כפר רוח מדבר"", אך הנאשם לא היה מעוניין בכך.",גזר דין
29,SH-17-09-10152-289,הוא פנה בעצמו לטיפול פרטי אצל עובד סוציאלי קליני בו התמיד במשך כמחצית השנה עד שהפסיקו ביוזמתו.,גזר דין
30,SH-17-09-10152-289,דוח סיכום הטיפול הפרטי מתאר התקדמות משמעותית ושמירה על ניקיון מסמי רחוב.,גזר דין
31,SH-17-09-10152-289,"אחר זאת הסכים הנאשם להשתלב בטיפול לגמילה נפשית מהתמכרויות, פנה ליחידה העירונית לטיפול בנפגעי סמים ומאז חודש ספטמבר 2019 משולב בטיפול בה.",גזר דין
32,SH-17-09-10152-289,הנאשם מבטא נכונות להמשיך ולשתף פעולה בטיפול זה.,גזר דין
33,SH-17-09-10152-289,גם הדיווחים ממסגרת זו חיוביים.,גזר דין
34,SH-17-09-10152-289,ניכר כי הנאשם נתרם מן הטיפול ונותן בדיקות שתן נקיות.,גזר דין
35,SH-17-09-10152-289,הנאשם נטל אחריות על העבירה בה הסתבך.,גזר דין
36,SH-17-09-10152-289,"לדבריו פעל כמתואר בכתב האישום המתוקן בתקופה בה ניהל אורח חיים התמכרותי, חסר גבולות ובלתי מבוקר והשתמש באופן תדיר בסמים קשים.",גזר דין
37,SH-17-09-10152-289,העבירה בוצעה מתוך מניע כלכלי ורצון ברווח גבוה.,גזר דין
38,SH-17-09-10152-289,"שירות המבחן הצביע בתסקירו על גורמי הסיכון והסיכוי במצבו של הנאשם ובא לכלל מסקנה כי קיימת חשיבות בחיזוק ועידוד המשך שיקומו של הנאשם ומאמציו להשתלבות חיובית בחברה, עניין שתורם גם להפחתת הסיכון הנשקף ממנו.",גזר דין
39,SH-17-09-10152-289,נוכח העובדה כי הנאשם שומר מזה תקופה על ניקיון מסמים הומלץ על ענישה קונקרטית של מאסר שירוצה בעבודות שירות לצד צו מבחן למשך שנה.,גזר דין
40,SH-17-09-10152-289,הממונה על עבודות השירות מצא את הנאשם מתאים לבצע עבודת שירות וקבע את תנאיה.,גזר דין
41,SH-17-09-10152-289,הנאשם העיד לעונש את אמו ואת אחותו.,גזר דין
42,SH-17-09-10152-289,"השתיים תיארו מקצת מקשייו של הנאשם וסיפרו כי לאחרונה, נוכח התהליך שעבר ועובר בימים אלה, זכו הן לקבל את הנאשם חזרה לחיק המשפחה האוהבת והתומכת בו.",גזר דין
43,SH-17-09-10152-289,"ב""כ המאשימה, עו""ד אנה קצובסקי, עמדה בטיעוניה על חומרת מעשיו של הנאשם אך הסכימה כי במקרה זה מן הראוי לחרוג ממתחם העונש ההולם (שלתפיסתה נע בין שנה לשלוש שנות מאסר) לצרכי שיקום.",גזר דין
44,SH-17-09-10152-289,על כן עתרה המאשימה לעונש עיקרי של 9 חודשי מאסר שירוצו בעבודות שירות וכן מאסר על תנאי וקנס משמעותי.,גזר דין
45,SH-17-09-10152-289,"התביעה הגישה את ה""חוזה"" בין הנאשם והאחרים (תע/1) ואת תמונות מעבדת הסמים ביום החיפוש (תע/2).",גזר דין
46,SH-17-09-10152-289,"ב""כ הנאשם, עו""ד טלי חזום, הסתייגה ממתחם העונש ההולם שהציעה המאשימה, אשר מתאים לעמדת ההגנה לנאשמים שהורשעו בהקמת והפעלת מעבדות סם בהיקפים גדולים ולא למי שהורשע אך בעבירה של קשירת קשר.",גזר דין
47,SH-17-09-10152-289,לדבריה המתחם הנכון נע בין מאסר על תנאי לשמונה חודשי מאסר בפועל.,גזר דין
48,SH-17-09-10152-289,עוד טענה הסניגורית כי ההסכמה בדבר גובה התמורה שהייתה צפויה לצמוח לנאשם כתוצאה מהשקעתו הכספית בהקמת המעבדה (30% על ההשקעה ללא קשר לרווח) מעידה על חלקו הזעום של הנאשם בתכנית העבריינית.,גזר דין
49,SH-17-09-10152-289,"ב""כ הנאשם עמדה בהרחבה על נסיבותיו האישיות של הנאשם ועל פנייתו העצמאית לטיפול מיטיב טרם מעצרו.",גזר דין
50,SH-17-09-10152-289,"היא עתרה לחייב את הנאשם בשל""צ.",גזר דין
51,SH-17-09-10152-289,"הנאשם בדברו האחרון לעונש התנצל, נטל אחריות על מעשיו וטען כי הטיפול הממושך גרם לו להבין את חומרת מעשיו.",גזר דין
52,SH-17-09-10152-289,הנאשם קשר עם אחרים קשר להקמת מעבדה לגידול סם מסוכן מסוג קנאבוס.,דיון והכרעה
53,SH-17-09-10152-289,חלקו של הנאשם בקשר היה חלק משמעותי – העברת המימון הרב להקמת המעבדה.,דיון והכרעה
54,SH-17-09-10152-289,"טענת הנאשם, כי אופן חישוב התמורה שהייתה צפויה לצמוח לוֹ לוּ הייתה המעבדה מרוויחה מעיד על חלקו הזעום בקשר הפלילי, אינה יכולה לעמוד.",דיון והכרעה
55,SH-17-09-10152-289,"החזר של 30% על השקעה של 200,000 ₪ אינו החזר זעום לכל הדעות, וכנראה שהצדדים להסכם העברייני לא צפו שהמעבדה תשיא רווחים עצומים עד כדי כך שניתן לומר שחלקו של הנאשם במעשה אינו רב (מעצם העובדה שאינו אמור להשתתף גם ברווחים).",דיון והכרעה
56,SH-17-09-10152-289,הערך החברתי אשר נפגע כתוצאה ממעשי הנאשם הוא שלום הציבור.,דיון והכרעה
57,SH-17-09-10152-289,יש להגן על הציבור הרחב מפני הנזקים הישירים והעקיפים שנגרמים עקב השימוש בסמים.,דיון והכרעה
58,SH-17-09-10152-289,"הצדדים לא הציגו פסיקה הקובעת מתחם עונש הולם לעבירה של קשירת קשר לפשע בלבד בנסיבות של הקמת מעבדת סם, וככל שקיימים מקרים שכאלה הרי הם נדירים.",דיון והכרעה
59,SH-17-09-10152-289,"כך או אחרת, ברור כי מתחם העונש ההולם שהציעה המאשימה בענייננו אינו יכול לעמוד שכן – כפי שהראתה יפה ב""כ הנאשם – הוא לכל היותר מתאים לביצוע עיקרי של עבירות הקשורות בהפעלת מעבדת סם ולא לעבירה של קשירת קשר בלבד.",דיון והכרעה
60,SH-17-09-10152-289,"בשים לב לכל האמור מעלה, הנני סבור כי מתחם העונש ההולם את עניינו של הנאשם שלפניי, שעבר עבירה של קשירת קשר ברף העליון להקמת מעבדת סם אמנם מסוג קנאבוס אך בהיקף לא מבוטל, נע בין 7 ל-14 חודשי מאסר לריצוי בפועל.",דיון והכרעה
61,SH-17-09-10152-289,"בשים לב להודאתו של הנאשם בהזדמנות הראשונה, לעובדה כי אין לחובתו הרשעות קודמות, לנסיבותיו האישיות ולכל האמור בתסקיר המבחן היה מקום לגזור עליו עונש בתחתית המתחם.",דיון והכרעה
62,SH-17-09-10152-289,"אלא, שהכול (גם התביעה) מסכימים שמן הראוי לחרוג מן המתחם בעניינו בשל שיקולי שיקום.",דיון והכרעה
63,SH-17-09-10152-289,אשר על כן החלטתי לקבל את המלצת שירות המבחן ולחרוג ממתחם העונש ההולם בכך שעל הנאשם ייגזר עונש עיקרי של עבודות שירות בהיקף זעום מן הרף התחתון של המתחם שקבעתי.,דיון והכרעה
64,SH-17-09-10152-289,ברי כי יש מקום לחייב את הנאשם בקנס כספי.,דיון והכרעה
65,SH-17-09-10152-289,"בנסיבות העניין סבורני כי מתחם עונש הקנס ההולם מעשה של מימון בגובה 200,000 ₪ לצורך הקמתה של מעבדת סם מסוג קנבוס בהיקף ניכר, הוא סכום שנע בין 15,000 ₪ ל-30,000 ₪.",דיון והכרעה
66,SH-17-09-10152-289,הבאתי בחשבון לעניין זה את מצבו הכלכלי של הנאשם.,דיון והכרעה
67,SH-17-09-10152-289,שקלתי את מלוא טענות הצדדים ואת כלל השיקולים הצריכים לעניין והחלטתי לגזור על הנאשם את העונשים הבאים:,דיון והכרעה
68,SH-17-09-10152-289,"מאסר בפועל בן חמישה (5) חודשים, שירוצו בגן הבוטני האוניברסיטאי בירושלים החל ביום 29.12.2019.",דיון והכרעה
69,SH-17-09-10152-289,"על הנאשם להתייצב לריצוי עונשו במפקדת עבודות שירות, שב""ס באר שבע, באותו מעוד בשעה 8:00.",דיון והכרעה
70,SH-17-09-10152-289,מאסר על-תנאי בן ארבעה חודשים והתנאי הוא כי בתקופה בת שלוש שנים לא יעבור עבירה בה הורשע או כל עבירה לפי פקודת הסמים המסוכנים.,דיון והכרעה
71,SH-17-09-10152-289,"קנס בסך 18,000 ₪ או 6 חודשי מאסר תמורתו.",דיון והכרעה
72,SH-17-09-10152-289,"הקנס ישתלם בעשרה תשלומים, חודשיים שוים ורצופים, החל ביום 1.1.2020 ובכל אחד בחודש שלאחריו.",דיון והכרעה
73,SH-17-09-10152-289,צו מבחן למשך שנה.,דיון והכרעה
74,SH-17-09-10152-289,הזהרתי את הנאשם כי אם לא ימלא אחר הוראות קצין המבחן ניתן יהיה לגזור עליו ענישה נוספת.,דיון והכרעה
75,SH-17-09-10152-289,זכות ערעור לבית המשפט המחוזי תוך 45 יום.,דיון והכרעה
76,SH-17-09-10152-289,"ניתן והודע היום ל' חשוון תש""פ, 28/11/2019 במעמד הנוכחים.",דיון והכרעה
77,SH-17-09-10152-289,54678313,דיון והכרעה
