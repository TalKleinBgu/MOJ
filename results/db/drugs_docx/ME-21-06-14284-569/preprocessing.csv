,verdict,text,part
0,ME-21-06-14284-569,"פקודת הסמים המסוכנים [נוסח חדש], תשל""ג-1973: סע'  14, 19א",הנאשמים
1,ME-21-06-14284-569,"חוק העונשין, תשל""ז-1977: סע'  31, 144(ב2)",הנאשמים
2,ME-21-06-14284-569,"הנאשם הודה, במסגרת הסדר טיעון, בעובדות כתב האישום המתוקן והורשע בעבירות של תיווך עסקה בסם מסוכן, עבירה לפי סעיף 14 ביחד עם סעיף 19א לפקודת הסמים המסוכנים [נוסח חדש], תשל""ג-1973 ובעבירה של סיוע לסחר בנשק, באביזר ובתחמושת, עבירה לפי סעיף 144(ב2) ביחד עם סעיף 31 לחוק העונשין, התשל""ז-1977.",גזר דין
3,ME-21-06-14284-569,"על פי עובדות כתב האישום המתוקן, במהלך התקופה שבין החודשים מאי 2019 ל – מאי 2020 פעל סוכן סמוי במטרה לבצע עסקאות מבוקרות של סחר באמצעי לחימה וסמים מסוכנים לצורך מיגור תופעות אסורות ומסוכנות, יחד עם סוכן משטרתי.",גזר דין
4,ME-21-06-14284-569,במהלך פעילותו של הסוכן פעל הנאשם לתיווך בסמים מסוכנים ולסיוע בסחר בנשק.,גזר דין
5,ME-21-06-14284-569,"על פי עבודות האישום הראשון, ביום 2.12.19 יצר הסוכן קשר עם חאתם חמד (להלן: ""חאתם"") וביקש לרכוש ממנו סם מסוכן מסוג קוקאין בהמשך לעסקת סם קודמת אותה ביצע הסוכן עם חאתם.",גזר דין
6,ME-21-06-14284-569,"באותו יום נפגשו חאתם והסוכן בחניית מסעדה בסמוך לאום אל פאחם, שם סיכמו השניים כי חאתם, הנאשם ואחיו נביל אגבריה (להלן: ""נביל"") ימכרו לסוכן סם מסוכן מסוג קוקאין במשקל של חצי ק""ג.",גזר דין
7,ME-21-06-14284-569,במהלך המפגש התקשר חאתם אל נביל בנוכחות הסוכן והארבע סיכמו שהסוכן יגיע לביתו של הנאשם לצורך השלמת ביצוע עסקת מכר הסם.,גזר דין
8,ME-21-06-14284-569,הסוכן הגיע לביתו של הנאשם בכפר סמוך שם פגש את הנאשם ואת נביל.,גזר דין
9,ME-21-06-14284-569,"הסוכן מסר לידי נביל 150,000 ₪ והנאשם אמר לסוכן שיהיה עליו להמתין עד אשר יוכל לספק לו את הסם לפי מתווה העסקה.",גזר דין
10,ME-21-06-14284-569,נביל עזב את המקום וחזר לאחר זמן מה ובידיו שקית ובתוכה הסמים.,גזר דין
11,ME-21-06-14284-569,הנאשם ונביל נכנסו לחדר אחר ולאחר מספר דקות יצאו ממנו.,גזר דין
12,ME-21-06-14284-569,הנאשם אחז בידו כפפה חד פעמית ובתוכה סם מסוכן מסוג קוקאין במשקל של 504.02 גרם מחולק לחמישים ואחת חתיכות ומסרה לידי הסוכן.,גזר דין
13,ME-21-06-14284-569,"על פי עובדות האישום השני, ביום 2.12.19, בעת שביצעו את עסקת הסמים נושא האישום הראשון, הציע הנאשם לסוכן לרכוש ממנו כלי נשק.",גזר דין
14,ME-21-06-14284-569,"ביום 11.1.20 יצר הנאשם קשר עם הסוכן והציע למכור לו רובה מסוג 16M בתמורה ל- 110,000 ₪.",גזר דין
15,ME-21-06-14284-569,הסוכן אישר את פרטי המתווה והשניים סיכמו להיפגש במועד מאוחר יותר לצורך השלמת העסקה.,גזר דין
16,ME-21-06-14284-569,"באותו יום נפגשו הנאשם , נביל והסוכן בביתו של הנאשם, הנאשם ונביל הציגו בפני הסוכן רובה מסוג 16M והסוכן בדק אותו.",גזר דין
17,ME-21-06-14284-569,"הסוכן מסר לידי הנאשם ונביל 110,000 ₪ , הנאשם ונביל ארזו את הנשק בבד לבן ומסרוהו לידי הסוכן וכן מסרו לסוכן מחסנית תואמת לרובה ו – 115 כדורים קליבר 5.56X45 מ""מ , הסוכן נטל את הנשק, האביזר והתחמושת ויצא יחד עם הנאשם מן הבית, ולאחר מכן נכנסו לרכבו של הנאשם אשר הסיע את הסוכן לכניסה לכפר מגוריו.",גזר דין
18,ME-21-06-14284-569,"הוגש רישום פלילי של הנאשם ממנו עולה כי לחובתו 10 הרשעות קודמות בעבירות סמים, אלימות ונשק, בגינן ריצה הנאשם שבעה מאסרים.",ראיות לעונש:
19,ME-21-06-14284-569,"נסקרו תולדות חייו של הנאשם שהוא בן 51 שנים, נשוי בשנית ואב לארבעה ילדים בגילאי 3 חודשים עד שמונה שנים.",תסקיר שירות המבחן:
20,ME-21-06-14284-569,"שירות המבחן התרשם כי הנאשם גדל בתנאים משפחתיים מורכבים תחת קושי בתפקוד הורי, תנאי מחיה קשים ומצב כלכלי רעוע אשר גרמו לקשיים בתפקוד יציב ומסתגל ולאורח חיים שולי והתמכרותי כדרך התמודדות עם קשייו.",תסקיר שירות המבחן:
21,ME-21-06-14284-569,ענישה מוחשית לא היוותה גורם הרתעה משמעותי כשהנאשם עדין מתקשה להתרחק מקבוצות המנהלות אורח חיים שולי.,תסקיר שירות המבחן:
22,ME-21-06-14284-569,"שירות המבחן התרשם כי נשקף סיכון גבוה להתנהלות עוברת חוק בעתיד והמליץ לשלבו בטיפול מותאם לצרכיו כשאלה יבחנו על ידי הגורמים הרלבנטיים בשב""ס.",תסקיר שירות המבחן:
23,ME-21-06-14284-569,"ב""כ המאשימה טען כי הגם שהנאשם לא הורשע בעבירות המוגמרות של סחר בסמים וסחר בנשק,  אין להקל ראש בחומרת המעשים ובמעורבותו המשמעותית במסגרת שתי העסקאות תוך שלקח חלק פעיל בשלבים המהותיים.","טיעוני ב""כ המאשימה לעונש:"
24,ME-21-06-14284-569,"בעסקת הסם שבוצעה בחודש 12/19 נכח הנאשם במעמד העברת הכספים ובהמשך דאג להעברת הסם לידי הסוכן ובעסקה השנייה, כחודש לאחר מכן, הנאשם הוא שיזם את העסקה בכך שהציע לסוכן למכור את הנשק ולקח חלק פעיל בכל השלבים של הוצאות העסקה אל הפועל החל מהשיח המקדים עם הסוכן, דרך שלב העברת הכספים ועד אספקת הנשק, המחסנית והתחמושת לסוכן.","טיעוני ב""כ המאשימה לעונש:"
25,ME-21-06-14284-569,"העסקאות בוצעו בביתו של הנאשם, בעסקה הראשונה מדובר בסם קשה ומסוכן – קוקאין, בכמות של חצי ק""ג תוך העברת מלוא התמורה מצד הסוכן במזומן, ובעסקה השנייה מדובר בסיוע לסחר של כלי נשק התקפי, רובהM16  תמורת 110,000 ₪, תוך אספקה של אביזר ותחמושת מתאימים באופן המעיד על נגישות מצד הנאשם לאמצעי לחימה התקפיים רבי עוצמה.","טיעוני ב""כ המאשימה לעונש:"
26,ME-21-06-14284-569,האקטיביות של הנאשם מעידה למעשה על הדומיננטיות בעסקאות ומעורבותו העמוקה.,"טיעוני ב""כ המאשימה לעונש:"
27,ME-21-06-14284-569,נסיבות ביצוע העבירה מלמדות שמדובר בפגיעה הקשה ביותר בערכים המוגנים וברף חומרה גבוה של שתי העבירות בהן הורשע.,"טיעוני ב""כ המאשימה לעונש:"
28,ME-21-06-14284-569,"ב""כ המאשימה עתר לקבוע שני מתחמים נפרדים לכל אחד מהאישומים לאור השוני המהותי בטיבן של העסקאות.","טיעוני ב""כ המאשימה לעונש:"
29,ME-21-06-14284-569,"לגבי עבירת הסם – הוגשה פסיקה לרבות פסיקה הנוגעת לפרשייה , וזו הנוגעת לאחיו של הנאשם, וכן טבלת ענישה של נאשמים אחרים בפרשייה.","טיעוני ב""כ המאשימה לעונש:"
30,ME-21-06-14284-569,"לטעמו של ב""כ המאשימה, הענישה במסגרת הפרשייה היא מתונה ומקלה ולוקחת בחשבון את מורכבות הפרשייה לאור ריבוי הנאשמים ואת העובדה שניהולה היה בשיאה של מגפת הקורונה בעוד בפסיקת בית המשפט העליון הענישה בתיווך לסם מחמירה יותר מהענישה במסגרת הפרשייה.","טיעוני ב""כ המאשימה לעונש:"
31,ME-21-06-14284-569,"לאור עקרון אחידות הענישה וקביעות הערכאות השונות שניתנו לגבי נאשמים אחרים, מתחם העונש לגבי הסם נע בין 30-50 חודשי מאסר לצד ענישה נלווית.","טיעוני ב""כ המאשימה לעונש:"
32,ME-21-06-14284-569,"על אחי הנאשם-  נביל אגבריה, שהורשע בסיוע לשתי העסקאות המיוחסות לנאשם, הושתו 24 חודשי מאסר בפועל.","טיעוני ב""כ המאשימה לעונש:"
33,ME-21-06-14284-569,יש לאבחן ביניהם – הנאשם הורשע בתיווך בעסקה הראשונה ויש לכך השלכה מהותית לעניין העונש.,"טיעוני ב""כ המאשימה לעונש:"
34,ME-21-06-14284-569,"נתונים רלבנטיים שונים – עבר פלילי משמעותי לנאשם להבדיל מנביל אגבריה שנעדר עבר פלילי ולגביו נלקח בחשבון מצבו הרפואי המורכב כפי שעלה מפרוטוקול הטיעונים לעונש, קשיים ראייתיים ועברו כמתנדב במשטרה.","טיעוני ב""כ המאשימה לעונש:"
35,ME-21-06-14284-569,"לעניין מתחם הענישה לגבי עבירת הסיוע לסחר בנשק- העבירות אמנם בוצעו לפני התיקון לחוק, אך יש בתיקון ביטוי לצורך הניכר בהחמרה בעבירות אלה לאור היותן מכת מדינה, והצורך למגרן  באמצעות ענישה מרתיעה.","טיעוני ב""כ המאשימה לעונש:"
36,ME-21-06-14284-569,יש לזכור שמדובר בסיוע ברף הגבוה ביותר ולכך יש משקל.,"טיעוני ב""כ המאשימה לעונש:"
37,ME-21-06-14284-569,"בעניינו של אליהו הרוש שהורשע בסיוע לעסקה אחרת במטען חבלה במסגרת פרשייה זו נקבע מתחם של 18 – 36 חודשי מאסר ואפשר להקיש מקל וחומר לענייננו, שכן מעורבות הנאשם להבדיל מאותו הרוש היא עמוקה ואינהרנטית לכל שלבי העסקה.","טיעוני ב""כ המאשימה לעונש:"
38,ME-21-06-14284-569,"לאור כל האמור, ובשים לב להנחיית פרקליט המדינה העדכנית הגם שלא מחייבת את בית המשפט, גם כאשר מדובר בעבירות שנעברו לפני כניסת התיקון לתוקף, עתר ב""כ המאשימה לקביעת מתחם הנע בין 27 ל – 42 חודשי מאסר לצד ענישה נלווית.","טיעוני ב""כ המאשימה לעונש:"
39,ME-21-06-14284-569,"לעניין מיקומו של הנאשם בתוך המתחם, לנאשם עבר פלילי עשיר כולל 10 הרשעות קודמות, החל משנות ה- 90 ועד לשנת 2015, מתוכן 7 בגין עבירות סמים ו – 3 בגין עבירות נשק.","טיעוני ב""כ המאשימה לעונש:"
40,ME-21-06-14284-569,"הנאשם ריצה 7 עונשי מאסר בפועל, חלקם לפרקי זמן ארוכים, כאשר האחרון היה למשך 27 חודשים.","טיעוני ב""כ המאשימה לעונש:"
41,ME-21-06-14284-569,זמן קצר לאחר שחרורו שב לבצע עבירות.,"טיעוני ב""כ המאשימה לעונש:"
42,ME-21-06-14284-569,ניכר מעברו הפלילי של הנאשם כמו גם מהתסקיר שהוגש שהנאשם מעורה בעולם הפשיעה בניגוד לאחיו ומכאן הצורך לתת ביטוי משמעותי לעקרון ההרתעה.,"טיעוני ב""כ המאשימה לעונש:"
43,ME-21-06-14284-569,לא בכדי שירות המבחן מציין שקיים סיכון גבוה להישנות עבירות מצדו ונעדר המלצה טיפולית.,"טיעוני ב""כ המאשימה לעונש:"
44,ME-21-06-14284-569,"לקולא יש ליתן משקל ללקיחת האחריות, ההודאה והחיסכון בזמן שיפוטי ניכר.","טיעוני ב""כ המאשימה לעונש:"
45,ME-21-06-14284-569,"לאור כל האמור עתר ב""כ המאשימה להשית על הנאשם עונשים במרכזי מתחמי הענישה שהוצגו ובסה""כ להשית עליו 48 חודשי מאסר בפועל החל מיום מעצרו לצד מאסר על תנאי וקנס כספי משמעותי שייתן ביטוי לאלמנטים הכספיים ולחלט את 7,400 ₪ שנתפסו בבית הנאשם.","טיעוני ב""כ המאשימה לעונש:"
46,ME-21-06-14284-569,"ב""כ הנאשם טען שאין מחלוקת שלגבי נביל היו קשיים ראייתיים ,קשיים ראייתיים בליבה של הפרשה.","טיעוני ב""כ הנאשם לעונש:"
47,ME-21-06-14284-569,"נביל הוא זה שתיאם , הוא זה שדיבר עם הסוכן, קבע איתו בבית והוא זה שקיבל את הכסף בעוד הנאשם רק הסתכל.","טיעוני ב""כ הנאשם לעונש:"
48,ME-21-06-14284-569,"הסוכן הוא זה שביקש את חצי ק""ג הסמים, כך שמשקל הסם הוא תלוי הסוכן והמפעיל.","טיעוני ב""כ הנאשם לעונש:"
49,ME-21-06-14284-569,"באישום הראשון זו עבירה של תיווך שראשיתה בפניה יזומה של הסוכן לחאתם חאמד ובהמשך לעסקת סמים שהתבצעה בין השניים, קרי: בין הסוכן לחאתם.","טיעוני ב""כ הנאשם לעונש:"
50,ME-21-06-14284-569,בהמשך לאותה שיחה עם חאתם נקבע מפגש בין הסוכן לחאתם כאשר במפגש נסגרה העסקה נושא כתב האישום.,"טיעוני ב""כ הנאשם לעונש:"
51,ME-21-06-14284-569,ההליך המקדמי והתכנון הראשוני כעולה מכתב האישום המתוקן כלל לא קשור לנאשם ואין לו חלק בו.,"טיעוני ב""כ הנאשם לעונש:"
52,ME-21-06-14284-569,"עוד עולה מכתב האישום המתוקן כי גם לאחר שסוכמו הפרטים, הסוכן יצר קשר עם נביל אחי הנאשם והם סיכמו, ללא נוכחות הנאשם, שהסוכן יגיע לבית הנאשם.","טיעוני ב""כ הנאשם לעונש:"
53,ME-21-06-14284-569,"רק כשהסוכן הגיע לבית הנאשם, הנאשם נוכח לראשונה והסוכן מסר את הכסף לידי נביל אחי הנאשם.","טיעוני ב""כ הנאשם לעונש:"
54,ME-21-06-14284-569,"תפקיד הנאשם בעסקה הראשונה הוא פסיבי, חלקו ברף התחתון ביותר, הוא לא תרם תרומה משמעותית אפקטיבית שיכלה לשנות מיישום וביצוע העסקה.","טיעוני ב""כ הנאשם לעונש:"
55,ME-21-06-14284-569,"לנביל ייחסו סיוע ברף הנמוך, ולפיכך יש למקם הנאשם ברף התחתון ביותר, כי אין מדובר פה בתיווך קלאסי והשפעתו אפסית וגם בלעדיו ניתן היה להוציא את העסקה אל הפועל.","טיעוני ב""כ הנאשם לעונש:"
56,ME-21-06-14284-569,אשמתו בנוכחותו בלבד.,"טיעוני ב""כ הנאשם לעונש:"
57,ME-21-06-14284-569,לעניין האישום השני- סיוע לסחר בנשק.,"טיעוני ב""כ הנאשם לעונש:"
58,ME-21-06-14284-569,למעשה תפקידו של הנאשם הוא משני ביחס לנסיבות והוצאת העסקה אל הפועל.,"טיעוני ב""כ הנאשם לעונש:"
59,ME-21-06-14284-569,"מי שליווה את העסקה זה נביל, נביל קיבל את הכסף ורק נביל ידע איפה הנשק נמצא והוא זה שהלך והוציא את הנשק מהמסתור, משמע נביל היה בעל השליטה בנשק.","טיעוני ב""כ הנאשם לעונש:"
60,ME-21-06-14284-569,מעורבות הנאשם משנית בשני האישומים והעסקאות לא היו תלויות בו.,"טיעוני ב""כ הנאשם לעונש:"
61,ME-21-06-14284-569,חלקו של הנאשם אינו העיקרי והוא לא הניע את המעשה.,"טיעוני ב""כ הנאשם לעונש:"
62,ME-21-06-14284-569,אין חולק כי הסמים והנשק נמצאים במשטרה והסוכן קיבל אותם לידיו.,"טיעוני ב""כ הנאשם לעונש:"
63,ME-21-06-14284-569,לכן הנזק הצפוי עניינו בסמים ונשק שלא נתפס.,"טיעוני ב""כ הנאשם לעונש:"
64,ME-21-06-14284-569,"ב""כ הנאשם הפנה לתסקיר לצורך סקירת מורכבות תולדות חייו של הנאשם והפגיעה בנאשם ובבני משפחתו.","טיעוני ב""כ הנאשם לעונש:"
65,ME-21-06-14284-569,"הנאשם נטל אחריות, הודה וחסך זמן שיפוטי יקר.","טיעוני ב""כ הנאשם לעונש:"
66,ME-21-06-14284-569,בעניין שלנו לא נעשתה פעולת הדחה אבל הסוכן הוא שיזם את הפניות הראשונות והביע עניין בעסקאות.,"טיעוני ב""כ הנאשם לעונש:"
67,ME-21-06-14284-569,"מתחם העונש ההולם- המאשימה הגבילה עצמה ל – 48 חודשי מאסר ולא בכדי, אף שביקשה לקבוע שני מתחמי ענישה.","טיעוני ב""כ הנאשם לעונש:"
68,ME-21-06-14284-569,לעניין המתחם – המתחם שלו עותרת המאשימה מנותק מהמציאות בעיקר לאור הענישה שהושתה על אחיו נביל -הקשור בטבורו לכתב האישום ונגזרו עליו  24 חודשי מאסר.,"טיעוני ב""כ הנאשם לעונש:"
69,ME-21-06-14284-569,האבחנה היא העבר הפלילי שיש לנאשם.,"טיעוני ב""כ הנאשם לעונש:"
70,ME-21-06-14284-569,"חלקו פחות, עברו הפלילי רב יותר ושם נקודת האיזון.","טיעוני ב""כ הנאשם לעונש:"
71,ME-21-06-14284-569,בנסיבות אלה מתחם העונש ההולם צריך לנוע בין 15  ל – 36 חודשים אם היה מעורב אקטיבי.,"טיעוני ב""כ הנאשם לעונש:"
72,ME-21-06-14284-569,"ב""כ הנאשם עתר להשית עליו 28 חודשי מאסר בהתחשב שחלקו פחות מחלקו של אחיו אך יש לו עבר פלילי.","טיעוני ב""כ הנאשם לעונש:"
73,ME-21-06-14284-569,"כן הפנה לעונשיהם של יאסר מחמיד, איברהים אבו זנה, הישאם אלקרינאווי, חמזי ערער, אמיר חג'וג' ואמיר אחמד.","טיעוני ב""כ הנאשם לעונש:"
74,ME-21-06-14284-569,"בתגובה לדברי ב""כ הנאשם טען ב""כ המאשימה שב""כ הנאשם טען טענות עובדתיות שלא בא זכרן בכתב האישום המתוקן.","טיעוני ב""כ הנאשם לעונש:"
75,ME-21-06-14284-569,"באישום השני של הנשק אין עובדות המתייחסות לאיתור הנשק במחבוא ולגבי האישום הראשון, חאתם חמד הורשע בעסקת סחר לאותו סוכן באירוע אחר בתיק.","טיעוני ב""כ הנאשם לעונש:"
76,ME-21-06-14284-569,באישום הזה חאתם הורשע רק במתן אמצעים לביצוע פשע בגין החיבור הטלפוני בין הסוכן לנאשמים.,"טיעוני ב""כ הנאשם לעונש:"
77,ME-21-06-14284-569,ההכרות המוקדמת של הסוכן היא עם הנאשם.,"טיעוני ב""כ הנאשם לעונש:"
78,ME-21-06-14284-569,לא היתה לו הכרות מוקדמת עם נביל.,"טיעוני ב""כ הנאשם לעונש:"
79,ME-21-06-14284-569,חאתם חיבר אותו טלפונית.,"טיעוני ב""כ הנאשם לעונש:"
80,ME-21-06-14284-569,"חאתם נדון ל – 42 חודשי מאסר בגין עסקת סחר בחצי ק""ג קוקאין ומתן אמצעים לביצוע פשע – ביהמ""ש קבע שאין לכך כמעט משקל בגזר הדין.","טיעוני ב""כ הנאשם לעונש:"
81,ME-21-06-14284-569,"פוטנציאל הנזק בכל הנוגע לנשק – האבחנה בין תיקים שיש בהם תפיסה לתיקים שאין בהם תפיסה, לא תקפה לגבי תיקי סוכן.","טיעוני ב""כ הנאשם לעונש:"
82,ME-21-06-14284-569,הפסיקה מתייחסת לכך והרציונל ברור.,"טיעוני ב""כ הנאשם לעונש:"
83,ME-21-06-14284-569,כשהנאשם תיווך הוא לא ידע שהוא נותן את זה לסוכן ופוטנציאל הנזק יסתיים בארון המוצגים.,"טיעוני ב""כ הנאשם לעונש:"
84,ME-21-06-14284-569,"הנאשם בדברו האחרון טען שעשה טעות,  הביע חרטה, טען שהוא אב לארבעה ילדים, הגדול בן 8 שנים והקטן בן 3 חודשים, ואינו בריא.","טיעוני ב""כ הנאשם לעונש:"
85,ME-21-06-14284-569,הערכים המוגנים שנפגעו הם הגנה על שלומו ובריאותו של הציבור מפני נזקים הנגרמים כתוצאה מהשימוש בסמים ובכל הנוגע לעבירת הנשק – פגיעה בביטחון הציבור.,הערכים המוגנים:
86,ME-21-06-14284-569,"ייתכן ועבירות הסמים הקשים הן כה נפוצות עד שהתרגלנו אליהן, ואולי אף אבדה לנו הרגישות למחיר שלא רק החברה משלמת אלא גם המשתמש עצמו.",הערכים המוגנים:
87,ME-21-06-14284-569,"הקוקאין נחשב, ולא בכדי, לסם קשה.",הערכים המוגנים:
88,ME-21-06-14284-569,"זאת הן בשל השפעותיו על גוף האדם, והן בשל פוטנציאל ההתמכרות הגבוה שטמון בו.",הערכים המוגנים:
89,ME-21-06-14284-569,"על פי רוב, לאחר נטילת הסם חווה המשתמש תחושה חזקה של אופוריה.",הערכים המוגנים:
90,ME-21-06-14284-569,"לאחר האופוריה מגיעה ההתרסקות, שמתאפיינת בתשישות, שינה, דיכאון ממושך – וצורך עז להשיג מנת סם נוספת.",הערכים המוגנים:
91,ME-21-06-14284-569,"נמצא גם שהמוח מסתגל במהירות לאפקט האופוריה, וכתוצאה מכך המשתמש צורך כמויות הולכות וגדלות מהסם.",הערכים המוגנים:
92,ME-21-06-14284-569,"הגדלת מנת הסם מעצימה את הפגיעה שנגרמת למשתמש ובכלל זאת פרנויה, פאניקה ושיבוש בפעילות החשמלית של הלב עד כדי פוטנציאל להתקף או לדום לב (עוד על השפעות הקוקאין ראו באתר הרשות למאבק בסמים, בכתובת: http://www.antidrugs.org.il/pages/924.aspx).",הערכים המוגנים:
93,ME-21-06-14284-569,הפגיעה ביחיד חוזרת חלילה לפגיעה בחברה.,הערכים המוגנים:
94,ME-21-06-14284-569,השימוש בסם מסוג קוקאין יוצר צורך להמשיך ולהשתמש.,הערכים המוגנים:
95,ME-21-06-14284-569,"כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",הערכים המוגנים:
96,ME-21-06-14284-569,"בישראל – כמו בכל מדינות המערב - המאבק בסמים נמצא בעיצומו, והוא צפוי (כך נראה היום) לעבור עוד כברת דרך ארוכה.",הערכים המוגנים:
97,ME-21-06-14284-569,"חומרת התופעה מודגמת, בין היתר, באמצעות סקר שערכה הרשות הלאומית למלחמה בסמים במהלך שנת 2009.",הערכים המוגנים:
98,ME-21-06-14284-569,"בסקר זה נדגמו 7,700 תלמידים בכיתות ז'-י""ב.",הערכים המוגנים:
99,ME-21-06-14284-569,למעלה מ-10% מן התלמידים דיווחו על שימוש בסם בלתי-חוקי כלשהו במהלך השנה שקדמה לעריכת הסקר.,הערכים המוגנים:
100,ME-21-06-14284-569,"כ-6% דיווחו על שימוש בסמים המוגדרים קשים, ובהם קוקאין, אקסטזי ומתדון (דו""ח המחקר המסכם מצוי אף הוא באתר הרשות).",הערכים המוגנים:
101,ME-21-06-14284-569,לצורך ההכרעה בערעור זה אין צורך לקבל את הסטטיסטיקה האמורה כמשקפת את האמת להווייתה.,הערכים המוגנים:
102,ME-21-06-14284-569,די לומר כי אף חלק מהנוער נשאב אל תוך מערבולת הסמים.,הערכים המוגנים:
103,ME-21-06-14284-569,זהו נימוק נוסף לחומרת המעשים.,הערכים המוגנים:
104,ME-21-06-14284-569,"מעשיו של המערער הם חלק בלתי נפרד מ""שרשרת"" עבריינית זו אותה יש לקטוע.",הערכים המוגנים:
105,ME-21-06-14284-569,"עלינו להרחיק בכל דרך עבריינים פוטנציאליים מעיסוק בנשק בלתי חוקי, ועל מי שבכל זאת בוחר לבצע עבירות מסוג זה לדעת כי עונשו בוא יבוא, ועונש זה יהיה כבד.",הערכים המוגנים:
106,ME-21-06-14284-569,האם יש מקום לקבוע מתחם ענישה אחד או מתחם ענישה לכל אחת מן העבירות בהן הורשע הנאשם?,הערכים המוגנים:
107,ME-21-06-14284-569,"סבורני כי מדובר בתוכנית עבריינית אחת, אשר התרחשה בסמיכות זמנים, כך כמפורט בכתב האישום, כשהנאשם, בעת ביצוע עסקת הסמים, הציע לסוכן כי ירכוש ממנו כלי נשק.",הערכים המוגנים:
108,ME-21-06-14284-569,"פ. 74736-06-20 (מחוזי מרכז) מדינת ישראל נ' מחאמיד ואח' נגזר דינו של נאשם 8 אשר הורשע בשתי עסקאות של תיווך לסחר בסם מסוכן מסוג קוקאין, האחת של 201 גרם והשנייה של 300 גרם.",ומהו מתחם הענישה ההולם?
109,ME-21-06-14284-569,נקבע מתחם ענישה הנע בין 40 ל – 60 חודשי מאסר ועל הנאשם הושתו 42 חודשי מאסר.,ומהו מתחם הענישה ההולם?
110,ME-21-06-14284-569,בית המשפט העליון החמיר בעונשו והעמידו על 46 חודשי מאסר תוך ציון העובדה כי ערכאת הערעור אינה ממצה את מלוא חומרת הדין עם נאשם במסגרת ערעור.,ומהו מתחם הענישה ההולם?
111,ME-21-06-14284-569,נראה אם כן כי בכל הנוגע לעבירת התיווך לעסקה בסם מסוכן מתחם הענישה נע בין 30 ל – 50 חודשי מאסר.,ומהו מתחם הענישה ההולם?
112,ME-21-06-14284-569,ובכל הנוגע לעבירת הנשק:,ומהו מתחם הענישה ההולם?
113,ME-21-06-14284-569,"עולה איפוא כי מתחם הענישה לסיוע לסחר בנשק, אביזר ותחמושת נע בין 15 ל – 24 חודשי מאסר בפועל.",ומהו מתחם הענישה ההולם?
114,ME-21-06-14284-569,הנני קובעת כי מתחם הענישה לעבירות בהן הורשע הנאשם נע בין 40 ל – 55 חודשי מאסר.,ומהו מתחם הענישה ההולם?
115,ME-21-06-14284-569,מיקומו של הנאשם במתחם הענישה תוך התייחסות לענישה שהוטלה על נאשמים אחרים בפרשה:,ומהו מתחם הענישה ההולם?
116,ME-21-06-14284-569,"ב""כ המאשימה ערכה טבלה ובה פורטו העבירות בהן הורשעו נאשמים אחרים בפרשה והעונשים שהושתו עליהם.",ומהו מתחם הענישה ההולם?
117,ME-21-06-14284-569,אתייחס לעונשים בעבירות דומות לעבירות בהן הורשע הנאשם:,ומהו מתחם הענישה ההולם?
118,ME-21-06-14284-569,פ.,ומהו מתחם הענישה ההולם?
119,ME-21-06-14284-569,29005-11-20 מדינת ישראל נ' נביל אגברייה נגזר עונשו של אחי הנאשם אשר הורשע בסיוע בשתי העסקאות בהן הורשע הנאשם ונגזרו עליו 24 חודשי מאסר בפועל.,ומהו מתחם הענישה ההולם?
120,ME-21-06-14284-569,"הנאשם נעדר עבר פלילי, סובל מבעיות בריאותיות משמעותיות כאשר לגבי עסקת הסמים נטען על ידי ב""כ המאשימה שהסיוע היה ברף הנמוך, הנאשם נשלח לבצע שליחות כאשר היה על הטרקטורון שלו מבלי שהיו ראיות לפיהן היה מודע לפרטי העסקה לרבות סוג וכמות הסם.",ומהו מתחם הענישה ההולם?
122,ME-21-06-14284-569,"74735-06-20 מדינת ישראל נ' אמיר חג'וג' הנאשם הורשע בסיוע לשתי עסקאות של סחר בסם במשקל כולל של 470 גרם, בעל עבר פלילי רלבנטי אך לא מכביד כשהרשעתו האחרונה בעבירת סמים היא משנת 2004, הסיוע בעבירה הראשונה ברף נמוך באשר ניסה לאתר  טלפונית מוכר סם ובעסקה השנייה סיוע ברף גבוה.",ומהו מתחם הענישה ההולם?
123,ME-21-06-14284-569,נדון ל – 28 חודשי מאסר וענישה נלווית.,ומהו מתחם הענישה ההולם?
125,ME-21-06-14284-569,"74736-06-20 מדינת ישראל נ' יאסר מחאמיד הורשע בשתי עסקאות סמים, באחת תיווך ובאחת סחר במשקל כולל של 300 גרם, לנאשם זה היה עבר פלילי לרבות הרשעה בסמים בשנת 2012 והוא נדון ל – 39 חודשי מאסר בפועל.",ומהו מתחם הענישה ההולם?
127,ME-21-06-14284-569,"74741-06-20 מדינת ישראל נ' יהודה עמר, הורשע הנאשם בתיווך וסיוע בשתי עסקאות סמים במשקל כולל של 400 גרם כאשר באישום הנוגע לסיוע ערך שיחת ועידה טלפונית ובאישום הנוגע לתיווך נסע למקום ביצוע העסקה.",ומהו מתחם הענישה ההולם?
128,ME-21-06-14284-569,"לנאשם זה עבר פלילי מכביד, סובל מבעיות רפואיות ונדון ל – 30 חודשי מאסר וענישה נלווית.",ומהו מתחם הענישה ההולם?
130,ME-21-06-14284-569,74735-06-20 מדינת ישראל נ' אמיר אחיאל נדון הנאשם לאחר שהורשע בשתי עסקאות של תיווך בסם מסוכן במשקל כולל של 500 גרם ל- 36 חודשי מאסר וענישה נלווית.,ומהו מתחם הענישה ההולם?
131,ME-21-06-14284-569,לנאשם עבר פלילי ישן – למעלה מ- 25 שנים.,ומהו מתחם הענישה ההולם?
133,ME-21-06-14284-569,"74735-06-20 מדינת ישראל נ' אולג איכילוב , שתי עסקאות בסם, האחת סחר והשנייה תיווך, משקל כולל של 500 גרם, עבר פלילי בעבירות קלות, נדון ל – 42 חודשי מאסר.",ומהו מתחם הענישה ההולם?
134,ME-21-06-14284-569,"74741-06-20 מדינת ישראל נ' אברהים אבו זיינה הורשע הנאשם בסיוע לשתי עסקאות סחר בקוקאין במשקל כולל של 600 גרם כשתפקידו היה בלדר, הוא לא נכח בתיאום העסקה ולא היו לראיות למודעותו לסוגו וכמותו של הסם.",ומהו מתחם הענישה ההולם?
135,ME-21-06-14284-569,לנאשם זה היה עבר מכביד לרבות בעבירת הריגה והרשעה אחת בעבירת סמים לצריכה עצמית והוא נדון ל – 23 חודשי מאסר וענישה נלווית.,ומהו מתחם הענישה ההולם?
137,ME-21-06-14284-569,"74737-06-20 מדינת ישראל נ' אחמד ווחידי הורשע הנאשם בתיווך וסחר בשתי עסקאות סמים במשקל כולל של 700 גרם , בעל עבר פלילי לרבות הרשעה בעבירת סמים ומע""ת בר הפעלה.",ומהו מתחם הענישה ההולם?
138,ME-21-06-14284-569,"בגין תיק זה נדון ל – 52 חודשי מאסר והופעל עונש המע""ת, חלקו בחופף כך שירצה 56 חודשי מאסר וענישה נלווית.",ומהו מתחם הענישה ההולם?
140,ME-21-06-14284-569,"74736-06-20 מדינת ישראל נ' באסל אבו שארב , הורשע בשלוש עסקאות סמים, בשתיים מהן בסיוע כשהתבקש למסור שקית מבלי לדעת את סוג וכמות הסם, צעיר, הרשעה אחת בעבירת הצתה, נדון ל – 64 חודשי מאסר במצטבר למאסר נוכחי וענישה נלווית.",ומהו מתחם הענישה ההולם?
142,ME-21-06-14284-569,"74742-06-20 מדינת ישראל נ' השאם אלקרינאווי , הורשע בשתי עסקאות סמים במשקל כולל של 800 גרם, באחת כמבצע עיקרי ובשנייה כמסייע, שירת בצה""ל, תרם לבטחון המדינה, עבר מינורי, הסדר – 39 חודשי מאסר ולאחר ההסדר הופחת עונשו בשל תרומתו לביטחון המדינה לבקשת גורמי הביטחון והועמד על 27 חודשי מאסר וענישה נלווית.",ומהו מתחם הענישה ההולם?
144,ME-21-06-14284-569,"74742-06-20 מדינת ישראל נ' פואד אלקרינאווי, הורשע בסיוע לשתי עסקאות סם שניהל אחיו בכמות כוללת של 800 גרם, נעדר עבר פלילי, נדון ל – 17 חודשי מאסר בפועל וענישה נלווית.",ומהו מתחם הענישה ההולם?
146,ME-21-06-14284-569,"74743-06-20 מדינת ישראל נ' אברהים שעאבן הורשע בשתי עסקאות סמים, סחר ותיווך בכמות כוללת של 400 גרם, עבר פלילי לרבות מע""ת בעברית סמים, נדון ל – 44 חודשי מאסר והפעלת התנאי, חציו במצטבר ובסה""כ 47 חודשי מאסר וענישה נלווית.",ומהו מתחם הענישה ההולם?
148,ME-21-06-14284-569,"74736-06-20 מדינת ישראל נ' עומר שעאבן, הורשע בשתי עסקאות סמים, סחר ותיווך במשקל כולל של 400 גרם, בעל עבר פלילי, נדון ל – 39 חודשי מאסר וענישה נלווית.",ומהו מתחם הענישה ההולם?
150,ME-21-06-14284-569,"10348-06-20 מדינת ישראל נ' סלאיימה , הורשע בשלוש עבירות של סיוע לסחר בסם מסוכן במשקל כולל של 800 גרם, עבר פלילי בעבירות רכוש לא מן העשור האחרון, נדון ל – 32 חודשי מאסר בפועל וענישה נלווית וחילוט משמעותי של 800,000 ₪.",ומהו מתחם הענישה ההולם?
151,ME-21-06-14284-569,"תמימת דעים אני עם ב""כ המאשימה כי יש לאבחן בין הנאשם לבין אחיו, הן בשל ההיכרות המוקדמת של הנאשם עם הסוכן, הן בשל ""תפקידו"" של נביל אחי הנאשם בעסקאות אלה שהיה משמעותי פחות מזה של הנאשם והן בשל עברו הפלילי המכביד של הנאשם.",ומהו מתחם הענישה ההולם?
152,ME-21-06-14284-569,"בנסיבות אלה, מקום בו לנאשם עבר פלילי עשיר כולל 10 הרשעות קודמות, מתוכן 7 בגין עבירות סמים ו – 3 בגין עבירות נשק והוא ריצה 7 עונשי מאסר בפועל, חלקם לפרקי זמן ארוכים, כאשר האחרון היה למשך 27 חודשים וכשזמן קצר לאחר שחרורו שב לבצע עבירות, יש למקמו בחלקו המרכזי של מתחם הענישה, ועונשו ייגזר אף בשים לב לענישה שהוטלה על נאשמים אחרים בפרשה.",ומהו מתחם הענישה ההולם?
153,ME-21-06-14284-569,לזכותו של הנאשם יש לזקוף את הודאתו ונטילת האחריות אשר חסכה העדת עדים רבים וזמן שיפוטי ניכר ואת מצבו האישי והמשפחתי כמתואר בתסקיר שירות המבחן.,ומהו מתחם הענישה ההולם?
154,ME-21-06-14284-569,לאור האמור הנני גוזרת על הנאשם את העונשים הבאים:,ומהו מתחם הענישה ההולם?
155,ME-21-06-14284-569,44 חודשי מאסר בפועל שמניינם מיום מעצרו – 31.5.21.,ומהו מתחם הענישה ההולם?
156,ME-21-06-14284-569,10 חודשי מאסר על תנאי והתנאי הוא שהנאשם לא יעבור שלוש שנים מיום שחרורו ממאסר עבירה על פקודת הסמים המסוכנים שהיא פשע או עבירת נשק.,ומהו מתחם הענישה ההולם?
157,ME-21-06-14284-569,"10,000 ₪ קנס או 45 ימי מאסר תמורתו.",ומהו מתחם הענישה ההולם?
158,ME-21-06-14284-569,"מורה על חילוט 7,400 ₪ שנתפסו .",ומהו מתחם הענישה ההולם?
159,ME-21-06-14284-569,זכות ערעור לבית המשפט העליון תוך 45 יום.,ומהו מתחם הענישה ההולם?
160,ME-21-06-14284-569,"54678313ניתן היום,  י""ח תמוז תשפ""ב, 17 יולי 2022, במעמד ב""כ המאשימה עו""ד תומר שטיינברג, ב""כ הנאשם עו""ד שי שורר והנאשם שהובא על ידי שב""ס.",ומהו מתחם הענישה ההולם?
