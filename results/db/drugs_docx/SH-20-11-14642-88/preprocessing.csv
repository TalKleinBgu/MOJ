,verdict,text,part
0,SH-20-11-14642-88,"מדינת ישראל
ע""י שלוחת תביעות ראשל""צ","כבוד השופטת הבכירה, טל אוסטפלד נאוי"
3,SH-20-11-14642-88,"בוריס קבישצ'ר
ע""י ב""כ עו""ד יאנה קרויפמן",נגד
6,SH-20-11-14642-88,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נגד
7,SH-20-11-14642-88,"הנאשם הורשע על פי הודאתו, בעובדות כתב אישום מתוקן, בביצוע עבירה של החזקת סם שלא לצריכה עצמית - עבירה לפי סעיפים 7(א)+7(ג) רישא לפקודת הסמים המסוכנים (נוסח חדש) תשל""ג-1973 (להלן: ""פקודת הסמים המסוכנים"").",עובדות כתב האישום
8,SH-20-11-14642-88,"על פי עובדות כתב האישום המתוקן, ביום 2.4.19 בשעה 13:35 או בסמוך לכך, שהה הנאשם בביתו בעיר ראשון לציון.",עובדות כתב האישום
9,SH-20-11-14642-88,"בנסיבות המתוארות, החזיק הנאשם בביתו סמים מסוכנים מסוג קנבוס במשקל כולל של 183.64 גרם נטו, בתוך תיק שחור בארון.",עובדות כתב האישום
10,SH-20-11-14642-88,אין לחובת הנאשם הרשעות קודמות בפלילים.,רישום בפלילים
11,SH-20-11-14642-88,הצדדים הסכימו להפנות את הנאשם לשירות המבחן שיערוך תסקיר בעניינו.,הסכמות הצדדים
12,SH-20-11-14642-88,לא גובשו הסכמות עונשיות.,הסכמות הצדדים
13,SH-20-11-14642-88,"בהמשך, ולבקשת המאשימה, הופנה הנאשם לממונה על עבודות השירות על מנת שתיבחן כשירותו לריצוי מאסר בדרך של עבודות שירות.",הסכמות הצדדים
14,SH-20-11-14642-88,בחוות הדעת מיום 15.1.24 נמצא הנאשם כשיר לבצע עבודות שירות.,הממונה על עבודות השירות 
15,SH-20-11-14642-88,בעניינו של הנאשם הוגשו 4 תסקירים מפורטים:,שירות המבחן 
16,SH-20-11-14642-88,"במסגרת התסקיר הראשון, מיום 3.7.22 צוין כי הנאשם יליד רוסיה, כבן 30, רווק, המתגורר עם אביו וסבתו בעיר ראשון לציון, כאשר לדבריו מזה כשלושה חודשים עובד בחברת התקנת מכונות.",שירות המבחן 
17,SH-20-11-14642-88,"הנאשם תיאר כי בהיותו כבן 7 עלה לישראל אך כאשר אמו ואביו נפרדו, שב עם אמו לרוסיה, בעוד אביו נותר בארץ.",שירות המבחן 
18,SH-20-11-14642-88,"כאשר הגיע לישראל לחופשה בגיל 13 החליט להישאר ולהתגורר עם אביו, השתלב באולפן ובמסגרות חינוך, כאשר מגיל 14 החל לעבודות בעבודות מזדמנות.",שירות המבחן 
19,SH-20-11-14642-88,"הנאשם הסביר כי סיים 12 שנות לימוד, אך לאור הליך פלילי שניהל בגין עבירת אלימות, לא גויס לצה""ל.",שירות המבחן 
20,SH-20-11-14642-88,"הנאשם תיאר קשר מרוחק עם הוריו, כאשר לדבריו השינויים והמעברים בין המדינות הקשו בהשתלבותו התקינה וכן העמיקו את הכעס שחווה כלפי הוריו אשר גרמו לו לתפיסתו לשינויים מטלטלים בחייו.",שירות המבחן 
21,SH-20-11-14642-88,שירות המבחן ביקש לדחות את הדיון על מנת שיתאפשר לו להעמיק את ההתייחסות של הנאשם לביצוע העבירות במסגרת תסקיר משלים.,שירות המבחן 
22,SH-20-11-14642-88,"בתסקיר השני,  מיום 29.8.22 תואר כי הנאשם עודנו גר עם אביו וסבתו ואולם מזה כחודש עובד במפעל אלומיניום.",שירות המבחן 
23,SH-20-11-14642-88,"בהתייחסותו לעבירה בה הורשע, הודה הנאשם בביצועה וציין כי מדובר בתקופה מורכבת בחייו, בה חווה קשיים רבים ביניהם מערכת ביחסים המורכבת עם אביו וכאבים פיזיים נוכח תאונת דרכים בה נפגע.",שירות המבחן 
24,SH-20-11-14642-88,"על כן צרך סם מסוג קנבוס, באופן אינטנסיבי, שהביא להקלה במצבו.",שירות המבחן 
25,SH-20-11-14642-88,"לדבריו, ביום העבירה, מצא בשכונת מגוריו תיק שחור שהכיל את הסמים, אותו החליט לאמץ לשימושו העצמי.",שירות המבחן 
26,SH-20-11-14642-88,"הנאשם ציין כי היה מודע לכך שמעשיו פליליים, אך היה מרוכז וממוקד בצרכיו האישיים ובקשייו אותה עת.",שירות המבחן 
27,SH-20-11-14642-88,הנאשם מסר לשירות המבחן כי החל לצרוך אלכוהול בגיל 18 ועד גיל 24 תדירות הצריכה הייתה גבוהה ואינטנסיבית.,שירות המבחן 
28,SH-20-11-14642-88,"בגיל 26 החל לצרוך סמים מסוג קנבוס, כאשר בשלוש השנים האחרונות הפסיק את השימוש בסמים והשתתף בקביעות בקבוצות N.A, אך לאחרונה חזר לצרוך אלכוהול בתדירות גבוהה.",שירות המבחן 
29,SH-20-11-14642-88,"הנאשם מסר כי הוא מעוניין להשתלב בטיפול ייעודי בתחום הסמים, על מנת להעמיק מודעותו לקשייו ולדפוסי צריכתו.",שירות המבחן 
30,SH-20-11-14642-88,"שירות המבחן התרשם כי הנאשם נרתע מההליך הפלילי, סבר כי שילובו בטיפול עשוי לסייע לו, אך הנאשם לא התייצב לבדיקת התאמה.",שירות המבחן 
31,SH-20-11-14642-88,"לאחר שנקבעה לנאשם פגישה נוספת עתידית, המליץ שירות המבחן על העמדת הנאשם בצו מבחן, נוכח המוטיבציה שביטא, וצו של""צ בהיקף 300 שעות כענישה קונקרטית.",שירות המבחן 
32,SH-20-11-14642-88,"בתסקיר השלישי, מיום 22.2.23 עדכן שירות המבחן כי במהלך תקופת הדחייה הופנה הנאשם לבדיקת התאמה לטיפול ביחידה להתמכרויות ונמצא מתאים לטיפול.",שירות המבחן 
33,SH-20-11-14642-88,במהלך חודשים נובמבר-דצמבר 2022 ערך שירות המבחן ניסיונות רבים ליצור קשר עם הנאשם אך זה לא ענה לשיחות וניתק קשר.,שירות המבחן 
34,SH-20-11-14642-88,"במהלך חודש ינואר 2023 דווח לשירות המבחן, על ידי גורמי הטיפול, כי הנאשם לא השתלב ביחידה כאשר זמן קצר לאחר בדיקת התאמתו מסר שאינו מעוניין להשתלב בטיפול.",שירות המבחן 
35,SH-20-11-14642-88,במהלך חודש ינואר 2023 שב שירות המבחן וניסה ליצור קשר עם הנאשם אך ללא הצלחה.,שירות המבחן 
36,SH-20-11-14642-88,"לאחר כחודש, יצר הנאשם קשר עם שירות המבחן, וביקש הזדמנות נוספת לאפשר לו להשתלב ביחידה לטיפול בהתמכרויות.",שירות המבחן 
37,SH-20-11-14642-88,"במהלך תקופת הדחייה זומן הנאשם לשתי בדיקות שתן אשר נמצאו נקיות משרידי סם, ושירות המבחן ביקש דחייה על מנת לבחון שילובו של הנאשם בהליך הטיפולי ואת התמדתו.",שירות המבחן 
38,SH-20-11-14642-88,"מהתסקיר הרביעי מיום 28.5.23 עלה כי במהלך תקופת הדחייה הנאשם חזר לצרוך אלכוהול אך אינו מוכן להשתלב במסגרת אישפוזית לצורך גמילה, מחשש לפגיעה בעבודתו.",שירות המבחן 
39,SH-20-11-14642-88,מחודש אפריל 2023 הנאשם ניתק את הקשר עם שירות המבחן.,שירות המבחן 
40,SH-20-11-14642-88,שירות המבחן התרשם כי הנאשם מתקשה להתמיד במסגרות שונות ולהסתייע בגורמי הטיפול.,שירות המבחן 
41,SH-20-11-14642-88,"על אף המוטיבציה שביטא לשיקום, ניכר הקושי בהתחייבות ובלקיחת אחריות.",שירות המבחן 
42,SH-20-11-14642-88,"כמו כן, שירות המבחן הביע דאגה באשר לשימוש הנאשם בחומרים ממכרים, ובכלל זה אלכוהול.",שירות המבחן 
43,SH-20-11-14642-88,"מאחר והנאשם ניתק את הקשר עם שירות המבחן, לא נוצר בסיס למעורבות שיקומית, ושירות המבחן חזר בו מהמלצתו הטיפולית.",שירות המבחן 
44,SH-20-11-14642-88,תמצית טיעוני המאשימה,טיעוני הצדדים לעונש
45,SH-20-11-14642-88,בראשית טיעוניה עמדה המאשימה על הערכים המוגנים והנזקים הישירים והעקיפים הנגרמים מעבירת הסמים.,טיעוני הצדדים לעונש
46,SH-20-11-14642-88,"המאשימה עתרה להעמיד את מתחם העונש ההולם בין 3 חודשי מאסר לבין 12 חודשים, לצד ענישה נלווית.",טיעוני הצדדים לעונש
47,SH-20-11-14642-88,"בהתייחס לנסיבות הנאשם עצמו, ציינה המאשימה כי ניתנו לנאשם הזדמנויות רבות לפני שירות המבחן, אך בסופו של דבר על אף הבנתו כי הוא נזקק לטיפול, הוא לא השתלב בו.",טיעוני הצדדים לעונש
48,SH-20-11-14642-88,מדובר במי שצורך אלכוהול בתדירות גבוהה ומנהל אורח חיים התמכרותי.,טיעוני הצדדים לעונש
49,SH-20-11-14642-88,"מנגד, נוכח חלוף הזמן ועברו הפלילי הנקי של הנאשם, עתרה המאשימה לגזור על הנאשם 4 חודשי מאסר בעבודות שירות, מאסר על תנאי וקנס.",טיעוני הצדדים לעונש
50,SH-20-11-14642-88,"במסגרת טיעוניה הדגישה ההגנה את העובדה כי הנאשם הודה בביצוע העבירה, היותו נעדר עבר פלילי ואת חלוף הזמן, חמש שנים, בהם לא ביצע עבירות נוספות.",טיעוני הצדדים לעונש
51,SH-20-11-14642-88,"הסנגורית הפנתה לתסקירי שירות המבחן מהם עלה כי הנאשם בעל רקע התמכרותי, ומגיל קטן התקשה להשתלב במסגרות שונות.",טיעוני הצדדים לעונש
52,SH-20-11-14642-88,"ב""כ הנאשם הדגישה את בדיקות השתן הנקיות שמסר הנאשם, פגישות ה- N.A בהן השתתף והמוטיבציה שהביע להשתלב בהליך טיפולי.",טיעוני הצדדים לעונש
53,SH-20-11-14642-88,"הסנגורית ציינה כי הנאשם חווה  תקופה של התדרדרות, אך מזה כשמונה חודשים הוא עובד באופן יציב בנגרות ולא צורך אלכוהול או סמים.",טיעוני הצדדים לעונש
54,SH-20-11-14642-88,"הסנגורית הוסיפה כי מדובר בכמות סמים של כ-185 גרם שאינה גבוהה במיוחד, ואין אינדיקציה כי נתפס שלא לצריכתו העצמית משלא נתפסו שקיות חלוקה, כסף או משקל.",טיעוני הצדדים לעונש
55,SH-20-11-14642-88,"על כן, ולאחר שהפנתה ההגנה לפסיקה מטעמה, עתרה לענישה בדרך של מאסר על תנאי והתחייבות.",טיעוני הצדדים לעונש
56,SH-20-11-14642-88,אין מדובר בפגיעה ברף גבוה בערכים המוגנים.,דיון והכרעה
57,SH-20-11-14642-88,"הנאשם החזיק סם מסוכן, שאינו מחולק למנות וללא שנתפסו לצדו שקיות חלוקה או משקל.",דיון והכרעה
58,SH-20-11-14642-88,"כמות הסמים שנתפסה עמדה על 183.64 גרם נטו, וזאת בתוך תיק שחור שהוחזק בארון, כמות זו עולה על פי 12 מהכמות המוחזקת בפקודה ככמות לשימוש עצמי- 15 גרם.",דיון והכרעה
59,SH-20-11-14642-88,יובהר כי מדובר בהחזקת כמות גדולה של סם מסוכן מסוג קנבוס.,דיון והכרעה
60,SH-20-11-14642-88,עיינתי בפסיקה שהוצגה לעיוני מטעם הצדדים ובפסיקה נוספת.,דיון והכרעה
61,SH-20-11-14642-88,מדיניות הענישה הנהוגה בעבירה בה הורשע הנאשם רחבה ונסמכת על חומרת המעשים וכלל הנסיבות.,דיון והכרעה
62,SH-20-11-14642-88,ראו למשל:,דיון והכרעה
63,SH-20-11-14642-88,"בית משפט השלום קבע מתחמי ענישה נפרדים לשני כתבי האישום, כאשר בגין עבירת החזקת הסמים קבע מתחם הנע בין מאסר על תנאי לצד צו של""צ לבין 8 חודשי מאסר בפועל.",דיון והכרעה
64,SH-20-11-14642-88,"על המבקש נגזר עונש כולל של 30 ימי מאסר בדרך של עבודות שירות, בשים לב להיות המבקש נעדר עבר פלילי וזאת על אף קיומם של קשיים במישור הטיפולי ובכלל זה סירובו של המבקש למסור בדיקות שתן לשירות המבחן.",דיון והכרעה
65,SH-20-11-14642-88,"ערעור שהגיש המבקש לבית המשפט המחוזי, נדחה וכך גם בקשת רשות ערעור שהוגשה לבית המשפט העליון.",דיון והכרעה
66,SH-20-11-14642-88,"מכל המפורט, תוך אבחנה לענייננו, אני קובעת כי מתחם העונש ההולם נע בין מאסר על תנאי ועד ל-12 חודשי מאסר בפועל, לצד ענישה נילווית.",דיון והכרעה
67,SH-20-11-14642-88,"לא מצאתי כי בנסיבות המקרה שלפניי, מתקיימים שיקולים המאפשרים סטייה ממתחם הענישה ההולם, לקולה או לחומרה.",דיון והכרעה
68,SH-20-11-14642-88,"בתוך מתחם הענישה ההולם, על בית המשפט לגזור את עונש הנאשם בהתחשב בנסיבות שאינן קשורות בביצוע העבירה.",דיון והכרעה
69,SH-20-11-14642-88,"ראשית אזקוף לזכות הנאשם את הודאתו בעבירות המיוחסות לו בכתב האישום המתוקן, ללא צורך בשמיעת הראיות תוך חיסכון בזמנם של העדים.",דיון והכרעה
70,SH-20-11-14642-88,"עוד אציין כי הנאשם הכיר בכך שהוא זקוק לסיוע בהפסקת צריכת חומרים ממכרים, אך התקשה בגיוס הכוחות הדרושים לכך.",דיון והכרעה
71,SH-20-11-14642-88,כאן המקום לציין כי בדיקות השתן שמסר הנאשם נמצאו נקיות משרידי סם.,דיון והכרעה
72,SH-20-11-14642-88,"עם זאת, באחת מהבדיקות לאיתור אלכוהול שביצע בחודשים פברואר - מרץ 2023 נמצאו שרידי אלכוהול והנאשם התקשה לתאר את נסיבות צריכת האלכוהול.",דיון והכרעה
73,SH-20-11-14642-88,"זאת ועוד, מאז חודש אפריל 2023 הנאשם ניתק את הקשר עם שירות המבחן ולא יצר קשר ביוזמתו.",דיון והכרעה
74,SH-20-11-14642-88,"נוכח ניתוק הקשר עם שירות המבחן לא נוצר בסיס למעורבות שיקומית, לא היה בידי שירות המבחן כדי להמליץ על אפיק טיפולי ושירות המבחן חזר בו מהמלצתו הראשונית להעמיד את הנאשם תחת צו מבחן וצו של""צ.",דיון והכרעה
75,SH-20-11-14642-88,"לצד זאת אדגיש כי על אף המורכבות העולה מתסקירי שירות המבחן, הנאשם נעדר עבר פלילי ומאז ביצוע העבירות לפני כחמש שנים, לא ביצע עבירות נוספות.",דיון והכרעה
76,SH-20-11-14642-88,"כמו כן, כעולה מטיעוני ההגנה הנאשם שומר על יציבות תעסוקתית מזה כשמונה חודשים.",דיון והכרעה
77,SH-20-11-14642-88,"נוכח כל האמור לעיל, מצאתי כי יש להעמיד את עונשו של הנאשם ברף התחתון של מתחם העונש ההולם.",דיון והכרעה
78,SH-20-11-14642-88,"יחד עם זאת, לצורך הרתעת הנאשם מלשוב ולבצע עבירות בעתיד, ייגזרו על הנאשם עונשי מאסר מותנים מרתיעים ומציבי גבול.",דיון והכרעה
79,SH-20-11-14642-88,לאור האמור לעיל הנני גוזרת על הנאשם את העונשים הבאים:,סוף דבר
80,SH-20-11-14642-88,מאסר למשך 8 חודשים והנאשם לא יישא עונש זה אלא אם יעבור בתוך 3 שנים מהיום כל עבירה כל עבירה לפי פקודת הסמים המסוכנים מסוג פשע.,סוף דבר
81,SH-20-11-14642-88,מאסר למשך 4 חודשים והנאשם לא יישא עונש זה אלא אם יעבור בתוך 3 שנים מהיום כל עבירה כל עבירה לפי פקודת הסמים המסוכנים מסוג עוון.,סוף דבר
82,SH-20-11-14642-88,"קנס בסך 3,500 ₪ או 30 ימי מאסר תמורתו.",סוף דבר
83,SH-20-11-14642-88,"הקנס ישולם ב-5 תשלומים שווים ורצופים, החל מיום 1.3.24 וב-1 לחודש שלאחריו.",סוף דבר
84,SH-20-11-14642-88,"באם תשלום אחד מן התשלומים לא יפרע במועדו, יעמוד כל הקנס לפירעון מידי ויועבר לגבייה באמצעות המרכז לגביית קנסות.",סוף דבר
85,SH-20-11-14642-88,הנאשם מתבקש לגשת למזכירות בית המשפט לקבלת הוראות בעניין התשלום.,סוף דבר
86,SH-20-11-14642-88,5129371צו להשמדת הסמים והמוצגים.,סוף דבר
87,SH-20-11-14642-88,54678313זכות ערעור בתוך 45 יום מהיום.,סוף דבר
88,SH-20-11-14642-88,"ניתן היום,  ט' אדר א' תשפ""ד, 18 פברואר 2024, בנוכחות הנאשם וב""כ הצדדים.",סוף דבר
89,SH-20-11-14642-88,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר
