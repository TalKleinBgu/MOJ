,verdict,text,part
0,ME-23-03-53035-811,"ע""י ב""כ עו""ד אורלי פיתוסי – פמ""ד",מדינת ישראל 
3,ME-23-03-53035-811,"ע""י ב""כ עו""ד דמיטרי ורניצקי",סימוני אבקסיס 
6,ME-23-03-53035-811,"חוק העונשין, תשל""ז-1977: סע'  25, 402(א)",סימוני אבקסיס 
7,ME-23-03-53035-811,"פקודת הסמים המסוכנים [נוסח חדש], תשל""ג-1973: סע'  13",סימוני אבקסיס 
8,ME-23-03-53035-811,"הנאשם הורשע על פי הודאתו בכתב אישום מתוקן בעבירה של ניסיון שוד, לפי סעיף 402(א) + סעיף 25 לחוק העונשין.",האישום והסדר הטיעון
9,ME-23-03-53035-811,"על פי עובדות כתב האישום המתוקן,  בתאריך 10.3.23 בשעה 22:00, או במועד הסמוך לכך, הגיע הנאשם לקיוסק כשהוא אוחז בידו בחפץ דמוי אקדח (""החפץ""),  לבוש בבגדים כהים,  חובש כובע מצחייה שחור על ראשו,  עוטה מסכת פנים בצבע תכלת על פניו ומרכיב משקפי שמש בצבע שחור.",האישום והסדר הטיעון
10,ME-23-03-53035-811,"באותה העת שהו בקיוסק המוכרת ק' (""המוכרת"") וכן הלקוחות א' וי'  ובן זוגה של י' – ג'.",האישום והסדר הטיעון
11,ME-23-03-53035-811,"הנאשם נכנס אל הקיוסק כאשר הוא אוחז בחפץ בידו הימנית וכיוון את החפץ ל'  והצמידו לראשה ומיד כיוונו לראשה של המוכרת מעבר לדלפק,  וצעק לעברה מספר פעמים: ""זה שוד, תביאי את הכסף"", או מילים בדומה לכך, ושב והצמיד את החפץ לראשה של י' וכיוונו  שוב לעבר גופה של המוכרת.",האישום והסדר הטיעון
12,ME-23-03-53035-811,"או אז, התקרב א'  מאחורי גבו של הנאשם, אחז בידו הימנית של הנאשם אשר אחזה בחפץ, והחל להתקוטט עמו על מנת לגבור עליו ולדחפו החוצה מהקיוסק.",האישום והסדר הטיעון
13,ME-23-03-53035-811,"במהלך העימות הפיסי בין השניים, היכה הנאשם בחוזקה בראשו של א'  מספר פעמים באמצעות החפץ וגרם לו בכך חבלה של ממש, ולאחר מכן נמלט מהמקום לכיוון החניה האחורית.",האישום והסדר הטיעון
14,ME-23-03-53035-811,"בתוך כך, לחצה המוכרת על לחצן החירום בקיוסק והקיוסק החל להתמלא בעשן.",האישום והסדר הטיעון
15,ME-23-03-53035-811,"באותה העת סיירו באזור סיירי מוקד הביטחון אשר נהגו בשני אופנועים במהלך סיור שיגרתי (""הסיירים"").",האישום והסדר הטיעון
16,ME-23-03-53035-811,"בעקבות דיווח של תצפיתנית המוקד, אשר ראתה חלק מהקטטה לעיל במצלמות המוקד בזמן אמת, הגיעו הסיירים לאזור החניה האחורית שם הבחינו בנאשם כשהוא חובש כובע מצחייה על ראשו ומרכיב משקפי שמש.",האישום והסדר הטיעון
17,ME-23-03-53035-811,הנאשם הבחין בסיירים והחל לברוח לכיוון החניה האחורית והסיירים דלקו אחריו.,האישום והסדר הטיעון
18,ME-23-03-53035-811,"בשלב כלשהו במהלך המרדף, כיוון הנאשם את החפץ לעבר ר' והסיירים ביצעו ירי חי לעברו תוך ששלושה קליעים פגעו בבטנו ובגבו של הנאשם עד אשר נוטרל ונפל על הכביש.",האישום והסדר הטיעון
19,ME-23-03-53035-811,"לאחר שהנאשם נוטרל מהחפץ ושכב על הכביש, החל לקלל ולגדף את ר'  באומרו ""זה אקדח אמיתי נראה לך ?",האישום והסדר הטיעון
20,ME-23-03-53035-811,"חמור, רואים שאתה טמבל"", או מילים בדומה לכך.",האישום והסדר הטיעון
21,ME-23-03-53035-811,"כתוצאה ממעשיו של הנאשם לעיל, נחבל א'  בראשו, דימם ופונה באמבולנס לבית החולים לקבלת טיפול רפואי שם עלה כי נגרם לו חתך בראשו אשר נסגר בסיכות.",האישום והסדר הטיעון
22,ME-23-03-53035-811,הנאשם פונה אף הוא לקבלת טיפול רפואי ושוחרר ביום למחרת  11.3.23 תוך שהוא סובל משלושה פצעי ירי )פצעי כניסה ויציאה) בבטנו ובגבו.,האישום והסדר הטיעון
23,ME-23-03-53035-811,"במעשיו אלו, ניסה הנאשם לגנוב דבר ובשעת מעשה ובתכוף לאחריו ביצע ואיים לבצע מעשה אלימות באדם כדי להשיג את הדבר הנגנב או כדי למנוע התנגדות לגניבת הדבר או להתגבר עליה, כשהוא מחזיק בחפץ.",האישום והסדר הטיעון
24,ME-23-03-53035-811,"הצדדים הגיעו להסדר טיעון לפיו הנאשם הודה בעובדות כתב האישום המתוקן, והורשע בעבירה המפורטת בו.",הסדר הטיעון
25,ME-23-03-53035-811,"אין בין הצדדים הסכמה עונשית, אך הוסכם כי הנאשם יופנה לקבלת תסקיר שירות מבחן עובר להשמעת טיעונים לעונש, והצדדים ישוחחו ביניהם לאחר קבלת התסקיר.",הסדר הטיעון
26,ME-23-03-53035-811,עוד הוסכם כי ההגנה לא תטען להימנעות בית המשפט מהרשעה.,הסדר הטיעון
27,ME-23-03-53035-811,"במסגרת הראיות לעונש, הוגש הרישום הפלילי של הנאשם אשר התיישן אך לא נמחק (ת/1).",הראיות לעונש
28,ME-23-03-53035-811,"עברו הפלילי של הנאשם כולל עבירות אלימות וסמים, לרבות עבירות לפי סעיף 13 לפקודת הסמים המסוכנים (נוסח חדש), החזקת נשק שלא כדין, תקיפת שוטר.",הראיות לעונש
29,ME-23-03-53035-811,"חלק מהעבירות בכמה מופעים, והנאשם ריצה מאסרים בפועל בגין חלקן.",הראיות לעונש
30,ME-23-03-53035-811,"הנאשם נשלח לשירות המבחן והוגשו בעניינו מספר תסקירים, אשר ייאמר בתמצית כי עולה מהם הירתמות הנאשם להליך שיקומי, ואף סיום הליך גמילה מסמים.",תסקירי שירות המבחן
31,ME-23-03-53035-811,"על פי התסקיר הראשון מיום 24.3.24, הנאשם קיבל אחריות, וייחס את מעורבותו הפלילית לשימוש בחומרים ממכרים.",תסקירי שירות המבחן
32,ME-23-03-53035-811,"ציין כי לאחר מאסרו ערך מאמצים להיגמל פיזית משימוש בחומרים ממכרים, וחווה תקופה משברית, בעקבותיה חזר לשימוש, ובשלב מסוים אף פנה למרכז חוסן, אך התהליך נקטע וגורמי הטיפול התרשמו ממוטיבציה גבוהה של הנאשם לעריכת שינוי בחייו.",תסקירי שירות המבחן
33,ME-23-03-53035-811,"הנאשם שולב בקהילת ""בית אור אביבה"" ושירות המבחן ציין כי הנאשם נמצא בתהליך טיפול אינטנסיבי בקהילה, והומלץ על דחיית הדיון כדי לאפשר המשך השילוב בקהילה טיפולית.",תסקירי שירות המבחן
34,ME-23-03-53035-811,"על פי התסקיר השני מיום 20.6.24, עולה כי הנאשם משתף פעולה עם תכני הקהילה, ועם זאת עולה כי מתקשה לשתף פעולה ולעמוד בכללי הקהילה, ובשל קשייו לעמוד בכללים אלו, הוחלט שהוא אינו מוכן לעלות לשלב ההוסטל, ולהשאירו חודש נוסף באותו שלב בו היה, והומלץ על דחייה נוספת לאור זאת.",תסקירי שירות המבחן
35,ME-23-03-53035-811,"מהתסקיר השלישי מיום 25.8.24, עולה כי הנאשם חזר בשנית על שלב ג' בהליך הטיפולי של הגמילה, ונראה כי הצליח להתגבר על קשייו, ובסיום שלב זה הועבר להוסטל והוא מנהל שגרת יום הכוללת תעסוקה יציבה, קשר רציף עם משפחתו ושילוב בטיפול קבוצתי ואישי.",תסקירי שירות המבחן
36,ME-23-03-53035-811,עוד צוין כי חידוש הקשר עם משפחתו מהווה עבורו כוח מרכזי לשינוי.,תסקירי שירות המבחן
37,ME-23-03-53035-811,"שירות המבחן מתרשם כי הנאשם התמסר באופן מלא לתהליך הטיפולי, ועורך מאמצים לשנות את דפוסי התנהגותו וחשיבתו המכשילים.",תסקירי שירות המבחן
38,ME-23-03-53035-811,"בתסקיר הרביעי מיום 20.11.24, צוין כי הנאשם סיים את שהותו בהוסטל, ומתגורר יחד עם אמו ואחותו המשמשות כערבות, יש לבנות תכנית טיפולית בה הנאשם ישתלב, והיא טרם נבנתה.",תסקירי שירות המבחן
39,ME-23-03-53035-811,"בתסקיר האחרון מיום 2.12.24, מתאר שירות המבחן כי במהלך התהליך הטיפולי הצליח הנאשם לשמור על ניקיונו משימוש בחומרים ממכרים, ולבחון את הרקע להעמקת בעיית התמכרותו, וכן הצליח לשמור על יציבות תעסוקתית ולנהל אורח חיים מתפקד לראשונה בחייו.",תסקירי שירות המבחן
40,ME-23-03-53035-811,"שירות המבחן מציין כי בנה עבור הנאשם תכנית טיפולית מותאמת לצרכיו, הכוללת ליווי פרטני עם עו""ס ונתן בדיקות סמים.",תסקירי שירות המבחן
41,ME-23-03-53035-811,ובנוסף שילוב בקבוצת ערב בשירות המבחן.,תסקירי שירות המבחן
42,ME-23-03-53035-811,"שירות המבחן התרשם כי הנאשם עבר תהליך משמעותי וגם כיום מבטא רצון בהמשך קבלת סיוע וקשר עם שירות המבחן, וכי יש לו כוחות להתמסר לטיפול ולשמור על עצמו, הן מחזרה לשימוש בחומרים ממכרים והן מחזרה למעורבות פלילית.",תסקירי שירות המבחן
43,ME-23-03-53035-811,"שירות המבחן ממליץ על הטלת צו מבחן לשנה במהלכו ישולב הנאשם במרכז חוסן ובקבוצות ערב בשירות המבחן, ולצד זאת הטלת של""צ בהיקף של 320 שעות.",תסקירי שירות המבחן
44,ME-23-03-53035-811,"שירות המבחן מוסיף כי ענישה של מאסר בפועל או מאסר בעבודות שירות, אשר ימנעו מהנאשם להשתלב בתעסוקה כחלק מניהול חיים נורמטיבי, יובילו לרגרסיה בתפקודו ויפגעו בהישגים טיפוליים שהשיג עד כה.",תסקירי שירות המבחן
45,ME-23-03-53035-811,"תסקיר שירות מבחן ערך סקירה של נסיבות חייו של הנאשם והצלחת ההליך הטיפולי בעניינו, ובא בהמלצה עונשית להשית צו של""צ, כשציין כי מאסר או עבודות שירות ימנעו את שילובו של הנאשם בתעסוקה, ויובילו לרגרסיה בהליך הטיפולי.",טענות הצדדים:
46,ME-23-03-53035-811,"המלצת שירות המבחן אינה עומדת בקנה אחד מול מדיניות הענישה, כשהמתחם נע בין שנתיים לארבע שנות מאסר.",טענות הצדדים:
47,ME-23-03-53035-811,"עם זאת, נוכח הצלחת ההליך הטיפולי שיקומי, ונוכח נסיבות העושה והמעשה, המאשימה מסכימה שיש מקום לחרוג משיקולי שיקום, ומבקשת כי יושתו על הנאשם 9 חודשי מאסר על דרך עבודות שירות, אם הנאשם יימצא מתאים.",טענות הצדדים:
48,ME-23-03-53035-811,"מדובר בניסיון שוד שהחל בשוד שהסתבך, השוד יכול היה להעצים, ולהיגמר בצורה קשה הן למתלונן והן לנאשם.",טענות הצדדים:
49,ME-23-03-53035-811,"מתבקש לקבל המלצה מקצועית של שירות המבחן, ולהטיל על הנאשם עונש בדמות של""צ ולו בהיקף נרחב, וכן להעמיד את הנאשם בצו מבחן של שירות המבחן.",טענות הצדדים:
50,ME-23-03-53035-811,"אין מחלוקת בין המאשימה לבין ההגנה, שזהו המקרה שבו יש מקום לחרוג ממתחם העונש ההולם בשל שיקולי השיקום, כאשר כל המחלוקת עד כמה יש לחרוג והאם יש לגזור על הנאשם עבודות שירות או עונש של""צ.",טענות הצדדים:
51,ME-23-03-53035-811,"מדובר על אירוע ישן מחודש מרס 2023, מאז ועד היום לא נפתחו כנגד הנאשם תיקים חדשים.",טענות הצדדים:
52,ME-23-03-53035-811,"כתב האישום תוקן באופן משמעותי, בסעיף העבירה וגם בכך שנמחקה עבירה של איומים, וגם הדברים שנאמרו בסעיף 7 לכתב האישום המתוקן נאמרו עם סימן שאלה.",טענות הצדדים:
53,ME-23-03-53035-811,"מדובר בעבירה של ניסיון שוד, להבדיל מעבירה מוגמרת.",טענות הצדדים:
54,ME-23-03-53035-811,"מבחינת החבלות, למתלונן נגרמו חבלות בדמות דימומים וחתך בראש שנסגר בסיכות, לעומת זאת הפגיעות של הנאשם חמורות ביותר.",טענות הצדדים:
55,ME-23-03-53035-811,"במהלך האירוע הנאשם בשלב מסוים הפנה חפץ דמוי אקדח לכיוונו של אחד המאבטחים והמאבטחים ביצעו ירי חי לכיוונו של הנאשם, כאשר מתוך הכדורים שנורו שלושה כדורים פגעו בנאשם, שני כדורים בבטן, וכדור אחד בגב.",טענות הצדדים:
56,ME-23-03-53035-811,יש גם פצע כניסה בגב.,טענות הצדדים:
57,ME-23-03-53035-811,כלומר המאבטח ירה לכיוון הנאשם כאשר הנאשם כבר הפנה את גבו כלפי המאבטח.,טענות הצדדים:
58,ME-23-03-53035-811,"כתוצאה מכך הנאשם אושפז, כתוצאה מהירי נפגעה ריאה של הנאשם, הנאשם ניצל בנס מהאירוע הזה, שבקלות יכול היה להסתיים עם תוצאה קטלנית עבור הנאשם, והתבקש לתת לזה משקל של ממש לפגיעות של הנאשם כתוצאה מהאירוע.",טענות הצדדים:
59,ME-23-03-53035-811,"הנאשם שהה במעצר של ממש מזה כשלושה וחצי חודשים עד ששוחרר לקהילה טיפולית בית אור אביבה, הודה וחסך זמן שיפוטי, לקח אחריות והביע חרטה.",טענות הצדדים:
60,ME-23-03-53035-811,מפנה לתסקירים שהוגשו בעניינו של הנאשם.,טענות הצדדים:
61,ME-23-03-53035-811,נסיבות אישיות קשות הובילו את הנאשם להסתבכויות פליליות.,טענות הצדדים:
62,ME-23-03-53035-811,"לנאשם מגוון מכביד של עבירות המעורבות שלו בפלילים התחילו בשנות ה-90 בהיותו קטין, במהלך התקופות ריצה מספר מאסרים חלקם לא קצרים.",טענות הצדדים:
63,ME-23-03-53035-811,זה ממחיש את גודל המהפך שעבר.,טענות הצדדים:
64,ME-23-03-53035-811,"בחודש יוני 23 הנאשם שוחרר לקהילה טיפולית והחל הליך טיפולי ארוך, הטיפול התמקד גם מגמילה מסמים, ובעיקר בטיפול בדפוסי התנהגותו.",טענות הצדדים:
65,ME-23-03-53035-811,תסקיר שירות המבחן ציין כי הנאשם לראשונה בחייו החליט להושיט יד לעזרה שיקומית.,טענות הצדדים:
66,ME-23-03-53035-811,"עבור אדם כמו הנאשם, שגדל עם דפוסים מושרשים וקושי לתת אמון במערכת, להיות בקהילה טיפולית סגורה, זה לא דבר קל ולא דבר מובן מאליו.",טענות הצדדים:
67,ME-23-03-53035-811,הרבה יותר קל לרצות עונש מאסר מאשר לשהות בקהילה תקופה ארוכה.,טענות הצדדים:
68,ME-23-03-53035-811,"הנאשם גילה מוטיבציה אמיתית לשיקום והמשיך בהליך הטיפולי, סיים בהצלחה הליך טיפולי מאוד ארוך ומורכב, שכלל מעצר של ממש שלושה וחצי חודשים, לאחר מכן שהייה בקהילה סגורה במשך 13 חודשים, ולאחר מכן שהות בהוסטל משך 3 חודשים.",טענות הצדדים:
69,ME-23-03-53035-811,"שירות המבחן מציין כי הנאשם רכש כלים רבים, הוא ניתק קשר עם החברה השולית וגם שומר על ניקיון מסמים.",טענות הצדדים:
70,ME-23-03-53035-811,שירות המבחן מציין כי הנאשם לראשונה בחייו שומר על יציבות תעסוקתית.,טענות הצדדים:
71,ME-23-03-53035-811,הנאשם מוסר כי כיום עובד בחנות בגדים.,טענות הצדדים:
72,ME-23-03-53035-811,שירות המבחן מתרשם כי הנאשם ערך שינוי ועבר הליך טיפולי.,טענות הצדדים:
73,ME-23-03-53035-811,"המלצת שירות המבחן הינה לשל""צ כאשר שירות המבחן מציין כי מאסר ולו בדרך של עבודות שירות יוביל לפגיעה בתפקודו של הנאשם, ויפגע בהישגיו הטיפוליים.",טענות הצדדים:
74,ME-23-03-53035-811,"גם עבודה כזו של כמה שעות עבור הנאשם לראשונה בחייו שעובד, זה לא דבר מובן מאליו, ועבודה היא למעשה חלק אינטגרלי מהשיקום שלו.",טענות הצדדים:
75,ME-23-03-53035-811,כאשר אדם כזה במידה והולך לעבודות שירות יצטרך לחפש עבודה מחדש.,טענות הצדדים:
76,ME-23-03-53035-811,בעבודות שירות אנשים לפעמים נחשפים לאנשים אחרים שביצעו עבירות.,טענות הצדדים:
77,ME-23-03-53035-811,כל רצונו של הנאשם להתנתק כמה שניתן מהקשרים הקודמים.,טענות הצדדים:
78,ME-23-03-53035-811,"התבקש לאמץ את המלצת שירות המבחן לגזור של""צ וצו מבחן.",טענות הצדדים:
79,ME-23-03-53035-811,"הנאשם  אמר שהתחיל את חייו ממקרה רצח שהיה נוכח לו כשהיה ילד, מאז לא היה לו אמון בחוק ולא יכול לבקש עזרה לבקש עזרה מהחוק, ומאותו זמן חייו התדרדרו למוסדות ובתי סוהר, וזו פעם ראשונה שמצא את האפשרות כשדיבר עם קצינת המבחן שעשתה עבודת קודש והנאשם  מודה לה.",טענות הצדדים:
80,ME-23-03-53035-811,"הנאשם אמר כי היום הוא נחוש לשנות את חייו ולבחור בדרך הנכונה, וכי במהלך המעצר עבר אירוע טראומטי שהשפיע עליו, כתוצאה מהירי של השוטרים, הוא נפגע באופן קשה, הריאה שלו אינה מתפקדת באופן תקין, והוא במעקב רפואי מתמיד.",טענות הצדדים:
81,ME-23-03-53035-811,"הנאשם הוסיף כי הוא מתמודד עם היסטוריה של שימוש בסמים, וכי הוא גאה לשתף כי מתקופת המעצר הוא נקי לחלוטין, וכי זו הזדמנות לשיקום ולהחלטה חדשה.",טענות הצדדים:
82,ME-23-03-53035-811,"הנאשם אמר כי הוא עובד על בניית חיים נקיים ויציבים תוך הבנה עמוקה של השלכות מעשיו בעבר, וכי שינה את דרכי המחשבה שלו.",טענות הצדדים:
83,ME-23-03-53035-811,הנאשם ביקש שתינתן לו הזדמנות להמשיך בהליך שיקום שהתחלתי.,טענות הצדדים:
84,ME-23-03-53035-811,"הנאשם ביצע עבירה חמורה בנסיבות חמורות, תוך הפעלת אלימות אשר גרמה לחבלה של ממש.",הערכים המוגנים ומתחם העונש ההולם
85,ME-23-03-53035-811,"במעשיו פגע הנאשם בערכים המוגנים שהם כבוד האדם, הזכות לקניין, שלמות גופו ורכושו, ותחושת הביטחון האישי והציבורי.",הערכים המוגנים ומתחם העונש ההולם
86,ME-23-03-53035-811,"הגם שהשוד לא הושלם, יש בניסיון לבצעו על ידי הנאשם, בנסיבות ביצועו, כדי פגיעה בערכים המוגנים הללו, ובחלקם ברף גבוה.",הערכים המוגנים ומתחם העונש ההולם
87,ME-23-03-53035-811,"כאמור בעובדות כתב האישום המתוקן בהן הודה הנאשם, במהלך העימות הפיזי עם א', היכה הנאשם בחוזקה בראשו של א' מספר פעמים באמצעות החפץ דמוי האקדח וגרם לו בכך חבלה של ממש, ולאחר מכן נמלט מהמקום לכיוון החניה האחורית.",הערכים המוגנים ומתחם העונש ההולם
88,ME-23-03-53035-811,"השלמת ביצוע השוד לא צלחה, אך לא בגלל הנאשם, אלא בגלל אחרים.",הערכים המוגנים ומתחם העונש ההולם
89,ME-23-03-53035-811,"זאת ועוד, גם המשך האירוע המתואר בכתב האישום מציב את מכלול המעשים ברף חומרה גבוה.",הערכים המוגנים ומתחם העונש ההולם
90,ME-23-03-53035-811,"במהלך המרדף שביצעו הסיירים אחר הנאשם, הוא כיוון לעברם את החפץ דמוי האקדח.",הערכים המוגנים ומתחם העונש ההולם
91,ME-23-03-53035-811,ואז בוצע ירי חי לעברו תוך ששלושה קליעים פגעו בבטנו ובגבו עד אשר נוטרל ונפל על הכביש.,הערכים המוגנים ומתחם העונש ההולם
92,ME-23-03-53035-811,"במעשיו אלו העמיד הנאשם בסיכון גם את הסביבה, וגרם לביצוע ירי.",הערכים המוגנים ומתחם העונש ההולם
93,ME-23-03-53035-811,"ב""כ הנאשם טען כי הנאשם ניצל בנס מהאירוע, ואולם הנאשם הביא לכך, ויש להוסיף כי נס הוא שאחרים לא נפגעו כתוצאה מירי שהיה תוצאת מעשהו של הנאשם, אשר דבר לא גרם לו לעצור ממעשיו והוא כיוון חפץ דמוי אקדח לעבר הרודפים אחריו.",הערכים המוגנים ומתחם העונש ההולם
94,ME-23-03-53035-811,"הנאשם נפגע מהירי, אולם הירי היה כתוצאה ישירה של מעשיו שלו.",הערכים המוגנים ומתחם העונש ההולם
95,ME-23-03-53035-811,"בעבירות שוד קיימת פסיקה רבה וענישה בעלת טווח רחב, אשר המנעד במסגרתה קשור בעיקר בנסיבות הביצוע, האמצעים בהם נעשה שימוש תוך כדי השוד, התוצאה, וכלל הנסיבות.",הערכים המוגנים ומתחם העונש ההולם
96,ME-23-03-53035-811,"ביצוע העבירה על ידי הנאשם לא הושלם, אך זאת בשל התערבות א', ואין לייחס זאת לזכותו בשל חרטה או החלטה כלשהיא.",הערכים המוגנים ומתחם העונש ההולם
97,ME-23-03-53035-811,"נהפוך הוא, הנאשם החל נוקט באלימות תוך כדי האירוע, ובהמשך תוך כדי מנוסתו כיוון את החפץ דמוי האקדח לאחרים וגרם לירי.",הערכים המוגנים ומתחם העונש ההולם
98,ME-23-03-53035-811,"הנסיבות בענינו של הנאשם כאן חמורות יותר, האלימות שהפגין חמורה יותר, וכך גם המשך האירוע.",הערכים המוגנים ומתחם העונש ההולם
99,ME-23-03-53035-811,"בנסיבות החמורות של ביצוע העבירה על ידי הנאשם, כמתואר לעיל, יש לקבל את עתירת המאשימה למתחם העונש ההולם.",הערכים המוגנים ומתחם העונש ההולם
100,ME-23-03-53035-811,"אי הצלחת השלמת עבירת השוד לא נבעה מחרטה או מיוזמת הנאשם, אלא מההתערבות שבוצעה על ידי אחרים במהלך השוד.",הערכים המוגנים ומתחם העונש ההולם
101,ME-23-03-53035-811,"העבירה חמורה ובוצעה בנסיבות חמורות תוך שהנאשם חבל בראשו של א', גרם לחבלה ולחתך בראשו, וא' אשר דימם, פונה באמבולנס והחתך בראשו נסגר בסיכות, ובהמשך תוך כדי מנוסתו כיוון הנאשם את החפץ דמוי האקדח אל הרודפים אחריו, וגרם לירי.",הערכים המוגנים ומתחם העונש ההולם
102,ME-23-03-53035-811,"לחומרה הרבה של נסיבות ביצוע העבירה והתוצאה של הפגיעה בא' והירי, יש ליתן מענה עונשי הולם, אשר יבטא את חומרה זו.",הערכים המוגנים ומתחם העונש ההולם
103,ME-23-03-53035-811,"לאור כל האמור, אני מוצא את מתחם העונש ההולם לעבירה אשר ביצע הנאשם, בנסיבות ביצועה, ככולל מאסר בפועל הנע בין 24 ל – 48 חודשים.",הערכים המוגנים ומתחם העונש ההולם
104,ME-23-03-53035-811,"אין מחלוקת בין הצדדים כי הנאשם עבר הליך טיפולי משמעותי, וכי יש לרדת אל מתחת למתחם העונש ההולם.",הענישה
105,ME-23-03-53035-811,"המחלוקת הינה במידת הירידה, האם כהמלצת שירות המבחן לשל""צ, או כעתירת המאשימה למאסר בעבודות שירות.",הענישה
106,ME-23-03-53035-811,"מהתסקירים שהוגשו בעניינו של הנאשם, עולה כי הנאשם מקבל אחריות, מביע חרטה, ועבר הליך טיפולי-שיקומי משמעותי, לראשונה בחייו.",הענישה
107,ME-23-03-53035-811,"מדובר בהליך שיקומי שעבר הנאשם ואשר כלל פרק זמן ארוך של גמילה, על כל שלביה, שילוב בהוסטל, ולבסוף מעבר למגורים בבית אימו, תוך השתלבות בעבודה.",הענישה
108,ME-23-03-53035-811,"בנסיבות אלו יש לתת משקל לשיקולי השיקום ולתהליך שעבר הנאשם, ואף לרדת אל מתחת למתחם העונש ההולם, למרות חומרת המעשים, ולמרות העבר הפלילי המכביד.",הענישה
109,ME-23-03-53035-811,"ואולם, גם כאשר קיימים שיקולי שיקום, אין להתעלם מהמעשים וחומרתם, כמו גם מהעבר הפלילי המכביד, ויש לתת ביטוי גם לשיקולי הענישה האחרים, ולכך שהענישה צריכה לבטא לצד שיקולי השיקום גם את החומרה העולה מהעבירה בנסיבות ביצועה.",הענישה
110,ME-23-03-53035-811,"אינני מוצא כי ניתן להסתפק בהטלת של""צ בלבד בנסיבות החמורות של ביצוע העבירה והאלימות בה פגע הנאשם בא'.",הענישה
111,ME-23-03-53035-811,"ענישה זו עליה ממליץ שירות המבחן, אינה נותנת כל ביטוי לחומרת המעשים, וענינה במתן משקל לשיקולי השיקום בלבד, ללא כל איזון בין השיקולים הנדרשים.",הענישה
112,ME-23-03-53035-811,שירות המבחן מציין כי גם בעבודות שירות יכול ויהיה כדי לפגוע בהליך השיקומי.,הענישה
113,ME-23-03-53035-811,"נתתי דעתי לאמירה זו של שירות המבחן, אולם אינני מוצא בה כדי לבטל את האפשרות והצורך בהטלת ענישה מוחשית.",הענישה
114,ME-23-03-53035-811,מאסר על דרך עבודות שירות הינו רכיב עונשי אשר הינו בעל היבט שיקומי שכן הנאשם יוכל להמשיך בתהליכים ומפגשים.,הענישה
115,ME-23-03-53035-811,"על הנאשם יהיה להמשיך בתהליך אותו החל, גם לצד ביצוע עבודות השירות, והדבר יבהיר גם לו דבר חובתו להימנע מלחזור לדרכים בהן הלך.",הענישה
116,ME-23-03-53035-811,"התוצאה העונשית צריכה להביא לאיזון בין השיקולים השונים, והצורך במענה עונשי לצד הרתעת הנאשם והרתעת הרבים צריכים לקבל מענה בענישה.",הענישה
117,ME-23-03-53035-811,"הענישה לה עותרת המאשימה גם היא מקלה, אך יש בה איזון ראוי בין שיקולי השיקום לשיקולי הענישה הנוספים האמורים.",הענישה
118,ME-23-03-53035-811,"גם לאחר שנשקלת תקופת המעצר והתקופה בה היה הנאשם בתהליכים השונים כאמור, ענישה של 9 חודשי מאסר בעבודות שירות יש בה כדי הקלה של ממש וירידה משמעותית אל מתחת למתחם העונש ההולם.",הענישה
119,ME-23-03-53035-811,"יש להזכיר כי לנאשם עבר פלילי מכביד בשורת עבירות לרבות מסוג זה, ועונשי מאסר שהוטלו עליו לא הרתיעו אותו מלשוב ולבצע עבירה זו, בנסיבות החמורות האמורות, ואלמלא הליך השיקום, הייתה הענישה צריכה להיות מעל אמצעו של המתחם האמור.",הענישה
120,ME-23-03-53035-811,"בפתח הדיון אשר נקבע למתן גזר הדין, אמר ב""כ הנאשם כי לפני כשבועיים נהרג אחיינו של הנאשם בתאונת דרכים.",הענישה
121,ME-23-03-53035-811,"עם כל הצער לאור הדברים שנאמרו, אינני מוצא כי לאור זאת יש להקל בענישה המוטלת על הנאשם, עוד מעבר להקלה הרבה והמשמעותית הניתנת לו, כפי עמדת המאשימה.",הענישה
122,ME-23-03-53035-811,"הוגשה חוו""ד חיובית מהממונה על עבודות שירות.",הענישה
123,ME-23-03-53035-811,"יוטל גם פיצוי לא', ע.ת.1, אשר יבוצע על דרך האומדן.",הענישה
124,ME-23-03-53035-811,"לאור כל האמור, אני גוזר על הנאשם את העונשים הבאים:",הענישה
125,ME-23-03-53035-811,מאסר בעבודות שירות - מאסר בפועל לתקופה של 9 חודשים.,הענישה
126,ME-23-03-53035-811,תקופת מאסרו תרוצה בדרך של עבודות שירות בהתאם לחוות דעת הממונה על עבודות שירות.,הענישה
127,ME-23-03-53035-811,"הובהרה לנאשם חובתו לבצע את עבודות השירות, ובמידה שלא יעשה כן ניתן יהיה להמירן בעונש מאסר בפועל, וכך גם יוכל הממונה לפי שיקול דעתו, היה וימצא קיומה של עילה לכך.",הענישה
128,ME-23-03-53035-811,הנאשם יתייצב לתחילת ריצוי עבודות השירות ביום 23.4.25 שעה 08:00 בהתאם לחוות דעת הממונה על עבודות שירות.,הענישה
129,ME-23-03-53035-811,מאסר על תנאי - מאסר על תנאי לתקופה של 9 חודשים.,הענישה
130,ME-23-03-53035-811,הנאשם יישא בעונש זה אם בתקופה של שלוש שנים מהיום יעבור על עבירה לפיה הורשע או כל עבירת אלימות מסוג פשע.,הענישה
131,ME-23-03-53035-811,צו מבחן – ניתן בזה צו מבחן לתקופה של 12 חודשים כלפי הנאשם.,הענישה
132,ME-23-03-53035-811,"הנאשם מחוייב לשתף פעולה עם שירות המבחן, הכל על פי הנחיות שירות המבחן.",הענישה
133,ME-23-03-53035-811,מובהר לנאשם כי באם לא יקיים צו זה ניתן יהיה לחזור ולדון מחדש בשאלת העונש.,הענישה
134,ME-23-03-53035-811,"פיצוי - הנאשם ישלם לנפגע העבירה ע.ת. 1 פיצוי בסך 3,000 ש""ח.",הענישה
135,ME-23-03-53035-811,הפיצוי ישולם בתוך 60 יום מהיום.,הענישה
136,ME-23-03-53035-811,זכות ערעור בתוך 45 יום מהיום.,הענישה
137,ME-23-03-53035-811,"ניתן היום,  כ' שבט תשפ""ה, 18 פברואר 2025, במעמד הצדדים.",הענישה
