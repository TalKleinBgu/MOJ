,verdict,text,part
0,SH-18-04-3673-16,בן ציון יהושע שי שאול,נגד
1,SH-18-04-3673-16,"פקודת הסמים המסוכנים [נוסח חדש], תשל""ג-1973: סע'  7 (א), 7 (ג), 13, 19 (א)",נגד
2,SH-18-04-3673-16,"חוק העונשין, תשל""ז-1977: סע'  40ה, 40ח, 51ג (ב)",נגד
3,SH-18-04-3673-16,"בהכרעת הדין מיום 13.5.18 הרשעתי את הנאשם בהתאם להודאתו בעשר עבירות סחר בסם מסוכן - לפי סעיף 13 וסעיף 19 (א) לפקודת הסמים המסוכנים [נוסח חדש] תשל""ג 1973 (להלן: הפקודה) ובעבירה  של החזקת סם מסוכן שלא לצריכה עצמית - לפי סעיף 7 (א) וסעיף  7 (ג) רישא לפקודה.",גזר דין
4,SH-18-04-3673-16,"עוד במסגרת הכרעת הדין ועל פי הסכמות הצדדים, קבעתי כי הנאשם הוא סוחר סמים.",גזר דין
5,SH-18-04-3673-16,ביום 6.5.18 הציגו הצדדים ההסכמות שביניהם ובהם הסכמה לתיקון כתב האישום והודאת הנאשם בכתב האישום המתוקן המונה אחד עשר אישומים כפי שיפורט בהמשך; עוד הוסכם בין הצדדים כי המאשימה תעתור באשר לרכיב המאסר למאסר בפועל בן 36 חודשים ואילו ההגנה תהא חופשית בטיעוניה.,גזר דין
6,SH-18-04-3673-16,"הוסכם בין הצדדים כי הנאשם יוכרז כסוחר סמים ויתר רכיבי הענישה יוותרו להכרעה שיפוטית בהתאם לטיעוני הצדדים;  בנוסף, הוסכם כי ההגנה תעתור לזימון תסקיר והמאשימה לא תתנגד לזימונו, אם כי המלצותיו לא יחייבוה לנוכח כוונתה לעתור למאסר בפועל.",גזר דין
7,SH-18-04-3673-16,"ביום 13.5.19 חזר בו הנאשם מכפירתו והודה בכתב האישום המתוקן; כן הרשעתי את הנאשם בהתאם להודאתו וקבעתי, בהתאם להסכמות, כי הנאשם הוא סוחר סמים.",גזר דין
8,SH-18-04-3673-16,לאחר שקילת עתירת ההגנה הוריתי על עריכת תסקיר וקבעתי את שמיעת טיעוני הצדדים לעונש במועד נדחה.,גזר דין
9,SH-18-04-3673-16,יוער כי בין לבין התקבל תסקיר שלאחריו הוריתי על זימון תסקיר משלים.,גזר דין
10,SH-18-04-3673-16,"ביום 19.12.18 שמעתי את טיעוני הצדדים לעונש וכן קבעתי דיון נוסף בבקשת המאשימה לחילוט הרכוש שנתפס מידי הנאשם: רכב מסוג קיה מ.ר. 7627274 (להלן: הרכב), 16,300 ₪ ו-200 אירו  (להלן: כסף מזומן) וטלפונים ניידים (הרכב, הכסף המזומן והטלפונים הניידים יכונו להלן: הרכוש).",גזר דין
11,SH-18-04-3673-16,"לאחר שקילת טיעוני הצדדים והאמור בתסקירי שירות המבחן, הוריתי ביום 14.1.19 על עריכת חוות דעת הממונה על עבודות השירות.",גזר דין
12,SH-18-04-3673-16,"ביום 7.2.19  במהלך דיון משלים לעניין הבקשה לחילוט הרכוש, הציגו הצדדים הסכמות נוספות ולפיהם הרכוש יחולט לטובת קרן החילוט של האפוטרופוס הכללי והמאשימה הגבילה טיעוניה באשר לרכיב הקנס לסך 10,000 ₪, בעוד ההגנה נותרה חופשית בטיעוניה באשר לרכיב זה.",גזר דין
13,SH-18-04-3673-16,"ב""כ הנאשם הטעים ההסכמות הנוספות אליהן הגיעו הצדדים ברצונו האמיתי של הנאשם לקבל אחריות מלאה על מעשיו כמשתקף בתסקירי שירות המבחן ולחסוך בזמן שיפוטי.",גזר דין
14,SH-18-04-3673-16,"לפי העובדות שהנאשם הודה בהן, במועדים הרלוונטיים לעבירות, החזיק הנאשם בטלפון נייד ובאמצעותו עשה שימוש ביישומון 'טלגרם', שבו הציג עצמו בשם 'RICO' לצורך מסחר בסם מסוכן.",גזר דין
15,SH-18-04-3673-16,"כך, ביום 13.8.17 בסמוך לשעה 20:25, תיאם עם ע.ח., באמצעות היישומון, עסקה בסם במסוכן; בהמשך לאמור, מכר הנאשם לע.ח.",גזר דין
16,SH-18-04-3673-16,סם מסוכן מסוג קנבוס במשקל 2 גרמים תמורת 200 ₪ (אישום שלישי).,גזר דין
17,SH-18-04-3673-16,"ביום 18.9.17, בשעה מדויקת שאינה ידועה למאשימה, תיאם עם ע.י., באמצעות היישומון, עסקה בסם במסוכן; בהמשך לאמור, מכר הנאשם לע.י.",גזר דין
18,SH-18-04-3673-16,סם מסוכן מסוג קנבוס במשקל 2 גרמים תמורת 200 ₪ (אישום שמיני).,גזר דין
19,SH-18-04-3673-16,"ביום 20.9.17, בסמוך לשעה 17:45, תיאם עם ע.ח., באמצעות היישומון, עסקה בסם מסוכן; בהמשך לאמור, מכר הנאשם לע.ח.",גזר דין
20,SH-18-04-3673-16,סם מסוכן מסוג קנבוס במשקל 2 גרמים תמורת 200 ₪ (אישום רביעי).,גזר דין
21,SH-18-04-3673-16,"ביום 1.10.17, בסמוך לשעה 19:22, תיאם הנאשם עם ש.א.",גזר דין
22,SH-18-04-3673-16,"באמצעות היישומון, עסקה בסם במסוכן; בהמשך לאמור, מכר הנאשם לש.א.",גזר דין
23,SH-18-04-3673-16,סם מסוכן מסוג קנבוס במשקל גרם תמורת 100 ₪ (אישום ראשון).,גזר דין
24,SH-18-04-3673-16,"ביום 4.10.17, בסמוך לשעה 23:01, תיאם הנאשם עם ד. ס.",גזר דין
25,SH-18-04-3673-16,"באמצעות היישומון, עסקה בסם במסוכן; בהמשך לאמור, מכר הנאשם לד.ס.",גזר דין
26,SH-18-04-3673-16,'שלושה גוינטים' שהכילו סם מסוכן מסוג קנבוס במשקל 3.78 גרמים בתמורה ששיעורה לא ידוע למאשימה (אישום שני).,גזר דין
27,SH-18-04-3673-16,"בין החודשים נובמבר לדצמבר 2017, במועד מדויק שאינו ידוע למאשימה, תיאם הנאשם עם י.ע., באמצעות היישומון, עסקה בסם במסוכן; בהמשך לאמור, מכר הנאשם לי.ע.",גזר דין
28,SH-18-04-3673-16,סם מסוכן מסוג קנבוס במשקל 5 גרמים תמורת 500 ₪ (אישום תשיעי).,גזר דין
29,SH-18-04-3673-16,"בין החודשים דצמבר שנת 2017 לינואר שנת 2018, במועד מדויק שאינו ידוע למאשימה, תיאם הנאשם עם נ.פ., באמצעות היישומון, עסקה בסם במסוכן; בהמשך לאמור, מכר הנאשם לנ.פ.",גזר דין
30,SH-18-04-3673-16,סם מסוכן מסוג גראס במשקל ובתמורה שאינם ידועים למאשימה (אישום עשירי).,גזר דין
31,SH-18-04-3673-16,"בין החודשים דצמבר שנת 2017 לפברואר שנת 2018, במועד מדויק שאינו ידוע למאשימה, תיאם הנאשם עם ב.ח., באמצעות היישומון, עסקה בסם במסוכן; בהמשך לאמור, מכר הנאשם לב.ח.",גזר דין
32,SH-18-04-3673-16,סם מסוכן מסוג קנבוס במשקל 1-5 גרמים תמורת 100 ₪ לכל גרם סם מסוכן (אישום חמישי).,גזר דין
33,SH-18-04-3673-16,"ביום 4.1.18, בסמוך לשעה 22:41, תיאם הנאשם עם ר.ו., באמצעות היישומון, עסקה בסם במסוכן; בהמשך לאמור, מכר הנאשם לר.ו.",גזר דין
34,SH-18-04-3673-16,סם מסוכן מסוג קנבוס במשקל 5 גרמים תמורת 480 ₪ (אישום שישי).,גזר דין
35,SH-18-04-3673-16,"ביום 6.1.18, בסמוך לשעה 23:31, תיאם הנאשם עם א.ק., באמצעות היישומון, עסקה בסם במסוכן; בהמשך לאמור, מכר הנאשם לא.ק.",גזר דין
36,SH-18-04-3673-16,סם מסוכן מסוג קנבוס במשקל גרם תמורת 100 ₪ (אישום שביעי).,גזר דין
37,SH-18-04-3673-16,"ביום 26.3.18, בסמוך לשעה 16:45, בדירה שברחוב קרית עשור 513 שבנהריה, החזיק הנאשם  ב- 2 שקיות שהכילו סם מסוכן סוג קנבוס במשקל 1,743.11 גרם נטו; שקית שהכילה סם מסוכן מסוג קנבוס במשקל 815.44  גרם נטו; שקית שהכילה סם מסוכן מסוג קנבוס במשקל 56.84 גרם נטו; שקית שהכילה סם מסוכן מסוג קנבוס במשקל 10 גרם נטו; 2 שקיות שהכילו סם מסוכן מסוג קנבוס במשקל 20.4 גרם נטו; 2 שקיות שהכילו סם מסוכן מסוג קנבוס במשקל 16.56 גרם נטו.",גזר דין
38,SH-18-04-3673-16,"הנאשם החזיק הסמים המסוכנים האמורים שלא לצריכה עצמית ולצד זאת, החזיק הנאשם בדירה שקיות אטומות ומשקל אלקטרוני (אישום אחד עשר).",גזר דין
39,SH-18-04-3673-16,הנאשם שהה במעצר מיום 26.3.18 ועד ליום 17.5.18.,גזר דין
40,SH-18-04-3673-16,לנאשם אין עבר פלילי והמאשימה הצהירה כי אין בידה ראיות לעניין העונש.,גזר דין
41,SH-18-04-3673-16,"מטעם הנאשם הוגשו כראיות לעונש אישור הלוואה מבנק פועלים (ענ/1) ממנו ניתן ללמוד כי לחובת הנאשם הלוואה שיתרתה לתשלום היא 19,387 לפירעון חודשי בסך 452 לחודש; מכתב התראה מיום 16.10.18  (ענ/2) בגין חוב של הנאשם לבנק מזרחי בסך 16,442 ₪; אישור בעלות לרכב מטעם משרד התחבורה (ענ/3) ולפיו הנאשם נרשם כבעלים של הרכב מיום 12.1.17 ועד ליום 17.5.17; זיכרון דברים לגבי רכישת הרכב (ענ/4) ולפיו הנאשם רכש את הרכב ביום 9.11.17 בעלות של 20,000 ₪; אישור מהמוסד לביטוח לאומי באשר לתקופות שבהן הועסק הנאשם (ענ/5) וממנו עולה כי בשנים 2012- 2016 עבד הנאשם במרבית התקופה;  העתק של גיליון ציונים ע""ש הנאשם המעיד על סיום 12 שנות לימוד משנת 2015 (ענ/6) והעתק של הודעת נאשם במשטרה מיום 20.2.18 (ענ/7).",גזר דין
42,SH-18-04-3673-16,יוער כי הראיות לעונש מטעם הנאשם הוצגו בטרם הוסכם בין הצדדים באשר לחילוט הרכוש ולאחר הצגת ההסכמות חלקן התייתר.,גזר דין
43,SH-18-04-3673-16,"בנוסף למסמכים, העידה ההגנה את אמו של הנאשם, הגב' אנה שאול; אמו של הנאשם ציינה כי ההליך 'ניער' את בנה וכיוונו לדרך חיובית.",גזר דין
44,SH-18-04-3673-16,"עוד ציינה כי במהלך ניהול ההליך שימשה ועודה משמשת כמפקחת וחשה בשינוי שחל בנאשם, שנמצא כיום בתהליך של סדר בחייו, מכיר בטעות שעשה, משתף פעולה עם שירות המבחן וכולה תקווה כי תינתן לו ההזדמנות לשנות מדרכו.",גזר דין
45,SH-18-04-3673-16,"בעניינו של הנאשם הוגשו שלושה תסקירים; בתסקיר מיום 19.8.18 צוין כי הוא מבוסס על שיחה עם הנאשם, עם אמו, מסמכים שהוצגו וממצאי שלוש בדיקות שתן שמסר הנאשם; כמו כן נעזר שירות המבחן בחומר שנאסף במסגרת הליך המעצר שבמהלכו ניתן צו לפיקוח שירות המבחן על מעצר הנאשם באיזוק.",גזר דין
46,SH-18-04-3673-16,"שירות המבחן ציין כי הנאשם התקשה בעברו להשתלב במסגרות החינוך הפורמאלי ואף קיבל פטור משירות צבאי על רקע אי התאמה; נכנס למעגל העבודה בהיותו כבן 15, עזב את בית הוריו בגיל 17.5 וכלכל עצמו ללא סיוע.",גזר דין
47,SH-18-04-3673-16,עוד עלה כי הנאשם החל להשתמש בסם מסוג קנביס מעת היותו כבן 14 ובגיל 17  החל שימוש בסם מסוג קוקאין ו'סמי מסיבות'.,גזר דין
48,SH-18-04-3673-16,"ברקע לביצוע העבירות, כך עולה מהתסקיר, התקשה הנאשם לנהל את חייו ואף לא תפקד מבחינה תעסוקתית מזה תקופה עד למעצרו.",גזר דין
49,SH-18-04-3673-16,צוין בתסקיר כי הנאשם לוקח אחריות מלאה על  מעשיו ומסביר את מעורבותו בעבירות לנוכח מצוקה כלכלית אליה נקלע; לפי דבריו הצליח באמצעות מעורבותו בפלילים כמתואר בעובדות כתב האישום המתוקן לממן את הוצאותיו החודשיות אך עם מעצרו הפסיד כספים רבים ושילם מחיר גבוה.,גזר דין
50,SH-18-04-3673-16,שירות המבחן תיאר את הקושי של הנאשם להכיר בהתמכרותו לסמים לצד הסכמתו להשתלב ביחידה לטיפול בהתמכרויות בכדי שיתאפשר לו המשך עבודה וכלכול עצמי לצד השתלבותו בטיפול.,גזר דין
51,SH-18-04-3673-16,הנאשם דיווח על שימוש באלכוהול תחת השימוש בסם המסוכן.,גזר דין
52,SH-18-04-3673-16,שירות המבחן העריך את מצבו של הנאשם ככזה שאינו בעל מאפיינים עברייניים מושרשים וכבעל כוחות לניהול אורח חיים נורמטיבי; צוין כי הנאשם חווה את מעצרו כמרתיע ואף היה שרוי במצב נפשי ירוד ביותר.,גזר דין
53,SH-18-04-3673-16,"דווח בתסקיר כי בשל רשימת המתנה, החל הנאשם השתלבות בהליך הכרות ראשוני ביחידה להתמכרויות רק בחודש אוגוסט 2018, הליך שנמשך כשלושה חודשים ולאחריו אמורה להתכנס וועדה לתכנון טיפול  שתקבע את התוכנית הטיפולית ארוכת הטווח בעבור הנאשם.",גזר דין
54,SH-18-04-3673-16,צוין כי בדיקות השתן שמסר מעידות על העדר אינדיקציות לשימוש לעת הרלוונטית בסמים.,גזר דין
55,SH-18-04-3673-16,"הערכת שירות המבחן כי הנאשם התקשה בעברו לשמור על מסגרת יציבה לאורך זמן וכן ישנו סיכון להישנות עבירות דומות בעתיד, זאת לנוכח הכחשתו את דבר היותו מכור לחומרים ממכרים ושלילת הצורך בהשתלבות בטיפול משמעותי וארוך טווח בקהילה; יחד עם זאת, שירות המבחן התרשם מיכולתו של הנאשם לקחת אחריות מלאה על מעשיו וכן מקיומן של רתיעה מההליך המשפטי ושל מוטיבציה לניהול אורח חיים נורמטיבי – כפי שבאו לידי ביטוי ברצונו לחזור להשתלב במעגל התעסוקה, להשתלב בטיפול ולהמשיך לנהל אורח חיים נורמטיבי.",גזר דין
56,SH-18-04-3673-16,לאור כך הומלץ על דחיית הדיון בעניינו של הנאשם בשלושה חודשים שבמהלכם ימשיך הנאשם בתהליך האבחוני ביחידה לטיפול בהתמכרויות תחת פיקוח שירות המבחן.,גזר דין
57,SH-18-04-3673-16,"בתסקיר מיום 13.12.18 צוין כי במהלך תקופת הדחיה, סיים הנאשם את התהליך האבחוני ביחידה לטיפול בהתמכרויות בנהריה, שלאחריו הוחלט על המשך טיפול קבוע ביחידה וכן על הפנייתו לתוכנית הפועלת להשגת איכות חיים מיטבית עבור צעירים במצבי סיכון; השתלבותו של הנאשם בתוכנית זו, כך צוין, תתאפשר לאחר מתן גזר דין בעניינו.",גזר דין
58,SH-18-04-3673-16,עוד צוין כי עם כניסת הנאשם לטיפול הפסיק את שתיית האלכוהול וכיום הוא נקי מכל סוגי החומרים הממכרים.,גזר דין
59,SH-18-04-3673-16,התרשמות שירות המבחן מהנאשם היא כי הוא מעוניין לערוך שינוי באורחות חייו ולנהל אורח חיים פרודוקטיבי ותקין וכי ישנו הפוטנציאל  בנאשם למימוש השינוי.,גזר דין
60,SH-18-04-3673-16,"לאור כך, הומלץ על העמדת הנאשם במבחן למשך 18 חודשים שבמהלכם ימשיך הטיפול במסגרת היחידה לטיפול בהתמכרויות בנהרייה וישולב בתוכניות שיקומיות שונות המתאימות לצרכיו הטיפוליים ולמצבו הרגשי.",גזר דין
61,SH-18-04-3673-16,"לצד זאת, הומלץ לכלול בין רכיבי ענישתו רכיב מוחשי של מאסר שירוצה בדרך של עבודות שירות לצורך חידוד חומרת המעשים ומשמעותם.",גזר דין
62,SH-18-04-3673-16,"ביום 7.4.19 הוגש  תסקיר משלים ביוזמת שירות המבחן ולפיו הנאשם ממשיך הטיפול במסגרת היחידה לטיפול בהתמכרויות, משתף פעולה באופן מלא ונמנע משימוש בחומרים ממכרים; עוד התקבל הדיווח כי ניכר שינוי שחל בעמדותיו ובתפיסותיו לגבי שימוש בסמים בפרט והתנהלותו בחיים בכלל.",גזר דין
63,SH-18-04-3673-16,דווח על התקדמות חיובית בטיפול והמשך שיתוף פעולה מלא.,גזר דין
64,SH-18-04-3673-16,התרשמות שירות המבחן כי הטיפול בנאשם יעיל בעבורו ומניב שינוי בתפיסותיו והתנהלותו וביכולתו להפעיל את שיקול דעתו ולקבל החלטות.,גזר דין
65,SH-18-04-3673-16,לאור האמור שב שירות המבחן והמליץ על העמדת הנאשם במבחן למשך 18 חודשים לצד הטלת מאסר לריצוי בדרך של עבודות שירות ומאסר על תנאי.,גזר דין
66,SH-18-04-3673-16,"המאשימה הגישה טיעוניה בכתב (ע/1) והוסיפה עליהם בציינה את חומרת המעשים המיוחסים לנאשם, הן לנוכח ריבוי עבירות הסחר – 10 במספר והן לנוכח כמות הסמים המסוכנים המשמעותית שנתפסה בביתו – כ 2,660 גרם.",גזר דין
67,SH-18-04-3673-16,המאשימה בטיעוניה שבה וציינה את החומרה שיש לייחס לעבירות סמים שנעברות תוך שימוש באפליקציה ובאמצעים טכנולוגיים – המאפשרים זמינות סם לכל דורש מחד גיסא וקושי בחשיפת ביצוע עסקאות  הסם מאידך גיסא.,גזר דין
68,SH-18-04-3673-16,"בטיעוניה הצביעה המאשימה על הערכים שבהם פגע הנאשם – הם שלום הציבור ובריאותו  ושלום הציבור במובן הרחב בהיות הסם בגדר מחולל פשיעה על כל גווניה ובכלל זאת בתחום הרכוש, האלימות והתעבורה.",גזר דין
69,SH-18-04-3673-16,"עתירת המאשימה בנסיבות ביצוע העבירות היא לקביעת מתחם עונש הולם באשר לרכיב המאסר לכל אחד מאישומי הסחר (הראשון עד העשירי),  כך שקצהו התחתון יהא 6 חודשי מאסר בפועל שניתן לשקול ריצויים בדרך של עבודות שירות וקצהו העליון יהא 12 חודשי מאסר בפועל; ובאשר לאישום החזקת הסמים שלא לצריכה עצמית (אחד עשר), קביעת מתחם מאסר כך שקצהו התחתון יהא 10 חודשי מאסר בפועל וקצהו העליון יהא 24 חודשי מאסר בפועל; לחילופין, קביעת מתחם מאסר כולל באשר לכלל האישומים כך שקצהו התחתון יהא 3 שנות מאסר וקצהו העליון יהא 6 שנות מאסר.",גזר דין
70,SH-18-04-3673-16,"בהתייחס לתסקירים, נטען מפי המאשימה, כי עולה מהם שהעבירות בוצעו על רקע בצע כסף וכי הנאשם דחה האפשרות לקליטתו בטיפול אינטנסיבי והעדיף השתלבות בטיפול ביחידה להתמכרויות, למרות שהוא בהליך שלא אמור לתת ביטוי לרצונותיו.",גזר דין
71,SH-18-04-3673-16,"אמנם, כך נטען, מדובר בנאשם נעדר עבר פלילי ואולם עולה כי מאפייניו האישיים מצביעים על סיכון להישנות עבירות דומות בעתיד.",גזר דין
72,SH-18-04-3673-16,"נטען כי בנסיבות כפי שפורטו בתסקיר אין כדי להניח בסיס לסטייה ממתחם העונש ההולם שמחייב השתת ענישה של מאסר לריצוי בפועל לצד השתת מאסר על תנאי, קנס ופסילה.",גזר דין
73,SH-18-04-3673-16,"מנגד, הוגשו טיעוניו הכתובים של הנאשם באמצעות בא כוחו (ענ/8) ועליהם הוסיף וטען כי אין המדובר בעבירות שבוצעו על רקע בצע כסף כי אם מצוקה כספית ומצב רגשי קשה שבו היה שרוי הנאשם, בהעדר תמיכת קרובים ובניסיונותיו לכלכל עצמו עצמאית ללא הצלחה.",גזר דין
74,SH-18-04-3673-16,"מאז החל ההליך הפלילי, כך נטען, נרתם הנאשם להליך הטיפולי שהוצע לו ועבר כברת דרך עד לקבלת המלצה שבמהותה היא שיקומית לצד הטלת מאסר לריצוי בדרך של עבודות שירות.",גזר דין
75,SH-18-04-3673-16,"באשר לאפשרות שילובו של הנאשם ביחידה להתמכרויות על פני שילובו בקהילה סגורה, הרי שהוצעו לו שתי האפשרויות וניתנה בידו הבחירה שאם לא כן שירות המבחן היה מביע דעתו בתסקיר בעניין זה.",גזר דין
76,SH-18-04-3673-16,"ב""כ הנאשם הציג פסיקה וממנה ביקש ללמוד כי במקרים דומים, לא פעם בית המשפט קבע מתחמים המתחילים ממאסר לריצוי בדרך של עבודות שירות כך שניתן לטעון שאין צורך בחריגה מהמתחם לצורך אימוץ המלצות שירות המבחן.",גזר דין
77,SH-18-04-3673-16,"בטיעוניו הכתובים הוסיף וטען כי הנאשם נטל אחריות ללא שמיעת ראיות; כן נטען שאמנם מדובר במספר עסקאות לא מבוטל אך בכמויות קטנות של סם שנמכרו ובסכום כולל ששלשל הנאשם לכיסו שלא עולה על 2,000 ₪.",גזר דין
78,SH-18-04-3673-16,"ב""כ הנאשם ביקש לחדד כי הגם שמדובר בשימוש באפליקציה ובאמצעי טכנולוגי, העבירות שהנאשם ביצע נעדרות תחכום והם פרי פרשה אחת מצערת, שהרקע להן דומה  והן נפרשו על פני תקופה קצובה שבסופה נתפסו הסמים בביתו – כמתואר באישום האחד עשר; לפיכך המדובר באירוע אחד ויש לקבוע מתחם עונש הולם אחד לכלל העבירות.",גזר דין
79,SH-18-04-3673-16,"לשיטת ההגנה, בהסתמך על הפסיקה שהגיש, יש לקבוע את מתחם עונש המאסר ההולם כך שקצהו התחתון יהא מאסר שניתן לרצותו בעבודות שירות וקצהו העליון יהא שנת מאסר בפועל.",גזר דין
80,SH-18-04-3673-16,"באשר לעונש המתאים לנאשם בנסיבותיו, התבקש ליתן ביטוי לתקופת מעצרו של הנאשם ולתקופות שהייתו במגבלות חירות עם מעצרו באיזוק; עוד התבקש לתת ביטוי להודאתו ונטילת אחריות מלאה על מעשיו- תוך שנטען כי ההליך הפלילי אפשר לנאשם להתקרב למשפחתו לאחר נתק ולעבור הליך של התבוננות וביקורת עצמית לצורך עריכת שינוי.",גזר דין
81,SH-18-04-3673-16,"אחרון הדוברים, הנאשם ציין לפניי כי השתמש בסמים מסוכנים מהיותו כבן 14 ועד למעצרו, מהסמים הקלים ועד לסמים הקשים; עוד ציין כי התנהלותו זו גרמה לו לנתק הקשר עם משפחתו ולהידרדרות במצבו הכלכלי וכך 'התגלגל' לביצוע המעשים שבגינם נשפט.",גזר דין
82,SH-18-04-3673-16,"הנאשם ציין כי כעת מנתב דרכו לשיקום, לא עושה שימוש בסמים ולא באלכוהול ובכוונתו לצאת לדרך חדשה כשהוא מלווה באמו.",גזר דין
83,SH-18-04-3673-16,"לאחר שקילת הערך החברתי שנפגע ומידת הפגיעה בו, מדיניות הענישה והנסיבות הקשורות בעבירות שאותן ביצע הנאשם אני קובעת כי מעשי העבירות בנסיבותיהן ומידת אשמו של הנאשם הולמים הטלת ענישה הכוללת מאסר, מאסר על תנאי, חיובים כספיים ופסילה.",גזר דין
84,SH-18-04-3673-16,"על בסיס שקילת השיקולים האמורים, אני קובעת את מתחם העונש המאסר ההולם כך שקצהו התחתון יהא 18 חודשי מאסר בפועל וקצהו העליון יהא 30 חודשי מאסר בפועל.",גזר דין
85,SH-18-04-3673-16,"כפי שציינתי במקרים דומים, עבירות הסחר בסם מסוכן וכך גם החזקת סם שלא לצריכה עצמית – פגיעתן קשה וחולשת על מספר תחומי חיים: החל מבריאות הציבור ושלומו הגופני, עבור לביטחונו האישי וזכותו של הפרט לרכושו – בהיות הסם משנה תודעה ומהוה אחד ממחוללי הפשיעה; וכלה בזכותה של המדינה להסדיר מערכת כלכלית מדווחת ושקופה ולמגר כלכלה 'שחורה' שאינה מדווחת ולא מאפשרת נשיאה צודקת ושוויונית בנטל המס.",גזר דין
86,SH-18-04-3673-16,אעיר כי אף הפסיקה שהגישה המאשימה תומכת במתחם העונש שקבעתי ואין בה בסיס למתחם שנטען מפיה.,גזר דין
87,SH-18-04-3673-16,נסיבות ביצוע העבירות מלמדות על תכנון מוקדם לצורך השגת הסם והפצתו; שימוש באמצעי טכנולוגי הוא ביטוי מובהק לשימוש קלוקל בקדמה ובטכנולוגיה בהפיכתה לכלי להנגשת סם שבעבר לא ניתן להשיגו אלא באמצעות נטילת סיכון לקשר עם גורמי פשיעה.,גזר דין
88,SH-18-04-3673-16,"עולה מנסיבות ביצוע העבירות כי הנאשם פעל לבדו וכמות הסם שהחזיק מלמד על 'הפעלת עסק' עם פוטנציאל ליצירת רווח המגיע לסכום של כ-226,235 ₪ בהינתן שהנאשם מכר כל גרם סם מסוכן בכ-100 ₪.",גזר דין
89,SH-18-04-3673-16,העונש המתאים לנאשם בנסיבות העבירה:,גזר דין
90,SH-18-04-3673-16,"לפניי נאשם יליד 1997, ללא עבר פלילי שנטל אחריות בהזדמנות הראשונה והחל בהליך טיפולי עם פתיחת ההליך במסגרת צו פיקוח מעצרים.",גזר דין
91,SH-18-04-3673-16,"מנגד, ביצע הנאשם 10 עסקאות סחר בסם מסוכן החל מחודש אוגוסט 2017 ועד לחודש ינואר 2018 ובחודש מרץ נתפס מחזיק בכ- 2,662.35 גרם של סם מסוכן מסוג קנבוס שלא לצריכתו העצמית, כשהוא מחולק וכן החזיק שקיות אטומות ומשקל אלקטרוני.",גזר דין
92,SH-18-04-3673-16,"השאלה שעל הפרק, לנוכח מתחם עונש המאסר ההולם שקבעתי, האם עניינו מצדיק סטייה ממתחם העונש ההולם למטרות שיקום?",גזר דין
93,SH-18-04-3673-16,"חריגה ממתחם העונש ההולם לצורך שיקום, אפשרית לפי חוק אף במידה ניכרת, כעולה מסעיף 40ה לחוק העונשין, התשל""ז – 1977 וזאת אם הנאשם השתקם או שיש סיכוי של ממש שישתקם.",גזר דין
94,SH-18-04-3673-16,"התסקירים שהונחו לפניי מלמדים כי מעת שילובו של הנאשם בצו פיקוח מעצרים, החל בהליך טיפולי – אשר אמנם רחוק מסיום ואולם מאפשר לקבוע כי ישנו סיכוי של ממש לשיקום הנאשם.",גזר דין
95,SH-18-04-3673-16,מתן אפשרות לשיקום אין משמעה בהכרח זניחת שיקולי הענישה האחרים ואף לא זניחת עקרון ההלימה שמשמש כעקרון מנחה ומהווה אחת משלוש הרגליים שעליהן עומד מתחם העונש ההולם.,גזר דין
96,SH-18-04-3673-16,בנסיבותיו של הנאשם שלפניי הושקעו משאבים שהובילו לניצני שינוי בעמדותיו והתנהלותו כפי שמשתקף בתסקירי שירות המבחן.,גזר דין
97,SH-18-04-3673-16,"התעלמות מפוטנציאל השיקום בנסיבותיו של הנאשם עלול לייצר מצב שבו בשם עקרון ההלימה יוזנח העתיד בעל הסיכוי ליחסים תקינים של הנאשם עם החברה, עד כדי דחיקתו של הנאשם חזרה לשולי החברה.",גזר דין
98,SH-18-04-3673-16,"יחד עם זאת, כחלק מההליך שיקומי – יש מקום לבטא את רכיב ההלימה בעונשו של הנאשם בהשתת מאסר לריצוי בדרך של עבודות שירות ולצדו הארכת תקופת המבחן שהומלצה בתסקיר, בהיותה כשמה משקפת את זמן המבחן שבו ניתן יהיה לשוב ולגזור את עונשו של הנאשם אם יסטה מדרך השיקום; זאת לצד השתת רכיבי ענישה נוספים צופי עתיד.",גזר דין
99,SH-18-04-3673-16,אציין כי לא מצאתי בנסיבות אלה לנכות מעונש המאסר שאשית על הנאשם לריצוי בדרך של עבודות שירות את ימי המעצר שהיוו אף הם לשון מאזניים לתוצאה הסופית אליה הגעתי לצד זמן הגבלת חירותו באיזוק אלקטרוני.,גזר דין
100,SH-18-04-3673-16,"בהטלת קנס, כמתחייב מסעיף 40ח לחוק העונשין, התשל""ז – 1977, יש להתחשב במצבו הכלכלי של הנאשם לצורך קביעת מתחם עונש הקנס ההולם.",גזר דין
101,SH-18-04-3673-16,הובא לפניי מצבו הכלכלי של הנאשם כשעולה שהרקע לכתחילה לביצוע העבירות היא מצוקה כלכלית.,גזר דין
102,SH-18-04-3673-16,בהינתן האמור ומתוך גישה שנותנת משקל וביטוי להליך השיקום בכלל רכיבי הענישה וכן לאור התנהלותו של הנאשם בהליך החילוט  מצאתי להורות על חיוב כספי לתשלום בפועל באופן מדוד שיאוזן בחתימה על התחייבות  - אם ישוב הנאשם ויבצע עבירות לפי פקודת הסמים המסוכנים.,גזר דין
103,SH-18-04-3673-16,"סוף דבר,",גזר דין
104,SH-18-04-3673-16,אני גוזרת על הנאשם העונשים הבאים:,גזר דין
105,SH-18-04-3673-16,מאסר בפועל לתקופה של  9 חודשים.,גזר דין
106,SH-18-04-3673-16,"המאסר שהטלתי ירוצה בעבודות שרות במועצה הדתית – עכו שברח' יהושפט 29, עכו.",גזר דין
107,SH-18-04-3673-16,על הנאשם להתייצב לריצוי עבודות השרות בתאריך  2.6.19.,גזר דין
108,SH-18-04-3673-16,"במועד זה, בשעה 08:00 יתייצב הנאשם, תחילה, במפקדת מחוז צפון, יחידת עבודות השרות, מתחם תחנת משטרת טבריה, רח' דרך הציונות 14, טבריה - לפני הממונה על עבודות השרות,  לשם קליטה והצבה.",גזר דין
109,SH-18-04-3673-16,"הנאשם מוזהר שלא להגיע לעבודה כשהוא בגילופין או בהשפעת סמים;  עוד מוזהר הנאשם שלא לשתות אלכוהול או לצרוך סמים במהלך העבודה שכן, התנהגויות מסוג זה הן עילה להפסקה מנהלית של עבודות השרות וריצוי העונש במאסר בפועל.",גזר דין
110,SH-18-04-3673-16,"הנאשם מוזהר שמדובר בתנאיי העסקה קפדניים וכל חריגה מכללים אלו, יש בה כדי להפסיק את עבודות השרות ולהוביל לריצוי העונש במאסר בפועל.",גזר דין
111,SH-18-04-3673-16,"3 חודשי מאסר על תנאי, שלא יעבור בתוך שנתיים, עבירה מסוג עוון לפי פקודת הסמים המסוכנים ויורשע בה.",גזר דין
112,SH-18-04-3673-16,"6 חודשי מאסר על תנאי, שלא יעבור בתוך שלוש שנים, עבירה מסוג פשע לפי פקודת הסמים המסוכנים ויורשע בה.",גזר דין
113,SH-18-04-3673-16,"קנס בסך  7,000 ₪ או 45 ימי מאסר תמורתו.",גזר דין
114,SH-18-04-3673-16,הקנס ישולם ב- 14  תשלומים חודשיים רצופים ושווים  החל מיום  15.6.19 ובכל   15 לחודש שלאחריו.,גזר דין
115,SH-18-04-3673-16,"אי תשלום אחד משיעורי הקנס במלואו ובמועדו, יעמיד את יתרת הקנס לפירעון מידי.",גזר דין
116,SH-18-04-3673-16,"הנאשם יחתום על התחייבות כספית בסך של 20,000 ₪ להימנע, במשך 3 שנים מהיום, מלעבור עבירת מסוג פשע לפי פקודת הסמים המסוכנים.",גזר דין
117,SH-18-04-3673-16,"אם הנאשם לא יחתום על ההתחייבות כאמור, ייאסר לכפיית חתימת ההתחייבות למשך 7 ימים או עד שיחתום על ההתחייבות,  לפי המוקדם.",גזר דין
118,SH-18-04-3673-16,הנאשם יעמוד בפיקוח שירות המבחן למשך 24 חודשים מהיום.,גזר דין
119,SH-18-04-3673-16,"מובהר לנאשם כי אם לא יעמוד במבחן,  יוחזר עניינו לדיון בבית המשפט ודינו ייגזר מחדש.",גזר דין
120,SH-18-04-3673-16,אני פוסלת הנאשם מלקבל או להחזיק רישיון נהיגה לתקופה בת חצי שנה ופסילה על תנאי של שנה וחצי לבל יעבור עבירה לפי פקודת הסמים המסוכנים בתוך שנתיים מהיום ויורשע בה.,גזר דין
121,SH-18-04-3673-16,הרכוש והמשקל האלקטרוני יחולטו לטובת קרן החילוט של האפוטרופוס הכללי.,גזר דין
122,SH-18-04-3673-16,המזכירות מתבקשת להמציא העתק גזר הדין לשירות המבחן הן לאור העמדתו במבחן והן לאור תקופת המאסר לריצוי בעבודות שירות המחייבת בחינת תוכנית ליווי ושיקום בהתאם לסעיף סעיף 51ג (ב) לחוק העונשין.,גזר דין
123,SH-18-04-3673-16,המזכירות מתבקשת להמציא העתק גזר הדין לממונה על עבודות שירות.,גזר דין
124,SH-18-04-3673-16,זכות ערעור לבית המשפט המחוזי בתוך 45 יום מהיום.,גזר דין
125,SH-18-04-3673-16,"54678313ניתן היום,  י""א ניסן תשע""ט, 16 אפריל 2019, בנוכחות הצדדים.",גזר דין
126,SH-18-04-3673-16,איילת השחר ביטון פרלה 54678313,גזר דין
