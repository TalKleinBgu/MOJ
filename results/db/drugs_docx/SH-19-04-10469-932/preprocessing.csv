,verdict,text,part
0,SH-19-04-10469-932,"תום צ'חידזה (עציר)
באמצעות בא כוחו עו""ד רומן קלוגרמן מטעם הסניגוריה הציבורית",הנאשם
1,SH-19-04-10469-932,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
2,SH-19-04-10469-932,"חוק העונשין, תשל""ז-1977: סע'  40.ד., 40.ה, 40ג (א), 40ג (ב), 40ט, 40ט (א), 40ט (א) (9), 40י (ג), 40יא, 40יב, 40יד (2)",הנאשם
3,SH-19-04-10469-932,"הנאשם הורשע לאחר שמיעת ראיות, בעבירה של החזקת סמים מסוכנים, מסוג הירואין, כמפורט להלן, שלא לצריכתו העצמית – עבירה לפי סעיף 7 (א) + 7 (ג) רישא לפקודת הסמים המסוכנים [נוסח חדש] תשל""ג – 1973.",כתב האישום:
4,SH-19-04-10469-932,"לפי העובדות שנקבעו בהכרעת הדין, ביום 27.03.2019, בסמוך לשעה 22:37, ברחוב בן יהודה 28, בחיפה, נתפס הנאשם כשהוא מחזיק ברשותו, בכיס מכנסיו השמאלי – הקדמי, בתוך קופסא שחורה, סם מסוכן מסוג הרואין, באופן הבא: אריזה אחת מפלסטיק המכילה סם מסוכן מסוג הרואין במשקל 0.3917 גרם נטו; ושבע אריזות נוספות של הסם במשקל נטו מחושב 0.1743 -/+ 6.6535 גרם נטו.",כתב האישום:
5,SH-19-04-10469-932,"ב""כ המאשימה עמדה על החומרה הרבה שיש בהחזקת סמים מסוכנים, שיש בה מימד של סחר בסמים, והדגישה את מדיניות הענישה הנוהגת, הקוראת למצות עמם את הדין, בשל המסוכנות הרבה הטמונה בעבירות מסוג זה.",טענות הצדדים:
6,SH-19-04-10469-932,"הודגשה העובדה כי הנאשם החזיק בסם מסוג הירואין, הנמנה על הסמים הקשים ביותר, שנזקיו הרסניים במיוחד, הסם הוחזק ב-8 אריזות, דבר המלמד על הכוונה לסחור בו.",טענות הצדדים:
7,SH-19-04-10469-932,"עוד הודגש עברו הפלילי של הנאשם והעובדה שהנאשם שוחרר אך ביום 8/3/19, וביצע את העבירה הנוכחית, כ-19 יום לאחר שחרורו מהכלא.",טענות הצדדים:
8,SH-19-04-10469-932,"המאשימה טענה כי מתחם העונש ההולם, נע בין 8 חודשי מאסר בפועל ועד 24 חודשים, ועתרה להטיל על הנאשם מאסר בפועל ברף הגבוה של המתחם, מאסר על תנאי מרתיע, פסילת רישיון נהיגה בפועל, ועל תנאי, וכן קנס כספי.",טענות הצדדים:
9,SH-19-04-10469-932,"ב""כ הנאשם ביקש להקל בעונשו של הנאשם, הוא ציין כי הגם שבית המשפט קבע כי הנאשם לא הפריך את החזקה כי הסמים הוחזקו שלא לצריכה עצמית, על בית המשפט לראות את הנסיבות שנפרשו בפניו, כנסיבות הרלוונטיות לעניין מתחם העונש.",טענות הצדדים:
10,SH-19-04-10469-932,"הודגש במיוחד מצבו הנפשי של הנאשם, זאת בהסתמך על חוות דעת פסיכיאטרית נ/1.",טענות הצדדים:
11,SH-19-04-10469-932,"נטען כי מדובר בנאשם הסובל ממצב נפשי כרוני, ועל כן, קיימת קרבה לסייג לאחריות פלילית.",טענות הצדדים:
12,SH-19-04-10469-932,"לדברי הסניגור, המחלה משתקפת בהתנהלות של הנאשם, לרבות בדבריו לפני בית המשפט, כפי שנשמעו גם בטיעונים לעונש.",טענות הצדדים:
13,SH-19-04-10469-932,"הסניגור טען כי מתחם העונש בעבירות מסוג זה, בכמות הסם בה החזיק הנאשם ובסוגו, נעה בין מאסר בעבודות שירות, ועד ל-10 חודשי מאסר בפועל.",טענות הצדדים:
14,SH-19-04-10469-932,"הסניגור עתר להסתפק בתקופת מעצרו של הנאשם, העצור מחודש מרץ, שנה זו.",טענות הצדדים:
15,SH-19-04-10469-932,הנאשם חזר וכפר בכך שהחזיק בסם שלא לשימוש עצמי.,דבר הנאשם בטרם מתן גזר הדין:
16,SH-19-04-10469-932,הערך החברתי שנפגע ומידת הפגיעה בו (סעיף 40ג (א) לחוק העונשין):,דיון והכרעה עונשית:
17,SH-19-04-10469-932,"החזקת סם מסוכן, פוגעת בשלומו של  הציבור ובבטחונו.",דיון והכרעה עונשית:
18,SH-19-04-10469-932,"לסמים המסוכנים השלכה הרסנית על החברה, היא מחוללת פשיעה, מעודדת אלימות, וככל שמדובר בסם מדרגת סיכון גבוהה יותר, כך ביחס ישר, עולה החומרה הרבה שבהחזקתו.",דיון והכרעה עונשית:
19,SH-19-04-10469-932,"הנאשם פגע בערך מוגן זה, ברמה הגבוהה.",דיון והכרעה עונשית:
20,SH-19-04-10469-932,מדיניות הענישה (סעיף 40ג (א) לחוק העונשין):,דיון והכרעה עונשית:
21,SH-19-04-10469-932,"מנעד הענישה בעבירות מהסוג שבנדוננו, רחב למדי, והוא תלוי בכמות הסם, ובסוג הסם:",דיון והכרעה עונשית:
22,SH-19-04-10469-932,נסיבות שקשורות בביצוע העבירה (סעיף 40ט לחוק העונשין):,דיון והכרעה עונשית:
23,SH-19-04-10469-932,"התכנון שקדם לביצוע העבירה –  מדובר בנאשם בעל רקע עברייני בתחום הסמים, העבירה שביצע הייתה מתוכננת.",דיון והכרעה עונשית:
24,SH-19-04-10469-932,"כפי שנקבע בהכרעת הדין, הנאשם פנה לסוחר סמים, ועל פי דבריו של הנאשם עצמו, רכש ממנו סם, לצורך מסחר.",דיון והכרעה עונשית:
25,SH-19-04-10469-932,"הסם שנתפס, היה מחולק ל-8 אריזות, נתפס בתוך כיס מכנסיו, ולכן הנאשם החזיק בסם שלא לצריכה עצמית, כאשר גלומה בהחזקה, כוונת סחר.",דיון והכרעה עונשית:
26,SH-19-04-10469-932,חלקו היחסי של הנאשם בביצוע העבירה –  הנאשם הוא המבצע הבלעדי של העבירה.,דיון והכרעה עונשית:
27,SH-19-04-10469-932,"הנזק שהיה צפוי להיגרם מביצוע העבירה – אין צורך להכביר מילים, על הנזק הרב שיש בהפצת סמים.",דיון והכרעה עונשית:
28,SH-19-04-10469-932,"מדובר במי שהחזיק באחד מהסמים הקשים ביותר, שלא לצריכה עצמית, ובהתאם, הנזק הפוטנציאלי שהיה צפוי להיגרם מהפצתו.",דיון והכרעה עונשית:
29,SH-19-04-10469-932,"הנזק שנגרם – הנאשם נתפס על ידי השוטרים, כשהסם על גופו, ולכאורה, ככל שלא הייתה בידו כמות נוספת, נמנע הנזק הצפוי מהפצת הסם.",דיון והכרעה עונשית:
30,SH-19-04-10469-932,"הסיבות שהביאו את הנאשם לבצע את העבירה –  כאמור, מדובר במי שבעברו, עבירות בתחום הסמים, לרבות סחר בסמים והחזקת סמים מסוכנים שלא לצריכה עצמית.",דיון והכרעה עונשית:
31,SH-19-04-10469-932,"הנאשם החזיק את הסם, כשהוא מחולק ל-8 אריזות, וכאמור, על פי דבריו שלו, רכש את הסם על מנת להפיצו, וגם אם היה בית המשפט נותן משקל נמוך להתבטאויותיו אלה של הנאשם, הרי שאופן החזקת הסם, ונסיבות החזקתו, מלמדות על מניע מסחרי שעמד מאחורי החזקת הסם.",דיון והכרעה עונשית:
32,SH-19-04-10469-932,"בנוסף, לנאשם על פי דבריו, רקע של צריכה עצמית של סמים, ומכאן, סיבה נוספת הן על מנת לצרוך חלק ממנו באופן עצמי, וביתרתו לעשות שימוש מסחרי.",דיון והכרעה עונשית:
33,SH-19-04-10469-932,"יכולתו של הנאשם להבין את הפסול במעשיו ולהימנע מביצוע העבירה – למרות הניסיון לשוות לנאשם אישיות שאינה יודעת להבחין בין טוב לבין רע, בין מעשה פסול למעשה לא פסול, הרי שבתיק בית המשפט חוות דעת פסיכיאטרית שהוגשה על ידי ההגנה (נ/1) שקובעת שהנאשם מבין כעת, והבין היטב, בעת ביצוע העבירה, את ההבדל בין טוב לרע, בין מותר לאסור.",דיון והכרעה עונשית:
34,SH-19-04-10469-932,"עוד נקבע בחוות הדעת כי למרות מחלת הנפש ממנה הוא סובל, לא הוכח שום קשר סיבתי בין מחלתו הנפשית לבין מעשיו מושא כתב האישום, ונקבע כי ""אין ספק שהנבדק פעל על פי בחירתו החופשית"" (ראה עמ' 2, בפרק הדיון, בחוות הדעת נ/1).",דיון והכרעה עונשית:
35,SH-19-04-10469-932,"הקרבה לסייג לאחריות פלילית – הסניגור המלומד טוען, כי נוכח האמור בחוות דעת הפסיכיאטרית (נ/1), והגם שנקבע בה שהנאשם כשיר לעמוד לדין, ובעת הביצוע, ידע להבחין בין טוב לרע, בין מותר ואסור בעת ביצוע העבירה, הרי שנוכח מחלתו הנפשית, קיימת קרבה לסייג לאחריות הפלילית – אי שפיות, ועל כן, לשיטתו, יש בכך כדי להשפיע על קביעת המתחם, ובסופו של יום, גם על גזירת העונש בתוך המתחם.",דיון והכרעה עונשית:
36,SH-19-04-10469-932,"סעיף 40ט (א) לחוק העונשין, קובע רשימה של נסיבות הקשורות בביצוע העבירה, שבהן נדרש בית המשפט להתחשב עת הוא בא לקבוע, את מתחם העונש ההולם.",דיון והכרעה עונשית:
37,SH-19-04-10469-932,"לפי הוראת סעיף 40י (ג) לחוק, ובהקשר זה, לא די שהנאשם יעורר ספק סביר בקיומה של נסיבה מסוג זה, ונטל הראיה המוטל עליו, הוא להוכיח זאת במאזן ההסתברויות, וכך קובעת הוראת סעיף 40י (ג) לחוק:",דיון והכרעה עונשית:
38,SH-19-04-10469-932,"השאלה הנשאלת, אם כן, היא, האם הנאשם עמד בנטל ראיה זה.",דיון והכרעה עונשית:
39,SH-19-04-10469-932,"לעמדתי, התשובה לכך היא בשלילה.",דיון והכרעה עונשית:
40,SH-19-04-10469-932,"לפי חוות הדעת הפסיכיאטרית נ/1, מדובר בנאשם בן 29, הסובל מתחלואה כפולה, של סכיזופרניה פרנואידית, ושימוש בחומרים פסיכואקטיביים.",דיון והכרעה עונשית:
41,SH-19-04-10469-932,"הוא אושפז בבתי חולים פסיכיאטריים, עבר מספר צווי הסתכלות, אך אין עדות להחרפה פסיכוטית במצבו.",דיון והכרעה עונשית:
42,SH-19-04-10469-932,"גם עובר לבדיקה, לא נמצא שום קשר סיבתי בין מחלת הנפש ממנה הוא סובל, לבין ביצוע העבירה.",דיון והכרעה עונשית:
43,SH-19-04-10469-932,"בהמשך, מוסיף הפסיכיאטר המחוזי, ומסכם את חוות דעתו, תוך שהוא מציין, כי הנאשם ""...",דיון והכרעה עונשית:
44,SH-19-04-10469-932,אינו שרוי במצב פסיכוטי כעת וכמו כן אין שום רמזים שהיה שרוי במצב פסיכוטי חריף בעת ביצוע העבירה המיוחסת לו.,דיון והכרעה עונשית:
45,SH-19-04-10469-932,"סכיזופרניה אשר לא בהחמרה ושימוש בחומרים פסיכואקטיביים, לא גרמו לו שלא להבין את הפסול במעשיו ולא מנעו ממנו את היכולת להימנע מלבצעה.",דיון והכרעה עונשית:
46,SH-19-04-10469-932,"על כל אלה יש להוסיף את ההתרשמות הכללית של בית המשפט, שהנאשם התנהל באופן מודע באירוע עצמו, ובדיון המשפטי בעניינו, הוא הבהיר כי קנה את הסמים בידיעה שהוא הולך למכור אותם, אם כי טען כי עשה זאת רק על מנת לרכוש כמות כזו מסוחר הסמים (ראו עמ' 6 להכרעת הדין וכן עדותו של הנאשם – עמ' 15 לפרוטוקול, שורות 21-29).",דיון והכרעה עונשית:
47,SH-19-04-10469-932,"עוד הבהיר הנאשם עצמו בחקירתו הראשית, שהוא יצא מהבית עם הסמים בכיסו, טען שרצה ללכת לחבר, על מנת לבדוק את טיב הסם, ואז נעצר (עמ' 16, שורות 1-3).",דיון והכרעה עונשית:
48,SH-19-04-10469-932,"כאשר נתפס על ידי השוטרים, התרעם ואמר: ""...תחזירו לי את החומר אני צריך כסף"" (ראו עמ' 3 להכרעת הדין).",דיון והכרעה עונשית:
49,SH-19-04-10469-932,"כמו כן, פירט לפרטי פרטים את טענותיו בעניין הכנסותיו הכספיות, על מנת להצדיק את מימון הסם, תוך שהוא מתייחס לכל הטענות שהופנו אליו, הן בחקירתו המשטרתית, והן בחקירתו בבית המשפט.",דיון והכרעה עונשית:
50,SH-19-04-10469-932,"למרות שהיו קטעים במהלך עדותו שהנאשם דיבר ""לא לעניין"", ההתרשמות הייתה כי הוא נסוג למקום זה, כאשר הוא מבין שטענותיו אינן מתיישבות עם ההיגיון והשכל הישר, ועם העובדות שמוצגות בפניו.",דיון והכרעה עונשית:
51,SH-19-04-10469-932,"כך או כך, ההתרשמות הכוללת מהנאשם, מצטרפת לחוות דעתו המקצועית של הפסיכיאטר המחוזי, ומלמדת כי אין בסיס לקרבה לסייג לאחריות פלילית, בהיבט הנפשי, לא הייתה השפעה כלשהי למחלת הנפש ממנה הוא סובל, הנאשם פעל באופן מודע, מכוון, ומבחירה חופשית, כפי שקבע הפסיכיאטר המחוזי.",דיון והכרעה עונשית:
52,SH-19-04-10469-932,"עוד יצוין, כי לא הובאה מצד ההגנה כל ראיה רפואית-מקצועית, נוספת לחוו""ד הפסכיאטרית, שבכוחה ללמד, כי מדובר במי שמצבו הנפשי, על אף שפיותו, ממוקם בסמוך לסייג אי השפיות.",דיון והכרעה עונשית:
53,SH-19-04-10469-932,"העובדה כי אדם סובל ממחלת נפש, אין בה כשלעצמה, למקם אותו בקרבת סייג זה, שהרי לפי שיטה זו, כל הסובל מתחלואה נפשית קרוב לסייג אי אחריות פלילית בשל מחלתו, ולכך אין תימוכין בספרות המקצועית או במשפט.",דיון והכרעה עונשית:
54,SH-19-04-10469-932,"יחד עם זאת, בית המשפט לא יתעלם מתחלואותו הנפשית של הנאשם עת הוא בא לגזור את עונשו, הואיל ומדובר בנסיבה אישית, שצריכה להילקח בחשבון.",דיון והכרעה עונשית:
55,SH-19-04-10469-932,מתחם העונש ההולם (סעיף 40ג (ב) לחוק העונשין):,דיון והכרעה עונשית:
56,SH-19-04-10469-932,"בנסיבות העניין שבפניי, בשים לב לערך המוגן שנפגע, מידת הפגיעה בו, האשם שהפגין הנאשם בביצוע העבירה, מדיניות הענישה הנוהגת, ונסיבות ביצוע העבירה, אני קובע את מתחם העונש ההולם, כנע בין עונש מאסר בפועל של 8 חודשים, ועד לעונש מאסר בפועל של 18 חודשים, מאסר על תנאי וקנס.",דיון והכרעה עונשית:
57,SH-19-04-10469-932,חריגה ממתחם העונש ההולם לקולה או לחומרה (סעיפים 40ד ו-40ה לחוק העונשין):,דיון והכרעה עונשית:
58,SH-19-04-10469-932,לא נמצאה תשתית לחריגה ממתחם העונש ההולם לקולה או לחומרה.,דיון והכרעה עונשית:
59,SH-19-04-10469-932,נסיבות שאינן קשורות בביצוע העבירה (סעיף 40יא  לחוק העונשין):,דיון והכרעה עונשית:
60,SH-19-04-10469-932,"הפגיעה של העונש בנאשם  ו/או במשפחתו –  בהטלת עונש מאסר טמונה פגיעה בנאשם, בשל שלילת חירותו, וכמובן, פגיעה עקיפה במשפחתו.",דיון והכרעה עונשית:
61,SH-19-04-10469-932,"הנזקים שנגרמו לנאשם מביצוע העבירה – שימוש בסמים, גם אם הוא נעשה אגב החזקתם שלא לצריכה עצמית, הוא פוגעני, הוא יוצר מעגל תלות בסם, וקיימת זיקה ברורה בין צריכת סמים, החזקתם וסחר בהם, לבין פשיעה, והדברים ידועים.",דיון והכרעה עונשית:
62,SH-19-04-10469-932,"נטילת אחריות של הנאשם וחזרתו למוטב – הנאשם לא נטל אחריות על מעשיו, ואף במהלך שמיעת הראיות, ציין כי הוא עושה שימוש בסמים מגוונים, לרבות הירואין.",דיון והכרעה עונשית:
63,SH-19-04-10469-932,שיתוף פעולה עם רשויות החוק – הנאשם שיתף פעולה עם גורמי החקירה.,דיון והכרעה עונשית:
64,SH-19-04-10469-932,נסיבות חייו של הנאשם שהייתה להן השפעה על ביצוע מעשה העבירה – הנאשם עושה שימוש בסמים מזה זמן רב.,דיון והכרעה עונשית:
65,SH-19-04-10469-932,"לדבריו, הוא עושה שימוש בסמים מסוג חשיש, קנאביס, והירואין.",דיון והכרעה עונשית:
66,SH-19-04-10469-932,"עיון בגיליון הרשעותיו, מלמד כי כבר בשנת 2012, החזיק בסם שלא לצריכה עצמית, סחר בסם, ומאז המשיך לעבור עבירות מתחום הסמים, עד לעבירה הנוכחית.",דיון והכרעה עונשית:
67,SH-19-04-10469-932,התנהגות רשויות אכיפת החוק – לא נמצאה התנהגות חריגה מצד רשויות אכיפת החוק.,דיון והכרעה עונשית:
68,SH-19-04-10469-932,"חלוף הזמן מעת ביצוע העבירה – לא נמצא כי יש רלוונטיות לחלוף הזמן, מאז ביצוע העבירה.",דיון והכרעה עונשית:
69,SH-19-04-10469-932,"העבירה בוצעה ב-27/3/19 והנאשם נותן את הדין עתה, בחודש יולי 2019.",דיון והכרעה עונשית:
70,SH-19-04-10469-932,"עברו הפלילי של הנאשם – הנאשם יליד 1989, הגיע ארצה מגיאורגיה, רווק, המתגורר לדבריו, עם בת זוג.",דיון והכרעה עונשית:
71,SH-19-04-10469-932,"גיליון הרשעותיו הפלילי מחזיק 9 הרשעות קודמות, הנפרשות על פני עבירות שבוצעו משנת 2005, אז נדון עליהן (שורה של עבירות של גניבה, איומים, פריצה לרכב בכוונה לגנוב, היזק לרכוש במזיד, העלבת עובד ציבור ועוד, עליהן נדון בבית משפט לנוער בחיפה), ועד לעבירה של תקיפת עובד ציבור, עליה נדון הנאשם ביום 28.10.18 וריצה עונש מאסר בפועל בגינה.",דיון והכרעה עונשית:
72,SH-19-04-10469-932,"לאורך השנים, ביצע כאמור הנאשם, עבירות שונות מתחום הסמים, לרבות החזקת סם לצריכה עצמית, סחר בסם, החזקתו שלא לצריכה עצמית, וריצה בגין עבירות אלה בין היתר גם עונשי מאסר בפועל, כעולה מעיון מדוקדק בהרשעותיו.",דיון והכרעה עונשית:
73,SH-19-04-10469-932,"עברו התעבורתי של הנאשם, מחזיק 11 הרשעות בעבירות מגוונות, נהיגה ברמזור אדום, אי ציות לתמרורים, נהיגה בקלות ראש, אי ציות להוראות שוטר, נהיגה ללא רישיון נהיגה, אי מסירת פרטים בתאונת דרכים, הרשעתו האחרונה היא מ-20.12.18,  בעבירות של נהיגה בשכרות, נהיגה בזמן פסילה, נהיגה ללא רישיון נהיגה (בלתי מורשה – מעולם לא הוציא רישיון נהיגה).",דיון והכרעה עונשית:
74,SH-19-04-10469-932,"על הנאשם הוטל עונש מאסר בפועל, לתקופה של שנה.",דיון והכרעה עונשית:
75,SH-19-04-10469-932,"יצוין, כי אין זו הפעם הראשונה בה הנאשם נהג ללא רישיון נהיגה ובזמן פסילה.",דיון והכרעה עונשית:
76,SH-19-04-10469-932,"ברישום התעבורתי עולה כי ב-16/12/15, נדון על עבירות דומות, וגם בגינן הוטל עליו מאסר בפועל לתקופה של 15 חודשים, כך גם ב-24/2/15 נדון על עבירות של נהיגה ללא רישיון נהיגה, נהיגה בהיותו שיכור, ובזמן פסילה, וללא רישיון רכב, וגם בגין עבירות אלה, נדון למאסר בפועל לתקופה של 11 חודשים.",דיון והכרעה עונשית:
77,SH-19-04-10469-932,נסיבות נוספות הקשורות בביצוע העבירה לשם קביעת מתחם העונש ההולם וכן נסיבות נוספות שאינן קשורות בביצוע העבירה לשם גזירת העונש (סעיף 40יב לחוק העונשין):,דיון והכרעה עונשית:
78,SH-19-04-10469-932,"למרות שבית המשפט לא מצא כי הוכח בפניו, במאזן ההסתברויות, כי קיימת קרבה לסייג לאחריות פלילית, אין פירושו של דבר שיש להתעלם לחלוטין מהתחלואה הנפשית ממנה סובל הנאשם, כעולה מחוות הדעת הפסיכיאטרית המצויה בתיק (נ/1).",דיון והכרעה עונשית:
79,SH-19-04-10469-932,"מדובר בבחור יליד 1989, המוכר למערכת בריאות הנפש, כמי שסובל מתחלואה כפולה, סכיזופרניה פרנואידית, ושימוש בחומרים פסיכואקטיביים, עבר אשפוזים בבתי חולים לבריאות הנפש.",דיון והכרעה עונשית:
80,SH-19-04-10469-932,"נוכח התחלואה הנפשית ממנה הוא סובל, יש לקחת זאת בחשבון, בעת גזירת עונשו.",דיון והכרעה עונשית:
81,SH-19-04-10469-932,העונש המתאים (סעיף 40יד (2) לחוק העונשין):,דיון והכרעה עונשית:
82,SH-19-04-10469-932,"הסם בו החזיק הנאשם, הירואין, הוא ממשפחת הסמים הקשים והמסוכנים ביותר.",דיון והכרעה עונשית:
83,SH-19-04-10469-932,"התפיסה הרווחת המובהקת בקהילה המדעית והרפואית, כי השימוש בסם זה ובנגזרותיו, מסוכן מאוד.",דיון והכרעה עונשית:
84,SH-19-04-10469-932,"מדובר בסם המכיל ריכוז גבוה של חומרים פסיכואקטיביים, הוא ממכר, פוטנציאל הנזק הטמון בו גבוה במיוחד, שימוש בו עלול לגרום להתפרצויות פסיכוטיות, חוסר שקט, ואף לסכן חיים.",דיון והכרעה עונשית:
85,SH-19-04-10469-932,"בית המשפט העליון קרא לא אחת, להטמיע את הדברים הללו בתודעת הציבור, ולהילחם באלה, המפיצים את הסם, והמחזיקים בו שלא לצריכה עצמית, תוך הטלת עונשים מרתיעים, שיהיה בהם כדי להרתיע את הנאשם-עובר העבירה, וכן עבריינים פוטנציאליים.",דיון והכרעה עונשית:
86,SH-19-04-10469-932,"רמת הענישה המחמירה הנוהגת, ובעיקר הנסיבות הקונקרטיות של ביצוע העבירה, מחייבת הטלת עונש מאסר בכליאה ממשית, בעיקר נוכח סוג הסם, טיבו, האופן בו נתפס, והכמות הגדולה יחסית שנתפסה על גופו של הנאשם.",דיון והכרעה עונשית:
87,SH-19-04-10469-932,"נסיבות ביצוע העבירה, מיהותו של הנאשם, נתוניו האישיים, מלמדים על המסוכנות הנובעת ממנו ועל הסיכון הרב להישנות ביצוע העבירה (מדובר במי שאך שוחרר ממאסר ביום 8/3/19 וביצע את העבירה הנוכחית כ-20 יום לאחר שחרורו).",דיון והכרעה עונשית:
88,SH-19-04-10469-932,"לכן, ראוי היה למקם את העונש ברף העליון של המתחם, אך בהתחשב בנסיבותיו, ימוקם העונש בסמוך למחצית המתחם.",דיון והכרעה עונשית:
89,SH-19-04-10469-932,"אשר על כן, אני גוזר על הנאשם את העונשים הבאים:",דיון והכרעה עונשית:
90,SH-19-04-10469-932,12 חודשי מאסר בפועל מיום מעצרו – 27/3/19.,דיון והכרעה עונשית:
91,SH-19-04-10469-932,"8 חודשי מאסר על תנאי, למשך 3 שנים מיום שחרורו מבית הסוהר, והתנאי הוא שהנאשם לא יעבור בתוך תקופה זו, כל עבירה מתחום הסמים, למעט עבירה של החזקת סם לשימוש עצמי.",דיון והכרעה עונשית:
92,SH-19-04-10469-932,7 חודשי פסילה בפועל.,דיון והכרעה עונשית:
93,SH-19-04-10469-932,"הואיל והנאשם בלתי מורשה לנהיגה, חישוב הפסילה ייעשה מיום שחרורו ממאסר, ואין צורך בהפקדה.",דיון והכרעה עונשית:
94,SH-19-04-10469-932,"6 חודשי פסילה על תנאי, למשך 3 שנים, מיום שחרורו מבית הסוהר, והתנאי הוא שהנאשם לא יעבור עבירה של נהיגה בשכרות ו/או נהיגה בזמן פסילה ו/או נהיגה ללא רישיון נהיגה.",דיון והכרעה עונשית:
95,SH-19-04-10469-932,"7 חודשי מאסר על תנאי, למשך 3 שנים מיום שחרורו מבית הסוהר, והתנאי הוא שהנאשם לא יעבור בתוך תקופה זו, עבירה של נהיגה בשכרות, ו/או נהיגה בזמן פסילה ו/או נהיגה ללא רישיון נהיגה.",דיון והכרעה עונשית:
96,SH-19-04-10469-932,"קנס בסך - 2,000 ₪ או 20 ימי מאסר תמורתו.",דיון והכרעה עונשית:
97,SH-19-04-10469-932,הקנס ישולם ב-10 תשלומים חודשיים שווים ורצופים.,דיון והכרעה עונשית:
98,SH-19-04-10469-932,"התשלום הראשון, בתוך 30 יום מהיום גזר הדין, והיתרה בכל 30 יום לאחר מכן.",דיון והכרעה עונשית:
99,SH-19-04-10469-932,"פיגור יעמיד את מלוא הקנס לפירעון מידי, ויפעיל את צו המאסר שלצידו.",דיון והכרעה עונשית:
100,SH-19-04-10469-932,"צו – הסמים והטלפונים הניידים שנתפסו, יושמדו.",דיון והכרעה עונשית:
101,SH-19-04-10469-932,5129371זכות ערעור תוך 45 יום לבית המשפט המחוזי.,דיון והכרעה עונשית:
102,SH-19-04-10469-932,"54678313ניתן היום,  ז' תמוז תשע""ט, 10 יולי 2019, במעמד הצדדים.",דיון והכרעה עונשית:
