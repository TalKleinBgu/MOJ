,verdict,text,part
0,ME-14-02-29269-808,"ע""י ב""כ עו""ד בילנקה","כב' השופט, סגן נשיאה  ג'ורג' קרא"
1,ME-14-02-29269-808,"ע""י ב""כ עו""ד שלום בן שבת",נגד
2,ME-14-02-29269-808,"ממשרדו של עו""ד נועם אליגון",נגד
3,ME-14-02-29269-808,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 10, 10(א), 13, 19א",נגד
4,ME-14-02-29269-808,"חוק העונשין, תשל""ז-1977: סע'  40יג(ב), 40יג.ג",נגד
5,ME-14-02-29269-808,"הנאשם הורשע על פי הודאתו בכתב אישום מתוקן במסגרת הסדר טיעון בעבירות של ייבוא סם מסוכן (שתי עבירות) (עבירה לפי סעיף 13 ביחד עם סעיף 19א לפקודת הסמים המסוכנים [נוסח חדש], התשל""ג – 1973; להלן ""פקודת הסמים המסוכנים""), ייצור, הכנה והפקה של סם מסוכן (שתי עבירות) (עבירה לפי סעיף 6 לפקודת הסמים המסוכנים), החזקת סם מסוכן שלא לצריכה עצמית (שתי עבירות) (עבירה לפי סעיף 7(א) ו-(ג) רישא לפקודת הסמים המסוכנים) והחזקת כלים המשמשים להכנת סם מסוכן או לצריכתו (עבירה לפי סעיף 10 רישא לפקודת הסמים המסוכנים).",גזר דין
6,ME-14-02-29269-808,הסדר הטיעון בין הצדדים הוא הסדר טווח לפיו המאשימה תעתור לשלוש שנות מאסר בעוד ההגנה תטען כראות עיניה.,גזר דין
7,ME-14-02-29269-808,"כמוסכם בהסדר הטיעון, נשלח הנאשם לתסקיר שירות המבחן.",גזר דין
8,ME-14-02-29269-808,העובדות בהן הודה והורשע הנאשם,גזר דין
9,ME-14-02-29269-808,הנאשם ייבא מהולנד לישראל סם מסוכן מסוג UR-144 בשתי הזדמנויות: האחת ב-3.12.13 והשנייה ב-31.1213 במשקל של כולל של כ-10 גרם.,גזר דין
10,ME-14-02-29269-808,סם זה שייך לקבוצת הסמים הקנבינואידים הסינטטיים ויכולה להיות לו השפעה פסיכוטית על המשתמש.,גזר דין
11,ME-14-02-29269-808,"הנאשם הזמין את הסם מאתר אינטרנט, שילם בכרטיס אשראי שברשותו וציין את כתובתו כמקום המשלוח (האישום הראשון).",גזר דין
12,ME-14-02-29269-808,"הנאשם גידל והחזיק בדירה שלא כדין וללא היתר 22 צמחי קקטוס במשקל כולל של 28.12 ק""ג המכיל סם מסוכן מסוג מסקאלין בכמות בלתי ידועה.",גזר דין
13,ME-14-02-29269-808,"כ""כ החזיק בדירה, מתחת למיטתו, סם מסקאלין המחולק לשתי מנות במשקל כולל של 32.13 גרם (האישום השני).",גזר דין
14,ME-14-02-29269-808,הנאשם החזיק בדירה שלא כדין ולא לצריכתו העצמית סם מסוכן מסוג פסילוצין (פטריית הזייה) במשקל של 389.6 נטו.,גזר דין
15,ME-14-02-29269-808,"הנאשם גידל וייצר את פטריות ההזייה בתהליך ארוך ומורכב, בעשרות הזדמנויות, בכך שרכש מאחר שזהותו אינה ידועה, דפים עליהם מונחות הפטריות בתנאי לחות, שאב במזרק את הנבגים ושמר את המזרק במקרר, הכין מצע לגידול הנבגים בכוסות זכוכית, החדיר את מזרק הנבגים לכוסות מצע הגידול ובהמשך הוציא מן הכוסות את הנבגים שגדלו לפטריות.",גזר דין
16,ME-14-02-29269-808,הנאשם איחסן את הפטריות בקופסאות פלסטיק תוך שמירה על חום ולחות ואחר כך ייבש אותן ושמר אותן במקפיא.,גזר דין
17,ME-14-02-29269-808,"הנאשם החזיק חומרים וכלים המשמשים להכנת הסם המסוכן: משקל אלקטרוני, חומרי דישון, משטחי גידול, מזרקים, מאות בקבוקי זכוכית, מודדי חום, טרמוסטט ומפזרי חום (האישום השלישי).",גזר דין
18,ME-14-02-29269-808,"התסקיר מגולל את נסיבות חייו המשפחתיות המורכבות של הנאשם למן ימי ילדותו ועד היום, כשהוא בן 30, ואת השלכותיהן עליו.",גזר דין
19,ME-14-02-29269-808,"מהתסקיר עולה כי הנאשם החל להשתמש בחשיש בכיתה ט', תחילה בנסיבות חברתיות ובהמשך בתכיפות גדולה יותר תוך שימוש גם בטריפים, LSD ואקסטזי.",גזר דין
20,ME-14-02-29269-808,בשל השימוש בסמים לא גוייס לצבא.,גזר דין
21,ME-14-02-29269-808,"הנאשם עבד בעבודות מזדמנות לתקופות קצרות, בגיל 24 התחתן ובגיל 29 התגרש.",גזר דין
22,ME-14-02-29269-808,"הנאשם שולב בקהילה טיפולית, אולם הורחק ממנה לאחר שנתגלו שרידי סם בשתן.",גזר דין
23,ME-14-02-29269-808,"לטענתו, לא השתמש בסמים אלא הופלל.",גזר דין
24,ME-14-02-29269-808,"הנאשם מסר כי החל להשתמש בסם מסוג ""נייס גאי"" כדי להפיג כאבים עזים מהם סבל על רקע תסמונת המעי הרגיז.",גזר דין
25,ME-14-02-29269-808,"להערכת שירות המבחן, השימוש בסם הפך עבור הנאשם לאובססיה וכל חייו התנהלו סביב השגתו.",גזר דין
26,ME-14-02-29269-808,"בשל קשיי מימון הסם, חיפש ומצא באינטרנט חלופות זולות יותר והוא הזמינן לשימושו האישי.",גזר דין
27,ME-14-02-29269-808,"לדבריו, גידול הקקטוסים היה למטרות נוי ולא למטרות שימוש בסם.",גזר דין
28,ME-14-02-29269-808,הנאשם גם מסר כי גידל פטריות הזייה לשימושו העצמי ועשה בהן שימוש לעיתים רחוקות.,גזר דין
29,ME-14-02-29269-808,התרשמות שירות המבחן היתה כי הנאשם מקבל אחריות חלקית על מעשיו ואינו בשל לנקוט בפעולה לשנוי וטיפול בהתמכרותו.,גזר דין
30,ME-14-02-29269-808,"על גורמי הסיכוי לשיקומו של הנאשם נמנו יכולת ההבעה העצמית שלו, האינטליגנציה שבה ניחן ותקופת המעצר (6 חודשים) שהמחישה לו את חומרת העבירות וחידדה את הגבולות.",גזר דין
31,ME-14-02-29269-808,"על גורמי הסיכון נמנו יכולת ההסתגלות הנמוכה של הנאשם, חוסר בטחון בקשר עם דמויות משמעותיות ועם גורמי טיפול, העדר רשת תמיכה מציבת גבול, מוטיבציה נמוכה לשינוי מעמיק, קושי לוותר על הרווחים מהשימוש בסמים והעדר בשלות לטיפול משמעותי.",גזר דין
32,ME-14-02-29269-808,הנאשם סירב להשתלב בקהילה טיפולית סגורה או במרכז יום לנפגעי סמים.,גזר דין
33,ME-14-02-29269-808,"לפיכך, נמנע שירות המבחן ממתן המלצה שיקומית בעניינו.",גזר דין
34,ME-14-02-29269-808,"לבסוף, ציין שירות המבחן כי הנאשם חווה התעללות במעצר על רקע מוצאו וקשריו המשפחתיים (ראה בתסקיר) וביקש כי בית המשפט יפנה תשומת ליבם של הגורמים המוסמכים בשב""ס למצבו.",גזר דין
35,ME-14-02-29269-808,"מטעם המאשימה הוגשו גיליון הרישום הפלילי של הנאשם, המלמד כי לנאשם הרשעה קודמת משנת 2005 בעבירה של החזקה ושימוש בסמים לצריכה עצמית וכן רישום ללא הרשעה מביהמ""ש לנוער משנת 2002 בשתי עבירות של החזקה ושימוש בסמים לצריכה עצמית ורישום דומה בעבירה אחת של החזקה ושימוש בסמים לצריכה עצמית.",גזר דין
36,ME-14-02-29269-808,"ב""כ המאשימה הגישה גם שלוש חוות דעת מומחה בכל הנוגע לתופעות הלוואי של סמי פיצוציות, סם המסקאלין וסם מסוג UR-144.",גזר דין
37,ME-14-02-29269-808,"מטעם ההגנה העידה אמו של הנאשם, שסיפרה על הקשיים המשפחתיים השונים, על הסבל שנגרם לנאשם מידיו של אחיו שלקה בסכיזופרניה בטרם אובחן ככזה, על התמכרותו לסמים, על גירושיו ועל כאבי הבטן העזים מהם סבל.",גזר דין
38,ME-14-02-29269-808,"ב""כ המאשימה עתרה להטלת עונש של שלוש שנות מאסר בצירוף עונשם נלווים.",גזר דין
39,ME-14-02-29269-808,"לשיטתה, מתחם העונש ההולם נע בין 18 לבין 30 חודשי מאסר בפועל בעבירות ייצור הסמים ובין 6-12 חודשי מאסר בעבירות הייבוא שבאישום הראשון.",גזר דין
40,ME-14-02-29269-808,"מחתמי הענישה מבוססים על חומרת העבירות, שהעונש המירבי שלצידן הוא 20 שנות מאסר; על מעשי הנאשם המלמדים על גידול מקצועי של הפטריות והקקטוסים, תוך שימוש בעזרים רבים הכרוכים בהשקעה כספית, בלימוד ובהתעמקות; על העובדה כי לא מדובר במעשה חובבני ועל כמויות הסמים.",גזר דין
41,ME-14-02-29269-808,"לתמיכה בעמדתה העונשית הפנתה לפסיקה בה נקבעו מתחמי ענישה דומים בסם מסוכן פחות, סם הקנבוס.",גזר דין
42,ME-14-02-29269-808,כמו כן הפנתה לפסקי דין בהם נקבע כי אין מקום למתחמי ענישה נמוכים יותר שעה שמדובר בגידול לשימוש עצמי.,גזר דין
43,ME-14-02-29269-808,"בנוסף, טענה כי אין מקום לשקול שיקולי שיקום לזכותו של הנאשם לאור תסקיר המבחן שאינו חיובי ומלמד על לקיחת אחריות חלקית, הפחתה מחומרת המעשים, העדר בשלות לשינוי דפוסי התנהגות, הפרת תנאי המבחן (שהייה בבית אמו ולא כפי שהותר לו), הרחקתו מהקהילה הטיפולית וסירובו להשתלב במסגרות טיפוליות.",גזר דין
44,ME-14-02-29269-808,"ב""כ הנאשם ביקש כי בית המשפט יסתפק בששת חודשי המעצר הממשי של הנאשם, ולחילופין אם יוחלט להטיל עליו עונש מאסר לתקופה ארוכה יותר, עתר כי הענישה תהיה ברף הנמוך.",גזר דין
45,ME-14-02-29269-808,"לעיגון עמדתו, הפנה לפסיקה בה נגזרו עונשי מאסר של מספר חודשים בודדים בעבירות של סמים קשים מסוג קוקאין והירואין.",גזר דין
46,ME-14-02-29269-808,"בנוסף, עמד בדבריו על נסיבות הקולא שעומדות לזכות הנאשם: הודייתו המיידית, נטילת אחריות והודייה מלאה, הנסיבות האישיותיות והרפואיות שהביאו את הנאשם לשימוש בסמים; סיפור החיים המורכב והעדר היציבות המשפחתית והחברתית עימה נאלץ להתמודד מילדות ושבגינם התפתחה אצלו תחושה קשה של חוסר שייכות אותה ניסה לשכך באמצעות שימוש בסמים מגיל התיכון כשלכך הצטרף משבר הגירושין שחווה.",גזר דין
47,ME-14-02-29269-808,"באשר לעברו הפלילי של הנאשם, טען בא כוחו כי יש להתעלם כליל מהרישומים הפליליים מבית המשפט לנוער שהסתיימו ללא הרשעה ולייחס משקל נמוך בלבד להרשעתו הקודמת בעבירה של צריכה עצמית, שהתיישנה בשנת 2012.",גזר דין
48,ME-14-02-29269-808,"בנוסף, הדגיש כי הנאשם לא ריצה מעולם עונש מאסר וכי זה יהיה לו מאסרו הראשון.",גזר דין
49,ME-14-02-29269-808,"יתרה, מכך הנאשם היה עצור במשך כשישה חודשים ובמהלכם היה נתון להתעללות ולאלימות מצד אסירים כלפיו על רקע מוצאו.",גזר דין
50,ME-14-02-29269-808,כמו כן ביקש כי לא תיזקף לחובת הנאשם חוסר בשלותו להליך שיקומי בעת הזו.,גזר דין
51,ME-14-02-29269-808,כמו כן הפנה לכך כי כתב האישום המתוקן מתייחס לכמויות זעירות של סם באישום הראשון ולכמות בלתי ידועה של סם אותו ניתן היה להפיק מצמחי הקקטוס.,גזר דין
52,ME-14-02-29269-808,עוד ציין כי הנאשם לא הפיץ את הסמים ולא יוחסו לו עבירות חמורות יותר של סחר או אספקה.,גזר דין
53,ME-14-02-29269-808,"נוסף על כך, המדובר בסוגי סמים ""חדשניים"" ועל פי פסיקת בית המשפט העליון יש להקל בענישה.",גזר דין
54,ME-14-02-29269-808,"בנסיבות אלו, היה הנאשם הקורבן המרכזי של מעשיו והדבר טרגי דווקא לנוכח האינטליגנציה הגבוהה בה ניחן.",גזר דין
55,ME-14-02-29269-808,הנאשם הביע צער על העבירות שביצע.,גזר דין
56,ME-14-02-29269-808,"לדבריו, אף כי ידע שגידול הקקטוסים ""לא בדיוק חוקי"" לא הבין את מידת החומרה שבכך.",גזר דין
57,ME-14-02-29269-808,"לטענתו, השתמש בסם קנבוס סינטטי (UR-144) בשל בעיית המעי הרגיז בגינה סבל כאבים קשים, כשלדבריו בעבר ""זה היה חוקי ואפשר היה לרכוש את זה בתל אביב.",גזר דין
58,ME-14-02-29269-808,.,גזר דין
59,ME-14-02-29269-808,"..זה נייס גאי"" ובהעדר דרך אחרת לטפל בעצמו, השתמש בחומר.",גזר דין
60,ME-14-02-29269-808,"לגבי פטריות ההזיה, טען כי קל להבין כיצד לגדלן וקל גם לגדלן.",גזר דין
61,ME-14-02-29269-808,לשם כך די בציוד פשוט שעלותו מאות שקלים בלבד.,גזר דין
62,ME-14-02-29269-808,"בבקשו להסביר את המניע למעשיו אמר ""אני לא אוהב להשתמש בסמים.",גזר דין
63,ME-14-02-29269-808,הפטריות והקקטוסים שייכים למשפחת הסמים הפסיכדליים וזה מה שעניין אותי שם.,גזר דין
64,ME-14-02-29269-808,"לא התעסקתי בהירואין, קוקאין או באקסטזי שגורמים להתמכרות.",גזר דין
65,ME-14-02-29269-808,"לדבריו, עבר טיפול, מעצר ממשי ומעצר בית וכיום מצבו שונה.",גזר דין
66,ME-14-02-29269-808,"שוב אין הוא צעיר שמתעניין ""בדברים האלה"" אלא גבר בן שלושים המודע ""לחוק ולסיכונים"" וקץ בחיים הפרועים.",גזר דין
67,ME-14-02-29269-808,"לדבריו, השהות במעצר היתה טראומטית עבורו והוא לא רוצה להגיע שוב למצב זה.",גזר דין
68,ME-14-02-29269-808,"בנוסף אמר ""אני מצטער שעברתי על החוק, הזקתי לעצמי, כולל גם למשפחה שלי.",גזר דין
69,ME-14-02-29269-808,אף אחד לא מתעסק במשפחה שלי בעבריינות או בסמים.,גזר דין
70,ME-14-02-29269-808,"איכשהו נכנסתי לזה, אני באמת מאוד מצטער על זה.",גזר דין
71,ME-14-02-29269-808,"הנאשם הורשע בשלושה אישומים – כל אחד מהם עניינו בסם מסוג שונה והשניים האחרים עניינם בעבירות ייצור סמים, החזקת סמים שלא לצריכה עצמית ועבירה נלווית נוספת של החזקת כלים להכנת סמים.",גזר דין
72,ME-14-02-29269-808,"בצדק, ביקשה ב""כ המאשימה להבחין בין שני מתחמי ענישה, האחד לעניין עבירות הייבוא והשני לעניין עבירות ייצור הסמים והעבירות הנלוות להן.",גזר דין
73,ME-14-02-29269-808,"הבחנה זו עולה בקנה אחד עם הוראת סעיף 40יג(ב) לחוק, שכן עניינן של שתי עבירות ייבוא הסם שונה מעבירות ייצור הסמים, הן במאפייניה ובפעולות שנעשו לשם ביצועה והן בטיבו וכמותו של הסם.",גזר דין
74,ME-14-02-29269-808,"בעבירות ייבוא הסמים שבאישום הראשון, מידת הפגיעה בערכים המוגנים היא מועטה, הן לנוכח כמות הסם המזערית שייבא הנאשם והן בשל העובדה כי לא מכר את הסם, לא הפיץ אותו ולא העבירו הלאה, והדבר מוסכם גם על המאשימה.",גזר דין
75,ME-14-02-29269-808,"לעומת זאת, בכל הנוגע לעבירות שבאישומים השני והשלישי, הרי שמידת הפגיעה בערכים המוגנים משמעותית וחריפה יותר.",גזר דין
76,ME-14-02-29269-808,"הנאשם גידל שני סוגי צמחים (צמחי קקטוס המכילים סם מסוג מסקאלין – באישום השני, ופטריות הזייה מסוג פסילוצין – באישום השלישי), בכמויות גדולות ומשמעותיות (22 צמחים שמשקלם 28.12 ק""ג וכן שתי מנות מסקאלין במשקל כולל של כ- 32 גרם באישום השני ופטריות הזייה במשקל 389.6 גרם באישום השלישי), הגם כי כמות הסם שניתן היה להפיק מהם אינה ידועה.",גזר דין
77,ME-14-02-29269-808,"גידול פטריות ההזייה באישום השלישי בוצע בשלבים שכללו הכנת מצע גידול, שאיבת נבגים במזרק, קירורו והעברת הנבגים לכוסות זכוכית והכל תוך שימוש בעזרים שונים לשם הבטחת הצלחת התהליך תוך שמירה על המידה הנכונה של החום והלחות הדרושים לשם כך (משקל אלקטרוני, חומרי דישון, מאות בקבוקי זכוכית, מודדי חום, טרמוסטט ומפזרי חום).",גזר דין
78,ME-14-02-29269-808,"אין מדובר בתהליך של מה בכך, שכן לצורך מימושו נדרש הנאשם לרכוש הן את הידע, הן את הכלים והן את החומרים הדרושים, כפי שאכן עשה.",גזר דין
79,ME-14-02-29269-808,"למתחמים דומים, גם הם בעבירות בסם הקנבוס, הפנתה ב""כ המאשימה לגזרי דין של בתי משפט השלום.",גזר דין
80,ME-14-02-29269-808,"בענייננו, קיים קושי באיתור פסקי דין שנסיבותיהם דומות ויש צורך להיעזר, על דרך ההשוואה בפסקי דין שנסיבותיהם שונות, הן בכמות הסם והן בסוגו ובחומרה המיוחסת לו.",גזר דין
81,ME-14-02-29269-808,נוסף על פסקי הדין שהביאו הצדדים אציין לשם ביסוס ההשוואה וקביעת מתחמי הענישה ההולמים לשני פסקי דין נוספים:,גזר דין
82,ME-14-02-29269-808,"בהשוואה לכל אלו, ענייננו מתייחס לסמים מסוכנים יותר מסם הקנביס.",גזר דין
83,ME-14-02-29269-808,"גם בעניין סם המסקאלין שבקקטוסים שגידל הנאשם באישום השני הוגשה חוות דעת ולפיה זהו ""סם מסוכן והזייתי, בעל יכולת מוכחת לגרימת נזק למשתמשים ובעל טווח רחב מאוד של תופעות לוואי הכוללות שינוי באופן קיצוני של תודעה, חרדה, אופוריה, האצה פתאומית של הדופק ועלייה פתאומית בלחץ הדם, בחילות, הקאות וקשיי נשימה.",גזר דין
84,ME-14-02-29269-808,"הגורם של הסכנות הגלומות בשימוש בסם הספציפי מהווה שיקול ממשי במדיניות הענישה ובקביעת מתחם העונש ההולם, הן בעבירות ייבוא הסמים והן בעבירות ייצור הסמים.",גזר דין
85,ME-14-02-29269-808,"שיקולים נוספים שיבואו בחשבון לשם קביעת שני מתחמי הענישה השונים, הם כדלקמן:",גזר דין
86,ME-14-02-29269-808,"מעשיו של הנאשם דרשו תכנון, הן לצורך ייבוא הסמים והן – ואולי ביתר שאת – בגידול הקקטוסים ופטריות ההזייה ובהפקת הסמים;",גזר דין
87,ME-14-02-29269-808,הנאשם ביצע לבדו את כל העבירות בהן הורשע ללא כל סיוע או מעורבות של אחר;,גזר דין
88,ME-14-02-29269-808,"אף שלא ניתן להצביע על נזק ממשי שנגרם, משהסמים לא הופצו על ידי הנאשם, אין להתעלם מפוטנציאל הנזק שהיה צפוי להיגרם בשל שימוש בסמים שייבא, הפיק וייצר הנאשם, שהוא חמור ומשמעותי.",גזר דין
89,ME-14-02-29269-808,"הנאשם טען כי השתמש בסם הסינטטי שבאישום הראשון כדי להקל מכאבי בטן קשים מהם הוא סובל בשל מעי רגיז ואילו גידול הקקטוסים ופטריות ההזיה נבע מסקרנות, בשל השפעתם הפסיכדלית.",גזר דין
90,ME-14-02-29269-808,"כפי שציינה ב""כ המאשימה, הנאשם לא הציג כל מסמך רפואי שיש בו להעיד על הבעיה הרפואית ממנה הוא סובל ולפיכך דבריו הם דברים בעלמא.",גזר דין
91,ME-14-02-29269-808,"מה גם, שהסקרנות שביטא כבסיס לגידול הקקטוסים והפטריות משקפות את רצונו ונכונותו להתנסות בסמים דווקא בשל השפעותיהם הצפויות על מצב התודעה של המשתמש.",גזר דין
92,ME-14-02-29269-808,"מכל מקום, אין בנימוקים אלו כדי למתן את החומרה הנלווית למעשיו.",גזר דין
93,ME-14-02-29269-808,"כשלכך מצטרפת העובדה כי הנאשם הודה והורשע גם בהחזקת סם שלא לצריכה עצמית, והדבר משליך גם הוא על מידת החומרה המיוחסת למעשים.",גזר דין
94,ME-14-02-29269-808,"על רקע כל אלו, מתחם העונש ההולם בעבירות ייבוא הסמים בנסיבות שבענייננו, נע בין 6-12 חודשי מאסר ומתחם העונש ההולם בעבירות ייצור הסמים והעבירות הנלוות להם נע בין 12 ל-30 חודשי מאסר.",גזר דין
95,ME-14-02-29269-808,"לנוכח כמותו הקטנה של הסם שבייבואו הורשע הנאשם, ייגזר על הנאשם עונש כולל לכל האירועים בהם הורשע תוך שמירה על יחס הולם בין חומרת מכלול המעשים ומידת אשמו לבין סוג העונש (סעיף 40יג(ב)ו-(ג) לחוק).",גזר דין
96,ME-14-02-29269-808,"בקביעת העונש יובאו בחשבון גילו של הנאשם, נסיבות חייו המורכבות, שגרמו למשבר זהות מאז גיל צעיר ושימוש בסם כמפלט (כאמור לעיל, נסיבות אלה פורטו בהרחבה בתסקיר שירות המבחן ומפאת צנעת הפרט לא יידונו כאן) ואשר היו הרקע לאלימות כלפיו בתקופת מעצרו; העובדה כי הנאשם לקח אחריות חלקית בלבד על מעשיו, הודאתו במיוחס לו והחיסכון בזמן שיפוטי הנובע מכך; העובדה כי זהו לו מאסרו הראשון; עברו הפלילי של הנאשם, שאינו מכביד אולם מלמד על ההסלמה בחומרת עבירות הסמים שביצע, שהסתכמו תחילה בעבירות לשימוש עצמי והגיעו לעבירות חמורות של ייבוא סמים וייצורם; השלכות מאסרו על בטחונו האישי לנוכח הרקע המשפחתי ממנו הוא בא, וכפי שהדבר בא לידי ביטוי במהלך מעצרו.",גזר דין
97,ME-14-02-29269-808,"כפי שעולה מתסקיר שירות המבחן, לא עומדים לנאשם שיקולי שיקום באשר הוא טרם הפנים את הצורך להתגייס להליך מורכב ותובעני זה.",גזר דין
98,ME-14-02-29269-808,לאור האמור לעיל אני דן את הנאשם לעונשים הבאים:,גזר דין
99,ME-14-02-29269-808,24 חודשי מאסר בניכוי ימי מעצרו מיום 30.1.14 ועד יום 31.7.14.,גזר דין
100,ME-14-02-29269-808,8 חודשי מאסר על תנאי והתנאי הוא כי במשך תקופה של שלוש שנים מיום שחרורו ממאסר לא יעבור הנאשם עבירה מסוג פשע לפי פקודת הסמים.,גזר דין
101,ME-14-02-29269-808,חודשיים מאסר על תנאי והתנאי הוא כי במשך תקופה של שלוש שנים מיום שחרורו ממאסר לא יעבור הנאשם עבירה מסוג עוון לפי פקודת הסמים.,גזר דין
102,ME-14-02-29269-808,"קנס בסך 5,000 ש""ח או 30 ימי מאסר.",גזר דין
103,ME-14-02-29269-808,ניתן צו להשמדת המוצגים.,גזר דין
104,ME-14-02-29269-808,הודעה לנאשם זכות ערעור תוך 45 יום לבית המשפט העליון,גזר דין
105,ME-14-02-29269-808,"5129371ניתנה והודעה היום י""ג טבת תשע""ה, 04/01/2015 במעמד הנוכחים.",גזר דין
106,ME-14-02-29269-808,נוסח מסמך זה כפוף לשינויי ניסוח ועריכה,"ג'ורג' קרא , שופט, סגן נשיאה "
