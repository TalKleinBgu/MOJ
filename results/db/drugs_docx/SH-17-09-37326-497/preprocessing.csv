,verdict,text,part
0,SH-17-09-37326-497,"ב""כ המאשימה – עו""ד נדב שחם",נוכחים:
1,SH-17-09-37326-497,"ב""כ הנאשם – עו""ד בני ברקי",נוכחים:
2,SH-17-09-37326-497,"פקודת הסמים המסוכנים [נוסח חדש], תשל""ג-1973: סע'  13, 19א",נוכחים:
3,SH-17-09-37326-497,רקע ועובדות כתב האישום,גזר דין
4,SH-17-09-37326-497,"בהמשך להליך של גישור ולאחר תיקון כתב האישום בעניינו, הודה הנאשם במפורט בכתב",גזר דין
5,SH-17-09-37326-497,"האישום המתוקן מיום 16.7.2020 (להלן: ""כתב האישום"") והורשע בעבירה של סחר בסם מסוכן לפי סעיף 13+ 19א לפקודת הסמים (נוסח חדש) תשל""ג-1973 (להלן: ""פקודת הסמים"").",גזר דין
6,SH-17-09-37326-497,"כמפורט בכתב אישום, במהלך חודש אוגוסט 2017, ב-3 מועדים שונים הידועים למאשימה,",גזר דין
7,SH-17-09-37326-497,התכתב הנאשם עם 3 לקוחות שונים באפליקציית טלגראס לצורך מכירת סמים מסוג קנאביס.,גזר דין
8,SH-17-09-37326-497,במסגרת ההתכתבות ביקשו הלקוחות לרכוש מהנאשם סמים.,גזר דין
9,SH-17-09-37326-497,"בהמשך, ב-3 המועדים הללו, מכר הנאשם לכל אחד מהלקוחות 2 גרם סם מסוכן מסוג קנאביס עבור 200 ₪, ללא היתר או אישור מהמנהל.",גזר דין
10,SH-17-09-37326-497,במעשיו אלה סחר הנאשם בסם מסוכן.,גזר דין
11,SH-17-09-37326-497,"בהמשך להליך הגישור, הגיעו הצדדים להסדר טיעון לפיו תוקן כתב האישום המקורי והוסכם שהמאשימה תעתור לעונש של 4 חודשי מאסר שיכול וירוצו בעבודות שירות לצד מאסר על תנאי וקנס כספי, וההגנה תעתור להשתת עונש של מאסר על תנאי.",גזר דין
12,SH-17-09-37326-497,"הוסכם שבמסגרת הטיעונים לעונש תינתן להגנה אפשרות להעלות טיעונים בנוגע לכשלים מוסכמים שנפלו בחקירה הנוגעים לסמכות החיפוש, התשאול והחיפוש שבוצע במכשיר הטלפון הנייד של הנאשם.",גזר דין
13,SH-17-09-37326-497,"בעת הטיעון לעונש הבהירה ב""כ המאשימה כי המאשימה מסכימה לטענה לפיה גם עיכובו של הנאשם על ידי המשטרה לא היה חוקי.",גזר דין
14,SH-17-09-37326-497,"בתסקיר לעונש מיום 6.5.2021 פורט כי הנאשם בן 20, רווק, מתגורר בבית אימו בראשון לציון ולדבריו עובד כמנהל מערך משלוחי פרחים בבעלותו.",גזר דין
15,SH-17-09-37326-497,"בתסקיר פורטו נסיבות חייו של הנאשם שעלה מצרפת בגיל 11, כשאחיו נשארו בצרפת.",גזר דין
16,SH-17-09-37326-497,"הנאשם תיאר משבר סביב עלייתו ארצה, בין היתר לאור הניתוק מסביבתו החברתית והתמקמות בשכונה בה חברה שולית.",גזר דין
17,SH-17-09-37326-497,"פורט כי הנאשם אובחן כסובל מהפרעת קשב וריכוז, עבר בין מסגרות לימודיות בשל קשיים התנהגותיים וחברתיים, והשלמת הבגרויות על ידו נקטעה בשל מאסרו בגין עבירה שביצע באותה תקופה.",גזר דין
18,SH-17-09-37326-497,כמו כן הנאשם קיבל פטור משירות צבאי על רקע מעורבותו בפלילים.,גזר דין
19,SH-17-09-37326-497,הנאשם שולב בתעסוקה מגיל 14 ובשל שלילת רישיון הנהיגה שלו נפגעה יכולתו לעבוד כשליח ולכן הקים חברת משלוחי פרחים בניהולו.,גזר דין
20,SH-17-09-37326-497,בתסקיר פורט עברו הפלילי של הנאשם אשר היה מעורב בפלילים מאז שהיה בן 16 ונשפט,גזר דין
21,SH-17-09-37326-497,כקטין וכבגיר.,גזר דין
22,SH-17-09-37326-497,"שירות המבחן פירט שהנאשם הופנה לשירות המבחן בעבר בגין עבירות תעבורה, אז הרושם היה שהוא מתנהל באופן אימפולסיבי, מתקשה להביע תובנה ביחס להשלכות האפשריות של ההליך המשפטי על חייו, ועלה כי שיתוף הפעולה שלו היה חלקי.",גזר דין
23,SH-17-09-37326-497,"במסגרת האבחון הנוכחי הנאשם הגיע לפגישה אחת ולאחריה לא הגיע לפגישות אליהן זומן, כך שלא עלה בידי שירות המבחן לבחון התייחסותו ועמדותיו בקשר לעבירות.",גזר דין
24,SH-17-09-37326-497,"בשיחה שהתקיימה מסר הנאשם שאינו מעוניין להשתלב בטיפול, שהוא משתמש בחומרים פסיכואקטיביים, והוא לא הגיע לבדיקות השתן שנקבעו לו.",גזר דין
25,SH-17-09-37326-497,"להתרשמות שירות המבחן הנאשם הוא בחור צעיר שחווה אובדנים משמעותיים בחייו, חסר דמויות הוריות דומיננטיות ומכוונות ונחשף לחברה שולית במקום מגוריו.",גזר דין
26,SH-17-09-37326-497,"ההתרשמות היא שהנאשם פעל לביצוע העבירה באופן אימפולסיבי, הוא ממוקד בצרכיו ואינו שוקל את הסיכון שבהתנהלותו ותוצאותיה האפשריות, וגם סנקציות עונשיות שהוטלו עליו לאורך השנים לא סייעו לו להימנע ממעורבות חוזרת עם החוק.",גזר דין
27,SH-17-09-37326-497,"כגורמי סיכון צוינו נטייתו לאימפולסיביות, קשייו המשמעותיים בוויסות עצמי, שימוש פעיל בחומרים פסיכואקטיביים, היעדר נכונות לערוך שינוי במצבו ולהשתלב בהליך טיפולי, עברו הפלילי והעובדה שממשיך להיות מעורב בפלילים, וקשייו לשתף פעולה עם הגורמים השונים בעבר וכיום.",גזר דין
28,SH-17-09-37326-497,כגורמי סיכוי נשקלה יכולתו בתחום התעסוקתי והצלחתו כעצמאי בתחום המשלוחים.,גזר דין
29,SH-17-09-37326-497,"נוכח כלל המפורט, התנהלותו, עמדותיו, היעדר תובנה בדבר בעייתיות מצבו וניתוק הקשר עם שירות המבחן, לא בא שירות המבחן בהמלצה בעניינו.",גזר דין
30,SH-17-09-37326-497,תמצית טיעוני הצדדים לעונש,גזר דין
31,SH-17-09-37326-497,"ב""כ המאשימה הגישה את הגיליון הרישום הפלילי והתעבורתי של הנאשם (עת/1) והפנתה",גזר דין
32,SH-17-09-37326-497,"לכך שעל אף גילו הצעיר, הנאשם הספיק לצבור 3 הרשעות במגוון עבירות סמים ורכוש.",גזר דין
33,SH-17-09-37326-497,עוד הפנתה לתסקיר ומסקנותיו ולכך שהנאשם לא עבר טיפול או שיקום.,גזר דין
34,SH-17-09-37326-497,"למרות האמור, לאור הסדר הטיעון, עתרה להשתת 4 חודשי מאסר שיכול וירוצו בעבודות שירות, ככל שימצא הנאשם מתאים, לצד מאסר על תנאי וקנס.",גזר דין
35,SH-17-09-37326-497,"בטיעוניה, הפנתה לכשלים שנפלו, אישרה כי המדובר בכשל בחיפוש באופנוע, בעיכוב, בתשאול במשטרה ובחיפוש בטלפון הנייד, וטענה שאלה קיבלו ביטוי בתיקון כתב האישום לקולא ובעמדת המאשימה לעונש.",גזר דין
36,SH-17-09-37326-497,"על כן ביקשה כי המשקל שיינתן למחדלים האלה יהיה מוגבל,  הגם שהוסכם שהנאשם יוכל לטעון לעניין זה.",גזר דין
37,SH-17-09-37326-497,"ב""כ המאשימה אף ציינה, לאור טענות הסנגור כנגד הנכתב בתסקיר, כי קיימים בעניינו של הנאשם תיקים המתנהלים בבית המשפט בגין עבירות שבוצעו על פי הנטען לאחר ביצוע העבירות הנדונות ומב""דים שלא הוגש בהם כתב אישום.",גזר דין
38,SH-17-09-37326-497,"בפתח הטיעון לעונש מסר ב""כ הנאשם כי לאחר ששוחח עם הנאשם ארוכות ההגנה אינה",גזר דין
39,SH-17-09-37326-497,מבקשת להפנותו לתסקיר משלים.,גזר דין
40,SH-17-09-37326-497,"עתירתו של הסנגור היא לענישה בדמות ענישה צופה פני עתיד, תוך שהפנה לחרטתו של הנאשם ונטילת האחריות על מעשיו כבר בשלב החקירה, תוך שיתוף פעולה מלא שלו עם החקירה, ולכך שהמדובר במי שהיה מספר חודשים בודדים מעל גיל הקטינות בעת ביצוע העבירה.",גזר דין
41,SH-17-09-37326-497,"כן הפנה לחלוף הזמן מאז ביצוע העבירות, כמעט 4 שנים, ולתיקון המשמעותי בכתב האישום.",גזר דין
42,SH-17-09-37326-497,"בנוסף, טען כי יש מקום להקל בעונשו של הנאשם, ואף לחרוג ממתחם ענישה מטעמי הגנה מן הצדק תוך שהפנה לפסיקה, ולכשלים שנפלו בחקירת התיק דנן, אשר אף מוסכמים על התביעה, הכוללים את עיכוב הנאשם לא כדין ללא חשד סביר, חיפוש לא חוקי שבוצע באופנועו, פגיעה בזכותו להיוועצות, וחדירה למכשיר הטלפון שלו ללא צו וללא הסכמה מדעת.",גזר דין
43,SH-17-09-37326-497,"לטענתו, גם לאחר מכן, כאשר הוצא צו לחדירה לטלפון הנייד של הנאשם נפלו כשלים, כשלטענתו המצהיר לא היה מי שהגיש את הבקשה לצו.",גזר דין
44,SH-17-09-37326-497,"ב""כ הנאשם הפנה לתסקיר וטען שהנאשם ביצע את העבירה סביב משבר עלייתו מצרפת, הניתוק מסביבתו הטבעית שם, החברה השולית שאליה נחשף בארץ כאשר היה קטין והריחוק מאחיו בצרפת.",גזר דין
45,SH-17-09-37326-497,"עוד הפנה לכך שאביו של הנאשם נפטר כשהיה בן 3 על הקושי שבכך, וטען שהמדובר במשפחה נורמטיבית.",גזר דין
46,SH-17-09-37326-497,בנוסף ציין את התרשמות שירות המבחן לפיה הנאשם הוא צעיר שחווה אובדנים וקשיי קליטה שהובילו אותו לחברה שולית.,גזר דין
47,SH-17-09-37326-497,"ב""כ הנאשם קבל על טעויות בתסקיר (אך בחר שלא לקבל תסקיר משלים כאמור), כך ששירות המבחן התייחס לכתב האישום המקורי ולא המתוקן הקל ממנו בהרבה, וטעה בגילו של הנאשם כשנכתב שהנאשם בן 20 והוא בן 22.",גזר דין
48,SH-17-09-37326-497,"לטענתו, לנאשם אין כוחות להליך מול שירות המבחן, הוא מרגיש רוויה, ולא רצה להמשיך בקשר, ועל כן שירות המבחן לא רצה לתת בעניינו המלצה.",גזר דין
49,SH-17-09-37326-497,עוד הפנה לכך ששירות המבחן מצא גורמי סיכוי בהצלחתו כעצמאי בתחום המשלוחים.,גזר דין
50,SH-17-09-37326-497,"לטענתו קיים בעניינו סיכוי ממשי לשיקום, בשים לב לכך שהנאשם ביצע את העבירות בשל שימוש בסם בגיל צעיר, כשלטענתו הוא אינו סוחר סמים, מתמקד כיום בעבודה וניתק מחברה שולית.",גזר דין
51,SH-17-09-37326-497,"בנוסף, הפנה ב""כ הנאשם לפגיעת העונש בבני משפחת הנאשם, אחיו ובעיקר אימו.",גזר דין
52,SH-17-09-37326-497,"הנאשם מסר כי עבר זמן רב מאז ביצוע העבירה והוא בתקופה אחרת בחייו, הוא עובד ובעל",גזר דין
53,SH-17-09-37326-497,עסק למשלוחים.,גזר דין
54,SH-17-09-37326-497,"לדבריו, לא הקדיש זמן לקצינת המבחן כי הוא מקדיש זמן רב לעבודתו, היו לו הוצאות כספיות רבות וחובות, והביע צער על הסבל שגרם לאימו.",גזר דין
55,SH-17-09-37326-497,הדרך בה על בית המשפט לילך בעת גזירת דינו של נאשם אשר הורשע במסגרת הסדר טיעון,גזר דין
56,SH-17-09-37326-497,"שקלתי גם את נסיבות ביצוע העבירה המלמדות על פגיעה לא מבוטלת בערכים המוגנים בעבירה, גם אם לא ברף הגבוה ביותר.",גזר דין
57,SH-17-09-37326-497,"במסגרת זו נתתי דעתי לגילו הצעיר ביותר של הנאשם בעת ביצוע העבירות, בן 18 וחמישה חודשים, שיש בו כדי למתן את הנסיבות, ולכך שהמדובר בסחר בקנאביס במשקל נמוך של 2 גרם תמורת 200 ₪.",גזר דין
58,SH-17-09-37326-497,"לצד זאת, ולחומרה, לא ניתן להתעלם מכך שהנאשם סחר בקנאביס ב-3 הזדמנויות שונות ל-3 קונים שונים עימם התכתב באפליקציית הטלגראס המשמשת פלטפורמה לסוחרי סמים בה הם מציעים את מרכולתם, לאחר שנרשם בה כסוחר מאומת, גם אם המדובר בסחר בקנאביס משך פרק זמן קצר יחסית בן חודש.",גזר דין
59,SH-17-09-37326-497,"האמור, ובכלל זאת העובדה שהנאשם נרשם כסוחר מאומת בטלגראס, מוסיף חומרה לנסיבות ומלמד כי אין המדובר במי שהתנהל באופן חד פעמי ואימפולסיבי לסחר בסם, אלא במי שפעל תוך תכנון ובשיטתיות.",גזר דין
60,SH-17-09-37326-497,"בראי כלל המפורט לעיל, נראה כי אפילו תקרת טווח הענישה המוסכם על הצדדים בהסדר",גזר דין
61,SH-17-09-37326-497,"הטיעון העומדת על 4 חודשי מאסר אותם ניתן לרצות בעבודות שירות נמצאת מתחת לרף התחתון של מתחם העונש ההולם שהיה נקבע באופן רגיל בנסיבות, והרחק מתקרתו אשר הייתה נקבעת על תקופת מאסר לא מבוטלת מאחורי סורג ובריח – אך מקרה זה אינו מקרה רגיל.",גזר דין
62,SH-17-09-37326-497,"כפי שהצדדים שניהם טענו והפנו, הסדר הטיעון, אשר כלל גם תיקון נרחב והקלה משמעותית בעובדותיו של כתב האישום המקורי, נבע מכשלים ממשיים שנפלו בהתנהלות משטרת ישראל מול הנאשם, אשר החלו מעיכובו הבלתי חוקי, המשיכו בחיפוש לא חוקי באופנועו, במניעת זכות ההיוועצות ממנו בעת תשאולו ובחיפוש שנערך בטלפון הנייד שלו ללא צו או הסכמתו מדעת ומבלי שנועץ בסנגור כאמור בשעת לילה מאוחרת (ואף נטען לפגם בהוצאת צו החיפוש לאחר מכן), כשעל פי הנטען, כלל הראיות שנאספו בתיק קשורות ונגזרות מפעולות חקירה אלה.",גזר דין
63,SH-17-09-37326-497,"עצמת הפגם במקרה זה ממשית, נוגעת כאמור לשלבים השונים בחקירה, ואף מתעצמת בשים לב לגילו הצעיר של הנאשם בעת ביצוע העבירות, בן 18 וחמישה חודשים כאמור, קרוב לגיל הקטינות.",גזר דין
64,SH-17-09-37326-497,"בנסיבות הנדונות, הסדר הטווח אליו הגיעו הצדדים, לצד התיקון הנרחב בכתב האישום לצידו הגיוני, סביר וראוי – ואני מוצאת לאמצו.",גזר דין
65,SH-17-09-37326-497,"בעת מיקום עונשו של הנאשם בגדרי טווח הענישה המוסכם נתתי דעתי לגילו הצעיר של הנאשם גם כיום, לרקע והקשיים שחווה בילדותו בעת עלייתו ארצה ולחברה השולית במקום מגוריו אז, כשאחיו ואחותו נותרו בצרפת, ולקושי הברור ולאובדן שחווה לאור מות אביו בהיותו בן 3.",גזר דין
66,SH-17-09-37326-497,"בנוסף, לשיתוף הפעולה שלו בחקירה, להודייתו וחיסכון הזמן השיפוטי לצידה ולנטילת האחריות על ידו, חרף הטענות המשמעותיות והמוצדקות שהיו בפיו לפגיעה ממשית בזכויותיו שעניינן הגנה מן הצדק – לכלל האמור ובפרט לפגיעה בזכויותיו של הנאשם יינתן משקל מתאים גם בעת קביעת עונשו בגדרי טווח הענישה המוסכם, מבלי להתעלם מכך שהפגיעה בזכויותיו כבר נשקלה ובאה לידי ביטוי בתיקון המשמעותי בכתב האישום על ידי המאשימה ובהסכמתה לתקרת טווח הענישה.",גזר דין
67,SH-17-09-37326-497,"לצד שקילת האמור, לא ניתן להתעלם מכך  שהתמונה המצטיירת בעניינו של הנאשם איננה פשוטה וזאת בלשון המעטה, כשבין היתר מהרשעותיו הפליליות מאז ביצוע העבירה בשנת 2017 עולה תמונה של מי שלא תיקן דרכיו, והמשיך להסתבך בביצוע עבירות פליליות שונות (עת/1).",גזר דין
68,SH-17-09-37326-497,"כך, בפברואר 2020 נגזר דינו של הנאשם בגין החזקת סם לצריכה עצמית והפרת הוראה חוקית (עבירה מחודש אוגוסט 2018) למאסר על תנאי וקנס.",גזר דין
69,SH-17-09-37326-497,"בחודש ספטמבר 2019 נגזר דינו של הנאשם בבית משפט לתעבורה בגין נהיגה ללא רישיון, נהיגה בזמן פסילה, אי ציות לשוטר ונהיגה בכיוון הפוך בכביש חד סטרי (עבירות מחודש ינואר וספטמבר 2019)",גזר דין
70,SH-17-09-37326-497,"לשנת מאסר בפועל, תוך הפעלת מאסר מותנה בן 8 חודשים בחופף, מאסר על תנאי, פסילה ופסילה על תנאי.",גזר דין
71,SH-17-09-37326-497,"הרשעותיו אלה של הנאשם מלמדות כי הגם שחלף זמן רב מאז ביצוע העבירה בשנת 2017,",גזר דין
72,SH-17-09-37326-497,"לא ניתן להתייחס לנאשם כמי שביצוע עבירות הוא אפיזודה חד פעמית וחולפת בחייו או כמי שתיקן דרכו מאז, וזאת אף אם לא אתן משקל רב להרשעותיו הנוספות של הנאשם מאז ביצוע העבירה המפורטות ברישום הפלילי עת/1 שמועד ביצוען מוקדם למועד ביצוע העבירה הנדונה או סמוך לה, ואף אתעלם מכך שלאחר בדיקת המאשימה (שנערכה לאור טרוניית הסנגור כנגד המפורט בתסקיר וטענתו להעדר מב""דים לנאשם) התברר כי מתנהלים נגדו תיקים נוספים בבית המשפט וקיימים מב""דים תלויים ועומדים.",גזר דין
73,SH-17-09-37326-497,"בנוסף לאמור, בעת קביעת עונשו של הנאשם יש לתת את הדעת גם להתרשמות שירות המבחן מהנאשם והמפורט אודותיו בתסקיר שהתקבל, שגם ממנו עולה תמונה עגומה.",גזר דין
74,SH-17-09-37326-497,אמנם נכון שנפלו טעויות בתסקיר בכל הנוגע לעובדות כתב האישום ולגילו של הנאשם ויש להצר על כך.,גזר דין
75,SH-17-09-37326-497,"יחד עם זאת, להתרשמותי לאחר עיון מעמיק בתסקיר, העדר ההמלצה של שירות המבחן וההתרשמות מהנאשם איננה נובעת מעובדות כתב האישום המקורי שהיה מול עיני קצינת המבחן בשגגה או בשל הטעות בגיל הנאשם (כשצוין שהוא בן 20 ולא 22), אלא ממיהותו, כשלהערכת שירות המבחן הנאשם ממוקד בצרכיו, נעדר תובנה למצבו, אינו שוקל את הסיכון שבהתנהלותו ונוטה לאימפולסיביות.",גזר דין
76,SH-17-09-37326-497,"בנוסף, מהעובדה שהנאשם סרב לשתף פעולה וניתק קשר עם שירות המבחן, לא התייצב לבדיקת שתן שנקבעה לו, מסר שהוא משתמש בחומרים פסיכואקטיביים וסרב להשתלב בטיפול במצבו.",גזר דין
77,SH-17-09-37326-497,אזכיר כי הנאשם בחר שלא להישלח לתסקיר משלים.,גזר דין
78,SH-17-09-37326-497,"כלל המפורט לעיל אינו מאפשר קבלת עתירת הסנגור לגזירת עונשו של הנאשם בתחתית טווח הענישה המוסכם בין הצדדים, למאסר על תנאי בלבד, וטענתו לשיקום הנאשם המצדיק ענישה כה מקלה חלף ענישה קונקרטית בדמות מאסר בפועל, הנדרשת בנסיבות, אינה מתקבלת, אף לא בראי הפגיעה בזכויותיו וחלוף הזמן, משלא הוצגה כל אינדיקציה לשיקום הנטען, נהפוך הוא.",גזר דין
79,SH-17-09-37326-497,"לאור כלל המפורט לעיל, תוך אימוץ הסדר הטווח בין הצדדים ומתן משקל נוסף מסוים לפגיעה המשמעותית בזכויות הנאשם, ולצד זאת לכלל הנתונים שפורטו לעיל, אני גוזרת על הנאשם את העונשים הבאים:",גזר דין
80,SH-17-09-37326-497,"מאסר לתקופה של 3 חודשים שירוצה בדרך של עבודות שירות בהתאם להמלצת הממונה על עבודות השירות במרכז יום לקשיש, ראשל""צ, רח' יאיר דורון 1, ראשון לציון.",גזר דין
81,SH-17-09-37326-497,"הנאשם יתייצב לריצוי העונש ביום 26.10.2021 במפקדת מחוז מרכז, יחידת עבודות שירות, רמלה בשעה 8:00.",גזר דין
82,SH-17-09-37326-497,הובהרה לנאשם המשמעות של אי עמידה בעבודות שירות.,גזר דין
83,SH-17-09-37326-497,"הובהר לנאשם כי יתכן שינוי במקום ההשמה, וכן הובהרה הערת הממונה על עבודות השירות ביחס לחיסון לקורונה ומידת ההשפעה שלו על מקום ההשמה, כמפורט בחוות דעת הממונה על עבודות השירות.",גזר דין
84,SH-17-09-37326-497,"מאסר על תנאי למשך 6 חודשים לתקופה של 3 שנים, והתנאי שהנאשם לא יעבור עבירה מסוג פשע על פי פקודת הסמים.",גזר דין
85,SH-17-09-37326-497,"מאסר על תנאי למשך 4 חודשים לתקופה של 3 שנים, והתנאי שהנאשם לא יעבור עבירה על פי פקודת הסמים מסוג עוון.",גזר דין
86,SH-17-09-37326-497,קנס בסך 500 ₪ או 14 ימי מאסר תמורתו.,גזר דין
87,SH-17-09-37326-497,"סכום הקנס יקוזז מסכום הפיקדון שהופקד בתיק המ""י הקשור (מ""י 3092-09-17) בכפוף לכל מניעה על פי דין.",גזר דין
88,SH-17-09-37326-497,"ככל שלא יקוזז הפיקדון לטובת הקנס, הקנס ישולם עד ליום 1.11.2021.",גזר דין
89,SH-17-09-37326-497,"בכפוף לכל מניעה על פי דין, לאחר קיזוז הפיקדון לטובת הקנס, תושב היתרה שבפיקדון בתיק מ""י 3092-09-17 לידי הנאשם.",גזר דין
90,SH-17-09-37326-497,ניתן צו כללי למוצגים לשיקול דעת קצין משטרה.,גזר דין
91,SH-17-09-37326-497,זכות ערעור כחוק תוך 45 ימים.,גזר דין
92,SH-17-09-37326-497,המזכירות תעביר עותק גזר הדין לממונה על עבודות השירות.,גזר דין
93,SH-17-09-37326-497,"54678313ניתן היום, ז' תשרי תשפ""ב, 13 ספטמבר 2021, במעמד הצדדים.",גזר דין
