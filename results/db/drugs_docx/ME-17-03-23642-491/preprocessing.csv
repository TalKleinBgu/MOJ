,verdict,text,part
0,ME-17-03-23642-491,"מדינת ישראל – באמצעות פמ""מ וע""י עו""ד שחף קלינמן",כבוד השופטת  דנה מרשק מרום
1,ME-17-03-23642-491,"אפרת דניאל שלום – באמצעות עו""ד יעקב קהן",נגד
2,ME-17-03-23642-491,"פקודת הסמים המסוכנים [נוסח חדש], תשל""ג-1973: סע'  13, 19א",נגד
3,ME-17-03-23642-491,"חוק העונשין, תשל""ז-1977: סע'  40ג(א), 40ט(א), 499(א)(1)",נגד
4,ME-17-03-23642-491,"הנאשמת הורשעה לאחר שמיעת ראיות בביצוע עבירות של ייבוא סם לפי סעיף 13 יחד עם סעיף 19א לפקודת הסמים המסוכנים [נוסח חדש], תשל""ג – 1973 [להלן: ""פקודת הסמים""] וקשירת קשר לביצוע פשע לפי סעיף 499(א)(1) לחוק העונשין, התשל""ז – 1977 (להלן: ""חוק העונשין"").",גזר דין
5,ME-17-03-23642-491,"על-פי המפורט בהכרעת-דין מיום 6.7.21, ומעובדות כתב-האישום עולה, כי בתקופה הרלבנטית, הנאשמת שהתגוררה בארץ, היתה נשואה לישראל שלום [להלן: ""ישראל""], אשר התגורר בברזיל.",גזר דין
6,ME-17-03-23642-491,"ישראל, שהיה מיודד עם ורד חן [להלן: ""ורד""], פנה אליה כחודש עובר ליום 17.2.17 והציע לה לייבא סמים מבוליביה לישראל.",גזר דין
7,ME-17-03-23642-491,"ורד הסכימה, וישראל הפנה אותה לדני טרייגר [להלן גם: ""טרייגר""].",גזר דין
8,ME-17-03-23642-491,"בהמשך, קשרו טרייגר, ישראל, הנאשמת וורד קשר להעביר במזוודתה של ורד סמים מסוג קוקאין מבוליביה לישראל, בתמורה ל- 100,000 ₪ שישולמו לוורד.",גזר דין
9,ME-17-03-23642-491,"במסגרת הקשר, פנו ורד והנאשמת למשרד הפנים לצורך חידוש דרכונה של ורד, ובנוסף ורד והנאשמת רכשו מזוודה לצורך נסיעתה של ורד.",גזר דין
10,ME-17-03-23642-491,"בהתאם להנחיותיו של דני, ביום 31.1.17 הגיעו ורד והנאשמת לסוכנות הנסיעות ""קרדינל טורס"" בתל- אביב, לצורך רכישת כרטיסי טיסה לברזיל.",גזר דין
11,ME-17-03-23642-491,"עובר לרכישה, הנחתה הנאשמת את ורד מה לומר לסוכן הנסיעות ואיזו טיסה להזמין.",גזר דין
12,ME-17-03-23642-491,"לצורך רכישת הכרטיס, העבירה הנאשמת לורד 2,200 דולר, וורד רכשה באמצעותם את כרטיס הטיסה.",גזר דין
13,ME-17-03-23642-491,"ביום 2.2.17 הנאשמת הסיעה את ורד לשדה התעופה, וורד טסה לברזיל.",גזר דין
14,ME-17-03-23642-491,"בהגיעה לשם, המתין לה אחר שזהותו אינה ידועה, אשר לקח אותה למלון.",גזר דין
15,ME-17-03-23642-491,"בהמשך, בהנחייתו של טרייגר, נסעה ורד באוטובוס מברזיל לבוליביה, שם פגשה את ישראל וטרייגר.",גזר דין
16,ME-17-03-23642-491,"במהלך שהייתה בבוליביה, מסרו טרייגר וישראל, באמצעות אחר שזהותו אינה ידועה, מזוודה שבתוכה הוסלקו 5.31 ק""ג קוקאין [להלן: ""המזוודה""].",גזר דין
17,ME-17-03-23642-491,בהמשך נסעה ורד במונית לברזיל ומשם טסה לישראל כשברשותה המזוודה.,גזר דין
18,ME-17-03-23642-491,"ביום 17.2.17 בסמוך לשעה 14:00, ורד נחתה בישראל, עדכנה את הנאשמת כי נחתה, אך בסמוך לאחר מכן נעצרה על-ידי שוטרי יחידת נתב""ג.",גזר דין
19,ME-17-03-23642-491,"במסגרת הקשר, הנאשמת הגיעה לאסוף את ורד משדה התעופה, אך משוורד בוששה להגיע לאולם מקבלי הפנים, עזבה הנאשמת את המקום.",גזר דין
20,ME-17-03-23642-491,עניינם של מעורבים אחרים בפרשה הסתיים:  ורד חן (ע.ת.,גזר דין
21,ME-17-03-23642-491,"1), נדונה לעונש מאסר בפועל בן 50 חודשים (ת/14), לאחר שהורשעה בעבירה של ייבוא סם מסוכן, על בסיס הסדר טיעון סגור; על ישראל שלום, שהורשע בעבירה של סיוע לייבוא סם במסגרת הסדר טיעון סגור, הושת עונש מאסר בן 29 חודשי מאסר בפועל (ת/72) - כאשר בתקופת המעצר נכללת תקופת מעצרו מחוץ לישראל, וכן הופעל עונש מאסר על תנאי חציו במצטבר, כך שסך-הכל הושת עליו עונש של 35 חודשי מאסר בפועל לצד קנס בסך 15,000 ₪; דני טרייגר נדון לעונש מאסר מוסכם בן 56 חודשים, לאחר שהורשע על בסיס הודאתו בעבירות של ייבוא סם מסוכן וקשירת קשר לפשע, ולאחר שמיעת טיעוני הצדדים החליט בית-המשפט, כי 6 חודשים יהיו בחופף למאסר אחר אותו נשא באותה עת לצד קנס בסך 35,000 ₪ (ועל אופן נשיאת המאסר הגיש טרייגר ערעור שטרם נשמע).",גזר דין
22,ME-17-03-23642-491,"אמה של הנאשמת, גב' ריימונד דניאל, העידה לזכותה של בתה.",ראיות לעונש
23,ME-17-03-23642-491,"תיארה את הרקע המשפחתי הנורמטיבי של הנאשמת ואחיותיה, ועל השבר שחוותה בתה בעקבות ההיכרות עם ישראל שלום.",ראיות לעונש
24,ME-17-03-23642-491,"הנאשמת היא זו שמטפלת במסירות בשני הוריה החולים, מלווה אותם לטיפולים ודואגת להם באופן יומיומי בסיפוק צרכיהם הבסיסיים ביותר.",ראיות לעונש
25,ME-17-03-23642-491,"היא תלויה בבתה, ומבקשת לנצל את הזמן שנותר לה לחיות בשיקום בתה.",ראיות לעונש
26,ME-17-03-23642-491,"הסניגור הגיש אסופת מכתבים המעידים על פועלה של הנאשמת בהצלת חתולים בנתניה, כראייה לאופייה הטוב של הנאשמת.",ראיות לעונש
27,ME-17-03-23642-491,"ב""כ המאשימה ציינה, כי הנאשמת הורשעה לאחר ניהול של הליך הוכחות בכך, שיחד עם  דני טרייגר, ישראל שלום והבלדרית ורד קשרו קשר להעביר במזוודה של ורד סמים מסוג קוקאין מבוליביה לישראל בתמורה ל-100,000 ₪ שישולמו לורד, שעשתה כן והגיעה לישראל עם מזוודה שבתוכה הוסלקו 5.31 ק""ג סם מסוכן מסוג קוקאין.",טיעוני הצדדים
28,ME-17-03-23642-491,"הדגישה את חומרת העבירה, בפרט כשמדובר בסם קשה מסוג קוקאין, כשלנאשמת חלק נכבד בתכנית העבריינית בכך שהייתה מרכזית בכל פרטי התכנית והפעילה את הבלדרית לאורך כל הדרך תוך תכנון מוקדם וקפדני עם טרייגר וישראל.",טיעוני הצדדים
29,ME-17-03-23642-491,"הנזק שהיה צפוי להיגרם מהעבירה הוא רב וזאת לנוכח סוג הסם וכמותו; אלמלא נעצרה ורד בנתב""ג, הסם היה נכנס לישראל ומופץ ברחובות ישראל כשהקוקאין ידוע כמחולל פשיעה.",טיעוני הצדדים
30,ME-17-03-23642-491,"לגישת ב""כ המאשימה, הנאשמת ביצעה את העבירה בעבור בצע כסף, וכמי ששילחה את הבלדרית, עונשה צריך להיות חמור יותר – שכן הבלדרים הם ככלל החוליה החלשה בשרשרת, ומופעלים תוך ניצול מצוקה שלהם.",טיעוני הצדדים
31,ME-17-03-23642-491,"הענישה שמוטלת על בלדרים על כמויות קטנות יותר של סמים מאותו סוג נעה בין 4.5 שנים ל-7 שנים, וביקשה היא לשכנע, כי עונשו של המשלח צריך להיות חמור יותר.",טיעוני הצדדים
32,ME-17-03-23642-491,"ב""כ המאשימה הפנתה לפסיקה העוסקת במשלחי הבלדרים וטענה למתחם עונש הולם שנע בין 5 ל-9 שנות מאסר.",טיעוני הצדדים
33,ME-17-03-23642-491,"ב""כ המאשימה עתרה למקם את עונשה של הנאשמת באמצע המתחם  ולהשית עליה 7 שנות מאסר, לצד קנס בסך 50 אלף ₪.",טיעוני הצדדים
34,ME-17-03-23642-491,"ציינה, כי הנאשמת נעדרת עבר פלילי, אך היא לא שיתפה פעולה בחקירה ולא לקחה אחריות על מעשיה.",טיעוני הצדדים
35,ME-17-03-23642-491,"לטענתה, יש ליתן משקל נמוך לעקרון אחידות הענישה, שכן כל השותפים לקחו אחריות על מעשיהם וגזרי-הדין התבססו על הסדרי טיעון.",טיעוני הצדדים
36,ME-17-03-23642-491,"באשר לטרייגר – שגם הוא בגדר משלח הדגישה, כי הוא לא הודה בחקירה והחל לנהל הוכחות, אך בראשיתו של ההליך הגיע להסדר טיעון לפיו הוטל עליו עונש מאסר בפועל בן 56 חודשים, 6 חודשים מהם בחופף לעונש מאסר בן 4 שנים שנושא הוא בגין ביצוע עבירות דומות ולחובתו עבר פלילי.",טיעוני הצדדים
37,ME-17-03-23642-491,"ב""כ הנאשמת טען שלמרות שנשמעו רוב העדים, החקירות היו ענייניות והעדים העידו בצורה יחסית תמציתית, כשההוכחות נוהלו על-מנת להעביר מסר שהיווה את קו ההגנה.",טיעוני הצדדים
38,ME-17-03-23642-491,"הנאשמת חוותה הליך משפטי שהתנהל במשך 5 שנים, כאשר במהלך תקופה ממושכת שהתה בתנאים מגבילים וכמעט ולא עבדה.",טיעוני הצדדים
39,ME-17-03-23642-491,"הנאשמת, אישה בת 42 נעדרת עבר פלילי, חיה חיים נורמטיביים לחלוטין, הצליחה להתגבר על מחלת אנורקסיה בגיל ההתבגרות, התגייסה לצה""ל ושירתה שירות צבאי מלא וסיימה תואר ראשון בכלכלה – למרות שהפסיקה את הלימודים בעיצומם כדי לסייע לאביה שחלה, אך חזרה והשלימה את התואר.",טיעוני הצדדים
40,ME-17-03-23642-491,"לאחר מכן עבדה בחו""ל, נישאה לראשונה בחו""ל וקיבלה גרין קארד.",טיעוני הצדדים
41,ME-17-03-23642-491,המהפך הנפשי וההתדרדרות באו בעקבות ההיכרות עם ישראל שלום בשנת 2015.,טיעוני הצדדים
42,ME-17-03-23642-491,"בחודשים האחרונים מצבה הגופני והנפשי של הנאשמת התדרדר בעקבות ההליך המשפטי, היא חווה בדידות קשה, והיא פנתה לעזרה.",טיעוני הצדדים
43,ME-17-03-23642-491,"באשר למעורבים האחרים בפרשה טען, כי ישראל אמנם הורשע בסיוע אך המדובר בסיוע ברף חומרה גבוה.",טיעוני הצדדים
44,ME-17-03-23642-491,"לשיטתו, הנאשמת אינה מי שניהלה את האופרציה בחו""ל או הטמינה את הסמים במזוודה, ויש לגזור את עונשה על רקע העונשים שנגזרו על האחרים.",טיעוני הצדדים
45,ME-17-03-23642-491,"עוד טען, כי לא הוכחה מודעותה של הנאשמת לכך שהמדובר בסם מסוג קוקאין, ועל כן יש לקבוע מתחם עונש הולם שנובע מעבירת היבוא ללא התייחסות לסוג וכמות הסם.",טיעוני הצדדים
46,ME-17-03-23642-491,הסניגור ביקש לחוס על הנאשמת ולגזור את עונשה במידת הרחמים.,טיעוני הצדדים
47,ME-17-03-23642-491,"בדברה לבית-המשפט, מסרה הנאשמת: ""אני מצטערת שזה לקח כל כך הרבה זמן.",טיעוני הצדדים
48,ME-17-03-23642-491,"4.5 שנים האחרונות אני מאוד בודדה (בוכה), רוב היום אני עם עצמי ועם ההורים ואני מטפלת בחסרי ישע – חתולים, גורים ועוסקת בהם כי זה עוזר לטפל בעצמי.",טיעוני הצדדים
49,ME-17-03-23642-491,זה מחזיר אותי לגיל 15 שחליתי במחלה ואני לא נוהגת לדבר על המחלה שלי כי חוויתי אותה הרבה שנים ואני בטוחה שהשתקמתי רק בזכות ההורים שלי שהשקיעו בי הרבה.,טיעוני הצדדים
50,ME-17-03-23642-491,אני מודה להם שהם הצליחו להוציא אותי ממחלה שלא יוצאים ממנה.,טיעוני הצדדים
51,ME-17-03-23642-491,"אני מאוד בדכאון, כל מי שהכרתי סביבי נעלם, פעם בשבוע אני הולכת לים לבד כי אחותי עם ההורים.",טיעוני הצדדים
52,ME-17-03-23642-491,"היום יום שלי הוא סביבם בעיקר – קניות ולהכין אוכל ולעשות כביסה ולהוריד את הכלבה כי אמא ואבא לא יכולים להוריד, דברים הכי פשוטים זה הכל אני ואני אומרת מה יהיה.",טיעוני הצדדים
53,ME-17-03-23642-491,"הדבר שהכי כואב לי זה שקיבלת עלי רושם לא נכון, אני מצטערת ומבקשת ממך רחמים, אני מבקשת שתרחמי עלי, אני מתחננת שתרחמי עלי כי אני לא יודעת מה יהיה.",טיעוני הצדדים
54,ME-17-03-23642-491,"אין להורים שלי כסף שיבוא לטפל בהם, אבא רצה לבוא והוא לא יכול לבוא, אני ילדה של אמא ואבא כל החיים, הם כל העולם שלי ואני רואה מה שקורה את האחיות שלי, אני פירקתי את הבית ואני אשמה שהבית שלי עצוב.",טיעוני הצדדים
55,ME-17-03-23642-491,אני יושבת עם עצמי ועושה חשבון נפש.,טיעוני הצדדים
56,ME-17-03-23642-491,אני ליוויתי את ורד בתור חברה.,טיעוני הצדדים
57,ME-17-03-23642-491,"מה שאכפת לי זה רק אמא ואבא והמשפחה שלי, הם עוזרים לי להשתקם, אני מנסה להפגין שהכל בסדר אבל בפנים אני מתפרקת ואני יודעת שההורים יוכלו לעזור לי"" (עמ' 263 לפרוטוקול).",טיעוני הצדדים
58,ME-17-03-23642-491,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
59,ME-17-03-23642-491,"הנאשמת במעשיה פגעה בערך המוגן של הגנה על שלום הציבור ובריאותו מפני הנזקים הנגרמים כתוצאה מהשימוש בסמים, כשהדברים נכונים ביתר שאת לגבי סם קשה מסוג קוקאין.",דיון והכרעה
60,ME-17-03-23642-491,"כמות הסם וסוגו מבססים פגיעה בעוצמה גבוהה בערך המוגן, ולעניין זה יפים דבריו של כב' השופט (כתוארו אז) הנדל:",דיון והכרעה
61,ME-17-03-23642-491,http://www.antidrugs.org.il/pages/924.aspx).,דיון והכרעה
62,ME-17-03-23642-491,הפגיעה ביחיד חוזרת חלילה לפגיעה בחברה.,דיון והכרעה
63,ME-17-03-23642-491,השימוש בסם מסוג קוקאין יוצר צורך להמשיך ולהשתמש.,דיון והכרעה
64,ME-17-03-23642-491,"כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",דיון והכרעה
65,ME-17-03-23642-491,"באשר לנסיבות הקשורות בביצוע העבירות, לפי סעיף 40ט(א) לחוק העונשין ייאמר, כי האירועים המתוארים ממחישים את התכנון המדוקדק של הנאשמת יחד עם האחרים, אשר במרכזו קשירת קשר של הנאשמת יחד עם ישראל וטרייגר להעביר במזוודה של ורד קוקאין מבוליביה לישראל.",דיון והכרעה
66,ME-17-03-23642-491,"ישראל, שהיה נשוי לנאשמת, הוא שפנה אל ורד והציע לה לייבא סמים לישראל, ולאחר שהסכימה היפנה אותה לטרייגר.",דיון והכרעה
67,ME-17-03-23642-491,"הנאשמת, אשר ככל הנראה פעלה ממניע של בצע כסף, היא שהיתה דומיננטית בליווי של ורד הבלדרית בפעולות ההכנה בארץ, שכללו: חידוש דרכונה של ורד, רכישת מזוודה מתאימה לצורך המשימה, איסוף כספים עבור רכישת כרטיס טיסה וליווי לסוכנות נסיעות ייעודית לפי הוראותיו של טרייגר לרכישת כרטיס טיסה לברזיל.",דיון והכרעה
68,ME-17-03-23642-491,"הנאשמת הסיעה את ורד הבלדרית לשדה התעופה, ואף שמרה על קשר עם ורד לאורך כל הנסיעה תוך מתן הוראות, דאגה להסתיר את יעד הנסיעה של ורד מפני חבריה ומשפחתה, ולבסוף הגיעה לאסוף את ורד משדה התעופה, אם כי בשל מעצרה של ורד האיסוף לא התבצע.",דיון והכרעה
69,ME-17-03-23642-491,"בהכרעת-הדין הרחבתי על אודות חלקה המרכזי של הנאשמת באירועים וקבעתי, כי היתה מבצעת בצוותא, במעגל הפנימי של המעורבים:",דיון והכרעה
70,ME-17-03-23642-491,"מכלול הראיות, ובמרכזן גרסתה האמינה של ורד (לצד חיזוקים) וגרסאותיה הבלתי אמינות באופן מובהק של הנאשמת, מעלה תמונה ברורה, של אישה צעירה, שמסרה גרסת שקר בחקירותיה ובבית-המשפט, חרף ניסיונה ליצור תדמית ""תמימה"" ומסירת מסמכים אשר כביכול תומכים בחלק מפעילויותיה.",דיון והכרעה
71,ME-17-03-23642-491,"אין הסבר אחר לשקריה ולגרסאותיה נטולות ההגיון מלבד המסקנה, לפיה היא זו שהפעילה את ורד והיתה מבצעת בצוותא יחד עם דני, תוך ידיעה מלאה של כל פרטי מבצע הייבוא – החל מקשירת הקשר עם דני המצוי בבוליביה ובעלה ישראל אשר נשא מאסרים בגין ביצוע עבירות סמים, המשך בהתארגנות בארץ, בחירת סוכנות הנסיעות ואיסוף כסף מקיוסק ""מפוקפק"" עבור ורד, בניית סיפור כיסוי לורד, מתן הוראות בקשר להופעתה, שמירה על קשר ומתן הנחיות גם כשוורד היתה בחו""ל, וכלה באיסוף של ורד עם נחיתתה ועזיבת נתב""ג ללא עריכת כל בירור כשוורד לא יצאה.",דיון והכרעה
72,ME-17-03-23642-491,..,דיון והכרעה
73,ME-17-03-23642-491,"הצדק עם ב""כ המאשימה, כי הנזק שצפוי היה להיגרם הוא רב, נוכח סוג הסם הקשה – קוקאין, כמותו ושוויו הרב.",דיון והכרעה
74,ME-17-03-23642-491,"אלמלא נעצרה הבלדרית בשדה התעופה, הסם היה מופץ ברחובות ישראל, גורם לנזק בריאותי וחברתי קשה למשתמשים ומסייע לחולל פשיעה סביב הפצתו וצריכתו.",דיון והכרעה
75,ME-17-03-23642-491,מפסיקת בית-המשפט העליון עולה מסר ברור באשר לצורך לנקוט בענישה משמעותית כלפי כל המעורבים בשרשרת הפצת הסמים:,"לעניין מדיניות הענישה הנוהגת, ייאמר באופן כללי כי:"
76,ME-17-03-23642-491,"מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, לרבות סוג הסם וכמותו, כאשר אני מאמצת את גישת המאשימה לפיה, הנאשמת פעלה כמי שלקחה חלק במשימת השילוח של הבלדרית ורד, תוך ניצול אישיותה של ורד.","לעניין מדיניות הענישה הנוהגת, ייאמר באופן כללי כי:"
77,ME-17-03-23642-491,"עיינתי בפסיקה שהוצגה על-ידי ב""כ הצדדים ובפסיקה נוספת, אך לצורך קביעת המתחם נראה שמירב הפסיקה שהוגשה על-ידי ב""כ הפרקליטות היא רלבנטית וישימה לנסיבות:","לעניין מדיניות הענישה הנוהגת, ייאמר באופן כללי כי:"
78,ME-17-03-23642-491,"ערעור על חומרת העונש נדחה, כאשר בית-המשפט העליון אף התייחס לפער בענישה בין המערער לבלדר, צוין שתפקידו של המערער בגדרי פרשת יבוא הסמים היה דומיננטי יותר, כאשר לעומתו הבלדר הורשע על-פי הודאתו ושיתף פעולה עם המשטרה.","לעניין מדיניות הענישה הנוהגת, ייאמר באופן כללי כי:"
79,ME-17-03-23642-491,"על מערער 3 הוטל עונש מאסר בפועל בן 5 שנים, אך הוא זוכה מחמת הספק בבית-המשפט העליון.","לעניין מדיניות הענישה הנוהגת, ייאמר באופן כללי כי:"
80,ME-17-03-23642-491,"הערעור של מערערים 1 ו – 2 על חומרת העונש התקבל, כשנקבע כי מתחם העונש ההולם הוא מחמיר מדי ויש להבחין בין חלקו של כל אחד מהמערערים.","לעניין מדיניות הענישה הנוהגת, ייאמר באופן כללי כי:"
81,ME-17-03-23642-491,"בסופו של יום, על מערער 1, בעל עבר פלילי בתחום הסמים, הושת עונש מאסר בפועל בן 54 חודשים, וסך הכל 59 חודשי מאסר בפועל כולל הפעלת המאסר על תנאי; על מערער 2, צעיר ללא עבר פלילי, מטפל יחיד בסבו החולה, אשר שיתף פעולה באופן חלקי, הושת עונש מאסר בפועל בן 42 חודשים.","לעניין מדיניות הענישה הנוהגת, ייאמר באופן כללי כי:"
82,ME-17-03-23642-491,"ערעור על חומרת העונש התקבל כך שהוחלט להפחית 6 חודשי מאסר, תוך שצוין כי לא נפלה טעות בגזר-הדין, אך יש מקום להתחשב במצבו הבריאותי המיוחד של המערער ובעונשים שהושתו על המעורבים האחרים.","לעניין מדיניות הענישה הנוהגת, ייאמר באופן כללי כי:"
83,ME-17-03-23642-491,"מתחם הענישה שעולה מסקירת הפסיקה הנ""ל, בשינויים המחויבים, בהתחשב בכמות הסם ומכלול נסיבות ביצוע העבירות לרבות חלקה של הנאשמת באירוע, נע בין 5 – 8 שנות מאסר בפועל לצד קנס ממשי.","לעניין מדיניות הענישה הנוהגת, ייאמר באופן כללי כי:"
84,ME-17-03-23642-491,"בנסיבות רגילות, עונשה של הנאשמת היה נגזר בתוך המתחם בהתאם לנסיבותיה האישיות ושאר הנסיבות שאינן קשורות לביצוע העבירות.","לעניין מדיניות הענישה הנוהגת, ייאמר באופן כללי כי:"
85,ME-17-03-23642-491,אחידות הענישה ושיקולי צדק,"לעניין מדיניות הענישה הנוהגת, ייאמר באופן כללי כי:"
86,ME-17-03-23642-491,"רכיבי הענישה שנגזרו על ורד הבלדרית, ודני טרייגר – משלח אף הוא, שעיקר פעילותו בחו""ל, מהווים עוגן מסוים להשתת הענישה הראויה בעניינה של הנאשמת (עונשו של ישראל אינו מהווה שיקול מרכזי, שכן הוא הורשע כמסייע ובמסגרת הסדר טיעון שנבע מקשיים ראייתיים).","לעניין מדיניות הענישה הנוהגת, ייאמר באופן כללי כי:"
87,ME-17-03-23642-491,"כפי שפורט לעיל, על דני טרייגר הושת עונש מאסר בפועל בן 56 חודשים, 6 מהם בחופף לעונש מאסר בן 4 שנים אותו הוא כבר נושא בגין ביצוע עבירות סמים (על-פי גזר-דין שאינו חלוט).","לעניין מדיניות הענישה הנוהגת, ייאמר באופן כללי כי:"
88,ME-17-03-23642-491,"דני טרייגר אמנם הודה במיוחס לו ולקח אחריות על מעשיו, אך בשונה מהנאשמת, טרייגר בעל עבר פלילי הכולל 10 הרשעות בעבירות מתחום הסמים, שוד מזוין, שבל""ר, גניבה ואיומים, והוא נשא בעברו 6 מאסרים, חלקם ממושכים.","לעניין מדיניות הענישה הנוהגת, ייאמר באופן כללי כי:"
89,ME-17-03-23642-491,"ורד, הבלדרית, המצויה בתחתית ההיררכיה, גם היא ללא עבר פלילי, נדונה לעונש מאסר בן 50 חודשים במסגרת הסדר טיעון סגור, לאחר ששיתפה פעולה באופן מלא עם המשטרה והפלילה את כל המעורבים.","לעניין מדיניות הענישה הנוהגת, ייאמר באופן כללי כי:"
90,ME-17-03-23642-491,"בהתאם למעורבותה ולמקומה בהיררכיה העבריינית, יש להטיל על הנאשמת עונש חמור מזה שהוטל על ורד.","לעניין מדיניות הענישה הנוהגת, ייאמר באופן כללי כי:"
91,ME-17-03-23642-491,"ואכן, בנסיבות רגילות, ראוי היה להטיל על הנאשמת עונש מאסר בפועל המצוי מעט מתחת לרף האמצעי של המתחם, מאחר שאין היא זכאית להקלה של מי שלוקח אחריות על מעשיו, כאשר יש לזקוף לזכותה את העובדה שזוהי הסתבכותה הראשונה בפלילים, הוריה החולים תלויים בה, והיא שהתה בתנאים מגבילים לתקופה ממושכת.","לעניין מדיניות הענישה הנוהגת, ייאמר באופן כללי כי:"
92,ME-17-03-23642-491,"אלא, שנראה, שעל רקע  עברו הפלילי המכביד ביותר של דני טרייגר – לרבות בתחום הסמים – לא יהיה זה צודק להטיל על הנאשמת עונש מכביד יותר מזה שהוטל על טרייגר אך בשל העובדה שניהלה את משפטה.","לעניין מדיניות הענישה הנוהגת, ייאמר באופן כללי כי:"
93,ME-17-03-23642-491,"על כן, בהתחשב בכל האמור לעיל, אני גוזרת את דינה של הנאשמת כדלקמן:","לעניין מדיניות הענישה הנוהגת, ייאמר באופן כללי כי:"
94,ME-17-03-23642-491,54 חודשי מאסר בפועל בניכוי ימי מעצרה 26.2.17 עד 24.4.17;,"לעניין מדיניות הענישה הנוהגת, ייאמר באופן כללי כי:"
95,ME-17-03-23642-491,12 חודשי מאסר על תנאי שלא תעבור בתוך 3 שנים מיום שחרורה עבירות סמים מסוג פשע; 3 חודשי מאסר על תנאי שלא תעבור בתוך 3 שנים מיום שחרורה עבירות סמים מסוג עוון;,"לעניין מדיניות הענישה הנוהגת, ייאמר באופן כללי כי:"
96,ME-17-03-23642-491,"קנס בסך 20,000 ₪ או 3 חודשי מאסר תחתיו, לתשלום עד ליום 2.3.22.","לעניין מדיניות הענישה הנוהגת, ייאמר באופן כללי כי:"
97,ME-17-03-23642-491,"על-מנת לאפשר לנאשמת ולהוריה להתארגן, אני מורה כי הנאשמת תתייצב לנשיאת מאסרה בבית סוהר נווה תרצה, ביום 12.12.21 עד השעה 10:00, או על פי החלטת שב""ס, כשברשותה תעודת זהות וגזר-דין זה.","לעניין מדיניות הענישה הנוהגת, ייאמר באופן כללי כי:"
98,ME-17-03-23642-491,"על ב""כ הנאשמת לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.","לעניין מדיניות הענישה הנוהגת, ייאמר באופן כללי כי:"
99,ME-17-03-23642-491,התנאים הכספיים שהופקדו בתיקי המעצר הקשורים והתנאים המגבילים ככל שישנם יעמדו בתוקפם עד להתייצבות הנאשמת לנשיאת עונשה.,"לעניין מדיניות הענישה הנוהגת, ייאמר באופן כללי כי:"
100,ME-17-03-23642-491,הודעה זכות ערעור לבית-המשפט העליון תוך 45 יום.,"לעניין מדיניות הענישה הנוהגת, ייאמר באופן כללי כי:"
101,ME-17-03-23642-491,"ניתן היום,  כ""ב חשוון תשפ""ב, 28 אוקטובר 2021, בהעדר הנאשמת וב""כ הצדדים.","לעניין מדיניות הענישה הנוהגת, ייאמר באופן כללי כי:"
102,ME-17-03-23642-491,דנה מרשק מרום 54678313,"לעניין מדיניות הענישה הנוהגת, ייאמר באופן כללי כי:"
