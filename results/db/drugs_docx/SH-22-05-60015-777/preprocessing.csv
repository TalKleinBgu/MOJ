,verdict,text,part
0,SH-22-05-60015-777,14 מאי 2023,בית משפט השלום ברמלה
1,SH-22-05-60015-777,"פקודת הסמים המסוכנים [נוסח חדש], תשל""ג-1973: סע'  6",יעקב מוושב
2,SH-22-05-60015-777,"חוק העונשין, תשל""ז-1977: סע'  40ד(א), 400",יעקב מוושב
3,SH-22-05-60015-777,"הנאשם הורשע על יסוד הודאתו בעובדות כתב האישום המתוקן בביצוע עבירות של גידול סם מסוכן מסוג קנבוס במעבדה, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""פקודת הסמים""), ובעבירה של נטילת חשמל לפי סעיף 400 לחוק העונשין, התשל""ז-1977 (להלן: ""חוק העונשין"").",גזר דין
4,SH-22-05-60015-777,"מעובדות כתב האישום המתוקן עולה כי בסמוך ליום 1.12.2021 שכר הנאשם בית בעיר באר יעקב, תמורת שכר דירה חודשי בסך 5,000 ₪ (להלן: ""הבית""), במטרה להקים בו מעבדה לגידול סמים לשם הפקת רווח כספי.",גזר דין
5,SH-22-05-60015-777,"לצורך הקמת המעבדה רכש הנאשם ציוד רב הכולל: 6 מזגנים, 36 מנורות, 44 שנאים, 44 רפלקטורים, 8 מפוחים, 5 פילטרים, 270 אדניות, דשן, מדי לחות, מאווררים ומשאבות מים, בעלות של כ-38,5000 ₪.",גזר דין
6,SH-22-05-60015-777,"הנאשם ביצע שינויים במערכת החשמל כדי להסוות את צריכת החשמל המוגברת של המעבדה, המוערכת בשווי של עשרות אלפי שקלים.",גזר דין
7,SH-22-05-60015-777,"ביום 23.5.2022 התגלתה המעבדה, אז נתפסו בה 499 שתילים של סם מסוכן מסוג קנבוס, במשקל כולל של 40.67 ק""ג נטו.",גזר דין
8,SH-22-05-60015-777,"אמו של הנאשם, גב' בת שבע מוושב נשאה דברים לעונש, סיפרה בכאב ובכי שהיא לא תיארה לעצמה שבנה יבצע את העבירות הללו, שאין לה הסבר לכך ואולי זה קשור לכאבים החזקים שחווה.",ראיות לעונש ותסקיר שירות המבחן 
9,SH-22-05-60015-777,"האם הוסיפה שהיא ובעלה שומרים על הנאשם ששוהה בביתם ולא עובד, וכי הוא לא ראה את ילדיו במשך שנה.",ראיות לעונש ותסקיר שירות המבחן 
10,SH-22-05-60015-777,"האם ביקשה עזרה עבור בנה שכן רצונה שהוא יקים משפחה, יצא לעבודה ולא ישהה בבית כל היום.",ראיות לעונש ותסקיר שירות המבחן 
11,SH-22-05-60015-777,"שירות המבחן בתסקירו מיום 30.3.2023 פירט את נסיבותיו האישיות של הנאשם, בהיותו בן 42, גרוש בשנית ואב לתאומים בני 11.",ראיות לעונש ותסקיר שירות המבחן 
12,SH-22-05-60015-777,"הנאשם אינו עובד, מתגורר בבית הוריו, ומתקיים מקצבת נכות מטעם ביטוח לאומי, בגין נכות שנגרמה בשל תאונת עבודה.",ראיות לעונש ותסקיר שירות המבחן 
13,SH-22-05-60015-777,"הנאשם עלה ארצה עם משפחתו כשהיה בן 10, חווה קשיי הסתגלות, סיים 12 שנות לימוד והוא בעל תעודת בגרות חלקית.",ראיות לעונש ותסקיר שירות המבחן 
14,SH-22-05-60015-777,"הנאשם התגייס לצה""ל, אך במהלך שירותו עבר תאונה ממנה נפגע בראשו ובעיניו.",ראיות לעונש ותסקיר שירות המבחן 
15,SH-22-05-60015-777,"לאחר מכן, היה הנאשם מעורב בתקרית עם חייל אחר במהלכה נפלט כדור מנשקו האישי וגרם למותו של החייל.",ראיות לעונש ותסקיר שירות המבחן 
16,SH-22-05-60015-777,"בגין מעשים אלו נשפט הנאשם וריצה עונש מאסר בן שנתיים וחצי, לאחריו שוחרר מצה""ל.",ראיות לעונש ותסקיר שירות המבחן 
17,SH-22-05-60015-777,"בשל אירוע זה, סיפר הנאשם כי הוא סובל מתסמינים פוסט טראומתיים.",ראיות לעונש ותסקיר שירות המבחן 
18,SH-22-05-60015-777,"הנאשם סיפר לשירות המבחן שהוא החל בצריכת קנבוס בהיותו בן 33, וכיום הוא נוטל קנבוס ברישיון לטיפול בכאבים מהם הוא סובל.",ראיות לעונש ותסקיר שירות המבחן 
19,SH-22-05-60015-777,"מהתסקיר עולה כי הנאשם לא שולב בהליך טיפולי, אך צוין שהוא עתיד להשתלב בטיפול פרטני בתחום הרגשי, ופנה להסדרת חובותיו הכספיים.",ראיות לעונש ותסקיר שירות המבחן 
20,SH-22-05-60015-777,"גורמי הטיפול התרשמו שבשל חובותיו הכלכליים ומצבו הרגשי והנפשי הירוד של הנאשם, שילובו בטיפול נדרש לשם הפחתת הסיכון להישנות עבירות בעתיד.",ראיות לעונש ותסקיר שירות המבחן 
21,SH-22-05-60015-777,"בשים לב ללקיחת אחריותו על ביצוע העבירות והבעת חרטה כנה, לצד נכונותו להמשך שיתוף פעולה עם שירות המבחן, הומלץ על העמדת הנאשם בצו מבחן למשך שנה, ועל ענישה של מאסר בעבודות שירות.",ראיות לעונש ותסקיר שירות המבחן 
22,SH-22-05-60015-777,"ב""כ המאשימה עוה""ד ליאור אחרק, הפנתה לערכים המוגנים בעבירת גידול הסמים ולחשיבות המלחמה בתופעה באמצעות ענישה מוחשית, והדגישה כי הקמת המעבדת הסמים הייתה כרוכה בתכנון מראש, בשים לב לשווי הציוד שקנה הנאשם לשם כך, ולכמויות השתילים והסם שנתפסו, המצביעים על היקפה הנרחב של המעבדה.","תמצית טיעוני ב""כ הצדדים לעונש"
23,SH-22-05-60015-777,"לפיכך הפנתה ב""כ המאשימה לפסיקה מתאימה, ועתרה לקביעת מתחם ענישה שנע בין 18 ל-36 חודשי מאסר בפועל.","תמצית טיעוני ב""כ הצדדים לעונש"
24,SH-22-05-60015-777,"אשר לגזירת העונש טענה הפרקליטה כי יש למקמו בחלק התחתון של המתחם, ולהשית על הנאשם מאסר בפועל למשך 20 חודשים, בהתחשב בנתוניו לקולה.","תמצית טיעוני ב""כ הצדדים לעונש"
25,SH-22-05-60015-777,"אשר לסוגיית השיקום טענה ב""כ המאשימה כי הנאשם לא עבר הליך טיפולי כלשהו, ולכן הוא רחוק מלעמוד בתנאים שנקבעו לסטייה ממתחם הענישה משיקולי שיקום.","תמצית טיעוני ב""כ הצדדים לעונש"
26,SH-22-05-60015-777,"הוסיפה ועתרה ב""כ המאשימה להטיל על הנאשם קנס בשווי 100,000 ₪ המהווה את עלות הקמת המעבדה, וביקשה לקבוע כי מצבו הכלכלי לא צריך להשפיע על גובה הקנס.","תמצית טיעוני ב""כ הצדדים לעונש"
27,SH-22-05-60015-777,"בהקשר זה נטען כי הנאשם לא סיפק הסבר, לאופן מימון הקמת המעבדה, במיוחד לאור טענותיו למצוקה כלכלית.","תמצית טיעוני ב""כ הצדדים לעונש"
28,SH-22-05-60015-777,"באי כוח הנאשם עורכי הדין שרון רבינוביץ ועמית שלף טענו, כי מתחם הענישה הראוי נע בין 9 חודשי מאסר שיכול שירוצו בעבודות שירות ועד 15 חודשי מאסר בפועל.","תמצית טיעוני ב""כ הצדדים לעונש"
29,SH-22-05-60015-777,"אשר לעונש נטען כי בשל קיומו של פוטנציאל שיקום לנאשם יש לחרוג מהמתחם לקולה, כך שיוטלו עליו עבודות שירות ברף נמוך, או לכל היותר למשך 9 חודשים.","תמצית טיעוני ב""כ הצדדים לעונש"
30,SH-22-05-60015-777,"ב""כ הנאשם נימקו את עתירתם לעונש בכך שמדובר בעבירות שבוצעו לפני למעלה משנה, ומאז לא נפתחו לנאשם תיקים נוספים, כי עסקינן בסם מסוג קנבוס, ומשום שהמעבדה פעלה לזמן קצר ביותר, והפגיעה בערכים המוגנים נמוכה היות שהסם לא הופץ.","תמצית טיעוני ב""כ הצדדים לעונש"
31,SH-22-05-60015-777,עוד טענו הסניגורים כי הנאשם שכר את הדירה גם לצורך מגוריו.,"תמצית טיעוני ב""כ הצדדים לעונש"
32,SH-22-05-60015-777,"באי כוח הנאשם הפנו לנסיבות חייו של הנאשם ולהיותו נעדר עבר פלילי, שהודה במיוחס לו והביע צער והבנה כנים על מעשיו.","תמצית טיעוני ב""כ הצדדים לעונש"
33,SH-22-05-60015-777,"עוד הפנו לפתיחות שגילה מול גורמי הטיפול, לרבות בחשיפת המקרה הטרגי שחווה בשירות הצבאי, ואת היותו מתמודד עם פוסט טראומה.","תמצית טיעוני ב""כ הצדדים לעונש"
34,SH-22-05-60015-777,נטען שעל אף נתוניו האישיים הצליח הנאשם לשמור על אורח חיים נורמטיבי.,"תמצית טיעוני ב""כ הצדדים לעונש"
35,SH-22-05-60015-777,"כיום, כך נטען, הנאשם מנהל קשר זוגי חדש ומשמעותי עבורו.","תמצית טיעוני ב""כ הצדדים לעונש"
36,SH-22-05-60015-777,"הנאשם מסר בדיקות שתן שהצביעו על שימוש בסם מסוג קנבוס בלבד, בהתאם לרישיון הרפואי שברשותו.","תמצית טיעוני ב""כ הצדדים לעונש"
37,SH-22-05-60015-777,"נטען כי גורמי הטיפול בשירות המבחן התרשמו מנכונותו לשתף פעולה באופן מלא עם ההליך הטיפולי, וכי הוא עתיד להשתתף בטיפול פרטני.","תמצית טיעוני ב""כ הצדדים לעונש"
38,SH-22-05-60015-777,"אי לכך, טענו הסניגורים כי מכלול השיקולים הללו מבסס את קיומו של פוטנציאל שיקומי גבוה מאוד, וכי המטרה צריכה לעודדו לקום מהמשבר שחווה ולחזקו.","תמצית טיעוני ב""כ הצדדים לעונש"
39,SH-22-05-60015-777,"הנאשם בדברו לעונש הביע צער על מעשיו, ואמר שהוא לא ידע כי הם עלולים להתדרדר למצב כזה, ולכן טוב שנתפס.","תמצית טיעוני ב""כ הצדדים לעונש"
40,SH-22-05-60015-777,"עוד הוסיף שהוא לא פגש את ילדיו והדבר משפיע עליו מאוד; כי הוא נותר ללא כסף וללא הפנסיה שחסך, וכי אין לו אפשרות לקנות דבר לילדיו.","תמצית טיעוני ב""כ הצדדים לעונש"
41,SH-22-05-60015-777,"הנאשם אמר שקשה לו לראות את הנזק שגרם להוריו, יש לו צער רב עליהם ועל ילדיו, וכי הוא רואה בחומרה רבה את מעשיו, מצטער עליהם ולא יחזור עליהם לעולם.","תמצית טיעוני ב""כ הצדדים לעונש"
42,SH-22-05-60015-777,קביעת מתחם העונש ההולם,דיון והכרעה
43,SH-22-05-60015-777,"עיון בפסיקת בתי המשפט בעבירות גידול סמים בכמויות דומות, מלמד כי הענישה הרווחת היא למאסרים בפועל לתקופות שונות.",דיון והכרעה
44,SH-22-05-60015-777,"חומרת העבירה ועוצמת הפגיעה בערכים המוגנים נבחנים לפי גודל המעבדה; משך פעילותה; הציוד שהושקע בה; האם היו שותפים בהקמתה, ומובן שניתן דגש על כמות השתילים שנתפסו ומשקלם הכולל של הסמים, כמפורט להלן:",דיון והכרעה
45,SH-22-05-60015-777,"לביסוס טענת ההגנה לחריגה מהמתחם משיקולי שיקום, הוגשה בין היתר הפסיקה שלהלן:",דיון והכרעה
46,SH-22-05-60015-777,בשקלול נסיבות המקרה והפסיקה הנוהגת אני קובעת שמתחם העונש ההולם נע בין 16 ל- 32 חודשי מאסר בפועל.,דיון והכרעה
47,SH-22-05-60015-777,גזירת העונש בתוך המתחם וסוגיית החריגה ממתחם העונש משיקולי שיקום,דיון והכרעה
48,SH-22-05-60015-777,"כאמור, הנאשם בן 43, גרוש בשנית ואב לתאומים כבני 11, אותם לא פגש לדבריו מזה כשנה, מאז הסתבכותו בביצוע העבירות דנן.",דיון והכרעה
49,SH-22-05-60015-777,"הנאשם התמודד עם נסיבות חיים מורכבות, לרבות בשל העובדה כי משפחתו עלתה לארץ מטג'יקיסטן בהיותו בן 10; בשל גילויי אנטישמיות בארץ מוצאו; יציאתו לפנימייה בגיל צעיר וחזרתו לבית הוריו; פציעתו במהלך שירותו, ואירוע בו היה מעורב וגרם למותו של חייל אחר כתוצאה מפליטת כדור - אירוע בגינו ריצה, לדבריו, מאסר במשך שנתיים וחצי.",דיון והכרעה
50,SH-22-05-60015-777,פרט לכך הנאשם נעדר עבר פלילי.,דיון והכרעה
51,SH-22-05-60015-777,"הנאשם הציג מסמכים לשירות המבחן לפיהם הוא מוכר כסובל מ- 78% נכות זמנית מטעם הביטוח הלאומי, בשל תאונת עבודה בה נפגע בגבו, וכי הוא מטופל בקנבוס רפואי ברישיון, וכן טען שהוא סובל מתסמינים פוסט טראומתיים.",דיון והכרעה
52,SH-22-05-60015-777,"הנאשם הודה במיוחס לו, נטל אחריות מלאה על מעשיו, שמבחינתו גרמו לו ולמשפחתו נזק רב.",דיון והכרעה
53,SH-22-05-60015-777,"שירות המבחן העריך כי הנאשם בעל יכולות תפקודיות בסיסיות בלבד, שמתמודד מגיל צעיר עם קשיים שונים, כי הוא מתקשה להסתגל לשינויים בחייו, כוחותיו לקדם את מצבו מוגבלים (ככל הנראה גם בשל ההשפעה של האירועים הטראומתיים שעבר).",דיון והכרעה
54,SH-22-05-60015-777,"שירות המבחן העריך שהרקע להקמת מעבדת הסמים היה תחושת ייאוש, וניסיון לסגור את חובותיו בתיווכם של גורמים שוליים בהיותו בתקופה משברית.",דיון והכרעה
55,SH-22-05-60015-777,"כן התרשם השירות שהנאשם הורתע מהליך המעצר, ועודנו סובל ממצוקה רגשית המקשה עליו לתפקד ולפעול לפתרון בעיותיו.",דיון והכרעה
56,SH-22-05-60015-777,"כאמור, שירות המבחן התרשם כי קיים סיכון במצבו של הנאשם להישנות עבירות בעתיד, הוא זקוק לטיפול רגשי ולסיוע במיצוי זכויותיו לשם הסדרת חובותיו, והביע הסכמה להשתלב בהליך טיפולי.",דיון והכרעה
57,SH-22-05-60015-777,"לנסיבותיו האישיות המורכבות של הנאשם, בצירוף הודאתו במיוחס לו, יש כמובן משקל לקולה בגזירת העונש בתוך המתחם.",דיון והכרעה
58,SH-22-05-60015-777,"ואולם, בסוגיית החריגה ממתחם משיקולי שיקום, איני סבורה שהנאשם עומד בתנאים שנקבעו בפסיקה.",דיון והכרעה
59,SH-22-05-60015-777,"במקרה דנן הנאשם לא עומד באמות המידה להוכחת פוטנציאל שיקומי גבוה, משום שהלכה למעשה הוא לא עבר כל הליך טיפולי, לא הוכיח עצמו כנחוש לשנות את דרכיו ודפוסי התנהגותו, והסיכון במצבו לביצוע עבירות קיים להערכת שירות המבחן.",דיון והכרעה
60,SH-22-05-60015-777,"לפיכך, אני סבורה שאין מקום לגזור את עונשו של הנאשם בחריגה לקולה מהמתחם משיקולי שיקום שלא הוכחו.",דיון והכרעה
61,SH-22-05-60015-777,"יחד עם זאת, לנסיבות חייו המורכבות של הנאשם ולהודאתו במיוחס לו אתן את מלוא המשקל, ולפיכך ייגזר עונשו בתחתית המתחם, ואביא בחשבון את מצבו הכלכלי בגזירת הקנס.",דיון והכרעה
62,SH-22-05-60015-777,"אשר על כן, אני גוזרת על הנאשם את העונשים הבאים:",דיון והכרעה
63,SH-22-05-60015-777,"מאסר בפועל למשך 16 חודשים (בקיזוז ימי מעצרו בהתאם לרישומי שב""ס).",דיון והכרעה
64,SH-22-05-60015-777,"מאסר מותנה למשך 8 חודשים, והתנאי הוא כי הנאשם לא יעבור עבירת סמים מסוג פשע למשך 3 שנים מיום שחרורו ממאסר.",דיון והכרעה
65,SH-22-05-60015-777,"מאסר מותנה למשך 3 חודשים, והתנאי הוא כי הנאשם לא יעבור עבירת סמים מסוג עוון למשך 3 שנים מיום שחרורו ממאסר.",דיון והכרעה
66,SH-22-05-60015-777,"הנאשם ישלם קנס בסך 25,000 ₪, או 50 ימי מאסר תמורתו.",דיון והכרעה
67,SH-22-05-60015-777,"הקנס ישתלם ב-25 תשלומים חודשיים, שווים ורצופים, החל מיום 1.8.2023, ובכל אחד בחודש שלאחריו.",דיון והכרעה
68,SH-22-05-60015-777,"ככל שקיימת לטובת הנאשם הפקדה בתיק זה או בתיק קשור אליו, בהסכמת הנאשם, היא תקוזז מהקנס והיתרה תושב לו כפוף לכל דין, לרבות עיקול.",דיון והכרעה
69,SH-22-05-60015-777,"תשלום קנס ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט).",דיון והכרעה
70,SH-22-05-60015-777,או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000.,דיון והכרעה
71,SH-22-05-60015-777,"או במזומן בסניפי בנק הדואר, בהצגת תעודת זהות (ללא צורך בשוברים).",דיון והכרעה
72,SH-22-05-60015-777,ניתן צו כללי להשמדת הסמים וחילוט ציוד המעבדה לקרן החילוט .,דיון והכרעה
73,SH-22-05-60015-777,המזכירות תשלח עותק מגזר הדין לשירות המבחן ולממונה על עבודות השירות.,דיון והכרעה
74,SH-22-05-60015-777,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס: רכזת מיון מוקדם 074-7831077 או רשמת מאסרים נדחים 074-7831078 וכן להתעדכן באתר האינטרנט של שב""ס, ברשימת הציוד הראשוני שניתן להביא בעת ההתייצבות.",דיון והכרעה
75,SH-22-05-60015-777,"התנאים המגבילים, לרבות ההפקדות בתיק, יוותרו בעינם עד להתייצבות הנאשם למאסר.",דיון והכרעה
76,SH-22-05-60015-777,"למען הסר ספק מוצא צו עיכוב יציאה מהארץ, (הנאשם הצהיר בפניי שאין ברשותו דרכון).",דיון והכרעה
77,SH-22-05-60015-777,5129371זכות ערעור לבית המשפט מחוזי מרכז לוד בתוך 45 ימים.,דיון והכרעה
78,SH-22-05-60015-777,"ניתן היום,  כ""ג אייר תשפ""ג, 14 מאי 2023, בנוכחות ב""כ המאשימה עוה""ד שרון רבינוביץ, הנאשם ובא כוחו עוה""ד נלי מאני.",דיון והכרעה
