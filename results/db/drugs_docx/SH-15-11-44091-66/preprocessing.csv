,verdict,text,part
0,SH-15-11-44091-66,"פקודת הסמים המסוכנים [נוסח חדש], תשל""ג-1973: סע'  6, 7.א., 7.ג, 10","הנאשם וב""כ עו""ד    כפיר דור"
1,SH-15-11-44091-66,"הנאשם הודה בעובדות כתב האישום במסגרת הסדר טיעון והורשע לפיכך בעבירה של גידול סם מסוכן לפי סעיף 6 לפקודת הסמים המסוכנים (נוסח חדש) תשל""ג-1973 (להלן- ""פקודת הסמים המסוכנים""), בעבירה של החזקת סם שלא לשימוש עצמי לפי סעיף 7(א)+(ג) רישא לפקודת הסמים המסוכנים ובעבירה של החזקת כלים להכנת סם לפי סעיף 10 לפקודת הסמים המסוכנים.",גזר דין
2,SH-15-11-44091-66,"ואלה העובדות בהן הודה הנאשם: בתאריך 15.11.15, סמוך לשעה 19:20, בחיפוש שבוצע בביתו של הנאשם ברחוב מונטפיורי 2/8 בראשון לציון נמצא הנאשם מחזיק בחדר בביתו מעבדה ליצור סמים מסוכנים מסוג קנבוס (להלן- ""המעבדה"").",גזר דין
3,SH-15-11-44091-66,"בנסיבות אלו, גידל הנאשם בתוך אוהל מלבני שחור בגובה של כ- 2 מטרים המרופד בחומר לשמירת חימום (להלן- ""האוהל"") 3 עציצים במשקל של 132.10 גרם נטו וזאת ללא רישיון מאת המנהל (להלן- ""השתילים"").",גזר דין
4,SH-15-11-44091-66,"את השתילים גידל הנאשם באדניות בתוך האוהל באמצעות כלים שהחזיק במעבדה כמפורט לעיל: מנורת חימום, מערכת אוורור, מד טמפרטורה, משאבת מים וחומרי דישון והשקיה.",גזר דין
5,SH-15-11-44091-66,"בנסיבות המתוארות, החזיק הנאשם בחדר נוסף בביתו,  הצמוד למטבח:",גזר דין
6,SH-15-11-44091-66,"על שידת מחשב- כלי לעישון סמים מסוג ""באנג"",",גזר דין
7,SH-15-11-44091-66,"בארון, בצנצנת שקופה- סם מסוכן מסוג קנבוס במשקל 23.10 גרם נטו,",גזר דין
8,SH-15-11-44091-66,"בארון, בצנצנת זכוכית- סם מסוכן מסוג קנבוס במשקל 14.10 גרם נטו,",גזר דין
9,SH-15-11-44091-66,"בארון, בקופסת גליל פלסטיק- סם מסוכן מסוג קנבוס במשקל 53.60 גרם נטו,",גזר דין
10,SH-15-11-44091-66,"בארון, על מדף כסף חד פעמי (כך במקור – א.ה) - סם מסוכן מסוג קנבוס במשקל 74.30 גרם נטו,",גזר דין
11,SH-15-11-44091-66,"בארון- משקל אלקטרוני,",גזר דין
12,SH-15-11-44091-66,"על השידה, בקופסת מתכת, סם מסוכן מסוג קנבוס במשקל של 2.90 גרם נטו.",גזר דין
13,SH-15-11-44091-66,"כפי הנטען בכתב האישום, שבעובדותיו הודה הנאשם, במעשיו אלה, גידל הנאשם סם מסוכן ללא היתר מהמנהל, החזיק בסם מסוכן שלא לצריכתו העצמית, שלא כדין וללא היתר מהמנהל, והחזיק כלים לצריכת הסם.",גזר דין
14,SH-15-11-44091-66,"על פי הסדר הטיעון הסכימו הצדדים כי הנאשם יופנה לקבלת תסקיר מאת שירות המבחן ולקבלת חוות דעת מאת הממונה על עבודות שירות בשב""ס, וכי הנאשם יוכל לעתור לביטול ההרשעה.",גזר דין
15,SH-15-11-44091-66,בהתאם לכך הוריתי על הפניית הנאשם אל שירות המבחן ואל הממונה על עבודות שירות.,גזר דין
16,SH-15-11-44091-66,ביום 19.4.16 שמעתי טיעוני הצדדים לעונש.,גזר דין
17,SH-15-11-44091-66,תסקיר שירות המבחן.,גזר דין
18,SH-15-11-44091-66,"שירות המבחן ערך תסקיר מפורט בעניינו של הנאשם ובסופו המלצה לבטל את הרשעתו של הנאשם ולהשית עליו עונש בדמות צו מבחן וצו של""צ בהיקף של 180 שעות.",גזר דין
19,SH-15-11-44091-66,"מתוך התסקיר עולה כי הנאשם כבן 35, נשוי ואב לילדה בת שנתיים.",גזר דין
20,SH-15-11-44091-66,הנאשם מתגורר בדירה שכורה ועובד כשליח מזה כשלוש שנים.,גזר דין
21,SH-15-11-44091-66,"הנאשם בעל 12 שנות לימוד ותעודת בגרות חלקית, ושירת שירות צבאי מלא בצה""ל בתפקיד מוזיקאי בלהקה צבאית.",גזר דין
22,SH-15-11-44091-66,"מאז שחרורו מצה""ל ועד היום עובד הנאשם בעבודות מזדמנות.",גזר דין
23,SH-15-11-44091-66,"באשר להתייחסות הנאשם לעבירות צוין כי הנאשם מסר שברקע לביצוע העבירות עומד שימושו האינטנסיבי בסמים מזה שנים, וכי הוא חש תסכול על כך שבשל שימושו בסמים לא הצליח להתקדם בעיסוקו בתחום המוזיקה.",גזר דין
24,SH-15-11-44091-66,הנאשם מסר כי על רקע שימושו התדיר בסם מסוג קנבוס ובניסיון להימנע מקשר עם סוחרי שמים לצורך רכישת סמים לשימושו העצמי ביצע את העבירות הנדונות.,גזר דין
25,SH-15-11-44091-66,שירות המבחן התרשם כי הנאשם מביע צער וחרטה על מעשיו ומבין את חומרתם.,גזר דין
26,SH-15-11-44091-66,במהלך הקשר עם שירות המבחן הופנה הנאשם לטיפול ביחידה לנפגעי התמכרות בחודש ינואר 2016 ובמהלך התקופה שיתף פעולה והגיע לפגישות בקביעות ובהתמדה.,גזר דין
27,SH-15-11-44091-66,בדיקות שתן שבוצעו לנאשם נמצאו נקיות משרידי סמים.,גזר דין
28,SH-15-11-44091-66,שירות המבחן מתרשם כי הנאשם נתרם רבות מהתהליך הטיפולי וכי זה מסייע לו.,גזר דין
29,SH-15-11-44091-66,"כמו כן התרשם  שירות המבחן, כי הנאשם משקיע מאמצים בניהול אורח חיים תקין במישור האישי, המשפחתי והתעסוקתי וכי הוא מסור למשפחתו.",גזר דין
30,SH-15-11-44091-66,"שירות המבחן מעריך כי ברקע לשימושו בסמים עומדות תחושות תסכול וחוויית כישלון מניסיונותיו הרבים של הנאשם להתפתח ולהתקדם בתחום המוזיקה, כאשר ברקע חייו סיטואציה משפחתית מורכבת.",גזר דין
31,SH-15-11-44091-66,"שירות המבחן התרשם כי קיימים גורמים המפחיתים סיכון וציין את תפקודו החיובי של הנאשם, הרצף התעסוקתי ויחסיו התקינים עם סובביו.",גזר דין
32,SH-15-11-44091-66,שירות המבחן ציין כי הנאשם אינו בעל דפוסים עברייניים מושרשים וכי הוא בעל מוטיבציה חיובית לגבי עתידו ועתיד משפחתו.,גזר דין
33,SH-15-11-44091-66,"עוד צוין כי הנאשם נקי מסמים מיום מעצרו, וההליך המשפטי לרבות המעצר מהווים עבורו גורם מרתיע ומציב גבול.",גזר דין
34,SH-15-11-44091-66,שירות המבחן מעריך כי במידה והנאשם ימשיך בהליך טיפולי בתחום ההתמכרויות יפחת הסיכון להישנות עבירות מצדו בעתיד.,גזר דין
35,SH-15-11-44091-66,"לנוכח האמור, התרשם שירות המבחן כי קיימת חשיבות בהמשך ההליך הטיפולי אשר יסייע לנאשם במימוש הפוטנציאל החיובי לתפקוד תקין בהמשך.",גזר דין
36,SH-15-11-44091-66,"באשר לשאלת הרשעתו של הנאשם, ציין שירות המבחן כי הנאשם הציג בפניו מסמך ממעסיקו אשר מציין כי הובהר לנאשם שבאם יורשע ייאלץ מעסיקו להפסיק העסקתו בחברה עקב אופי העבודה המצריך הגעת הנאשם, בין היתר, לחברות ממשלתיות, תעשיות ביטחוניות וכדומה, וכי החברה אינה מעסיקה אדם בעל עבר פלילי.",גזר דין
37,SH-15-11-44091-66,"שירות המבחן סבור כי בשל הפגיעה הקונקרטית בעיסוקו של הנאשם במידה והרשעתו תיוותר על כנה, ועל מנת לאפשר לנאשם להמשיך בתחום תעסוקתו ולשקם אורח חייו, ממליץ לבטל הרשעת הנאשם.",גזר דין
38,SH-15-11-44091-66,"כמו כן ממליץ שירות המבחן להתחשב בהליך הטיפולי בו נוטל הנאשם חלק פעיל ולמצות ההליך הנוכחי בהעמדתו בצו מבחן ובצו של""צ.",גזר דין
39,SH-15-11-44091-66,טיעוני באת כוח המאשימה.,גזר דין
40,SH-15-11-44091-66,טיעוני בא כוח הנאשם.,גזר דין
41,SH-15-11-44091-66,"הנאשם שלפני הורשע על סמך הודאתו, בעבירה של גידול סם מסוכן, בעבירה של החזקת סם שלא לשימוש עצמי ובעבירה של החזקת כלים להכנת סם.",גזר דין
42,SH-15-11-44091-66,בא כוח הנאשם עתר לאמץ את המלצת שירות המבחן ולבטל את הרשעת הנאשם.,גזר דין
43,SH-15-11-44091-66,"שירות המבחן המליץ, כאמור, לבטל הרשעתו של הנאשם בדין לפי שעיין במסמך ממעסיקו הנוכחי של הנאשם המבהיר לנאשם כי החברה בה מועסק אינה מעסיקה אדם בעל עבר פלילי, ועל כן באם יורשע העסקתו תופסק וזאת עקב אופי עבודתו המצריך ממנו להגיע, בין היתר, למקומות בעלי רגישות ביטחונית כגון חברות ממשלתיות ותעשיות ביטחוניות.",גזר דין
44,SH-15-11-44091-66,שירות המבחן ציין כי תעסוקת הנאשם חיונית להליך הטיפול והשיקום בו החל הנאשם.,גזר דין
45,SH-15-11-44091-66,"כידוע, הכלל הוא כי מקום בו מוכחת אשמתו של נאשם בעבירה - דינו להרשעה.",גזר דין
46,SH-15-11-44091-66,"לכלל זה קיים חריג לפיו במקרים מיוחדים וחריגים ביותר, רשאי בית המשפט להורות על סיום ההליך המשפטי ללא ההרשעה, אם מוצא בית המשפט כי לא מתקיים יחס סביר ומידתי בין הנזק הצפוי לנאשם מן ההרשעה לבין חומרתה של העבירה ונסיבות ביצועה.",גזר דין
47,SH-15-11-44091-66,"בתוך כך שומה על בית המשפט לבחון האם בנסיבות המקרה שלפניו ניתן להעדיף את השיקולים האישיים התומכים בביטול ההרשעה על פני שיקולים נוגדים המצדדים בהותרת ההרשעה על כנה והכוונה, בין היתר, לצורך בהוקעת מעשי העבירה, בהרתעת היחיד והרבים ובהכרח באכיפה.",גזר דין
48,SH-15-11-44091-66,לאחר שבחנתי התקיימותם של תנאים אלה בעניינו של הנאשם אני סבור כי המקרה שלפני אינו עולה בקנה אחד עם החריג לכלל ההרשעה.,גזר דין
49,SH-15-11-44091-66,"ראשית לכל, ובבסיס נוסחת הלכת כתב, מצויה בחינת מהות העבירה.",גזר דין
50,SH-15-11-44091-66,"רוצה לומר, ישאל בית המשפט מה מהות המעשה הפלילי בגינו הורשע הנאשם.",גזר דין
51,SH-15-11-44091-66,"ובתוך כך, מה המסר החברתי שיעביר בית המשפט לציבור.",גזר דין
52,SH-15-11-44091-66,באשר לסוג העבירות בהן הורשע  ולנסיבות ביצוען הרי שהנאשם גידל בביתו סם מסוכן מסוג קנבוס במשקל של 132.10 גרם נטו והחזיק בכלים המשמשים להכנתו.,גזר דין
53,SH-15-11-44091-66,כמו כן החזיק הנאשם בביתו במקומות שונים  ובאופן מוסלק סם מסוכן במשקל כולל של 168 גרם שלא לצריכה עצמית.,גזר דין
54,SH-15-11-44091-66,"אמנם מדובר בכמות סם שאינה גדולה במיוחד ובאופן יחסי למקרים אחרים בהם דובר בגידול של מספר קילוגרמים של סם מסוכן, אלא שמדובר במעבדה לגידול סם, שהצריכה השקעה כספית בלתי מבוטלת, ולפיכך אין להקל ראש בחומרת המעשים.",גזר דין
55,SH-15-11-44091-66,התמונה המצטיירת היא כי למעשי הנאשם קדמו תכנון מוקדם והשקעה של זמן ומשאבים.,גזר דין
56,SH-15-11-44091-66,"הנאשם הצטייד מראש בזרעי קנבוס, בידע המתאים ובציוד הנדרש ודאג להניח את הסם במקומות מסתור בביתו.",גזר דין
57,SH-15-11-44091-66,"העבירות בהן הורשע הנאשם הן חמורות ביותר, שמא אומר כי ככל שמדובר בחומרת עבירה העולה מתוך חומרת העונש הקבוע בצד העבירות הרי שמדובר בעבירות שבין החמורות עלי ספר החוקים.",גזר דין
58,SH-15-11-44091-66,המחוקק קבע לכל עבירה ועבירה שעבר הנאשם עונש של 20 שנות מאסר! ואני שואל האם במחי יד נבטל כוונתו של המחוקק באשר לחומרת המעשים וממילא העבירות אותן עבר הנאשם?,גזר דין
59,SH-15-11-44091-66,"ועוד אשאל מה המסר שיועבר על ידי בית המשפט, המהווה לעיתים זרקור לחברה ולציבור, אם יסתיים משפטו של הנאשם באי הרשעתו!?",גזר דין
60,SH-15-11-44091-66,מתוך תסקיר שירות המבחן עולה כי הרקע לביצוע העבירות הוא התמכרותו של הנאשם לסמים ושימושו בהם על רקע קשיים אישיים עמם מתקשה הוא להתמודד.,גזר דין
61,SH-15-11-44091-66,איני מקבל הסבריו אלה של הנאשם ככאלה המצדיקים את מעשי העבירה או המפחיתים מחומרתם.,גזר דין
62,SH-15-11-44091-66,במעשיו האמורים של הנאשם טמונה חומרה משום הנזק הפוטנציאלי הטמון בהם.,גזר דין
63,SH-15-11-44091-66,איני מקבל טענת הנאשם כי גידול הסם היה אך לשימושו העצמי.,גזר דין
64,SH-15-11-44091-66,טענה זו בעלמא היא.,גזר דין
65,SH-15-11-44091-66,"אך גם אם כך, אף שטענתו אינה עולה  בקנה אחד עם עובדות כתב האישום בהן הודה, עדיין מדובר במעשים חמורים ביותר, שאין מקום למחול עליהם באי הרשעת הנאשם.",גזר דין
66,SH-15-11-44091-66,"תכליתן של העבירות האוסרות על גידול סמים ועל מעשים הנלווים לכך הוא למנוע הפצה של הסם בקרב הציבור על מנת להגן על בריאותו, שלומו, ביטחונו האישי  ורכושו.",גזר דין
67,SH-15-11-44091-66,ידוע לכל כי הסמים אינם פוגעים רק באלה המשתמשים בהם אלא גם בבני משפחתם ובציבור בכללותו.,גזר דין
68,SH-15-11-44091-66,לא בכדי שבים ומדגישים בתי המשפט את חובתם בהוקעת נגע הסמים באמצעות הטלת עונשים חמורים ומרתיעים על אותם אלה העוסקים בגידול הסמים ובהפצתם.,גזר דין
69,SH-15-11-44091-66,"על כן, אני קובע כי סוג העבירה ונסיבות ביצוען במקרה שלפני אינו מאפשר ביטול הרשעתו של הנאשם.",גזר דין
70,SH-15-11-44091-66,אוסיף ואעיר כי לא נעלמה מעיני עמדת שירות המבחן לפיה הרשעת הנאשם תפגע בתעסוקתו לפי שבעטיה תופסק העסקתו בחברה בתפקיד כשליח בו הוא עוסק מזה כשלוש שנים.,גזר דין
71,SH-15-11-44091-66,פגיעה כאמור הינה פגיעה צפויה ואין בה – כשלעצמה - להצדיק ביטול הרשעה בעבירות חמורות על פי פקודת הסמים המסוכנים.,גזר דין
72,SH-15-11-44091-66,ער אני לדברי שירות המבחן אודות השתלבותו החיובית של הנאשם בהליך טיפול ושיקום ולהמלצתו לשמר תעסוקת הנאשם כגורם שיחזק כוחותיו להמשיך בהליך בו החל.,גזר דין
73,SH-15-11-44091-66,אולם אני סבור כי משקלם של שיקולים אינדיבידואליים אלה של הנאשם אינו עולה על משקלם של תכליות הענישה והאינטרס הציבורי במניעת התפשטות נגע הסמים בחברה.,גזר דין
74,SH-15-11-44091-66,כאן המקום לציין תוך הערה העולה מכתבי האישום הרבים יחסית המוגשים בעת האחרונה בעבירות של גידול סם קנאביס.,גזר דין
75,SH-15-11-44091-66,"אף שאין לפני מחקר השוואתי אקדמי ותקף, יכול אני בבחינת נסמך על הניסיון המצטבר של העת האחרונה, ביושבי בדין בדיונים המכונים ""מוקד פלילי"" לקבוע כי קיימת תופעת פשיעה של גידול סמים, בעיקר במה שמכונה ""מעבדות"" לגידול סם.",גזר דין
76,SH-15-11-44091-66,השאלה היא מה המדיניות המשפטית הנכונה?,גזר דין
77,SH-15-11-44091-66,"אם נימצא מקלים בדין, ממילא נעמוד לפני מדרון חלקלק שסופו מי ישורנו.",גזר דין
78,SH-15-11-44091-66,"סיום משפטו של נאשם בעבירות כה חמורות, באי הרשעה יהיה בו, לעניות דעתי, פתיחת פתח מסוכן.",גזר דין
79,SH-15-11-44091-66,כאן המקום לצטט מתוך דברים שנאמרו בבית המשפט המחוזי בתל אביב יפו במספר פסקי דין.,גזר דין
80,SH-15-11-44091-66,"האחד מביניהם הוא בעניין עפ''ג (מחוזי ת""א) 12819-11-15  מדינת ישראל נ' גיא בן צבי [פורסם בנבו]:",גזר דין
81,SH-15-11-44091-66,"(עיינו גם בעפ''ג (מחוזי ת""א) 46738-09-14  מדינת ישראל נ' צקבאשווילי [פורסם בנבו] וכן עפ''ג (מחוזי ת""א) 17796-10-14 מדינת ישראל נ' אילן דדון [פורסם בנבו]).",גזר דין
82,SH-15-11-44091-66,"המסקנה המצטברת היא, אפוא, שאיני מקבל עתירת בא כוח הנאשם לביטול ההרשעה ואני מורה כי הרשעת הנאשם תיוותר על כנה.",גזר דין
83,SH-15-11-44091-66,"באשר לגזירת העונש, יש לקבוע תחילה את מתחם העונש ההולם בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירות ובמדיניות הענישה הנוהגת.",גזר דין
84,SH-15-11-44091-66,כפי שפירטתי לעיל ניתוח נסיבות ביצוע העבירות והערכים המוגנים שנפגעו כתוצאה מכך מעלה כי מדובר במעשים בדרגת חומרה גבוהה.,גזר דין
85,SH-15-11-44091-66,בהתאם לכך מדיניות הענישה הנוהגת בגין עבירות סמים הינה נחושה המתבטאת בעונשים מוחשיים ומרתיעים.,גזר דין
86,SH-15-11-44091-66,אני סבור כי מתחם העונש במקרה שלפני- גידול 3 שתילי קנבוס במשקל של 132.10 גרם נטו באוהל מאובזר בתוך דירת מגורים וכן החזקת סם מסוג קנבוס שלא לצריכה עצמית בשקל של 168 גרם- נע בין מאסר בפועל אשר אפשר וירוצה בעבודות שירות ועד ל- 18 חודשי מאסר בפועל.,גזר דין
87,SH-15-11-44091-66,באשר לעונש הראוי לנאשם בגדרי מתחם הענישה שקבעתי.,גזר דין
88,SH-15-11-44091-66,"התלבטותי, כפי העולה מתוך דברי לעיל, אינה אם להרשיע הנאשם  אם לאו.",גזר דין
89,SH-15-11-44091-66,התלבטותי במקרה שלפני היא במקום אחר.,גזר דין
90,SH-15-11-44091-66,"השאלה בה התלבטתי היא האם יש מקום לקבל הסדר הטיעון וללכת אחר עמדת המאשימה ולגזור על הנאשם עונש מאסר שירוצה בעבודות שירות, או שמא עונש מאסר בפועל ""ממש"" אף שיהיה לתקופה קצרה.",גזר דין
91,SH-15-11-44091-66,"סופו של דבר שלא מצאתי לנכון, להיות קטגור יותר מהקטגור, ואלך אחר גישת המאשימה.",גזר דין
92,SH-15-11-44091-66,התחשבתי בנסיבות שאינן קשורות בביצוע העבירה.,גזר דין
93,SH-15-11-44091-66,"בכלל זאת התחשבתי בכך שהנאשם נשוי ואב לילדה כבת שנתיים, כי הוא נעדר עבר פלילי וכי למעט מעורבותו בביצוע העבירות בגינן הורשע בהליך זה ניהל הוא אורח חיים נורמטיבי לרבות שירות צבאי מלא בצה""ל.",גזר דין
94,SH-15-11-44091-66,"הנאשם הודה בביצוע העבירות, נטל אחריות בגינן והביע חרטה בפני שירות המבחן והתחשבתי אף בנסיבות חייו כפי שפורטו בתסקיר שירות המבחן ואשר בעלות השפעה על ביצוע העבירות.",גזר דין
95,SH-15-11-44091-66,"כמו כן התחשבתי בכך שהנאשם נעדר דפוסים עברייניים, כי הכיר בבעיית ההתמכרות, השתלב בטיפול שיקומי במסגרת היחידה לנפגעי סמים והוא מתמיד בו ובכך שבדיקות סמים שמסר נמצאו תקינות.",גזר דין
96,SH-15-11-44091-66,"באיזון בין אלה לבין התכלית הענישתית בהרתעה, אני מוצא לגזור עונשו של הנאשם לפי הגבול התחתון של מתחם העונש ההולם.",גזר דין
97,SH-15-11-44091-66,6 חודשי מאסר בפועל.,ואלה העונשים אשר אני גוזר על הנאשם: 
98,SH-15-11-44091-66,"עונש המאסר ירוצה בעבודות שירות כפי חוות הדעת של הממונה על עבודות שירות בשב""ס שעותק ממנה מצוי בידי הנאשם, הוא יודע פרטיה לרבות מועד תחילת העבודות- 13.7.16.",ואלה העונשים אשר אני גוזר על הנאשם: 
99,SH-15-11-44091-66,7 חודשי מאסר על תנאי והתנאי הוא שבמשך 3 שנים מהיום לא יעבור הנאשם עבירה לפי פקודת הסמים המסוכנים מסוג פשע.,ואלה העונשים אשר אני גוזר על הנאשם: 
100,SH-15-11-44091-66,5 חודשי מאסר על תנאי והתנאי הוא שבמשך 3 שנים מהיום לא יעבור הנאשם עבירה על פקודת הסמים המסוכנים מסוג עוון.,ואלה העונשים אשר אני גוזר על הנאשם: 
101,SH-15-11-44091-66,אני מחייב הנאשם להיות בפיקוח שירות המבחן למשך שנה.,ואלה העונשים אשר אני גוזר על הנאשם: 
102,SH-15-11-44091-66,"אני פוסל הנאשם מלקבל או להחזיק רישיון נהיגה לרכב מנועי פסילה על תנאי והתנאי הוא שאם במשך 3 שנים מהיום יעבור עבירה על פקודת הסמים המסוכנים, יפסל כאמור למשך 12 חודשים.",ואלה העונשים אשר אני גוזר על הנאשם: 
103,SH-15-11-44091-66,כמו כן איני מוצא להשית על הנאשם קנס כספי לפי שאני מתחשב במצבו המשפחתי והכלכלי ובהשפעת עונש המאסר על יכולות תעסוקתו ופרנסתו.,ואלה העונשים אשר אני גוזר על הנאשם: 
104,SH-15-11-44091-66,"מזכירות בית המשפט תמציא העתק מגזר הדין לממונה על עבודות שירות בשב""ס.",ואלה העונשים אשר אני גוזר על הנאשם: 
105,SH-15-11-44091-66,"ככל שהנאשם או מי מטעמו הפקיד סכום כסף כערובה לשחרורו בתיק מ""ת 44102-11-15 הרי הסכום יוחזר לאדם שהפקידו.",ואלה העונשים אשר אני גוזר על הנאשם: 
106,SH-15-11-44091-66,מוצגים: ייעשה בהם כפי שיקול דעתו של הממונה על החקירה.,ואלה העונשים אשר אני גוזר על הנאשם: 
107,SH-15-11-44091-66,זכות ערעור לבית המשפט המחוזי תוך 45 ימים.,ואלה העונשים אשר אני גוזר על הנאשם: 
108,SH-15-11-44091-66,"5129371ניתנה והודעה היום ט' אייר תשע""ו, 17/05/2016 במעמד הנוכחים.",ואלה העונשים אשר אני גוזר על הנאשם: 
109,SH-15-11-44091-66,הוקלד על ידי יפעת מינאי,"אברהם הימן , סגן נשיאה "
