,verdict,text,part
0,ME-21-02-39513-40,"פקודת הסמים המסוכנים [נוסח חדש], תשל""ג-1973: סע'  6","דוד אוחיון – ע""י ב""כ עו""ד בן-שעיה"
1,ME-21-02-39513-40,"חוק העונשין, תשל""ז-1977: סע'  400","דוד אוחיון – ע""י ב""כ עו""ד בן-שעיה"
2,ME-21-02-39513-40,"הנאשם הורשע על פי הודאתו, במסגרת הסדר טיעון, בכתב אישום מתוקן בו יוחסו לו עבירות של ייצור, הכנה והפקת סם מסוכן – עבירה על סעיף 6 לפקודת הסמים המסוכנים [נוסח חדש], תשל""ג – 1973, ונטילת חשמל שלא כדין – עבירה על סעיף 400 לחוק העונשין, תשל""ז-1977.",כתב האישום:
3,ME-21-02-39513-40,"על פי העובדות המפורטות בכתב האישום המתוקן, ביום 15.10.20 שכר הנאשם דירה ששטחה 180 מ""ר, בבניין בפתח-תקווה, למשך שנה, תמורת סכום של 5,000 ₪ לחודש, במטרה להשתמש במקום כמעבדה לגידול סם מסוכן מסוג קנבוס.",כתב האישום:
4,ME-21-02-39513-40,הנאשם שילם למשכיר 15 אלף ₪ במזומן מראש עבור שלושת חודשי השכירות הראשונים.,כתב האישום:
5,ME-21-02-39513-40,"במועד שכירת הדירה או בסמוך לאחריו, הקים הנאשם בדירה מעבדה לגידול קנבוס, שהתפרשה על רוב שטח הדירה, אותה צייד בציוד כדלקמן: 80 שנאים, 95 נורות ומחזירורים, 2 זרקורים, 4 מזגנים, 5 מזגנים ניידים, 29 מאווררים, 6 מפוחים ומסננים, 23 מדי טמפרטורה, מספר רב של מזמרות ו-1,411 אדניות בגדלים שונים.",כתב האישום:
6,ME-21-02-39513-40,"לשם הפעלת המעבדה ביצע הנאשם את הפעולות הבאות: שתל באדניות שתילי קנאביס, ציפה בנייר כסף חלק מקירות הדירה, ביצע שינויים במערכת החשמל על מנת למנוע קריאה של צריכת החשמל ותשלום עבור צריכה זו וכן לצורך הסוואת המעבדה.",כתב האישום:
7,ME-21-02-39513-40,"בתאריך 7.2.21 החזיק הנאשם במעבדה קנאביס במשקל כולל של 288.34 ק""ג נטו, בשלבי גידול שונים, כאשר חלק משתילי הקנבוס התנשאו לגובה של כמטר וחצי וחלקם היו תלויים לייבוש.",כתב האישום:
8,ME-21-02-39513-40,"באותו יום, עסק הנאשם, בצוותא חדא עם אחרים, בטיפול, גיזום והפקת שתילי הסם שבמעבדה, במשך כ-5 שעות לפחות.",כתב האישום:
9,ME-21-02-39513-40,"במהלך התקופה שממועד שכירת הדירה ועד ליום 7.2.21, נטל הנאשם חשמל בשווי של כ-67 אלף ₪ ללא רשות כדין מחברת החשמל.",כתב האישום:
10,ME-21-02-39513-40,"במסגרת ההסדר שגובש בין הצדדים תוקן כתב האישום והוסכם כי הנאשם יודה, יורשע ויופנה לשירות המבחן לצורך הכנת תסקיר חובה, ללא הסכמות עונשיות.",כתב האישום:
11,ME-21-02-39513-40,בעניינו של הנאשם הוגשו שני תסקירים.,תסקירי שירות המבחן
12,ME-21-02-39513-40,"מהתסקיר הראשון, שהוגש ביום 10.2.22, עולה כי מדובר בצעיר כבן 20, רווק, נעדר עבר פלילי, המתגורר בבית הוריו בבני ברק ועובד כמחסנאי.",תסקירי שירות המבחן
13,ME-21-02-39513-40,הנאשם מסר כי סיים 11 שנות לימוד במסגרות חרדיות.,תסקירי שירות המבחן
14,ME-21-02-39513-40,"בהיותו כבן 17 החל להיעדר באופן תדיר מהלימודים, על רקע משבר נפשי שחווה כתוצאה ממותו הפתאומי של סבו, אשר היווה דמות משמעותית עבורו.",תסקירי שירות המבחן
15,ME-21-02-39513-40,"לבסוף נשר סופית מהישיבה בה למד, החל לעבוד בעבודות מזדמנות ועבר להתגורר בבית סבתו בתל אביב.",תסקירי שירות המבחן
16,ME-21-02-39513-40,"הנאשם מסר כי החל להתרועע עם חברה שולית, במטרה למצוא תחושת שייכות וערך, ובמסגרתה החל להמר ולצרוך אלכוהול באופן בעייתי, כך שצבר חובות לשוק האפור.",תסקירי שירות המבחן
17,ME-21-02-39513-40,הנאשם הוא הבכור מבין שישה אחים.,תסקירי שירות המבחן
18,ME-21-02-39513-40,אביו ואמו עובדים ומנהלים אורח חיים חרדי.,תסקירי שירות המבחן
19,ME-21-02-39513-40,"הנאשם שלל קשיים חריגים במסגרת יחסיו המשפחתיים, ומסר כי בעבר נהג להסתיר ממשפחתו את קשייו ומצבו הנפשי ואילו כיום בעקבות חשיפת התנהלותו חל שיפור בקשר עם הוריו.",תסקירי שירות המבחן
20,ME-21-02-39513-40,הנאשם מוכר לשירות המבחן עוד מחקירת המעצר בהליך זה.,תסקירי שירות המבחן
21,ME-21-02-39513-40,"באותה עת התרשמו כי מדובר במי שבשנים האחרונות מתקשה בתפקוד יציב במסגרות שונות, ומצא מענה לקשייו הרגשיים באמצעות שימוש בחומרים פסיכואקטיביים והתמכרות להימורים.",תסקירי שירות המבחן
22,ME-21-02-39513-40,"להערכת השירות, בתקופה שקדמה למעצרו פעל הנאשם באופן עצמאי, מחושב ומתוחכם, במטרה לצמצם חובותיו מהימורים, כאשר לא נשללו קיומם של דפוסים מרמתיים שוליים.",תסקירי שירות המבחן
23,ME-21-02-39513-40,"לאור נתונים אלו, סבר השירות כי יש צורך בטיפול אינטנסיבי בתחום ההתמכרויות, אך בהעדר הכרה בחומרת דפוסיו הוערך כי הנאשם יתקשה לעמוד בתנאיה של קהילה סגורה, ובפועל לא ניצל הנאשם את הפנייתו לקהילת ""רטורנו"", על מנת להשתלב בטיפול.",תסקירי שירות המבחן
24,ME-21-02-39513-40,"באבחון הנוכחי תאר הנאשם, ביחס לביצוע העבירות, כי חווה התדרדרות במצבו, לרבות במצבו הרגשי, כאשר חווה איומים על חייו מגורמים שוליים נוכח חובותיו להם.",תסקירי שירות המבחן
25,ME-21-02-39513-40,"מסר כי פעל כפי שמתואר בכתב האישום בהתאם להצעתם, במטרה לסגור את חובותיו.",תסקירי שירות המבחן
26,ME-21-02-39513-40,עוד מסר כי לא היה ביכולתו להתנגד להם מחשש שיפגעו בו ובני משפחתו.,תסקירי שירות המבחן
27,ME-21-02-39513-40,"הנאשם תאר תחושות חרטה ובושה בגין מעשיו, העומדים בפער להתנהלותו התקינה לאורך השנים.",תסקירי שירות המבחן
28,ME-21-02-39513-40,"באשר לשימוש בחומרים פסיכואקטיביים, שלל התנסות או שימוש בסמים.",תסקירי שירות המבחן
29,ME-21-02-39513-40,"הוא זומן לשתי בדיקות שתן, אך הגיע רק לאחת מהן וזו נמצאה נקייה.",תסקירי שירות המבחן
30,ME-21-02-39513-40,"באשר לצריכת אלכוהול, תאר כי החל לצרוך אלכוהול בגיל 17, לאחר מות סבו, באופן מזדמן וחברתי.",תסקירי שירות המבחן
31,ME-21-02-39513-40,בחלוף הזמן דפוסי צריכתו הפכו ליומיומיים ובכמויות מופרזות במטרה להתמודד עם מצוקותיו הרגשיות.,תסקירי שירות המבחן
32,ME-21-02-39513-40,"עוד מסר כי בגיל 18 החל להמר במשחקים בתחום הכדורגל באופן תדיר ויומיומי, במסגרת חברה שולית שעמה התרועע, במטרה לחוות ריגוש ולמצוא תחושת שייכות וערך, וכך צבר חובות לגורמים שוליים.",תסקירי שירות המבחן
33,ME-21-02-39513-40,הנאשם מסר כי בעקבות המעצר החל לבחון את המחירים אשר שילם בגין התנהלותו ההתמכרותית.,תסקירי שירות המבחן
34,ME-21-02-39513-40,"לדבריו, מזה כחצי שנה הפסיק להמר, עקב חוסר יכולת לממן את הוצאותיו.",תסקירי שירות המבחן
35,ME-21-02-39513-40,באשר לאלכוהול מסר כי כיום שותה כפעמיים בשבוע באופן מבוקר.,תסקירי שירות המבחן
36,ME-21-02-39513-40,"הנאשם מסר כי הוא מודע לבעייתיות התנהלותו וכי הוא מתקשה לערוך שינוי בדפוסיו, ובתוך כך הביע רצון להשתלב במסגרת טיפולית שתאפשר לו לגור בבית הוריו נוכח קשייו להתנתק ממשפחתו ולשהות במקום סגור בעל חוקים נוקשים.",תסקירי שירות המבחן
37,ME-21-02-39513-40,"לאור דברים אלה התרשם שירות המבחן כי מדובר בבחור צעיר בעל אישיות ילדותית ובלתי מגובשת, אשר גדל במשפחה שהתקשתה להוות עבורו גורם תמיכה והכוונה.",תסקירי שירות המבחן
38,ME-21-02-39513-40,"לאורך שנות בגרותו הצליח לגלות יכולות תפקוד והסתגלות במסגרות הלימוד, עד אשר חווה התדרדרות נוכח מצוקה רגשית שחווה בשל מות סבו.",תסקירי שירות המבחן
39,ME-21-02-39513-40,"להערכת השירות, מעורבותו בעבירות נבעה מהתנהלותו ההתמכרותית, הימצאותו בחברה שולית, קשייו להתמודד עם מצוקותיו ולהיעזר בסביבתו, כשפנה לפתרונות שוליים ובעייתיים.",תסקירי שירות המבחן
40,ME-21-02-39513-40,"לצד זאת, התרשמו כי אינו מאופיין בדפוסים עבריינים מושרשים וכי ההליך הפלילי הוביל לחשיפת התנהלותו וקשייו.",תסקירי שירות המבחן
41,ME-21-02-39513-40,במהלך האבחון התקשה הנאשם לבחון התנהלותו באופן ביקורתי ועל כן קיים ספק באשר ליכולתו להתמיד ולהיתרם מהליכי שיקום מותאמים למצבו.,תסקירי שירות המבחן
42,ME-21-02-39513-40,"עם זאת, לאור מצבו ההתמכרותי, ועל אף האמביוולנטיות שביטא, הופנה הנאשם לאבחון ביחידה לטיפול בהתמכרויות בבני ברק לבניית תכנית טיפולית מותאמת, והתבקשה דחייה בת שלושה חודשים על מנת לבדוק התאמתו לטיפול.",תסקירי שירות המבחן
43,ME-21-02-39513-40,"מהתסקיר המשלים שהוגש ביום 24.5.22, עולה כי בתקופת הדחייה שולב הנאשם בטיפול במסגרת היחידה לטיפול בהתמכרויות החל מיום 1.2.22.",תסקירי שירות המבחן
44,ME-21-02-39513-40,מדיווח שהתקבל מגורמי הטיפול עולה כי הנאשם מגיע בקביעות לפגישות הפרטניות ולבדיקות השתן.,תסקירי שירות המבחן
45,ME-21-02-39513-40,עוד נמסר כי בתאריך 9.2.22 מסר בדיקת שתן בה נמצאו שרידי שם מסוג קנבוס.,תסקירי שירות המבחן
46,ME-21-02-39513-40,"הנאשם שלל שימוש בסמים והתקשה להסביר את הממצא, כאשר קשר זאת לעובדה כי מצוי בסביבה אשר משתמשת בסמים ברישיון.",תסקירי שירות המבחן
47,ME-21-02-39513-40,"בהמשך, כל בדיקות השתן שמסר נמצאו נקיות הן מסמים והן מאלכוהול.",תסקירי שירות המבחן
48,ME-21-02-39513-40,"להתרשמות גורמי הטיפול הנאשם ערך התקדמות מאז השתלב בטיפול, יצר קשר מבוסס אמון עם המטפלת והגביר מודעותו לדפוסיו השוליים וההתמכרותיים וכן לבחירתו השולית במצב הדחק בו היה מצוי.",תסקירי שירות המבחן
49,ME-21-02-39513-40,עוד ציינו התרשמותם כי המוטיבציה לטיפול התגברה.,תסקירי שירות המבחן
50,ME-21-02-39513-40,"על רקע זה נבחנת האפשרות לשלבו במרכז יום לצעירים בת""א, שם יוכל לקבל טיפול אינטנסיבי יותר.",תסקירי שירות המבחן
51,ME-21-02-39513-40,בפגישה עם שירות המבחן מסר הנאשם כי חל שיפור בקשר עם הוריו ואחיו והביע הערכה על התמיכה והסיוע שהם מעניקים לו.,תסקירי שירות המבחן
52,ME-21-02-39513-40,עוד ציין כי הוא מתרחק מגורמים שוליים ופועל להסדרת חובותיו.,תסקירי שירות המבחן
53,ME-21-02-39513-40,"באשר להליך הטיפולי, מסר כי הוא מסייע לו בעריכת שינוי בדפוסי החשיבה ובהתמודדות עם מצוקותיו, כאשר מקבל כלים להתמודדות עם קשייו, ללא שימוש בחומרים או עיסוק בהימורים.",תסקירי שירות המבחן
54,ME-21-02-39513-40,"עוד מסר כי חדל מלהמר מזה כעשרה חודשים וכי בתקופת הדחייה הפחית כמויות צריכת האלכוהול עד להפסקתה לחלוטין מזה כחודש וחצי, כשדיווח על הטבה במצבו הרגשי בעקבות זאת.",תסקירי שירות המבחן
55,ME-21-02-39513-40,כיום הוא מבקש להשתלב בטיפול במסגרת מרכז היום.,תסקירי שירות המבחן
56,ME-21-02-39513-40,"שירות המבחן התרשם כי בשלושת חודשי הדחייה חל שינוי בגישתו של הנאשם, אשר משקיע את כוחותיו בשינוי דפוסי התנהלותו, תוך הימנעות מעיסוק בהימורים וצריכת אלכוהול.",תסקירי שירות המבחן
57,ME-21-02-39513-40,"ההליך המשפטי מהווה עבורו גורם מרתיע ומציב גבול, שסייע לו להתגייס להליכי הטיפול, כשניכר כי פועל לקידום חייו באפיקים מיטביים ומבטא נכונות להמשך טיפול אינטנסיבי.",תסקירי שירות המבחן
58,ME-21-02-39513-40,"בבחינת גורמי הסיכון במצבו שקל השירות את בחירתו השולית בעבירות, אשר נבעה מהתנהלותו ההתמכרותית, הימצאותו בחברה שולית וקשייו להתמודד עם מצוקותיו ולהיעזר בסביבתו.",תסקירי שירות המבחן
59,ME-21-02-39513-40,"עוד נלקחו בחשבון דפוסיו ההתמכרותיים, העדר גורמי תמיכה משמעותיים, קשייו בהתמודדות במצבי דחק ומשבר וכן קשייו במהלך הליך המעצר להשתלב בטיפול מותאם.",תסקירי שירות המבחן
60,ME-21-02-39513-40,"בבחינת גורמי הסיכוי לשיקום התייחסו לגילו הצעיר, העדר עבר פלילי, לקיחת אחריות על התנהגותו והבעת חרטה על מעשיו.",תסקירי שירות המבחן
61,ME-21-02-39513-40,"עוד צוינו התגייסותו להליך טיפולי בתחום ההתמכרויות, והרושם שהגביר את מודעותו לדפוסיו וכן המוטיבציה לעריכת שינוי בחייו.",תסקירי שירות המבחן
62,ME-21-02-39513-40,"בנוסף, צוין כי אינו מאופיין בדפוסים עברייניים מושרשים וכי ההליך הפלילי הוביל לחשיפת קשייו ולקבלת טיפול מתאים, תוך הפסקת העיסוק בהימורים וצריכת האלכוהול.",תסקירי שירות המבחן
63,ME-21-02-39513-40,"לאור דברים אלו והתרשמות קצינת המבחן כי הנאשם יוכל להיתרם מהליכי טיפול, ובכך להפחית הסיכון להישנות ביצוע עבירות, הומלץ על העמדתו בצו מבחן למשך שנה.",תסקירי שירות המבחן
64,ME-21-02-39513-40,במסגרת הצו יימשך הטיפול ביחידה להתמכרויות ותיבחן התאמתו לטיפול במרכז יום.,תסקירי שירות המבחן
65,ME-21-02-39513-40,"לאור ההירתמות להליכי טיפול מפחיתי סיכון, הומלץ, למרות חומרת העבירות, על עונש מאסר בעבודות שירות, ולצדו מאסר מותנה ממושך אשר יציב גבול חיצוני נוסף להתנהגותו.",תסקירי שירות המבחן
66,ME-21-02-39513-40,"בטיעוניו עמד ב""כ המאשימה על הערכים החברתיים שנפגעו כתוצאה ממעשיו של הנאשם, ובהם הצורך להגן על הציבור מפני הנזקים הישירים והעקיפים הכרוכים בשימוש בסמים.",טיעוני הצדדים
67,ME-21-02-39513-40,"לדבריו, הקמת מעבדות לגידול סמים היא תופעה חמורה ורחבת היקף המחייבת, על פי פסיקת בית המשפט העליון, ענישה משמעותית, שתרתיע עבריינים פוטנציאליים מפני ביצוע מעשים דומים.",טיעוני הצדדים
68,ME-21-02-39513-40,"מידת הפגיעה בערכים החברתיים במקרה זה היא ברף הגבוה, בשים לב לכמות הגדולה של הסם, כ-288 ק""ג, לציוד הרב שהושקע במעבדה ולנטילת החשמל בשווי של כ-67 אלף ₪.",טיעוני הצדדים
69,ME-21-02-39513-40,"באשר לנסיבות ביצוע העבירה ציין כי מדובר בעבירה מתוכננת, הכוללת השקעה כספית גבוהה, הן ברכישת הציוד רב והן בתשלום שכר הדירה, כאשר עד לרגע המעצר ממש עבד עסק הנאשם בגידול הסם.",טיעוני הצדדים
70,ME-21-02-39513-40,"עוד הפנה לנזק הפוטנציאלי הגבוה, נוכח הכמות הגדולה של סם והחשש כי יופץ לציבור הרחב.",טיעוני הצדדים
71,ME-21-02-39513-40,"באשר לחלקו של הנאשם בעבירה, ציין כי מדובר במבצע הדומיננטי, ששכר את הדירה, הקים את המעבדה ותפעל אותה, הכל ממניעים כלכליים מובהקים.",טיעוני הצדדים
72,ME-21-02-39513-40,התובע הפנה לאסופת פסיקה וביקש לקבוע מתחם ענישה הנע בין 45 ל-65 חודשי מאסר בפועל.,טיעוני הצדדים
73,ME-21-02-39513-40,"באשר לנסיבות שאינן קשורות לביצוע העבירה, ציין כי מדובר בנאשם צעיר, ללא עבר פלילי, אשר הודה וחסך זמן ציבורי יקר.",טיעוני הצדדים
74,ME-21-02-39513-40,"הנאשם אמנם מגלה בחודשים האחרונים ניצני שינוי ומוטיבציה טיפולית, אך בהתחשב במכלול הנתונים אין במקרה זה הצדקה לסטות לקולה מהמתחם מטעמי שיקום.",טיעוני הצדדים
75,ME-21-02-39513-40,"ב""כ המאשימה הזכיר כי הנאשם נמנע מלהשתלב בטיפול במסגרת סגורה, כפי שהמליץ שירות המבחן בשלב המעצר, כי מסר בדיקת שתן ובה שרידי סם אך לפני חודשים אחדים וכי מדובר בהליך טיפולי המצוי בשלבים ראשוניים בלבד, כך אין לקבל את המלצתו מרחיקת הלכת של שירות המבחן.",טיעוני הצדדים
76,ME-21-02-39513-40,"את הנסיבות המקלות ראוי להביא לידי ביטוי על ידי הטלת עונש מאסר המצוי ברף התחתון של המתחם, כלומר 45 חודשי מאסר בפועל, לצד מאסר על תנאי, קנס ממשי ומרתיע וחילוט של כלל הציוד שנתפס במעבדה.",טיעוני הצדדים
77,ME-21-02-39513-40,"מנגד, ביקש הסנגור המלומד לשכנע כי ראוי במקרה זה לסטות לקולה ממתחם העונש ההולם מטעמי שיקום, להימנע משליחתו של הנאשם למאסר מאחורי סורג ובריח ולאמץ את המלצות שירות המבחן.",טיעוני הצדדים
78,ME-21-02-39513-40,הסנגור ציין כי מדובר במי שביצע את העבירות קרוב לגיל קטינות וכי בגילאים אלה יש לתת עדיפות לשיקולי שיקום וכי ניתן ללמוד על כך משינויי החקיקה אשר הרחיבו לאחרונה את היקף פעילותם של בתי המשפט הקהילתיים.,טיעוני הצדדים
79,ME-21-02-39513-40,"הסנגור הפנה לתסקירים וציין כי מדובר בצעיר, ללא עבר פלילי, שהסתבך על רקע מצב נפשי קשה שהתפתח לאחר פטירת סבו, אשר היה משמעותי עבורו.",טיעוני הצדדים
80,ME-21-02-39513-40,"מדברי שירות המבחן עולה שהנאשם אינו בעל דפוסים עבריינים מושרשים, וכי הוא בעל פוטנציאל שיקומי ואף נמצא בעיצומו של הליך טיפולי שכבר מעיד על שינוי בהתנהלותו.",טיעוני הצדדים
81,ME-21-02-39513-40,"הנאשם מביע מוטיבציה גבוהה לשיקום, מתמיד להגיע לטיפול, משתף פעולה, מוסר בדיקות שתן נקיות וחדל להמר ולצרוך אלכוהול.",טיעוני הצדדים
82,ME-21-02-39513-40,"בנוסף, עבר לאחרונה ראיון קבלה למרכז יום ואמור להתחיל את הטיפול שם בימים הקרובים, כמפורט במסמך האישור ע/1.",טיעוני הצדדים
83,ME-21-02-39513-40,עוד ציין הסנגור כי הנאשם מתמודד עם בעיות התמכרות אשר הוא מטפל בהם וכיום אינו מהמר ואינו צורך אלכוהול.,טיעוני הצדדים
84,ME-21-02-39513-40,"הנאשם היה עצור תקופה ארוכה בפיקוח אלקטרוני, ולאורך תקופה זו ניתק את קשריו השוליים.",טיעוני הצדדים
85,ME-21-02-39513-40,"ב""כ הנאשם הגיש אסופת פסיקה, המציגה רף ענישה נמוך מזה שמשתקף מטיעוני התביעה וביקש להתחשב בכלל נתוניו של הנאשם, לאמץ את המלצת שירות המבחן ולהסתפק בענישה בדמות מאסר בעבודות שירות.",טיעוני הצדדים
86,ME-21-02-39513-40,"במסגרת הראיות לעונש שמעתי את דברי אמו של הנאשם אשר תיארה את תולדות חייו של הנאשם, בנה הבכור.",טיעוני הצדדים
87,ME-21-02-39513-40,"היא תיארה את הקשר הקרוב בינו לבין סבו, ואת הטראומה שחווה ביום פטירתו הפתאומית.",טיעוני הצדדים
88,ME-21-02-39513-40,בעקבות זאת לקה בדיכאון והתמכר לאלכוהול ובהמשך להימורים.,טיעוני הצדדים
89,ME-21-02-39513-40,"עוד ציינה האם את השינוי המשמעותי לטובה שחל בנאשם בחודשים האחרונים, מאז השתלב בטיפול ביחידה להתמכרויות, וביקשה לאפשר לו להמשיך ואף לסיים את הטיפול במרכז היום, על מנת שלא יחזור לדפוסי העבר.",טיעוני הצדדים
90,ME-21-02-39513-40,"לדבריה, הנאשם מביע חרטה כנה על מעשיו, ולא ישוב לבצע מעשים דומים לעולם.",טיעוני הצדדים
91,ME-21-02-39513-40,"לבסוף, שמעתי גם את דברי הנאשם עצמו, אשר מסר כי המחשבה על מות סבו מלווה אותו מדי יום ביומו, ועל מנת להתמודד עם המחשבות על כך צרך אלכוהול והימר.",טיעוני הצדדים
92,ME-21-02-39513-40,"ההימורים יצרו חובות גדולים, עד שתחת איומי הנושים, ומתוך פחד לגורלו ולגורל בני משפחתו הסכים לבצע את העבירות.",טיעוני הצדדים
93,ME-21-02-39513-40,הנאשם ציין כי הוא לוקח אחריות על מעשיו ומודע לכך שביצע מעשה אסור.,טיעוני הצדדים
94,ME-21-02-39513-40,"לדבריו, בעזרת הטיפול שינה את השקפותיו וצבר כלים המאפשרים לו להתמודד עם המחשבות המעיקות בנוגע לסבו.",טיעוני הצדדים
95,ME-21-02-39513-40,ברצונו להתחתן ולנהל מעתה אורח חיים נורמטיבי.,טיעוני הצדדים
96,ME-21-02-39513-40,בצדק טענה המאשימה כי מידת הפגיעה בערכים המוגנים מצויה במקרה זה ברף הגבוה.,דיון והכרעה 
97,ME-21-02-39513-40,הנסיבות הקשורות בביצוע העבירה מלמדות על מרכיבי חומרה משמעותיים.,דיון והכרעה 
98,ME-21-02-39513-40,"המדובר במעשה מתוכנן ומחושב, שתחילתו בשכירת דירה רחבת היקף בתמורה כספית משמעותית, המשכו בהקמת מעבדה גדולה ומשוכללת לגידול הסם, תוך השקעה רבה בזמן ובמשאבים ונקיטה באמצעים שנועדו להסוואת המעשים, וביצוע שינויים במערכת החשמל במטרה להימנע מתשלום, וסופו בתפיסתם של הנאשם ואחרים כאשר הם מטפחים כמות עצומה של סם, מעל 288 קילוגרם, בשתילי ענק אותם גידלו בלא פחות מ-1,411 אדניות בהן צוידה המעבדה.",דיון והכרעה 
99,ME-21-02-39513-40,"מדובר בכמות חריגה של ציוד ושל סם, גם בהשוואה למקרים אחרים אשר נדונו לפני מותב זה ומותבים דומים אחרים.",דיון והכרעה 
100,ME-21-02-39513-40,"באשר למדיניות הענישה הנוהגת, הרי שזו מלמדת על כך שככלל דינם של אלה המעורבים בהקמתן ותפעולן של מעבדות מעין אלה, בוודאי מעבדות בהן הופק סם במשקל נכבד ובשווי כספי משמעותי, להישלח לנשיאת מאסר ממושך, גם מקום בו מדובר במי שעברו הפלילי אינו מכביד.",דיון והכרעה 
101,ME-21-02-39513-40,"הענישה היא כמובן אינדיווידואלית, ובמקרים המתאימים ניתן גם בעבירות מעין אלה לסטות לקולה מהמתחם מטעמי שיקום, אך הכלל הרחב הוא מאסר, ולאו דווקא לתקופה קצרה.",דיון והכרעה 
102,ME-21-02-39513-40,"אדגים את הכלל האמור על ידי סקירת הפסיקה שהוגשה לעיוני, ופסיקה רלוונטית נוספת.",דיון והכרעה 
103,ME-21-02-39513-40,"כפי שציינתי, מדובר במקרה זה בכמות חריגה למדי של סם, ועל כן אביא גם דוגמאות המתייחסות לגידול כמות קטנה יותר של סם, מהן ניתן יהיה ללמוד על המתחם המחמיר מעט יותר הנדרש במקרה זה.",דיון והכרעה 
104,ME-21-02-39513-40,"מהפסיקה שהובאה עד כה ניתן ללמוד כי בקווים כלליים, גידול סם מסוג קנבוס במעבדה משוכללת, לאורך זמן ותוך השקעת משאבים ניכרים וגניבת חשמל, כאשר משקל שתילי הסם שנתפס עומד על כ-100 ק""ג, מצדיק קביעת מתחם ענישה שהרף התחתון שלו נע סביב 30 חודשי מאסר.",דיון והכרעה 
105,ME-21-02-39513-40,"אלא שבמעבדה הנוכחית, גם אם פעלה תקופה קצרה באופן יחסי והיקף גניבת החשמל לא היה ברף העליון, נתפסה כמות גדולה בהרבה של כמעט 300 ק""ג, ועל כן נדרשת החמרה מידתית בקביעת המתחם, מעבר לתקופות שהודגמו עד כה.",דיון והכרעה 
106,ME-21-02-39513-40,"אבחן אפוא כמה מקרים נוספים, בהם מדובר היה בכמות גדולה יותר של סם, ואף כזו המתקרבת להיקפים שנתפסו במעבדה הנוכחית.",דיון והכרעה 
107,ME-21-02-39513-40,"בשים לב לרף הגבוה של עצמת הפגיעה בערכים החברתיים, לכמות הסם ולפוטנציאל הנזק הכרוך בגידולו, להיקף המשאבים שהושקעו בהקמת ותפעול המעבדה, בפסיקה הנוהגת ובמכלול הנתונים הקשורים בביצוע העבירה, אני סבור כי לצד מעשיו של הנאשם יש לקבוע מתחם עונש הולם הנע בין 40 ל-65 חודשי מאסר בפועל, לצד מאסר על תנאי וקנס משמעותי.",דיון והכרעה 
108,ME-21-02-39513-40,העונש הראוי לנאשם:,דיון והכרעה 
109,ME-21-02-39513-40,"משנקבע מתחם העונש ההולם למעשים יש לאתר את העונש המתאים לעניינו של הנאשם בהתאם למכלול הנסיבות שאינן קשורות לביצוע העבירה, אלא נוגעות יותר לנאשם עצמו, לעברו ולדפוסיו.",דיון והכרעה 
110,ME-21-02-39513-40,"עוד יש לבחון, במקרים המתאימים, את האפשרות לסטות מהמתחם לקולה מטעמי שיקום, כפי שמבקשת ההגנה לעשות במקרה שלפנינו.",דיון והכרעה 
111,ME-21-02-39513-40,"באשר לנתוניו של הנאשם, הרי שמדובר בצעיר כבן 20, נעדר עבר פלילי, אשר הודה במיוחס לו, נטל אחריות על מעשיו וחסך זמן ציבורי.",דיון והכרעה 
112,ME-21-02-39513-40,"התסקירים שהוגשו בעניינו מעידים על מי שפנה לדרך שולית על רקע משבר שחווה עקב מות סבו, החל לצרוך אלכוהול ולעסוק בהימורים, וכיום מכיר בחומרת מעשיו, השתלב בטיפול ומעוניין להשתקם ולשוב ולנהל אורח חיים נורמטיבי.",דיון והכרעה 
113,ME-21-02-39513-40,"נתונים מעין אלה צפויים בנסיבות רגילות להוביל למיקום עונשו של הנאשם בסמוך לרף התחתון של מתחם העונש ההולם, גם אם לא ברף התחתון ממש, וזאת לנוכח הצורך להעניק משקל מסוים בענישה גם לצורך המובהק להרתיע אחרים המצויים במצבי משבר ודחק מלאתר את הפתרונות למצוקתם הכלכלית בדרך של הקמת מעבדות לגידול סם.",דיון והכרעה 
114,ME-21-02-39513-40,"אלא שהסנגור המלומד אינו מסתפק במיקום העונש בחלק התחתון של המתחם, אלא עותר להקלה משמעותית נוספת, הרבה מעבר לרף התחתון של המתחם שנקבע, אשר לא תכלול מרכיב נוסף של מאסר מאחורי סורג ובריח.",דיון והכרעה 
115,ME-21-02-39513-40,בתוך כך עותרת ההגנה לתת במקרה זה משקל בכורה לשיקולי השיקום ולהעדיפם על פני שיקולי הגמול וההרתעה.,דיון והכרעה 
116,ME-21-02-39513-40,"ואכן, ניתן בהחלט לומר כי במקרה זה כוללים תסקירי שירות המבחן היבטים שיקומיים מסוימים המצדיקים התחשבות.",דיון והכרעה 
117,ME-21-02-39513-40,"המדובר בנאשם צעיר מאד, אשר על פי התרשמות שירות המבחן אינו ניחן בדפוסים עברייניים מושרשים.",דיון והכרעה 
118,ME-21-02-39513-40,"הנאשם הוחזק תקופה ארוכה במעצר בפיקוח אלקטרוני, והשכיל להשתלב בטיפול במסגרת היחידה לטיפול בהתמכרויות.",דיון והכרעה 
119,ME-21-02-39513-40,"הוא משתף פעולה באופן מלא בהליכי הטיפול מזה מספר חודשים, מוסר בדיקות שתן נקיות, מדווח על הפסקת השימוש באלכוהול ועל הימנעות מהימורים, ואף נמצא מתאים להשתלב בטיפול אינטנסיבי מעט יותר, במסגרת מרכז יום לצעירים.",דיון והכרעה 
120,ME-21-02-39513-40,הטיפול מניב פירות בדמות שינוי הדרגתי בדפוסי החשיבה ואימוץ כלים המאפשרים לנאשם להתמודד עם קשייו באופן קונסטרוקטיבי ומקדם.,דיון והכרעה 
121,ME-21-02-39513-40,שירות המבחן מתרשם ממוטיבציה גבוהה להמשך טיפול ומכך שבהליכי הטיפול פוטנציאל להפחתת הסיכון.,דיון והכרעה 
122,ME-21-02-39513-40,"על רקע זה אף הומלץ להעמידו בצו מבחן למשך שנה, ולהסתפק בעבודות שירות חלף מאסר מאחורי סורג ובריח.",דיון והכרעה 
123,ME-21-02-39513-40,לצד נתונים חיוביים אלה מתחייבת הערת אזהרה על רקע מספר נתונים נוספים המפורטים בתסקירים.,דיון והכרעה 
124,ME-21-02-39513-40,"אזכיר, בהקשר זה, את העובדה כי העמדה המקצועית המקורית של שירות המבחן הייתה כי הנאשם זקוק לטיפול במסגרת אינטנסיבית של קהילה טיפולית סגורה.",דיון והכרעה 
125,ME-21-02-39513-40,"בפני הנאשם הונחה האפשרות להשתלב בטיפול במרכז ""רטורנו"", אך הוא סיכל את אותה אפשרות במו ידיו.",דיון והכרעה 
126,ME-21-02-39513-40,"בהמשך, השתלב הנאשם כאמור בטיפול ביחידה העירונית לטיפול בהתמכרויות, אך מדובר בטיפול שהחל לפני חודשים אחדים בלבד, בפברואר 2022, ואין חולק כי לצד ההישגים הטיפוליים, הרי שמדובר בהליך טיפולי שנמצא בראשיתו, ודרך ארוכה עדיין מצפה לנאשם בטרם ניתן יהיה לקבוע ברמת ביטחון של ממש כי בחר סופית בדרך השיקומית, ולא ישוב לסכן את הציבור.",דיון והכרעה 
127,ME-21-02-39513-40,"די לעיין ברשימת גורמי הסיכון המפורטים בתסקירים על מנת להבהיר כי מלאכה רבה ניצבת בדרכו של הנאשם, וכי מוקדם לקבוע מסקנות נחרצות בנוגע להצלחתם העתידית של הליכי השיקום.",דיון והכרעה 
128,ME-21-02-39513-40,"עוד יש להזכיר את העובדה כי בסמוך לתחילת הטיפול מסר הנאשם בדיקת שתן ובה שרידי סם, גם אם בחודשים שחלפו מאז השכיל למסור בדיקות נוספות שהיו נקיות כולן.",דיון והכרעה 
129,ME-21-02-39513-40,"בנסיבות אלה, גם אם מצביעים התסקירים על הליכי שיקום ועל פוטנציאל שיקומי, ספק אם יש בהם כדי להצדיק הקלה ממשית בעונש מעבר לרף התחתון של המתחם שנקבע, ומכל מקום ברי כי אין בהם כדי להביא להכפפתם המלאה של שיקולי הגמול וההרתעה לשיקולי השיקום.",דיון והכרעה 
130,ME-21-02-39513-40,האיזון בין השיקולים השונים מוביל במקרה זה אל המסקנה לפיה ראוי ליתן משקל מסוים להליכי השיקום בהם פתח הנאשם ולפוטנציאל השיקומי שגילה באמצעות ענישה הסוטה במידת מה לקולה מהמתחם שנקבע.,דיון והכרעה 
131,ME-21-02-39513-40,"אבהיר, כי גם בכך יש משום הקלה ממשית עם הנאשם בשים לב לתקופת הטיפול הקצרה.",דיון והכרעה 
132,ME-21-02-39513-40,"עם זאת, אין מקום לסטות באופן ניכר מאותו רף תחתון, ועל הנאשם לשאת בעונש מאסר משמעותי אשר ייתן ביטוי ממשי, גם אם לא מלא, של רף החומרה הגבוה של מעשיו.",דיון והכרעה 
133,ME-21-02-39513-40,"לצד עונש המאסר המתחייב יושתו על הנאשם גם מאסר על תנאי מרתיע, כמו גם קנס כספי משמעותי, גם אם מתון באופן יחסי, אשר יתחשב מחד במוטיבציה הכלכלית שביסוד העבירה וברווחים הצפויים, ומנגד במצבו הכלכלי, האישי והמשפחתי של הנאשם.",דיון והכרעה 
134,ME-21-02-39513-40,"לאור כל האמור לעיל, אני גוזר על הנאשם את העונשים הבאים:",דיון והכרעה 
135,ME-21-02-39513-40,"מאסר בפועל למשך 32 חודשים, בניכוי ימי המעצר מיום 18.2.21 עד 25.2.21.",דיון והכרעה 
136,ME-21-02-39513-40,12 חודשי מאסר על תנאי והתנאי הוא כי במשך 3 שנים מיום שחרורו לא יעבור הנאשם עבירת סמים מסוג פשע.,דיון והכרעה 
137,ME-21-02-39513-40,6 חודשי מאסר על תנאי והתנאי הוא כי במשך 3 שנים מיום שחרורו לא יעבור הנאשם עבירת סמים מסוג עוון.,דיון והכרעה 
138,ME-21-02-39513-40,"קנס בסך 30,000 ₪ או 100 ימי מאסר תמורתו.",דיון והכרעה 
139,ME-21-02-39513-40,"הקנס ישולם ב-20 תשלומים חודשיים, שווים ורצופים, החל מיום 20.10.22.",דיון והכרעה 
140,ME-21-02-39513-40,אני מורה על חילוט כלל הציוד שנתפס במעבדה ועל השמדת הסמים.,דיון והכרעה 
141,ME-21-02-39513-40,"ניתן היום,  י""ט תמוז תשפ""ב, 18 יולי 2022, במעמד הצדדים.","זכות ערעור בתוך 45 ימים לביהמ""ש העליון"
