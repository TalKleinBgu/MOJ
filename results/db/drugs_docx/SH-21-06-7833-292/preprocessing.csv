,verdict,text,part
0,SH-21-06-7833-292,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א","נתנאל בן ראובן יהודיאן
באמצעות ב""כ עו""ד שוש חיון"
1,SH-21-06-7833-292,"חוק הנוער (שפיטה, ענישה ודרכי טיפול), תשל""א-1971","נתנאל בן ראובן יהודיאן
באמצעות ב""כ עו""ד שוש חיון"
2,SH-21-06-7833-292,"חוק העונשין, תשל""ז-1977: סע'  40ט'","נתנאל בן ראובן יהודיאן
באמצעות ב""כ עו""ד שוש חיון"
3,SH-21-06-7833-292,הנאשם שלפני נותן את הדין בגין העבירות כדלקמן:,כתב האישום והסדר הטיעון
4,SH-21-06-7833-292,"יצוא, יבוא, מסחר, הספקה של סמים מסוכנים, בניגוד לסעיף 13 + 19א לפקודת הסמים המסוכנים [נוסח חדש], תשל""ג – 1973 (להלן: ""הפקודה"") – 3 עבירות – שתיים מתוכן בחלופה של ""סחר"" ואחת בחלופה של ""אספקה"";",כתב האישום והסדר הטיעון
5,SH-21-06-7833-292,"החזקה/שימוש בסמים לצריכה עצמית, בניגוד לסעיף 7(א) + 7(ג) סיפא לפקודה.",כתב האישום והסדר הטיעון
6,SH-21-06-7833-292,"בהתאם לעובדות כתב האישום המתוקן כא/1, במועדים הרלוונטיים לכתב האישום, למדו הנאשם ויעל ריינר (להלן: ""יעל"") בכתות שונות באותה השכבה, במקיף אמי""ת בבאר שבע.",כתב האישום והסדר הטיעון
7,SH-21-06-7833-292,"במועדים הרלוונטיים לכתב האישום, החזיק הנאשם בטלפון שמספרו 054-2189819 ויעל החזיקה בטלפון שמספרו 058-4124403.",כתב האישום והסדר הטיעון
8,SH-21-06-7833-292,"במועדים הרלוונטיים לכתב האישום, התגוררה יעל בכתובת שרה אהרונסון 41, באר שבע (להלן: ""הבית"").",כתב האישום והסדר הטיעון
9,SH-21-06-7833-292,"יעל השיבה לו, כי היא מעונינת ושאלה אותו בדבר המחיר.",כתב האישום והסדר הטיעון
10,SH-21-06-7833-292,"הנאשם השיב לה ""4.5-250"" והשניים קבעו להיפגש.",כתב האישום והסדר הטיעון
11,SH-21-06-7833-292,"באותו היום, סמוך לשעה 17:41, בסמוך לביתה של יעל, מכר הנאשם ליעל סם מסוכן מסוג קנבוס במשקל 4.5 גרם תמורת 250 ₪.",כתב האישום והסדר הטיעון
12,SH-21-06-7833-292,"יעל השיבה לו, כי תוכל רק מחר.",כתב האישום והסדר הטיעון
13,SH-21-06-7833-292,"יום למחרת , בתאריך 11.01.21, שלח הנאשם מסרון נוסף ליעל, במסגרתו שאל מתי יוכל לקפוץ אליה ויעל השיבה שיבוא לקראת השעה 10:00.",כתב האישום והסדר הטיעון
14,SH-21-06-7833-292,"באותו היום, בסמוך לשעה 22:38, ברח' שמגר השופט הסמוך לבית הספר אמי""ת בבאר שבע, סחר הנאשם בסם מסוכן מסוג קנבוס במשקל של 10.5 גרם תמורת 300 ₪.",כתב האישום והסדר הטיעון
15,SH-21-06-7833-292,"בתאריך 18.01.21, שלח הנאשם ליעל מסרון באמצעות תכנת ""וואטסאפ"", במסגרתו כתב לה ""מה קורה"" וזו השיבה לו ""עוד נשאר לי"", אז כתב לה הנאשם ""יש חומר טוב"" והשניים קבעו להיפגש.",כתב האישום והסדר הטיעון
16,SH-21-06-7833-292,"באותו יום, סמוך לשעה 19:01, בסמוך לביתה של יעל, סיפק הנאשם סם מסוכן, בכך שמסר ליעל סם מסוכן מסוג קנבוס במשקל 7.57 גרם.",כתב האישום והסדר הטיעון
17,SH-21-06-7833-292,יעל שאלה אם יש משהו טוב והנאשם השיב לה שכן ושלח לה תמונות של סמים.,כתב האישום והסדר הטיעון
18,SH-21-06-7833-292,"יעל השיבה לו ""זה יפה, אשמח לכמה"" ובהמשך שאלה אם ניתן להעביר לו בביט או שצריכה ללכת להוציא וזה השיב לה שניתן להעביר בביט.",כתב האישום והסדר הטיעון
19,SH-21-06-7833-292,"בהמשך אותו יום, בשעה 20:54, בסמוך לביתה של יעל, מכר הנאשם ליעל סם מסוכן מסוג קנבוס במשקל 8.31 גרם תמורת 450 ₪.",כתב האישום והסדר הטיעון
20,SH-21-06-7833-292,"בתאריך 25.05.21, בסמוך לשעה 11:40, החזיק הנאשם, בתוך שינה בחדר השינה שלו, ב-3 יחידות של סם מסוכן מסוג קנבוס במשקל של 5.1653 גרם לצריכתו העצמית.",כתב האישום והסדר הטיעון
21,SH-21-06-7833-292,"בין הצדדים נערך הסדר טיעון, אשר לא כלל הסכמה לענין העונש, במסגרתו תוקן כתב האישום, והנאשם נשלח להערכת שירות המבחן למבוגרים בשל גילו.",כתב האישום והסדר הטיעון
22,SH-21-06-7833-292,"לאחר קבלת התסקירים, טענו הצדדים לעונש, ולאחר שהסתיימה פרשת העונש, הפנה בית המשפט את הנאשם לראיון אצל הממונה על עבודות השירות בשב""ס.",כתב האישום והסדר הטיעון
23,SH-21-06-7833-292,מכאן – גזר דין זה.,כתב האישום והסדר הטיעון
24,SH-21-06-7833-292,התביעה לא הגישה ראיות לענין העונש.,ראיות לעונש
25,SH-21-06-7833-292,"ההגנה הגישה, לענין העונש, ראיות כדלקמן:",ראיות לעונש
26,SH-21-06-7833-292,מסמכי ייעוץ פסיכיאטרי של הנאשם – נ/1;,ראיות לעונש
27,SH-21-06-7833-292,גיליון ציונים של הנאשם – נ/2.,ראיות לעונש
28,SH-21-06-7833-292,"בנוסף, העידה ההגנה עדים לענין העונש כדלקמן:",ראיות לעונש
29,SH-21-06-7833-292,"ה. 1 – עו""ס אהרון קלדרון מ.ר. 18291:",ראיות לעונש
30,SH-21-06-7833-292,"העד משמש עו""ס במרכז חוסן, המטפל במכורים לסמים.",ראיות לעונש
31,SH-21-06-7833-292,"העד שיתף, כי הנאשם הופנה אליהם משירות המבחן למבוגרים, וכבר באבחון, התרשמו ממנו כבעל מוטיבציה גבוהה להשתנות.",ראיות לעונש
32,SH-21-06-7833-292,"לדבריו, משתתף הנאשם בקבוצה טיפולית ובטיפול פרטני, ומזה כחמישה חודשים, מתמיד בהגעתו למפגשים.",ראיות לעונש
33,SH-21-06-7833-292,"לדברי העד, הנאשם עובר הליך של שינוי, מוביל בקבוצה, מהווה דוגמה, ומועמד לקבוצה מתקדמת.",ראיות לעונש
34,SH-21-06-7833-292,"עוד הוסיף, כי גם בטיפול הפרטני, משתף הנאשם פעולה.",ראיות לעונש
35,SH-21-06-7833-292,"העד שיתף, כי מרכז חוסן מצוי בקשר עם גורמים בצבא, על מנת לאפשר לנאשם להתגייס, מתוך סברה, שזה יהיה תהליך משמעותי בשבילו, בייחוד בתחום המודיעין על רקע זה שהוא דובר את השפה הפרסית.",ראיות לעונש
36,SH-21-06-7833-292,ה.,ראיות לעונש
37,SH-21-06-7833-292,"2 – מר ראובן יהודיאן, אביו של הנאשם:",ראיות לעונש
38,SH-21-06-7833-292,"העד שיתף, כי הנאשם עוזר להם בבית וגם עובד כמטפל של סבתו הסיעודית.",ראיות לעונש
39,SH-21-06-7833-292,"בנוסף, מסייע לו בעסקים שלו.",ראיות לעונש
40,SH-21-06-7833-292,"לדבריו, כשנתיים לפני אירועי כתב האישום, הרגישו שמשהו אינו כשורה עם הנאשם ולקחו אותו לטיפול פסיכולוגי.",ראיות לעונש
41,SH-21-06-7833-292,"העד שיתף, כי המשפחה נורמטיבית ללא קשר לעולם הסמים וללא הסתבכויות עם החוק.",ראיות לעונש
42,SH-21-06-7833-292,"לדבריו, הנאשם שגה, אך הוא מודה ומתחרט על מעשיו.",ראיות לעונש
43,SH-21-06-7833-292,"העד ביקש להתחשב בנאשם ובעתידו ולדבריו, הוא יוודא שהנאשם לא יעבור שוב עבירות דומות.",ראיות לעונש
44,SH-21-06-7833-292,"בענינו של הנאשם הוגש תסקיר המפרט את נסיבותיו האישיות, כבן 19, רווק, מוכר למערכת הפסיכיאטרית כלוקה בדיכאון, טרם מעצרו התגורר בבית הוריו בבאר שבע.",הערכת שירות המבחן למבוגרים
45,SH-21-06-7833-292,הנאשם מסייע למשפחה בטיפול בסבתו הסיעודית.,הערכת שירות המבחן למבוגרים
46,SH-21-06-7833-292,הנאשם סיים 12 שנות לימוד ובעל תעודת בגרות מלאה.,הערכת שירות המבחן למבוגרים
47,SH-21-06-7833-292,"אשר לשירותו הצבאי, ממתין הנאשם לסיום ההליך המשפטי דנן.",הערכת שירות המבחן למבוגרים
48,SH-21-06-7833-292,"הנאשם שיתף, כי בהיותו בן 17, היה עד לתאונת דרכים שהתרחשה בין רכבים אחרים וראה גופות מוטלות על הכביש.",הערכת שירות המבחן למבוגרים
49,SH-21-06-7833-292,"הדבר גרם לו לחץ וחרדות, אשר התבטאו בחוסר שינה, מחשבות, דמיונות ופחדים.",הערכת שירות המבחן למבוגרים
50,SH-21-06-7833-292,"לאחר כשנה, החליט לפנות לטיפול פסיכיאטרי, ומקבל טיפול תרופתי.",הערכת שירות המבחן למבוגרים
51,SH-21-06-7833-292,"מספר חודשים טרם עריכת התסקיר הראשון, חווה הנאשם משבר נוסף, כאשר בן דודו, איציק סעידיאן, הצית עת עצמו, והדבר הוביל להחמרה במצבו הנפשי.",הערכת שירות המבחן למבוגרים
52,SH-21-06-7833-292,"הנאשם מסר, כי החל לצרוך סמים בהיותו כבן 17, לאחר הטראומה שנגרמה לו מלראות את תאונת הדרכים.",הערכת שירות המבחן למבוגרים
53,SH-21-06-7833-292,"הנאשם אינו מגדיר עצמו כמכור, אולם, רוצה להפסיק כל תלות אפשרית בסמים ובסיגריות.",הערכת שירות המבחן למבוגרים
54,SH-21-06-7833-292,"הנאשם עבר שלוש בדיקות לאיתור שרידי סם, אשר יצאו שליליות.",הערכת שירות המבחן למבוגרים
55,SH-21-06-7833-292,"שירות המבחן פנה למחנכת כתתו של הנאשם, ואף עם יועצת בית הספר, אשר תיארו אותו כילד מבין הטובים בכתתו, אשר ביצע מחויבויותיו כנדרש והשקיע בלימודים.",הערכת שירות המבחן למבוגרים
56,SH-21-06-7833-292,"כן, פנה שירות המבחן לפסיכיאטרית המטפלת בנאשם, אשר תיארה קשיים של הנאשם לדבר בפתיחות ושיתוף מולה, וכי לא נראה שיפור משמעותי למרות הטיפול התרופתי.",הערכת שירות המבחן למבוגרים
57,SH-21-06-7833-292,"לדבריה, זקוק הנאשם למסגרת טיפולית וגמילה עם צוות מקצועי.",הערכת שירות המבחן למבוגרים
58,SH-21-06-7833-292,שירות המבחן התרשם מנזקקות לטיפול מעמיק וקבוע בתחום הגמילה מסמים.,הערכת שירות המבחן למבוגרים
59,SH-21-06-7833-292,שירות המבחן תיאר בהרחבה את השתלבות הנאשם בהליך הטיפולי במרכז חוסן ואת כברת הדרך אותה עבר.,הערכת שירות המבחן למבוגרים
60,SH-21-06-7833-292,"בתסקיר הסופי מיום 10.08.22 מסר שירות המבחן, כי הנאשם מצוי בקבוצה למתקדמים וכן ממשיך במפגשים פרטניים.",הערכת שירות המבחן למבוגרים
61,SH-21-06-7833-292,הנאשם מרבה לבטא את עצמו ולשתף את העובדת הסוציאלית בשגרת יומו ומוצא אוזן קשבת בשיחות.,הערכת שירות המבחן למבוגרים
62,SH-21-06-7833-292,"אשר לשירותו הצבאי, התלבט תחילה הנאשם, אך מסר כי הגיע להחלטה, לפיה הוא מעוניין להתגייס לשירות צבאי ולאחר סיום ההליך המשפטי, יש בכוונתו לערער על החלטת הצבא שלא לגייסו.",הערכת שירות המבחן למבוגרים
63,SH-21-06-7833-292,"אשר למצבו הנפשי, מצב רוחו היה טוב, התמצאותו תקינה, ללא תכנים פסיכוטיים פעילים.",הערכת שירות המבחן למבוגרים
64,SH-21-06-7833-292,"הנאשם מסר, כי הפסיק לחלוטין את הטיפול התרופתי וצפויה לו פגישה עם פסיכיאטר ביום 27.09.22.",הערכת שירות המבחן למבוגרים
65,SH-21-06-7833-292,שירות המבחן המליץ על ענישה שיקומית טיפולית בענינו של הנאשם.,הערכת שירות המבחן למבוגרים
66,SH-21-06-7833-292,"שירות המבחן המליץ על הטלת צו של""צ בהיקף 250 שעות והעמדת הנאשם במבחן למשך חצי שנה.",הערכת שירות המבחן למבוגרים
67,SH-21-06-7833-292,"בנוסף, המליץ שירות המבחן למבוגרים על ביטול הרשעת הנאשם בדין לאור לקיחת אחריות מצדו וההליך הטיפולי שעבר.",הערכת שירות המבחן למבוגרים
68,SH-21-06-7833-292,"בהודעה מיום 16.08.22, הודיעה הממונה על עבודות השירות בשב""ס, כי הנאשם טרם העביר את המסמכים הדרושים, בהם סיכום מידע רפואי וחוות דעת פסיכיאטרית, לצורך הכנת חוות דעת בענינו, זאת חרף מספר פניות שנעשו אליו.","חוות דעת הממונה על עבודות השירות בשב""ס"
69,SH-21-06-7833-292,"בית המשפט העביר את ההודעה לעיון באי כוח הצדדים, ולא התקבלה כל תגובה מטעם ההגנה.","חוות דעת הממונה על עבודות השירות בשב""ס"
70,SH-21-06-7833-292,"מכאן, שהנאשם ויתר על האפשרות לרצות את עונשו בדרך זו.","חוות דעת הממונה על עבודות השירות בשב""ס"
71,SH-21-06-7833-292,התביעה הגישה טיעוניה בכתב (ת/1) והשלימה אותן על פה.,טענות הצדדים
72,SH-21-06-7833-292,"התביעה טענה, כי הנאשם פגע פגיעה משמעותית בערכים המוגנים של בריאות הציבור; הגנה על שלום הציבור; פגיעה בשמירת הסדר הציבורי; הגנה על שלטון החוק; הגנה על הציבור מפני עבירות פליליות.",טענות הצדדים
73,SH-21-06-7833-292,"התביעה הדגישה לחומרה, את התקופה הארוכה על פניה נעברו העבירות, מחודש דצמבר 2020 ועד מאי 2021, כאשר בכל פעם, היה זה הנאשם שיזם את הפניה ליעל.",טענות הצדדים
74,SH-21-06-7833-292,"התביעה טענה, כי יש לקבוע מתחם ענישה נפרד בגין כל אחד מסעיפי האישום בהם הורשע הנאשם.",טענות הצדדים
75,SH-21-06-7833-292,"התביעה טענה, כי חרף התסקיר החיובי מאת שירות המבחן למבוגרים, החרטה שהביע הנאשם היא בגין הפגיעה בו ובמשפחתו, ולא בשל ההשלכות של מעשיו ואף ציין, כי הוא בספק בנוגע לרצונו לשרת בצבא.",טענות הצדדים
76,SH-21-06-7833-292,"התביעה טענה, כי בעבירות הסמים, נדחות הנסיבות האישיות של הנאשם מפני האינטרס הציבורי והתייחסה להמלצת שירות המבחן בדבר אי הרשעת הנאשם וטענה, כי לא ניתן לקבל המלצה זו, כיוון שהנאשם לא עומד בתנאים שנקבעו.",טענות הצדדים
77,SH-21-06-7833-292,"התביעה עתרה שלא לאמץ את תסקיר שירות המבחן למבוגרים בשל היעדר נסיבות יוצאות דופן המצדיקות סטייה ממתחם הענישה ואף טענה, כי משך ההליך הטיפולי לא היה ארוך מספיק.",טענות הצדדים
78,SH-21-06-7833-292,"במכלול השיקולים, עתרה התביעה למקם עונשו של הנאשם בתחתית כל אחד מהמתחמים אליהם עתרה.",טענות הצדדים
79,SH-21-06-7833-292,"עוד עתרה התביעה, להטיל על הנאשם מאסרים מותנים מרתיעים, קנס כספי, פסילת רישיון נהיגה בפועל ועל תנאי והתחייבות להימנע מעבירות.",טענות הצדדים
80,SH-21-06-7833-292,"ההגנה טענה על פה במועד שמיעת פרשת העונש, והשלימה טיעוניה בכתב (נ/3) ביום 31.05.22.",טענות הצדדים
81,SH-21-06-7833-292,"ההגנה טענה, כי מדובר בנער, ואם לא היה נשאר בגן עוד שנה, ענינו היה מתנהל בבית משפט לעניני נוער ולא בבית משפט השלום.",טענות הצדדים
82,SH-21-06-7833-292,"ההגנה ביקשה לראות בנאשם כ""קטין בגיר"" והפנתה להליך מעצרו של הנאשם, אשר שוחרר ללא תסקיר במסגרת בקשת התביעה למעצרו עד תום ההליכים, ולערר שהגישה התביעה, אשר נדחה, תוך שבית המשפט התחשב בגילו; מצבו הנפשי; הבעת חרטה; היעדר עבר פלילי; וקבע שהוא אינו מתרשם מהנאשם כאדם הנטוע עמוק בתחום הסמים.",טענות הצדדים
83,SH-21-06-7833-292,"ההגנה הפנתה לנסיבותיו האישיות של הנאשם ומסרה, כי בגיל 17, היה הנאשם עד לתאונת דרכים בה נהרגו אנשים, ומראה הגופות המוטלות בכביש, גרמו לנאשם לטראומה ולדיכאון.",טענות הצדדים
84,SH-21-06-7833-292,"לאחר מספר חודשים, חווה הנאשם טראומה נוספת, כאשר בן דודו, איציק סעידיאן הצית את עצמו, והדבר הוביל להידרדרות במצבו הנפשי, גרם לחרדות קשות ולדיכאון קליני.",טענות הצדדים
85,SH-21-06-7833-292,"ההגנה טענה, כי לאור הנסיבות, מצא הנאשם את השימוש בקנאביס כמרגיע ומסייע לו להתמודד עם מצבו הנפשי, אך פיתח תלות בסם.",טענות הצדדים
86,SH-21-06-7833-292,"לאחר האמור, החל הנאשם בטיפול תרופתי בליווי פסיכיאטר.",טענות הצדדים
87,SH-21-06-7833-292,"ההגנה טענה, כי היה מצוי בידי הנאשם סם, והוא פנה ליעל, אשר ידע שהיא צורכת סמים, והציע לה לקנות ממנו את הסמים.",טענות הצדדים
88,SH-21-06-7833-292,"עוד טענה ההגנה, כי הנאשם רצה להיות בחברת יעל.",טענות הצדדים
89,SH-21-06-7833-292,"ההגנה טענה, כי כמויות הסם הינן בגרמים בודדים ומדובר ברף הנמוך.",טענות הצדדים
90,SH-21-06-7833-292,"ההגנה טענה, כי הנאשם מכר את הסמים במחירי הפסד, כאשר המחיר לגרם הינו כ-100 ₪ ואילו הנאשם מכר גרם בכ-40 ₪, ומכאן, שלא הייתה לנאשם כוונה להתעשר.",טענות הצדדים
91,SH-21-06-7833-292,"ההגנה טענה, כי העבירות נעו על פני תקופה בת שבועיים, למעט האישום האחרון אשר התרחש מספר חודשים לאחר מכן, וכי לא היה כל תחכום במעשים של הנאשם.",טענות הצדדים
92,SH-21-06-7833-292,"ההגנה טענה, כי ההליך הטיפולי היה אינטנסיבי מאוד, גם אם לא היה ארוך, והבדיקות שעבר הנאשם לאיתור שרידי סם – יצאו שליליות.",טענות הצדדים
93,SH-21-06-7833-292,"ההגנה טענה, כי אין לנאשם יסודות עברייניים, והוא עבר שינוי מהותי בחייו, כיום עובד כמטפל של סבתו על מנת שלא תשהה בבית אבות.",טענות הצדדים
94,SH-21-06-7833-292,ההגנה עתרה להשלים טיעוניה לענין העונש בכתב.,טענות הצדדים
95,SH-21-06-7833-292,"בטיעוני ההגנה בכתב מיום 31.05.22, חזרה ההגנה על טענתה, כי חרף היות הנאשם בגיר, הוא היה על גבול הקטינות כאשר נעברו העבירות, אשר היה תלמיד בכתה י""ב.",טענות הצדדים
96,SH-21-06-7833-292,"ההגנה ביקשה, כי בית המשפט יראה את הנאשם ברוח חוק הנוער (שפיטה, ענישה ודרכי טיפול), תשל""א – 1971.",טענות הצדדים
97,SH-21-06-7833-292,"ההגנה עתרה לקבוע מתחם ענישה אחד בגין כלל העבירות לאור הסמיכות בזמנים בין העסקאות, ולאור כך שמדובר באותה קונה בכל אחד מהאישומים.",טענות הצדדים
98,SH-21-06-7833-292,"ההגנה הדגישה כמות הסמים הכוללת, 29 גרם, וטענה כי מדובר בעסקאות בהיקף נמוך.",טענות הצדדים
99,SH-21-06-7833-292,"ההגנה ביקשה לקחת בחשבון את הודאתו של הנאשם באשמה, עוד בחקירתו הראשונה, נטל אחריות מלאה על מעשיו והביע חרטה על הנזק שנגרם לו ולמשפחתו.",טענות הצדדים
100,SH-21-06-7833-292,ההגנה ביקשה לייחס משקל להיעדר הרשעות קודמות של הנאשם והיעדר אינדיקציה להסתבכות נוספת עם החוק מאז אירועי כתב האישום.,טענות הצדדים
101,SH-21-06-7833-292,ההגנה עתרה למתחם ענישה הנע בין מאסר על תנאי ועד מספר חודשים לריצוי בדרך של עבודות שירות.,טענות הצדדים
102,SH-21-06-7833-292,"ההגנה טענה, כי יש לסטות ממתחם הענישה מטעמי שיקום הנאשם.",טענות הצדדים
103,SH-21-06-7833-292,"ההגנה הפנתה למוצג נ/1 שהוגש מטעמה, בדבר מצבו הנפשי של הנאשם, אשר החל לצרוך סמים על רקע דיכאון וחרדה, ולכך שכיום נגמל מסמים.",טענות הצדדים
104,SH-21-06-7833-292,"ההגנה הפנתה לתסקירי שירות המבחן למבוגרים, אשר המליצו על ביטול הרשעת הנאשם בדין.",טענות הצדדים
105,SH-21-06-7833-292,"ההגנה טענה, כי כאשר מדובר במעידה חד פעמית, ניתן להימנע מהרשעה גם מבלי להוכיח נזק קונקרטי, אלא להסתפק בנזק פוטנציאלי.",טענות הצדדים
106,SH-21-06-7833-292,ההגנה עתרה לאמץ את תסקיר שירות המבחן למבוגרים ולהורות על ביטול הרשעת הנאשם.,טענות הצדדים
107,SH-21-06-7833-292,"בדברו האחרון של הנאשם מסר, כי הוא מצטער על מעשיו.",טענות הצדדים
108,SH-21-06-7833-292,"עוד מסר, כי חשב שלא יוכל להתגייס בשל מצבו הנפשי, אך נושא הגיוס מאוד חשוב לו.",טענות הצדדים
109,SH-21-06-7833-292,"הנאשם מסר, כי יגיש בכתב את המשך דברו האחרון.",טענות הצדדים
110,SH-21-06-7833-292,"במכתב שהגיש הנאשם ביום 18.07.22 שיתף, כי ההליך הטיפולי סייע לו להבין את מצבו ואת חומרת מעשיו, ולמצוא את הדרך הנכונה עבורו.",טענות הצדדים
111,SH-21-06-7833-292,"לדבריו, בעבר חיפש להעביר את זמנו מבלי לחשוב על העתיד ועל הנזק שגורם לעצמו.",טענות הצדדים
112,SH-21-06-7833-292,"עוד שיתף, כי במסגרת ההליך הטיפולי במרכז חוסן, עבר שיקום תעסוקתי, למד ורכש כלים לחיים, עובד מזה כשנתיים כמטפל של סבתו מטעם חברת סיעוד וכיום נמצא במצב טוב יותר בהיבט הפיזי והנפשי.",טענות הצדדים
113,SH-21-06-7833-292,"עוד הוסיף, כי בקרוב יתחיל קבוצה מתקדמת במרכז חוסן ולאחר מכן יישארו לו כשלושה חודשים להשלמת ההליך הטיפולי.",טענות הצדדים
114,SH-21-06-7833-292,"לדברי הנאשם, תקופת מעצרו היתה חוויה הכי קשה שעבר בחייו והוא אינו רוצה לחזור לשם שוב, אלא רוצה להתקדם בחייו, לעבוד, לקנות בית ולהתחתן.",טענות הצדדים
115,SH-21-06-7833-292,הנאשם ביקש מבית המשפט לתת לו הזדמנות שניה להוכיח את עצמו.,טענות הצדדים
116,SH-21-06-7833-292,העבירות שעבר הנאשם – חמורות.,דיון והכרעה
117,SH-21-06-7833-292,"בית המשפט כבר אמר דברו, לא פעם, בדבר הצורך להילחם בנגע הסמים ובייחוד במי שמפיצים סם מסוכן.",דיון והכרעה
118,SH-21-06-7833-292,"לעבירות אלה השלכות – הן מבחינת שלום הציבור ובריאותו, והן השלכות כלכליות, תוך גלגול כספים לא מדווחים, בהיקף גדול, אשר, בסופו של דבר, מגיעים למימון פשיעה, הימורים ושאר תופעות שליליות הפוגעות בכלכלת המדינה ובחברה.",דיון והכרעה
119,SH-21-06-7833-292,"על אף רוחות שונות הנושבות בתחום זה, גם סם מסוכן מסוג קנביס, הוא חומר ממכר, ששימוש מתמשך בו עלול לגרום נזקים לא קלים בתחום התובנה, תפישת המציאות ובייחוד בתחום התפקודי והתעסוקתי, ומכאן גם – נזקים חברתיים.",דיון והכרעה
120,SH-21-06-7833-292,עבירות של סחר בסמים מסוכנים הן עבירות חמורות.,דיון והכרעה
121,SH-21-06-7833-292,"בית המשפט העליון חזר וקבע, כי הסמים המסוכנים פשטו בקרבנו כנגע חברתי, אשר השלכותיו הרסניות וסכנותיו רחבות היקף.",דיון והכרעה
122,SH-21-06-7833-292,"בשל הנזק החברתי רב העוצמה, שגורמת עבירה של סחר בסם מסוכן שלא לצריכה עצמית, זוהי עבירה שככלל ראוי שכל המבצע אותה יישא בעונש מאסר בפועל משמעותי וממושך מאחורי סורג ובריח.",דיון והכרעה
123,SH-21-06-7833-292,"מזה זמן רב, מדגישים בתי המשפט את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה
124,SH-21-06-7833-292,"ההחמרה בענישה משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה
125,SH-21-06-7833-292,"על בית המשפט להרתיע היחיד והרבים מפני עבירות הסמים, ולהילחם בתופעה הקשה של נגע הסמים, הצוברת תאוצה בשנים האחרונות.",דיון והכרעה
126,SH-21-06-7833-292,"להלן, תובא סקירה קצרה של מדיניות הענישה הנוהגת:",דיון והכרעה
127,SH-21-06-7833-292,"בהקשר זה יש להדגיש, סקירת הענישה הנוהגת ומתחם העונש ההולם – אינם זהים.",דיון והכרעה
128,SH-21-06-7833-292,"בבואו של בית המשפט לקבוע את מתחם העונש ההולם, עליו לשקול, בין היתר, את מדיניות הענישה הנוהגת, אך שיקול זה – כמובן אינו היחיד.",דיון והכרעה
129,SH-21-06-7833-292,"בהתאם לסעיף 40ט' לחוק העונשין, תשל""ז – 1977, בבואו של בית המשפט לקבוע מתחם ענישה, רשאי לקחת בחשבון מכלול שיקולים, בין היתר, נסיבות ביצוע העבירה; משך ההתנהגות העבריינית; מידת הפגיעה בערכים המוגנים; וכן, שיקולים נוספים.",דיון והכרעה
130,SH-21-06-7833-292,"בטרם ייקבע מתחם הענישה ההולם, יש לבחון האם כלל סעיפי האישום המפורטים בכתב האישום עולים לכדי אירוע אחד בגינו יש לקבוע מתחם עונש אחד, או שמא מדובר באירועים שונים, המצדיקים קביעת מתחם ענישה נפרד לכל אירוע.",דיון והכרעה
131,SH-21-06-7833-292,"במקרה דנן, מדובר בשלוש עסקאות של סחר בסם מסוכן והספקת סם מסוכן, מסוג קנאביס, וכן, החזקת סם מסוכן מסוג קנאביס לצריכה עצמית.",דיון והכרעה
132,SH-21-06-7833-292,העבירות שבסעיפי אישום 1 - 3 נעברו בפרק זמן קצר ואילו העבירות באישום מס' 4 נעברו מספר חודשים לאחר מכן.,דיון והכרעה
133,SH-21-06-7833-292,"עם זאת, כל ההתקשרות היתה מול אותה הקונה, במסגרת קשר שהתנהל ביניהם לצורך סחר בסמים, בטווח זמן שאינו מאוד ארוך, ובית המשפט מוצא לקבל עתירת ההגנה ולקבוע מתחם ענישה אחד בגין כלל אירועי כתב האישום.",דיון והכרעה
134,SH-21-06-7833-292,בית המשפט אינו מקבל את עמדתה הממזערת של ההגנה ביחס לחומרת העבירות.,דיון והכרעה
135,SH-21-06-7833-292,"המדובר במספר עסקאות למכירת סם מסוכן, על פני תקופה בת כמחצית השנה.",דיון והכרעה
136,SH-21-06-7833-292,"בנסיבות האמורות, מוצא בית המשפט לקבוע מתחם ענישה הנע בין 8 חודשי מאסר, אשר יכול שירוצו בדרך של עבודות שירות, ועד 16 חודשי מאסר בפועל.",דיון והכרעה
137,SH-21-06-7833-292,התנהלות הנאשם אינה מלמדת על מי שנטעו עמוק בעולם העברייני.,קביעת הענישה הספציפית במסגרת המתחם
138,SH-21-06-7833-292,"כך למשל, באחת העסקאות, הסכים הנאשם להעברת האתנן באמצעות יישומון ""ביט"", שמותיר עקבות בחשבון הבנק.",קביעת הענישה הספציפית במסגרת המתחם
139,SH-21-06-7833-292,"אמנם, עבר הנאשם את העבירות בהיותו בגיר, אך כולן נעברו במהלך לימודיו בבית הספר התיכון, בכיתה י""ב, ומכאן מקבל בית המשפט טענת ההגנה, כי בגזירה שווה לענינים, הנדונים בבית המשפט לנוער, ראוי לנקוט עם הנאשם גישה הנוטה יותר לכיוון השיקומי – הטיפולי, ככל שהדבר משתלב עם המלצות הגורמים המקצועיים, וכך הדבר במקרה דנן.",קביעת הענישה הספציפית במסגרת המתחם
140,SH-21-06-7833-292,"התייחסות לתלמיד כיתה י""ב באופן דומה לקטין מקובלת במישורים שונים.",קביעת הענישה הספציפית במסגרת המתחם
141,SH-21-06-7833-292,"כך למשל, גם בפסקי דין העוסקים בתחום דיני המשפחה, נפסקים מזונות מלאים לצעירים שהגיעו לגיל בגירות אך עודם תלמידי בית ספר.",קביעת הענישה הספציפית במסגרת המתחם
142,SH-21-06-7833-292,"זאת, היות שהסביבה החברתית, דרכי החשיבה וההסתגלות לחיים בגירים נותרים בעינם גם אם התלמיד הגיע לגיל בגירות, כל עוד לא התקדם לשלב הבא בחייו, כגון שירות צבאי, לימודים או עבודה.",קביעת הענישה הספציפית במסגרת המתחם
143,SH-21-06-7833-292,"לא הוצגה אינדיקציה, כי לנאשם הרשעות קודמות לאירועי כתב האישום, או, כי הסתבך שוב עם החוק לאחר מכן.",קביעת הענישה הספציפית במסגרת המתחם
144,SH-21-06-7833-292,הנאשם עבר הליך טיפולי אינטנסיבי ולאחרונה השתלב בקבוצה מתקדמת.,קביעת הענישה הספציפית במסגרת המתחם
145,SH-21-06-7833-292,"עדות העו""ס ע.ה.",קביעת הענישה הספציפית במסגרת המתחם
146,SH-21-06-7833-292,1 בענינו מדברת בעד עצמה.,קביעת הענישה הספציפית במסגרת המתחם
147,SH-21-06-7833-292,הפרוגנוזה בענינו חיובית ביותר.,קביעת הענישה הספציפית במסגרת המתחם
148,SH-21-06-7833-292,"הסיכום הפסיכיאטרי נ/1 אף מלמד על מצוקה בתחום בריאות הנפש, שהביאה את הנאשם לעולם הסמים.",קביעת הענישה הספציפית במסגרת המתחם
149,SH-21-06-7833-292,הנאשם עבר הליך של גמילה מסמים ובדיקות שעבר לאיתור שרידי סם – יצאו שליליות.,קביעת הענישה הספציפית במסגרת המתחם
150,SH-21-06-7833-292,"הנאשם השתלב במעגל העבודה וניכר, כי מבטא שאיפות נורמטיביות להמשך.",קביעת הענישה הספציפית במסגרת המתחם
151,SH-21-06-7833-292,"במכלול הנסיבות, נוטה הכף לחריגה ממתחם הענישה מטעמי שיקום הנאשם, ובית המשפט מוצא לאמץ המלצות שירות המבחן בענינו, ולהסתפק בעונש חינוכי במסגרת צו של""צ.",קביעת הענישה הספציפית במסגרת המתחם
152,SH-21-06-7833-292,"זאת, כמובן, בתוספת מאסר מותנה מרתיע, לבל יהין הנאשם לעבור שוב עבירות דומות.",קביעת הענישה הספציפית במסגרת המתחם
153,SH-21-06-7833-292,"בשל המניע הכלכלי העומד ברקע לעבירות סמים, מוצא בית המשפט להטיל עיצום כספי מסוג קנס.",קביעת הענישה הספציפית במסגרת המתחם
154,SH-21-06-7833-292,"כן, לאור טיב העבירות ונסיבותיהן, מוצא בית המשפט לעשות שימוש בסמכותו ולהורות על פסילת רישיון נהיגה בפועל ועל תנאי.",קביעת הענישה הספציפית במסגרת המתחם
155,SH-21-06-7833-292,"בנוגע להרשעת הנאשם בדין, נקבע בפסיקה, לא פעם, כי הכלל הינו, שמי שעבר עבירה יורשע בגינה, וסטיה מהכלל תתאפשר במצב שהוא בבחינת ""החריג שבחריג"", בהינתן שני תבחינים עיקריים: האחד – האם מעשה העבירה מאפשר, מבחינת המסר הערכי שיועבר לציבור, ביטול הרשעת הנאשם בדין.",סוגיית ביטול הרשעת הנאשם בדין
156,SH-21-06-7833-292,"השני – האם בנתוניו של הנאשם העומד לדין, עלה בידי ההגנה להוכיח פגיעה חמורה, קונקרטית ובלתי מידתית, בסיכויי תעסוקתו ושיקומו בעתיד.",סוגיית ביטול הרשעת הנאשם בדין
157,SH-21-06-7833-292,ודוק: כל הרשעה עלולה להכתים נאשם ולפגוע בעתידו.,סוגיית ביטול הרשעת הנאשם בדין
158,SH-21-06-7833-292,"על כן, הפגיעה המדוברת מן הדין שתהיה פגיעה מוכחת, במישור המעשה, וכזו שהיא קשה וחמורה.",סוגיית ביטול הרשעת הנאשם בדין
159,SH-21-06-7833-292,"התבחינים האמורים הם מצטברים, כלומר – אם אחד מהם אינו מתקיים – אין מקום לנקוט בחריג של הימנעות מהרשעה.",סוגיית ביטול הרשעת הנאשם בדין
160,SH-21-06-7833-292,"ראשית, בנוגע לטיב המעשה – עבירות הסמים, כאמור לעיל, הינן רעה חולה ועבירות הסמים הפכו כבר מזמן למכת מדינה אשר פושה בכל מחוזותינו.",סוגיית ביטול הרשעת הנאשם בדין
161,SH-21-06-7833-292,"עבירות הסמים פוגעות פגיעה קשה באינטרס הציבורי, החל מפגיעה בבריאות הציבור, המתמכרים לסם וכלה בפגיעה ברכוש ולעתים בגוף, מתוך ניסיון של צרכן הסמים לממן את המנה הבאה.",סוגיית ביטול הרשעת הנאשם בדין
162,SH-21-06-7833-292,"בית המשפט עיין בפסיקה מטעם ההגנה, בנוגע לשאלת ביטול הרשעה בעבירות סמים.",סוגיית ביטול הרשעת הנאשם בדין
163,SH-21-06-7833-292,"עם זאת, בית המשפט אינו מוצא, כי מבחינת המסר הציבורי והאינטרס הציבורי, ניתן להורות על ביטול הרשעת הנאשם.",סוגיית ביטול הרשעת הנאשם בדין
164,SH-21-06-7833-292,"יצוין, כי כאמור, המדובר במספר אירועים שונים של מכירה או אספקה של סם, חלקם בתמורה לאתנן כספי, מעשים מתמשכים מסוג זה אינם מאפשרים ביטול ההרשעה, כשלעצמם, וזאת גם כאשר בית המשפט שם לנגד עיניו את גילו הצעיר של הנאשם ואת היותו תלמיד בית ספר בזמן העבירות.",סוגיית ביטול הרשעת הנאשם בדין
165,SH-21-06-7833-292,"מעבר לאמור, לא עלה בידי ההגנה להצביע על נזק קונקרטי שייגרם לנאשם מהותרת הרשעתו על כנה.",סוגיית ביטול הרשעת הנאשם בדין
166,SH-21-06-7833-292,"הנאשם מסייע בעסק משפחתי וכן בטיפול בסבתו, ואין אינדיקציה כלשהי, כי הרשעתו בדין תוביל לפיטוריו.",סוגיית ביטול הרשעת הנאשם בדין
167,SH-21-06-7833-292,"אף בנוגע לשירותו הצבאי, הביע הנאשם בעבר ספק בנוגע לרצונו להתגייס.",סוגיית ביטול הרשעת הנאשם בדין
168,SH-21-06-7833-292,"כעת, מסר כי שינה את דעתו, אך גם אם ברצונו להתגייס, אין הדבר מחייב כי המסגרת הצהל""ית תסכים לקבלו, והמדובר, לעת הזו, בענין תיאורטי בלבד.",סוגיית ביטול הרשעת הנאשם בדין
169,SH-21-06-7833-292,"מכל המקובץ – אין בית המשפט מוצא כי מתקיימים התבחינים המאפשרים להורות על נקיטה בחריג, של ביטול הכרעת הדין המרשיעה.",סוגיית ביטול הרשעת הנאשם בדין
170,SH-21-06-7833-292,"לאחר שבית המשפט עיין בטיעוני הצדדים בכתב; שמע טיעוני הצדדים על פה; עיין בתסקירי שירות המבחן למבוגרים; עיין בפסיקה מטעם ב""כ הצדדים; ולאחר ששמע דברו האחרון של הנאשם; לאחר שעיין במכתב מטעם הנאשם; גוזר על הנאשם את העונשים כדלקמן:",סיכום
171,SH-21-06-7833-292,"12 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג פשע;",סיכום
172,SH-21-06-7833-292,"3 חודשים מאסר על תנאי למשך 3 שנים מיום שחרורו של הנאשם ממאסר, והתנאי – שהנאשם לא יעבור עבירה בניגוד לפקודת הסמים המסוכנים [נוסח חדש], תשל""ג – 1973, שהיא מסוג עוון;",סיכום
173,SH-21-06-7833-292,"קנס בסך 10,000 ₪ או 90 ימי מאסר תמורתו.",סיכום
174,SH-21-06-7833-292,הקנס ישולם ב - 10 תשלומים שווים החל מיום 15.11.22 ובכל 15 לחודש העוקב.,סיכום
175,SH-21-06-7833-292,לא יעמוד הנאשם באחד התשלומים במועד – תעמוד היתרה לפירעון מידי;,סיכום
176,SH-21-06-7833-292,"הנאשם יצהיר על התחייבות בסך 5,000 ₪ להימנע, בתוך שלוש שנים מהיום, מכל עבירה המפעילה את אחד המאסרים המותנים.",סיכום
177,SH-21-06-7833-292,לא יצהיר הנאשם על ההתחייבות היום – ייאסר למשך 21 יום;,סיכום
178,SH-21-06-7833-292,"הנאשם ירצה עבודות של""צ בהיקף של 250 שעות, בהתאם לתכנית השל""צ שתגובש ע""י שירות המבחן ותוגש לבית המשפט בתוך 30 יום מהיום.",סיכום
179,SH-21-06-7833-292,"על הנאשם להתייצב, בתוך 7 ימים מהיום, בשירות המבחן, לקבלת הוראות בנוגע לריצוי עבודות השל""צ.",סיכום
180,SH-21-06-7833-292,"הנאשם מוזהר, כי אי התייצבות לריצוי עבודות השל""צ, או אי שיתוף פעולה בנוגע לריצוין – עלול להביא להפקעת צו השל""צ ולדיון מחדש בשאלת העונש בתיק זה, על כל המשתמע מכך;",סיכום
181,SH-21-06-7833-292,הנאשם יעמוד במבחן למשך חצי שנה מהיום.,סיכום
182,SH-21-06-7833-292,"במסגרת צו המבחן, יהיה עליו להשתתף בכל הליך טיפולי או מעקבי כפי שיומלץ ע""י שירות המבחן.",סיכום
183,SH-21-06-7833-292,"על הנאשם להתייצב, בתוך 7 ימים מהיום, בשירות המבחן לקבלת הוראות מתאימות.",סיכום
184,SH-21-06-7833-292,"הנאשם מוזהר, כי אי שיתוף פעולה במסגרת צו המבחן עלול להביא להפקעתו ולדיון מחדש בשאלת העונש בתיק זה, על כל המשתמע מכך;",סיכום
185,SH-21-06-7833-292,"פסילה בפועל, מקבל או מהחזיק רשיון נהיגה לרכב מנועי, למשך 12 חודשים החל מהיום.",סיכום
186,SH-21-06-7833-292,"על הנאשם להפקיד רשיונו, או תצהיר מתאים, במזכירות בית המשפט עד יום העבודה הבא, קרי, 12.09.22, שעה 12:00.",סיכום
187,SH-21-06-7833-292,"מובהר לנאשם, כי כל עוד לא הופקד הרשיון או התצהיר – יהיה פסול מלנהוג, אך הפסילה לא תימנה;",סיכום
188,SH-21-06-7833-292,"פסילה מקבל ומהחזיק רשיון נהיגה לרכב מנועי, בת  6 חדשים, על תנאי, תקופת התנאי -למשך 3 שנים מסיום הפסילה בפועל;",סיכום
189,SH-21-06-7833-292,השמדת הסמים - בחלוף תקופת הערעור.,סיכום
190,SH-21-06-7833-292,"עותק גזר הדין יועבר לשירות המבחן למבוגרים ולממונה על עבודות השירות בשב""ס.",סיכום
191,SH-21-06-7833-292,5129371צו מבחן יוגש לחתימה בתוך 30 יום מהיום.,סיכום
192,SH-21-06-7833-292,"ניתנה היום, ט""ו אלול תשפ""ב, 11 ספטמבר 2022, במעמד הצדדים.",סיכום
