,verdict,text,part
0,SH-21-08-49932-473,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",הנאשמים
1,SH-21-08-49932-473,"חוק העונשין, תשל""ז-1977: סע'  40ג(א), 40ד, 40ד(א), 40יא",הנאשמים
2,SH-21-08-49932-473,"חוק סדר הדין הפלילי [נוסח משולב], תשמ""ב-1982",הנאשמים
3,SH-21-08-49932-473,"על פי הנטען בעובדות כתב האישום המתוקן, ביום 12.02.2020 בכניסה למפעל ""רדימקס"" שברח' ההדרים 9 באשדוד (להלן: ""המפעל""), סחר הנאשם בסם מסוכן בכך שמכר למר איקסנוב אוקטאיי (להלן: ""אוקטאיי""), סם מסוכן מסוג קנבוס במשקל של 5 גר' ובתמורה לכך קיבל לידיו סכום של 200 ₪.",רקע עובדתי
4,SH-21-08-49932-473,"בהמשך לכך נטען כי ביום 27.02.2020, בכניסה למפעל, סחר הנאשם בסם מסוכן בכך שמכר לאוקטאיי סם מסוכן מסוג קנבוס במשקל של 10 גר' וקיבל תמורתם סכום של 350 ₪.",רקע עובדתי
5,SH-21-08-49932-473,"עוד נטען, כי ביום 25.06.2020, בחניית תחנת המשטרה בקריית מלאכי, סחר הנאשם בסם מסוכן בכך שמכר לאוקטאיי סם מסוכן מסוג קנבוס במשקל של 5 גר' ובתמורה לכך קיבל לידיו סכום של 200 ₪.",רקע עובדתי
6,SH-21-08-49932-473,"כן נטען, ביום 20.04.2020, בסמוך למפעל, סחר הנאשם בסם מסוכן בכך שמכר לאוקטאיי סם מסוכן מסוג קנבוס במשקל של 5 גר' וקיבל תמורתם סכום של 200 ₪.",רקע עובדתי
7,SH-21-08-49932-473,"בהמשך לאלו נטען, כי ביום 13.05.2020, החזיק הנאשם בביתו שברח' משה שרת 109/34 בקריית מלאכי, סם מסוכן מסוג חשיש במשקל של 5.28 גר' ברוטו לצריכתו העצמית.",רקע עובדתי
8,SH-21-08-49932-473,"בגין כל אלו הורשע הנאשם בעבירה של יצוא, יבוא, מסחר, הספקת סמים מסוכנים לפי סעיפים 13 + 19א לפקודת הסמים המסוכנים (נוסח חדש) תשל""ג- 1973 (להלן: ""פקודת הסמים המסוכנים"" או ""הפקודה""),  ובעבירה של החזקת סם לצריכה עצמית, לפי סעיפים 7(א) + 7(ג) סיפא לפקודה.",רקע עובדתי
9,SH-21-08-49932-473,במסגרת הסדר הטיעון הסכימו הצדדים כי יתקבל תסקיר בעניינו של הנאשם וכי הצדדים ישובו להידבר לאחר קבלתו.,רקע עובדתי
10,SH-21-08-49932-473,"למען שלמות התמונה יצוין, כי בדיון שהתקיים ביום 24.10.2022, מסרו באי כוחו של הנאשם כי המאשימה מבקשת להיווכח כי הנאשם עבר הליך שיקומי, ומשכך התבקשה דחייה לצורך קבלת תסקיר משלים.",רקע עובדתי
11,SH-21-08-49932-473,לאחר קבלת התסקיר המשלים ומשהצדדים לא הגיעו להסכמה לעניין העונש כל צד טען לעונש כראות עיניו.,רקע עובדתי
12,SH-21-08-49932-473,"בעניינו של הנאשם התקבלו כמה תסקירים, ובסופם, המליץ שירות המבחן לבכר בעניינו את הפן השיקומי-חינוכי ולהשית עליו ענישה בדמות צו של""צ בהיקף של 300 שעות, צו מבחן, וכל זאת לצד מאסר מותנה.",רקע עובדתי
13,SH-21-08-49932-473,"בגוף התסקירים, עומד שירות המבחן על קורות חייו וחיי משפחתו של הנאשם, על מאפייניו האישיותיים, יחסו לעבירות, ההליכים הטיפוליים שנעשו בעניינו, ועוד.",רקע עובדתי
14,SH-21-08-49932-473,"מטעמים של צנעת הפרט לא אעלה עלי גזר הדין את כל המפורט בתסקירים האמורים, מלבד אותם נתונים הרלוונטיים לשאלת העונש שאליהם אתייחס בהמשך.",רקע עובדתי
15,SH-21-08-49932-473,"מחוות דעת הממונה שהוגשה בעניינו של הנאשם ביום 18.05.2023, עולה כי הנאשם מתאים לביצוע עבודות שירות.",רקע עובדתי
16,SH-21-08-49932-473,טיעוני הצדדים (עיקרי הדברים),רקע עובדתי
17,SH-21-08-49932-473,"המאשימה עמדה על חומרת מעשיו של הנאשם ועל הנסיבות לחומרה שנלוו אליהם והפנתה לכך שהנאשם סחר בסם מסוכן וסיפק את הסם בעבור תמורה כספית לאותו קונה בארבע הזדמנויות שונות, בתקופה שנפרשה על פני כמה חודשים, ואף החזיק בסם מסוכן לצריכתו העצמית, כשכל אלה מעידים לשיטתה על כך שהנאשם מעורה היטב בתחום הסמים וכי הוא פעל למען השגת רווחים כלכליים.",רקע עובדתי
18,SH-21-08-49932-473,"לאור כל אלה, עתרה המאשימה לקבוע מתחם עונש הולם הנע בין 4 חודשים מאסר שיכול וירוצו בעבודות שירות לבין 12 חודשים מאסר בפועל בגין כל אירוע סחר המיוחס לנאשם בכתב האישום, ומתחם עונש הולם הנע בין מאסר מותנה ועד לתקופה קצרה שיכול ותרוצה בעבודות שירות בגין האירוע שבו החזיק הנאשם סם מסוכן לצריכתו העצמית.",רקע עובדתי
19,SH-21-08-49932-473,"בסופו של יום, טענה המאשימה כי אין מקום בעניינו של הנאשם לחרוג לקולה ממתם העונש ההולם בשל שיקולי שיקום נוכח חומרת העבירות המיוחסות לו ובהינתן עוצמתו של השיקום.",רקע עובדתי
20,SH-21-08-49932-473,"עם זאת, ולאור התסקירים החיוביים האחרונים שהוגשו בעניינו, היותו חף מהרשעות קודמות, הודאתו והחיסכון בזמן השיפוטי, ביקשה המאשימה להשית על הנאשם בגין מכלול מעשיו עונש בדמות 9 חודשים מאסר שיכול וירוצה בעבודות שירות, לצד ענישה נלוות בדמות מאסרים מותנים, קנס, התחייבות כספית, פסילת רישיון נהיגה בפועל ומותנית.",רקע עובדתי
21,SH-21-08-49932-473,"מנגד, באי כוחו של הנאשם לא חלקו על מתחמי הענישה שאותם הציגה המאשימה ואולם, טענו כי במקרה הנדון יש להעדיף את הפן השיקומי ולחרוג לקולה מהמתחמים האמורים בשל שיקולי שיקום.",רקע עובדתי
22,SH-21-08-49932-473,"מבלי להמעיט מחומרת העבירות, הטעימה ההגנה כי במעורבותו בתיק זה הנאשם כשל בכשל נקודתי בציר חייו.",רקע עובדתי
23,SH-21-08-49932-473,"ברוח זו,  הפנתה ההגנה לרף החומרה הנמוך הטמון לשיטתה במעשיו של הנאשם בדגש על כך שאין המדובר בסוחר סמים 'קלאסי', אלא במי שעשה שימוש בסמים לצורך צריכתו העצמית ושמכר סמים בכמות קטנה לאותו הקונה בכמה הזדמנויות.",רקע עובדתי
24,SH-21-08-49932-473,"לעניין הנסיבות שאינן קשורות לביצוע העבירות, הפנתה ההגנה להודאתו של הנאשם במיוחס לו עוד בשלב חקירתו במשטרה; לקבלת האחריות מצדו; לחסכון בזמן השיפוטי; לגילו הצעיר; להליך השיקום שעבר שבמסגרתו הלה נגמל מסמים; לתסקירים החיוביים שהתקבלו בעניינו; למצבו הבריאותי המורכב של אביו ולהירתמותו של הנאשם לטיפול בו; ולהיותו של הנאשם משולב כדבעי בשוק העבודה והתעסוקה.",רקע עובדתי
25,SH-21-08-49932-473,"בשל כל אלה, עתרה ההגנה לחרוג לקולה ממתחם העונש ההולם, לבכר בעניינו של הנאשם את הפן השיקומי ולהשית עליו הענישה שהומלצה על ידי שירות המבחן.",רקע עובדתי
26,SH-21-08-49932-473,"הנאשם אשר קיבל את ""זכות המילה האחרונה"", הביע חרטה וצער על מעשיו, שיתף בהליך הטיפולי שהוא עבר ועודנו עובר במסגרת שירות המבחן, וביקש כי בית-המשפט יתחשב בו לעניין העונש על מנת לאפשר לו לעלות על מסלול חיים נורמטיבי.",רקע עובדתי
27,SH-21-08-49932-473,דיון והכרעה,רקע עובדתי
28,SH-21-08-49932-473,"לאור אלה, ובהתאם למתווה גזירת הדין שאומץ בתיקון 113 לחוק העונשין, בית-המשפט יקבע תחילה את מתחם העונש ההולם; ולאחר מכן יגזור את העונש המתאים לנאשם, תוך בחינה שמא יש מקום במקרה הנדון לסטות לקולה מהמתחם שייקבע.",רקע עובדתי
29,SH-21-08-49932-473,"כאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירות, בערכים החברתיים שנפגעו כתוצאה מביצוען, במידת הפגיעה בהם ובמדיניות הענישה הנוהגת.",קביעת מתחם העונש ההולם
30,SH-21-08-49932-473,"באשר לערכים החברתיים המוגנים אשר נפגעו כתוצאה ממעשיו של הנאשם, נדמה כי אין צורך להכביר מילים על אודות החומרה הרבה הכרוכה בעבירות הסמים.",קביעת מתחם העונש ההולם
31,SH-21-08-49932-473,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, בריאותו, בטחונו האישי ועל רכושו.",קביעת מתחם העונש ההולם
32,SH-21-08-49932-473,"הסמים המופצים מעמידים בסכנה את בריאותם וביטחונם הן של המשתמש עצמו והן של הציבור בכללותו, וזאת משום שמעבר לנזקים הגופניים המשמעותיים העשויים להיגרם כתוצאה מהשימוש בסם, נגע ההתמכרות מביא בעקבותיו גם להרחבת מעגל הפשיעה, כאשר המכור לסם מתפתה לבצע עבירות נוספות כדי לממן לעצמו את מנת הסם הבאה.",קביעת מתחם העונש ההולם
33,SH-21-08-49932-473,"לנוכח הנסיבות הקשורות בביצוע העבירות, כפי שיפורט להלן, ובייחוד בשים לב לעובדה כי הנאשם החזיק סמים לצריכתו העצמית בהזדמנות אחת; סחר בסם מסוכן מסוג קנבוס בארבע הזדמנויות שונות עם אותו הקונה; ובשים לב לצבר העבירות, למשקל הסם ולתמורה הכספית שהנאשם קיבל בעבור הסמים שבהם הוא סחר– נדמה כי מידת הפגיעה בערכים המוגנים במקרה הנדון הנה ממשית.",קביעת מתחם העונש ההולם
34,SH-21-08-49932-473,"וביתר פירוט, בבחינת הנסיבות הקשורות בביצוע העבירות, נתתי דעתי בראש ובראשונה לסוג הסם אותו החזיק הנאשם לצריכתו העצמית ולסוג הסם שבו הלה סחר ולמשקלו ולגובה התמורה הכספית שהנאשם קיבל תמורתו.",קביעת מתחם העונש ההולם
35,SH-21-08-49932-473,המדובר בסמים מסוכנים מסוג חשיש וקנבוס הנמנים עם 'הסמים הקלים' ושאינם מצויים במדרג חומרה גבוה מבין הסמים השונים.,קביעת מתחם העונש ההולם
36,SH-21-08-49932-473,כמובן שהדברים נאמרים מבלי שבית-המשפט מקל ראש ולו לרגע בנזקים שגם סם 'קל' זה עלול להסב לנאשם ולסביבתו.,קביעת מתחם העונש ההולם
37,SH-21-08-49932-473,"בכל הנוגע למשקל הסם שבו סחר הנאשם, הרי שמדובר בכמות סם שאינה גבוהה בכל אחת ואחת מהעסקאות, ואולם בהצטברותה במהלך ארבע עסקאות הסם אותן עבר הנאשם, הינה גבוהה פי כמה וכמה מ""חזקת הצריכה העצמית"" הקבועה בפקודה.",קביעת מתחם העונש ההולם
38,SH-21-08-49932-473,"באשר לתמורה הכספית שהנאשם קיבל לידיו בעבור עסקאות הסם מאותו הקונה ייאמר, כי הגם שאינה גבוהה באופן מיוחד, הרי שבהצטברותה לא ניתן לומר כי היא קלת ערך.",קביעת מתחם העונש ההולם
39,SH-21-08-49932-473,"בכל הנוגע לסיבות שהביאו את הנאשם לביצוע העבירות, כפי העולה מהתסקירים שהוגשו בעניינו, הלה טען בשירות המבחן כי בתקופה הרלוונטית הוא התמודד עם קשיים כלכליים על רקע הוצאתו לחל""ת והשתכרותו מקצבת אבטלה בשל התפרצות נגיף הקורונה.",קביעת מתחם העונש ההולם
40,SH-21-08-49932-473,"לדבריו, באותה עת הוא נאלץ לעזוב את בית הוריו על רקע סכסוך שנתגלע בינו לבין אביו ולכן גמלה בליבו ההחלטה למכור למכריו חלק מכמות הסם שאותה הוא רכש לצריכתו העצמית דרך אפליקציית ה'טלגראס' במחיר גבוה יותר על מנת לממן את הוצאותיו השוטפות.",קביעת מתחם העונש ההולם
41,SH-21-08-49932-473,ברי כי אין בדברים האמורים כדי להצדיק במאומה את מעשיו החמורים של הנאשם עת עולה מהם כי  אלה בוצעו לשם הפקת רווח כספי קל ומהיר.,קביעת מתחם העונש ההולם
42,SH-21-08-49932-473,"לבסוף, נתתי דעתי לכך שכתוצאה ממעשיו של הנאשם לא נגרם נזק מוחשי כלשהו.",קביעת מתחם העונש ההולם
43,SH-21-08-49932-473,"אם כי, אין לייחס משקל רב לנסיבה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק מוחשי ומידי שנגרם כתוצאה מהן, מה שאינו מפחית כהוא זה מהנזק הרב וארוך הטווח שהן מביאות עמן.",קביעת מתחם העונש ההולם
44,SH-21-08-49932-473,"כידוע, הסמים פוגעים פגיעה קשה לא רק במשתמשים בסם, כי אם גם בבני משפחתם, חבריהם ומכריהם וכן בציבור בכללותו.",קביעת מתחם העונש ההולם
45,SH-21-08-49932-473,"לא פעם נדרשים המכורים לסמים לבצע עבירות רכוש ואלימות כדי לממן לעצמם את מנת הסם הבאה, ובעצם כך מביאים לפגיעה פעם אחר פעם, בקניינו ובביטחונו של הזולת.",קביעת מתחם העונש ההולם
46,SH-21-08-49932-473,"גם ניתן בנקל לשער ולדמות את מסכת הסבל והייסורים שעוברים בני משפחתם וחבריהם הקרובים של המכורים לסמים, אשר נאלצים לראות את יקיריהם הולכים מדחי לדחי ומדרדרים את חייהם אל פי תהום.",קביעת מתחם העונש ההולם
47,SH-21-08-49932-473,"זהו אפוא, אותו נזק פוטנציאלי הטמון בעבירות הסמים השונות.",קביעת מתחם העונש ההולם
48,SH-21-08-49932-473,"כללם של דברים, בשים לב לעקרון המנחה בענישה, לערכים המוגנים שפגעו ולמידת הפגיעה בהם, למדיניות הענישה הנוהגת, ולנסיבות הקשורות בביצוע העבירות, הריני לקבוע כי בגין מכלול מעשיו של הנאשם ינוע מתחם העונש ההולם בין 10 חודשים מאסר לבין 18 חודשים מאסר בפועל.",קביעת מתחם העונש ההולם
49,SH-21-08-49932-473,גזירת העונש המתאים לנאשם,קביעת מתחם העונש ההולם
50,SH-21-08-49932-473,"כעת נותר לגזור את עונשו של הנאשם, ולצורך כך, כמצוות המחוקק בסעיף 40יא לחוק העונשין, יש להתחשב  בנסיבות שאינן קשורות בביצוע העבירות.",קביעת מתחם העונש ההולם
51,SH-21-08-49932-473,בעניין זה נתתי דעתי לכך כי הנאשם הודה במיוחס לו והביא לחיסכון בזמן שיפוטי יקר; להיותו חף מהרשעות קודמות; ולעובדה שהנאשם הביע חרטה כנה על מעשיו.,קביעת מתחם העונש ההולם
52,SH-21-08-49932-473,"כן הבאתי בחשבון את הפגיעה שעלולה להיגרם לנאשם ככל שיושת עליו עונש מאסר, ולו לריצוי בעבודות שירות, וזאת בשים לב לכך שהלה חף מהרשעות קודמות וכי הכלא זר לו.",קביעת מתחם העונש ההולם
53,SH-21-08-49932-473,"עוד נתתי דעתי לעובדה שהעבירות שבמוקד כתב האישום המתוקן בוצעו לפני כשלוש שנים אם כי, את מירב המשקל בנקודה זו יש להעניק לא לאותה ספירת זמן ""טכנית"" –אלא לכך שבפרק הזמן שחלף מאז, הנאשם שיתף פעולה עם שירות המבחן, וכמובן נמנע מלהסתבך עוד בפלילים.",קביעת מתחם העונש ההולם
54,SH-21-08-49932-473,"בנוסף לאלו, הבאתי בחשבון בין מכלול שיקוליי את שמירת הנאשם על יציבות תעסוקתית, והיותו, הלכה למעשה, אזרח יצרני ושומר חוק מאז שביצע את העבירות שבגינן הוא נותן את הדין כיום.",קביעת מתחם העונש ההולם
55,SH-21-08-49932-473,"בנוסף לאלו, נתתי דעתי לאמור בתסקירי שירות המבחן שהוגשו בעניינו של הנאשם.",קביעת מתחם העונש ההולם
56,SH-21-08-49932-473,"כך, מעיון בתסקיר שירות המבחן שהוגשו בעניינו של הנאשם ביום 29.03.2022, עולה כי שירות המבחן התרשם כי בעניינו של הנאשם קיים סיכון להישנות ביצוע עבירות מתחום הסמים, כשלהערכתו זו הגיע השירות תוך שהביא בחשבון בין מכלול שיקוליו את עומק התמכרותו של הנאשם לסמים והתקופה הממושכת של כמה שנים שבה הלה צרך סמים כדרך להתמודדות עם רגשות כואבים (כשלדבריו של הנאשם הוא החל בצריכת הסמים בגיל 21 ומאז החל לצרוך סמים על בסיס יומיומי וכמה פעמים ביום, ואף צרך סמים בתדירות גם לאחר ביצוע העבירות שבמוקד כתב האישום); ההתרשמות, לפיה בשעת דחק הלה מתקשה לבחון דרכים אדפטיביות אלטרנטיביות להתמודדות עם משבר אותו חווה ללא הפעלת שיקול דעת וחשיבה על השלכות מעשיו; ומהעמדות המקלות שבהן אוחז הנאשם באשר לצריכת סמים ומגבולותיו הפנימיים הרופפים.",קביעת מתחם העונש ההולם
57,SH-21-08-49932-473,"בשקלול הנתונים העריך השירות כי רק שילובו של הנאשם בטיפול יביא לצמצום הסיכון הנשקף הימנו, ואולם, הנאשם ששלל כל נזקקות טיפולית בתחום הסמים, הביע נכונות להשתלב בכל טיפול שיומלץ על ידי השירות.",קביעת מתחם העונש ההולם
58,SH-21-08-49932-473,"משכך, הופנה הנאשם לבחינת התאמתו לתוכנית ""יתד"", שהינה התוכנית הלאומית לצעירים המתמקדת בתחום ההכוונה המקצועית והשלמת 12 שנות לימוד.",קביעת מתחם העונש ההולם
59,SH-21-08-49932-473,עוד עדכן שירות המבחן כי בדיקות השתן שנערכו לנאשם העידו על ניקיונו מסמים.,קביעת מתחם העונש ההולם
60,SH-21-08-49932-473,"כך, מעיון בתסקיר שירות המבחן שהוגש בעניינו של הנאשם ביום 06.07.2022, המליץ שירות המבחן להשית על הנאשם ענישה שיקומית בשל שיתוף הפעולה של הנאשם עם שירות המבחן ועם גורמי הטיפול בתוכנית ""יתד""; בדיקות השתן שמסר הנאשם לאורך התקופה שהעידו על ניקיונו מסמים; והבעת שאיפותיו הנורמטיביות והמאמץ שניכר אצל הנאשם על מנת לממשן.",קביעת מתחם העונש ההולם
61,SH-21-08-49932-473,"כך, מתסקיר שירות המבחן שהוגש בעניינו של הנאשם ביום 06.10.2022, נמסר כי בדיקות השתן שנערכו לנאשם נמצאו נקיות משרידי סם וכי כחלק מהתוכנית השיקומית שנבנתה עבור הנאשם ב""יתד"" הלה הופנה לתוכנית ""משלי"" המתקיימת במכללת ספיר לצורך השלמת 12 שנות לימוד, תוך שבמקביל הלה הופנה לקבוצה טיפולית המיועדת לצעירים עוברי חוק במסגרת שירות המבחן שתתחיל לפעול לאחר חגי תשרי.",קביעת מתחם העונש ההולם
62,SH-21-08-49932-473,"וכך, מתסקירו המסכם של שירות המבחן שהוגש בעניינו של הנאשם ביום 09.01.2023, עדכן שירות המבחן כי הנאשם החל השתלבותו בקבוצה הטיפולית לצעירים עוברי חוק במסגרת שירות המבחן ביום 07.11.2022, וכי הלה הצהיר בתחילה כי הוא מתקשה להיפתח אל מול חברי הקבוצה ואולם, בתוך זמן קצר הוא החל להביא מעולמו ולשתף את הקבוצה באשר לקשייו.",קביעת מתחם העונש ההולם
63,SH-21-08-49932-473,"כמו כן, עדכן שירות המבחן כי חרף העובדה כי הנאשם הופנה לתוכנית ""משלי"" להשלמת 12 שנות לימוד, הרי שהלה לא הביע מוטיבציה מספקת להשתלב בתוכנית אינטנסיבית מעין זו ועלה מדבריו כי נדרש עבורו זמן נוסף על מנת לגבש את רצונותיו בתחום התעסוקה והלימודים ומשכך, הוחלט כי בשנה הבאה תיבדק עמו שוב האפשרות לשלבו בתוכנית זו.",קביעת מתחם העונש ההולם
64,SH-21-08-49932-473,"בנסיבות אלו הוחלט בתוכנית ""יתד"" להמשיך ולשלב את הנאשם בשיחות פרטניות לצורך העמקת העבודה האישית עמו בתחום גיבוש זהותו.",קביעת מתחם העונש ההולם
65,SH-21-08-49932-473,בסופו של יום מצא שירות המבחן להמליץ על ענישה שיקומית בעניינו של הנאשם כמפורט בראשית הדברים.,קביעת מתחם העונש ההולם
66,SH-21-08-49932-473,"גם לגופו של עניין, אומר בזהירות הנדרשת, כי המלצה זו איננה עולה בקנה אחד עם האמור בגוף התסקירים, ועם חומרת העבירות המיוחסת לנאשם.",קביעת מתחם העונש ההולם
67,SH-21-08-49932-473,"עוד ובזהירות הנדרשת אומר שהראיה לכך ששירות המבחן שם לנגד עיניו במקרה הנדון אך ורק את האינטרס האישי של הנאשם, הינה המלצתו העונשית שמרוחקת ממדיניות הענישה הנוהגת במקרים מסוג זה וחורגת לקולה במידה רבה ממתחם העונש ההולם שנקבע על ידי.",קביעת מתחם העונש ההולם
68,SH-21-08-49932-473,"קשה להלום פער כגון דא ויש בו משום התעלמות מוחלטת מכל יתר שיקולי הענישה (הדברים אמורים כמובן מבלי שבית המשפט ישים עצמו בנעליו של שירות המבחן, וברי כי השירות סוברני לבוא בכל המלצה עונשית שהוא ימצא לנכון).",קביעת מתחם העונש ההולם
69,SH-21-08-49932-473,"במקרה שלפניי, עת עלתה מגוף התסקירים נזקקות טיפולית ביחס למצבו של הנאשם באשר להתמכרותו לסם (כאמור זה מכבר, כעולה מהתסקירים שירות המבחן התרשם מעומק התמכרותו של הנאשם לסמים ומהתקופה הממושכת בת כמה שנים שבה הלה צרך סמים כדרך להתמודדות עם רגשות כואבים; ומדפוסיו המכשילים של הנאשם עת בשעת דחק הלה מתקשה לבחון דרכים אדפטיביות אלטרנטיביות להתמודדות עם משבר אותו חווה ללא הפעלת שיקול דעת וחשיבה על השלכות מעשיו; ומהעמדות המקלות שבהן אוחז הנאשם באשר לצריכת סמים ומגבולותיו הפנימיים הרופפים) – הרי שלא ניתן לומר כי שיקומו של הנאשם (בהינתן העובדה כי הלה מנהל אורח חיים נורמטיבי ולא שב לדרכיו הרעות), יצדיק כהמלצת שירות המבחן וכעתירת ההגנה לעונש סטייה כה ניכרת לקולה ממתחם העונש שקבעתי לעיל.",קביעת מתחם העונש ההולם
70,SH-21-08-49932-473,"ברוח זו, אכן עולה מתסקירי שירות המבחן כי הנאשם משתף פעולה כדבעי עם תכנית ""יתד"" (למעט העדר המוטיבציה שהלה הביע להשתלב בתוכנית ""משלי""), וכי הלה מסר בדיקות שתן הנקיות משרידי סם, ואולם הלכה למעשה, הלה מצוי אך בשלב ראשוני והתחלתי של הטיפול במסגרת שירות המבחן.",קביעת מתחם העונש ההולם
71,SH-21-08-49932-473,"הנה כי כן, נדמה כי המדובר ב""ניצני שיקום"" בלבד וכי לנאשם עוד צפויה דרך טיפולית ארוכה, וכי עד להשלמת הליך השיקום עודנו מקנן החשש שמא הוא יחזור לעבור עבירות מתחום הסמים, מה שבתורו עלול להוביל לביצוע עבירות נוספות.",קביעת מתחם העונש ההולם
72,SH-21-08-49932-473,"ודוק, בעובדה שהנאשם גילה ""ניצני שיקום"" יהיה גם יהיה כדי להביא להקלה בעונשו.",קביעת מתחם העונש ההולם
73,SH-21-08-49932-473,"לשון אחר, אילולא שיתוף הפעולה של הנאשם עם שירות המבחן ותחילתו של שיקום, משמעות הדברים היא השתת ענישה ברף הגבוה במסגרת המתחם שקבעתי לעיל.",קביעת מתחם העונש ההולם
74,SH-21-08-49932-473,"ומן התם אל הכא, משנתתי דעתי למכלול הנסיבות שאינן קשורות לביצוע העבירות, ובכלל זה לגילו הצעיר של הנאשם ולהיותו חף מהרשעות קודמות; לעובדה כי הלה הודה במיוחס לו ולקח אחריות על מעשיו; ולאור כך שהנאשם השתלב היטב בתוכנית ""יתד"" והשתלב לאחרונה בקבוצה טיפולית לצעירים עוברי חוק במסגרת שירות המבחן, תוך שהלה מסר בדיקות שתן שנמצאו נקיות משרידי סם, מצאתי ולו לפנים משורת הדין, לסטות במידת-מה בעניינו לקולה ממתחם העונש הראוי אשר נקבע על ידי.",קביעת מתחם העונש ההולם
75,SH-21-08-49932-473,"בכל הנוגע לרכיב פסילת רישיון הנהיגה של הנאשם, בשים לב לעובדה שהמדובר בנאשם בעל עבר פלילי חף מהרשעות קודמות, ובייחוד בשים לב לגילו הצעיר ולכך שהלה משתף פעולה בהליך הטיפולי, מצאתי כי ניתן בזו הפעם ללכת לקראתו בפן הזה ולהסתפק בפסילת רישיון מותנית בלבד.",קביעת מתחם העונש ההולם
76,SH-21-08-49932-473,"בכל הנוגע לרכיב הכלכלי שבענישה, הרי שבית המשפט ישית על הנאשם קנס, אולם לצד חומרת העבירות, בקביעת גובהו יילקחו בחשבון גם מכלול מאפייניו החיוביים של הנאשם, כפי שפורט לעיל, ואף הפגיעה הכלכלית שצפויה להיגרם לו כתוצאה מעונש המאסר לריצוי בעבודות שירות אשר יושת עליו.",קביעת מתחם העונש ההולם
77,SH-21-08-49932-473,"מכל המקובץ לעיל, הריני גוזרת על הנאשם את העונשים הבאים:",קביעת מתחם העונש ההולם
78,SH-21-08-49932-473,"7 חודשים מאסר בפועל, שירוצו בעבודות שירות.",קביעת מתחם העונש ההולם
79,SH-21-08-49932-473,"בהתאם לאמור בחוות דעת הממונה על עבודות השירות מיום 18.05.2023, הנאשם יחל בריצוי המאסר ביום 15.08.2023, אלא אם הממונה יודיעו אחרת.",קביעת מתחם העונש ההולם
80,SH-21-08-49932-473,"העבודות תבוצענה במועצה הדתית בקרית גת, בכתובת: לכיש 11 ת.ז.",קביעת מתחם העונש ההולם
81,SH-21-08-49932-473,"46 בקרית גת, במהלך חמישה ימים בשבוע על פי טווח השעות התאפשר בחוק העונשין.",קביעת מתחם העונש ההולם
82,SH-21-08-49932-473,"על הנאשם להתייצב לריצוי המאסר במפקדת גוש דרום של שב""ס ביחידה לעבודות השירות במועד הנקוב בשעה 08:00 או בכל מועד אחר שייקבע הממונה על עבודות השירות.",קביעת מתחם העונש ההולם
83,SH-21-08-49932-473,"בהסכמת הנאשם, הממונה על עבודות השירות יוכל לבצע בדיקות שתן לנאשם, ככל שיידרש.",קביעת מתחם העונש ההולם
84,SH-21-08-49932-473,"מוסבר לנאשם כי עליו לעמוד בתנאי העבודה, וכי כל הפרה של תנאי עבודות השירות עלולה להביא להפסקה מנהלית של העבודות ולריצוי יתרת התקופה במאסר ממש.",קביעת מתחם העונש ההולם
85,SH-21-08-49932-473,העתק ההחלטה בדחיפות לממונה על עבודות השירות.,קביעת מתחם העונש ההולם
86,SH-21-08-49932-473,צו מבחן של שירות המבחן למשך שנה מהיום.,קביעת מתחם העונש ההולם
87,SH-21-08-49932-473,"הובהרה לנאשם חשיבות שיתוף הפעולה עם שירות המבחן, והמשמעויות של אי עמידה בתנאי צו המבחן.",קביעת מתחם העונש ההולם
88,SH-21-08-49932-473,העתק ההחלטה לשירות המבחן.,קביעת מתחם העונש ההולם
89,SH-21-08-49932-473,"מאסר מותנה למשך 8 חודשים, אשר יופעל אם תוך תקופה של 3 שנים מהיום הנאשם יעבור כל עבירה לפי פקודת הסמים המסוכנים, מסוג פשע.",קביעת מתחם העונש ההולם
90,SH-21-08-49932-473,"מאסר מותנה למשך 4 חודשים, אשר יופעל אם תוך תקופה של שנתיים מהיום הנאשם יעבור כל עבירה לפי פקודת הסמים המסוכנים, מסוג עוון.",קביעת מתחם העונש ההולם
91,SH-21-08-49932-473,"קנס בסך 1,500 ₪ או 15 ימים מאסר תמורתו.",קביעת מתחם העונש ההולם
92,SH-21-08-49932-473,"הקנס  ישולם  ב- 3 שיעורים שווים ורצופים, שהראשון שבהם בתוך 60 יום מהיום.",קביעת מתחם העונש ההולם
93,SH-21-08-49932-473,"הנאשם יצהיר על התחייבות כספית על סך 10,000 ₪ שלא לעבור כל עבירת בניגוד לפקודת הסמים המסוכנים, וזאת לתקופה של שנתיים מהיום.",קביעת מתחם העונש ההולם
94,SH-21-08-49932-473,"הנני פוסלת את הנאשם מלקבל או מלהחזיק רישיון נהיגה למשך 6 חודשים, וזאת על תנאי שלא יעבור כל עבירה לפי פקודת הסמים המסוכנים במשך שנתיים מהיום.",קביעת מתחם העונש ההולם
95,SH-21-08-49932-473,"מורה על השמדת המוצגים – סמים, דיסקים, משקל ו- 4 פלאפונים, בכפוף לחלוף תקופת הערעור.",קביעת מתחם העונש ההולם
96,SH-21-08-49932-473,אני מתחייב שלא לעבור כל עבירה בניגוד לפקודת הסמים המסוכנים למשך שנתיים מהיום.,הנאשם:
97,SH-21-08-49932-473,"הובהר לי, כי ככל שאעבור כל עבירה בניגוד לפקודת הסמים המסוכנים במשך שלוש שנים מהיום, אזי",הנאשם:
98,SH-21-08-49932-473,"יושת עלי סך של 10,000  ₪.",הנאשם:
99,SH-21-08-49932-473,רשמתי לפניי את התחייבות הנאשם להימנע מביצוע העבירות כמפורט בגזר הדין.,החלטה
100,SH-21-08-49932-473,"ניתנה היום,  ח' סיוון תשפ""ג, 28 מאי 2023, בהעדר הצדדים.",החלטה
101,SH-21-08-49932-473,"בעניין עריכה ושינויים במסמכי פסיקה, חקיקה ועוד באתר נבו – הקש כאן",החלטה
