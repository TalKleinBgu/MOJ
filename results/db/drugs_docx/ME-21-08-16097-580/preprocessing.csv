,verdict,text,part
0,ME-21-08-16097-580,"ע""י פרקליטות מחוז חיפה",מדינת ישראל 
3,ME-21-08-16097-580,"ע""י ב""כ עוה""ד ליאור דוידי",עומר עומרי חמו 
6,ME-21-08-16097-580,"פקודת הסמים המסוכנים [נוסח חדש], תשל""ג-1973: סע'  6, 10",עומר עומרי חמו 
7,ME-21-08-16097-580,"חוק העונשין, תשל""ז-1977: סע'  40ד(א), 400",עומר עומרי חמו 
8,ME-21-08-16097-580,"הנאשם הורשע, על פי הודאתו במסגרת הסדר טיעון בעובדות כתב אישום מתוקן, בביצוע העבירות הבאות: ייצור, הכנה והפקה של סמים מסוכנים - עבירה לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים""); החזקת כלים - עבירה לפי סעיף 10 רישא לפקודת הסמים המסוכנים, וכן נטילת חשמל - עבירה לפי סעיף 400 לחוק העונשין, התשל""ז-1977 (להלן: ""החוק"").",גזר דין
9,ME-21-08-16097-580,"הסדר הטיעון אליו הגיעו הצדדים, עוד בשלביו המוקדמים של ניהול המשפט, וטרם החל שלב שמיעת הראיות, לא כלל הסכמה בדבר העונש אשר ייגזר על הנאשם.",גזר דין
10,ME-21-08-16097-580,"על פי האמור בכתב האישום המתוקן, שעיקרו יובא להלן, בתאריך 20.4.2021 שכר הנאשם דירה בקריית אתא (להלן: ""הדירה"") לצורך גידול סם מסוכן מסוג קנבוס.",גזר דין
11,ME-21-08-16097-580,"במועדים אשר אינם ידועים למאשימה, הנאשם צייד את הדירה בכלים הבאים: 3 פילטר פחם, 6 מפוחים, 52 מנורות, 52 שנאי חשמל, 6 מזגנים ניידים, 7 מזגנים עיליים, 11 מאווררים, משאבת מים, מיכל מים גדול, 4 מיכלי חמצן, 2 פילטר מים ו-13 מיכלי דישון (להלן יחד: ""הכלים"").",גזר דין
12,ME-21-08-16097-580,"זאת, לצורך גידול סם מסוכן מסוג קנבוס, ללא היתר, בלא רישיון ושלא לצריכתו העצמית.",גזר דין
13,ME-21-08-16097-580,"הנאשם החזיק בדירה, לצורך גידול הסם, מיום 20.4.2021 ועד ליום 21.7.2021, אז נעצר הוא על ידי המשטרה.",גזר דין
14,ME-21-08-16097-580,"במהלך תקופה זו, גידל הנאשם בדירה כמויות גדולות של סם מסוכן מסוג קנבוס, והחזיק בכלים, ללא היתר או רישיון.",גזר דין
15,ME-21-08-16097-580,"בתאריך 21.7.2021, הנאשם גידל בדירה 379 שתילים של סם מסוכן מסוג קנבוס במשקל נטו כולל של 112.87 ק""ג.",גזר דין
16,ME-21-08-16097-580,"בנוסף, במהלך תקופה זו, במועד אשר אינו ידוע למאשימה, הנאשם חיבר את הדירה למתקני חברת החשמל בחיבור ישיר ללא מונה, באופן בו עקף הוא את החיבור התקני, ובדרך זו נטל הנאשם וצרך חשמל שלא היה זכאי לו, במזיד ובמרמה, בעלות כוללת של 28,897.71 ₪.",גזר דין
17,ME-21-08-16097-580,"לבקשת הסנגור, ומשהמאשימה לא התנגדה לכך, הוריתי על עריכת תסקיר בעניינו של הנאשם.",גזר דין
18,ME-21-08-16097-580,"בתסקיר מיום 8.3.2022, עמד שירות המבחן על רקעו האישי והמשפחתי של הנאשם.",גזר דין
19,ME-21-08-16097-580,"בכלל זה, צויין בתסקיר כי הנאשם בן 28 שנים, רווק.",גזר דין
20,ME-21-08-16097-580,משפחת המוצא מונה זוג הורים ושלושה ילדים (הנאשם הוא הבכור מביניהם).,גזר דין
21,ME-21-08-16097-580,"לדבריו, הוא השלים 12 שנות לימוד ובעל תעודת בגרות חלקית.",גזר דין
22,ME-21-08-16097-580,"עוד לדבריו, שוחרר מהשירות הצבאי לאחר 9 חודשים לערך בגין סעיף אי התאמה, לאחר שנעדר מהשירות הצבאי על דעת עצמו למשך כשנה משביקש הוא לעבור לתפקיד קרבי וסורב.",גזר דין
23,ME-21-08-16097-580,"במישור התעסוקתי, עבד הנאשם לדבריו החל מגיל 16 כמלצר, משך שנים ובאופן לא רציף.",גזר דין
24,ME-21-08-16097-580,במקביל עבד במפעל לתרופות ובעבודות מזדמנות.,גזר דין
25,ME-21-08-16097-580,עוד תאר הנאשם כי היה בקשר זוגי ויציב משך שנים.,גזר דין
26,ME-21-08-16097-580,"כחודש לפני החתונה, החליטה בת זוגו להיפרד מהנאשם על רקע משבר אמון, לאחר שנודע לה כי הנאשם מצוי בחובות כספיים לבנקים ולשוק האפור על רקע התמכרות להימורים.",גזר דין
27,ME-21-08-16097-580,"הנאשם תאר כי התקשה להתמודד עם הפרידה והדחק הכלכלי, וסבל מקשיים רגשיים וממצוקה נפשית.",גזר דין
28,ME-21-08-16097-580,"ממשיך שירות המבחן ומציין, כי בהתייחסו לעבירה מושא ענייננו, הנאשם קיבל אחריות והביע חרטה על התנהלותו.",גזר דין
29,ME-21-08-16097-580,הנאשם תאר כי ביצע את העבירות על רקע המשבר הרגשי לאחר הפרידה מבת הזוג ועל רקע מצוקתו הכלכלית.,גזר דין
30,ME-21-08-16097-580,"לדבריו, הוא התקשה לפרוע חובותיו, והחל לקבל איומים מגורמים בשוק האפור.",גזר דין
31,ME-21-08-16097-580,"הנאשם טוען כי נחשף לאפשרות גידול הסמים כאמצעי לבריחה מהתמודדות עם מכאוב רגשי, וכן כאמצעי לרווח מהיר לטובת תשלום החובות.",גזר דין
32,ME-21-08-16097-580,"בכל הנוגע להתמכרות להימורים, הנאשם תאר כיצד התפתחה ההתמכרות ואימתי.",גזר דין
33,ME-21-08-16097-580,"עוד לדברי הנאשם, השתלב הוא בטיפול פרטי ובקבוצת NA; החל לפתח מודעות למנגנוני הגנה ולדפוסי התנהגות מכשילים, ולבסוף הצליח להימנע מהימורים ועזב את הטיפול.",גזר דין
34,ME-21-08-16097-580,"בכל הנוגע לשימוש בסמים, מסר הנאשם כי החל שימוש בקנאביס בגיל 16 בתדירות נמוכה, והפסיק שימוש זה לאחר מספר שנים לאור תופעות הלוואי.",גזר דין
35,ME-21-08-16097-580,"תאר גם שימוש בקוקאין החל מגיל 26, באופן ספורדי ובנסיבות חברתיות.",גזר דין
36,ME-21-08-16097-580,"במסגרת הפיקוח, הנאשם השתלב בקבוצה טיפולית לעצורי בית.",גזר דין
37,ME-21-08-16097-580,"שירות המבחן התרשם כי תחילה, התקשה הנאשם להתאקלם, אך לאחר מספר שבועות, הנאשם החל לגלות סימני שיתוף פעולה בשיח הטיפולי.",גזר דין
38,ME-21-08-16097-580,במהלך התקופה הנאשם מסר בדיקת שתן שהעידה על שימוש בקוקאין.,גזר דין
39,ME-21-08-16097-580,"תחילה, הנאשם התקשה לקבל אחריות, ובהמשך יזם שיחה ומסר שביצע שימוש בקוקאין על רקע קשיים רגשיים.",גזר דין
40,ME-21-08-16097-580,"שירות המבחן התרשם כי התמודדות עם תוצאות בדיקת השתן היוותה עבור הנאשם נקודת מפנה חיובית בטיפול, וכי הוא מצוי בעיצומו ובשיאו של התהליך בקבוצה לעצורי בית, ומביע עניין ומוטיבציה גבוהה להמשך התקדמות טיפולית.",גזר דין
41,ME-21-08-16097-580,"שירות המבחן עמד עוד על הערכת הסיכון לעבריינות והסיכוי לשיקום, וציין כי בשקלול הגורמים אין באפשרותו לשלול את הסיכון לביצוע עבירות דומות בעתיד.",גזר דין
42,ME-21-08-16097-580,"לבסוף, ציין שירות המבחן כי הנאשם ביטא נכונות להמשך שילוב בטיפול במסגרת השירות ולבחינת התאמתו לטיפול בתחום ההתמכרויות.",גזר דין
43,ME-21-08-16097-580,"זאת, מתוך הערכה כי השילוב בטיפול עשוי לסייע בהפחתת הסיכון כי הנאשם יחזור להתנהגות פורצת גבולות.",גזר דין
44,ME-21-08-16097-580,"לאור התרשמות חיובית מתפקוד הנאשם בטיפול כמתואר, סבר שירות המבחן כי יש לאפשר לו להשתלב בטיפול במסגרת היחידה לטיפול בהתמכרויות.",גזר דין
45,ME-21-08-16097-580,"בהתאם, המליץ שירות המבחן על דחיית הדיון בעניינו של הנאשם.",גזר דין
46,ME-21-08-16097-580,"בהמשך לאמור, הוגשו שני תסקירים נוספים, וביום 20.10.2022 הוגש התסקיר האחרון בעניינו של הנאשם.",גזר דין
47,ME-21-08-16097-580,"בתסקיר זה ציין שירות המבחן, כי ביום 21.9.2022 התקיימה ועדה במסגרת היחידה לטיפול בהתמכרויות, בה תואר כי הנאשם נמצא בעיצומו של תהליך משמעותי, במסגרתו הוא עובר שינוי חיובי בחייו, וניכר כי הוא נתרם במסגרת הטיפול.",גזר דין
48,ME-21-08-16097-580,"בוועדה זו הוחלט על המשך שילובו של הנאשם בטיפול פרטני ביחידה, וכן על שילובו בקבוצה טיפולית עתידית, לכשזו תיפתח.",גזר דין
49,ME-21-08-16097-580,"עוד מתואר בתסקיר, כי בהתאם לדיווח מיום 18.10.2022 מאת היחידה לטיפול בהתמכרויות, התרשמות גורמי הטיפול ביחידה היא כי בפגישות אליהן הנאשם מגיע (הנאשם לא הופיע לכל הפגישות), הוא מגלה מוטיבציה רבה לטיפול.",גזר דין
50,ME-21-08-16097-580,השיח עם הנאשם מתאפיין ביכולתו להעמיק ולשתף בכנות בתכנים מחייו.,גזר דין
51,ME-21-08-16097-580,"לאור זאת, המלצת היחידה היא על המשך השתלבות הנאשם בטיפול.",גזר דין
52,ME-21-08-16097-580,"בבוא שירות המבחן ליתן המלצתו לעניין העונש, כך על פי התסקיר, התלבט הוא רבות.",גזר דין
53,ME-21-08-16097-580,"כך, מחמת שמחד גיסא ניצבת חומרת העבירות.",גזר דין
54,ME-21-08-16097-580,"מאידך גיסא, התרשם שירות המבחן מכך שהנאשם מראה יכולת להיתרם ולהפיק תועלת מהטיפול במסגרת היחידה לטיפול בהתמכרויות, אשר להערכת שירות המבחן יש בו כדי להפחית את הסיכון להישנות עבירות דומות בעתיד.",גזר דין
55,ME-21-08-16097-580,"לבסוף, המליץ שירות המבחן על העדפת הפן השיקומי, והעמדתו של הנאשם בפיקוח שירות המבחן במסגרת צו מבחן למשך שנה.",גזר דין
56,ME-21-08-16097-580,"עוד המליץ שירות המבחן על הטלת ענישה מוחשית מרתיעה בדמות עבודות שירות ברף הגבוה, מאסר על תנאי וקנס.",גזר דין
57,ME-21-08-16097-580,חוות דעת הממונה על עבודות שירות,גזר דין
58,ME-21-08-16097-580,"לאחר שנשמעו טיעוני הצדדים לעונש, עליהם ארחיב בהמשך, ולאור המלצת שירות המבחן, מצאתי להורות על הגשת חוות דעתו של הממונה על עבודות שירות, בלא שהדבר יהווה עמדה באשר לענישה אשר תוטל בסופו של דבר על הנאשם.",גזר דין
59,ME-21-08-16097-580,"בחוות דעתו מיום 19.12.2022, מצא הממונה על עבודות שירות את הנאשם מתאים ומסכים לביצוע עבודות שירות, והמליץ על הצבתו בעיריית נשר.",גזר דין
60,ME-21-08-16097-580,"בדיון שהתקיים לפניי בעניין טיעוני הצדדים לעונש, המאשימה הגישה טיעון בכתב, וכך גם הסנגור.",גזר דין
61,ME-21-08-16097-580,עוד הגישה המאשימה גיליון רישום תעבורתי בעניינו של הנאשם.,גזר דין
62,ME-21-08-16097-580,"בטיעוניה, עמדה המאשימה על חומרתן הרבה של העבירות בהן הורשע הנאשם; על הנזק לפרט ולחברה בכללותה כתוצאה משימוש בסמים, וכן על הנזק הגדל ככל שתופעת השימוש בסמים מתרחבת בקרב בני נוער.",גזר דין
63,ME-21-08-16097-580,"בענייננו, גידול הסם מהווה את החוליה הראשונה והחשובה ביותר בשרשרת עבירות הסם.",גזר דין
64,ME-21-08-16097-580,"המאשימה הפנתה לפסיקת בית המשפט העליון בדבר הרצון למגר את התופעה, תוך השתת עונשים חמורים והתחשבות בשיקולי הרתעה.",גזר דין
65,ME-21-08-16097-580,"המשיכה המאשימה וטענה, כי בענייננו הערכים המוגנים אשר נפגעו הם ביטחון הציבור ובריאותו, וכן מניעת התמכרות לסמים, דבר אשר עלול להוביל להפרות הסדר הציבורי ולביצוע עבירות נוספות.",גזר דין
66,ME-21-08-16097-580,"בבחינת הנסיבות הקשורות בביצוע העבירה, נטען כי מעשי הנאשם מלמדים על תכנון רב ובקפידה; העבירות בוצעו על ידי הנאשם לבדו; מדובר בכמות רבה של סמים, ואילו הסם היה מופץ היה נגרם נזק רב.",גזר דין
67,ME-21-08-16097-580,"עוד נטען, כי העבירות בוצעו על ידי הנאשם מחמת תאוות בצע, וכי הנאשם הבין את חומרת המעשים ויכול היה להימנע מביצועם.",גזר דין
68,ME-21-08-16097-580,"המאשימה הפנתה לשורה של פסקי דין על מנת ללמד על מדיניות הענישה הנוהגת, ועתרה לקבוע מתחם עונש הנע בין 30 ל-48 חודשי מאסר בפועל.",גזר דין
69,ME-21-08-16097-580,"בכל הנוגע לתסקירי שירות המבחן, ציינה המאשימה כי התסקיר מתבסס על הטיפול של הנאשם ביחידה לטיפול בהתמכרויות, וכי הוא נקי כרגע מסמים.",גזר דין
70,ME-21-08-16097-580,"המאשימה טענה אף כי שירות המבחן דיווח על כך שהנאשם לא הגיע ל- 40% מהפגישות, ומכאן שאין הקפדה מצידו.",גזר דין
71,ME-21-08-16097-580,"לגמילת הנאשם מסמים, כך נטען, אין משמעות בראי ענייננו.",גזר דין
72,ME-21-08-16097-580,"בנתוניו של הנאשם, עתרה המאשימה כי יושת עליו עונש מאסר בפועל ""מהאזור התחתון של המתחם"", וכן כי יושת עליו עונש מאסר על תנאי מרתיע, קנס כספי ופיצוי לטובת חברת החשמל.",גזר דין
73,ME-21-08-16097-580,"בטיעוניה בעל פה, עתרה המאשימה גם להכריז על הנאשם כעל סוחר סמים, לחילוט הציוד המנוי בכתב האישום, וכן לפסילת רישיון הנהיגה של הנאשם.",גזר דין
74,ME-21-08-16097-580,"ההגנה טענה כי מעשיו של הנאשם עולים כדי אירוע אחד, בגינו יש לקבוע מתחם עונש אחד.",גזר דין
75,ME-21-08-16097-580,"עוד עמד הסנגור בהרחבה על האמור בתסקירי שירות המבחן; טען כי בלא להקל ראש בחומרת המעשים ובערך המוגן של שלום הציבור, הרי שבמקרה דכאן מדובר במסוכנות ספציפית ונקודתית.",גזר דין
76,ME-21-08-16097-580,"מדובר בטעות בשיקול הדעת, אשר נבעה מחמת מצבו הרגשי הקשה של הנאשם, וכן ממצבו הכלכלי.",גזר דין
77,ME-21-08-16097-580,"בכל הנוגע לנזק, כך נטען, הגם שאין להקל ראש בנזק שנגרם לציבור, הרי שאין מדובר בסכנת חיים.",גזר דין
78,ME-21-08-16097-580,הסנגור הפנה אף הוא לשורה ארוכה של פסקי דין על מנת ללמד על מדיניות הענישה הנוהגת.,גזר דין
79,ME-21-08-16097-580,"בכל הנוגע לנסיבות אשר אינן קשורות בביצוע העבירה, טען הסנגור כי הנאשם צעיר, בתחילת חייו, מעצרו היווה גורם מרתיע ונתן אותותיו.",גזר דין
80,ME-21-08-16097-580,"הנאשם הפנים כי עליו לשנות את אורח חייו, וענישה בדמות מאסר ממושך בפועל מאחורי סורג ובריח, יהא בה כדי לפגוע באופן ממשי בנפשו של הנאשם.",גזר דין
81,ME-21-08-16097-580,משפחתו של הנאשם התגייסה ליתן סיוע ותמיכה בנאשם ובתהליך הטיפולי אותו הוא עובר.,גזר דין
82,ME-21-08-16097-580,"עוד הדגיש הסנגור, כי הנאשם הודה בעובודות כתב האישום המתוקן, ונטל אחריות מלאה על מעשיו.",גזר דין
83,ME-21-08-16097-580,"בנוסף, הוא שולב בהליך טיפולי, וממשיך להשתתף בו בהצלחה רבה, תוך שהוא מגלה מוטיבציה לשנות את חייו.",גזר דין
84,ME-21-08-16097-580,הסנגור הדגיש אף כי מדובר בתהליך ארוך לפני שירות המבחן.,גזר דין
85,ME-21-08-16097-580,עוד נטען כי הנאשם עשה כל שלאל ידו על מנת לתקן את מעשיו.,גזר דין
86,ME-21-08-16097-580,"הוא נטל אחריות כבר בתחנת המשטרה, הביע חרטה והבין את חומרת המעשים.",גזר דין
87,ME-21-08-16097-580,"בכל הנוגע לתיק האחר שמתנהל כנגד הנאשם, ציין הסנגור כי מדובר בהליך שטרם הסתיים וכי שם המליץ שירות המבחן כי יוטל צו מבחן למשך שנה, מאסר על תנאי ופיצוי.",גזר דין
88,ME-21-08-16097-580,"שירות המבחן הזכיר את הדברים בתסקיר, כך טוען הסנגור, כדי להראות שהנאשם בהליך שיקומי רחב.",גזר דין
89,ME-21-08-16097-580,"מכל מקום, התיק הנוסף ענייננו מעשים אשר בוצעו קודם המקרה דכאן.",גזר דין
90,ME-21-08-16097-580,הסנגור אף עמד על תקופת המעצר מאחורי סורג ובריח ועל תקופת המעצר באיזוק אלקטרוני.,גזר דין
91,ME-21-08-16097-580,"בהינתן סיכויים ממשיים לשיקום הנאשם, משהנאשם מתמיד זו תקופה ארוכה בהליך השיקומי שהביא לשינוי חשיבה והתנהגות, עתר הסנגור להעניק משקל לשיקולי השיקום על פני השיקולים האחרים שבבסיס הענישה.",גזר דין
92,ME-21-08-16097-580,"הסנגור עתר לאמץ את המלצת שירות המבחן, וטען כי הדבר ישרת אף את האינטרס הציבורי.",גזר דין
93,ME-21-08-16097-580,"בכל הנוגע לקנס, הסנגור עתר להימנע מהשתתו נוכח מצבו הכלכלי של הנאשם, ומשהלה מצוי ""במעצר בית"" תקופה ממושכת.",גזר דין
94,ME-21-08-16097-580,"הסנגור הסכים לעתירת המאשימה לחילוט, ומשכך טען כי נתייתר הצורך להכריז על הנאשם כעל סוחר סמים.",גזר דין
95,ME-21-08-16097-580,"בכל הנוגע לענישה בדמות פסילת רישיון הנהיגה, עתר הסנגור כי יוטל על הנאשם עונש צופה פני עתיד כדי לאפשר את הליך שיקומו.",גזר דין
96,ME-21-08-16097-580,"לקראת חתימת הדיון, אמר הנאשם את דברו, באלו המילים: ""...",גזר דין
97,ME-21-08-16097-580,"ההליך השיקומי שינה לי את החיים בלי קשר לדברים, וכל הפגישות האלה הגעתי ובדיקות השתן שלי נקיות, ואני רוצה להגיד תודה על הדבר הזה.",גזר דין
98,ME-21-08-16097-580,"זה דבר ששינה לי את החיים, עם עונש או בלי עונש.",גזר דין
99,ME-21-08-16097-580,"לשאלה איך אני רואה את העתיד שלי, מעורך הדין שלי אני למדתי שאני רוצה להיות כמוהו.",גזר דין
100,ME-21-08-16097-580,"יש לי כוחות, ויש לי משפחה שעוזרת לי.",גזר דין
101,ME-21-08-16097-580,לגבי העבירה שבצעתי אני מתחרט מאוד אבל מצד אחר יצאתי נשכר מהתהליך כי זה עשה לי את התהליך השיקומי שנתן לי את הכח.,גזר דין
102,ME-21-08-16097-580,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
103,ME-21-08-16097-580,"בעת קביעת מתחם עונש הולם למעשה עבירה שביצע נאשם, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
104,ME-21-08-16097-580,"משנקבע מתחם העונש ההולם, על בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
105,ME-21-08-16097-580,"בית המשפט יכול לחרוג ממתחם העונש, הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
106,ME-21-08-16097-580,הנאשם שלפניי הודה בביצוע מספר עבירות.,דיון והכרעה
107,ME-21-08-16097-580,העבירות שלובות זו בזו.,דיון והכרעה
108,ME-21-08-16097-580,האחת נועדה לאפשר ולשרת את ביצוע האחרת.,דיון והכרעה
109,ME-21-08-16097-580,"העבירות מקיימות ביניהן קשר הדוק, והן כולן חלק ממסכת עבריינית אחת.",דיון והכרעה
110,ME-21-08-16097-580,"על כן, מדובר ב""אירוע אחד"", המצדיק קביעת מתחם עונש אחד ויחיד, כפי טענת ההגנה, ואף משלא באה כל טענה אחרת מפי המאשימה.",דיון והכרעה
111,ME-21-08-16097-580,"בעת קביעת מתחם העונש ההולם, יש לעמוד תחילה על הערכים החברתיים המוגנים אשר נפגעו מהעבירות שביצע הנאשם, וכן על מידת הפגיעה בערכים אלו.",דיון והכרעה
112,ME-21-08-16097-580,"בעת ביצוע עבירות סמים, הערך החברתי שנפגע הוא בעיקר הגנה על הציבור מפני הנזקים הישירים והעקיפים הגלומים בשימוש בסמים.",דיון והכרעה
113,ME-21-08-16097-580,השימוש בסם פוגע בראש ובראשונה בבריאות הציבור.,דיון והכרעה
114,ME-21-08-16097-580,"אולם, בכך לא מתמצה הנזק, שכן ההתמכרות אל הסם גוררת אחריה לא פעם עבירות נלוות וחמורות, בין אם לצורך השגת הסם ובין אם תחת השפעת הסם.",דיון והכרעה
115,ME-21-08-16097-580,"סוג הסם וכמותו גם בהם יש כדי להשפיע, השפעה לא מבוטלת, על מידת הפגיעה בערך החברתי.",דיון והכרעה
116,ME-21-08-16097-580,"בענייננו, מדובר בסם מסוכן מסוג קנבוס, הנחשב ""קל"" באופן יחסי בהשוואה לסמים מסוכנים אחרים.",דיון והכרעה
117,ME-21-08-16097-580,"בצד זאת, בכמותו הרבה של הסם - 113 ק""ג לערך, יש כדי להעצים את הפגיעה בערך המוגן.",דיון והכרעה
118,ME-21-08-16097-580,"לכך מצטרפת גם פגיעה בהגנה על הקניין, משהנאשם ביצע חיבור פיראטי אל רשת החשמל, וצרך בלא תשלום חשמל בסכום המגיע כמעט לכדי 30,000 ₪.",דיון והכרעה
119,ME-21-08-16097-580,"זאת ועוד, הסמים נתפסו בעודם ברשותו של הנאשם.",דיון והכרעה
120,ME-21-08-16097-580,"משכך, הנזק אשר ארע בפועל אינו מן הגבוהים.",דיון והכרעה
121,ME-21-08-16097-580,"אולם, פוטנציאל הנזק גבוה לאין שיעור לו הסמים היו יוצאים את גבולות הדירה ומופצים בקרב הציבור הרחב.",דיון והכרעה
122,ME-21-08-16097-580,"כאמור לעיל, בבוא בית המשפט לקבוע את מתחם העונש ההולם, עליו ליתן דעתו למדיניות הענישה הנוהגת.",דיון והכרעה
123,ME-21-08-16097-580,"זו, כמצוין לעיל, הדגישה את הצורך בהשתת ענישה משמעותית ומרתיעה על מי אשר מבצע עבירות סמים, תוך שמנעד הענישה רחב.",דיון והכרעה
124,ME-21-08-16097-580,"כפי שפורט במסגרת פרק טיעוני הצדדים לעונש, כל אחד מהם הפנה לפסיקה אשר יש בה לתמוך, לדידו, בעמדתו.",דיון והכרעה
125,ME-21-08-16097-580,"אסקור להלן פסיקה המבטאת את הענישה הנוהגת ממנה יש להקיש לענייננו, ואשר בין היתר על יסודה, ייקבע מתחם העונש ההולם במקרה דנן.",דיון והכרעה
126,ME-21-08-16097-580,סקירה זו תכלול גם חלק מהפסיקה אליה הפנו הצדדים בטיעוניהם.,דיון והכרעה
127,ME-21-08-16097-580,"עניין פלוני - המשיב הורשע בביצוע העבירות הבאות: ייצור, הכנה והפקה של סם מסוכן; החזקת סם מסוכן שלא לצריכה עצמית; החזקת כלים, וכן גניבת חשמל.",דיון והכרעה
128,ME-21-08-16097-580,"בדירה ששכר המשיב נמצאו 286 שתילים של סם מסוכן מסוג קנבוס, במשקל 63.23 ק""ג נטו.",דיון והכרעה
129,ME-21-08-16097-580,"בית המשפט המחוזי קבע מתחם הנע בין 18 ל-48 חודשי מאסר בפועל, ומשיקולי שיקום חרג הוא מהמתחם והשית על המשיב 9 חודשי מאסר בפועל לריצוי בדרך של עבודות שירות, לצד עונשים נלווים.",דיון והכרעה
130,ME-21-08-16097-580,"הערעור התקבל באופן חלקי, כך שעונש המאסר בפועל הועמד על 18 חודשים.",דיון והכרעה
131,ME-21-08-16097-580,"בפסק דינו ציין בית המשפט העליון, בין היתר, כי לא עולות מן התסקיר העדכני קיומן של אנדיקציות ממשיות לשינוי עמוק ומובהק בדרך חשיבת המשיב ובהתנהגותו, אשר יבססו ברמה המספקת הצדקה להעדיף את הפן השיקומי על פני ענישה הולמת (ראו פסקה 17).",דיון והכרעה
132,ME-21-08-16097-580,"בנסיבות הייחודיות, התהליך השיקומי ועמדת המדינה (לאחר שזו שמעה את הערות בית המשפט), קיבל בית המשפט העליון את הערעור, כך שהמערער ירצה 9 חודשי מאסר בעבודות שירות אשר ילוו בצו מבחן למשך 18 חודשים.",דיון והכרעה
133,ME-21-08-16097-580,"בכל הנוגע לנאשם מס' 5 באותה פרשה, גזר דינו ניתן בנפרד, ביום 29.9.2022.",דיון והכרעה
134,ME-21-08-16097-580,נאשם 5 הורשע באותן העבירות בהן הורשעו נאשמים 2 ו-4.,דיון והכרעה
135,ME-21-08-16097-580,"נקבע לגביו אותו מתחם עונש הולם, ומטעמי שיקום, תוך סטיה ממתחם העונש, הושת עליו עונש של 180 שעות של""צ, צו מבחן למשך שנה, וכן עונשים נלווים.",דיון והכרעה
136,ME-21-08-16097-580,"משתמה סקירת הפסיקה, נעמוד על הנסיבות הקשורות בביצוע העבירה דכאן.",דיון והכרעה
137,ME-21-08-16097-580,"בכל הנוגע לנסיבות הקשורות בביצוע העבירה, יש ליתן את הדעת לכך שהנאשם שכר דירה למשך שנה, לשם גידול הסמים, וכי הוא צייד את הדירה בציוד רב לצורך זה.",דיון והכרעה
138,ME-21-08-16097-580,"הנאשם אף הגדיל עשות, עת חיבר הוא את הדירה בחיבור פיראטי למתקני חשמל, ובאופן שהנאשם צרך חשמל אשר לא היה זכאי לו בסכום של כמעט 30,000 ₪.",דיון והכרעה
139,ME-21-08-16097-580,"במהלך התקופה שהחלה בחודש אפריל 2021 ונסתיימה עם מעצרו של הנאשם ביום 21.7.2021, הלה גידל בדירה כמויות גדולות של סמים.",דיון והכרעה
140,ME-21-08-16097-580,"לבסוף, נתפס סם במשקל רב של כ- 113 ק""ג.",דיון והכרעה
141,ME-21-08-16097-580,שרשרת הפעולות לעיל מלמדת על תכנון רב שעמד בבסיס גידול הסמים.,דיון והכרעה
142,ME-21-08-16097-580,"כתב האישום אינו כולל עוד איש מלבדו של הנאשם, ועל כן נקודת המוצא היא, כי הנאשם ביצע כל זאת בגפו.",דיון והכרעה
143,ME-21-08-16097-580,כתב האישום אינו כולל אמנם אזכור כי הסמים יצאו את גבולות הדירה והגיעו אל משתמשי הקצה.,דיון והכרעה
144,ME-21-08-16097-580,"ואולם, ברי כי לגידול בהיקף כה נרחב, פוטנציאל רב לגרימת נזק לבריאות הציבור, וכן לביצוע עבירות נילוות.",דיון והכרעה
145,ME-21-08-16097-580,"על רקע נסיבות ביצוע העבירות, הערכים החברתיים אשר נפגעו מביצוען ומידת הפגיעה בערכים אלו אשר אינה מבוטלת, כמו גם מדיניות הענישה הנוהגת, מצאתי לקבוע כי מתחם העונש ההולם נע בין 22 חודשי מאסר בפועל לבין 46 חודשי מאסר בפועל, לצד עונשים נלווים.",דיון והכרעה
146,ME-21-08-16097-580,"משנקבע מתחם העונש ההולם, נעבור לבחון את העונש הראוי והמתאים כי ייגזר על הנאשם.",דיון והכרעה
147,ME-21-08-16097-580,"האם יהא זה עונש המצוי בתוככי המתחם, או שמא יש מקום לחרוג מן המתחם משיקולי שיקום.",דיון והכרעה
148,ME-21-08-16097-580,"בהינתן נסיבותיו של הנאשם אשר אינן קשורות בביצוע העבירות, ממילא יש למקם את עונש מאסרו בתחתית המתחם דלעיל.",דיון והכרעה
149,ME-21-08-16097-580,"ואולם, בכך לא סגי.",דיון והכרעה
150,ME-21-08-16097-580,הנאשם מצוי בעיצומו של הליך שיקומי.,דיון והכרעה
151,ME-21-08-16097-580,"הוא עבר כברת דרך, ודומני כי קיים סיכוי של ממש שהוא ישתקם.",דיון והכרעה
152,ME-21-08-16097-580,שיקום זה מפחית מן הסיכון הקיים לביצוע עבירות דומות על ידי הנאשם בעתיד.,דיון והכרעה
153,ME-21-08-16097-580,שיקולי השיקום מצדיקים סטייה מן המתחם.,דיון והכרעה
154,ME-21-08-16097-580,אך מה היא מידת הסטייה?,דיון והכרעה
155,ME-21-08-16097-580,"שירות המבחן המליץ על העמדתו של הנאשם בפיקוח, לצד מאסר שירוצה בעבודות שירות.",דיון והכרעה
156,ME-21-08-16097-580,"אני ער לפער הרב הקיים בין הרף התחתון של מתחם העונש ההולם שנקבע, לבין הרף העליון של עונש המאסר אשר ניתן לריצוי בעבודות שירות.",דיון והכרעה
157,ME-21-08-16097-580,"עם זאת, לא בלי לבטים, החלטתי לאמץ את המלצת שירות המבחן, על מנת ליתן לנאשם את האפשרות למצות ולהשלים את ההליך השיקומי בו הוא מצוי.",דיון והכרעה
158,ME-21-08-16097-580,במה דברים אמורים?,דיון והכרעה
159,ME-21-08-16097-580,"תחילה, וכפי שצויין לעיל, הנסיבות אשר אינן קשורות בביצוע העבירות (ולהוציא את ההליך השיקומי) יש בהן למקם את עונשו של הנאשם ברף התחתון של המתחם.",דיון והכרעה
160,ME-21-08-16097-580,"בראש רשימה זו ניצבת הודאתו של הנאשם בעובדות כתב האישום המתוקן, כבר בשלביו המוקדמים של ניהול ההליך, טרם ניתנה תשובתו לאישום, וממילא טרם החל שלב ניהול הראיות במשפטו.",דיון והכרעה
161,ME-21-08-16097-580,"הודאה זו, בעיתוי בו היא ניתנה, הביאה לחיסכון רב בזמן שיפוטי.",דיון והכרעה
162,ME-21-08-16097-580,עוד נתתי דעתי גם לחרטה הכנה אשר הביע הנאשם לפניי.,דיון והכרעה
163,ME-21-08-16097-580,"לא זו אף זו, יש להביא בחשבון גם את גילו הצעיר של הנאשם באופן יחסי בעת ביצוע העבירות (28 שנים לערך); את ההשפעה של העבירות גם על משפחתו של הנאשם אשר כפי העולה מדברי הנאשם לשירות המבחן, התגייסה לסייע לנאשם, וכן את העובדה כי הנאשם נטול עבר פלילי.",דיון והכרעה
164,ME-21-08-16097-580,"בעניין אחרון זה, וכפי שעלה גם מן התסקירים ומהתייחסות הצדדים בטיעוניהם לעונש, אני ער לכך כי נגד הנאשם מתנהל הליך בבית משפט השלום אשר מטבע הדברים לא נפרש לפניי.",דיון והכרעה
165,ME-21-08-16097-580,"ואולם, מטיעוני הסנגור יש ללמוד כי מעשי האלימות המיוחסים לנאשם שם בוצעו קודם האירועים מושא ענייננו.",דיון והכרעה
166,ME-21-08-16097-580,"עוד אציין, כי בניגוד לטענת המאשימה, דווקא המלצת שירות המבחן בתיק המתנהל בבית משפט השלום - המלצה להטיל על הנאשם צו מבחן, מאסר על תנאי ופיצוי למתלונן, אשר פורטה על ידי שירות המבחן בתסקיר שלפניי - עשוייה ללמד על דרך שיקומית כוללת בחייו של הנאשם.",דיון והכרעה
167,ME-21-08-16097-580,"עוד, ובהמשך פסק הדין בעניין קרנדל נקבע, כי ""עם זאת, ומבלי לקבוע מסמרות, ניתן לציין ששילוב בין שינוי מהותי בהתייחסות הרגשית לאירוע העבירה המתבטא בנטילת אחריות, כפרה והבעת אמפתיה לנפגעי העבירה לבין אינדיקציות אובייקטיביות לקיומו של תהליך שיקומי-טיפולי מוצלח וחזרה לדרך הישר, עשוי להצביע על 'סיכוי של ממש לשיקום' כלשונו של 40ד(א).",דיון והכרעה
168,ME-21-08-16097-580,"דברים אלה זוכים למשנה חיזוק מקום בו מדובר באדם צעיר נעדר עבר פלילי..."" (פסקה 25.",דיון והכרעה
169,ME-21-08-16097-580,ההדגשת במקור).,דיון והכרעה
170,ME-21-08-16097-580,דברים אלו יפים לענייננו.,דיון והכרעה
171,ME-21-08-16097-580,"הגם שסטייה ממתחם העונש ההולם היא בבחינת יוצא מן הכלל (ראו על כך בהרחבה בפסק הדין בעניין פלוני, פסקה 16), דומני כי המקרה דכאן נופל בגדר החריג, בו קיימים שיקולי שיקום המצדיקים לעשות כן.",דיון והכרעה
172,ME-21-08-16097-580,שיקומו של הנאשם ידע עליות ומורדות.,דיון והכרעה
173,ME-21-08-16097-580,אני ער לכך שהנאשם לא התמיד והגיע באופן עקבי לכל המפגשים אשר יועדו לו.,דיון והכרעה
174,ME-21-08-16097-580,"ואולם, המלצת שירות המבחן ניתנה על רקע התהליך כולו ועל בסיסו.",דיון והכרעה
175,ME-21-08-16097-580,"בתסקיר הראשון שניתן בעניינו של הנאשם, ציין שירות המבחן כי במסגרת הליך המעצרים, ולאחר שהנאשם הועמד בפיקוח שירות המבחן, הוא השתלב בקבוצה טיפולית לעצורי בית.",דיון והכרעה
176,ME-21-08-16097-580,במהלך תקופה זו בדיקת שתן שמסר הנאשם העידה על שימוש בקוקאין.,דיון והכרעה
177,ME-21-08-16097-580,"תחילה, התקשה הנאשם לקבל אחריות בעניין.",דיון והכרעה
178,ME-21-08-16097-580,"בהמשך, ביוזמת הנאשם קוימה שיחה עם שירות המבחן, בה מסר הנאשם כי ערך שימוש בקוקאין על רקע קשיים רגשיים.",דיון והכרעה
179,ME-21-08-16097-580,הנאשם גם שיתף לאחר מכן את הקבוצה בתוצאות הבדיקה והתייחס למצבו הרגשי.,דיון והכרעה
180,ME-21-08-16097-580,"ההתמודדות עם תוצאות בדיקת השתן, כך התרשם שירות המבחן, היוותה נקודת מפנה חיובית בטיפול של הנאשם.",דיון והכרעה
181,ME-21-08-16097-580,"מאז, הנאשם נפתח בהליך הטיפול הקבוצתי, גילה יכולת התבוננות פנימית עצמית, בחן את קשייו ואת בחירותיו, ועוד.",דיון והכרעה
182,ME-21-08-16097-580,"בתסקיר זה, ולאחר ששירות המבחן הביא בחשבון את גורמי הסיכון לעבריינות אל מול גורמי הסיכוי לשיקום, הוא ציין כי אין באפשרותו לשלול קיומו של סיכון לביצוע עבירות דומות בעתיד מצד הנאשם.",דיון והכרעה
183,ME-21-08-16097-580,"באותה הנשימה, ציין שירות המבחן כי הנאשם ביטא נכונות להמשך שילובו בטיפול במסגרת שירות המבחן, ולבחינת התאמתו לטיפול בתחום ההתמכרויות.",דיון והכרעה
184,ME-21-08-16097-580,"תוך הערכה כי שילוב בטיפול עשוי לסייע בהפחתת הסיכון לעבריינות, המליץ כאמור שירות המבחן כי הנאשם יופנה לטיפול בהתמכרויות.",דיון והכרעה
185,ME-21-08-16097-580,התסקיר האחרון בעניינו של הנאשם מבוסס בין היתר על דיווח היחידה לטיפול בהתמכרויות.,דיון והכרעה
186,ME-21-08-16097-580,"בוועדה זו הוחלט על המשך שילוב הנאשם בטיפול פרטני ביחידה, וכן על שילובו בקבוצה טיפולית עתידית, כשזו תיפתח.",דיון והכרעה
187,ME-21-08-16097-580,"משכך, ומתוך ראיית השתדלותו של הנאשם והמוטיבציה לעריכת שינוי בחייו, המליצו אותם גורמי טיפול על המשך השתלבותו של הנאשם בטיפול.",דיון והכרעה
188,ME-21-08-16097-580,"זאת ועוד, שירות המבחן העריך כי בטיפול במסגרת היחידה לטיפול בהתמכרויות יש כדי להפחית את הסיכון להישנות עבירות דומות מצד הנאשם בעתיד.",דיון והכרעה
189,ME-21-08-16097-580,"דברים אלו, לרבות קבלת האחריות על העבירות והבעת חרטה לפני שירות המבחן, עולים בקנה אחד גם עם הרושם שהותיר בי הנאשם, עת אמר את דברו לקראת חתימת דיון הטיעונים לעונש.",דיון והכרעה
190,ME-21-08-16097-580,"בצד החרטה הכנה, כך התרשמתי, שהביע הנאשם, הלה ציין כי יוצא הוא נשכר מן ההליך הטיפולי ש""שינה לי את החיים"", וביקש הוא להודות על כך.",דיון והכרעה
191,ME-21-08-16097-580,הנאשם גם ביטא תעצומות נפש להתמיד בדרך הישר.,דיון והכרעה
192,ME-21-08-16097-580,"הנה כי כן, הנאשם מגלה מוטיבציה לטיפול ולשינוי אורחות חייו.",דיון והכרעה
193,ME-21-08-16097-580,"בנוסף, הוא מצוי בטיפול במסגרת היחידה לטיפול בהתמכרויות, ומן הדיווח יש ללמוד כי הנאשם משתלב בטיפול זה בהצלחה וגורמי הטיפול המליצו על המשך השתלבותו של הנאשם בטיפול.",דיון והכרעה
194,ME-21-08-16097-580,"לא נעלמה הימני טענת המאשימה כי התסקיר מבוסס על טיפול הנאשם ביחידה לטיפול בהתמכרויות ועל היותו נקי כרגע מסמים, בעוד שבענייננו לא מדובר על שימוש בסמים אלא על גידול סמים.",דיון והכרעה
195,ME-21-08-16097-580,"ואולם, עצם קיומו של הליך טיפולי בהתמכרות מהווה אינדיקטור לשיקום כוללני באורחות חייו של הנאשם.",דיון והכרעה
196,ME-21-08-16097-580,"אינדיקטורים אלו בשילוב עם נטילת האחריות למעשיו והבעת החרטה, מצביעים על סיכוי של ממש לשיקום, עד כי ניתן יהא לגזור עליו עונש מאסר מקסימילי לריצוי בעבודות שירות.",דיון והכרעה
197,ME-21-08-16097-580,בל נשכח אף כי הנאשם היה עצור מאחורי סורג ובריח משך כחודשיים ימים.,דיון והכרעה
198,ME-21-08-16097-580,"בהמשך ולמשך כחצי שנה היה הנאשם עצור בפיקוח אלקטרוני, ואחר כך הוסר האיזוק האלקטרוני במתווה דו שלבי (ראו פירוט על כך בסיכומי ההגנה).",דיון והכרעה
199,ME-21-08-16097-580,"תקופות אלו לא ינוכו ולא יובאו בחשבון בעת גזירת העונש, פעם שיושת העונש המקסימאלי האפשרי לריצוי בעבודות שירות, וגם לכך יש משמעות בבחינת הענישה הכוללת של הנאשם.",דיון והכרעה
200,ME-21-08-16097-580,"על כן, אני גוזר על הנאשם את העונשים הבאים:",סוף דבר
201,ME-21-08-16097-580,תשעה (9) חודשי מאסר בפועל.,סוף דבר
202,ME-21-08-16097-580,"מאסר זה ירוצה בעבודות שירות, בהתאם לקביעת הממונה על עבודות שירות, בעיריית נשר, בכתובת דרך השלום 20.",סוף דבר
203,ME-21-08-16097-580,מועד תחילת ריצוי עבודות השירות הוא ביום 22.2.2023.,סוף דבר
204,ME-21-08-16097-580,"על הנאשם להתייצב לצרכי קליטה והצבה במועד הנ""ל בשעה 08:00 במשרדי הממונה על עבודות שירות, יחידת ברקאי, שלוחת צפון, סמוך לבית סוהר מגידו (קווי אוטובוס: 821, 825, 300, 301, 302).",סוף דבר
205,ME-21-08-16097-580,בית המשפט מזהיר את הנאשם כי מדובר בתנאי העסקה קפדניים המצריכים התייצבות רציפה וכי כל חריגה מכללים אלו עשויה להביא להפסקת ריצוי עונשו בדרך זו ונשיאת יתרת העונש במאסר בפועל מאחורי סורג ובריח.,סוף דבר
206,ME-21-08-16097-580,"עשרה (10) חודשי מאסר על תנאי למשך שלוש שנים, שלא יעבור כל עבירת סמים מסוג פשע.",סוף דבר
207,ME-21-08-16097-580,"פיצוי לחברת החשמל בסך של 20,000 ₪, אשר ישולם בעשרים (20) תשלומים חודשיים שווים, החל מיום 1.3.2023, ואחר כך ביום הראשון בכל חודש.",סוף דבר
208,ME-21-08-16097-580,"בשים לב לפיצוי זה ולשיעורו, לא מצאתי לפסוק בנוסף קנס לחובת הנאשם.",סוף דבר
209,ME-21-08-16097-580,"אשר לאופן תשלום סכום הפיצוי שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים שנקבעו לעיל.",סוף דבר
210,ME-21-08-16097-580,"ניתן יהיה לשלם את הפיצוי כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
211,ME-21-08-16097-580,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
212,ME-21-08-16097-580,מוקד שירות טלפוני בשרות עצמי (מרכז גבייה) - בטלפון 35592* או בטלפון 073-2055000.,סוף דבר
213,ME-21-08-16097-580,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
214,ME-21-08-16097-580,אני מכריז על הנאשם כסוחר סמים ומורה על חילוט הכלים המנויים בכתב האישום ובסעיף 2 לגזר דין זה.,סוף דבר
215,ME-21-08-16097-580,אני מטיל על הנאשם צו מבחן למשך שנה בפיקוח שירות המבחן.,סוף דבר
216,ME-21-08-16097-580,במסגרת צו המבחן ישולב הנאשם בטיפול ובהליכים אחרים עליהם יחליט שירות המבחן.,סוף דבר
217,ME-21-08-16097-580,"הנאשם מוזהר בזאת כי אם לא יעמוד בתנאי צו המבחן או יבצע עבירה נוספת בתקופת המבחן, הוא עלול להיות צפוי להפקעת הצו ולגזירת דינו מחדש.",סוף דבר
218,ME-21-08-16097-580,"טרם חתימה אעיר, כי לא נעלם מעיניי הרישום התעבורתי של הנאשם אשר הוגש על ידי המאשימה לצורך בקשתה לפסול את רישיון נהיגתו.",סוף דבר
219,ME-21-08-16097-580,"אולם, בשים לב לאופן ביצוע העבירות, לא מצאתי להורות על פסילת רישיון הנהיגה.",סוף דבר
220,ME-21-08-16097-580,המזכירות תשלח עותק גזר הדין לשירות המבחן ולממונה על עבודות השירות,סוף דבר
221,ME-21-08-16097-580,5129371זכות ערעור תוך 45 ימים לבית המשפט העליון.,סוף דבר
222,ME-21-08-16097-580,"ניתן היום,  כ""ד טבת תשפ""ג, 17 ינואר 2023, בהעדר הצדדים.",סוף דבר
