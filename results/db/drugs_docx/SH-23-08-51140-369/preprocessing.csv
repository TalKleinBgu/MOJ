,verdict,text,part
0,SH-23-08-51140-369,אהרן מלול (עציר),הנאשם:
1,SH-23-08-51140-369,"מוחמד עלי, ""על סדרי דין וראיות בדוד לקביעת מתחם עונש הולם"", הפרקליט, נד (2016) 19",הנאשם:
2,SH-23-08-51140-369,"חוק העונשין, תשל""ז-1977: סע'  25, 40א, 40ב, 40ג(א), 40ו, 40ט, 40ט(א), 40י, 40י(א), 40י(ג), 58, 77(א), 186(א), 192, 275, 335(א)(1), 34כא, 40יא, 40יא(1), 40יא(4), (5)",הנאשם:
3,SH-23-08-51140-369,"חוק סדר הדין הפלילי [נוסח משולב], תשמ""ב-1982: סע'  184, 186(א)",הנאשם:
4,SH-23-08-51140-369,"כתב האישום שהוגש כנגד הנאשם ביום 22.8.2023 ייחס לו פציעת המתלונן, כמו גם את נסיון פציעתו, על רקע סכסוך שהתגלע בינו לבין י', בן הנאשם.",רקע והשתלשלות ההליך
5,SH-23-08-51140-369,"נטען, כי ביום 17.8.2023 הגיע הנאשם למספרה בה עבד המתלונן, מצויד במכשיר עשוי ברזל ובו זכוכית מגדלת, מכשיר שכונה על ידי הנאשם, כמו גם בהכרעת הדין, 'לופה', איים עליו לרצחו, ניסה לפצעו, ולאחר מכן אף פצעו בירכו, באמצעות הלופה, ומשהגיעו שוטרים למקום – התנגד למעצרו.",רקע והשתלשלות ההליך
6,SH-23-08-51140-369,"הנאשם הואשם בעבירות הבאות: איומים, עבירה לפי סעיף 192 לחוק העונשין, תשל""ז – 1977 (להלן: החוק); החזקת סכין שלא כדין, עבירה לפי סעיף 186(א) לחוק; פציעה כשהעבריין מזוין, עבירה לפי סעיף 335(א)(1) לחוק; ניסיון פציעה כאמור, עבירה לפי סעיף 335(א)(1) בצירוף סעיף 25 לחוק והפרעה לשוטר במילוי תפקידו, עבירה לפי סעיף 275 לחוק.",רקע והשתלשלות ההליך
7,SH-23-08-51140-369,"בתשובתו לאישום הודה הנאשם בעבירת החזקת הסכין, עבירת האיומים ועבירת ההפרעה לשוטר והכחיש את שתי עבירות הפציעה.",רקע והשתלשלות ההליך
8,SH-23-08-51140-369,"ביום 3.7.2024, לאחר שמיעת ראיות, הורשע הנאשם בכל המיוחס לו.",רקע והשתלשלות ההליך
9,SH-23-08-51140-369,הכרעת הדין היא חלק בלתי נפרד מגזר הדין; יש לקרוא האחרון בזיקה לממצאיה העובדתיים ולקביעותי בנוגע לאופן התנהלות הנאשם במהלך האירוע ויחסו לעבירה ולמתלונן.,רקע והשתלשלות ההליך
10,SH-23-08-51140-369,"בפסקה 11 להכרעת הדין (ככל שלא יאמר אחרת ההפניות הן להכרעת הדין, ש.ב) ציינתי כי: ""קביעתי היא כי הנאשם הצטייד מראש, עוד טרם הגעתו למספרה, לא רק בלופה, אלא גם בחפץ בעל להב חד, המסוגל לחתוך, אליו אתייחס בהכרעת הדין כ-'סכין', והגיע למקום מתוך כוונה לפגוע פיזית במתלונן, לאחר שהטמין את הלופה ואת הסכין בתחבושת שהניח על ידו הימנית.",רקע והשתלשלות ההליך
11,SH-23-08-51140-369,"הנאשם נכנס למספרה, ניגש למתלונן, בעוד זה עסוק במלאכתו, התקרב אליו וצעק עליו, ובמהלך כך הוציא את הסכין מהתחבושת והעבירה לידו השמאלית.",רקע והשתלשלות ההליך
12,SH-23-08-51140-369,"המתלונן, בניסיון למנוע התדרדרות האירוע והסלמתו בתוככי המספרה ומחשש לפגיעה בלקוחותיו, אמר לנאשם: ""בוא"" והחל לצאת ממנה.",רקע והשתלשלות ההליך
13,SH-23-08-51140-369,"בדרכו לדלת, התקיפו הנאשם, כשהוא אוחז בידיו בסכין ובלופה, וניסה לחבול בו ולפצעו באמצעותן, עד שהופל ארצה על ידי א' (עובד נוסף במספרה, ש.ב).",רקע והשתלשלות ההליך
14,SH-23-08-51140-369,"הנאשם נאבק במתלונן גם לאחר נפילתו, ובשלב זה שיסף את ירכו הימנית באמצעות הסכין ופצעו.",רקע והשתלשלות ההליך
15,SH-23-08-51140-369,"אף בהמשך, התפרע הנאשם ונלחם במתלונן ובאחרים שניסו לרסנו, והובא לרחבה אל מול המספרה, שם המשיך להיאבק במתלונן, שאחז ברגלו בניסיון למנוע ממנו לפגוע בו פעם נוספת.",רקע והשתלשלות ההליך
16,SH-23-08-51140-369,עובדות האירוע נפרשו בכתב האישום באופן בלתי מדויק וחסר.,רקע והשתלשלות ההליך
17,SH-23-08-51140-369,"בשל כך, נדרשתי להוראות סעיף 184 לחוק סדר הדין הפלילי [נוסח משולב], התשמ""ב –1982 (להלן: החסד""פ) בנוגע למגוון נושאים (פסקות 140-156).",רקע והשתלשלות ההליך
18,SH-23-08-51140-369,"כעולה מהתמצית שצוטטה לעיל, במהלך המשפט התברר כי התיאור העובדתי שבכתב האישום הנוגע לפציעת הנאשם באמצעות הלופה אינו נכון.",רקע והשתלשלות ההליך
19,SH-23-08-51140-369,"קבעתי כי הלופה אינה סכין, שכן אין ביכולתה לדקור או לחתוך (פסקה 149) וכי פציעת המתלונן נעשתה באמצעות סכין בה הצטייד הנאשם (בנוסף ללופה) עוד טרם הגעתו למקום.",רקע והשתלשלות ההליך
20,SH-23-08-51140-369,"קבעתי, בפסקה 147 להכרעת הדין כי ""בנסיבות בהן יוחסו לנאשם מלכתחילה עבירות פציעה, גם אם באמצעות חפץ אחר, שהוגדר כסכין והוא אף הודה בעבירת החזקת הסכין וציין בעדותו מפורשות כי נכנס למספרה מצויד בתער ספרים, ספק האם יש צורך להידרש להוראות סעיף 184 לחסד""פ.",רקע והשתלשלות ההליך
21,SH-23-08-51140-369,כך או אחרת לנאשם נתנה הזדמנות סבירה להתגונן מפני פרט עובדתי זה.,רקע והשתלשלות ההליך
22,SH-23-08-51140-369,"נושא הסכין היה לב המשפט, החלק המרכזי בו הדורש הכרעה.",רקע והשתלשלות ההליך
23,SH-23-08-51140-369,"המתלונן ו-ר' (עובדת נוספת במספרה, ש.ב) נחקרו ממושכות בהקשר טיב החפץ בו נעשה שימוש על ידי הנאשם לשם פגיעה במתלונן.",רקע והשתלשלות ההליך
24,SH-23-08-51140-369,"הנאשם אישר כי הצטייד בסכין, גם אם טענתו לאי-שימוש בה נדחתה.",רקע והשתלשלות ההליך
25,SH-23-08-51140-369,"המאשימה, עוד טרם סיכומי ההגנה, הבהירה כי לשיטתה, בנקודת זמן זו, הפגיעה נעשתה שלא באמצעות הלופה ואף הסנגור נדרש לכך בסכומיו.",רקע והשתלשלות ההליך
26,SH-23-08-51140-369,"הנאשם הודה בתחילת ההליך בעבירת החזקת הסכין; אלא שכתב האישום הגדיר את הלופה, שכאמור אינה מסוגלת לחתוך או לדקור, כסכין.",רקע והשתלשלות ההליך
27,SH-23-08-51140-369,"על אף שעוד בחקירתו במשטרה אישר הנאשם כי הצטייד בתער ספרים בנוסף ללופה טרם כניסתו למספרה, לא נכללה עובדה זו בכתב האישום.",רקע והשתלשלות ההליך
28,SH-23-08-51140-369,"ועוד: מסרטוני מצלמות האבטחה ומראיות נוספות שהתבררו במשפט, עלה כי הנאשם תקף את המתלונן, מספר פעמים, ואף גרם לו לחבלות שלא צוינו בכתב האישום.",רקע והשתלשלות ההליך
29,SH-23-08-51140-369,"לאחר שקילה, נמנעתי משימוש בסמכותי לפי הוראות סעיף 184 לחסד""פ בנוגע לאותן עובדות נוספות ועבירות התקיפה שעלו במשפט: תקיפת המתלונן בחלקו הראשון של האירוע, חבלות שלא צוינו בכתב האישום ונסיון תקיפה נוסף שהתרחש בשלב ריסון הנאשם מחוץ למספרה.",רקע והשתלשלות ההליך
30,SH-23-08-51140-369,בצד זאת נקבע כי אותן עובדות ועבירות הוכחו מעבר לכל ספק סביר (פסקה 155 להכרעת הדין) וכי לנאשם נתנה הזדמנות סבירה להתגונן מפניהן.,רקע והשתלשלות ההליך
31,SH-23-08-51140-369,"ציינתי כי טענות הצדדים בהקשר קביעות אלו שמורות להן בהמשך ההליך, בהתאם להוראות סעיף 40י לחוק, שעניינו נסיבות הקשורות לביצוע העבירה.",רקע והשתלשלות ההליך
32,SH-23-08-51140-369,"עוד מצאתי כי חלק מהתיאור העובדתי בכתב האישום, הנוגע לעניין חמישה נסיונות דקירה של הנאשם את ""המתלונן והסובבים אותו"" בסוף האירוע, ""בעודו שרוע על הרצפה"", לא הוכח במידה הנדרשת בפלילים (פסקה 156).",רקע והשתלשלות ההליך
33,SH-23-08-51140-369,טיעוני הצדדים לעונש נשמעו לפני ביום 10.7.2024.,רקע והשתלשלות ההליך
34,SH-23-08-51140-369,בפתח הדיון הציגה המאשימה את רישומו הפלילי של הנאשם וגזר דין הכולל מאסר מותנה שהוטל עליו בתיק קודם שלטענתה לא הרתיעו.,רקע והשתלשלות ההליך
35,SH-23-08-51140-369,"המאשימה הדגישה את התנהלותו העבריינית של הנאשם, שהצטייד בסכין ופצע את המתלונן בצורה אכזרית, באור יום, אל מול אחרים, לרבות ילדים ונשים ואת העובדה כי אף לאחר שנתפס, השתולל וניסה לתקוף שוב.",רקע והשתלשלות ההליך
36,SH-23-08-51140-369,"כן ציינה את מכלול נזקי המתלונן, לרבות האפשרות לגרימת נזק חמור יותר.",רקע והשתלשלות ההליך
37,SH-23-08-51140-369,"בהינתן זאת, ובפגיעה בערכים המוגנים, עתרה המאשימה למתחם ענישה שנע בין 24 חודשים ועד 48 חודשים, בצד ענישה נלווית.",רקע והשתלשלות ההליך
38,SH-23-08-51140-369,"אשר לנסיבות שאינן קשורות לביצוע העבירה, הפנתה המדינה לעבר הפלילי, להעדר לקיחת האחריות ולזלזול בחומרת המעשים, וביקשה למקם את הנאשם בשליש או ברף העליון של המתחם, בצד הפעלת המאסר המותנה במצטבר, הטלת מאסר מותנה, פיצוי משמעותי והתחייבות להימנע מביצוע עבירות.",רקע והשתלשלות ההליך
39,SH-23-08-51140-369,לטענת ההגנה פעולות הנאשם נועדו לגונן על בנו.,רקע והשתלשלות ההליך
40,SH-23-08-51140-369,"הסנגור הדגיש את דברי הרופא שהעיד בהליך לפיהם מדובר בחבלה שטחית, שלא חדרה לשריר, ואף אם הנזק ""נראה לא טוב, מזעזע"", מדובר בחבלה נקודתית.",רקע והשתלשלות ההליך
41,SH-23-08-51140-369,"הסנגור אף הפנה לעובדה כי הנאשם הושפל ונגרר על רצפת הרחבה לאחר האירוע ולכך שאף שהנאשם ""מרגיש שהוא קרבן"", תחושה זו אינה מנותקת מהקשר הפגיעה בבנו.",רקע והשתלשלות ההליך
42,SH-23-08-51140-369,"הסנגור הדגיש את נסיבותיו האישיות של הנאשם, היותו אב וסב לרבּים, רקעו הפסיכיאטרי וחווית המעצר הקשה, גם על רקע גילו.",רקע והשתלשלות ההליך
43,SH-23-08-51140-369,ההגנה עתרה לקביעת מתחם שינוע בין תקופת מעצרו של הנאשם לבין רף עליון של שנתיים מאסר (המקביל לרף התחתון שהציעה המאשימה) ולגזירת עונש הנאשם במסגרת מתחם זה.,רקע והשתלשלות ההליך
44,SH-23-08-51140-369,"הנאשם, שלאורך כל הדיון קטע את באי כוח הצדדים והטיח טענות בתובע לפיהן הוא מעצים את אשמו (וכלשונו: ""אתה יותר מדי קובר אותי באדמה""), אמר בדברו האחרון: ""כמו שאמר עורך הדין, על המעצר שלי שאני עובר שם, לא פשוט.",רקע והשתלשלות ההליך
45,SH-23-08-51140-369,"זה דבר הזוי שאני כל פעם נתקף, בפעם האחרונה כל השיניים שלי זזות, אני לא רואה, המשקפיים שלי.",רקע והשתלשלות ההליך
46,SH-23-08-51140-369,"אני שומע דברים הזויים, רואה דברים מכתב האישום, דוקרנים, לא היה דבר כזה.",רקע והשתלשלות ההליך
47,SH-23-08-51140-369,"לופה, לא ראיתי את זה בחיים, הלופה לא יכולה לדקור, לא יכולה לחתוך.",רקע והשתלשלות ההליך
48,SH-23-08-51140-369,"אני רוצה ללכת הביתה, לצאת למסגרת שלי לחיים שלי, אני לא אלך לאף אחד, אני מבטיח לשופטת, אני למדתי ואני יודע לוותר, אני סולח לכולם.",רקע והשתלשלות ההליך
49,SH-23-08-51140-369,יש אנשים צעירים בבית הסוהר רק מכינים דוקרנים ורק רוצים אלימות.,רקע והשתלשלות ההליך
50,SH-23-08-51140-369,אני לא יכול לספוג עוד אלימות.,רקע והשתלשלות ההליך
51,SH-23-08-51140-369,"נוכח דברים אלה, על מנת לוודא כי שלומו של הנאשם נשמר וצרכיו נענים ביקשתי התייחסות שירות בתי הסוהר לטענותיו.",רקע והשתלשלות ההליך
52,SH-23-08-51140-369,"זו התקבלה ביום 15.7.2024 ולפיה במסגרת שהותו במעצר היה הנאשם מעורב בשתי קטטות, כאשר באפריל 2024, לאחר הראשונה בהן נבדק ולא נמצאו עליו סימני חבלה ומאז לא פנה לקבלת טיפול רפואי.",רקע והשתלשלות ההליך
53,SH-23-08-51140-369,"הנאשם ניסה לפצוע את המתלונן, ולבסוף: פצעו, כשהוא אוחז בסכין ובלופה וזאת תוך השמעת איומים לפגיעה בחיים.",הערכים שנפגעו ממעשי הנאשם ומידת הפגיעה בהם
54,SH-23-08-51140-369,"לבסוף, התנגד למעצרו ונאבק בשוטרים שניסו לכבלו.",הערכים שנפגעו ממעשי הנאשם ומידת הפגיעה בהם
55,SH-23-08-51140-369,"הערכים המוגנים אשר נפגעו מביצוע עבירות הפציעה ונסיון הפציעה, בנסיבות מחמירות, הם ערכי שלמות הגוף והנפש, אוטונומית האדם על גופו ובנסיבות העניין, אף שימור תחושת הביטחון במקום עסקו.",הערכים שנפגעו ממעשי הנאשם ומידת הפגיעה בהם
56,SH-23-08-51140-369,ערכים אלה רלבנטיים אף לעבירת החזקת הסכין.,הערכים שנפגעו ממעשי הנאשם ומידת הפגיעה בהם
57,SH-23-08-51140-369,"זו קובעת סטנדרט התנהגות במרחב הציבורי, המשמש כשסתום ראשוני למניעת הסלמתה: שימוש בפועל בסכין.",הערכים שנפגעו ממעשי הנאשם ומידת הפגיעה בהם
58,SH-23-08-51140-369,"נסיבות האירוע, עליהן נעמוד בהרחבה לעיל, נושאות מטען חומרה מהותי וממשי ומלמדות על מידת אשם משמעותית.",הערכים שנפגעו ממעשי הנאשם ומידת הפגיעה בהם
59,SH-23-08-51140-369,"בנסיבות אלו, הפגיעה בערכים המוגנים כתוצאה מעבירות האלימות, האיומים והחזקת הסכין עומדת ברף גבוה מאוד.",הערכים שנפגעו ממעשי הנאשם ומידת הפגיעה בהם
60,SH-23-08-51140-369,"סעיף 40ט(א) לחוק קובע כי על בית המשפט להתחשב בקביעת העונש ההולם, בנסיבות הקשורות בביצוע העבירה, מקלות ומחמירות כאחד ""ככל שסבר שהן משפיעות...",נסיבות ביצוע העבירה
61,SH-23-08-51140-369,בנסיבות המחמירות יש להתחשב אם הוכחו מעבר לכל ספק סביר; באלו הפועלות לזכות הנאשם – ברמת ההוכחה הנדרשת במשפט אזרחי (סעיף 40י(ג) לחוק).,נסיבות ביצוע העבירה
62,SH-23-08-51140-369,השלכות הפער בין נסיבות ביצוע העבירות ועובדות נוספות כפי שהתגלו והוכחו במהלך המשפט לבין האמוּר בכתב האישום,נסיבות ביצוע העבירה
63,SH-23-08-51140-369,"בענייננו עולה שאלה הנוגעת ליחסי הכוחות שבין תיקון 113 לחוק לבין הוראות סעיף 184 לחסד""פ.",נסיבות ביצוע העבירה
64,SH-23-08-51140-369,"בהכרעת הדין, ככלל, לא עשיתי שימוש בסמכותי לפי סעיף 184 לחסד""פ, על אף שהתגלו עובדות חדשות או שונות מהנטען בכתב האישום.",נסיבות ביצוע העבירה
65,SH-23-08-51140-369,"עובדות אלו, כמו גם נסיבות ביצוע העבירות כפי שנקבעו בהכרעת דיני בהקשר הפציעה באמצעות הסכין (להבדיל מהלופה) ועצם החזקת הסכין, הוכחו מעבר לספק סביר במהלך המשפט.",נסיבות ביצוע העבירה
66,SH-23-08-51140-369,"בנוסף, בעניין עבירת החזקת הסכין בה הודה הנאשם, ציינתי כי הכרעת הדין מתבססת הן על הודאה זו, הן על ראיות שנשמעו במהלך ההליך, שכן בניגוד לנטען בכתב האישום הלופה אינה סכין ומשכך קבעתי ""ולו בהתאם לסמכותי לפי הוראות סעיף 184 לחסד""פ"" כי יש להרשיע הנאשם בעבירה לפי סעיף 186(א) לחוק ""על יסוד הראיות שהובאו לפני במהלך המשפט, לרבות הודאתו"" (פסקה 151).",נסיבות ביצוע העבירה
67,SH-23-08-51140-369,בהמשך הדברים ציינתי כי טענות הצדדים בהקשר הוראות סעיף 40י לחוק שמורות להן להמשך ההליך (פסקה 155); הצדדים בחרו שלא להתייחס לכך במסגרת טיעוניהם לעונש.,נסיבות ביצוע העבירה
68,SH-23-08-51140-369,"אותן פעולות תקיפה נוספות, חבלות המתלונן וסוגיית הסכין, שלא צוינו בצורה מדויקת ומלאה במסגרת כתב האישום, מעבר לכך שיש בהן כדי לגבש יסודותיהן של עבירות נוספות, עולות בגדרי נסיבות הקשורות לביצוע העבירות שנכללו מלכתחילה בכתב האישום.",נסיבות ביצוע העבירה
69,SH-23-08-51140-369,"הן נוגעות לאופן התקיפה, לעצמתה ולהתמשכותה, לנזק שנגרם ולפוטנציאל גרימתו ומשליכות על מידת אשמו של הנאשם.",נסיבות ביצוע העבירה
70,SH-23-08-51140-369,"בעת הצגת התיקון לחוק בשלב הקריאה השניה והשלישית ציין ח""כ דוד רותם ז""ל: ""אחד הנושאים שבהם עסקה הוועדה היה נטל הראיה ושלב הראיה של נסיבות שהן חלק מסיפור העבירה.",נסיבות ביצוע העבירה
71,SH-23-08-51140-369,"יש אי-אחידות בפסיקה בעניין זה, והוועדה סברה שצריך לקבוע הוראות ברורות בחוק בעניין.",נסיבות ביצוע העבירה
72,SH-23-08-51140-369,"(פרוטוקול ישיבה מס' 303 של הכנסת ה-18, 212-213 (2.1.2012)).",נסיבות ביצוע העבירה
73,SH-23-08-51140-369,המחוקק הכיר בכך כי נסיבות ביצוע העבירות יכולות להתברר בשלב המשפט ולא התנה ההתחשבות בהן בהכללתן מראש בכתב האישום.,נסיבות ביצוע העבירה
74,SH-23-08-51140-369,"הטעמים לכך ברורים: ""כתב האישום מנוסח על פי חומר הראיות שבידי התביעה ובדרך כלל תהא דרך ניסוחו 'טכנית' ו'יבשה'.",נסיבות ביצוע העבירה
75,SH-23-08-51140-369,"מטבע הדברים, שמיעת עדויות העדים ""מחייה"" בפני השופט היושב לדין, את העובדות היבשות אשר בכתב האישום, פורשת בפניו את פרטי האירוע במלואם ומביאה בפניו את אשר אירע באופן שלם ומקיף יותר"" (פסקה 12 לפסק דינה של השופטת שרון-נתנאל בעניין אוטמזגין חיון); ""נסיבות אלו מלובנות בהליך החשוב ביותר...",נסיבות ביצוע העבירה
76,SH-23-08-51140-369,ובו חלים עוגנים ומגבלות שנועדו להגן על זכויותיו של הנאשם.,נסיבות ביצוע העבירה
77,SH-23-08-51140-369,..,נסיבות ביצוע העבירה
78,SH-23-08-51140-369,כאשר הראיות פרוסות לפני הצדדים וניתנת להם ההזדמנות לטעון בעניינן במהלך הבירור.,נסיבות ביצוע העבירה
80,SH-23-08-51140-369,הדבר משרת את הדיוק הרצוי שיש לשאוף אליו – התאמת העונש למעשה העבירה על מכלול נסיבותיו ומביא לחסכון במשאבים.,נסיבות ביצוע העבירה
82,SH-23-08-51140-369,"ולייעול ההליך (מוחמד עלי ""על סדרי דין וראיות  בדרך לקביעת מתחם מתחם עונש הולם"" הפרקליט נד 31-32 (תשע""ו)).",נסיבות ביצוע העבירה
83,SH-23-08-51140-369,"על-פניו, הוראות אלו עומדות בסתירה לתיקון מס' 113 לחוק שכן קביעת מתחם העונש ההולם על יסוד נסיבות ביצוע העבירה משליכה על העונש שיש להשית על הנאשם במסגרתו.",נסיבות ביצוע העבירה
84,SH-23-08-51140-369,"נוכח אותה מגבלה עונשית עשוי מצבו של הנאשם להיות מורע דווקא בשל הבחירה שלא להרשיעו בהתאם להוראות סעיף 184 לחסד""פ, שהרי, וכאמור בעניין אוטמזגין חיון, יש להתחשב בעת קביעת המתחם גם בנסיבות מחמירות שהובאו בשלב שמיעת הראיות ולא צוינו בכתב האישום (קל וחומר מקום בו נקבעו, כפי ענייננו, בהכרעת הדין עצמה).",נסיבות ביצוע העבירה
85,SH-23-08-51140-369,"לעמדתי, כך או אחרת, בין אם הורשע הנאשם על פי עובדות נוספות או שונות מהאמור בכתב האישום בהתאם להוראות סעיף 184 לחסד""פ, בין אם לאו, ככל שאלו עולות כדי נסיבות עבירה במסגרת אותו אירוע מושא כתב האישום, שומה על בית המשפט להתחשב בהן, ובלבד שאכן יכול היה הנאשם להידרש להן במסגרת פרשת הבאת הראיות בה מתבררות אמיתותן ומשקלן.",נסיבות ביצוע העבירה
86,SH-23-08-51140-369,ובמילים אחרות: כאשר נתאפשרה לו הזדמנות סבירה להתגונן מפני קביעת ממצאים עובדתיים אלה במידה הנדרשת בפלילים.,נסיבות ביצוע העבירה
87,SH-23-08-51140-369,"אך גם אם ייקבע כי התיבה 'עונש חמור מזה' המוזכרת בסעיף 184 לחסד""פ משמעה העדר אפשרות להשית עונש חמור מזה שניתן לקבעו על פי העובדות המתוארות בכתב האישום, להבדיל מסעיף העבירה המקורי, עמדתי היא כי יש להתחשב בנסיבות העבירה או בעבירה נוספת או שונה כפי שנקבעו במסגרת הכרעת הדין בהקשר האירוע מושא כתב האישום לצורך קביעת מתחם העונש ההולם, על אף שזה, מטיבו, קשור קשר הדוק לעונש שיוטל על הנאשם.",נסיבות ביצוע העבירה
88,SH-23-08-51140-369,"עיון בפרוטוקולי ועדת חוק חוקה ומשפטית שדנה, במהלך שנים, בחקיקת התיקון לחוק מעלה כי נושא זה, חשיבות הדגשת נסיבות המעשה, העשויות להשליך על מידת-חומרתו, עבר כחוט השני במהלך כל דיוני הועדה ועמד במוֹקדם.",נסיבות ביצוע העבירה
89,SH-23-08-51140-369,לכך יש להוסיף את האמירה הברורה והמפורשת המעוגנת בסעיף 40י(א) לחוק ולפיה קביעת התקיימותן של נסיבות ביצוע העבירה תעשה על יסוד ראיות שהובאו בשלב בירור האשמה.,נסיבות ביצוע העבירה
90,SH-23-08-51140-369,"ונדגיש: להבדיל מנסיבות שאינן קשורות בביצוע העבירה, בהן בית המשפט ""רשאי להתחשב"" בגזירת העונש המתאים לנאשם (פרוטוקול ישיבה מס' 424 של ועדת החוקה חוק ומשפט, הכנסת ה-18, 35 (5.7.2011)), כשמדובר בנסיבות הנוגעות לביצוע העבירה לשון החוק מורה ""להתחשב"", ככל שאלו משפיעות על חומרת העבירה ואשם הנאשם.",נסיבות ביצוע העבירה
91,SH-23-08-51140-369,"תיקון 113 לחוק מאוחר לחקיקת סעיף 184 לחסד""פ; ""הכלל הבסיסי בשיטת המשפט שלנו לפיו הוראת חוק מאוחרת גוברת על הוראת חוק מוקדמת, ובלבד ששתי ההוראות שוות מעמד"" (בג""ץ 4124/00 יקותיאלי נ' השר לעניני דתות, פסקה 25 פ''ד סד(1) 142).",נסיבות ביצוע העבירה
92,SH-23-08-51140-369,"במסגרת תיקון זה הביע המחוקק עמדתו, מפורשות, לפיה יש לגזור דינו של נאשם בהתאם לעקרון ההלימה, כלומר: ""יחס הולם בין חומרת מעשה העבירה בנסיבותיו"" לבין העונש שיש להטיל עליו.",נסיבות ביצוע העבירה
93,SH-23-08-51140-369,"בהינתן העובדה כי תיקון 113 לחוק עוסק מפורשות בשאלה הקונקרטית הנוגעת למעמדן של עובדות שהוכחו במהלך המשפט לא ניתן לסווגו כנורמה כללית אל מול נורמה ספציפית עדיפה שבסעיף 184 לחסד""פ.",נסיבות ביצוע העבירה
94,SH-23-08-51140-369,"סעיף 34כא לחוק קובע כי כאשר ניתן דין לפירושים סבירים אחדים לפי תכליתו, יוכרע העניין לפי הפירוש המקל ביותר עם מי שאמור לשאת באחריות פלילית לפי אותו דין.",נסיבות ביצוע העבירה
95,SH-23-08-51140-369,שקלתי הוראותיו אך פרשנות לפיה אין ליתן משקל לנסיבות מחמירות שהתבררו במהלך ניהול המשפט אינה פרשנות סבירה בהתאם למטרת התיקון.,נסיבות ביצוע העבירה
96,SH-23-08-51140-369,"תכליתו הברורה והמוצהרת היא שימת דגש על מעשה העבירה, בנסיבותיו, ואי-מתן משקל להן אינו עומד בהלימה לתכלית זו ולא ניתן לקבלו כפירוש סביר.",נסיבות ביצוע העבירה
97,SH-23-08-51140-369,"משכך, וכל עוד העבירות הנוספות או השונות או העובדות הנוספות אינן באות בגדרי אירוע נפרד, אלא מהוות נסיבות הנוגעות לאירוע שבכתב האישום, יש לראות בסיפה סעיף 184 לחסד""פ מגבלה עונשית הנוגעת לעונש המרבי הקבוע לסעיף העבירה בה הואשם הנאשם ולא חסם מפני התחשבות בהן.",נסיבות ביצוע העבירה
98,SH-23-08-51140-369,"ובחזרה לענייננו אנו: גם אם הייתי עושה שימוש בהוראות סעיף 184 לחסד""פ ומרשיעה את הנאשם לפי אותן עובדות היה מקום להתחשב באותן נסיבות מחמירות, שהוכחו כולן מעבר לספק סביר, לשם קביעת המתחם.",נסיבות ביצוע העבירה
99,SH-23-08-51140-369,"זאת בנוגע למספר נתונים: הנאשם תקף את המתלונן באמצעות הלופה במקביל לתקיפתו בסכין, אותה הביא עמו בכוונת מכוון, הוא חבל בו וגרם לו למספר נזקי גוף שלא צוינו בכתב האישום.",נסיבות ביצוע העבירה
100,SH-23-08-51140-369,"הפציעה היתה באמצעות הסכין, ולא הלופה, והנאשם שב וניסה לתקוף את המתלונן גם לאחר הפלתו ארצה.",נסיבות ביצוע העבירה
101,SH-23-08-51140-369,"בצד זאת, לעובדה כי כתב האישום אינו משקף בצורה מדויקת את ההתרחשויות, על אף שהנתונים, לרבות הודאת הנאשם בהבאת סכין למספרה, היו בידי המאשימה כבר בשלב החקירה ולא התגלו לראשונה במשפט, יינתן משקל בעת שקילת העונש הראוי לנאשם.",נסיבות ביצוע העבירה
102,SH-23-08-51140-369,"כעת נפנה לנסיבות שהוכחו במהלך המשפט, מעבר לספק סביר, בין אם נכללו בכתב האישום, בין אם לאו.",נסיבות ביצוע העבירה
103,SH-23-08-51140-369,תכנון האירוע והצטיידות בכלי תקיפה,נסיבות ביצוע העבירה
104,SH-23-08-51140-369,"מדובר במעשה מתוכנן אליו נערך הנאשם מלכתחילה, בכוונת מכוון; הוא הצטייד בשני עזרי-תקיפה לשם מטרתו זו.",נסיבות ביצוע העבירה
105,SH-23-08-51140-369,"בלופה, שגם אם השימוש היומיומי בה על פי תכליתה הוא לגיטימי, אחז הנאשם בין אצבעותיו, כשחלקה המוארך בולט, ובסכין, שהיא חדה ביותר (על פי דברי הרופא; נתון המוסכם על ההגנה), כשלהבה שלוף בידו השמאלית.",נסיבות ביצוע העבירה
106,SH-23-08-51140-369,"הנאשם הסווה תחילה שני עצמים אלה בתחבושת שעל ידו, כאשר קביעתי היא כי לא נדרש לה מצרכים רפואיים (פסקה 63).",נסיבות ביצוע העבירה
107,SH-23-08-51140-369,"מדובר במעשה נגוע בסממנים עבריינים בולטים, שנועד להקל על הנאשם לפגוע במתלונן, הצעיר ממנו וחזק ממנו, על-יד הסתרת כלי התקיפה מעיניו עד לרגע בו בחר לתקפו.",נסיבות ביצוע העבירה
108,SH-23-08-51140-369,נחישות הנאשם לפגוע במתלונן,נסיבות ביצוע העבירה
109,SH-23-08-51140-369,סרטוני האירוע מלמדים כי מלכתחילה התכוון הנאשם למעשיו.,נסיבות ביצוע העבירה
110,SH-23-08-51140-369,"הוא לא מצא את הסכין באקראי בפתח המספרה, כטענתו, ""באינסטינקט"" אלא הצטייד בה מלכתחילה.",נסיבות ביצוע העבירה
111,SH-23-08-51140-369,"הנאשם הכין עצמו לתקיפה, על ידי העברת הסכין לידו השמאלית והוצאת הלופה, כשחלקה המוארך בין אצבעותיו, עוד טרם עזב המתלונן את עמדת העבודה; זאת, בניגוד מוחלט לטענותיו כי התגונן מהמתלונן או חשש ממנו בשל התנהלותו התוקפנית.",נסיבות ביצוע העבירה
112,SH-23-08-51140-369,"טרם הפלתו ארצה ניסה הנאשם, מספר פעמים, להתקרב למתלונן, כשהוא אוחז בשני כלי התקיפה, ומכוונם לחלקו העליון של גופו, בסמוך לצווארו ולאחר מכן גרם לו לחתך משמעותי בירכו.",נסיבות ביצוע העבירה
113,SH-23-08-51140-369,"גם לאחר שהופל ארצה, מספר פעמים, ניסה הנאשם, ולעיתים אף הצליח, להתחמק מידי המתלונן ויתר המעורבים.",נסיבות ביצוע העבירה
114,SH-23-08-51140-369,"בסמוך לדלת החנות, לאחר שלא החזיקו בו, הוא קופץ מעלה, תוך בעיטות לעבר המתלונן, ובהמשך רץ לעברו, באגרופים שלופים.",נסיבות ביצוע העבירה
115,SH-23-08-51140-369,"במהלך טיעוני הסנגור לעונש הפנה לכך שהנאשם, כעולה מחקירתו, ""הופתע"" מעומק החתך בירך המתלונן וכי לא התכוון לגרמו.",נסיבות ביצוע העבירה
116,SH-23-08-51140-369,"ראשית, לא ניתן להימנע מלציין כי קשה מאוד לייחס אמינות לדברי הנאשם, נוכח שקריו בנוגע להתנהלותו במהלך האירוע, אליהם התייחסתי בהרחבה במסגרת הכרעת הדין.",נסיבות ביצוע העבירה
117,SH-23-08-51140-369,"שנית ועיקר, גם אם הפציעה התרחשה בחלקו השני של האירוע, בו רותק הנאשם לרצפה, לא ניתן לנתקה מהתנהלות הנאשם עובר לו ולאחריו, התנהלות המצביעה לא רק על כוונה לפגוע במתלונן, אלא גם על נחישות לעשות כן, העדר חרטה וגילויי שמחה על אותה הפגיעה.",נסיבות ביצוע העבירה
118,SH-23-08-51140-369,"בפסקה 137 להכרעת הדין קבעתי כי ""רצונו המוצהר של הנאשם היה לפגוע במתלונן קשות והוא הגיע למספרה נכון לעשות כן ומצויד בכל הנדרש כדי להוציא רצון זה מהכוח לפועל.",נסיבות ביצוע העבירה
119,SH-23-08-51140-369,"רגעים ספורים לפני גרימת החתך הוא נלחם בו בעוז, כשהסכין בידו, וזו נשמטה מידו רק לאחר שהוכנע.",נסיבות ביצוע העבירה
120,SH-23-08-51140-369,גם לאחר מכן ניסה מספר פעמים לפגוע במתלונן; באחרונה שבהן רץ אליו בידיים מאוגרפות.,נסיבות ביצוע העבירה
121,SH-23-08-51140-369,"ועוד: בחקירתו, מספר שעות לאחר האירוע, כינה הנאשם את המתלונן ""מנייאק"", ""רוצח ו-""אכזר"" טען כי הוא זה שפצע עצמו ואיחל למתלונן, לאחר שראה את תמונות החתך: ""מגיע לך מנייאק"" (פסקה 117).",נסיבות ביצוע העבירה
122,SH-23-08-51140-369,"כידוע, חזקה עובדתית היא כי אדם מתכוון לתוצאות מעשיו, והנאשם, שהכחיש כי אחז בסכין, וודאי כי ניסה לתקוף המתלונן באמצעותה, לא הציע כל הסבר חלופי המפריך חזקה זו.",נסיבות ביצוע העבירה
123,SH-23-08-51140-369,"לא ניתן לראות בפצע המתלונן ביטוי ל-""תאונה"" מצערת (והרי תגובת הנאשם למראה פצע המתלונן מלמדת כי לא חש צער או חרטה על שעולל; אף לגרסת ההגנה לכל היותר ""הופתע"") וממילא, כפי שציינתי בפסקה 138 להכרעת הדין: ""אף אם היה נקבע כי הנאשם לא חפץ בפצע העמוק בירך המתלונן ומדובר בחתך שנגרם תוך כדי מאבק בו ומבלי כוונה קונקרטית לגרמו, ואיני קובעת זאת, הנאשם אינו יכול להבנות מכך, נוכח הוראות סעיף 20(א)(2) לחוק.",נסיבות ביצוע העבירה
124,SH-23-08-51140-369,"פעולות התכנון וההסוואה, הניסיונות החוזרים לפגוע במתלונן באמצעות שני עזרי תקיפה ומאבקו הנחוש של הנאשם בו ובאחרים במהלך דקות ארוכות, עולים כדי נתונים בעלי משקל מחמיר בדרגה גבוהה, ובהצטברותם זה לזה מצביעים על מידת אשם בעצמה משמעותית ביותר.",נסיבות ביצוע העבירה
125,SH-23-08-51140-369,הנזקים שנגרמו למתלונן ואלה שיכולים היו להיגרם,נסיבות ביצוע העבירה
126,SH-23-08-51140-369,"כאמור בפסקה 153 להכרעת הדין, מעבר לחתך העמוק בירכו, גרמו מעשי הנאשם לפגיעות נוספות בגוף המתלונן: המטומה ברקתו השמאלית, שהוזכרה בכתב האישום, חבלה דמוית שריטה בצלעותיו, דימום מאפו וחבלה בזרועו השמאלית, מהן ניתן להתרשם בתמונות שהוגשו לתיק בבית המשפט.",נסיבות ביצוע העבירה
127,SH-23-08-51140-369,"החבלה המשמעותית היא כמובן הפציעה בירך, שתיעודה מצביע עד כה עמוקה היא.",נסיבות ביצוע העבירה
128,SH-23-08-51140-369,"מי שמביט בתצלומה חש זעזוע; הרופא שטיפל במתלונן ציין כי ""ברור שיש כאן לעין שלא מנוסה מי שמסתכל על זה נראה מאוד מלחיץ ומפחיד"" (עמ' 62, ש' 9-10) ואף ההגנה הכירה בכך (עמ' 158, ש' 6).",נסיבות ביצוע העבירה
129,SH-23-08-51140-369,"הסנגור הפנה לעדות הרופא שהגדיר הפצע כ-""חתך יחסית שטחי..."" שלא ""חצה את השריר"" וציין כי אינה מסכנת חיים.",נסיבות ביצוע העבירה
130,SH-23-08-51140-369,"כך אכן העיד הרופא, אך לא ניתן לסווג פצע זה, חושף שכבות שומן ועור, כקל-ערך או בלתי-משמעותי.",נסיבות ביצוע העבירה
131,SH-23-08-51140-369,"לנראותו משמעות וניתן לשער את עצמת האימה שאחזה במתלונן עת הבין מה עולל לו הנאשם; כפי שצוין בהכרעת הדין, עדת התביעה ר' ושתי נשים נוספות נדהמות ונחרדות כשהן נחשפות למראה החתך (פסקה 113).",נסיבות ביצוע העבירה
132,SH-23-08-51140-369,הפצע טופל בהרדמה מקומית ונתפר והמתלונן נזקק לתרופות לשם הטבת מצבו.,נסיבות ביצוע העבירה
133,SH-23-08-51140-369,"לא יכולה להיות מחלוקת כי חתך זה מכאיב, גם אם המתלונן אישר כי לא חש בו בזמן אמת, בשל ""האדרנלין"", כהגדרתו.",נסיבות ביצוע העבירה
134,SH-23-08-51140-369,המתלונן אף העיד כי על גופו נותרה צלקת ארוכה וכי הוא עדיין חש בכאבים (פסקה 18).,נסיבות ביצוע העבירה
135,SH-23-08-51140-369,"יש לראות בחבלות המתלונן, ובעיקר בחתך שבירך, נזק ממשי ומשמעותי.",נסיבות ביצוע העבירה
136,SH-23-08-51140-369,"אך מעבר לכך יש ליתן הדעת לפוטנציאל הנזק שהיה עשוי להיגרם כתוצאה מתקיפת הנאשם את המתלונן במספרה (וזאת גם אם ניקח בחשבון כי הנאשם אחז בסכין, שפגיעתה האפשרית קשה יותר, בידו השמאלית אליה התייחס כידו החלשה).",נסיבות ביצוע העבירה
137,SH-23-08-51140-369,"צפיה בתיעוד האירוע מצביעה בבירור על אפשרות מוחשית לגרימת פגיעות משמעותיות, לרבות מוות, שהרי הנאשם קרב למתלונן, בתנופה, מספר פעמים, ומנסה להכותו באזור צווארו ופלג גופו העליון.",נסיבות ביצוע העבירה
138,SH-23-08-51140-369,"בהינתן חדותו, אם להב הסכין השלוף היה פוגע במתלונן באזורים רגישים אלה וחודר לגופו, תוצאות התקיפה היו הרות אסון.",נסיבות ביצוע העבירה
139,SH-23-08-51140-369,די להביט בתמונת החתך העמוק שנגרם למתלונן על מנת להבין כי מעשי הנאשם היו עלולים להוביל למות המתלונן.,נסיבות ביצוע העבירה
140,SH-23-08-51140-369,"אף הלופה, בה החזיק הנאשם ביד ימינו, כמעין אגרופן, ובאמצעותה ניסה להכות במתלונן, היא כלי העשוי לגרום נזק של ממש, ועל פי דברי הנאשם עצמו היא יכולה לגרום ל-""סימן ברגל, או ביד, או לעקור לו עין.",נסיבות ביצוע העבירה
141,SH-23-08-51140-369,"או לא יודע מה"" (עמ' 122, ש' 11-12 לפרוטוקול הדיון).",נסיבות ביצוע העבירה
142,SH-23-08-51140-369,אירוע כה קשה מותיר חותם וספק אם ישכח.,נסיבות ביצוע העבירה
143,SH-23-08-51140-369,למתלונן נגרם נזק משני ומתמשך כתוצאה מתקיפת הנאשם.,נסיבות ביצוע העבירה
144,SH-23-08-51140-369,הוא העיד על הפגיעה בתדמיתו והדגיש את הטראומה שחווה ואת העובדה כי הוא נדרש לשיח עם פסיכולוג על מנת להתמודד עם קשייו.,נסיבות ביצוע העבירה
145,SH-23-08-51140-369,אף להיבטי פגיעה אלה יש ליתן את הדעת.,נסיבות ביצוע העבירה
146,SH-23-08-51140-369,"הנזקים שנגרמו למתלונן, על כל רכיביהם, והנזקים שהיו עשויים להגרם כתוצאה ממעשי הנאשם, המסוכנים ונטולי הרסן, עומדים אף הם במוקד ויש ליתן להם משקל נכבד בעת קביעת מתחם הענישה.",נסיבות ביצוע העבירה
147,SH-23-08-51140-369,"ביצוע העבירה במרחב הציבורי, בנוכחות אנשים נוספים, באופן שעשוי לסכנם",נסיבות ביצוע העבירה
148,SH-23-08-51140-369,"התפרעותו נטולת הרסן של הנאשם במספרה נעשתה בנוכחות אחרים, נשים, ילדים ועובד נוסף של המספרה, אזרחים תמימים ששגרת יומם הופרעה בשל פרצי אלימותו.",נסיבות ביצוע העבירה
149,SH-23-08-51140-369,התיעוד מצביע בבירור כי נחרדו ממעשי הנאשם שזרע במקום טרור ובהלה.,נסיבות ביצוע העבירה
150,SH-23-08-51140-369,"אירוע שכזה יהיה חרות בזכרונם ימים ארוכים, אם כלל ישכח.",נסיבות ביצוע העבירה
151,SH-23-08-51140-369,"ועוד: המרחב הצר בו בחר הנאשם לתקוף את המתלונן הוא קרקע פורייה לסיכון יתרת הנוכחים במקום, וככל שהאירוע היה מתפתח אחרת, ומדובר באפשרות ממשית בהינתן הצפיפות והעדר עכבות הנאשם, היו אף הם עשויים להיפגע.",נסיבות ביצוע העבירה
152,SH-23-08-51140-369,"בהמשך הדברים, אזרחים נוספים נחלצו לעזור למתלונן וביניהם א', שבאומץ הפיל הנאשם ארצה בתוך המספרה ואחרים, שנאבקו בו מחוצה לה.",נסיבות ביצוע העבירה
153,SH-23-08-51140-369,אף הם היו חשופים לפגיעה פיזית ולקושי הנפשי הנגזר ממעורבות בריסון אדם אלים כנאשם.,נסיבות ביצוע העבירה
154,SH-23-08-51140-369,הרקע לאירוע: סכסוך אזרחי וחשדו של הנאשם כי המתלונן פגע בבנו,נסיבות ביצוע העבירה
155,SH-23-08-51140-369,"כאמור בהכרעת הדין איני יכולה לייחס משקל לטענות י' כנגד המתלונן; אלו לא הוכחו, אף לא במאזן ההסתברויות, נוכח התרשמותי ממשקל דבריו וכאשר ברקע טענות להתנהלות אלימה של י' עצמו (פסקות 49-50).",נסיבות ביצוע העבירה
156,SH-23-08-51140-369,"אלא שגם אם טענות אלו נכונות והמתלונן חבל ב-י', מבלי שהותקף בעצמו, הנאשם אינו יכול להבנות מהן.",נסיבות ביצוע העבירה
157,SH-23-08-51140-369,"עשיית דין עצמי ולקיחת החוק בידיים, באופן עברייני ופוגעני, חותרת תחת יסודות המשטר החברתי והסדר הציבורי.",נסיבות ביצוע העבירה
158,SH-23-08-51140-369,"על הנאשם היה לפעול בדרכים חוקיות לשם בירור טענות י' כנגד המתלונן ולא לשים עצמו שוטר, שופט ותליין.",נסיבות ביצוע העבירה
159,SH-23-08-51140-369,התפרעותו של הנאשם לא מסתיימת גם כשהגיעו אנשי חוק למקום; הוא התנגד למעצרו ונאבק בהם.,נסיבות ביצוע העבירה
160,SH-23-08-51140-369,התנהלות זו מוסיפה ממד חומרה נוסף למעשיו ואף מצביעה על כך שהאלימות בה נקט לא הופנתה רק כלפי המתלונן.,נסיבות ביצוע העבירה
161,SH-23-08-51140-369,"ואכן, בחינת מגמת הפסיקה בכל הנוגע לעבירות שבוצעו באמצעות סכין, מחמירה וככלל, מקום בו נעשה שימוש בחפץ חד לשם פציעת אדם באופן ממשי, ובפרט כאשר מדובר בעבירה שתוכננה מלכתחילה, ללא התגרות או מעשה אלימות קודם של קרבנה, כוללת הענישה רכיב של מאסר בפועל ממש, ולא בעבודות שירות, אלא אם התקיימו נסיבות מיוחדות וחריגות, לרבות הליך שיקום משמעותי וארוך.",מדיניות הענישה
162,SH-23-08-51140-369,בא כוח הנאשם לא הפנה לפסיקה.,מדיניות הענישה
163,SH-23-08-51140-369,המאשימה הפנתה להחלטות הבאות:,מדיניות הענישה
164,SH-23-08-51140-369,עבירות האיומים והחזקת הסכין שלובות במעשי הפציעה וכרוכות ביתר התנהלותו האלימה של הנאשם.,		ראו אף סקירת הפסיקה בפסקה 41 בעניין עליאן. 
165,SH-23-08-51140-369,"עם זאת, לשם שלמות התמונה, אציין אף בהקשרן, במנותק מעבירות הפציעה, את מדיניות הענישה הנוהגת.",		ראו אף סקירת הפסיקה בפסקה 41 בעניין עליאן. 
166,SH-23-08-51140-369,"בענייננו, מדובר באיומים שיש למקמם ברף הגבוה: הנאשם אמר למתלונן כי ירצח אותו, בפניו, ותוך שהוא מכין עצמו לפגוע בו.",		ראו אף סקירת הפסיקה בפסקה 41 בעניין עליאן. 
167,SH-23-08-51140-369,"נוכח הבאת הסכין למספרה, הסוואתה טרם התקיפה, השימוש בה במהלכה ופציעת המתלונן באמצעותה, נסיבות ביצועה הן בדרגה החמורה ביותר האפשרית.",		ראו אף סקירת הפסיקה בפסקה 41 בעניין עליאן. 
168,SH-23-08-51140-369,"בענייננו, על פי עובדות כתב האישום בהן הודה, התנגד הנאשם למעצרו, בדרך של השתוללות וניסה למנוע את איזוקו בכך שאחז את ידיהם של השוטרים.",		ראו אף סקירת הפסיקה בפסקה 41 בעניין עליאן. 
169,SH-23-08-51140-369,מבוקשו של הנאשם היה להתחמק מידי השוטרים ולא לפגוע בהם פיזית ומידת האלימות בה נקט אינה גבוהה; כך עולה אף מדוחות הפעולה ותיעוד מצלמות האבטחה.,		ראו אף סקירת הפסיקה בפסקה 41 בעניין עליאן. 
170,SH-23-08-51140-369,"בנסיבות אלו, מבלי להקל ראש, אין משום חומרה יתרה, אך הן מצטברות למעשיו הקודמים של הנאשם, כחלק ישיר מהתנהלותו הפרועה והאלימה, ואף אותן יש לבטא, במידה המתונה והמתאימה, במתחם העונש ההולם.",		ראו אף סקירת הפסיקה בפסקה 41 בעניין עליאן. 
171,SH-23-08-51140-369,סיכום: מתחם העונש ההולם בנסיבות ענייננו,		ראו אף סקירת הפסיקה בפסקה 41 בעניין עליאן. 
172,SH-23-08-51140-369,"במוקד יש להציב את תכנון העבירה; ההצטיידות מלכתחילה בשני כלי תקיפה העשויים לגרום נזק משמעותי ובעיקר בסכין חדה מאוד; הסוואתם טרם התקיפה; נחישות הנאשם, ששוב ושוב ניסה לפגוע במתלונן באמצעות הלופה והסכין; הנזק שנגרם בפועל ופוטנציאל הנזק העצום שהיה יכול להיגרם, למתלונן ולאחרים.",		ראו אף סקירת הפסיקה בפסקה 41 בעניין עליאן. 
173,SH-23-08-51140-369,"בהינתן אלה, עצמת הפגיעה הרבה בערכים המוגנים ומדיניות הענישה המחמירה, נע מתחם העונש ההולם בין 15 ל-42 חודשי מאסר, בצד ענישה נלווית ומרתיעה, לרבות פיצוי משמעותי לקרבן העבירה.",		ראו אף סקירת הפסיקה בפסקה 41 בעניין עליאן. 
174,SH-23-08-51140-369,גזירת עונש הנאשם בתוך המתחם,		ראו אף סקירת הפסיקה בפסקה 41 בעניין עליאן. 
175,SH-23-08-51140-369,יחסו של הנאשם לעבירה ולמתלונן,הנסיבות המחמירות
176,SH-23-08-51140-369,זכותו של כל אדם לעמוד על חפותו ואין לזקוף ניהול משפט לחובתו.,הנסיבות המחמירות
177,SH-23-08-51140-369,"בצד זאת, לא ניתן לשקול לטובת מי שבחר לנהל משפטו את לקיחת האחריות, פיצוי הקרבן חסכון בזמן שיפוטי ובזמן עדים – ובפרט כאשר אלה נדרשים לשחזר חוויה טראומטית ומהימנותם מוטלת בספק – נתונים שניתן להתחשב בהם בהתאם להוראות סעיף 40יא(4) ו-(5) לחוק.",הנסיבות המחמירות
178,SH-23-08-51140-369,אלא שעניינו של הנאשם חורג מעבר להכחשת המיוחס לו ולכך יש ליתן משקל משמעותי ורב בעת גזירת דינו.,הנסיבות המחמירות
179,SH-23-08-51140-369,"באופן בוטה ומקומם, לאורך כל ההליך, משלבי החקירה ועד טיעוני הצדדים לעונש, התייחס הנאשם אל עצמו כקרבן ההתרחשות החריגה והמסוכנת אותה חולל ויזם, ואף הרהיב עוז לומר כי נפצע ממספריים חדים שהחזיק המתלונן; מדובר בטענה שקרית (פסקה 86).",הנסיבות המחמירות
180,SH-23-08-51140-369,אף טענותיו בנוגע לכך שהותקף בתחילת האירוע על ידי המתלונן ונאלץ להגן על עצמו ובנוגע לאופן בו נהג בו המתלונן לאחר מעצרו היו מוגזמות וחוטאות לתמונת המצב המדויקת (פסקות 74 ו-75; פסקה 91).,הנסיבות המחמירות
181,SH-23-08-51140-369,"הנאשם זלזל בחומרת פציעותיו של המתלונן וטען כי מדובר ""כולה חתך ברגל שלו""; ""חתך זה כלום זה נחתך וכלום סוגרים תופרים נסגר"" (ת/4א, עמ' 32 – 33).",הנסיבות המחמירות
182,SH-23-08-51140-369,"הוא נשמע אומר, אף אם דבריו אלה לא תומללו, לאחר שהוא מביט היטב בתמונות הפצע כי: ""מגיע לך יא מנייאק, יותר מזה..."" (מונה 1:23:02 לתיעוד הודעתו הראשונה) ומאחל לו ""שיהיה לו סימן כזה בפנים להראות שהוא מנייאק"" (ת/4א, עמ' 31, ש' 26-27).",הנסיבות המחמירות
183,SH-23-08-51140-369,לגישתו הקרבנית של הנאשם ולהטחת אשם במתלונן התייחסתי במסגרת הכרעת דין (פסקות 46 ו-86).,הנסיבות המחמירות
184,SH-23-08-51140-369,"בזמן, הקצר אמנם, בין הרשעתו לבין הדיון בו נשמעו טיעוני הצדדים לעונש לא חל כל שינוי באופן יחסו להתנהלותו שלו באירוע ולמתלונן.",הנסיבות המחמירות
185,SH-23-08-51140-369,"הנאשם התפרץ מספר פעמים, חזר על טענתו כי אחז רק בלופה, התמקד בקשייו במעצר: ""עוד מעט שנה אני פגוע נפשית...",הנסיבות המחמירות
186,SH-23-08-51140-369,"אני גמור נפשית יותר מכל אחד אחר"", וטען כי הוא זה שהותקף: ""אני הותקפתי שם ריבונו של עולם, הותקפתי בצורה מגעילה, אין לי כוח לשמוע, יש לכם כל הסרטונים, כמה בעיטות הוא נתן לי כמה הותקפתי, מאיפה הבאת את הדבר הזה, הלופה לא יכולה לדקור לא כלום, תרחם על בן, הבן הזה סתם נתן עדות.",הנסיבות המחמירות
187,SH-23-08-51140-369,"יש לכם כל הסרטונים והמכות שהוא נתן לי ברחוב, מכות בראש של בן, הולך אחורה ורץ ונותן לי בעיטה, איפה התמונות האלה.",הנסיבות המחמירות
188,SH-23-08-51140-369,"יש לי כאב בלב""; ""רציתי לדבר איתו, הוא תקף אותי""; ""הוא התחיל איתי.",הנסיבות המחמירות
189,SH-23-08-51140-369,"התייחסות חריגה ובוטה זו למתלונן, סירובו להפנים את משמעות מעשיו והשלכותיהם הקשות, העדר כל אמפטיה אנושית או חרטה על הנזק הנרחב והקשה שגרם לאדם אחר, משליכה מהותית על מידת אשמו של הנאשם.",הנסיבות המחמירות
190,SH-23-08-51140-369,"בפעמים הספורות שציין כי הוא ""מתחרט ומצטער"" כורך זאת הנאשם בנזק שנגרם לו ובטענות כי המתלונן פצע עצמו (סוף ת/5א; פסקה 117).",הנסיבות המחמירות
191,SH-23-08-51140-369,"מסקנתי, לאחר התרשמות ממושכת מהנאשם, במסגרת המשפט ובפרט – במהלך עדותו, כי יש צורך בהרתעתו מפני ביצוע עבירות נוספות ומפגיעה נוספת במתלונן וכי קיים סיכוי ממשי כי זו תושג על ידי החמרה ברכיבי עונשו (סעיף 40ו לחוק).",הנסיבות המחמירות
192,SH-23-08-51140-369,"הנאשם אכן טען כי ""אני לא אלך לאף אחד...",הנסיבות המחמירות
193,SH-23-08-51140-369,"אני למדתי ואני יודע לוותר"" אך דברים אלה הם מהשפה ולחוץ ואיני נותנת בהם אמון.",הנסיבות המחמירות
194,SH-23-08-51140-369,"טינתו היוקדת למתלונן, עדיין, מלמדת על הסיכון האצור בו.",הנסיבות המחמירות
195,SH-23-08-51140-369,רישומו הפלילי של הנאשם,הנסיבות המחמירות
196,SH-23-08-51140-369,נסיבותיו האישיות המורכבות של הנאשם ומצבו הנפשי והבריאותי,הנסיבות אותן יש לשקול לזכות הנאשם
197,SH-23-08-51140-369,לאחר שמיעת טיעוני הצדדים לעונש הוגשה לעיוני חוות דעת מטעם הפסיכיאטר המחוזי שנערכה בעניין הנאשם במסגרת הליכי המעצר ביום 5.9.2023.,הנסיבות אותן יש לשקול לזכות הנאשם
198,SH-23-08-51140-369,"אעיר, כי עולה מכותרתה כי הוכנה במסגרת הליכי המעצר על יסוד החלטתי שלי, אך הדבר לא היה זכור לי בעת שמיעת הראיות.",הנסיבות אותן יש לשקול לזכות הנאשם
199,SH-23-08-51140-369,"חוות הדעת מצאה כי הנאשם, יליד שנת 1961, כבן 62 שנים בעת ביצוע העבירה, כשיר לעמוד לדין ואחראי למעשיו, מפרטת את קורותיו ומצביעה על נסיבות חיים כואבות, לרבות אובדן בני משפחה ובעיות נפשיות מהן סבל לאורך השנים, חלקן בשל שימוש בחומרים משכרים.",הנסיבות אותן יש לשקול לזכות הנאשם
200,SH-23-08-51140-369,מחוות הדעת עולה אף כי בסמוך למעצרו סבל הנאשם מכאבים בציסטה.,הנסיבות אותן יש לשקול לזכות הנאשם
201,SH-23-08-51140-369,"לא מצאתי כי לנסיבות חייו של הנאשם, שהן אכן קשות ומורכבות, היתה השפעה על ביצוע העבירות; הדבר אף לא נטען.",הנסיבות אותן יש לשקול לזכות הנאשם
202,SH-23-08-51140-369,"אני ערה אף לכך שגם בתיקו הקודם מצא בית המשפט להתחשב ""בנסיבות אישיות מורכבות"" וכי אותה התחשבות לא מנעה הסתבכותו החוזרת של הנאשם תוך תקופה קצרה בעבירות דומות.",הנסיבות אותן יש לשקול לזכות הנאשם
203,SH-23-08-51140-369,"ועדיין, ראוי לשקול לקולה את גילו המתקדם, מצוקותיו, מורכבות אישיותו ורקעו הבריאותי, גופני ונפשי כאחד, בעת בחינת העונש שיש לגזור עליו שכן מצאתי בסיס לקבוע כי הפגיעה של עונש מאסר בנאשם חורגת מהשלכותיה – הקשות והאינהרנטיות – בנוגע לכל אדם (סעיף 40יא(1) לחוק).",הנסיבות אותן יש לשקול לזכות הנאשם
204,SH-23-08-51140-369,ריסונו של הנאשם במרחב הציבורי,הנסיבות אותן יש לשקול לזכות הנאשם
205,SH-23-08-51140-369,"כפי שציינתי בהכרעת הדין, תיאורו של הנאשם את אלימות המתלונן, ואחרים, כלפיו בשלביו האחרונים של האירוע, רחוק מלשקף דברים כהווייתם.",הנסיבות אותן יש לשקול לזכות הנאשם
206,SH-23-08-51140-369,"מעבר לכך, התנהלות הנאשם גם בשלב זה, קללותיו וניסיונותיו להתחמק מידי המחזיקים בו, ניסיונות שלעיתים אף צלחו, וסירובו למסור את הלופה, כאשר בשלב זה טרם אותרה הסכין, עוררו חשש ממשי שמא יפגע פעם נוספת במתלונן.",הנסיבות אותן יש לשקול לזכות הנאשם
207,SH-23-08-51140-369,"התרשמתי כי התנהלות המתלונן נדרשה לשם נטרול הנאשם ""ולא נועדה בעיקרה להשפיל...",הנסיבות אותן יש לשקול לזכות הנאשם
208,SH-23-08-51140-369,או להכאיב.,הנסיבות אותן יש לשקול לזכות הנאשם
209,SH-23-08-51140-369,"בנסיבות אלו, אין לנאשם להלין אלא עצמו, ואף כי אכן מדובר במראות שאינם קלים לצפייה.",הנסיבות אותן יש לשקול לזכות הנאשם
211,SH-23-08-51140-369,"אין לנתקם מהקשרם ומהתמונה הכוללת"" (פסקות 91-93).",הנסיבות אותן יש לשקול לזכות הנאשם
212,SH-23-08-51140-369,כאשר הניחו לנאשם – הוא שב וניסה לתקוף את המתלונן (דקה 6:25 לסרטון הכניסה לחנות; דקה שביעית לסרטון בלפור).,הנסיבות אותן יש לשקול לזכות הנאשם
213,SH-23-08-51140-369,"המשקל שיש לתת אפוא לתחושות הנאשם (שנאבק אף בשוטרות שהגיעו למקום, כפי הודאתו וכפי העולה מתחילת דקה 9 לסרטון בלפור) בהקשר האופן בו הוחזק ברשות הרבים נמוך.",הנסיבות אותן יש לשקול לזכות הנאשם
214,SH-23-08-51140-369,שהותו של הנאשם במעצר ובפיקוח אלקטרוני,הנסיבות אותן יש לשקול לזכות הנאשם
215,SH-23-08-51140-369,"פירוט הנסיבות בסעיפים 40ט ו-40יא לחוק, אלו הקשורות לביצוע העבירה ואלו שאינן קשורות אליה, אינו גורע מסמכות בית המשפט לשקול נתונים נוספים.",הנסיבות אותן יש לשקול לזכות הנאשם
216,SH-23-08-51140-369,"בענייננו, העובדה כי כתב האישום לא דייק בניסוח טיב ההתרחשויות, לרבות הכלי שגרם לפציעה, כאשר מירב הנתונים היו ידועים מראש וכלולים בחומר החקירה, אף אם לא פגעה בהגנת הנאשם במישור קביעת אשמתו, ראויה לבוא לידי ביטוי, אף אם לא רב, בעונש שיש להשית עליו.",הנסיבות אותן יש לשקול לזכות הנאשם
217,SH-23-08-51140-369,מצאתי להתחשב אף בכך שאחת הטענות העובדתיות כנגד הנאשם לא הוכחה (ראו סיפה פסקה 4 לעיל).,הנסיבות אותן יש לשקול לזכות הנאשם
218,SH-23-08-51140-369,בהכרעת הדין התייחסתי לטענות בנוגע למחדלי חקירה (פסקות 120-124).,הנסיבות אותן יש לשקול לזכות הנאשם
219,SH-23-08-51140-369,לא מצאתי כי יש בהן כדי לקפח הגנתו בשלב קביעת אחריותו הפלילית.,הנסיבות אותן יש לשקול לזכות הנאשם
220,SH-23-08-51140-369,"לא נתבקשתי להדרש למחדלים אלה בשלב גזירת העונש וממילא, בנסיבות העניין, איני סבורה כי להן השפעה בהקשר העונש שראוי להטיל עליו.",הנסיבות אותן יש לשקול לזכות הנאשם
221,SH-23-08-51140-369,סיכום: מקומו של הנאשם בתוך מתחם העונש ההולם,הנסיבות אותן יש לשקול לזכות הנאשם
222,SH-23-08-51140-369,"יחסו של הנאשם לעבירה ולמתלונן, על המסוכנות הנגזרת מיחס זה, ורישומו הפלילי הסמוך והרלבנטי - גם אם כזה שאינו מכביד - הם בעלי משקל ממשי לחובתו ולנתונים אלה המשמעות הרבה ביותר, בצד הצורך הברור בהרתעתו האישית מפני עשיית דין עצמית בכוח הזרוע.",הנסיבות אותן יש לשקול לזכות הנאשם
223,SH-23-08-51140-369,"מנגד, קיימים נתונים נוספים הראויים להתחשבות, על אף שמשקלם המצטבר נמוך ממשקלם של נתוני החומרה שלעיל.",הנסיבות אותן יש לשקול לזכות הנאשם
224,SH-23-08-51140-369,"אקח בחשבון את מצבו הבריאותי והנפשי של הנאשם, הגם שחלק מהתדרדרות מצב זה היא פרי בחירותיו של הנאשם הוא ואת הקושי הטמון עבורו בריצוי עונש מאסר ממושך.",הנסיבות אותן יש לשקול לזכות הנאשם
225,SH-23-08-51140-369,"בהינתן אלה, ולאור הקביעות העובדתיות בהכרעת הדין שאינן בהלימה לתזה בכתב האישום בנוגע לאופן הפציעה, כאשר יש ליתן הדעת אף למעצר הממושך ולתקופת הפיקוח האלקטרוני, איני מקבלת עתירת המאשימה למקם הנאשם בקצהו העליון של מתחם העונש ההולם.",הנסיבות אותן יש לשקול לזכות הנאשם
226,SH-23-08-51140-369,"המקום הראוי לנאשם, באיזון מכלול השיקולים, על משמעותם השונה, הוא השליש האמצעי של מתחם העונש ההולם, גם אם על רף גבוה בשליש זה.",הנסיבות אותן יש לשקול לזכות הנאשם
227,SH-23-08-51140-369,יש מקום להטלת פיצוי כספי משמעותי שישולם למתלונן.,הנסיבות אותן יש לשקול לזכות הנאשם
228,SH-23-08-51140-369,"נזקיו של אלה משמעותיים ואינם נוגעים רק לפגיעה הפיזית בלבד, שתוצאותיה עדיין ניכרות על גופו, אלא אף לנזקים הנפשיים ולפגיעה במעמדו ובתדמיתו.",הנסיבות אותן יש לשקול לזכות הנאשם
229,SH-23-08-51140-369,"הוראת חוק זו נועדה לסייע לקורבנות העבירה לקבל ""סעד ראשוני"", וליתן ביטוי, גם אם חלקי ובלתי מלא לנזקים הממשיים שנגרמו.",הנסיבות אותן יש לשקול לזכות הנאשם
230,SH-23-08-51140-369,"הערכת גובה הפיצוי תעשה על דרך האומדנה, וקרבן העבירה אינו נדרש להוכיח בצורה מדויקת, ועל יסוד ראיות, את נזקיו.",הנסיבות אותן יש לשקול לזכות הנאשם
231,SH-23-08-51140-369,"הפיצוי מותיר בידי הנפגע אפשרות להליך אזרחי נגרר אותו יוכל לנהל תוך יתרון דיוני וראייתי על פי המנגנונים ודיני הראיות שנקבעו בעניין (דנ""פ 5625/16 אסרף נ' טווק (13.9.2017)).",הנסיבות אותן יש לשקול לזכות הנאשם
232,SH-23-08-51140-369,"על פי קריטריונים אלה, יש לפסוק עבור המתלונן סכום משמעותי, גם אם ברור כי יכביד על הנאשם; אף סכום זה רחוק מרחק רב מלכסות את נזקי המתלונן, על כל מאפייניהם, אליהם נדרשנו לעיל.",הנסיבות אותן יש לשקול לזכות הנאשם
233,SH-23-08-51140-369,חפיפת העונש למאסר המותנה שהוטל על הנאשם בתיק קודם,הנסיבות אותן יש לשקול לזכות הנאשם
234,SH-23-08-51140-369,הכלל הוא צבירות תקופת המאסר המותנה למאסר המושת בתיק בו יש להפעילו.,הנסיבות אותן יש לשקול לזכות הנאשם
235,SH-23-08-51140-369,"מבלי לדון בסוגיית החלתו של המאסר המותנה על עבירות הפציעה, עבירת האיומים בה הורשע הנאשם, על יסוד הודאתו (והוכחה אף בעדות המתלונן) מפעילה תקופת תנאי זו.",הנסיבות אותן יש לשקול לזכות הנאשם
236,SH-23-08-51140-369,"בתקופת התנאי לא די היה על מנת להרתיע את הנאשם; גם התנהלותו במהלך המשפט ויחסו לעבירה ולמתלונן, מצביעים על כך שעל פניו אין בנמצא טעמים לסטות מהכלל הנוגע לצבירת המאסר המותנה לעונש בענייננו.",הנסיבות אותן יש לשקול לזכות הנאשם
237,SH-23-08-51140-369,"ועדיין, לפנים משורת הדין, נוכח משך תקופת המאסר שאשית עליו, ומצבו הנפשי והבריאותי, חלק מתקופת התנאי ירוצה בחופף לעונש המאסר בתיק שבכותרת.",הנסיבות אותן יש לשקול לזכות הנאשם
238,SH-23-08-51140-369,אני גוזרת על הנאשם את העונשים הבאים:,סוף דבר
239,SH-23-08-51140-369,מאסר בפועל לתקופה של 30 חודשים.,סוף דבר
240,SH-23-08-51140-369,"מתקופה זו יש לנכות את הימים בהם היה נתון הנאשם במעצר ממש, בין כתלי הכלא.",סוף דבר
241,SH-23-08-51140-369,"סך הכל יישא הנאשם בעונש מאסר לתקופה של 32 חודשים, בניכוי ימי מעצרו על פי רישומי שב""ס.",סוף דבר
242,SH-23-08-51140-369,"6 חודשי מאסר על תנאי למשך שלוש שנים מיום שחרורו ממאסר, שלא יעבור כל עבירת אלימות או החזקת סכין או איומים או ניסיון לבצע עבירות אלו.",סוף דבר
243,SH-23-08-51140-369,"חודש מאסר על תנאי למשך שלוש שנים מיום שחרורו ממאסר, שלא יעבר עבירת הכשלת שוטר במילוי תפקידו או ניסיון לעברה.",סוף דבר
244,SH-23-08-51140-369,"פיצוי למתלונן בסך 15,000 ₪.",סוף דבר
245,SH-23-08-51140-369,הפיצוי ישולם עד ליום 8.9.2024.,סוף דבר
246,SH-23-08-51140-369,"התחייבות בסך 1,500 ₪ להימנע מביצוע עבירות אלימות, איומים או החזקת סכין וזאת למשך שנתיים מהיום.",סוף דבר
247,SH-23-08-51140-369,"לא יצהיר הנאשם על התחייבות כאמור, יאסר ל-10 ימים, תקופה שתצטבר לתקופת מאסרו.",סוף דבר
248,SH-23-08-51140-369,"המוצגים, ככל שישנם בתיק זה, יטופלו בהתאם להחלטת קצין משטרה מוסמך.",סוף דבר
249,SH-23-08-51140-369,"עם זאת, את ת/1, הלופה, ששמשה את הנאשם ככלי תקיפה במהלך האירוע, אין להשיב לו.",סוף דבר
250,SH-23-08-51140-369,זכות ערעור לבית-המשפט המחוזי בתל-אביב יפו תוך 45 יום מהיום.,סוף דבר
251,SH-23-08-51140-369,54678313,סוף דבר
252,SH-23-08-51140-369,"ניתן היום,  י""ח תמוז תשפ""ד, 24 יולי 2024, במעמד הצדדים.",סוף דבר
253,SH-23-08-51140-369,שלומית בן יצחק 54678313,סוף דבר
