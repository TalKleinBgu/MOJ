,verdict,text,part
0,ME-17-08-3725-982,פרקליטות מחוז תל אביב (מיסוי וכלכלה),"ע""י ב""כ עו""ד אורי פרייסמן ועו""ד טל תבור"
1,ME-17-08-3725-982,"חוק איסור הלבנת הון, תש""ס-2000: סע'  3, 3(א), 3(ב), 3(ב)(1), 4, 7, 8, 8.א., 9, 21, 21.א., 21.ג, 31, 11יב(א)(1)","ע""י ב""כ עו""ד דותן דניאלי "
2,ME-17-08-3725-982,"צו איסור הלבנת הון (חובות זיהוי, דיווח וניהול רישומים של תאגידים בנקאיים למניעת הלבנת הון ומימון טרור), תשס""א-2001: סע'  6(א)(2), 8","ע""י ב""כ עו""ד דותן דניאלי "
3,ME-17-08-3725-982,"חוק העונשין, תשל""ז-1977: סע'  31, 32, 40ג(א), 40ד, 40ה, 40ו, 40ז, 40ט, 61(א)(4), 40יא, 40יא(6), 40יא(9), 40יב, 415, 425","ע""י ב""כ עו""ד דותן דניאלי "
4,ME-17-08-3725-982,"פקודת המכס [נוסח חדש]: סע'  211(א)(1), 220(2)","ע""י ב""כ עו""ד דותן דניאלי "
5,ME-17-08-3725-982,"פקודת היבוא והיצוא [נוסח חדש], תשל""ט-1979: סע'  7(א)","ע""י ב""כ עו""ד דותן דניאלי "
6,ME-17-08-3725-982,"צו הפיקוח על יהלומים, יבואם ויצואם, תשל""ט-1979: סע'  2","ע""י ב""כ עו""ד דותן דניאלי "
7,ME-17-08-3725-982,"פקודת מס הכנסה [נוסח חדש] - לא מרובד: סע'  120(1), 200(5), 215א, 216(5), 220(1), 220(5)","ע""י ב""כ עו""ד דותן דניאלי "
8,ME-17-08-3725-982,"חוק ניירות ערך, תשכ""ח-1968: סע'  54(א)(2)","ע""י ב""כ עו""ד דותן דניאלי "
9,ME-17-08-3725-982,"פקודת הסמים המסוכנים [נוסח חדש], תשל""ג-1973: סע'  36א","ע""י ב""כ עו""ד דותן דניאלי "
10,ME-17-08-3725-982,"ביום 19.3.2020 הוגש נגד הנאשם כתב אישום, אשר ייחס לו ריבוי עבירות לפי סעיף 3(ב)(1) לחוק איסור הלבנת הון, תש""ס-2000 (להלן: ""חוק איסור הלבנת הון"").",האישום וההרשעה
11,ME-17-08-3725-982,"הפרק העובדתי שבכתב האישום כלל שלושה חלקים, כאשר כל חלק התייחס לפעילות אסורה מצד הנאשם בחשבונות בנקאיים הבאים: בבנק הבינלאומי, בבנק הפועלים ובבנק ירושלים.",האישום וההרשעה
12,ME-17-08-3725-982,"ביום 28.6.2021 ניתנה הכרעת דין, במסגרתה הורשע הנאשם בביצוע עבירות לפי סעיף 3(ב)(1) לחוק איסור הלבנת הון במסגרת פעולותיו בחשבונותיו בבנק הבינלאומי ובבנק הפועלים, אך זוכה מביצוע עבירה זו בגין פעילות אסורה שיוחסה לו בחשבון נאמנות שנפתח על שמו בבנק ירושלים (להלן: ""הכרעת הדין"").",האישום וההרשעה
13,ME-17-08-3725-982,"בהתאם לכתב האישום, וכפי שנקבע בהכרעת הדין, במועדים הרלוונטיים, מנשה מור (להלן: ""מנשה"") היה חתנו של הנאשם, בעת שהיה נשוי לשרון, בתו של הנאשם (להלן: ""שרון"").",האישום וההרשעה
14,ME-17-08-3725-982,"בשנת 2000 עזבו מנשה, שרון וילדיהם את ישראל ועברו להתגורר בברצלונה.",האישום וההרשעה
15,ME-17-08-3725-982,"טרם עזיבת מנשה את הארץ הוא נקלע לחובות כבדים, בין היתר לבנקים בישראל, חלקם בשל מתן ערבויות להתחייבויותיהן של חברות עמן היה קשור.",האישום וההרשעה
16,ME-17-08-3725-982,"כתוצאה מכך, הוגשו נגד מנשה תובענות בבתי המשפט ונפתחו נגדו הליכים בהוצאה לפועל.",האישום וההרשעה
17,ME-17-08-3725-982,"אולם, במהלך שהותם בברצלונה, עשה מנשה חיל בעסקיו וצבר הון וממון רב.",האישום וההרשעה
18,ME-17-08-3725-982,"בד בבד, עלו נישואי השניים על שרטון, ושרון שיתפה את הנאשם ברצונה להתגרש ממנשה ולשוב ארצה.",האישום וההרשעה
19,ME-17-08-3725-982,הנאשם הביע חששו בפני שרון פן תתגרש ממנשה מבלי שיעלה בידה לזכות בחלקה מתוך הרכוש והממון שנצברו במהלך שהייתם של השניים בברצלונה.,האישום וההרשעה
20,ME-17-08-3725-982,"לאור זאת, הנאשם ושרון רקמו תכנית, לפיה שרון תדרבן את מנשה לשוב ולהתגורר כמשפחה בישראל, ולצורך כך להזרים ארצה כספים בסכומים גבוהים מחשבונותיו בחו""ל, בין היתר על מנת לרכוש בית בישראל, וכל זאת על רקע הטבות מס שניתנו בזמנו לתושבים חוזרים לרגל חגיגות 60 שנות עצמאות למדינת ישראל.",האישום וההרשעה
21,ME-17-08-3725-982,"תכניתם של הנאשם ושרון יצאה אל הפועל, ובשנת 2008 הביעו מנשה ושרון רצון משותף לשוב ולהתגורר עם ילדיהם בישראל, ואף לרכוש בית שישמש אותם למגוריהם.",האישום וההרשעה
22,ME-17-08-3725-982,"משכך, כחלק מההיערכות לחזרתם ארצה, עוד טרם שובם לישראל, נרתם הנאשם לסייע לשניים כדי לאתר עבורם בית מגורים לשם רכישתו.",האישום וההרשעה
23,ME-17-08-3725-982,"מאמצי הנאשם נשאו פרי ועלה בידו לאתר בית מגורים צמוד קרקע, ברח' הברושים 10 ברמות השבים, תמורת סכום של 4,050,000 ₪, אשר נרכש מכספו של מנשה עבורם.",האישום וההרשעה
24,ME-17-08-3725-982,"לימים, נהרס הבית הקיים, ותחתיו נבנה על הקרקע בית מידות חדש ומפואר, שהוגדר כ""בית חכם"", בהשקעה כספית גבוהה, שאף הצריכה שינוי תב""ע, לשם הגדלת שטח הבנייה בהוצאה כספית של כמיליון ₪.",האישום וההרשעה
25,ME-17-08-3725-982,"הנאשם העריך שבבניית הבית החדש הושקעו כ-10 מיליון ₪ (הודעת הנאשם מיום 15.6.2014, ת/26, בעמ' 11) (להלן: ""הבית"").",האישום וההרשעה
26,ME-17-08-3725-982,"בחודש יולי 2009 שבו שרון, מנשה וילדיהם מברצלונה להתגורר מחדש בישראל, כאשר בתחילה התגוררו בבית שכור בהוד השרון עד להשלמת בניית ביתם החדש.",האישום וההרשעה
27,ME-17-08-3725-982,נמצא כי בטרם עזב מנשה את ישראל לטובת מגורים בברצלונה הוא לא כיסה את מלוא חובותיו.,האישום וההרשעה
28,ME-17-08-3725-982,"עם חזרתו ארצה הגיע מנשה להסדרים עם מספר בנקים לכיסוי חלקי בלבד של חובותיו, על יסוד הצהרות ומצגים שלא היו מהימנים על אודות איתנותו וחוסנו הכלכלית באותה עת.",האישום וההרשעה
29,ME-17-08-3725-982,"מההסכמים שנחתמו בין מנשה לבין חלק מהבנקים, כפי שהוצגו לבית המשפט, עלה כי מנשה זכה להפחתות חוב מפליגות והפטרתו מתשלום מרבית חובותיו לאותם הבנקים, על יסוד הצהרותיו כי אין ברשותו או ברשות משפחתו הקרובה נכסים והכנסותיו אינן עולות על השכר הממוצע במשק.",האישום וההרשעה
30,ME-17-08-3725-982,"לצד זאת, מנשה התחייב לשלם לבנקים סכומי כסף נוספים לכיסוי חובותיו ככל שיסתבר כי אי אלו מהצהרותיו לא היו נכונות או במידה ויעלה בידו להרוויח או לצבור נכסים בסכומים שונים בהתאם להסכמים הפרטניים שנחתמו עם כל אחד מהבנקים (כפי שפורט בהכרעת הדין).",האישום וההרשעה
31,ME-17-08-3725-982,"הנאשם היה מודע לחובותיו של מנשה לגופים שונים בישראל, ושאף להביא להגשמת התכנית שרקם עם בתו שרון.",האישום וההרשעה
32,ME-17-08-3725-982,"לכן, מנשה והנאשם קשרו קשר להשתמש בחשבונות הבנק של הנאשם על מנת לרכוש את הבית, על כלל ההוצאות שנכרכו ברכישתו ובנייתו, ולרשום את הבית על שם הנאשם, במטרה להסתיר את העובדה כי מדובר בכספו וברכושו של מנשה.",האישום וההרשעה
33,ME-17-08-3725-982,"וכך, הנאשם העמיד לרשות מנשה את חשבונותיו הבנקאיים בישראל, המשותפים לו ולרעייתו, על מנת לאפשר למנשה להזרים כספים מחשבונותיו שבחו""ל לישראל, באמצעות חשבונותיו אלה, ללא חשש שמא הדבר יתגלה לבעלי החוב, ויביא לביטול אותם הסכמים מקלים עם הבנקים או נושים אחרים.",האישום וההרשעה
34,ME-17-08-3725-982,"הנאשם היה מודע לכך שהתכנית שרקם עם בתו שרון לא תצלח, כל עוד לא יעמיד לשימושו של מנשה את חשבונות הבנק שלו, לצורך העברות הכספים, בשל חששו של מנשה לחשוף את עושרו בפני נושיו, וביניהם הבנקים, פן ידרשו ממנו החזר של מלוא חובותיו כלפיהם.",האישום וההרשעה
35,ME-17-08-3725-982,"מנשה ושרון לא פתחו חשבונות בנק לקראת או עם שובם לישראל, ואף נמנעו מלרשום נכסים על שמם, ולכן הכספים מחשבונותיו של מנשה בחו""ל הוזרמו אל חשבונות הבנק של הנאשם בישראל, ומהם נמשכו הכספים על מנת שישמשו את מנשה, בין היתר, לצורך רכישת המגרש ובניית הבית.",האישום וההרשעה
36,ME-17-08-3725-982,"מנשה לא היה ער כמובן למניע הנסתר של הנאשם ושרון, כמו גם לתכנונה של שרון להתגרש ממנו לאחר שיחזרו ארצה.",האישום וההרשעה
37,ME-17-08-3725-982,"לימים, לאחר שמנשה הזרים מיליוני שקלים לישראל, בין היתר באמצעות חשבונות הבנק של הנאשם, והשניים שבו ארצה עם בנותיהם, שרון אכן נקטה בהליך גירושין כנגד מנשה והשניים התגרשו.",האישום וההרשעה
38,ME-17-08-3725-982,"בשנת 1996 פתח הנאשם חשבון בבנק הבינלאומי (סניף 037) שמספרו 409-260800 - (להלן: ""החשבון בבינלאומי"").",האישום וההרשעה
39,ME-17-08-3725-982,"בשנת 2004 הצטרפה לחשבון גב' פנינה פרלמן, אשתו של הנאשם.",האישום וההרשעה
40,ME-17-08-3725-982,"לקראת קבלת הכספים ממנשה, הנאשם עדכן את הנהלת סניף הבנק הבינלאומי שבו התנהל חשבון הבנק שלו ושל רעייתו כי הוא צפוי לקבל כספים ממנשה שבחו""ל לצורך רכישת הבית ברמות השבים עבור משפחתו, המתגוררת בברצלונה ועתידה לשוב ארצה.",האישום וההרשעה
41,ME-17-08-3725-982,החל משנת 2009 העביר מנשה לחשבון בבינלאומי סכומי כסף שנועדו בין היתר לטובת הרכישה.,האישום וההרשעה
42,ME-17-08-3725-982,"בשלב הראשון שילם הנאשם למוכרי המגרש סך של 4,050,000 ₪.",האישום וההרשעה
43,ME-17-08-3725-982,"סכום זה הועבר לחשבון בבינלאומי מחשבונו של מנשה בבנק קרדיט אנדורה בשתי פעימות, בדצמבר 2008 ובינואר 2009.",האישום וההרשעה
44,ME-17-08-3725-982,"לאחר רכישה זו, המשיך מנשה להעביר סכומי כסף גדולים לחשבון בבינלאומי, וזאת בין היתר כדי לממן את בניית הבית.",האישום וההרשעה
45,ME-17-08-3725-982,"בין השנים 2009-2012 הועברו מחשבונותיו של מנשה לחשבונו של הנאשם בבנק הבינלאומי, וממנו נמשך למצער סכום של 18 מיליון ₪.",האישום וההרשעה
46,ME-17-08-3725-982,"הנאשם אישר סכום זה הן בתשובתו לכתב האישום, והן בעדותו בבית המשפט (עמ' 146 לפרוט', מיום 22.5.2019).",האישום וההרשעה
47,ME-17-08-3725-982,"הנאשם אישר כי מנשה היה הגורם היחיד שהעביר כספים מחו""ל לחשבונותיו בבנק.",האישום וההרשעה
48,ME-17-08-3725-982,"מטבלת מיצוי פעילות בחשבון של הנאשם בבנק הבינלאומי (ת/9), שתוכנה לא נסתר, עלה כי במהלך התקופה 24.12.2008-28.2.2013 התקבל בחשבון הבנק של הנאשם בבנק הבינלאומי סכום כולל של 15,445,581 ₪ במטבע חוץ, באמצעות העברות בנקאיות מבנקים זרים.",האישום וההרשעה
49,ME-17-08-3725-982,"במהלך התקופה 24.12.2008-19.11.2012 משך הנאשם מהחשבון בבינלאומי סך כולל של 2,291,641 ₪ במזומן, באמצעות 70 משיכות נפרדות, מתוכן 67 משיכות בסכומים הנמוכים מ-50,000 ₪, 2 משיכות בסכום של 50,000 ₪ ומשיכה אחת בסכום גבוה יותר.",האישום וההרשעה
50,ME-17-08-3725-982,"במהלך התקופה 5.1.2009-18.11.2012 משך הנאשם מהחשבון בבינלאומי המחאות (שקים) בסך כולל של 5,687,540 ₪ (ת/9).",האישום וההרשעה
51,ME-17-08-3725-982,"בהכרעת הדין נקבע כי הנאשם לא הציג בפני הבנק הבינלאומי מצג מלא, מפורט ומהיימן כנדרש ממנו, לאורך התקופה הארוכה, שבמהלכה הופקדו ונמשכו כספים של מנשה, בסכומים גבוהים, באמצעות חשבון הבנק של הנאשם ורעייתו.",האישום וההרשעה
52,ME-17-08-3725-982,"כך שגם אם נמסר לנאשם שאין צורך בפתיחת חשבון בנק נפרד לצורך קבלת הכספים, אין משמע שהנאשם היה פטור מחובות הדיווח לבנק.",האישום וההרשעה
53,ME-17-08-3725-982,"הנאשם נמנע מלדווח לבנק הבינלאומי על מנשה כבעלים, שותף או נהנה בחשבון הבנק שלו, אלא בחר להציג בפני נציגי הבנק ""הסכם הלוואה"", בין מנשה לבינו, על פיו הראשון ילווה לשני סכום כסף, אשר ישמש לרכישת נכס שירשם לטובת הנאשם (להלן: ""הסכם ההלוואה"").",האישום וההרשעה
54,ME-17-08-3725-982,הסכם הלוואה הוצג לבנק הבינלאומי כהסבר להעברות הכספים לחשבונו של הנאשם.,האישום וההרשעה
55,ME-17-08-3725-982,"מהסכם ההלוואה עלה שהנאשם מעוניין לרכוש את הבית ואילו מנשה הלווה לו את הכסף לשם כך, כהלוואה למשך 10 חודשים ממועד העמדת ההלוואה, ללא ריבית או הצמדה.",האישום וההרשעה
56,ME-17-08-3725-982,נכתב כי הכסף ניתן אך ורק למטרת רכישת הבית ולא לשום מטרה אחרת.,האישום וההרשעה
57,ME-17-08-3725-982,"עוד נכתב כי היה וההלוואה לא תוחזר במועד כאמור יעביר הלווה, הנאשם, לבעלות המלווה, מנשה, את הבעלות בבית, ובכך יראו את החזר ההלוואה לכל דבר ועניין.",האישום וההרשעה
58,ME-17-08-3725-982,"בהכרעת הדין נקבע כי מדובר בחוזה שנכרת אך למראית עין, כזה אשר לא שיקף את המציאות כהווייתה, עד כי לא היה בו ולו פרט נכון אחד.",האישום וההרשעה
59,ME-17-08-3725-982,"מכלל הראיות עלה כי הנאשם כלל לא חפץ לרכוש את הבית לעצמו, ולבטח לא לווה כספים לשם כך ממנשה, מתוך כוונה להשיבם חזרה.",האישום וההרשעה
60,ME-17-08-3725-982,"סכום הכסף שננקב בהסכם ההלוואה היה קטן משמעותית מסך העברות הכספיות בפועל, ובכספים אלה נעשו שימושים גם לצרכים נוספים, שלא היו קשורים לבית.",האישום וההרשעה
61,ME-17-08-3725-982,"דובר אם כן על הסכם פיקטיבי ושקרי, שלא שיקף כלל את ההסכמות בין הצדדים לו, שכל ייעודו היה להציג כסות הסכמית מטעה לבנק הבינלאומי, כהסבר להעברות הכספיות מחשבונותיו של מנשה בחו""ל לחשבונו של הנאשם.",האישום וההרשעה
62,ME-17-08-3725-982,"לצד הסכם זה אף נלוו דיווחים כוזבים נוספים מצד הנאשם לבנק הבינלאומי, במסגרת ""טופס הכר את הלקוח"", על אודות עסקת הלוואת כספים ממנשה לרכישת הבית, שכאמור נקבע כי לא שיקפה נכונה את המציאות.",האישום וההרשעה
63,ME-17-08-3725-982,"מכאן, נקבע בהכרעת הדין כי גרסת ההלוואה נמצאה כמשוללת כל יסוד והיא נועדה לתן מצג מטעה בפני הבנק הבינלאומי ביחס למוסכם בין מנשה לבין הנאשם, וזאת כדי שכל אחד מהם ישיג את מטרותיו.",האישום וההרשעה
64,ME-17-08-3725-982,"בנוסף לכך נקבע כי המצג לפיו הכספים שהתקבלו בחשבון נועדו אך לרכישת הבית, שירשם לבסוף על שם בתו, כמו גם ההסבר כי העברת הכספים, נעשתה כפי שנעשתה, אך כדי ""לפשט"" את תהליך הרכישה/בניה של הבית משום שמנשה ושרון שהו בחו""ל, נמצא כמצג שברובו הגדול לא היה מהימן, ובכך הוסתר מהבנק מידע חיוני המחויב היה להציגו לפי הדין.",האישום וההרשעה
65,ME-17-08-3725-982,"כאמור נמצא כי מנשה שרון ובנותיהם שבו למעשה לישראל עוד בשנת 2009, כך שהעברות הכספים מחו""ל לחשבון הבנק של הנאשם וממנו הלאה, למצער מרביתן המכריע, בוצעו שעה שמנשה התגורר עם משפחתו בשכירות בישראל, ולא היה כל בסיס למצג של הנאשם בפני הבנק הבינלאומי לפיו הוא נדרש בדרך זו לסייע לבני משפחתו משום שהייתם בחו""ל.",האישום וההרשעה
66,ME-17-08-3725-982,"הנאשם משך כספים מהחשבון שלו, בהתאם לבקשות של מנשה, והעביר לו גם כספים במזומן, הישר לידיו.",האישום וההרשעה
67,ME-17-08-3725-982,"בנוסף לכך, נקבע בהכרעת הדין כי בעוד שהנאשם דיווח לבנק הבינלאומי, שהכספים שהוזרמו לחשבון הבנק שלו מחו""ל נועדו לצרכיי קניית הבית לבתו ולמשפחתה, על כל ההוצאות הנלוות לכך, והגם שקבלת הכספים הוצגה באופן מטעה, משל דובר בכספי הלוואה, הרי שלא נתגלעה מחלוקת כי מנשה הזרים לחשבון הבנק של הנאשם סכום של כ-18 מיליון ש""ח, שהינו גבוה בהרבה מהסכום שנדרש לרכישת המגרש ולבניית הבית, על כך ההוצאות הנלוות (לרבות שינוי תב""ע להגדלת השטח הבנוי; תשלמי מסים, עיצוב הבית, רכישת ריהוט וכיוצ""ב).",האישום וההרשעה
68,ME-17-08-3725-982,"בהכרעת הדין נקבע כי הוכח שמנשה עשה שימושים נוספים בכספים שהעביר לחשבונו של הנאשם, כגון: כיסוי חובותיו, רכישת מגרש בהוד השרון תמורת מיליון ₪, שיפוץ בית אמו ובניית בריכה עבורה ועוד.",האישום וההרשעה
69,ME-17-08-3725-982,"במהלך התקופה 24.12.2008-19.11.2012 משך הנאשם מהחשבון בבינלאומי סך כולל של 2,291,641 ₪ במזומן, באמצעות 70 משיכות נפרדות במזומן, מתוכן 67 משיכות בסכומים הנמוכים מ-50,000 ₪, 2 משיכות בסכום של 50,000 ₪ ומשיכה אחת בסכום גבוה יותר (ת/9).",האישום וההרשעה
70,ME-17-08-3725-982,"יצוין גם שבמהלך התקופה 5.1.2009-18.11.2012 משך הנאשם מהחשבון בבינלאומי המחאות (שקים) בסך כולל של 5,687,540 ₪ (ת/9).",האישום וההרשעה
71,ME-17-08-3725-982,"בהכרעת הדין נקבע כי המאשימה הניחה תשתית ראייתית איתנה, בעצמה הדרושה לקביעת ממצאים בפלילים, לפיה הנאשם מסר דיווחים כוזבים, או למצער כאלה שלא שיקפו את מלוא האמת לאורך התקופה הרלוונטית, להנהלת סניף הבנק הבינלאומי, במספר אספקטים: הנאשם הציג את קבלת הכספים מחו""ל ממנשה כהלוואה; הנאשם הציג את קבלת הכספים לשם רכישת בית מגורים בעוד שהכסף שימש לרכישת נכסי נדל""ן נוספים, כיסוי חובות, שיפוץ ביתה של אמו של מנשה ועוד מטרות שהנאשם אף לא ידע לספר עליהן; הנאשם הציג עצמו כמי שמעמיד את חשבון הבנק שלו לטובת מנשה משום הוא שוהה בחו""ל בעת שמרבית הכסף הועבר בשעה שמנשה התגורר בישראל.",האישום וההרשעה
72,ME-17-08-3725-982,"יצא אם כן שהנאשם העמיד את חשבון הבנק שלו בבנק הבינלאומי כל מנת לסייע למנשה ""לייבא"" באמצעותו את ממונו ""מתחת לרדאר"" של נושיו, ולרכוש בין היתר נכסי נדל""ן בישראל, שמאותה הסיבה גם לא נרשמו על שמו, תוך מצן מצד מטעה לבנק הבינלאומי.",האישום וההרשעה
73,ME-17-08-3725-982,"בתחילת שנות השבעים פתח הנאשם לשימושו חשבון בבנק הפועלים (סניף 626) שמספרו 83389 (להלן: ""החשבון בבנק הפועלים"").",האישום וההרשעה
74,ME-17-08-3725-982,בשנת 2009 נתקל הנאשם בקושי למשוך סכומי כסף גבוהים במזומן מהחשבון בבינלאומי לטובת מנשה.,האישום וההרשעה
75,ME-17-08-3725-982,"באישורו של מנשה, החל הנאשם להעביר כספים מהחשבון בבינלאומי לחשבון בבנק הפועלים, באמצעות שיקים שמשך לפקודתו, ומחשבון זה משך כספים במזומן והעבירם למנשה.",האישום וההרשעה
76,ME-17-08-3725-982,"במהלך התקופה 10.12.2009-18.3.2013 העביר הנאשם מחשבונו בבנק הבינלאומי לחשבונו בבנק הפועלים סך כולל של 1,500,000 ₪.",האישום וההרשעה
77,ME-17-08-3725-982,"אמו של מנשה, גב' ג'נט מועלם, העבירה אף היא סך של 230,000 ₪ לחשבון של הנאשם בבנק הפועלים.",האישום וההרשעה
78,ME-17-08-3725-982,"בסה""כ הועבר לחשבון בבנק הפועלים 1,730,000 ₪ לטובת מנשה.",האישום וההרשעה
79,ME-17-08-3725-982,"נמצא אם כן כי הנאשם העמיד לרשותו של מנשה גם את חשבונו בבנק הפועלים, ואפשר לו לנהל באמצעותו את כספיו, לפי מיטב שיקולו ורצונו, מבלי שהנאשם דיווח לבנק הפועלים כי קיים ""שותף"" או ""נהנה"" בחשבון זה, העושה באמצעותו שימוש לצרכיו, מהחשש שהדבר היה חושף את מנשה והוא היה נדרש לשלם את יתרת חובותיו.",האישום וההרשעה
80,ME-17-08-3725-982,"למעשה, העברות הכספים מהחשבון בבינלאומי לחשבון בפועלים טשטשו לחלוטין את העובדה כי מדובר בכספים שמקורם מחו""ל, שאינם שייכים לנאשם, ולמעשה הנאשם לא החליט דבר לגביהם, אלא פועל כעושה דברו של מנשה.",האישום וההרשעה
81,ME-17-08-3725-982,"עוד נמצא, כפי שפורט בהכרעת הדין, כי כל משיכות הכספים מהחשבון בבנק הפועלים בוצעו אך ורק במזומן מקופאי הבנק, בסכומים שונים שמרביתם לא עלו על 50,000 ₪, וזאת במקביל למשיכות דומות במזומן מהחשבון בבנק הבינלאומי.",האישום וההרשעה
82,ME-17-08-3725-982,"במהלך התקופה 27.12.2009-29.4.2013 משך הנאשם מהחשבון בבנק הפועלים סך כולל של 867,000 ₪ במזומן, באמצעות 31 משיכות נפרדות במזומן, מתוכן 28 משיכות בסכומים הנמוכים מ-50,000 ₪ ו-3 משיכות בסכום של 50,000 ₪ (ת/10).",האישום וההרשעה
83,ME-17-08-3725-982,"בהכרעת הדין נקבע כי הנאשם פיצל במודע את משיכות המזומנים, בהתאם לסכום הכולל שהתבקש למשוך עבור מנשה, כך שכל משיכה תפחת מ-50,000 ₪, גם אם הדבר הצריך אותו לסור לבנק פעם אחר פעם, לעתים מדי יום, ובלבד שלא לעורר חשד כלשהו, בעקבות חובת הדיווח הנדרשת, במשיכת מזומן מעל 50,000 ₪, לפי הוראות סעיף 8 לצו איסור הלבנת הון (חובות זיהוי, דיווח וניהול רישומים של תאגידים בנקאיים למניעת הלבנת הון ומימון טרור), תשס""א-2001.",האישום וההרשעה
84,ME-17-08-3725-982,"כאמור נוכח הפרת חובות הדיווח של הנאשם כלפי הבנק הבינלאומי ובנק הפועלים הוא הורשע בריבוי עבירות, לפי סעיף 3(ב)(1) לחוק איסור הלבנת הון.",האישום וההרשעה
85,ME-17-08-3725-982,"לפי כתב האישום, עו""ד מירון גלמן, שהינו עורך דין העוסק בתחום המקרקעין וגם קרוב משפחתו של הנאשם (להלן: ""גלמן""), פתח ביום 30.5.2012 חשבון נאמנות לטובת הנאשם כנהנה, בבנק ירושלים - סניף פתח תקווה, לבקשת מנשה, ובידיעתו ובהסכמתו של הנאשם (להלן: ""חשבון הנאמנות"").",	חשבון הנאמנות בבנק ירושלים
86,ME-17-08-3725-982,"חשבון זה נועד לצורך העברת כספים שישמשו את מנשה לרכישת דירה ברח' השחר 9/12 בהוד השרון, אשר תירשם על שם הנאשם.",	חשבון הנאמנות בבנק ירושלים
87,ME-17-08-3725-982,"בתאריך 7.6.2012 הועברו לחשבון הנאמנות מחשבונו של מנשה בבנק קרדיט אנדורה סכום של 97,825 דולר; ובתאריך 24.8.2012 הועבר סכום של 108,500 אירו (שהם כ-937,000 ₪) מחשבונו של מנשה בבנק מלטה.",	חשבון הנאמנות בבנק ירושלים
88,ME-17-08-3725-982,"נטען כי בהוראתו של מנשה, ובידיעת והסכמת הנאשם, הועברו סכומי הכסף מחשבון הנאמנות לחשבון הבנק של ""חברת ינוב"", שהיא החברה הקבלנית ממנה נרכשה אותה דירה.",	חשבון הנאמנות בבנק ירושלים
89,ME-17-08-3725-982,"הדירה נרשמה במסמכי הרכישה על שם הנאשם, אך בפועל הייתה רכושו של מנשה.",	חשבון הנאמנות בבנק ירושלים
90,ME-17-08-3725-982,"הנאשם מצדו אישר כי חתם על חוזה המכר לרכישת הדירה בהוד השרון ואמר למנשה שיוכל לרשום את הדירה על שמו לטובת עתיד נכדותיו, אך לדבריו לא ידע שעו""ד גלמן פתח חשבון נאמנות על שמו לצורך רכישת הדירה.",	חשבון הנאמנות בבנק ירושלים
91,ME-17-08-3725-982,"בהכרעת הדין נקבע כי הראיה היחידה שקשרה את הנאשם לחשבון הנאמנות בבנק ירושלים הייתה אמירתו של עו""ד גלמן, לפיה הנאשם ידע על פתיחת החשבון בבנק ירושלים, מבלי שנתמכה בראיות חיצוניות, מבלי שהוצג הסכם נאמנות, ובהינתן כי לעו""ד גלמן היה אינטרס מובהק בגרסתו כעורך דין, מבלי להטיל דופי ביושרו, הרי שנקבע כי המאשימה לא הניחה מסה ראייתי מספקת לביסוס הקביעה כי הנאשם היה מודע לפתיחת חשבון הנאמנות.",	חשבון הנאמנות בבנק ירושלים
92,ME-17-08-3725-982,"נקבע כי המאשימה לא הוכיחה ברף הראיה הנדרש של מעבר לכל ספק סביר כי הנאשם ידע על חשבון הנאמנות בבנק ירושלים שנפתח על שמו, וכפועל יוצא מכך על העבירות שבוצעו בחשבון הבנק.",	חשבון הנאמנות בבנק ירושלים
93,ME-17-08-3725-982,"מכאן, הנאשם זוכה מביצוע עבירות במסגרת חשבון בנק זה.",	חשבון הנאמנות בבנק ירושלים
94,ME-17-08-3725-982,"ב""כ המאשימה, עו""ד אורי פרייסמן ועו""ד טל תבור, עתרו לקביעת מתחם ענישה של בין 6 חודשי מאסר שיכול וירוצו בעבודות שירות לבין 24 חודשי מאסר בפועל.",טיעוני המאשימה לעונש
95,ME-17-08-3725-982,"ב""כ המאשימה ביקשו להטיל על הנאשם 9 חודשי מאסר שירוצו בעבודות שירות, מאסר מותנה וקנס מתון, לצד חילוט מלוא הכספים שבחשבונות של הנאשם בבנק הבינלאומי ובבנק הפועלים.",טיעוני המאשימה לעונש
96,ME-17-08-3725-982,"נטען כי אחת מתכליותיו המרכזיות של חוק איסור הלבנת הון היא מניעת הטמעתו של הון שחור במערכת הפיננסית הלגיטימית, וכי האמצעי העיקרי להשגתה היא משטר דיווח שהוחל מכוח חוק איסור הלבנת הון על מוסדות בנקאיים.",טיעוני המאשימה לעונש
97,ME-17-08-3725-982,"נטען כי העיקרון שחוק איסור הלבנת הון בנוי עליו הינו דיווח גורף, רחב, מלא ואמיתי מתוך הכרה כי בלעדיו לא יהא ניתן להתחקות באופן אובייקטיבי אחר תנועותיו של ההון במערכת הפיננסית הגלובלית.",טיעוני המאשימה לעונש
98,ME-17-08-3725-982,"נטען כי במקרה זה הפגיעה בערך המוגן היא דרמטית, בשים לב לכך שסכום של 16 מיליון ₪ הועבר מחו""ל לישראל ללא דיווח מתאים לרשויות, הכספים עברו ריבוד נוסף בישראל כאשר חלקם שימשו את מנשה מור לרכישת נכסים שנרשמו על שם צדדים שלישיים, באמצעות הנאשם ובין היתר על שם הנאשם עצמו.",טיעוני המאשימה לעונש
99,ME-17-08-3725-982,"נטען כי חלק מהסכום הועבר על ידי הנאשם בין חשבונותיו והומר למזומן, ובדרך זו הועברו במצטבר סכומי עתק מאת הנאשם למנשה מור לצרכים בלתי ידועים.",טיעוני המאשימה לעונש
100,ME-17-08-3725-982,"נטען כי חלק מהכספים נמשך על ידי הנאשם מחשבונותיו טיפין טיפין כדי לא לעבור את רף הדיווח, במטרה להסתיר את בעלותו של מנשה מור בכספים שהועברו מחו""ל לחשבונות הבנק של הנאשם בישראל, וכל זאת באמצעות הפרה שיטתית ומתמשכת של חובות הדיווח לפי חוק איסור הלבנת הון.",טיעוני המאשימה לעונש
101,ME-17-08-3725-982,"נטען כי לא מדובר בהפרה חד פעמית של חובת הדיווח מצד הנאשם בכך שלא רשם את מנשה מור כנהנה או כשותף בשני חשבונות בנק שונים, אלא הנאשם הציג באופן עקבי ולאורך שנים מצגי שווא למספר פקידי בנק ומסר להם הסברים כוזבים באשר למקור הכספים, תוך שהסתייע במסמך פיקטיבי.",טיעוני המאשימה לעונש
102,ME-17-08-3725-982,נטען כי הנאשם משך מחשבונותיו מזומן בהיקף רב בסכומים נמוכים מרף הדיווח בעשרות הזדמנויות.,טיעוני המאשימה לעונש
103,ME-17-08-3725-982,נטען כי המחוקק אסר פעולות שכאלו בעת חקיקת סעיף 3(ב) לחוק איסור הלבנת הון.,טיעוני המאשימה לעונש
104,ME-17-08-3725-982,נטען כי העבירות בהן הורשע הנאשם הן פרי תכנון מדוקדק וכללו שימוש במסמך משפטי כוזב.,טיעוני המאשימה לעונש
105,ME-17-08-3725-982,"נטען כי הנאשם ביצע את המיוחס לו בעיניים פקוחות, בכוונת מכוון, ידע שמעשיו יביאו לפגיעה במשטר הדיווח והדבר לא הרתיעו, שכן חפץ בתוצאה זו ממניעיו, המפורטים בהכרעת הדין.",טיעוני המאשימה לעונש
106,ME-17-08-3725-982,"נטען כי לא זו בלבד שהיה לנאשם אינטרס אישי בהעברת הכספים, הוא גם היה מודע לאינטרס של מנשה מור לרמות את נושיו ולהסתיר מהם את רכושו.",טיעוני המאשימה לעונש
107,ME-17-08-3725-982,"נטען כי העבירות בוצעו על ידי הנאשם במשך שנים, מול מספר בנקאים ומול מספר גורמים בבנקים, וזאת על ידי מספר רב של פעולות חשבוניות יומיומיות, שכל מטרתן הייתה הסתרת מנשה מור ויצירת מערך שיאפשר לו לעשות שימוש יום יומי בהונו הרב מבלי להשאיר טביעות אצבעות שיחשפו אותו לנושיו.",טיעוני המאשימה לעונש
108,ME-17-08-3725-982,"נטען כי לנאשם היו הזדמנויות רבות לקבל החלטה להפסיק את התנהלותו, אולם החלטה שכזו לא התקבלה.",טיעוני המאשימה לעונש
109,ME-17-08-3725-982,"נטען כי סכום הכסף שהועבר לישראל ללא דיווח נדרש מאת הנאשם הינו משמעותי ביותר, וכך גם הנזק ממעשיו למשטר הדיווח.",טיעוני המאשימה לעונש
110,ME-17-08-3725-982,"נטען כי העבירות לפי סעיף 3(ב)(1) לחוק איסור הלבנת הון, אותן ביצע הנאשם, היו המסד שאפשר למנשה מור, שנגדו הוגש כתב אישום נפרד, להעביר לישראל הון עתק שהוסתר מנושיו וגם אפשר לו לקבל במרמה הפטר מחובותיו מהבנקים הנושים.",טיעוני המאשימה לעונש
111,ME-17-08-3725-982,"נטען כי הנאשם לא הורשע בסיוע למנשה בעבירות המרמה, אך הוא היה מודע היטב לסיבה המהותית בגללה פעל מנשה כפי שפעל.",טיעוני המאשימה לעונש
112,ME-17-08-3725-982,"נטען כי אין לקבל את טענות ב""כ הנאשם לפיהן הנאשם פעל ממניעים נאצלים, לסייע לבתו, לזכות בחלק מהרכוש שצבר מנשה בחו""ל במסגרת גירושיה.",טיעוני המאשימה לעונש
113,ME-17-08-3725-982,נטען כי תכניתו של הנאשם לגרום לחתנו לסמוך עליו ולבצע עמו עבירות פליליות על מנת לסייע לבתו לקראת תביעת גירושין מטעמה אינה מצדיקה הקלה בעונש.,טיעוני המאשימה לעונש
114,ME-17-08-3725-982,"ב""כ המאשימה אף העלו תהייה על היקפי הרכוש שהנאשם עוד קיווה להעביר לישראל, שכן גם כאשר הועברו לישראל עשרות מיליונים טרם הוגשה תביעת הגירושין, אלא זו הוגשה רק לאחר פרוץ החקירה עם מעצרו של מנשה מור.",טיעוני המאשימה לעונש
115,ME-17-08-3725-982,נטען כי הנאשם המשיך בהתנהלותו במשך שנים רבות גם כאשר נצבר בישראל רכוש רב שהיה בו כדי להבטיח את עתידה הכלכלי של בתו.,טיעוני המאשימה לעונש
116,ME-17-08-3725-982,"באשר למיקומו של הנאשם במתחם הענישה, נטען כי מדובר בנאשם מבוגר, נעדר עבר פלילי, נורמטיבי, שעשה רבות למען המדינה ולא הפיק רווח אישי מהעבירות.",טיעוני המאשימה לעונש
117,ME-17-08-3725-982,"עם זאת, נטען כי בהתאם לפסיקה בעבירות כלכליות, המשקל שניתן לנסיבות אישיות הוא מופחת, שכן רוב העבריינים הכלכליים מגיעים מרקע נורמטיבי.",טיעוני המאשימה לעונש
118,ME-17-08-3725-982,"ב""כ המאשימה הציגו פסיקה אשר משקפת לשיטתם את מדיניות הענישה הנהוגה.",טיעוני המאשימה לעונש
119,ME-17-08-3725-982,"באשר לחילוט שהתבקש, הוצג מכתב מטעם בנק הפועלים, לפיו הוא מוותר על השעבוד לטובתו ועל כן אינו טוען לזכות.",טיעוני המאשימה לעונש
120,ME-17-08-3725-982,"נטען כי על פי חוק איסור הלבנת הון, במקרה של הרשעה, קיימת חובת חילוט רכוש בשווי היקף עבירת ההלבנה, זאת בהיעדר נימוקים מיוחדים.",טיעוני המאשימה לעונש
121,ME-17-08-3725-982,"נטען כי במקרה זה, המדינה תפסה לצרכי חילוט שני חשבונות בנק של הנאשם, החשבון בבנק הבינלאומי והחשבון בבנק הפועלים, החשבונות שבאמצעותם בוצעו העבירות, והיתרה הכוללת בחשבונות אלה, נכון לסוף חודש אוגוסט 2021, עומדת על כ-190 אלף ₪ בעיקר בניירות ערך.",טיעוני המאשימה לעונש
122,ME-17-08-3725-982,"נטען כי במקרה זה, סכום הכסף שנתפס מהווה חלק קטן ביותר מהיקף העבירות שביצע הנאשם, של כ-16 מיליון ₪, ולכן על מנת להשיג את מטרות החילוט, ובראשן את התכלית ההרתעתית שתקפה גם במקרים בהם הנאשם לא הפיק רווח אישי מהעבירה, מתבקש חילוט מלא של כל הכספים התפוסים.",טיעוני המאשימה לעונש
123,ME-17-08-3725-982,"נטען כי לרוב בעבירות לפי סעיף 3(ב)(1) לחוק איסור הלבנת הון, בהן לא מדובר ברכוש אסור, בתי המשפט נוהגים לחלט כשליש מסכום העבירה.",טיעוני המאשימה לעונש
124,ME-17-08-3725-982,נטען כי הנכסים הועברו על שם מנשה מור והמדינה ביקשה את חילוטם במסגרת ההליך בעניינו.,טיעוני המאשימה לעונש
125,ME-17-08-3725-982,עוד נטען כי אין חולק שהנאשם לא שלשל לכיסו מכספי העבירה אולם בתו נהנתה מהם.,טיעוני המאשימה לעונש
126,ME-17-08-3725-982,"צוין כי המדינה הייתה מבקשת את חילוט מלוא הסכום המבוקש, אף אם הכספים היו מצויים בחשבונות בנק אחרים שלא שימשו לביצוע העבירות בהן הורשע הנאשם.",טיעוני המאשימה לעונש
127,ME-17-08-3725-982,"נטען כי ניירות הערך של הנאשם שהוחזרו בידי המדינה לא נפדו על מנת לשמור על ערכם הכלכלי כיוון שהנאשם לא ביקש זאת, ואילו היה מבקש זאת הדבר היה נעשה.",טיעוני המאשימה לעונש
128,ME-17-08-3725-982,צוין כי המאשימה הציעה לנאשם לא אחת לפדות את ניירות הערך ולהעביר את סכום הפדיון לקרן החילוט.,טיעוני המאשימה לעונש
129,ME-17-08-3725-982,"מטעם ההגנה העידו אשת הנאשם, גברת פנינה פרלמן (להלן: ""פנינה""), ובתו של הנאשם, גברת שרון פרלמן (להלן: ""שרון"").",ראיות וטיעוני ההגנה לעונש
130,ME-17-08-3725-982,"פנינה סיפרה בעדותה, בהתרגשות רבה, כי היא בת 72, נשואה לנאשם למעלה מ-50 שנים, ולהם שלושה ילדים וארבעה נכדים.",ראיות וטיעוני ההגנה לעונש
131,ME-17-08-3725-982,"לדבריה, עבדה כגננת רוב שנותיה ומשפחתם תפקדה כמשפחה נורמטיבית.",ראיות וטיעוני ההגנה לעונש
132,ME-17-08-3725-982,"פנינה סיפרה כי מאז הגעת השוטרים לביתם בשעה 5 בבוקר לצורך ביצוע החיפוש השתנה עולמה, והמשפחה המאושרת והשמחה הפכה למשפחה אומללה, הרוסה ועצובה.",ראיות וטיעוני ההגנה לעונש
133,ME-17-08-3725-982,"לדבריה, בתה הבכורה התגרשה, בהליך גירושין מכוער, קשה וכואב, והיא נאלצה לשוב ולהתגורר עם בנותיה הצעירות עמה ועם הנאשם במשך כשנה, בשל קשייה הכלכליים.",ראיות וטיעוני ההגנה לעונש
134,ME-17-08-3725-982,"פנינה מסרה כי בעקבות האירועים היא חוותה טראומה, קרסה וסובלת מחרדות ופחדים, כאשר לדברי הרופאים אין לה כל בעיה גופנית אלא נפשית.",ראיות וטיעוני ההגנה לעונש
135,ME-17-08-3725-982,"פנינה תיארה כי היא סובל מסחרחורות, חוסר שיווי משקל, נפילות, זרמים ברגליה והיא בקושי מתפקדת.",ראיות וטיעוני ההגנה לעונש
136,ME-17-08-3725-982,פנינה סיפרה כי החלה טיפול פסיכולוגי אותו נאלצה להפסיק מטעמים כלכליים.,ראיות וטיעוני ההגנה לעונש
137,ME-17-08-3725-982,"פנינה סיפרה כי היא והנאשם חסכו כסף במהלך חייהם על מנת שיוכלו לכלכל עצמם בתקופת זקנתם, אך כספם ירד לטמיון והשניים נאלצים לעבוד לצורך קיומם היומיומי.",ראיות וטיעוני ההגנה לעונש
138,ME-17-08-3725-982,"פנינה עובדת בצהרון, תוך סיכון בריאותי לדבריה מחשש להידבקות בקורונה.",ראיות וטיעוני ההגנה לעונש
139,ME-17-08-3725-982,פנינה סיפרה בדמעות כיצד חתנה ומשפחתו מסיתים את נכדותיה כנגדם ולא מאפשרים להן לבקרם.,ראיות וטיעוני ההגנה לעונש
140,ME-17-08-3725-982,"פנינה ביקשה שבגזירת העונש יובא בחשבון מצבם הכלכלי, בהיותם תלויים בעבודותיהם לצורך קיום יומיומי.",ראיות וטיעוני ההגנה לעונש
141,ME-17-08-3725-982,"שרון מסרה בעדותה כי מאז שהודיעה למנשה על רצונה להתגרש ממנו בעקבות אלימות לסוגיה, כפי שחוותה מצדו, הוא החליט למוטט את משפחתה ולנקום באביה, הנאשם, ואף הצהיר על כך בגלוי.",ראיות וטיעוני ההגנה לעונש
142,ME-17-08-3725-982,"לדבריה, האלימות שהפגין מנשה כלפיה וכלפי משפחתה לא פסקה בעקבות גירושיהם בשנת 2016.",ראיות וטיעוני ההגנה לעונש
143,ME-17-08-3725-982,שרון סיפרה כי התגוררה בבית הוריה לאחר גירושיה בשל אילוצים כלכליים.,ראיות וטיעוני ההגנה לעונש
144,ME-17-08-3725-982,"שרון מסרה בעדותה כי הוריה, אשר כל השנים שימשו דוגמא ומופת עבורה, מתפרקים לנגד עיניה.",ראיות וטיעוני ההגנה לעונש
145,ME-17-08-3725-982,"שרון תיארה את אביה כאיש נפלא, בעל ערכים, אשר גידל אותה לתפארת על ערכי יושרה, תום ואמינות, הוא משמש סבא נהדר ואלטרואיסט, על אף שהמפגש עם נכדותיו נמנע ממנו על ידי אחרים השולטים בחייהן.",ראיות וטיעוני ההגנה לעונש
146,ME-17-08-3725-982,"שרון מסרה כי חלף זקנה מכובדת לאנשי עמל ועבודה אשר חסכו פרוטה לפרוטה במשך כל חייהם, הוריה נמצאים על סף חורבן כלכלי מוחלט בשל עיקולים וחילוט חשבונות הבנקים.",ראיות וטיעוני ההגנה לעונש
147,ME-17-08-3725-982,"לדבריה, הוריה נאלצו להמשיך לעבוד גם במהלך תקופת הקורונה, תוך סיכון עצמי, על מנת שיוכלו להתפרנס.",ראיות וטיעוני ההגנה לעונש
148,ME-17-08-3725-982,"שרון אמרה כי אביה נענש עוד לפני שנגזר דינו, וזאת נוכח התמשכות ההליכים ועינוי דין של שנים שהובילו לחורבן כלכלי.",ראיות וטיעוני ההגנה לעונש
149,ME-17-08-3725-982,"שרון תיארה את הטראומה אותה חוו הוריה, וכי אביה תיאר כחוויה הקשה ביותר בחייו את היותו אזוק בתחנת המשטרה שבה נהג להתנדב, אף יותר מכל המלחמות בהן השתתף.",ראיות וטיעוני ההגנה לעונש
150,ME-17-08-3725-982,"נוסף לכך, שרון ציינה את הפגיעה בשמו הטוב של אביה, ואת הקשיים של כלל בני המשפחה.",ראיות וטיעוני ההגנה לעונש
151,ME-17-08-3725-982,שרון פנתה לבית המשפט וביקשה שייגזר על אביה עונש שלא ימוטט אותו כלכלית.,ראיות וטיעוני ההגנה לעונש
152,ME-17-08-3725-982,"שרון הבהירה כי לאחר שובם מברצלונה היא ומנשה התגוררו בבית שכור, ולאחר מכן עברו אל הבית ברמות השבים, ובלית ברירה היא עזבה את הבית במסגרת הליך הגירושין.",ראיות וטיעוני ההגנה לעונש
153,ME-17-08-3725-982,"ההגנה הגישה, בהסכמת המאשימה, את המסמכים הבאים:",ראיות וטיעוני ההגנה לעונש
154,ME-17-08-3725-982,"א)	מכתבים מטעם מספר בעלי תפקידים בבית דיור מוגן משען ""נאות אביבים"" (ברודצקי) ברמת אביב (להלן: ""נאות אביבים""), שם מועסק  הנאשם, המשבחים את תפקודו במקום, כישוריו ותכונותיו הטובות, וביניהם: גב' נילי רותם, אשר שימשה כמנהלת נאות אביבים עד לשנת 2019; מר כרמל אליאס, מנהל נאות אביבים הנוכחי; מר משה אופן, רוקח בנאות אביבים; גב' סוזי ברנר, עובדת סוציאלית בנאות אביבים; אישור כי בית אבות משען ברודצקי הינו מפעל חיוני מטעם משרד העבודה הרווחה והשירותים החברתיים.",ראיות וטיעוני ההגנה לעונש
155,ME-17-08-3725-982,"ב)	מכתב מטעם מר עזרא בנימיני, ראש עיריית הוד השרון לשעבר, מיום 6.1.2021, אשר ציין בין היתר את פעילותו של הנאשם במשך השנים כמתנדב פעיל ומרכזי בתחומים רבים ומגוונים בהוד השרון, בין היתר כחבר מרכזי בוועד הסוחרים המקומי, פעילויות התנדבותיות בעמותות וגופים ציבוריים, התנדבותו ביחידת ""המתמיד"" אשר תגברה את כוח השיטור באזור השרון בכלל ובהוד השרון בפרט.",ראיות וטיעוני ההגנה לעונש
156,ME-17-08-3725-982,"ג)	מכתב הודיה מטעם מר שמעון פרס ז""ל, בעת היותו ראש הממשלה ושר הביטחון, מיום 4.1.1996, על דברי הנאשם.",ראיות וטיעוני ההגנה לעונש
157,ME-17-08-3725-982,צורף צילום תמונה של השניים.,ראיות וטיעוני ההגנה לעונש
158,ME-17-08-3725-982,"ד)	מכתב מטעם אל""מ במיל' יהודה קורן, טייס קרב וכמי ששימש מפקד בבסיסי חיל האוויר ובן דודו של הנאשם, מיום 1.1.2021, ממנו עולה כי הנאשם עשה שירות צבאי איכותי, הינו מוכר בהוד השרון בזכות פעילויותיו החברתיות וההתנדבותיות לקהילה.",ראיות וטיעוני ההגנה לעונש
159,ME-17-08-3725-982,"ה)	תמונות של בית הכנסת הגדול במגדיאל על שם רבי שמחה ראובן פרלמן ומודעת אבל שלו; פירוט אודות אביו של הנאשם, מר יעקב פרלמן, שהיה חבר פעיל ב""הגנה"" ושימש כמפקד על הגנת היישוב במאורעות תרצ""ו-תרצ""ט; פירוט אודות שירותו הצבאי של הנאשם, כמאבטח של דוד בן גוריון; השירות הסדיר של הנאשם תחת פיקודו של תת אלוף דוד לסקוב, והוגש צילום מתוך ערך הויקיפדיה בעניינו של לסקוב.",ראיות וטיעוני ההגנה לעונש
160,ME-17-08-3725-982,"ו)	מכתב מטעם אחיו של הנאשם, מר יוסי דר (פרלמן), מיום 23.12.2020, המשבח את הנאשם בין היתר על יושרו, הגינותו, נאמנותו למדינה ואהבת המולדת הטבועה בו.",ראיות וטיעוני ההגנה לעונש
161,ME-17-08-3725-982,"ז)	מכתב מטעם גב' נחמה סטרול, חברת ילדות של הנאשם, מיום 17.2.2021, שבו תיארה את הנאשם, בין היתר, כאדם בעל לב זהב, ישר והגון.",ראיות וטיעוני ההגנה לעונש
162,ME-17-08-3725-982,"ח)	מכתב מטעם בתו של הנאשם, שרון פרלמן, מיום 12.9.2021, שבו פירטה בין היתר את מעלותיו של הנאשם, קורות חייו, השפעת המשפט עליו ועל משפחתם, קשיי המשפחה והפגיעה של מנשה במשפחתם.",ראיות וטיעוני ההגנה לעונש
163,ME-17-08-3725-982,"ט)	אסופת מסמכים רפואיים הנוגעים למצבה הרפואי של פנינה, אשת הנאשם (נ/25).",ראיות וטיעוני ההגנה לעונש
164,ME-17-08-3725-982,"ב""כ הנאשם, עו""ד דותן דניאלי, טען כי יש לקבוע בעניינו של הנאשם מתחם עונש הולם הנע בין חודשי מאסר ספורים שיכול וירוצו בעבודות שירות לבין תקופת מאסר בפועל קצרה.",ראיות וטיעוני ההגנה לעונש
165,ME-17-08-3725-982,"ב""כ הנאשם עתר לעונש של חודשיים מאסר שירוצו בעבודות שירות.",ראיות וטיעוני ההגנה לעונש
166,ME-17-08-3725-982,"נטען כי המאשימה מתייחסת לתיק זה כחמור יותר ממה שהוא, וזאת מבלי להקל ראש במעשי הנאשם.",ראיות וטיעוני ההגנה לעונש
167,ME-17-08-3725-982,צוין כי הנאשם מקבל את קביעות הכרעת הדין ולא מערער עליהן.,ראיות וטיעוני ההגנה לעונש
168,ME-17-08-3725-982,"נטען כי מהכרעת הדין עולה שהנאשם אמר אמת, אך לא את האמת כולה.",ראיות וטיעוני ההגנה לעונש
169,ME-17-08-3725-982,"נטען כי לשיטת המאשימה, הדיווח הכוזב מצד הנאשם נעשה על יסוד מסמך כוזב, והוסיף כי הנאשם סבר שמדובר במסמך חוקי שניתן לעשות בו שימוש, אולם עורך אותו מסמך לא הועמד לדין ויש לכך משקל לעניין העונש.",ראיות וטיעוני ההגנה לעונש
170,ME-17-08-3725-982,"נטען כי על פי הכרעת הדין, הסכום שהועבר לאחר הצגת הסכם ההלוואה  היה 4.6 מיליון ₪, ולא צריך להתייחס לכך כאילו ההסכם הוצג מלכתחילה מתוך תכנון מכוון שבגינו הנאשם צריך לתת את הדין עקב נסיבות מחמירות יותר.",ראיות וטיעוני ההגנה לעונש
171,ME-17-08-3725-982,הודגש כי לנאשם לא נצמח רווח אישי מביצוע העבירות והוא לא ביצע עבירות מס.,ראיות וטיעוני ההגנה לעונש
172,ME-17-08-3725-982,"ב""כ הנאשם הפנה אל הנסיבות המשפחתיות שהובילו לביצוע העבירות, וטען כי יש לכך השפעה לקביעת מתחם הענישה.",ראיות וטיעוני ההגנה לעונש
173,ME-17-08-3725-982,"נטען כי המאשימה לא הוכיחה עבירות מרמה או עבירות מקור של מנשה מור, והדבר אף לא יוחס לו במסגרת כתב האישום, לכן בית המשפט לא יכול להכריע האם לנאשם הייתה מודעות לעבירות אלה.",ראיות וטיעוני ההגנה לעונש
174,ME-17-08-3725-982,"נטען כי בעת ביצוע העבירות, משטר הלבנת ההון היה תחום חדש יחסית, לא ברור, דבר שאף משתקף באמירתו של מימון כי לא היה צורך להצהיר על מנשה כנהנה.",ראיות וטיעוני ההגנה לעונש
175,ME-17-08-3725-982,"ב""כ הנאשם הפנה לכך שחלפו 9 שנים ממועד ביצוע העבירות, וכי כתב האישום הוגש 5 שנים לאחר ביצוע העבירות.",ראיות וטיעוני ההגנה לעונש
176,ME-17-08-3725-982,"נטען כי בהינתן נסיבותיו האישיות של הנאשם, שהינו בן 75, הרי שאסור להוציאו ממעגל העבודה, מחשש להידרדרות נפשית ובריאותית, ונטען כי יש להביא בחשבון נסיבות אלה במסגרת שיקולי צדק.",ראיות וטיעוני ההגנה לעונש
177,ME-17-08-3725-982,"הודגש כי הנאשם מועסק בחוזה עבודה אישי, וככל שתיגזר עליו תקופה ארוכה של עבודות שירות הוא יאבד את מקום עבודתו ואין וודאות שישוב לעבוד שם.",ראיות וטיעוני ההגנה לעונש
178,ME-17-08-3725-982,"בנוסף לכך, נטען כי לנאשם תיגרם אי נעימות במקום עבודתו הנוכחי, אם ייוודע דבר היותו מרצה עבודות שירות.",ראיות וטיעוני ההגנה לעונש
179,ME-17-08-3725-982,"לעניין פגיעת העונש בנאשם ובמשפחתו, הפנה ב""כ הנאשם אל דברי פנינה ושרון, תוך שנטען כי הדברים נוגעים גם לבקשת החילוט.",ראיות וטיעוני ההגנה לעונש
180,ME-17-08-3725-982,נטען כי הנזקים שנגרמו לנאשם בעקבות ביצוע העבירות השתקפו גם מאופן מסירת עדותו ומהבלבול בדבריו.,ראיות וטיעוני ההגנה לעונש
181,ME-17-08-3725-982,נטען כי הנאשם נטל אחריות ושתף פעולה עם המשטרה למן תחילת חקירתו.,ראיות וטיעוני ההגנה לעונש
182,ME-17-08-3725-982,"נטען כי המסמכים שהוגשו בעניינו של הנאשם ונסיבות חייו מלמדים על התנהגותו החיובית במהלך חייו, וכי נסיבותיו המשפחתיות הן שהובילו לביצוע העבירות.",ראיות וטיעוני ההגנה לעונש
183,ME-17-08-3725-982,"נטען כי המשפחה חוותה טראומה מהתנהלות הרשויות, כפי שעלה מדבריהן של פנינה ושרון, בפרט בכל הנוגע למעצרו, תוך שצוין שהנאשם לא הובא בפני שופט כלל אלא שוחרר ממעצר בחלוף 24 שעות.",ראיות וטיעוני ההגנה לעונש
184,ME-17-08-3725-982,"ב""כ הנאשם ציין את ההשפלה הכרוכה באיזוק הפומבי של הנאשם, לתשאול הנעלם שבוצע לו לאחר החיפוש, ולפגיעה בזכות השתיקה.",ראיות וטיעוני ההגנה לעונש
185,ME-17-08-3725-982,"נטען כי הנאשם ניהל את משפטו, ואין לזקוף זאת כנסיבה לחומרה, בעיקר לאחר שזוכה מפרק בכתב האישום.",ראיות וטיעוני ההגנה לעונש
186,ME-17-08-3725-982,"נטען כי ניהול המשפט היה יעיל וענייני, התמקד בנסיבות היסוד הנפשי ולא נוהל בכל הנוגע לעניינים טכניים.",ראיות וטיעוני ההגנה לעונש
187,ME-17-08-3725-982,"התבקש כי חלוף הזמן מביצוע העבירות יובא בחשבון לא רק בקביעת המתחם אלא לעניין העונש ואף כשיקול לחריגה ממתחם הענישה, על יסוד סעיף 40יב לחוק העונשין.",ראיות וטיעוני ההגנה לעונש
188,ME-17-08-3725-982,נטען כי הנאשם נעדר עבר פלילי וכי הנאשם הורתע מההליך ולא שב לבצע עבירות בשנים שחלפו כך שלא נדרשת החמרה בעונשו משיקולי הרתעת היחיד.,ראיות וטיעוני ההגנה לעונש
189,ME-17-08-3725-982,נטען כי באף אחד מפסקי הדין שהוצגו על ידי המאשימה המעשים לא בוצעו על רקע נסיבות משפחתיות.,ראיות וטיעוני ההגנה לעונש
190,ME-17-08-3725-982,לעניין הכסף שנתפס בניירות ערך נטען כי המאשימה לא שמרה על ערכו במהלך התקופה.,ראיות וטיעוני ההגנה לעונש
191,ME-17-08-3725-982,"נטען כי ביום פרוץ החקירה, שוויים של ניירות הערך בבנק הבינלאומי עמד על 1.1 מיליון ₪, ניירות ערך אשר נקנו קודם לביצוע העבירות עם שעבוד על הלוואות עוד שנים לפני תחילת ביצוע העבירות.",ראיות וטיעוני ההגנה לעונש
192,ME-17-08-3725-982,"נטען כי שווי תיק ניירות הערך בבנק הפועלים היה 510,000 ₪.",ראיות וטיעוני ההגנה לעונש
193,ME-17-08-3725-982,"נטען כי שלוש שנים לאחר מכן, ביום הגשת כתב האישום, שווי תיק ניירות הערך בבנק הבינלאומי עמד על 220,000 ₪ ובבנק הפועלים על 153,000 ₪, ובעת הטיעונים לעונש שווי כלל ניירות הערך עומד על סך 190,000 ₪.",ראיות וטיעוני ההגנה לעונש
194,ME-17-08-3725-982,נטען כי המדינה לא עשתה דבר כדי לשמור על ערך הכסף התפוס וכי בשל כך נגרם לנאשם לא רק עינוי דין אלא נזק כלכלי אדיר.,ראיות וטיעוני ההגנה לעונש
195,ME-17-08-3725-982,"נטען כי לנאשם אין מקורות הכנסה ויכולת כלכלית, ועל כן בית המשפט התבקש להימנע מחילוט ניירות הערך, שמרביתם סחירים.",ראיות וטיעוני ההגנה לעונש
196,ME-17-08-3725-982,"נטען כי חוק איסור הלבנת הון מעניק לבית המשפט כלים רבים, ועם זאת משאיר לבית המשפט את שיקול הדעת מנימוקים מיוחדים.",ראיות וטיעוני ההגנה לעונש
197,ME-17-08-3725-982,"נטען כי במקרה זה הנאשם לא הרוויח מפירות העבירה, ואף אם מדובר היה בנאשם שביצע את עבירות המקור, הכסף נשאר אצלו והוא נהנה ממנו, לבית המשפט שיקול הדעת והסמכות להימנע מחילוט.",ראיות וטיעוני ההגנה לעונש
198,ME-17-08-3725-982,נטען כי הן הבית ברמות השבים והן הדירה בהוד השרון עברו למנשה מור כאשר בתו של הנאשם לא קיבלה זכויות בנכסים.,ראיות וטיעוני ההגנה לעונש
199,ME-17-08-3725-982,נטען כי על פני הדברים אין כל מניעה כי הנכסים יחולטו ממנשה מור.,ראיות וטיעוני ההגנה לעונש
200,ME-17-08-3725-982,נטען כי במקרה זה החילוט לא משרת תכלית קניינית או הרתעתית ומכאן שהוא משמש עונש נוסף בלבד.,ראיות וטיעוני ההגנה לעונש
201,ME-17-08-3725-982,נטען כי המדינה צריכה לפצות את הנאשם כלכלית ולא לבקש לחלט את שארית כספו.,ראיות וטיעוני ההגנה לעונש
202,ME-17-08-3725-982,נטען כי במשך השנים הנאשם שילם החזר הלוואה ודמי ניהול של החשבונות התפוסים.,ראיות וטיעוני ההגנה לעונש
203,ME-17-08-3725-982,"נטען כי אף אם הייתה מתקבלת הצעת המדינה בשנת 2019 לפדות את ניירות הערך על מנת לשמור על ערכם, הדבר היה חוסך רק חלק מירידת הערך שכן עד לאותה נקודת זמן הנאשם לא היה מיוצג, לא היה זכאי לייצוג מטעם הסנגוריה הציבורית וניירות הערך היו תפוסים בידי המאשימה.",ראיות וטיעוני ההגנה לעונש
204,ME-17-08-3725-982,הנאשם עצמו מסר כי קרא בעיון את הכרעת הדין והוא אינו חולק עליה.,ראיות וטיעוני ההגנה לעונש
205,ME-17-08-3725-982,"הנאשם פירט את השתלשלות ייצוגו המשפטי בהליך, תחילה בידי עו""ד שייצג את בתו בהליך הגירושין, עמו נותק הקשר בעקבות מעשים פליליים שעשה לדבריו, ולאחר מכן ייצג אותו עורך דין נוסף, אשר נפטר לפני הדיון השלישי, ואז מונה לו בא כוחו עו""ד דניאלי.",ראיות וטיעוני ההגנה לעונש
206,ME-17-08-3725-982,"הנאשם התייחס בדבריו לכספים בתיקי ההשקעות, ומסר כי מדובר בכספים שנחסכו במשך 50 שנה, כאשר אין לו פנסיה או חיסכון אחר, והוא תלוי כלכלית בכספים אלו, אשר הושקעו עוד לפני שנפתח המשפט.",ראיות וטיעוני ההגנה לעונש
207,ME-17-08-3725-982,"לדבריו, מאחר וחשבונותיו תפוסים, הוא נאלץ לעבוד כדי להתקיים, והוא אינו זכאי לדבר מהביטוח הלאומי משום שהיה עצמאי במשך 40 שנה.",ראיות וטיעוני ההגנה לעונש
208,ME-17-08-3725-982,"הנאשם מסר כי העבודות בהן הוא ואשתו עוסקים מסכנות את חייהם וגם אינן משתלמות, אך הן מפרנסות אותם.",ראיות וטיעוני ההגנה לעונש
209,ME-17-08-3725-982,"הנאשם ציין כי נכדותיו הן ""טעם החיים"" עבורו וסיפר על קשייו ורגשות הגעגוע אליהן מאז ניתוק הקשר עמן.",ראיות וטיעוני ההגנה לעונש
210,ME-17-08-3725-982,קביעת מתחם העונש ההולם,דיון ומסקנות
211,ME-17-08-3725-982,אין חולק כי במקרה דנא יש לקבוע מתחם הולם אחד בגין כלל העבירות שביצע הנאשם ולגזור עליו עונש כולל בגינן.,דיון ומסקנות
212,ME-17-08-3725-982,הנאשם הורשע כאמור בריבוי עבירות לפי סעיף 3(ב)(1) לחוק איסור הלבנת הון.,דיון ומסקנות
213,ME-17-08-3725-982,"בהקשר זה יש לציין כי לאחר שהוגש כתב האישום נגד הנאשם לבית משפט זה תוקן סעיף חיקוק זה, באופן שהמחוקק אבחן בין מצב שבו מדובר ברכוש כשר לבין מצב שבו מדובר ברכוש אסור, וקבע עונש מופחת למקרים שבהם מדובר ברכוש כשר (או למצער כזה שלא הוכח לגביו שהינו רכוש אסור), אשר יתקרב לעונש הקבוע לצד ביצוע עבירה של מרמה בנסיבות מחמירות (ראו: פרוטוקול ועדת החוקה, חוק ומשפט מיום 31.10.2017, בעמ' 53).",דיון ומסקנות
214,ME-17-08-3725-982,"סעיף 3(ב) לחוק איסור הלבנת הון חל הן במקרה שמדובר ברכוש אסור והן במקרה שמדובר ברכוש כשר, והעונש המרבי שנקבע בצדו של הסעיף טרם התיקון היה מאסר למשך 10 שנים או קנס בשיעור של פי עשרים מהקנס האמור בסעיף 61(א)(4) לחוק העונשין, תשל""ז-1977.",דיון ומסקנות
215,ME-17-08-3725-982,"כאמור, בעקבות תיקון סעיף זה, במסגרת תיקון 26 לחוק איסור הלבנת הון, מיום 7.12.2017, נכללות בו שתי חלופות, בהתאם לשאלה האם מדובר ב""רכוש אסור"" אם לאו.",דיון ומסקנות
216,ME-17-08-3725-982,"הנאשם הורשע בחלופה המקלה יותר, שהעונש המרבי לצידה הופחת לחמש שנות מאסר או קנס פי שמונה מהקנס האמור בסעיף 61(א)(4) לחוק העונשין, תשל""ז-1977.",דיון ומסקנות
217,ME-17-08-3725-982,"סעיף 3(ב) לחוק איסור הלבנת הון, שלא כמות סעיף 3(א) לחוק, עניינו ברכוש שנעברה בו עבירה לפי חוק איסור הלבנה עצמו – עבירה ""פנימית"" לחוק איסור הלבנת הון – שכן המדובר בפעולה שנעשתה ברכוש במטרה שלא יהיה דיווח לפי חוק איסור הלבנה כדי לסכל את יישום החוק לגופו.",דיון ומסקנות
218,ME-17-08-3725-982,העבירה שבסעיף 3(ב) לחוק איסור הלבנת הון עוסקת אם כן בעשיית פעולה ברכוש או במסירת מידע כוזב במטרה שלא יהיה דיווח כנדרש בסעיפים 7 ו-9 לחוק איסור הלבנת הון.,דיון ומסקנות
219,ME-17-08-3725-982,"עניינו של סעיף 3(ב) לחוק איסור הלבנת הון, הן בנוסחו הקודם והן לאחר תיקונו, הינו בצורך בקיומו ובאמתותו של דיווח ולצורך כך יוצר חובת דיווח עצמאית ונפרדת.",דיון ומסקנות
220,ME-17-08-3725-982,"כפי שכתב המשנה לנשיא מ' חשין בפ""ד שם טוב: ""טול מחוק איסור הלבנה את חובת הדיווח, ונטלת ממנו את נשמתו.",דיון ומסקנות
221,ME-17-08-3725-982,..,דיון ומסקנות
222,ME-17-08-3725-982,"ידענו כי דיווח הוא מאושיותיו של חוק איסור ההלבנה, כי בלעדיו לא ייכון החוק, כי הוא תשתית ליכולתן של הרשויות ללחום בפשיעה הגדולה, לכוחן של רשויות לנסות ולמגר את עבריינות הלבנת ההון.",דיון ומסקנות
223,ME-17-08-3725-982,"חובת הדיווח על אודות תנועות הון נועדה לשמש כלי עזר למלחמה בהלבנת ההון, אך משקמה ונהייתה, הפכה חובת הדיווח להיות אחד העמודים המרכזיים הנושאים על כתפיהם את חוק איסור ההלבנה"" (עמ' 416).",דיון ומסקנות
224,ME-17-08-3725-982,"מידת הפגיעה בערכים המוגנים הינה ברף גבוה, בהינתן היקף סכום הכסף שהועבר לישראל דרך חשבונותיו של הנאשם בהיקף של כ-18 מיליון ₪, משך התקופה הארוכה שבמהלכה התקבלו הכספים ממנשה אל חשבונות הבנק של הנאשם, העברת חלק מהכספים בין חשבונות הבנק של הנאשם בישראל ומשיכת הכספים במנות מנות, שרובן בסכומים שלא עלו על 50,000 ₪, והכל תוך מצגים מטעים ודיווחים כוזבים כלפי בעלי תפקידים בכירים בסניפי הבנק של הנאשם.",דיון ומסקנות
225,ME-17-08-3725-982,"בבחינת נסיבות הקשורות בביצוע העבירה (סעיף 40ט לחוק העונשין), הבאתי בכלל חשבון את חלקו המרכזי והעיקרי של הנאשם כמי שקשר קשרים ורקם את התכניות עם כלל המעורבים.",דיון ומסקנות
226,ME-17-08-3725-982,הנאשם היה שותף סוד לרצונה של בתו שרון לסיים את קשר הנישואין עם בעלה מנשה.,דיון ומסקנות
227,ME-17-08-3725-982,"הנאשם שכנע את שרון שלא לנקוט בצעד זה בעודם חיים יחדיו בברצלונה, מהחשש שמנשה ימנע ממנה לשוב ארצה עם בנותיהם, ומבלי שיעלה בידה לקבל את חלקה בממון הרב שצבר מנשה במהלך שהותם בברצלונה.",דיון ומסקנות
228,ME-17-08-3725-982,"לכן, הנאשם רקם תכנית עם בתו שרון, לפיה תשכנע את מנשה לשוב ולהתגורר כמשפחה בישראל, ולצורך כך להזרים ארצה כספים בסכומים גבוהים מחשבונותיו בחו""ל, בין היתר על מנת לרכוש עבורם בית בישראל, וכל זאת על רקע הטבות מס שניתנו בזמנו לתושבים חוזרים לרגל חגיגות 60 שנות עצמאות למדינת ישראל.",דיון ומסקנות
229,ME-17-08-3725-982,"הנאשם היה מודע לכך שתכנית זו לא תצלח כל עוד לא יעמיד לשימושו של מנשה את חשבונות הבנק שלו, לצורך העברות הכספים לישראל, שכן טרם עזיבת מנשה את הארץ הוא נקלע לחובות כבדים, בין היתר לבנקים בישראל, חלקם בשל מתן ערבויות להתחייבויותיהן של חברות עמן היה קשור.",דיון ומסקנות
231,ME-17-08-3725-982,התכנית שרקם הנאשם עם בתו צלחה כך שמנשה שוכנע כי בשלה העת לשוב ולהתגורר כמשפחה בישראל.,דיון ומסקנות
232,ME-17-08-3725-982,מנשה כמובן לא היה מודע לתכנית שרקמו הנאשם ושרון.,דיון ומסקנות
233,ME-17-08-3725-982,הנאשם נרתם לסייע למנשה ובתו לחפש בית מגורים לרכישה עבורם.,דיון ומסקנות
234,ME-17-08-3725-982,"מאמצי הנאשם נשאו פרי ועלה בידו לאתר בית מגורים צמוד קרקע, ברח' הברושים 10 ברמות השבים, תמורת סכום של 4,050,000 ₪, אשר לימים נהרס ותחת המבנה הישן נבנה בית מידות חדש ומפואר, שהוגדר כ""בית חכם"", בהשקעה כספית גבוהה.",דיון ומסקנות
235,ME-17-08-3725-982,"הנאשם היה מודע לחובות הכבדים ולהתחייבויות הכספיות של מנשה לנושים ולבנקים בישראל, ובה בעת חפץ לעודד את מנשה להזרים לישראל כספים בסכומים גבוהים ללא כל חשש או מורא שמא הדבר יתגלה לנושיו, והכל במטרה להבטיח את עתידה הכלכלי של בתו, לאחר שתממש את רצונה להתגרש ממנשה.",דיון ומסקנות
236,ME-17-08-3725-982,"לשם כך, הנאשם העמיד לרשות מנשה את חשבונות הבנק שלו (ושל רעייתו) בבנק הבינלאומי ובבנק הפועלים.",דיון ומסקנות
237,ME-17-08-3725-982,"הנאשם אמנם עדכן את הנהלת סניף הבנק הבינלאומי שבו התנהל חשבונו כי הוא עתיד לקלוט כספים מחתנו בחשבונו לשם רכישת הבית, אך לא הצהיר עליו כ""בעלים"", ""שותף"" או ""נהנה"", ואף הגדיל לעשות בהציגו לנציגי הבנק ""הסכם הלוואה"", שלגביו נקבע כי הינו הסכם פיקטיבי ושקרי, שלא שיקף את הסכמות הצדדים לו, וכל מטרתו הייתה להציג כסות הסכמית מטעה לבנק הבינלאומי, כהסבר להעברות הכספיות מחשבונותיו של מנשה בחו""ל לחשבונו של הנאשם.",דיון ומסקנות
238,ME-17-08-3725-982,"הנאשם אף דבק במצג שקרי זה בעת שמסר פרטים לבנק במסגרת ""טופס הכר את הלקוח"", על אודות עסקת הלוואת כספים ממנשה לרכישת הבית, שכאמור כזו לא נכרתה.",דיון ומסקנות
239,ME-17-08-3725-982,"נמצא כי הנאשם לא דיווח אמת, או למצער את מלוא האמת, להנהלת סניף הבנק הבינלאומי.",דיון ומסקנות
240,ME-17-08-3725-982,"כך למשל, הנאשם הציג עצמו כמי שנדרש לסייע לבתו ולמנשה בהעברת הכספים לישראל לשם תשלומי ההוצאות הכרוכות ברכישה ובניית הבית החדש, משום שהייתם הרחק מחוץ לישראל.",דיון ומסקנות
241,ME-17-08-3725-982,"ברם, נמצא כי מנשה שרון ובנותיהם שבו לישראל כבר בשנת 2009, כך שהעברות הכספים מחו""ל לחשבון הבנק של הנאשם וממנו הלאה, למצער מרביתן המכריע, בוצעו שעה שמנשה התגורר עם משפחתו בשכירות בישראל, ולא היה כל בסיס למצג של הנאשם בפני הבנק הבינלאומי לפיו הוא נדרש בדרך זו לסייע לבני משפחתו משום שהייתם בחו""ל.",דיון ומסקנות
242,ME-17-08-3725-982,"בנוסף לכך, הנאשם דיווח לבנק הבינלאומי, שהכספים שהוזרמו מחו""ל לחשבונו נועדו לצרכיי קניית הבית, על כל ההוצאות הנלוות לכך, אלא שמנשה הזרים לחשבון הבנק של הנאשם סכום של כ-18 מיליון ₪, שהינו גבוה בהרבה מהסכום שנדרש להוצאות בניית הבית.",דיון ומסקנות
245,ME-17-08-3725-982,"באישורו של מנשה, החל הנאשם להעביר כספים מהחשבון בבינלאומי לחשבון בבנק הפועלים, באמצעות שיקים שמשך לפקודתו, ומחשבון זה משך כספים במזומן באופן שיטתי והעבירם למנשה.",דיון ומסקנות
249,ME-17-08-3725-982,"נמצא אם כן כי הנאשם העמיד לרשות מנשה גם את חשבונו בבנק הפועלים, ואפשר לו לנהל באמצעותו את כספיו, לפי מיטב שיקולו ורצונו, מבלי שהנאשם דיווח לבנק הפועלים כי קיים ""שותף"" או ""נהנה"" בחשבון זה, העושה באמצעותו שימוש לצרכיו, מהחשש שהדבר היה מתגלה לנושיו של מנשה.",דיון ומסקנות
251,ME-17-08-3725-982,"נמצא כי כל משיכות הכספים מהחשבון בבנק הפועלים בוצעו אך ורק במזומן מקופאי הבנק, בסכומים שונים שכמעט כולן לא עלו על 50,000 ₪, בדומה למשיכות במזומן מהחשבון בבנק הבינלאומי, וכל זאת כדי לחמוק מדיווח לפי הוראות סעיף 8 לצו איסור הלבנת הון (חובות זיהוי, דיווח וניהול רישומים של תאגידים בנקאיים למניעת הלבנת הון ומימון טרור), תשס""א-2001.",דיון ומסקנות
252,ME-17-08-3725-982,"הנאשם היה מודע שמעשיו חרגו אל המישור הפלילי, כפי שהתבטא בנושא בחקירותיו במשטרה, אך מבחינתו פעל כאב דואג ומסור לבתו, מתוך חשש כי גירושיה ממנשה יביאו לכך שהיא תישאר מחוסרת כל, ומנשה אף ימנע מבנותיה, נכדותיו, לשוב עמה ארצה.",דיון ומסקנות
253,ME-17-08-3725-982,"לכן, הנאשם העמיד לרשות מנשה את התנאים האופטימליים מבחינתו כדי שיעביר את כספו בבטחה לישראל, ובמעשיו מנע דיווח של הבנקים על הפעילות באותם כספים, בין היתר באמצעות מצגים כוזבים.",דיון ומסקנות
254,ME-17-08-3725-982,"ברי הסיבות שהביאו את הנאשם לבצע את העבירה אינן מצדיקות את מעשי הנאשם, אף אם היה חרד כאבא לעתידה הכלכלי של בתו.",דיון ומסקנות
255,ME-17-08-3725-982,מעשיו של הנאשם היו מתוחכמים ומתוכננים היטב.,דיון ומסקנות
256,ME-17-08-3725-982,"הנאשם עשה שימוש בהסכם שכירות שנכרת אך למראית עין לשם מצג כוזב, לצד הצהרות כוזבות מצדו בדיווחיו לנציגי הבנק.",דיון ומסקנות
257,ME-17-08-3725-982,"הנאשם פעל באופן אקטיבי ביחד עם מנשה על מנת שכספו של האחרון יוזרמו לחשבונותיו במעטה של כספים לטובת רכישת בית בלבד, אך הם שימשו את מנשה למגוון שימושים, לרבות רכישת נכסי נדל""ן נוספים, תוך טשטוש עקבות מפני נושיו.",דיון ומסקנות
258,ME-17-08-3725-982,"הנאשם אף הזמין את מנהל סניף הבנק הבינלאומי לצפות בבניית הבית, על מנת לשכנעו בשטח, כי כל הכספים שהועברו לחשבונו נועדו לבניית הבית, בשעה שלא כך היו הדברים.",דיון ומסקנות
259,ME-17-08-3725-982,"יש להביא בחשבון את סכומי הכסף הגבוהים מאד שהועברו ופרק הזמן הממושך שבמהלכו הועברו הכספים לחשבונותיו של הנאשם, ומהם נמשכו על ידו לטובת צרכיו של מנשה.",דיון ומסקנות
262,ME-17-08-3725-982,מעשיו של הנאשם הסבו נזק למשטר הדיווח ומנעו את מימוש תכליות החקיקה לאיסור הלבנת הון.,דיון ומסקנות
263,ME-17-08-3725-982,למעשיו של הנאשם אף נזק פוטנציאל ככל שיסתבר כי מקור הכספים שהזרים מנשה לחשבונו בישראל אינו חוקי ובדרך זו הוטמעו כספים אלו במערכת הפיננסית הישראלית.,דיון ומסקנות
271,ME-17-08-3725-982,"אמנם, הנאשם לא הפיק ממעשיו כל הנאה כספית לעצמו, אך אלו נועדו כדי לאפשר לבתו שרון לעמוד על זכויותיה באותם כספים בבוא היום, במסגרת הליך גירושין שתכננה לנקוט כנגד מנשה עם שובם ארצה, ולאחר העברת הכספים לישראל באמצעות חשבונותיו הבנקאיים של הנאשם.",דיון ומסקנות
272,ME-17-08-3725-982,"הנאשם היה מודע למעשיו ולא נגרעה יכולתו להבין את הפסול שבהם, והיו לו הזדמנויות רבות להבין את חומרת מעשיו לחדול מהם.",דיון ומסקנות
273,ME-17-08-3725-982,"כך למשל, בעת שמר מימון, מנהל סניף בנק הבינלאומי, העלה בפניו תמיהות ושאל שאלות בקשר להזרמת הכספים בסכומים כה גבוהים; או בעת ששמר מימון שיגר מכתב לנאשם ולרעייתו בשם הבנק הבינלאומי, בחתימתו, מיום 12.8.2012 בהתאם להנחיות הרשות לאיסור הלבנת הון (ת/17), שבו נכתב בין היתר כי הודע לו שבחשבונו מתנהלת פעילות אשר לכאורה אינה בהתאם להצהרות שנמסרו בעת פתיחת החשבון, והנחזית שהינה עבור אחרים שאינם בעלי החשבון, מבלי שהוצהר על כך.",דיון ומסקנות
274,ME-17-08-3725-982,"הנאשם התבקש לחדול מפעילות זו לאלתר, תוך שהובהר שעליו להמציא מידע לגבי מקור הכסף והשימושים שיעשו בו בצירוף אסמכתאות לשביעות, שאילולא כן הבנק ייאלץ לפעול לסגירת החשבון.",דיון ומסקנות
275,ME-17-08-3725-982,"כאמור, כבר בשנת 2009 נתקל הנאשם בקושי למשוך סכומי כסף גבוהים במזומן מהחשבון בבינלאומי לטובת מנשה, ולכן העביר חלק מכספים לחשבונו בבנק הפועלים, ומשם משך את הכסף מזומן במנות שלא עלו על סכום רף הדיווח של 50,000 ₪.",דיון ומסקנות
276,ME-17-08-3725-982,לא הוכחה קרבה מצד הנאשם לסייג לאחריות פלילית.,דיון ומסקנות
277,ME-17-08-3725-982,מדיניות הענישה הנהוגה מצביעה על מנעד ענישה רחב תלוית נסיבות ביצוע העבירות וסכום העבירות.,דיון ומסקנות
278,ME-17-08-3725-982,כך למשל:,דיון ומסקנות
279,ME-17-08-3725-982,"מכל המקובץ, סבורני כי בקביעת מתחם העונש ההולם לעבירות שביצע הנאשם, בנסיבות ביצוען, נכון לאמץ את עמדת המאשימה, כך שיכלול רכיב מאסר בפועל בטווח שבין 6 חודשים שיכול וירוצו בעבודות שירות לבין 24 חודשים, לצד ענישה כלכלית וענישה מרתיעה צופה פני עתיד.",דיון ומסקנות
280,ME-17-08-3725-982,"כאמור, על בית המשפט לבחון האם ראוי לחרוג ממתחם הענישה בשל שיקולי שיקום המהווים שיקול לקולא (סע' 40ד לחוק העונשין); או מאידך, לחרוג מן המתחם בשל הצורך להגנה על שלום הציבור, המהווה שיקול לחומרה (סע' 40ה לחוק העונשין).",האם יש מקום לחריגה מגבולות מתחם הענישה?
281,ME-17-08-3725-982,"בענייננו, לא מצאתי לחרוג ממתחם העונש ההולם, כפי קביעתי, בשל שיקולי שיקום, בהעדר המלצה שיקומית או הבעת רצון מצד הנאשם להשתלב במסגרת שיקומית.",האם יש מקום לחריגה מגבולות מתחם הענישה?
282,ME-17-08-3725-982,"מנגד, לא מצאתי כי החשש שהנאשם יחזור ויבצע עבירות דומות מצדיק חציית רף מתחם הענישה לחומרה משיקולי הגנה על שלום הציבור.",האם יש מקום לחריגה מגבולות מתחם הענישה?
283,ME-17-08-3725-982,"אי-לכך, מכלול השיקולים, לרבות שיקולי הרתעת הנאשם ואחרים כמותו מפני ביצוע עבירות נוספות (סע' 40ו ו-40ז לחוק העונשין), ינחוני בקביעת העונש המתאים בגדר מתחם הענישה.",האם יש מקום לחריגה מגבולות מתחם הענישה?
284,ME-17-08-3725-982,"לחובת הנאשם נזקפות חומרת העבירות שביצע, ומדיניות הענישה עליה עמדתי לעיל.",קביעת העונש המתאים לנאשם
285,ME-17-08-3725-982,"במסגרת זו יש להביא בכלל חשבון את שיקולי הרתעת היחיד והרבים (ר' סעיפים 40ו ו-40ז לחוק העונשין), בייחוד נוכח ההשלכות החברתיות והכלכליות הכרוכות בביצוע העבירות בהן הורשע הנאשם.",קביעת העונש המתאים לנאשם
286,ME-17-08-3725-982,"מדובר בביצוע עבירות שעל פי טבען בבסיסן תכנון ותחכום, אך גילוין קשה נוכח הקלות היחסית בהן מבוצעות עבירות אלה, תוך גרימת נזק לציבור בכללותו.",קביעת העונש המתאים לנאשם
287,ME-17-08-3725-982,על כן קיימת חשיבות להרתעה לצדן.,קביעת העונש המתאים לנאשם
288,ME-17-08-3725-982,"הנאשם לא הודה בביצוע העבירות, כך שלצורך הכרעת הדין נשמעו עדויות, הוצגו ראיות והצדדים שטחו טיעוניהם.",קביעת העונש המתאים לנאשם
289,ME-17-08-3725-982,"אין ספק, זכותו של נאשם לנהל משפט בעניינו ואין לזקוף זאת לחובתו בעת גזירת הדין.",קביעת העונש המתאים לנאשם
290,ME-17-08-3725-982,משנה תוקף יש לדברים במקרה דנא כאשר נמצא שלא הונחה תשתית ראייתית מספקת להרשעת הנאשם לפעולות שיוחסו לו במסגרת חשבון הנאמנות שנפתח בבנק ירושלים.,קביעת העונש המתאים לנאשם
291,ME-17-08-3725-982,"על כן, עונשו של הנאשם לא הוחמר בשל כך שניהל את משפטו (ר' סעיף 40יא(6) לחוק העונשין).",קביעת העונש המתאים לנאשם
292,ME-17-08-3725-982,"אולם, הנאשם אינו זכאי לאותה הקלה בעונש לה זכאים נאשמים אשר לוקחים אחריות על מעשיהם, מביעים חרטה ובדרך זו חוסכים מזמנו של בית המשפט ועדי הצדדים.",קביעת העונש המתאים לנאשם
293,ME-17-08-3725-982,"לצד זאת, לאחר שכבר ניתנה הכרעת הדין, הנאשם מסר, בעצמו ובאמצעות בא-כוחו, כי הוא מקבל על עצמו את הדין, מבין את חומרת מעשיו ואינו מערער על הקביעות שנתקבלו בעניינו בהכרעת הדין.",קביעת העונש המתאים לנאשם
294,ME-17-08-3725-982,"על-כן, יש לזקוף לזכות הנאשם קבלת אחריות מצדו, אף אם מדובר בקבלת אחריות מאוחרת, שלאחר הכרעת הדין, ומבלי שהיה בה כדי לחסוך בזמן שיפוטי.",קביעת העונש המתאים לנאשם
295,ME-17-08-3725-982,"במסגרת השיקולים שמצאתי להניח על כף הזכות לטובת הנאשם, הבאתי בכלל חשבון את הפרמטרים הבאים:",קביעת העונש המתאים לנאשם
296,ME-17-08-3725-982,"א)	הנאשם יליד 1946 (בן 75), ללא עבר פלילי ברקעו.",קביעת העונש המתאים לנאשם
297,ME-17-08-3725-982,"ב)	חלף פרק זמן ממושך מאז ביצוע העבירות, ובכלל זאת חלפו למעלה מ-3 שנים מאז תחילת החקירה הגלויה ועד שהוגש כתב האישום כנגד הנאשם.",קביעת העונש המתאים לנאשם
298,ME-17-08-3725-982,"ג)	במסגרת הכרעת הדין, נמתחה ביקורת על התנהלות רשויות החקירה, בעיקר בכל הנוגע לאופן ולשעת עריכת החיפוש בביתו של הנאשם, בשעה 05:00 לפנות בוקר, משל דובר על עבריין נמלט או מסוכן, שלגביו התעורר חשש המצדיק את דחיפות ביצוע החיפוש בשעות האשמורת השלישית.",קביעת העונש המתאים לנאשם
299,ME-17-08-3725-982,"כמו כן, נקבע כי לא הייתה הצדקה לקיים עם הנאשם ""תשאול"" ללא יידוע על זכויותיו, משל אין מדובר בחלק מהליך החקירה, המחייב את החוקרים ליידע את ""המתושאל"" בדבר זכויותיו הבסיסיות לצורך שמירה על הוגנות ההליך.",קביעת העונש המתאים לנאשם
300,ME-17-08-3725-982,"אמנם, בהכרעת הדין נקבע כי פגמים אלו לא פגמו בקבילות ובמשקל הודעותיו של הנאשם במשטרה; אולם, סבורני כי יש בכל אלה משום שיקול להקלה בעת קביעת הענישה בגדר המתחם ההולם (סעיף 40יא(9) לחוק העונשין).",קביעת העונש המתאים לנאשם
301,ME-17-08-3725-982,"ד)	פגיעה אפשרית בפרנסתו של הנאשם בעקבות העונש שייגזר עליו, תוך התחשבות בפגיעה של ההליך כולו ושל העונש הצפוי לנאשם על משפחתו, כפי שגם השתקף מדבריהן של פנינה ושרון, ובפרט בשים לב למצבה הרפואי של פנינה.",קביעת העונש המתאים לנאשם
302,ME-17-08-3725-982,"ניכר כי הנאשם ומשפחתו חוו טלטלה רגשית לא פשוטה בשנים האחרונות, הן בשל ההליך המשפטי, והן כתוצאה מהגירושין הקשים שחוותה שרון והריחוק שנפער בין בנותיה לבין הנאשם ורעייתו.",קביעת העונש המתאים לנאשם
303,ME-17-08-3725-982,"ה)	הנאשם מקיים אורח חיים נורמטיבי, שומר על יציבות תעסוקתית, מפרנס את משפחתו, איש משפחה מוערך, ואין להתעלם מתרומתו למדינה ולקהילה במהלך שנות חייו, כפי שעלה גם מהמכתבים הרבים שהוגשו מטעם ההגנה.",קביעת העונש המתאים לנאשם
304,ME-17-08-3725-982,"ו)	הנאשם קיבל אחריות על מעשיו, ניכר כי הפנים את חומרתם והביע צער וחרטה.",קביעת העונש המתאים לנאשם
305,ME-17-08-3725-982,"ז)	הנאשם זוכה מחלק מהעבירות שיוחסו לו, בכל הנוגע לחשבון הנאמנות בבנק ירושלים.",קביעת העונש המתאים לנאשם
306,ME-17-08-3725-982,"כמו כן, בקביעת גובה הקנס הבאתי בחשבון כי במהלך תפיסת חשבונות הבנק של הנאשם בידי המדינה איבד תיק ההשקעות של הנאשם את מרבית שוויו.",קביעת העונש המתאים לנאשם
307,ME-17-08-3725-982,"בהקשר זה נמסר כי במועד פרוץ החקירה החזיק הנאשם בבנק הבינלאומי תיק ניירות ערך בשווי של 1.1 מיליון ₪, ובבנק הפועלים החזיק תיק השקעות בשווי 510,000 ₪.",קביעת העונש המתאים לנאשם
308,ME-17-08-3725-982,"במועד הגשת כתב האישום, באוגוסט 2017, ירד שווים של תיקי ההשקעות של הנאשם, כך: שווי התיק בבנק הבינלאומי עמד על סך של 220,000 ₪ ושווי התיק בבנק הפועלים עמד על סך של 153,000 ₪.",קביעת העונש המתאים לנאשם
309,ME-17-08-3725-982,"ואילו במועד טיעוני הצדדים לעונש, נכון לאוקטובר 2021, שווי סך תיקי ההשקעות של הנאשם מסתכם ל- 190,000 ₪ בלבד.",קביעת העונש המתאים לנאשם
310,ME-17-08-3725-982,"בהקשר זה אציין כי אין בידי לקבל את עמדת הנאשם, לפיה יש להטיל על המדינה את האחריות לאבדן הערך של תיקי השקעותיו במהלך תקופת החזקתם כתפוסים בידיה.",קביעת העונש המתאים לנאשם
311,ME-17-08-3725-982,"ודוקו, הנאשם אישר כי לא פנה אל המדינה בדרישה למכור את תיקי ניירות הערך, על מנת למנוע ירידה בערכם, ובאותה מידה נקל לסבור כי לו ערכם של תיקי ניירות הערך היה עולה דווקא, הרי שהנאשם היה עומד לקבלם בערכם הגבוה.",קביעת העונש המתאים לנאשם
312,ME-17-08-3725-982,"כלל, סביר ואף מצופה כי המדינה תחזיק את הכסף באפיקי השקעה שלמצער ישמרו על ערכו, אך סבורני כי החלטה על מכירת ניירות הערך צריכה הייתה להתקבל על ידי הנאשם עצמו, אשר עודנו הבעלים של תיקי ניירות הערך, גם בתקופת תפיסתם בידי המדינה.",קביעת העונש המתאים לנאשם
313,ME-17-08-3725-982,אל לצפות מהמדינה שתשמש מעין ברוקר או יועץ השקעות עבור הנאשם.,קביעת העונש המתאים לנאשם
314,ME-17-08-3725-982,"יתר על כן, ב""כ המאשימה מסר לבית המשפט, מבלי שנשמעה הכחשה מטעם ההגנה, כי הוצע לנאשם לא אחת לפדות את ניירות ערך, ולהעביר את הכסף לקרן החילוט, אך הוא סירב לכך.",קביעת העונש המתאים לנאשם
315,ME-17-08-3725-982,"ועם זאת, בקביעת גובה הקנס שנדרש להטיל על הנאשם בנסיבות דנא, הבאתי בכלל חשבון את ההפסד הכספי שספג הנאשם בשל אבדן ערכם של תיקי ניירות הערך שהוחזקו במשך תקופה ארוכה בידי המדינה.",קביעת העונש המתאים לנאשם
316,ME-17-08-3725-982,"סעיף 21 לחוק איסור הלבנת הון שכותרתו ""חילוט רכוש בהליך פלילי"" קובע בסעיפים קטנים (א)-(ג) כדלקמן:",חילוט 
317,ME-17-08-3725-982,"(1)	רכוש שנעברה בו העבירה, וכן רכוש ששימש לביצוע העבירה, שאיפשר את ביצועה או שיועד לכך;",חילוט 
318,ME-17-08-3725-982,"(2)	רכוש שהושג, במישרין או בעקיפין, כשכר העבירה או כתוצאה מביצוע העבירה, או שיועד לכך.",חילוט 
319,ME-17-08-3725-982,"(ב)	לענין סעיף זה, 'רכושו של הנידון' - כל רכוש שנמצא בחזקתו, בשליטתו או בחשבונו.",חילוט 
320,ME-17-08-3725-982,"סעיף 21 לחוק איסור הלבנת הון קובע אם כן כי על בית המשפט לחלט רכוש בשווי של הרכוש הקשור בעבירה מתוך רכושו של אדם אשר נידון בפניו והורשע, אלא אם החליט שלא לעשות כן מנימוקים מיוחדים, כאשר בעניין זה הכלל הינו מתן צו חילוט ואילו ההימנעות ממתן צו כאמור היא היוצא מן הכלל, ומותנית בנימוקים מיוחדים שיינתנו בכתב.",חילוט 
321,ME-17-08-3725-982,"מוסיף הסעיף וקובע כי ניתן לממש את צו החילוט כאמור לא רק מרכוש הקשור לעבירה גופה, אלא אף מרכוש אחר, כשר וחוקי, שהוא שווה ערך לרכוש הקשור בעבירה.",חילוט 
322,ME-17-08-3725-982,"המאשימה עתרה אפוא לחלט את מלוא הכסף שבחשבונותיו של הנאשם בבנק הבינלאומי והפועלים, בהיותם חשבונות הבנק ששימשו את הנאשם לביצוע העבירות בהן הורשע.",חילוט 
323,ME-17-08-3725-982,"סכום זה מסתכם כאמור לכדי כ-190,000 ₪, ובהקשר זה טענה המאשימה כי מדובר בפער עצום ביחס להיקף הכספי של העבירות שביצע הנאשם שעמד על כ-16 מיליון ₪ (הגם שהכרעת הדין נאמר 18 מיליון ₪).",חילוט 
324,ME-17-08-3725-982,"מנגד, עתר הסנגור להימנע מחילוט כלל בהינתן שמדובר בכל חסכונותיו של הנאשם בגילו המתקדם, כאשר הנאשם הפסיד כמיליון וחצי ש""ח מערכו של הכסף, שהוחזר בניירות ערף, במהלך החזקתו כתפוס ביד המאשימה (כפי שפורט לעיל).",חילוט 
325,ME-17-08-3725-982,נטען כי הנאשם לא הפיק כל רווח או הנאה מביצוע העבירות בהן הורשע.,חילוט 
326,ME-17-08-3725-982,"עמד על כך גם המשנה לנשיא מ' חשין בעניין שם טוב, בהתייחסו לחילוט על פי חוק איסור הלבנת הון, בקבעו:",חילוט 
327,ME-17-08-3725-982,"על התכלית ההרתעתית והתכלית של הוצאת בלעו של העבריין מפיו, ניתן להוסיף גם תכלית מניעתית העולה מלשון סעיף 21(א)(1) המאפשרת חילוט רכוש ששימש לביצוע העבירה, שאפשר את ביצועה או שיועד לכך.",חילוט 
328,ME-17-08-3725-982,"חילוט של רכוש כזה (למשל, רכבים או מחשבים או דירת מסתור שנועדו לשימוש לצורך ביצוע העבירה), או חילוט בשוויו של רכוש כזה, עולה בקנה אחד עם התכלית ההרתעתית, והוא מוצדק גם אם העבריין לא 'התעשר' ולא הפיק רווח טרם סוכלה מזימתו עוד קודם להשלמתה.",חילוט 
329,ME-17-08-3725-982,"לצד אלמנט ההרתעה, חילוט כאמור עשוי גם לצמצם את האפשרות לביצוע עבירות דומות בעתיד באמצעות הציוד או האמצעים ששימשו לביצוע העבירה, ככל שהחילוט הוא של האמצעי עצמו ולא של שוויו.",חילוט 
330,ME-17-08-3725-982,מסקנה דומה ניתן להסיק מהוראת סעיף 3(ב) לחוק הקובע כלהלן: ...,חילוט 
331,ME-17-08-3725-982,"נימוקים שהוכרו בפסיקה כמצדיקים חריגה מהכלל לפיו יש לחלט את הרכוש הם לדוגמא, זכותם של נפגעי העבירה (ע""א 8487/09 יהודה ניצני נ' מדינת ישראל (27.10.2013)) או מקום שבו הצורך להפנות את הרכוש התפוס לטובת הקטנת הפגיעה החברתית שנגרמה מהפעילות העבריינית, עולה על הצורך ליצור הרתעה (ע""א 8679/06 ולדימיר חביץ' ו-233 אח' נ' מדינת ישראל (30.12.2008)).",חילוט 
332,ME-17-08-3725-982,"במקרה של הנאשם שלפני, הרי שהוא הורשע בעבירות לפי סעיף 3(ב)(1) לחוק איסור הלבנת הון.",חילוט 
333,ME-17-08-3725-982,"כפי שפורט בהכרעת הדין, העבירה שבסעיף 3(ב) לחוק איסור הלבנת הון מהווה ""חגורת הביטחון"" סביב העבירה הקבועה בסעיף 3(א) לחוק איסור הלבנת הון.",חילוט 
334,ME-17-08-3725-982,"בעוד שהעבירה הקבועה בסעיף 3(ב) היא עבירה פנימית לחוק איסור הלבנת הון אשר נועדה לעגן את חובת הדיווח ולהבטיח את יישומו של חוק איסור הלבנת הון, הרי שהעבירה הקבועה בסעיף 3(א) לחוק איסור הלבנת הון היא העבירה העיקרית ולב ליבו של חוק איסור הלבנת הון (ראו: פ""ד שם טוב, בעמ' 410; פ""ד אדר, בעמ' 620).",חילוט 
335,ME-17-08-3725-982,תכליתו העיקרית של חוק איסור הלבנת הון מצויה בסעיף 3(א) שלו.,חילוט 
336,ME-17-08-3725-982,סעיף זה הוא תמציתה של המלחמה בהלבנת הון ובפעילות העבריינית שהיא הגורם לה.,חילוט 
337,ME-17-08-3725-982,"מי שעושה פעולה ברכוש אסור בניגוד להוראותיו של סעיף זה על מנת להסתיר את מקורו של הרכוש, את זהות בעלי הזכויות בו, את מיקומו או מבצע פעולות אחרות – דינו ""שיוּצא כל בילעו מפיו"" וכל הרכוש האמור יחולט ויילקח מידיו.",חילוט 
338,ME-17-08-3725-982,"ברם, בעניינו של הנאשם אין חולק שהוא לא גזל הכספים בהם עסקינן.",חילוט 
339,ME-17-08-3725-982,"הכספים מושא העבירה הינם כספים ""כשרים"", אשר על פניו הופקו כדין על ידי מנשה בברצלונה.",חילוט 
340,ME-17-08-3725-982,הנאשם לא עשה בכספים הללו כל שימוש לעצמו ולא הפיק כל רווח מביצוע העבירות.,חילוט 
341,ME-17-08-3725-982,"מכאן, התכלית הקניינית, שעניינה הוצאת בלעו של הגזלן מפיו, אינה מתקיימת מקום בו לא זכה עובר העבירה בדבר עקב ביצוע העבירה.",חילוט 
342,ME-17-08-3725-982,"שקלתי האם יש מקום לחלט את הכספים שבחשבונותיו של הנאשם, בהיותם ""רכוש שאיפשר ביצוע עבירה"", אך לא שוכנעתי כי כך הדבר.",חילוט 
343,ME-17-08-3725-982,"אמנם הכספים של מנשה הופקדו בחשבון הבנק של הנאשם בבנק הבינלאומי וחלקם אף הועברו לחשבונו בבנק הפועלים, אך לא זהו המקרה שבו מופקדים כספים בלתי כשרים על מנת שאלה ""יתערבבו"" עם כספים כשרים ובדרך זו ""הכסף הנקי"" יסייע, למעשה, בהלבנתו של ""הכסף המלוכלך"", ולפיכך יחשב לכסף ""המעורב"" בהלבנתו של האחרון באופן שמאפשר את חילוטו.",חילוט 
344,ME-17-08-3725-982,"הנאשם עשה שימוש בחשבונות הבנק שלו, בהיותם חשבונות הרשומים על שמו, ללא כל קשר לכספים שהופקדו בהם.",חילוט 
345,ME-17-08-3725-982,"הנאשם משך מעת לעת את כספו של מנשה, על פי הנחיותיו, והעבירו לידיו, כך שבסופו של יום לא השאיר בחשבונותיו את כספיו של מנשה.",חילוט 
346,ME-17-08-3725-982,"בדרך זו לא ניתן לקבוע שסכומי כסף מושא העבירות ""עורבבו"" עם סכומי כסף כשרים, השייכים לנאשם, ונטמעו זה בזה והתמזגו זה לתוך זה, מתוך מטרה שלא ניתן יהיה להבחין בין הכסף ""הנקי"" והכסף ""המלוכלך"", עד כי הייתה מתבקשת המסקנה לפיה סכום הכסף כולו מהווה ""רכוש אסור"" אשר ניתן לחלטו.",חילוט 
347,ME-17-08-3725-982,בהקשר זה חשוב לציין כי המאשימה לא חלקה על כך שהכסף אותו ביקשה לחלט הינו למעשה כספו של מנשה אותו חסך במהלך חייו והיה מופקד בחשבונותיו בבנקים עובר לביצוע העבירות מצדו בהן הורשע.,חילוט 
348,ME-17-08-3725-982,"משכך, לא מצאתי כי נעשה שימוש בכספו של הנאשם כדי לבצע את העבירות, להבדיל מחשבונות הבנק.",חילוט 
349,ME-17-08-3725-982,"הנה כי כן, בהינתן שהנכסים בהם בוצעו העבירות, ובין היתר הבית ברמות השבים והדירה בהוד השרון אינם מצויים בידי הנאשם, הנאשם לא הפיק כל רווח או הנאה כלכלית מביצוע העבירות, ובהתחשב במצבו הכלכלי שאינו מהמשופרים כפי שעלה מדבריו ומדברי בני משפחתו, עליו לא חלקה המאשימה, סבורני כי קיימים ""נימוקים מיוחדים"" המצדיקים להימנע מחילוט כספי הנאשם, וכי די ברכיבי הענישה שיפורטו להלן.",חילוט 
350,ME-17-08-3725-982,"מכל הנתונים, הטעמים והשיקולים שפירטתי לעיל, מצאתי להשית על הנאשם את העונש הבא:",העונש המושת על הנאשם 
351,ME-17-08-3725-982,א.	מאסר בפועל לתקופה של 9 חודשים.,העונש המושת על הנאשם 
352,ME-17-08-3725-982,תקופת המאסר תרוצה בדרך של עבודות שירות בהתאם לחוות דעת הממונה מיום 22.07.2021 ומיום 15.12.2021.,העונש המושת על הנאשם 
353,ME-17-08-3725-982,"מובהר לנאשם כי עליו לעדכן את משרד הממונה בכל שינוי אם יחול בכתובת מגוריו, וכי עליו לעמוד בתנאי הפיקוח.",העונש המושת על הנאשם 
354,ME-17-08-3725-982,"הנאשם הוזהר כי כל הפרה בתנאי עבודות השירות, יכולה ותביא להפקעתן המנהלית ולריצוי העונש במתקן כליאה.",העונש המושת על הנאשם 
355,ME-17-08-3725-982,"הובהר לנאשם כי מקום השמתו לריצוי עבודות השירות הינו ב""מרכז למורשת המודיעין"", אשר בשד' יריב אהרון ברמת השרון, ובכפוף לאמור בחוות דעת הממונה ולפי צרכיו.",העונש המושת על הנאשם 
356,ME-17-08-3725-982,פרטי המפקח האחראי רשומים בחוות דעת הממונה.,העונש המושת על הנאשם 
357,ME-17-08-3725-982,"על הנאשם להתייצב ביום 25.1.2022 בשעה 8:00 ביחידת עבודות שירות במפקדת מחוז מרכז שברמלה, או בכל מקום אחר בו יידרש, לצורך קליטה והצבה לריצוי עבודות השירות.",העונש המושת על הנאשם 
358,ME-17-08-3725-982,ב.,העונש המושת על הנאשם 
359,ME-17-08-3725-982,מאסר מותנה לתקופה של 9 חודשים.,העונש המושת על הנאשם 
360,ME-17-08-3725-982,הנאשם יישא בעונש זה אם בתקופה של שלוש שנים מהיום יעבור על כל עבירה לפי סעיף 3(ב) לחוק איסור הלבנת הון.,העונש המושת על הנאשם 
361,ME-17-08-3725-982,"ג.	קנס בסך 25,000 ₪ או מאסר למשך 90 יום תחתיו.",העונש המושת על הנאשם 
362,ME-17-08-3725-982,הקנס ישולם ב-20 תשלומים חודשיים שווים ורצופים.,העונש המושת על הנאשם 
363,ME-17-08-3725-982,התשלום הראשון ישולם ביום 1.1.2022 ויתר התשלומים מדי 1 לכל חודש שלאחר מכן.,העונש המושת על הנאשם 
364,ME-17-08-3725-982,"פיגור בתשלום אחד מן התשלומים שנקבעו לעיל, יעמיד לפירעון מידי את יתרת הקנס שטרם שולמה ויחייב את הנאשם בתשלום תוספת פיגורים כחוק.",העונש המושת על הנאשם 
365,ME-17-08-3725-982,"ניתן בזאת צו כללי למוצגים, לפיו יושמדו/יחולטו/יושבו לבעליהם, לפי שיקול דעת המאשימה.",העונש המושת על הנאשם 
366,ME-17-08-3725-982,המזכירות תעביר העתק של גזר הדין לשירות המבחן ולממונה על עבודות שירות.,העונש המושת על הנאשם 
367,ME-17-08-3725-982,זכות ערעור כדין.,העונש המושת על הנאשם 
368,ME-17-08-3725-982,"54678313ניתן היום,  י""ב טבת תשפ""ב, 16 דצמבר 2021, במעמד הצדדים.",העונש המושת על הנאשם 
