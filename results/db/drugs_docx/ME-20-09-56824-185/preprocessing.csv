,verdict,text,part
0,ME-20-09-56824-185,באמצעות פרקליטות מחוז ירושלים (פלילי),מדינת ישראל
1,ME-20-09-56824-185,"על ידי ב""כ עו""ד נתי בן חמו",מדינת ישראל
2,ME-20-09-56824-185,"על ידי ב""כ עו""ד ניר רוטנברג",מאיר יוסף סניור
3,ME-20-09-56824-185,"חוק העונשין, תשל""ז-1977: סע'  25, 29, 34ב, 40 ט', 284, 384, 40יא, 413(א), 413 ח(1), 413ט, 413יא, 415, 418, 420",הנאשם
4,ME-20-09-56824-185,"חוק הגנת הפרטיות, תשמ""א-1981: סע'  2(1), 5",הנאשם
5,ME-20-09-56824-185,"פקודת התעבורה [נוסח חדש]: סע'  10(א), 38",הנאשם
6,ME-20-09-56824-185,"פקודת הסמים המסוכנים [נוסח חדש], תשל""ג-1973",הנאשם
7,ME-20-09-56824-185,"הנאשם הורשע על פי הודאתו, במסגרת הסדר טיעון בכתב אישום מתוקן, בגין העבירות כדלהלן: ארבע עבירות של גניבת רכב לפי סעיף 413(א) לחוק העונשין, התשל""ז – 1977 (להלן: ""חוק העונשין""); בעבירה של מסחר ברכב או בחלקים גנובים, לפי סעיף 413יא לחוק העונשין; בחמש עבירות של קבלת דבר במרמה לפי סעיף 415 לחוק העונשין; בחמש עבירות של גניבה לפי סעיף 384 לחוק העונשין; בחמש עבירות של הפרת אמונים לפי סעיף 284 בצירוף סעיפים 29 ו34ב לחוק העונשין; בעבירת שינוי זהות של רכב או חלק של רכב לפי סעיף 413ט לחוק העונשין; במספר עבירות של זיוף לפי סעיף 418 לחוק העונשין; במספר עבירות של שימוש במסמך מזויף לפי סעיף 420 לחוק העונשין; ניסיון לגניבה או זיוף של מסמך לפי סעיף 413 ח(1) בצירוף סעיף 25 לחוק העונשין; עבירה של פגיעה בפרטיות, לפי סעיף 5 בצירוף סעיף 2(1) לחוק הגנת הפרטיות, התשמ""א – 1981 (להלן: ""חוק הגנת הפרטיות"").",רקע
8,ME-20-09-56824-185,"עבירה של נהיגה ללא רישיון בתוקף, לפי סעיף 10(א) בצירוף סעיף 38 לפקודת התעבורה [נוסח חדש] (להלן: ""פקודת התעבורה"").",רקע
9,ME-20-09-56824-185,במסגרת הסדר הטיעון לא הייתה הסכמה לעניין העונש וכל צד נותר חופשי בטיעוניו.,רקע
10,ME-20-09-56824-185,"על פי החלק הכללי של עובדות כתב האישום המתוקן המיוחס לנאשם, במהלך שנת 2020 (להלן: ""התקופה הרלוונטית""), נהג הנאשם לגנוב כלי רכב שונים בשיטת גניבה מתוחכמת שתפורט להלן:",רקע
11,ME-20-09-56824-185,"הנאשם נהג להגיע לסוכנויות למכירת רכב, להציג מצג שווא לפיו הוא מתעניין בקניית כלי רכב וביקש לקבל לידיו מפתחות של כלי רכב שונים, וזאת תוך הטענה השקרית לפיה הוא מבקש לבדוק את אותם במתחם הרכבים הסגור לשם שקילת קנייתם.",רקע
12,ME-20-09-56824-185,"בעקבות מצג השווא, נתנו סוכני המכירות לנאשם צרורות של מפתחות לכלי רכב שונים.",רקע
13,ME-20-09-56824-185,הנאשם נהג לרשום לעצמו את מספר הרכב וכן את מספר קוד הנעילה של כלי הרכב אותם בחן.,רקע
14,ME-20-09-56824-185,"כשעזב הנאשם את הסוכנויות, נטל ונשא עמו את אחד ממפתחות כלי הרכב מתוך צרורות המפתחות אשר קיבל לידיו.",רקע
15,ME-20-09-56824-185,"כעבור זמן מה, משהניח הנאשם כי כלי הרכב נמכרו, יצר הנאשם קשר עם רפאל אסרף (להלן: ""רפאל""), עובד בעיריית ירושלים אותו הכיר, וביקש ממנו את פרטיהם של רוכשי המכוניות וכתובתם.",רקע
16,ME-20-09-56824-185,"משקיבל הנאשם מרפאל את כתובת בעליו החדשים של הרכב הרלוונטי, פנה לכתובת האמורה וגנב את המכונית באמצעות שימוש במפתח אותו גנב ובקוד אשר קיבל לידיו במרמה בעת ביקורו בסוכנות.",רקע
17,ME-20-09-56824-185,"בסמוך לאחר הגניבות, מכר הנאשם את כלי הרכב הגנובים לאחר שזהותו אינה ידועה למאשימה (להלן: ""אחר""), וקיבל מאותו אחר תשלום במזומן עבור כלי הרכב.",רקע
18,ME-20-09-56824-185,האחר העבירם לשטחי הרשות הפלשתינאית.,רקע
19,ME-20-09-56824-185,"מעובדות האישום הראשון לכתב האישום עולה, כי במועד שאינו ידוע במדויק למאשימה, עובר ליום 11.05.2020, ביקר הנאשם בסניף גלילות של סוכנות ""לובינסקי טרייד & ליס מקבוצת דוד לובינסקי"", ביקש וקיבל צרור מפתחות הכולל מפתח לרכב מסוג סקודה שמספרו 58-511-38, ואת הקוד לפתיחת נעילת הרכב.",רקע
20,ME-20-09-56824-185,הנאשם נטל את מפתח הרכב מתוך צרור המפתחות ויצא מהמקום.,רקע
21,ME-20-09-56824-185,"ביום 24.05.2020 פנה הנאשם לרפאל, בבקשה כי יבדוק עבורו את פרטי הבעלות ברכב.",רקע
22,ME-20-09-56824-185,"בתאריך שאינו ידוע במדויק למאשימה, בין ה04.06.2020 ל06.06.2020, הגיע הנאשם לכתובתה של ענת בעלת הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום.",רקע
23,ME-20-09-56824-185,"לאחר מכן, יצר הנאשם קשר עם האחר ומכר לו את הרכב בתמורה לתשלום במזומן, והאחר העביר את הרכב לשטחי הרשות הפלסטינית.",רקע
24,ME-20-09-56824-185,"מעובדות האישום השני לכתב האישום עולה, כי במועד שאינו ידוע במדויק למאשימה, עובר ליום 26.05.2020, ביקר הנאשם בסניף שדה התעופה של סוכנות ""באדג'ט השכרת רכב ישראל – דומיקאר בע""מ"", ביקש וקיבל צרור מפתחות הכולל מפתח לרכב מסוג סקודה שמספרו 32-961-38, ואת הקוד לפתיחת נעילת הרכב.",רקע
26,ME-20-09-56824-185,"ביום 27.05.2020 פנה הנאשם לרפאל, בבקשה כי יבדוק עבורו את פרטי הבעלות ברכב.",רקע
27,ME-20-09-56824-185,"בתאריך שאינו ידוע במדויק למאשימה, בין ה-23.06.2020 בשעה 21:30 ל-24.06.2020 בשעה 07:20, הגיע הנאשם לכתובתה של תמי, בעלת הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום.",רקע
28,ME-20-09-56824-185,"לאחר מכן, יצר הנאשם קשר עם האחר ומכר לו את הרכב בתמורה לתשלום במזומן.",רקע
29,ME-20-09-56824-185,"מעובדות האישום השלישי לכתב האישום עולה, כי במועד שאינו ידוע במדויק למאשימה, עובר ליום 21.05.2020, ביקר הנאשם בסניף גלילות של סוכנות ""לובינסקי טרייד & ליס מקבוצת דוד לובינסקי"", ביקש וקיבל צרור מפתחות הכולל מפתח לרכב מסוג סקודה שמספרו 56-262-38, ואת הקוד לפתיחת נעילת הרכב.",רקע
32,ME-20-09-56824-185,"בהמשך למתואר לעיל, ניגש הנאשם סמוך למקום מגוריו של גד, בעל הרכב הרלוונטי, איתר את הרכב והתקין על הרכב מכשיר GPS מגנטי.",רקע
33,ME-20-09-56824-185,"ביום 08.07.2020, סמוך לשעה 13:00, הגיע הנאשם לרחוב יצחק בן נחום בעיר ירושלים, איתר את הרכב, הניע אותו בעזרת המפתח והקוד שהיו ברשותו ונסע מהמקום.",רקע
34,ME-20-09-56824-185,"לאחר מכן, החליף הנאשם את לוחית הזיהוי ברכב הגנוב תוך שהוא מתקין תחתיה לוחית זיהוי שמספרה 21-516-12.",רקע
35,ME-20-09-56824-185,"החל ממועד גניבת הרכב ועד ליום מעצרו 11.08.2020 המשיך הנאשם לעשות שימוש ברכב הגנוב ולנהוג בו, וזאת עשה כשאין ברשותו רישיון נהיגה בתוקף.",רקע
36,ME-20-09-56824-185,"מעובדות האישום הרביעי לכתב האישום עולה, כי במועד שאינו ידוע במדויק למאשימה, עובר ליום 12.06.2020, ביקר הנאשם בסניף פתח תקווה של סוכנות ""לובינסקי טרייד & ליס מקבוצת דוד לובינסקי"", ביקש וקיבל צרור מפתחות הכולל מפתח לרכב מסוג סקודה שמספרו 47-178-38, ואת הקוד לפתיחת נעילת הרכב.",רקע
38,ME-20-09-56824-185,"ביום 13.07.2020 פנה הנאשם לרפאל בבקשה, כי יבדוק עבורו את פרטי הבעלות ברכב.",רקע
39,ME-20-09-56824-185,"ביום 24.07.2020 הגיע הנאשם לכתובתו של אורי, בעל הרכב, איתר את הרכב, הניע אותו בעזרת המפתח והקוד שהיו ברשותו ונסע מהמקום.",רקע
41,ME-20-09-56824-185,"מעובדות האישום החמישי לכתב האישום עולה, כי במועד שאינו ידוע במדויק למאשימה, עובר ליום 20.03.2020, ביקר הנאשם בסוכנות ""לובינסקי טרייד & ליס מקבוצת דוד לובינסקי"", ביקש וקיבל צרור מפתחות הכולל מפתחות רכב מסוג סקודה שמספרו 46-083-38, ומפתחות רכב מסוג סקודה שמספרו 30-035-38, ואת מספרי הקוד לפתיחת נעילת הרכבים.",רקע
42,ME-20-09-56824-185,הנאשם נטל 2 מפתחות רכב מתוך הצרור ויצא מהמקום.,רקע
43,ME-20-09-56824-185,ביום 22.04.2020 פנה הנאשם לרפאל בבקשה כי יבדוק עבורו את פרטי הבעלות ברכב מספר 46-083-38.,רקע
44,ME-20-09-56824-185,ביום 30.04.2020 קיבל הנאשם לידיו מידע הכולל את פרטיו של בעל הרכב ואת מקום מגוריו ביישוב אבו סנאן.,רקע
45,ME-20-09-56824-185,"ביום 06.08.2020, פנה הנאשם לרפאל בבקשה כי יבדוק עבורו את פרטי הבעלות ברכב מספר 30-035-38.",רקע
46,ME-20-09-56824-185,ביום 10.08.2020 קיבל הנאשם לידיו מידע הכולל את פרטיו של בעל הרכב ואת מקום מגוריו בטייבה.,רקע
47,ME-20-09-56824-185,"מעובדות האישום השישי לכתב האישום עולה, כי במועד שאינו ידוע במדויק למאשימה, עובר ליום 11.08.2020, זייף הנאשם את המסמכים הבאים: רישיון להחזקה ושימוש של סם מסוכן מתאריך 30.12.2019 ועד לתאריך 23.12.2019.",רקע
48,ME-20-09-56824-185,"הנאשם זייף על הרישיון את שמו וחתימתו של מג'ר יובל לנדשפט, מנהל לפי פקודת הסמים המסוכנים.",רקע
49,ME-20-09-56824-185,"עוד זייף הנאשם תעודת זהות ובה תמונתו של הנאשם, ופרטיו של אחר בשם ליאור שמעון.",רקע
50,ME-20-09-56824-185,"תעודת זהות ובה השם ""מוראנו מאייר ג'וס"" וכן תמונתו של הנאשם.",רקע
51,ME-20-09-56824-185,שאר הפרטים בתעודה תואמים לפרטיו של הנאשם מלבד שנת הלידה.,רקע
52,ME-20-09-56824-185,"חותמת על שם אליעזר פפרברג, עו""ד, מספר רישיון 3976, רחוב יפו 97 ירושלים.",רקע
53,ME-20-09-56824-185,"חותמת על שם משה ראם, עו""ד, מספר רישיון 15823.",רקע
54,ME-20-09-56824-185,"חותמת על שם ד""ר ארקדיר דוד, מומחה לנוירולוגיה, מספר רישיון 38209.",רקע
55,ME-20-09-56824-185,"בהמשך לכך, זייף הנאשם מסמכים רפואיים הנחזים להיות מסמכים מבית החולים הדסה עין כרם.",רקע
56,ME-20-09-56824-185,"בין השאר, זייף הנאשם מועדי ביקור שלא התקיימו, אבחנות רפואיות והמלצות להמשך טיפול אותם כתב בעצמו.",רקע
57,ME-20-09-56824-185,"הנאשם חתם על המסמכים המזויפים שיצר בשמו של ד""ר ארקדיר וזאת תוך שימוש בחותמת אשר זייף.",רקע
58,ME-20-09-56824-185,"על גבי ייפוי הכוח המזויף חתם הנאשם בשמו של עו""ד פפרברג, וזאת באמצעות החותמת אשר זייף ושהייתה ברשותו.",רקע
59,ME-20-09-56824-185,"בנוסף למתואר לעיל, במועד שאינו ידוע במדויק למאשימה ניסה הנאשם לזייף רישיונות נהיגה על שמו, בכך שערך מסמכים שנשמרו כקבצים בטלפון הנייד השייך לו, אשר על גביהם כתב בכזב כי תוקפם הוא עד ליום 04.08.2021, וכן עד ליום 04.02.2021, וזאת בעוד רישיון הנהיגה המקורי של הנאשם אינו בתוקף.",רקע
60,ME-20-09-56824-185,הנאשם לא יצר מסמך פיזי מודפס מקבצים אלו.,רקע
61,ME-20-09-56824-185,הצהרת נפגע העבירה (ת/1),ראיות לעונש
62,ME-20-09-56824-185,"מהצהרת נפגע העבירה גד ל' עולה, כי הנאשם גנב את מכוניתו חודש לאחר נישואיו, כאשר במכונית היו צ'קים אשר התקבלו כמתנות חתונה, חפצים רבים שגד לא הספיק להעביר לביתו החדש, מסמכים ודרכונים שונים, ואף טלית ותפילין.",ראיות לעונש
63,ME-20-09-56824-185,"לדברי גד, גנבת הרכב גרמה לו לתסכול רב ולקשיים רבים, כמו גם לבזבוז זמן רב.",ראיות לעונש
64,ME-20-09-56824-185,"לדבריו, לאחר האירוע הרכב הושב אליהם במצב רע, כשהוא מלוכלך ובעל פגמים רבים, דבר שדרש ממנו לבצע לאוטו בדיקות וטיפולים שונים, בהם תיקון הבלמים, החלפת צמיגים וטיפול 10,000.",ראיות לעונש
65,ME-20-09-56824-185,"לדברי גד, נגרמו לו ולאשתו עוגמת נפש רבה, נזקים המסתכמים לסך של יותר מ-35,000 ₪, ואף נפגעה פרטיותם כשהנאשם והחוקרים נחשפו למכתבים שונים ופרטיים אשר היו ברכב.",ראיות לעונש
66,ME-20-09-56824-185,הצהרת נפגע העבירה (ת/2),ראיות לעונש
67,ME-20-09-56824-185,"מהצהרת נפגע העבירה אורי א', עולה כי הנאשם גנב את מכוניתו לאחר שאורי ואשתו חסכו כסף רב לקניית המכונית.",ראיות לעונש
68,ME-20-09-56824-185,"לדברי אורי, המכונית שימשה אותו באופן יום-יומי בנסיעותיו לעבודה, ולאחר האירוע הוא נאלץ לקנות מכונית בדחיפות, ולכן התפשר על רכב בתקציב גבוה מהתקציב המקורי.",ראיות לעונש
69,ME-20-09-56824-185,"לדבריו, במכונית היו חפצים בעלי ערך סנטימנטלי כמשקפי שמש וצעצועים לילדים, כמו גם כיסא בטיחות לתינוק.",ראיות לעונש
70,ME-20-09-56824-185,"לדבריו, האירוע גרם לתחושה לא נעימה של פגיעה בפרטיות וברכוש הפרטי, לקושי ממשי בהתנהלות המשפחתית, כמשפחה עם ילד וכאשר בת הזוג בהריון, ולנזק כלכלי ולאובדן זמן לצורך חיפוש רכב נוסף.",ראיות לעונש
71,ME-20-09-56824-185,הצהרת נפגע העבירה (ת/3),ראיות לעונש
72,ME-20-09-56824-185,"מהצהרת נפגעי העבירה י' ס' וענת ס' עולה, כי הנאשם גנב את מכוניתם כשהייתה ענת בשבוע ה-39 להריונה, דבר שגרם לעוגמת נפש רבה ומנע מענת ומ-י' לטפל בהחלפת הרכב ולבצע את הסידורים הנדרשים, ויצר קושי ממשי בחייהם.",ראיות לעונש
73,ME-20-09-56824-185,"לדברי י' וענת, נגרם להם בזבוז זמן רב, ונגרמו להם נזקים בסך של כ-14,000 ₪, שהם הפער בין עלות קניית רכב לבין הפיצוי אותו שילמה חברת הביטוח, כמו גם שווים של חפצים שונים שהיו ברכב כשלט לחניון, שמיכה, מזוודה ומשחקים.",ראיות לעונש
74,ME-20-09-56824-185,"לדבריהם, האירוע גרם להם לתחושה של פחד מחדירה למרחב הפרטי ומגניבת רכוש אישי.",ראיות לעונש
75,ME-20-09-56824-185,"מטעמו של הנאשם העידו ד""ר אלון דהן, יו""ר ארגון נכי צה""ל של מחוז ירושלים, הרופאה המטפלת בנאשם ד""ר ילנה וירוזוב, אחיותיו ר' כ' ומ' מ' ס', ובתו ס' ס'.",ראיות לעונש
76,ME-20-09-56824-185,"כמו כן הוגשו חוות דעתו של העובד הסוציאלי מר שרון ימיני, אישור להחזקה ושימוש של קנאביס רפואי, מסמך מארגון נכי צה""ל ומסמכים רפואיים.",ראיות לעונש
77,ME-20-09-56824-185,"מר דהן העיד, כי הוא מכיר את הנאשם מזה 4 שנים, הוא מעורב בחיי הקהילה של ארגון נכי צה""ל במחוז ירושלים, חברותי, ללא בעיות משמעת, אדם נורמטיבי, סביר וטוב.",ראיות לעונש
78,ME-20-09-56824-185,"ד""ר וירוזוב, מומחית לנוירולוגיה, העידה כי הנאשם סובל ממצב בריאותי קשה, מחלת פרקינסון, הוא סובל מהפרעות שינה ומתנועות לא רצוניות בשינה, מירידה בזיכרון, ומרעד.",ראיות לעונש
79,ME-20-09-56824-185,"הרופאה מסרה, כי לאחר שטיפולים ותרופות לא עזרו לנאשם היא הפנתה אותו למומחה לקנבוס רפואי.",ראיות לעונש
80,ME-20-09-56824-185,"מר שרון ימיני, עו""ס, נתן חוות דעת הנוגעת לנאשם.",ראיות לעונש
81,ME-20-09-56824-185,"מחוות הדעת עולה, כי הנאשם איבד את אביו בעקבות מחלה קשה, כאשר היה בן 12, בעקבות זאת סבל מהתקפי חרדה והתנהגות כפייתית טורדנית.",ראיות לעונש
82,ME-20-09-56824-185,"עוד עולה מחוות הדעת, כי בעת שירותו הצבאי נפצע הנאשם, לדבריו, בעת פעילות מבצעית בלבנון, והוכר כנכה צה""ל.",ראיות לעונש
83,ME-20-09-56824-185,עד לגירושיו תיפקד באופן נורמטיבי.,ראיות לעונש
84,ME-20-09-56824-185,"בעקבות הגירושין הוא סבל מקשיים נפשיים, מצבו הדרדר והוא החל לפשוע.",ראיות לעונש
85,ME-20-09-56824-185,"על פי חוות הדעת, הנאשם לוקח אחריות על חלק מהעבירות שביצע, והעבירות נובעות מתוך קושי נפשי.",ראיות לעונש
86,ME-20-09-56824-185,"לדידו, הנאשם אינו מקבל טיפול מספק כנגד הקשיים הנפשיים והבריאותיים שהוא חווה.",ראיות לעונש
87,ME-20-09-56824-185,"סופו של דבר, המליץ העובד הסוציאלי על חזרתו של הנאשם לטיפול פסיכיאטרי, ועל הטלת עונש מאסר בחופף לעונש המאסר אותו מרצה הנאשם כעת.",ראיות לעונש
88,ME-20-09-56824-185,"האחות, גברת ר' כ', העידה שפטירת אביהם בגיל צעיר השפיעה מאוד על הנאשם, וגירושיו השפיעו עליו לרעה וגרמו להידרדרות במצבו הנפשי.",ראיות לעונש
89,ME-20-09-56824-185,"לדבריה, במהלך שבעת החודשים בהם שהה הנאשם אצלה במעצר בית, הרשה הנאשם לעצמו להפגין חולשה ליד משפחתו, ולהודות במצבו הקשה.",ראיות לעונש
90,ME-20-09-56824-185,האחות ביקשה מבית המשפט לנהוג בו במידת הרחמים.,ראיות לעונש
91,ME-20-09-56824-185,"האחות, גברת מ' מ' ס', העידה שהיא מטפלת בשיטת נוירותרפיה אקטיבית, ושהיא טיפלה בנאשם במהלך תקופת מעצר הבית שלו.",ראיות לעונש
92,ME-20-09-56824-185,"לדבריה הנאשם סובל מהפרעה טורדנית כפייתית (OCD), וממועקה נפשית קשה.",ראיות לעונש
93,ME-20-09-56824-185,"עוד סובל הנאשם מפרקינסון ומהפרעות נפשיות, ומבחינה כלכלית הוא לא יכול היה להרשות לעצמו טיפול רפואי.",ראיות לעונש
94,ME-20-09-56824-185,"סופו של דבר, ביקשה מבית המשפט לנהוג בו במידת הרחמים.",ראיות לעונש
95,ME-20-09-56824-185,"הבת, גברת ס' ס', העידה כי בגיל צעיר מאוד נותק הקשר עם אביה, בעקבות הגירושין כאשר אמה נתקה את הקשר שלה עמו.",ראיות לעונש
96,ME-20-09-56824-185,"לדבריה, הקשר התחדש בגיל 15, אז הנאשם עזר לה מאוד ותמך בה לאורך דרכה, בתיכון כמו גם בעת גיוסה לצה""ל.",ראיות לעונש
97,ME-20-09-56824-185,"הבת הוסיפה, שהנאשם אובחן כחולה פרקינסון ואף נראה מקבץ נדבות באחד הצמתים.",ראיות לעונש
98,ME-20-09-56824-185,"היא בקשה מבית המשפט לנהוג בו במידת הרחמים, ולהפגין אמון בנאשם.",ראיות לעונש
99,ME-20-09-56824-185,"אשר לראיות לעונש, ציין ב""כ המאשימה שיש לתת לעדות האחות גברת מ' מ' ס' משקל נמוך, כאחות שמעידה לטובת אחיה ולא כמומחית, וזאת אשר לטענותיה הנוגעות לקשייו הנפשיים של הנאשם ולמנגנון ה-OCD.",טיעוני הצדדים לעונש
100,ME-20-09-56824-185,"אשר לנסיבות ביצוע העבירה- הדגיש ב""כ המאשימה, כי  מדובר בתקופה לא קצרה בה פעל הנאשם בשיטה מתוחכמת במיוחד.",טיעוני הצדדים לעונש
101,ME-20-09-56824-185,"הנאשם הציג מצגי שווא לצורך קבלת גישה לכלי הרכב, ואף נעזר בעובד ציבור והשתמש בו לצורך קבלת נתונים.",טיעוני הצדדים לעונש
102,ME-20-09-56824-185,"מדובר בפעולות המבוצעות לאחר תכנון קפדני הנמשך לאורך זמן רב, כשהנאשם הוא שמצא את הפרצה והשתמש בה.",טיעוני הצדדים לעונש
103,ME-20-09-56824-185,"ב""כ המאשימה הדגיש את הנזק שנגרם לקורבנות, והפנה לתצהירי נפגעי העבירה המדברים על עוגמת הנפש שנגרמה להם וזאת מעבר לנזק הכלכלי.",טיעוני הצדדים לעונש
104,ME-20-09-56824-185,"ב""כ המאשימה עתר לקביעת מתחמים נפרדים לכל אישום, מאחר שמדובר בנפגעי עבירה אחרים בכל אישום ואישום.",טיעוני הצדדים לעונש
105,ME-20-09-56824-185,בא כוח המאשימה הפנה לפסיקה לתמיכה בטענותיו ועתר למתחם עונש הולם כדלקמן:,טיעוני הצדדים לעונש
106,ME-20-09-56824-185,אישום 1 – 18 עד 36 חודשי מאסר.,טיעוני הצדדים לעונש
107,ME-20-09-56824-185,אישומים 2 ו-4 – 12 עד 24 חודשי מאסר בכל אחד.,טיעוני הצדדים לעונש
108,ME-20-09-56824-185,אישום 3 – 16 עד 32 חודשי מאסר.,טיעוני הצדדים לעונש
109,ME-20-09-56824-185,אישום 5 – 6 עד 12 חודשי מאסר.,טיעוני הצדדים לעונש
110,ME-20-09-56824-185,אישום 6 – 12 עד 24 חודשי מאסר.,טיעוני הצדדים לעונש
111,ME-20-09-56824-185,"ב""כ המאשימה ביקש בנוסף להטיל עונש של פסילת רישיון נהיגה, וזאת נוכח הרשעת הנאשם בעבירה של נהיגה ללא רישיון הקבוע לצידה עונש של 3 חודשי פסילה.",טיעוני הצדדים לעונש
112,ME-20-09-56824-185,לנאשם 8 הרשעות קודמות בעבירה של נהיגה ללא רישיון בתוקף ועברו התעבורתי מכביד.,טיעוני הצדדים לעונש
113,ME-20-09-56824-185,העבירות בכתב אישום זה נוגעות לכלי רכב ובאישום הרלבנטי נהג הנאשם ללא רישיון ברכב שגנב.,טיעוני הצדדים לעונש
114,ME-20-09-56824-185,"אשר לנסיבות שאינן קשורות לביצוע העבירה, ציין ב""כ המאשימה כי לנאשם עבר פלילי ותעבורתי משמעותי הכולל עבירות מרמה ורכוש, עבירת איומים וגם כעת הוא מרצה מאסר בתיק אחר.",טיעוני הצדדים לעונש
115,ME-20-09-56824-185,אין המלצה שיקומית בעניינו ואין כל רצון לשיקום.,טיעוני הצדדים לעונש
116,ME-20-09-56824-185,"מנגד, הנאשם הודה, חסך בזמן שיפוטי, לקח אחריות למעשיו, וישנה חפיפה חלקית בין המתחמים השונים.",טיעוני הצדדים לעונש
117,ME-20-09-56824-185,"בנסיבות אלה, עתר בא כוח המאשימה להטלת עונש כולל בחלקו האמצעי של כל מתחם שייקבע, ולהעמידו על 7 שנות מאסר.",טיעוני הצדדים לעונש
118,ME-20-09-56824-185,"בנוסף עתר להטלת מאסר על תנאי, קנס, פסילת רישיון נהיגה לתקופה של 3 שנים לאחר השחרור ופיצוי משמעותי לנפגעי העבירה.",טיעוני הצדדים לעונש
119,ME-20-09-56824-185,בא כוח המאשימה ביקש שהעונש שיטיל בית המשפט יהיה כולו במצטבר לכל עונש אחר שהנאשם מרצה כעת.,טיעוני הצדדים לעונש
120,ME-20-09-56824-185,"מנגד, עתר ב""כ הנאשם לקביעת מתחם עונש הולם אחד, מכיוון שמדובר בעבירות מאותו סוג שבוצעו תוך מספר חודשים ספורים.",טיעוני הצדדים לעונש
121,ME-20-09-56824-185,"בנסיבות אלה, סבר ב""כ הנאשם, כי מתחם העונש ההולם צריך לעמוד על בין 12 ל-18 חודשי מאסר.",טיעוני הצדדים לעונש
122,ME-20-09-56824-185,בא כוח הנאשם הגיש פסיקה לתמיכה בטענותיו.,טיעוני הצדדים לעונש
123,ME-20-09-56824-185,"ב""כ הנאשם טען, כי שיתוף הפעולה של הנאשם עם רשויות החקירה, והודאתו בכל העבירות צריכים לעמוד לנגד עיני בית המשפט, שכן אלמלא כן מלבד האישום הקשור ברכב בו נתפס לא היה ניתן לקשור אותו לעבירות האחרות.",טיעוני הצדדים לעונש
124,ME-20-09-56824-185,תיק שהחל בשנת 2010 במעצרים מתוקשרים וכלל עצורים רבים ומעורבים רבים.,טיעוני הצדדים לעונש
125,ME-20-09-56824-185,בסופו של דבר לאחר חמש שנים הוגש כתב אישום לבית משפט המחוזי בתל אביב.,טיעוני הצדדים לעונש
126,ME-20-09-56824-185,בשנת 2015 החל המשפט.,טיעוני הצדדים לעונש
127,ME-20-09-56824-185,מדובר במשפט שהיו מעורבים בו 24 נאשמים.,טיעוני הצדדים לעונש
128,ME-20-09-56824-185,אשר התנהל מיום ליום.,טיעוני הצדדים לעונש
129,ME-20-09-56824-185,מספר ימים בשבוע.,טיעוני הצדדים לעונש
130,ME-20-09-56824-185,מאות אלפי עמודי פרוטוקול.,טיעוני הצדדים לעונש
131,ME-20-09-56824-185,עצם ניהול ההליך הפלילי בתיק זה גרם לנאשם קריסה כלכלית ולהרס העסק שהקים.,טיעוני הצדדים לעונש
132,ME-20-09-56824-185,"לאחר נפילה זו שהחלה בשנת 2010 נסגר העסק של הנאשם, הוא הגיע לפת לחם וקיבץ נדבות והפך למעשה לחסר בית.",טיעוני הצדדים לעונש
133,ME-20-09-56824-185,"בנוסף, בשנת 2017 במהלך ההליכים החלו סימפטומים של מחלת הפרקינסון שהתגלתה אצל הנאשם, אשר הולכת ומחמירה עם השנים.",טיעוני הצדדים לעונש
134,ME-20-09-56824-185,"ב""כ הנאשם ציין את מצבו הקשה של הנאשם, שכן הרכב בו נתפס לא נימכר, והנאשם השתמש בו לצורך מגורים.",טיעוני הצדדים לעונש
135,ME-20-09-56824-185,"כאמור, הנאשם היה במצב נפשי קשה בגלל התיק הנוסף שנדון בבית המשפט המחוזי בתל אביב, ומצב בריאותו היה רע ומר.",טיעוני הצדדים לעונש
136,ME-20-09-56824-185,"כמו כן, חווה הנאשם פרידה קשה מבת זוגתו, נזרק מביתו, ומכיוון שנדרש להתייצב לדיונים בבית המשפט המחוזי בתל אביב לא הצליח לקיים אורח חיים נורמלי.",טיעוני הצדדים לעונש
137,ME-20-09-56824-185,"הנאשם אמנם לא ביקש תסקיר, אך צירף תסקיר פרטי בו הוא מביע רצון להשתקם, ועבר הליך שיקומי כאשר היה במעצר בית בבית אחותו וטופל על ידי אחותו השנייה.",טיעוני הצדדים לעונש
138,ME-20-09-56824-185,"בנוסף, עתר בא כוח לסטייה ממתחם העונש ההולם עקב מצבו הרפואי הירוד של הנאשם.",טיעוני הצדדים לעונש
139,ME-20-09-56824-185,"ב""כ הנאשם עתר לקביעת עונש בחופף לעונש שנגזר על הנאשם בתיק האחר, שכן בית המשפט המחוזי בתל אביב שקל את כתב האישום בתיק זה כנסיבה מחמירה בגזירת העונש שם, על בסיס כתב האישום המקורי, ולא על בסיס כתב האישום המתוקן כאשר הטיל עליו 66 חודשי מאסר.",טיעוני הצדדים לעונש
140,ME-20-09-56824-185,"ב""כ הדגיש בהקשר זה, כי ביקש מספר פעמים לצרף את כתב האישום בתיק הנוכחי לכתב האישום בתל אביב על מנת שייגזר עונש אחד כדי לנקות שולחן.",טיעוני הצדדים לעונש
141,ME-20-09-56824-185,"בית המשפט דחה את בקשתו, על אף שהודיע לבית המשפט שמתקיים משא ומתן אינטנסיבי ופניו להסדר טיעון.",טיעוני הצדדים לעונש
142,ME-20-09-56824-185,"עיון בגזר הדין של בית המשפט המחוזי בתל אביב מלמד, לדידו, שבית המשפט לא מפסיק להתייחס להסתבכותו בתיק הירושלמי ורואה בו נסיבה לחומרה.",טיעוני הצדדים לעונש
143,ME-20-09-56824-185,"אשר לעונשים הנלווים ביקש ב""כ הנאשם להתחשב במצבו הכלכלי העגום בשאלת הקנס והפיצוי.",טיעוני הצדדים לעונש
144,ME-20-09-56824-185,"אשר לפסילת רישיון הנהיגה, ציין ב""כ כוחו, שאם מצבו הבריאותי של הנאשם יאפשר לו לנהוג, כאשר ישתחרר ממאסרו, הוא יצטרך להסתובב ולנוע, ולכן אין למנוע את סיכויי שיקומו בהיבט זה.",טיעוני הצדדים לעונש
145,ME-20-09-56824-185,לפיכך ביקש שלא להטיל עליו תקופה ממושכת של פסילה.,טיעוני הצדדים לעונש
146,ME-20-09-56824-185,"הנאשם בדבריו האחרונים סיפר את סיפור חייו הקשה, על מחלתו הממושכת של אביו, על פטירתו בעת שהיה ילד, על פציעתו בעת שירותו הצבאי, לדבריו, במהלך התקלות עם מחבלים באינתיפאדה הראשונה, בעזה.",טיעוני הצדדים לעונש
147,ME-20-09-56824-185,"עוד דיבר על הליך הגירושין הקשה שעבר ועל הפרידה מבנותיו, ובהמשך פרידה נוספת מבת זוג.",טיעוני הצדדים לעונש
148,ME-20-09-56824-185,עוד סיפר הנאשם על מצבו הבריאותי והנפשי הלא פשוט.,טיעוני הצדדים לעונש
149,ME-20-09-56824-185,"הנאשם לקח אחריות מלאה על מעשיו, הביע חרטה וביקש את רחמי בית המשפט.",טיעוני הצדדים לעונש
150,ME-20-09-56824-185,הצדדים נחלקו בשאלה האם יש לקבוע מתחם עונש הולם בנפרד לכל אישום ואישום או לקבוע מתחם עונש הולם אחד בשל כל האירועים.,מתחם העונש ההולם
151,ME-20-09-56824-185,"אמנם מדובר באירועים שאירעו על פני חמישה חודשים, אולם מדובר במסכת עבריינית אחת, בנסיבות דומות, האינטרס החברתי המוגן הוא זהה ושיטת הפעולה זהה.",מתחם העונש ההולם
152,ME-20-09-56824-185,"על כן, לדידי, ניתן לראות באישומים אלה כאירוע אחד.",מתחם העונש ההולם
153,ME-20-09-56824-185,"בנסיבות אלה, יקבע מתחם אחד, המביא לידי ביטוי את העובדה שמדובר בריבוי מעשים ובריבוי עבירות.",מתחם העונש ההולם
154,ME-20-09-56824-185,"העיקרון המנחה בענישה, הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",מתחם העונש ההולם
155,ME-20-09-56824-185,"על בית המשפט לקבוע מתחם עונש הולם בהתאם לעקרון המנחה, תוך התחשבות בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",מתחם העונש ההולם
156,ME-20-09-56824-185,"אשר לנסיבות הקשורות לביצוע העבירה (סעיף 40 ט' לחוק העונשין): מכתב האישום המתוקן עולה, כי הנאשם ביצע את העבירות לאחר תכנון מוקפד ומתוחכם, ובעזרתו של רפאל, אותו הדיח הנאשם לדבר עבירה.",מתחם העונש ההולם
157,ME-20-09-56824-185,"חלקו של הנאשם היה מרכזי והוא אשר תכנן וביצע את העבירות, כמו גם ""פיצח"" את השיטה המתוחכמת לביצוע גניבות הרכב.",מתחם העונש ההולם
158,ME-20-09-56824-185,"העבירה באישום הראשון בוצעה בתמורה לבצע כסף, כאשר הנאשם מכר את הרכב לאחר בתמורה לתשלום, שני רכבים נוספים הועברו לשטחי הרשות הפלשתינאית.",מתחם העונש ההולם
159,ME-20-09-56824-185,"אשר לרכב שבאישום השלישי הנאשם השתמש בו ""לשימוש עצמי"", הוא לא נמכר, אלא הנאשם נהג בו (לדברי ב""כ הנאשם הוא שימש למגורים, דבר העולה בקנה אחד עם הצהרת נפגעי העבירה על מצב הרכב כאשר הוחזר להם).",מתחם העונש ההולם
160,ME-20-09-56824-185,"מעובדות האישום החמישי לכתב האישום עולה, כי הנאשם תכנן לגנוב שני רכבים נוספים, אך בסופו של דבר נמנע הנאשם מלגנוב את אותם.",מתחם העונש ההולם
161,ME-20-09-56824-185,"מעובדות האישום השישי לכתב האישום עולה, כי הנאשם זייף חותמות, מסמכים, מסמכים רפואיים ותעודות רבות, עבירות המצטרפות לעבירות גניבת הרכב.",מתחם העונש ההולם
162,ME-20-09-56824-185,"עם זאת, לא עולה מעובדות כתב האישום המתוקן שהנאשם עשה שימוש במסמכים ובתעודות שזייף או שהציגם לאחרים וחלקם אף לא הודפסו.",מתחם העונש ההולם
163,ME-20-09-56824-185,"לעניין הנזק, במעשיו גרם הנאשם נזק בפועל למספר נפגעי עבירה, והיה עלול לגרום נזק רב יותר אלמלא נתפס על ידי המשטרה.",מתחם העונש ההולם
164,ME-20-09-56824-185,"עוד יצוין, כי מלבד הנזק לרכוש, נגרמה לנפגעי העבירה עוגמת נפש רבה בשל הפגיעה בתחושת הביטחון האישי שלהם ופגיעה בפרטיותם.",מתחם העונש ההולם
165,ME-20-09-56824-185,"מנגד, אחד הרכבים שנגנבו הוחזר לבעליו לאחר מעצרו של הנאשם, דבר הממתן את גובה הנזק לו גרם הנאשם.",מתחם העונש ההולם
166,ME-20-09-56824-185,"עיינתי בפסיקה שהוצגה לפניי על ידי ב""כ הצדדים ובפסיקה נוספת, ובחינת מדיניות הענישה הנוהגת מלמדת, כי בתי המשפט נוהגים להטיל בגין עבירה זו עונשי מאסר.",מתחם העונש ההולם
167,ME-20-09-56824-185,לצורך קביעת העונש ההולם אציין את המרכזיים שבהם.,מתחם העונש ההולם
168,ME-20-09-56824-185,"יוער, כי אין להקיש מהפסיקה אותה הגיש ב""כ הנאשם לענייננו, מאחר שמדובר בנסיבות מקלות יותר, כפי שיפורט להלן:",מתחם העונש ההולם
169,ME-20-09-56824-185,"מנגד, במקרים אחרים, בעלי נסיבות מקלות, הוטלו עונשים מקלים יותר:",מתחם העונש ההולם
170,ME-20-09-56824-185,"לאחר שבחנתי את הערך החברתי שנפגע כתוצאה מביצוע העבירות שלפניי, את נסיבות ביצוע העבירות, את מדיניות הענישה הנהוגה ואת מורכבותן של העבירות ואת רמת התחכום הגבוהה בה התבצעו המעשים, את השיטתיות שבביצוע, והנזק הכלכלי ועוגמת הנפש הרבה שנגרמה לנפגעי העבירה, הגעתי לכלל מסקנה כי מתחם העונש ההולם בגין כל האישומים, נע בין 4.5 שנות מאסר ועד לתשע שנות מאסר.",מתחם העונש ההולם
171,ME-20-09-56824-185,"בנסיבות העניין, לא ראיתי לסטות לקולה מן המתחם שנקבע משיקולי שיקום בהיעדר אופק שיקומי בעניינו של הנאשם, ולא מצאתי הצדקה לסטות לחומרה, משיקולי הגנה על שלום הציבור, בהתחשב במצבו הרפואי של הנאשם ובלקיחת האחריות והבעת החרטה.",מתחם העונש ההולם
172,ME-20-09-56824-185,"אשר למצבו הבריאותי של הנאשם- התרשמתי מעדותה של ד""ר וירוזוב ומהמסמכים הרפואיים שהונחו לפניי שמצבו הרפואי של הנאשם אינו פשוט ומאסר בוודאי שלא יטיב עמו, וברי כי צפוי לו קושי רב בעת שהותו במאסר, בהשוואה לאסירים המצויים בקו הבריאות.",העונש המתאים
173,ME-20-09-56824-185,"בנוסף, לאור ההחמרה במחלת הפרקינסון, יתכן שאלו השנים האחרונות בהן יוכל לתפקד באופן עצמאי.",העונש המתאים
174,ME-20-09-56824-185,"כאמור, חזקה ששלטונות שב""ס ידאגו ליתן לו טיפול רפואי מסור, אך נתתי משקל רב לשיקול זה בעת קביעת החפיפה בין העונשים.",העונש המתאים
175,ME-20-09-56824-185,"כך גם נתתי משקל לכך שהנאשם ביקש מבית המשפט המחוזי לצרף את התיק שלפניי וסורב, כך שעמד לפני בית המשפט המחוזי בתל אביב עת גזר את דינו כתב האישום המקורי ולא כתב האישום המתוקן.",העונש המתאים
176,ME-20-09-56824-185,"לפיכך, מצאתי לנכון לקבוע, כי עונשו של הנאשם ירוצה חלקו בחופף לעונש המאסר האחר שהוטל עליו.",העונש המתאים
177,ME-20-09-56824-185,"באיזון בין השיקולים השונים, אני סבורה כי יש לגזור על הנאשם עונש ברף האמצעי תחתון של המתחם, בהתחשב במצבו הבריאותי ובלקיחת האחריות על אף עברו הפלילי המכביד.",העונש המתאים
178,ME-20-09-56824-185,"אשר על כן , אני גוזרת על הנאשם את העונשים כדלקמן:",העונש המתאים
179,ME-20-09-56824-185,12 חודשי מאסר.,העונש המתאים
180,ME-20-09-56824-185,הנאשם לא ירצה עונש זה אלא אם יעבור בתוך 3 שנים מיום שחרור מהמאסר על כל עבירת רכוש מסוג פשע.,העונש המתאים
181,ME-20-09-56824-185,6 חודשי מאסר.,העונש המתאים
182,ME-20-09-56824-185,הנאשם לא ירצה עונש זה אלא אם יעבור בתוך 3 שנים מיום שחרור מהמאסר על כל עבירת רכוש מסוג עוון או עבירה של פגיעה בפרטיות או עבירה של הפרת אמונים או עבירה של נהיגה ללא רישיון או בפסילה.,העונש המתאים
183,ME-20-09-56824-185,"אני פוסלת את הנאשם מלנהוג וזאת למשך 11 חודשים מיום שחרורו מהמאסר, וזאת ללא צורך בהפקדת רישיון.",העונש המתאים
184,ME-20-09-56824-185,12 חודשי פסילה.,העונש המתאים
185,ME-20-09-56824-185,הנאשם לא ירצה עונש זה אלא אם יעבור בתוך 3 שנים מיום שחרור מהמאסר על עבירה של נהיגה ללא רישיון או בפסילה.,העונש המתאים
186,ME-20-09-56824-185,לנוכח תקופת המאסר המצטברת ומצבו הכלכלי של הנאשם לא מצאתי להטיל עליו קנס.,העונש המתאים
187,ME-20-09-56824-185,"הנאשם יפצה כל אחד מהמתלוננים באישומים 4-1 בסך 7,500 ₪, סך הכל 30,000 ₪ וזאת עד ליום 1.9.21.",העונש המתאים
188,ME-20-09-56824-185,"בטרם חתימה, אני תקווה שהנאשם ישכיל לנצל את תקופת המאסר הארוכה לצורך טיפול במצבו הנפשי, כך שיוכל לחזור לחיק משפחתו הדואגת ולחיות כאדם נורמטיבי בשנים שעוד נותרו לו בבריאות טובה.",העונש המתאים
189,ME-20-09-56824-185,זכות ערעור לבית-המשפט העליון בתוך 45 יום מהיום.,העונש המתאים
190,ME-20-09-56824-185,"54678313ניתן היום,  כ""ד ניסן תשפ""א, 06 אפריל 2021, במעמד ב""כ הצדדים והנאשם.",העונש המתאים
191,ME-20-09-56824-185,חנה מרים לומפ 54678313,העונש המתאים
