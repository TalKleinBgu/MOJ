,verdict,text,part
0,ME-20-07-52883-159,"מדינת ישראל
ע""י עו""ד אילן אקוקה
מפרקליטות מחוז ירושלים (פלילי)",בעניין:
1,ME-20-07-52883-159,"סעד חגאזי (עציר)
ע""י ב""כ עו""ד מוחמד חלאילה",נגד
2,ME-20-07-52883-159,"חוק העונשין, תשל""ז-1977: סע'  275, 287(א), 332(2), 338(א)(1), 380, 384, 413ב, 413ב.א., 413ב.ב, 413ה",הנאשמים
3,ME-20-07-52883-159,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשמים
4,ME-20-07-52883-159,"חוק הכניסה לישראל, תשי""ב-1952: סע'  12א(ג)",הנאשמים
5,ME-20-07-52883-159,"הנאשם הודה והורשע במסגרת הסדר טיעון בכתב אישום מתוקן בעבירות של גניבת רכב – עבירה לפי סעיף 413ב(א)+(ב) לחוק העונשין תשל""ז-1977 (להלן: חוק העונשין; החוק), סיכון חיי אדם במזיד בנתיב תחבורה – עבירה לפי סעיף 332(2) לחוק, חבלה במזיד ברכב – עבירה לפי סעיף 413ה לחוק, תקיפה הגורמת חבלה ממשית – עבירה לפי סעיף 380 לחוק, והחזקה ושימוש בסם מסוכן – עבירה לפי סעיף 7 (א) +(ג) לפקודת הסמים המסוכנים [נוסח חדש] תשל""ג-1937.",כתב האישום
6,ME-20-07-52883-159,"על פי עובדות כתב האישום המתוקן, בלבו של הנאשם גמלה החלטה לגנוב רכב, והוא הגיע לתחנת דלק בלוד, שם נכנס לתוך רכב שבעליו השאיר כשהוא מונע ונסע ברכב בכוונה לגנוב אותו.",כתב האישום
7,ME-20-07-52883-159,הנאשם החל בנסיעה לכיוון מחנה פליטים שועפאט.,כתב האישום
8,ME-20-07-52883-159,בעקבות דיווח של בעל הרכב הקימה המשטרה מחסומים בנתיב נסיעתו של הנאשם.,כתב האישום
9,ME-20-07-52883-159,"הנאשם הגיע לחסם ראשון שהוקם בכביש מס' 1, לא נענה לסימונים שכוונה לעברו שוטרת באמצעות פנס, סטה לנתיב השמאלי ועקף את החסימה, והמשיך בנסיעה מהירה לכיוון ירושלים.",כתב האישום
10,ME-20-07-52883-159,"ביציאה ממנהרת הארזים בכביש 9 נהג הנאשם כשהוא עובר מנתיב לנתיב בצורה מסוכנת, ועקף ניידת משטרה מזוהה שעמדה במקום בטרם הספיקו השוטרים להקים את החסימה.",כתב האישום
11,ME-20-07-52883-159,בהמשך הקימו שוטרים חסימה בכביש 9 בסמוך לצומת הגבעה הצרפתית.,כתב האישום
12,ME-20-07-52883-159,החסימה הוקמה באמצעות ניידת משטרתית מזוהה עם אורות כחולים מהבהבים והנחת דוקרנים על הכביש.,כתב האישום
13,ME-20-07-52883-159,"הנאשם עבר את החסימה על ידי נסיעה בנתיב התנועה הנגדי, בניגוד לכיוון התנועה, במהירות שאינה תואמת את תנאי הכביש.",כתב האישום
14,ME-20-07-52883-159,"בהמשך הדרך הקימו שוטרים אחרים חסימה במחסום מחנה פליטים שועפאט, באמצעות דוקרנים וגדרות ברזל.",כתב האישום
15,ME-20-07-52883-159,"כשהנאשם הגיע למקום השוטרים סימנו לו בידיהם לעצור ושוטר נוסף כיוון נשק לעבר הנאשם, אולם הנאשם המשיך בנסיעה והשוטרים נאלצו לזוז הצידה כדי להימנע מפגיעה.",כתב האישום
16,ME-20-07-52883-159,"הנאשם עלה על המדרכה המפרידה בין נתיבי היציאה והכניסה ממחנה הפליטים, ונסע בנתיב הנגדי בניגוד לכיוון התנועה לתוך מחנה הפליטים שועפאט.",כתב האישום
17,ME-20-07-52883-159,"בעקבות האירוע הוכנסו למחנה הפליטים ארבעה ג'יפים ממוגנים ומזוהים, והחלו בסריקות אחר הרכב.",כתב האישום
18,ME-20-07-52883-159,"אחד הג'יפים הבחין בנאשם כשהוא נוסע במהירות שאינה תואמת את מהירות הכביש, והנאשם נצמד לרכב הקרקל הראשון.",כתב האישום
19,ME-20-07-52883-159,"לאחר שהשוטרים יצאו וסימנו לו לעצור, הנאשם נסע לאחור, ביצע פניית פרסה והחל בנסיעה מהירה לכיוון המחסום בכוונה להימלט מהשוטרים.",כתב האישום
20,ME-20-07-52883-159,"בעקבות הדיווח חסמו שני רכבי קרקל נוספים את דרכו של הנאשם ואת הנתיב הנגדי, וסימנו לו לעצור.",כתב האישום
21,ME-20-07-52883-159,הנאשם סטה למסלול הנגדי והתנגש חזיתית בקרקל שהוצב שם.,כתב האישום
22,ME-20-07-52883-159,"השוטרים מרכבי הקרקל רצו לעבר הנאשם וקראו לו לעצור, אך הוא החל בנסיעה לאחור, וכתוצאה מכך אחד השוטרים שאחז בידית הרכב נגרר לאחור ונפל.",כתב האישום
23,ME-20-07-52883-159,"כשהשוטרים חסמו את נתיב נסיעתו לאחור הנאשם החל בנסיעה קדימה, תוך שהוא מסכן את השוטרים שעמדו לפניו, ואף פגע באחד השוטרים אשר נהדף לאחור ונפל על הקרקע.",כתב האישום
24,ME-20-07-52883-159,"בהמשך הצליח הנאשם להימלט מהרכב, אך נעצר במרחק של כ-15 מטר לאחר מאבק בינו לבין השוטרים.",כתב האישום
25,ME-20-07-52883-159,"כתוצאה ממעשי הנאשם נפצעו שני שוטרים פציעות קלות וחבלות כמתואר בכתב האישום, וכן נגרמו נזקים לרכב המשטרתי.",כתב האישום
26,ME-20-07-52883-159,"הצדדים הגיעו להסדר טיעון שבגדרו עתרו במשותף להטיל על הנאשם עונש מאסר של 4 שנים, הכולל גם הפעלת מאסר על תנאי בר הפעלה, וכן מאסר על תנאי, קנס ופיצוי על פי שיקול דעת בית המשפט.",הסדר הטיעון והתיקים המצורפים 
27,ME-20-07-52883-159,במסגרת ההסדר הסכימו הצדדים על צירוף שני תיקים שבהם הודה הנאשם בבית משפט השלום בירושלים (בשניהם הורשע והרשעתו בוטלה לצורך הצירוף):,הסדר הטיעון והתיקים המצורפים 
28,ME-20-07-52883-159,בטיעונים לעונש ביקשו שני הצדדים לכבד את הסדר הטיעון.,הטיעונים לעונש
29,ME-20-07-52883-159,"ב""כ המאשימה טען כי ההסדר מאזן בין הודאתו של הנאשם, נטילת האחריות והחיסכון בזמן שיפוטי, לבין חומרת המעשים, אשר בשניים מהתיקים קיים ביניהם מכנה משותף, ועברו הפלילי של הנאשם הכולל גם מאסרים על תנאי שיש להפעילם.",הטיעונים לעונש
30,ME-20-07-52883-159,"הסניגור הצטרף לדברים, טען כי הנאשם הודה על אף קשיים ראייתיים בתיק, וציין את נסיבות חייו הקשות של הנאשם ואת העובדה שהחל בעבר בהליך שיקום שלא הגיע לכלל סיום.",הטיעונים לעונש
31,ME-20-07-52883-159,"הסניגור ביקש להימנע מעונש כספי של קנס ופיצוי בשל מצבו הכלכלי הקשה של הנאשם, ולחלופין ביקש להסתפק בסכום סמלי שישולם לאחר ריצוי המאסר.",הטיעונים לעונש
32,ME-20-07-52883-159,הוא ציין שלנאשם 3 ילדים שאחד מהם נולדת בתקופת מעצרו של הנאשם.,הטיעונים לעונש
33,ME-20-07-52883-159,הנאשם עצמו הביע צער וחרטה על מעשיו.,הטיעונים לעונש
34,ME-20-07-52883-159,"הוא טען כי המעשים נעשו על רקע שימוש בסמים, והביע רצון להיגמל.",הטיעונים לעונש
35,ME-20-07-52883-159,"לדבריו הוא נחשב בשב""ס כאסיר בסכנת בריחה ולפיכך נמנע ממנו טיפול במסגרת שב""ס, וביקש מבית המשפט לסייע לו בעניין זה.",הטיעונים לעונש
36,ME-20-07-52883-159,בהמשך לטיעוניה לעונש הגישה המאשימה בכתב פירוט העונשים המבוקשים בכל אחד מהתיקים נגד הנאשם.,הטיעונים לעונש
37,ME-20-07-52883-159,"היא ביקשה לגזור על הנאשם 30 חודשי מאסר בפועל בגין התיק הנוכחי, 8 חודשי מאסר בגין כל אחד מהתיקים המצורפים והפעלת המאסרים המותנים לתקופות של 8 חודשים ו-4 חודשים.",הטיעונים לעונש
38,ME-20-07-52883-159,"ב""כ הנאשם לא הביע עמדה באשר לחלוקת המאסרים בגין התיקים השונים, ובלבד שהתקופה המצטברת לא תחרוג מהתקופה שעליה הסכימו הצדדים בהסדר הטיעון.",הטיעונים לעונש
39,ME-20-07-52883-159,הנאשם הודה במיוחס לו בתיק שבפני ובשני התיקים שצורפו מבית משפט השלום.,דיון והכרעה
40,ME-20-07-52883-159,הוא הכיר באחריותו וחסך זמן שיפוטי.,דיון והכרעה
41,ME-20-07-52883-159,"לטענת הסניגור ההודאה באה על אף קשיים ראייתיים שהתעוררו, אם כי קשיים אלה לא פורטו ועל פני הדברים נראה כי לא צפוי קושי מיוחד בתיק מעין זה.",דיון והכרעה
42,ME-20-07-52883-159,אין ספק באשר לחומרת העבירות המיוחסות לנאשם.,דיון והכרעה
43,ME-20-07-52883-159,"הנאשם נהג בפזיזות בכבישים מרכזיים, וכשנתקל במחסומים סטה לנתיב הנגדי ונהג בניגוד לכיוון התנועה.",דיון והכרעה
44,ME-20-07-52883-159,"בכך העמיד בסיכון ממשי את כלל משתמשי הדרך, ובאופן מיוחד את מי שנקרה בדרכו – השוטרים במחסומים ובעל הרכב שנגנב.",דיון והכרעה
45,ME-20-07-52883-159,"שני שוטרים ובעל הרכב אף נפגעו, למרבה המזל פגיעות קלות בלבד.",דיון והכרעה
46,ME-20-07-52883-159,"בכתב האישום בתיק העיקרי שבפני עבר הנאשם 3 מחסומים בניגוד להוראות שוטרים, בשניים מהם עבר חסימות פיזיות שהוצבו.",דיון והכרעה
47,ME-20-07-52883-159,גם בתיק שצורף פרץ מחסום והמשיך לנסוע גם לאחר שצמיגי רכבו נוקבו.,דיון והכרעה
48,ME-20-07-52883-159,"העובדה שהנאשם הורשע (בתיק זה ובהרשעות קודמות) גם בעבירות סמים, ואף העיד על עצמו שהוא מכור לסמים, מחמירה ומעצימה את המסוכנות.",דיון והכרעה
49,ME-20-07-52883-159,"זאת ועוד, אין מדובר באירוע חד פעמי, שכן קיימים מאפיינים דומים בין שלושת התיקים שבפני, שכולם כוללים מאפיינם דומים של נהיגה מסוכנת תוך התעלמות מהוראות השוטרים.",דיון והכרעה
50,ME-20-07-52883-159,גם גניבת הרכב בנוכחות המתלונן תוך ניצול מצב רגעי מתקיימת בשניים מהתיקים שבפני.,דיון והכרעה
51,ME-20-07-52883-159,"לנאשם עבר פלילי מכביד, הכולל הרשעות בעשרות עבירות וריצוי מאסרים בעבר.",דיון והכרעה
52,ME-20-07-52883-159,"קיימת זיקה בין המעשים באירועים הנדונים בפני לבין הרשעותיו הקודמות של הנאשם, הכוללות עבירות רכוש רבות, עבירות סמים, נהיגה פוחזת, הפרעה לשוטר והסעת תושבים זרים.",דיון והכרעה
53,ME-20-07-52883-159,"לא התבקש ואין בפני תסקיר של שירות המבחן, אולם מדברי הסניגור והנאשם עולה כי הנאשם שהה בעבר בקהילה לצורך הליך שיקום, אך לא עמד בתנאי המסגרת ואינו מעוניין בהליך כזה.",דיון והכרעה
54,ME-20-07-52883-159,"הנאשם הביע אמנם רצון כללי בהליך טיפולי במסגרת שב""ס אך בד בבד הבהיר כי מבחינת שב""ס אינו מועמד להליך כזה.",דיון והכרעה
55,ME-20-07-52883-159,לאור כל האמור אני דנה את הנאשם לעונש כמפורט להלן:,דיון והכרעה
56,ME-20-07-52883-159,(1) בתיק זה – מאסר בפועל למשך 36 חודש.,דיון והכרעה
57,ME-20-07-52883-159,"בכל אחד מהתיקים המצורפים 7 חודשי מאסר בפועל, שירוצו בחופף זה עם זה וכן בחפיפה חלקית עם העונש בתיק העיקרי, כך ש-10 חודשים ירוצו בחופף ו-4 במצטבר.",דיון והכרעה
58,ME-20-07-52883-159,"בסך הכל ירצה הנאשם 4 שנות מאסר, בניכוי ימי מעצרו, בהתאם להסדר הטיעון.",דיון והכרעה
59,ME-20-07-52883-159,"(2) מאסר על תנאי ל-8 חודשים למשך 3 שנים על כל עבירה נגד שוטרים ועובדי ציבור במילוי תפקידם, על גניבת רכב, נהיגה פוחזת וסיכון חיי אדם במזיד בנתיב תחבורה.",דיון והכרעה
60,ME-20-07-52883-159,(3) מאסר על תנאי ל-4 חודשים על כל עבירת רכוש מסוג פשע.,דיון והכרעה
61,ME-20-07-52883-159,"(4) פיצוי שני השוטרים שנפגעו בסך 5,000 ₪ כל אחד.",דיון והכרעה
62,ME-20-07-52883-159,הפיצויים ישולמו ב-10 תשלומים שווים ורצופים מיום 1.5.21.,דיון והכרעה
63,ME-20-07-52883-159,5129371זכות ערעור לבית המשפט העליון תוך 45 יום.,דיון והכרעה
64,ME-20-07-52883-159,"54678313ניתן היום,  כ""ו אדר תשפ""א, 10 מרץ 2021, בהעדר הצדדים.",דיון והכרעה
65,ME-20-07-52883-159,חגית מאק קלמנוביץ 54678313,דיון והכרעה
