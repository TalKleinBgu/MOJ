,verdict,text,part
0,SH-23-11-42118-974,"דניאל מאור (עציר) – הובא ע""י שב""ס",הנאשמים
1,SH-23-11-42118-974,"חוק העונשין, תשל""ז-1977: סע'  144, 144(א), (ב 2), (ב 3), 144א","ע""י ב""כ עו""ד אפרת צרפתי"
2,SH-23-11-42118-974,"פקודת הסמים המסוכנים [נוסח חדש], תשל""ג-1973: סע'  (ג), 7(א), 10, 144, (א), 144א","ע""י ב""כ עו""ד אפרת צרפתי"
3,SH-23-11-42118-974,"הנאשם הורשע על פי הודאתו בעובדות כתב האישום המתוקן, בעבירות בנשק (החזקה), לפי סעיף 144(א) רישא וסיפא (בהתאמה) לחוק העונשין, התשל""ז -1977 (להלן: חוק העונשין); החזקת סם שלא לצריכה עצמית, עבירה לפי סעיף 7(א) + (ג) לפקודת הסמים [נ""ח], התשל""ג – 1973 (להלן: פקודת הסמים); החזקת כלים, עבירה לפי סעיף 10 בפקודת הסמים.",גזר דין
4,SH-23-11-42118-974,"מהעובדות עולה כי החל מיום 05.10.2023 ועד ליום 28.11.2023, החזיק הנאשם ביחידת דיור בבאר שבע.",כתב האישום המתוקן
5,SH-23-11-42118-974,"ביום 28.11.2023, סמוך לשעה 20:55, הגיעו שוטרים במסגרת פעילות משטרתית יזומה, ליחידת הדיור וביצעו בה חיפוש.",כתב האישום המתוקן
6,SH-23-11-42118-974,"במעמד כך, אותרו הפריטים הבאים אותם החזיק הנאשם שלא כדין:",כתב האישום המתוקן
7,SH-23-11-42118-974,"בשידה שבמטבח, חלקי אקדח חצי אוטומטי ""סטאר"" ומחסנית תואמת שהיו עטופים במגבת שהונחה בתוך שקית.",כתב האישום המתוקן
8,SH-23-11-42118-974,האקדח אינו תקין אך מסוגל להרוג אדם.,כתב האישום המתוקן
9,SH-23-11-42118-974,"במגירה במטבח, מטען חבלה מאולתר שהכיל תערובת נפץ שהכילה דיפניל-אמין, מלח ניטראטי ומלח פרכלוראטי.",כתב האישום המתוקן
10,SH-23-11-42118-974,"מטען החבלה שנעטף במגבת והונח בתוך שקית, הוא מטען שבכוחו להמית אדם בעת התפוצצות, בכפוף להימצאות אמצעי ייזום ומערכת הפעלה.",כתב האישום המתוקן
11,SH-23-11-42118-974,"בארון בחדר השינה, שקית ובתוכה סם מסוכן מסוג קנבוס במשקל של כ- 70 גרם נטו; על המיטה שקית ובתוכה סם מסוכן מסוג M-CHLOROMETHCATHINONE במשקל של כ- 70 גרם נטו; בארון הבגדים, משקל אלקטרוני קטן ולידו שקית שקופה ובה שקיות חלוקה קטנות.",כתב האישום המתוקן
12,SH-23-11-42118-974,"במעשיו המתוארים לעיל, החזיק שלא כדין בחלקי נשק וכן אביזר של נשק.",כתב האישום המתוקן
13,SH-23-11-42118-974,"כמו כן, החזיק בסמים מסוכנים שונים שלא לצריכתו העצמית ושלא כדין, וכן כלים המשמשים להכנת סם מסוכן או לצריכתו.",כתב האישום המתוקן
14,SH-23-11-42118-974,"התובעת, עו""ד שחר אלוש, הגישה את רישומו הפלילי של הנאשם.", ראיות לעונש וטיעוני הצדדים 
15,SH-23-11-42118-974,"בטיעוניה לעונש בכתב ועל פה, חידדה כי בכל הנוגע לעבירות הנשק, הוראת החיקוק - סעיף 144 א רישא, על פיה הורשע הנאשם מייחסת לו החזקת מטען החבלה המאולתר, ואילו הוראת החיקוק - סעיף 144א סיפא מייחסת לו החזקת חלקי אקדח מסוג ""סטאר"" תקול ,שאינו יורה, אך בכוח להמית ומחסנית תואמת.", ראיות לעונש וטיעוני הצדדים 
16,SH-23-11-42118-974,"המדינה טענה כי עבירות הנשק הפכו זה מכבר למכת מדינה, הפנתה להנחיית פרקליט המדינה 9.16 ללמד על החומרה במדיניות הענישה בעבירות נשק, והדגישה בעובדה כי הנאשם החזיק בחלקי אקדח שהיה תקול אם כי ביכולתו להמית ולצדו מחסנית תואמת.", ראיות לעונש וטיעוני הצדדים 
17,SH-23-11-42118-974,"זאת, בנוסף לאותו מטען חבלה מאולתר.", ראיות לעונש וטיעוני הצדדים 
18,SH-23-11-42118-974,"בטיעוניה לעבירת הסמים, טענה לפוטנציאל הנזק הישיר לצרכני הסמים, ולנזקים נלווים לעבירות אלו, כמו, ביצוע עבירות רכוש ואלימות על ידי הצרכנים לשם השגת המימון לרכישתם.", ראיות לעונש וטיעוני הצדדים 
19,SH-23-11-42118-974,"בהקשר זה הדגישה בעובדה כי מדובר בסוגי סם שונים, בכמות לא מבוטלת, ולצדם כלים לחלוקת הסם ( משקל אלקטרוני ושקיות חלוקה) המצביעים על כוונה להפצה וסחר.", ראיות לעונש וטיעוני הצדדים 
20,SH-23-11-42118-974,"אשר לעונשו של הנאשם, לצד האחריות שלקח על מעשיו והודאתו והשלכותיה על ניהול ההליך נגדו, טענה המדינה להכרח בהרתעת הרבים נוכח נפיצות העבירות, ולא פחות מכך, להרתעת הנאשם, בין היתר, נוכח עברו הפלילי בעבירות רכוש ואלימות, לרבות כלפי שוטרים, בגינם נגזרו עליו עונשי מאסר בפועל, ולרבות מאסר על תנאי בעבירות אלימות שתלוי ועומד נגדו.", ראיות לעונש וטיעוני הצדדים 
21,SH-23-11-42118-974,"בסופם של דברים, עתרה לגזור עונשו בחלקו התחתון של המתחם לצד ענישה נלוות.", ראיות לעונש וטיעוני הצדדים 
22,SH-23-11-42118-974,"ב""כ הנאשם, עו""ד אפרת צרפתי, הגישה תעודה על  קורס תקשורת מעצימה במשפחה בו השתתף הנאשם במהלך תקופת מעצרו (נ/1).", ראיות לעונש וטיעוני הצדדים 
23,SH-23-11-42118-974,"ב""כ הנאשם טענה כי מתחם העונש לו טענה המאשימה אינו הולם את מעשי הנאשם, ולמעשה מחמיר עמו יתר על המידה.", ראיות לעונש וטיעוני הצדדים 
24,SH-23-11-42118-974,"אשר למטען החבלה, טענה לקיומה של חוות דעת בעניין ""מדברת בעד עצמה"" אם כי לא מצאה לנכון להגישה כראיה.", ראיות לעונש וטיעוני הצדדים 
25,SH-23-11-42118-974,"עוד נטען כי כתב האישום חסר פרטים ביחס לכמות/משקל החומר הנפיץ במטען המאולתר, לרבות מערכת הפעלה, ומשכך, לא היה זמין להפעלה ולא היווה סכנה ממשית הגם שהוחזק בביתו של הנאשם.", ראיות לעונש וטיעוני הצדדים 
26,SH-23-11-42118-974,"לדידה של ב""כ הנאשם, גם העדר ידיעה באשר לתקופת החזקת הנאשם את הנשק וחלקי הנשק  ביחידת הדיור, מהווה נסיבה מקלה במכלול השיקולים בקביעת מתחם העונש.", ראיות לעונש וטיעוני הצדדים 
27,SH-23-11-42118-974,"בהתייחסה לעבירות הסמים, טענה כי אין מדובר בסמים מהמסוכנים שבפקודת הסמים, וכי הכמויות אינן גבוהות וכי אילו היה מוגש כתב אישום נפרד בעבירת הסמים, כי אז היה מתחם העונש נקבע, לכל היותר, בין 8 – 10 חודשי מאסר בפועל.", ראיות לעונש וטיעוני הצדדים 
28,SH-23-11-42118-974,"אשר לעונשו של  הנאשם, ציינה בגילו הצעיר, באחריות שלקח על מעשיו והודאתו שחסכה זמן שיפוטי יקר.", ראיות לעונש וטיעוני הצדדים 
29,SH-23-11-42118-974,"נטען כי מדובר במי שסיים חוק לימודיו ובעל תעודת בגרות מלאה, שהגם שלחובתו 2 הרשעות קודמות בעבירות אלימות, כיום עושה מאמצים לשנות אורחות חייו, ואף השתתף בקורס תקשורת מעצימה במסגרת מעצרו.", ראיות לעונש וטיעוני הצדדים 
30,SH-23-11-42118-974,"בסופם של דברים, ולאחר שציינה כי הנאשם נתון במעצר תקופה ממושכת לראשונה בחייו, עתרה לגזור עונשו ל 24 חודשי מאסר בפועל; להימנע מהשתת קנס אשר ככל שיושת עליו הוריו ידרשו לשלמו; להימנע  מפסילתו לנהיגה בהינתן שלביצוע העבירות לא נלוותה נהיגה ברכב, ועל מנת לאפשר חזרתו במהרה למעגל העבודה לאחר שחרורו ממאסר.", ראיות לעונש וטיעוני הצדדים 
31,SH-23-11-42118-974,"הנאשם בדבריו,  הביע חרטה על מעשיו, בקש שלא להחמיר עמו וקיווה לחזרתו לחיים נורמטיביים.", ראיות לעונש וטיעוני הצדדים 
32,SH-23-11-42118-974,"קביעת מתחם העונש ההולם למעשי העבירות תעשה בהתאם לעקרון ההלימה, אשר בגדרו יש להתחשב בערך החברתי שנפגע, מידת הפגיעה בו, מדיניות הענישה הנוהגת ובנסיבות הקשורות בביצוע העבירה.",מתחם העונש ההולם  
33,SH-23-11-42118-974,"הערכים המוגנים בבסיס האיסור על החזקת נשק הם שמירה על הגוף והחיים, שמירה על הסדר הציבורי והביטחון האישי.",מתחם העונש ההולם  
34,SH-23-11-42118-974,"נוכח התפשטות התופעה והשלכותיה הקשות על הסדר והביטחון הציבורי נדרשה התערבות המחוקק בהוראת השעה שבתיקון 140 בחוק העונשין, תשפ""ב – 2021  (להלן: התיקון לחוק) אשר באופן מכוון קורא להחמרת הענישה תוך קביעת עונש מינימום.",מתחם העונש ההולם  
35,SH-23-11-42118-974,"על פי התיקון לחוק, משהורשע אדם בעבירה לפי סעיף (א) רישא (ב 2) או (ב 3) רישא - לא יפחת עונשו מרבע העונש המרבי שנקבע לאותה עבירה, דהיינו, 21 חודשי מאסר בפועל (כולל מאסר על תנאי) אלא אם יחליט בית המשפט מטעמים מיוחדים שירשמו, להקל בעונשו.",מתחם העונש ההולם  
36,SH-23-11-42118-974,בחינת נסיבות הקשורות בביצוע העבירות בעניין הנדון מעלה כי מידת פגיעתו של הנאשם בערכים המוגנים הינה משמעותית.,מתחם העונש ההולם  
37,SH-23-11-42118-974,"מבלי שיש לו היתר, החזיק הנאשם, בביתו, כלי נשק וסמים מסוכנים.",מתחם העונש ההולם  
38,SH-23-11-42118-974,"לצד החזקת מטען חבלה מאולתר, החזיק הנאשם חלקי אקדח שבכוחו להרוג, ואם לא די בכך, החזיק 2 סוגי סמים מסוכנים שאחד מהם נמנה עם רשימת המסוכנים מאוד שבפקודת הסמים.",מתחם העונש ההולם  
39,SH-23-11-42118-974,"מטען חבלה הינו נשק קטלני שכל עשייה בו נועדה למטרה אחת – שימוש "" התקפי"", כדי לפגוע פגיעה אנושה באחר ולכל הפחות לפגוע ברכושו כאמצעי לחץ ואיום והכל תוך סיכון חייהם של חפים מפשע ולא בכדי קבע המחוקק עונש של עד 7 שנות מאסר לצד עבירה זו.",מתחם העונש ההולם  
40,SH-23-11-42118-974,"מכתב האישום וטיעוני הצדדים עולה כי במקרה הנדון מדובר במטען חבלה מאולתר, שכטענת ההגנה, לא ידוע גודלו ומשקל חומר הנפץ שבו, אם כי אין חולק, שבכפוף להימצאות אמצעי ייזום ומערכת הפעלה - בכוחו להמית.",מתחם העונש ההולם  
41,SH-23-11-42118-974,"במילים אחרות, למטען החבלה המאולתר בענייננו לא נמצא אמצעי ייזום ולא מנגנון הפעלה.",מתחם העונש ההולם  
42,SH-23-11-42118-974,"יחד עם זאת, ברי כי בהחזקתו את מטען החבלה בביתו, יצר הנאשם סיכון פוטנציאלי לנזק ממשי כלפי מבקרי ביתו ,בעלי דירות סמוכות, ואנשים שצעדו בקרבת המקום.",מתחם העונש ההולם  
43,SH-23-11-42118-974,הדברים מקבלים משנה תוקף בהינתן החזקת המטען על ידי מי שאינו מורשה ובוודאי אינו מיומן בהחזקה וטיפול בנשק מסוג זה.,מתחם העונש ההולם  
44,SH-23-11-42118-974,"בנוסף לאמור, החזיק הנאשם בביתו, חלקי אקדח  מסוג ""סטאר"" ומחסנית תואמת.",מתחם העונש ההולם  
45,SH-23-11-42118-974,האקדח אמנם נמצא לא תקין ( תקול) אם כי  עדיין מסוגל להרוג.,מתחם העונש ההולם  
46,SH-23-11-42118-974,"בכל מקרה, יש להביא בחשבון כי המדינה מייחסת לנאשם החזקת חלקי נשק על פי הסיפא של הוראת החיקוק.",מתחם העונש ההולם  
47,SH-23-11-42118-974,"בנוסף, החזיק במספר מקומות 2 סוגי סמים, משקל אלקטרוני ושקיות חלוקה.",מתחם העונש ההולם  
48,SH-23-11-42118-974,"לעומת סם קנבוס שהינו סם מסוכן אולם אינו נמנה עם הסמים הקשים שבפקודת הסמים- סם מתילמתקאטינון, הידוע בכינוי ""דוקטור"" (( MMC-4 הוא סם סינטטי מהמסוכנים שבפקודת הסמים.",מתחם העונש ההולם  
49,SH-23-11-42118-974,הסם ידוע כממריץ ומעורר הגורם לתחושת אופוריה והשפעותיו דומות לאלו של סמים כמו אמפטמינים ואקסטזי.,מתחם העונש ההולם  
50,SH-23-11-42118-974,"הסם פופולרי במיוחד במסיבות ומועדונים ועלול לגרום לתופעות לוואי חמורות כמו דפיקות לב מואצות, עליה בלחץ הדם, חרדה, פרנויה והזיות.",מתחם העונש ההולם  
51,SH-23-11-42118-974,שימוש ממושך עלול להוביל להתמכרות פיזית ונפשית ולגרום לנזקים ארוכי טווח לבריאות המשתמש .,מתחם העונש ההולם  
52,SH-23-11-42118-974,"החזקת 70 גרם  של סם ""דוקטור""  לצד משקל אלקטרוני ושקיות חלוקה, מצביע במובהק על כוונה של סחר והפצה של הסם, ומחמיר במעשי הנאשם ולרבות בפוטנציאל הנזק הטמון במעשיו.",מתחם העונש ההולם  
53,SH-23-11-42118-974,"הנאשם, אין חולק, הבין את הפסול במעשיו וחלקו בביצוע כלל העבירות הינו מלא ובלעדי.",מתחם העונש ההולם  
54,SH-23-11-42118-974,"ענישה נוהגת - עיון בפסיקה הנוהגת במקרים שנסיבותיהם דומות או קרובות למקרה הנדון, מלמדת על ענישה משמעותית מאחורי סורג ובריח, כפי העולה מהמקרים אליהם הפנו הצדדים עצמם ומהמקרים הבאים:",מתחם העונש ההולם  
55,SH-23-11-42118-974,"סיכום כלל הדברים האמורים, בהינתן העבירות בנסיבות ביצוען, מידת פגיעת הנאשם בערכים המוגנים לצד הענישה הנוהגת,  אני קובעת את מתחם העונש כך שינוע בין 30 ל 60 חודשי מאסר בפועל.",מתחם העונש ההולם  
56,SH-23-11-42118-974,"בהעדר שיקולי שיקום, עונשו של הנאשם ייקבע בגדרי מתחם העונש ההולם שנקבע כאמור.",עונשו של הנאשם
57,SH-23-11-42118-974,בגזירת העונש אתחשב בנסיבות ושיקולים שאינם קשורים לנסיבות ביצוע העבירה.,עונשו של הנאשם
58,SH-23-11-42118-974,"הנאשם הנותן את הדין היום בן 24, רווק.",עונשו של הנאשם
59,SH-23-11-42118-974,"בהעדר תסקיר שירות המבחן, על קורותיו ניתן ללמוד אך מדברי באת כוחו ורישומו הפלילי.",עונשו של הנאשם
60,SH-23-11-42118-974,הרישום הפלילי כולל הרשעות.,עונשו של הנאשם
61,SH-23-11-42118-974,"האחרונה מספטמבר 2020 בעבירות של חבלה במזיד ברכב ותקיפה וחבלה ממשית ע""י שניים או יותר, בגינן נגזרו עליו 10 חודשי מאסר בפועל, ומאסר על תנאי בעבירות אלימות.",עונשו של הנאשם
62,SH-23-11-42118-974,"הרשעה נוספת מינואר 2020 מבית המשפט לנוער, בעבירות תקיפת שוטר כדי להכשילו בתפקידו, תקיפת שוטר ע""י שלושה או יותר, הפרעת שוטר במילוי תפקידו (2 עבירות), פציעה, חבלה כשעבריין מזוין, תקיפה וחבלה ממשית ע""י שניים או יותר – בגינן הושת עליו מאסר על תנאי.",עונשו של הנאשם
63,SH-23-11-42118-974,"עברו התעבורתי כולל 5 הרשעות תעבורה, האחרונה מספטמבר 2023 במספר עבירות, בניהן, עבירות  של נהיגה בשכרות ונהיגה בקלות ראש.",עונשו של הנאשם
64,SH-23-11-42118-974,הרשעה נוספת מיולי 2021 גם היא בעבירות נהיגה בקלות ראש ונהיגה בשכרות.,עונשו של הנאשם
65,SH-23-11-42118-974,"מטבע הדברים, עברו הפלילי של הנאשם במצטרף לחלקו המלא והבלעדי בעבירות החמורות המלמדות על אופיו והעדר מוראו מחוק - מוביל לגזירת עונשו הרחק מחלקו התחתון של מתחם העונש אותו קבעתי.",עונשו של הנאשם
66,SH-23-11-42118-974,"יחד עם זאת, יינתן משקל לא מבוטל, לגילו הצעיר, תקופת מעצרו הממושכת ובעיקר לנטילת אחריות על מעשיו והודאתו שחסכה זמן שיפוטי יקר לכלל הגורמים הנוגעים בתיק.",עונשו של הנאשם
67,SH-23-11-42118-974,"בשים לב לשיקולי הרתעת היחיד והרבים, לרבות הפגיעה במוטיבציה הכלכלית שבבסיסה של עבירת הסמים, לצד טענות ב""כ הנאשם בהקשר לרכיב הענישה הכלכלי לרבות גילו הצעיר של הנאשם ומשך תקופת המאסר הצפויה לו, קביעת שיעור הקנס תהא מדתית.",עונשו של הנאשם
68,SH-23-11-42118-974,"אשר לרכיב הפסילה, בהינתן שהנאשם לא עשה כל שימוש ברכב בביצוע העבירות בכלל ועבירת הסמים בפרט, סבורני, כי בפעם זו, ניתן להסתפק בפסילתו על תנאי לנהיגה.",עונשו של הנאשם
69,SH-23-11-42118-974,"סוף דבר – לאחר שקלול מכלול השיקולים הצריכים לבחינת עונשו של הנאשם בתוך המתחם, אני גוזרת עליו את העונשים הבאים:",עונשו של הנאשם
70,SH-23-11-42118-974,"33 חודשי מאסר בפועל, בניכוי ימי מעצרו על פי רישומי שב""ס.",עונשו של הנאשם
71,SH-23-11-42118-974,"12 חודשי מאסר על תנאי, לתקופה של 3 שנים מיום שחרורו מהמאסר, והתנאי הוא שהנאשם לא יעבור עבירת נשק מסוג פשע.",עונשו של הנאשם
72,SH-23-11-42118-974,"6 חודשי מאסר על תנאי, לתקופה של 3 שנים מיום שחרורו מהמאסר, והתנאי הוא שהנאשם לא יעבור עבירת נשק מסוג עוון.",עונשו של הנאשם
73,SH-23-11-42118-974,"8 חודשי מאסר על תנאי, לתקופה של 3 שנים מיום שחרורו מהמאסר, והתנאי הוא שהנאשם לא יעבור עבירת סמים מסוג פשע.",עונשו של הנאשם
74,SH-23-11-42118-974,"קנס בסך 8,000 ₪ או 20 ימי מאסר תמורתו.",עונשו של הנאשם
75,SH-23-11-42118-974,הקנס שולם תוך 90 ימים מהיום.,עונשו של הנאשם
76,SH-23-11-42118-974,"7  חודשי פסילה על תנאי מלקבל או מלהחזיק רישיון נהיגה, והתנאי הוא שהנאשם לא יעבור עבירות סמים מסוג פשע, משך 3 שנים מיום שחרורו מהמאסר.",עונשו של הנאשם
77,SH-23-11-42118-974,5129371צו כללי להשמדת מוצג סמים ונשק.,עונשו של הנאשם
78,SH-23-11-42118-974,"ניתן היום, י""ג חשוון תשפ""ה, 14 נובמבר 2024, במעמד הצדדים.",עונשו של הנאשם
