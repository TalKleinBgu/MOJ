,verdict,text,part
0,SH-20-06-67234-151,"ע""י ב""כ, עו""ד אנבל לוקס",מדינת ישראל 
1,SH-20-06-67234-151,"ע""י ב""כ, עו""ד איתן און",שמעון גיא לוין 
2,SH-20-06-67234-151,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 36א(ב)",שמעון גיא לוין 
3,SH-20-06-67234-151,"חוק העונשין, תשל""ז-1977: סע'  40ב, 40 ד, 40 יא, 40יג')",שמעון גיא לוין 
4,SH-20-06-67234-151,"פקודת המבחן [נוסח חדש], תשכ""ט-1969",שמעון גיא לוין 
5,SH-20-06-67234-151,"בהכרעת דין מיום 08.06.21 הורשע הנאשם על פי הודאתו במסגרת הסדר טיעון, בעובדות כתב האישום המתוקן בעבירות החזקה/ שימוש בסמים שלא לצריכה עצמית לפי סעיפים 7(א) ו7(ג) רישא לפקודת הסמים המסוכנים; גידול יצור, הכנה והפקה לפי סעיף 6 לפקודת הסמים המסוכנים (נוסח חדש) תשל""ג-1973.",גזר דין
6,SH-20-06-67234-151,על פי עובדות כתב האישום המתוקן במועד שאיננו ידוע למאשימה לאחר התאריך 19.02.20 התקין הנאשם בדירה אוהל לגידול סמים מסוכנים בה גידל סם מסוכן מסוג קנבוס.,כתב האישום 
7,SH-20-06-67234-151,"ביום 10.06.20 בשעה 8:35 או בסמוך, במהלך חיפוש בדירה נמצאו בדירה במקומות שונים סמים מסוכנים כדלהלן:",כתב האישום 
8,SH-20-06-67234-151,"על השולחן הממוקם בסלון הדירה בתוך קופסה בשתי שקיות שקופות, סם מסוכן מסוג קנבוס במשקל נטו כולל של 14.4 גרם וסם מסוכן מסוג חשיש במשקל נטו כולל של 3.7 גרם.",כתב האישום 
9,SH-20-06-67234-151,"בבקבוק זכוכית עם כיתוב ""שמן קנאביס"" סם מסוכן מסוג DELTA9-TETRAHYDROCANNABINOL במשקל נטו כולל של 7.50 מ""ל.",כתב האישום 
10,SH-20-06-67234-151,"בשקית אטומה סם מסוכן מסוג קנבוס במשקל נטו כולל של 5.2 גרם, בשקית נוספת סם מסוכן מסוג קנבוס במשקל נטו כולל של 12.2 גרם, בשקית אחרת סם מסוכן מסוג קנבוס במשקל נטו כולל של 9 גרם ובתוך צנצנת סם מסוכן מסוג חשיש במשקל נטו כולל 2.37 גרם.",כתב האישום 
11,SH-20-06-67234-151,במזנון מתחת לטלוויזיה במדף האמצעי בתוך קופסה בצבע כסף סם מסוכן מסוג קנבוס במשקל נטו כולל של 1.9 גרם.,כתב האישום 
12,SH-20-06-67234-151,"במגירה במזנון הממוקם לצד כניסה לדירה בשקית אטימה סם מסוכן מסוג MDMA במשקל נטו כולל של 1.9190 גרם, סם מסוכן מסוג COCAINE במשקל נטו כולל של 0.7363 גרם ובמשקל נטו כולל 2.9259 גרם, בקופסת פלסטיק סם מסוכן מסוג חשיש במשקל נטו כולל של 4.5 גרם ובקופסת פלסטיק אחרת 36 יחידות של סם מסוכן מסוג LSD.",כתב האישום 
13,SH-20-06-67234-151,"בארונית הממוקמת בסלון הדירה בתוך צנצנת סם מסוכן מסוג קנבוס במשקל נטו כולל של 126.4 גרם, בתוך שקית סם מסוכן מסוג קנבוס במשקל נטו כולל של 80.9 גרם ובתוך שקית קטנה סם מסוכן מסוג קנבוס במשקל נטו כולל של 33 גרם.",כתב האישום 
14,SH-20-06-67234-151,במזנון הממוקם בסלון הדירה בתוך שקית סם מסוכן מסוג חשיש במשקל נטו כולל של 321.6 גרם.,כתב האישום 
15,SH-20-06-67234-151,"במקרר הממוקם במטבח בתוך שקית ניילון בצבע לבן סם מסוכן מסוג קנבוס במשקל נטו כולל של 582.4 גרם, בתא מקפיא של המקרר בתוך שלוש שקיות שקופות סם מסוכן מסוג PSILOCIN במשקל נטו כולל 68.27 גרם.",כתב האישום 
16,SH-20-06-67234-151,"בחדר השינה של הנאשם על הרצפה בשקית שקופה סם מסוכן מסוג קנבוס במשקל נטו כולל של 341.5 גרם, במגירה הסמוכה למיטתו שני כדורים בצבע צהוב עם סם מסוכן מסוג METHYLPHENIDATE  ובארון מדפים הממוקם בסמוך למיטתו כסף מזומן בסך של 30,000 ₪.",כתב האישום 
17,SH-20-06-67234-151,במרפסת הדירה בתוך שידת עץ בשקית זבל בצבע שחור סם מסוכן מסוג קנבוס במשקל נטו כולל של 894.8 גרם.,כתב האישום 
18,SH-20-06-67234-151,בנסיבות הללו החזיק הנאשם במטבח שמונה משקלים דיגיטליים וגידל במרפסת הבית באוהל 33 שתילים של סם מסוכן מסוג קנבוס במשקל נטו כולל של 689.80 גרם.,כתב האישום 
19,SH-20-06-67234-151,"בהמשך, ביום 16.06.20 בשעה 9:10 או בסמוך לה, נערך חיפוש במחסן אותו שכר הנאשם ביום 01.03.20, ברח' שולמית אלוני 1 בראשון לציון ובמהלכו נמצאו במחסן על המדפים בתוך שקית סם מסוכן מסוג חשיש במשקל נטו כולל של 500 גרם.",כתב האישום 
20,SH-20-06-67234-151,"ב""כ המאשימה טענה לערכים המוגנים שנפגעו כתוצאה ממעשי הנאשם ובכללם ההגנה על ביטחון הציבור, שלומו ובריאותו.",טענות הצדדים לעונש
21,SH-20-06-67234-151,"ב""כ המאשימה בטיעוניה הפנתה לנסיבות ביצוע העבירות ולחומרת המעשים בהדגישה את כמויות הסם, היקפם והציוד בו נעשה שימוש.",טענות הצדדים לעונש
22,SH-20-06-67234-151,לטענת המאשימה עבירות הסמים גורמות לנזקים ישירים ועקיפים ומכאן שפוגעות בערכים מוגנים באורח משמעותי.,טענות הצדדים לעונש
23,SH-20-06-67234-151,"ב""כ המאשימה התייחסה בטיעוניה לתסקיר שירות המבחן וסברה כי המלצותיו חורגות באורח משמעותי ממדיניות הענישה הנוהגת ומשכך עתרה לקביעת מתחם ענישה הנע בין 15 ל-30 חודשי מאסר בפועל.",טענות הצדדים לעונש
24,SH-20-06-67234-151,"בכל הנוגע לנסיבות שאינן קשורות בביצוע העבירות, נטען כי יש לשקול לחומרה את עמדותיו המקלות של הנאשם לעניין שימוש בסמים ולעניין הנזקקות למסגרת טיפול שהוצעה על ידי שירות המבחן.",טענות הצדדים לעונש
25,SH-20-06-67234-151,לקולא הוסיפה וטענה שיש להביא בחשבון את העובדה שהודה וחסך בזמן שיפוטי.,טענות הצדדים לעונש
26,SH-20-06-67234-151,"אשר לענישה בתוככי המתחם עותרת המאשימה להטלת עונש מאסר למשך 15 חודשים לצד ענישה נלווית הכוללת מאסר מותנה, קנס, התחייבות, שלילת רישיון וחילוט הכספים.",טענות הצדדים לעונש
27,SH-20-06-67234-151,"ב""כ הנאשם הפנה בטיעוניו לנסיבות ביצוע העבירה הנלמדות מתסקיר שירות המבחן לטענתו הרקע לביצוע העבירה נבע ממצוקה נפשית שחווה הנאשם על רקע שירותו הצבאי.",טענות הצדדים לעונש
28,SH-20-06-67234-151,"בכל הנוגע לנסיבות שאינן קשורות בביצוע העבירה נטען כי הנאשם נורמטיבי, נעדר עבר פלילי קודם, מנהל אורח חיים תקין באמצעות פעילות התנדבותית ומועסק כעובד כללי בחברת מעליות העובדת עם גופים ביטחוניים.",טענות הצדדים לעונש
29,SH-20-06-67234-151,"עוד נטען שבעבר נהג הנאשם להשתמש בסמים מסוגים שונים, כיום מקבל אחריות על מעשיו ובהתאמה שינה אורחותיו ונמנע מצריכת סמים פרט לאלה שהותרו לו ברישיון עקב אנמנזה פסיכיאטרית בה אובחן כסובל מהפרעה פוסט טראומטית (PTSD).",טענות הצדדים לעונש
30,SH-20-06-67234-151,"ב""כ הנאשם ביקש לאמץ את המלצת שירות המבחן ולהימנע מהרשעת הנאשם וזאת מחשש לפגיעה בעתידו המקצועי, בהעסקתו בחברה המספקת שירותים לגופים ביטחוניים ובשל גילו הצעיר.",טענות הצדדים לעונש
31,SH-20-06-67234-151,לחלופין מנעד הענישה צריך לנוע בין מאסר בעבודות שירות ועד מאסר בפועל כאשר שיקולי השיקום גוברים.,טענות הצדדים לעונש
32,SH-20-06-67234-151,"ב""כ הנאשם ביקש להסתפק בענישה בדמות שירות לתועלת הציבור תוך שהפנה לפסיקה התומכת בבקשתו.",טענות הצדדים לעונש
33,SH-20-06-67234-151,ביום 08.06.21 ועל יסוד ההסדר הדיוני אליו הגיעו הצדדים הופנה הנאשם לשירות המבחן ולממונה על עבודות השירות.,תסקיר שירות המבחן וחוות דעת הממונה עבודות השירות 
34,SH-20-06-67234-151,"ביום 03.03.22 הוגש תסקיר שירות מבחן ממנו עולה כי הנאשם בן 26, רווק, בעל 12 שנות לימוד, מתגורר בגפו בתל אביב ושומר על רצף תעסוקתי.",תסקיר שירות המבחן וחוות דעת הממונה עבודות השירות 
35,SH-20-06-67234-151,הנאשם נעדר הרשעות קודמות ולוקח אחריות על מעשיו.,תסקיר שירות המבחן וחוות דעת הממונה עבודות השירות 
36,SH-20-06-67234-151,הנאשם גדל בסביבה נורמטיבית בה הפנים נורמות ומודלים להתנהגות תקינה.,תסקיר שירות המבחן וחוות דעת הממונה עבודות השירות 
37,SH-20-06-67234-151,מתסקיר שירות המבחן עולה כי העבירות בוצעו על רקע שירותו הצבאי שם החל לסבול מתסמינים פוסט טראומטיים (PTSD) אשר הוחרפו כשנתיים עובר למועד הגשת כתב האישום.,תסקיר שירות המבחן וחוות דעת הממונה עבודות השירות 
38,SH-20-06-67234-151,שירות המבחן התרשם כי קיימת התרופפות ביכולתו להציב לעצמו גבולות פנימיים וחיצוניים וכי מתקשה להתמודד בצורה אפקטיבית עם מצוקותיו וקשייו.,תסקיר שירות המבחן וחוות דעת הממונה עבודות השירות 
39,SH-20-06-67234-151,לאחר כתב האישום אף נזקק לשימוש בקנביס רפואי ברישיון ועל פי המלצה פסיכיאטרית.,תסקיר שירות המבחן וחוות דעת הממונה עבודות השירות 
40,SH-20-06-67234-151,שירות המבחן המליץ על ענישה מוחשית בדמות שירות לתועלת הציבור בהיקף של 300 שעות וצו מבחן להמשך טיפול ומעקב.,תסקיר שירות המבחן וחוות דעת הממונה עבודות השירות 
41,SH-20-06-67234-151,אשר לשאלת אי ההרשעה המליץ שירות המבחן להימנע מהרשעת הנאשם וזאת מאחר ומועסק במתקנים צבאיים שם נדרש לסיווג ביטחוני.,תסקיר שירות המבחן וחוות דעת הממונה עבודות השירות 
42,SH-20-06-67234-151,עוד נטען בתסקיר לקיומו של חשש לפיו הרשעה בדין תגרום לפגיעה בדימוי העצמי ובאופק התעסוקתי.,תסקיר שירות המבחן וחוות דעת הממונה עבודות השירות 
43,SH-20-06-67234-151,ביום 26.06.22 נתקבלה חוות דעת ממונה על עבודות השירות ממנה עולה כי הנאשם כשיר לריצוי עבודות שירות.,תסקיר שירות המבחן וחוות דעת הממונה עבודות השירות 
44,SH-20-06-67234-151,במקרה שבפניי סבורני כי עניינו של הנאשם איננו נמנה עם אותם מקרים חריגים בהם יש לבטל את הרשעתו של הנאשם בדין.,סוגיית אי ההרשעה או ביטולה: 
45,SH-20-06-67234-151,במקרה שלפניי הוקעת העבירה והאינטרס הציבורי גוברים על הנזק הפוטנציאלי העתידי והמסוים ולא מצאתי מקום לאמץ את המלצת שירות המבחן בעניין זה.,סוגיית אי ההרשעה או ביטולה: 
46,SH-20-06-67234-151,מדובר בנאשם אשר החזיק כמות רבה של סמים מסוכנים במקומות שונים וזאת לצד גידול הסמים והחזקת משקלים דיגיטליים באופן המלמד כי אין מדובר בסמים המוחזקים לשימוש עצמי בלבד.,סוגיית אי ההרשעה או ביטולה: 
47,SH-20-06-67234-151,נוכח כך- הבקשה לביטול הרשעה נדחית.,סוגיית אי ההרשעה או ביטולה: 
48,SH-20-06-67234-151,עקרון ההלימה הוא העיקרון המנחה בהתאם לסעיף 40ב לחוק.,מתחם העונש ההולם  
49,SH-20-06-67234-151,"בקביעת מתחם העונש ההולם, יש להתחשב בערך החברתי שנפגע כתוצאה מביצוע העבירה בה הורשע הנאשם, במידת הפגיעה באותם ערכים, במדיניות הענישה הנוהגת ובנסיבות הקשורות בביצוע העבירה.",מתחם העונש ההולם  
50,SH-20-06-67234-151,"במקרה דנן, פגע הנאשם בערכים חברתיים שנועדו להגן על זכות הציבור להגנה על בריאותו והמלחמה בנגע הסמים.",מתחם העונש ההולם  
51,SH-20-06-67234-151,פגיעה פוטנציאלית עקיפה נוספת היא בביטחון הציבור נוכח עבריינות נלווית לעבירות הסמים.,מתחם העונש ההולם  
52,SH-20-06-67234-151,בחינת מדיניות הענישה הנוהגת מעלה כי כאשר מדובר היה בהחזקת סם מסוכן מסוג קנביס,מתחם העונש ההולם  
53,SH-20-06-67234-151,וכאשר הוחזקו סמים מסוגים שונים או בכמויות גבוהות כבמקרה דנן מתחם הענישה נע במנעד רחב:,מתחם העונש ההולם  
54,SH-20-06-67234-151,"לאחר שנדרשתי למכלול השיקולים הרלוונטיים ובהתאם לתיקון 113 לחוק העונשין (סעיף 40יג') ובהתחשב בכמות הסמים, העובדה שחלקם סמים קשים אני קובע מתחם עונש הולם הנע בין 10 ועד 24 חודשי מאסר בפועל לצד רכיבי ענישה נוספים.",מתחם העונש ההולם  
55,SH-20-06-67234-151,"במקרה דנן אני סבור נוכח האמור בתסקיר שירות מבחן, כי יש סיכויי ממשי שהנאשם ישתקם כדרישת סעיף 40ד' לחוק העונשין.",מתחם העונש ההולם  
56,SH-20-06-67234-151,"מהתסקיר נלמד על קיומו של הליך שיקומי משמעותי בעניינו של הנאשם, לרבות שיתוף פעולה מלא מצידו ומוטיבציה להשתלבות בהליך טיפולי.",מתחם העונש ההולם  
57,SH-20-06-67234-151,"הנאשם קיבל רישיון לשימוש בקנאביס, ובדיקות שתן שבוצעו הצביעו על שימוש בקנאביס בלבד ונשלל שימוש בסמים אחרים.",מתחם העונש ההולם  
58,SH-20-06-67234-151,"בנוסף, התרשמות שירות המבחן, כי המשך הטיפול עשוי לתרום להפחתת רמת הסיכון להישנות ביצוע עבירות דומות בעתיד.",מתחם העונש ההולם  
59,SH-20-06-67234-151,"התרשמותו החיובית של שירות המבחן והמלצותיו מצדיקות בעיני הטלת ענישה מקלה, הסוטה לקולה ממתחם הענישה המקובל.",מתחם העונש ההולם  
60,SH-20-06-67234-151,"בכתב האישום בו הודה הנאשם נכללה בקשת התביעה להכריז על הנאשם כ""סוחר סמים"" בקשה זו שבה והועלתה בשנית בשלב הטיעונים לעונש.","הכרזה על הנאשם כ""סוחר סמים"""
61,SH-20-06-67234-151,סעיף 36א(ב) לפקודת הסמים המסוכנים קובע שני תנאים מצטברים להכרזת סוחר סמים.,"הכרזה על הנאשם כ""סוחר סמים"""
62,SH-20-06-67234-151,תנאי אחד הוא שמדובר בעבירה של עסקת סמים והתנאי השני הוא כי הנאשם הפיק רווח מעבירה של עסקת סמים או שהיה אמור להפיק רווח מהעבירה.,"הכרזה על הנאשם כ""סוחר סמים"""
63,SH-20-06-67234-151,נוכח כמות הסמים המשמעותית והכספים שנמצאו בחזקתו של הנאשם ובהיעדר הסבר מצידו של הנאשם  קמה ועולה חזקה שמקורה בשכל הישר ובניסיון החיים כי החזקת הסמים נעשתה לצורך הפקת רווחים.,"הכרזה על הנאשם כ""סוחר סמים"""
64,SH-20-06-67234-151,הנאשם לא סתר חזקה זו ואף לא העלאה כל טענה אחרת לעניין מידת ההוכחה הנדרשת.,"הכרזה על הנאשם כ""סוחר סמים"""
65,SH-20-06-67234-151,"בנסיבות אלו אני מכריז על הנאשם ""כסוחר סמים"" על פי העילה המנויה בסעיף 36א(ב) לפקודת הסמים המסוכנים [נוסח חדש], תשל""ג-1973.","הכרזה על הנאשם כ""סוחר סמים"""
66,SH-20-06-67234-151,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה, לפי סעיף 40 י""א לחוק העונשין.",העונש ההולם 
67,SH-20-06-67234-151,"במסגרת השיקולים לקולא, נתתי דעתי לגילו של הנאשם, ולכך שהודה, הביע חרטה, קיבל אחריות על מעשיו וחסך בזמן שיפוטי.",העונש ההולם 
68,SH-20-06-67234-151,"כמו כן, הבאתי בחשבון כי הנאשם נעדר עבר פלילי והתסקיר שהוגש בעניינו חיובי וממליץ על נקיטת גישה שיקומית.",העונש ההולם 
69,SH-20-06-67234-151,"לקחתי בחשבון את נזקיו של הנאשם ואת הקשיים הנפשיים, הרגשיים והתפקודיים שחווה בזמן שירותו הצבאי ולאחריו ונתתי דעתי לעובדה כי כיום נזקק לטיפול נפשי תומך לרבות באמצעות שימוש בקנביס רפואי ברישיון.",העונש ההולם 
70,SH-20-06-67234-151,"מנגד, כנסיבות לחומרה, שקלתי את הצורך להבטיח את האינטרס הציבורי והגנה מנזקי עבירות הסמים וכן את הצורך בהרתעת הנאשם והרתעת הרבים וזאת מבלי להקל ראש בחומרת העבירות בהן הורשע הנאשם ומהצורך להילחם בעבירות הסמים ולמגרם.",העונש ההולם 
71,SH-20-06-67234-151,"אשר על כן, אני גוזר על הנאשם את העונשים הבאים:",סוף דבר
72,SH-20-06-67234-151,"8 חודשי מאסר לריצוי בעבודות שירות בהתאם לחוות דעת ממונה מיום 26.06.22 שיבוצעו ב""משקם"" נס ציונה.",סוף דבר
73,SH-20-06-67234-151,הנאשם יתייצב לריצוי עבודות השירות ביום 18.10.22 עד השעה 8:00 במפקדת הממונה על עבודות שירות ברמלה.,סוף דבר
74,SH-20-06-67234-151,הנאשם מוזהר כי במידה ולא יבצע עבודות השירות כנדרש או לא ימלא אחר הוראות הממונה רשאי הממונה להורות על ריצוי יתרת העונש בדרך של במאסר בפועל.,סוף דבר
75,SH-20-06-67234-151,מאסר מותנה בן 8 חודשים למשך 3 שנים מהיום לבל יעבור כל עבירה בה הורשע.,סוף דבר
76,SH-20-06-67234-151,"נוכח הכרזתו של הנאשם ""סוחר סמים"", אני מורה על חילוט 30,000 ₪ שנתפסו בחזקתו לטובת אוצר המדינה.",סוף דבר
77,SH-20-06-67234-151,"קנס בסך 7,000 ₪ או 70 ימי מאסר תמורתו.",סוף דבר
78,SH-20-06-67234-151,הקנס ישולם ב-7 תשלומים שווים ורצופים,סוף דבר
79,SH-20-06-67234-151,"החל מיום 01.10.22, וכל ראשון לחודש העוקב.",סוף דבר
80,SH-20-06-67234-151,"לא ישולם תשלום במועדו, יעמוד כל הקנס לפירעון מיידי ויישא הפרשי ריבית והצמדה החל מהיום.",סוף דבר
81,SH-20-06-67234-151,"הקנס יועבר למרכז לגביית קנסות, אגרות והוצאות ברשות האכיפה והגבייה, וניתן יהיה לשלמו בתוך 3 ימים מיום גזר הדין באחת הדרכים המפורטות באתר המרכז.",סוף דבר
82,SH-20-06-67234-151,"ניתן בזאת צו מבחן למשך 12 חודשים מהיום, שיבוצע בהתאם לפקודת המבחן (נוסח חדש), תשכ""ט-1969.",סוף דבר
83,SH-20-06-67234-151,"במסגרת צו המבחן יהיה על הנאשם להיות בקשר רציף עם שירות המבחן ועם הגורמים הטיפוליים, לפי הוראות שירות המבחן.",סוף דבר
84,SH-20-06-67234-151,הנאשם מוזהר כי במידה ויפר את הצו עלול בית משפט לגזור עונשו מחדש.,סוף דבר
85,SH-20-06-67234-151,מזכירות בית המשפט תשלח העתק גזר הדין לשירות המבחן ולממונה על עבודות שירות.,סוף דבר
86,SH-20-06-67234-151,54678313ניתן צו כללי למוצגים.,סוף דבר
87,SH-20-06-67234-151,זכות ערעור כדין תוך 45 ימים.,סוף דבר
88,SH-20-06-67234-151,ה ארז נוריאלי 54678313,סוף דבר
