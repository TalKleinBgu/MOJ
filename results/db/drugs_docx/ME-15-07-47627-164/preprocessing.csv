,verdict,text,part
0,ME-15-07-47627-164,"מדינת ישראל באמצעות פמ""מ וע""י עו""ד דן כהן",כבוד השופטת  דנה מרשק מרום
1,ME-15-07-47627-164,"שירה שרה יצחקי בעצמה וע""י עו""ד יניב שגב",נגד
2,ME-15-07-47627-164,"פקודת הסמים המסוכנים [נוסח חדש], תשל""ג-1973: סע'  6, 36א(ב)",נגד
3,ME-15-07-47627-164,"חוק העונשין, תשל""ז-1977: סע'  40ג(א), 40ד(א), 40ט(א)",נגד
4,ME-15-07-47627-164,"הנאשמת הורשעה על יסוד הודאתה בעובדות כתב אישום מתוקן, במסגרת הסדר דיוני אשר גובש בהליך גישור שיפוטי, בעבירה של ייצור, הכנה והפקה לפי סעיף 6 לפקודת הסמים המסוכנים [נוסח חדש], תשל""ג-1973 (להלן: ""פקודת הסמים"").",כתב-האישום
5,ME-15-07-47627-164,"על פי עובדות כתב האישום המתוקן, החל מיום 21.3.15 שכרה הנאשמת בית במושב גאולים.",כתב-האישום
6,ME-15-07-47627-164,"במהלך חודש אפריל 2015 הקימה הנאשמת בבית ""מעבדה"" לגידול קנבוס, כשלשם כך רכשה שתילי קנבוס, חומרי דישון, אדניות ואמצעים רבים לצורך גידול הסם.",כתב-האישום
7,ME-15-07-47627-164,"סביב חצר הבית, הנאשמת הקימה גדר במבוק ובנתה בחצר מבנה עשוי בטון לצורך ייבוש העלים.",כתב-האישום
8,ME-15-07-47627-164,"בנוסף, הנאשמת ציידה את מעבדת הסמים בשתי יחידות ספקי כח, מפוחים, מאווררים, אבקת השקייה, חומרי הדברה, מכונת עישון דיגיטלית, ניילון למכונת עישון דיגיטלית, אוהל גידול, קוטל חרקים ביולוגי, חומרים ביולוגים ומינרליים, טפטפות, שתי יחידות אקווריום ובתוכן ספוגים וחצץ לבן, 12 יחידות חשמל, שכללו נורות וכיסוי נירוסטה, ושתי מנורות.",כתב-האישום
9,ME-15-07-47627-164,"החל מחודש אפריל 2015 ועד לאמצע יולי 2015, הפיקה הנאשמת ב""מעבדה"" סם מסוג קנבוס לרבות גידול הצמחים וייבוש העלים.",כתב-האישום
10,ME-15-07-47627-164,"ביום 14.7.15 נתפסו ב""מעבדה"" עציצים ושתילי קנבוס בשלבי צמיחה שונים, כדלקמן: בחדר אחד בבית נמצאו 300 עציצי קנבוס בגדלים שונים; בחדר אחר נמצאו 200 עציצי קנבוס בגדלים שונים; בחצר נמצאו 500 שתילים בגדלים שונים; במבנה הבטון נמצאו 3 שקים שהכילו סם מסוג קנבוס אשר עבר ייבוש, במשקל של 9.1 ק""ג; בסלון הבית נמצאה קופסה המכילה סם מסוג קנבוס ובמגירה במטבח נמצאה קופסה נוספת שהכילה סם מסוג קנבוס.",כתב-האישום
11,ME-15-07-47627-164,"סך הכל נתפס ב""מעבדה"" סם מסוג קנבוס בכמות של 100 ק""ג.",כתב-האישום
12,ME-15-07-47627-164,"כתב-האישום המתוקן מסתיים בהבהרה לפיה, לנאשמת מיוחס גידול והפקה של הסם ביחד עם אחר המבוגר ממנה ב-10 שנים.",כתב-האישום
13,ME-15-07-47627-164,במסגרת ההסדר הדיוני נשלחה הנאשמת לשירות מבחן לקבלת תסקיר בעניינה.,תסקיר שירות מבחן 
14,ME-15-07-47627-164,"מהתסקיר שנערך ביום 26.12.16 למדתי כי הנאשמת רווקה, כבת 33, מצויה בתנאים מגבילים בבית הוריה.",תסקיר שירות מבחן 
15,ME-15-07-47627-164,"עד למעצרה התגוררה בתל אביב ולא עבדה במשך מספר חודשים, ומזה כשנה עובדת במחלקת הדוברות של הספארי ברמת גן בחלקיות משרה בשעות בוקר באישור בית-המשפט.",תסקיר שירות מבחן 
16,ME-15-07-47627-164,"הנאשמת סיימה 12 שנות לימוד, בעלת תעודת בגרות, שירתה שירות צבאי מלא ביחידה מובחרת ולשביעות רצון מפקדיה.",תסקיר שירות מבחן 
17,ME-15-07-47627-164,"לאחר שחרורה, עברה להתגורר בתל אביב והחלה לעבוד כמלצרית וברמנית במסעדה בתל אביב, בה עבדה במשך 12 שנים ועד לשנת 2015.",תסקיר שירות מבחן 
18,ME-15-07-47627-164,בחודש מרץ 2015 הפסיקה לעבוד במסעדה ותיארה תקופה משברית סביב קשיים בריאותיים ומצב רגשי ירוד נוכח פרידה מבן זוג עימו ניהלה קשר במשך 4 שנים.,תסקיר שירות מבחן 
19,ME-15-07-47627-164,"הנאשמת תיארה בפני קצינת המבחן את ההיכרות עם בן-זוגה האחרון, גבר כבן 43 אשר מצוי היה בתהליכי פרידה מאשתו.",תסקיר שירות מבחן 
20,ME-15-07-47627-164,"במסגרת קשר זה, נהגו הם להשתמש יחד בסמים מסוגים שונים.",תסקיר שירות מבחן 
21,ME-15-07-47627-164,מתיאוריה עלתה דמות של גבר בעל דפוסים עברייניים ולדבריה ביוזמתו פנתה לביצוע העבירה הנדונה.,תסקיר שירות מבחן 
22,ME-15-07-47627-164,"מאז נעצרה, נמנעת מקשר עמו.",תסקיר שירות מבחן 
23,ME-15-07-47627-164,"קצינת המבחן מציינת כי להערכתה, בהדרגה הפך השימוש בסם להתמכרותי והיווה מענה למצוקות רגשיות עמן התקשתה להתמודד נוכח חוויות שחוותה בילדותה.",תסקיר שירות מבחן 
24,ME-15-07-47627-164,"עוד עולה ההתרשמות כי מדובר באשה צעירה המתאפיינת בדימוי עצמי נמוך ובלתי מגובש ובמסגרת היחסים עם בן זוגה, נחשפה למצבי סיכון שונים בעוד התקשתה היא להציב גבול להתנהגותה והתאפיינה בדפוסים של ריצוי ותלות.",תסקיר שירות מבחן 
25,ME-15-07-47627-164,"במסגרת פיקוח מעצרים, שולבה הנאשמת במסגרת תעסוקתית שהוזכרה לעיל –הספארי ברמת גן (שם עובד אביה).",תסקיר שירות מבחן 
26,ME-15-07-47627-164,"בנוסף, חרף התלבטות ראשונית, השתלבה לבסוף בטיפול במסגרת היחידה לטיפול בהתמכרויות ברמת גן באמצע דצמבר 2015.",תסקיר שירות מבחן 
27,ME-15-07-47627-164,"בדיווח שהתקבל מהעובדת הסוציאלית שטיפלה בנאשמת במשך כשנה, צוין כי השימוש של הנאשמת בסמים קשור לקשייה הרגשיים הניכרים, הנובעים מאירועי ילדות טראומתיים.",תסקיר שירות מבחן 
28,ME-15-07-47627-164,"בדומה להתרשמות קצינת המבחן, עולה דמות של נאשמת בעלת דימוי עצמי נמוך, נטייה לרצות אחרים ולהשפעת אחרים.",תסקיר שירות מבחן 
29,ME-15-07-47627-164,"הנאשמת הגיעה לטיפול בהיותה שרויה במצב של דכאון, בעצב ובחרטה רבה על מעשה העבירה בו היתה מעורבת ושותפה לו.",תסקיר שירות מבחן 
30,ME-15-07-47627-164,"הטיפול ביחידה כלל שיחה פרטנית וקבוצה טיפולית בתדירות של פעם בשבוע ובדיקות שתן פעמיים בשבוע, כשהנאשמת שיתפה פעולה באופן מלא ומסרה בדיקות שתן נקיות מסמים לאורך התקופה.",תסקיר שירות מבחן 
31,ME-15-07-47627-164,"לצד התעסוקה והטיפול בבעיית ההתמכרות, הנאשמת שולבה בפרויקט לימודי בשיתוף אוניברסיטת תל אביב – פרויקט ""אוניברסיטה בע""מ"" במהלכו היא לומדת פעם בשבוע.",תסקיר שירות מבחן 
32,ME-15-07-47627-164,"בהתייחסותה לביצוע העבירה נושא גזר הדין, מסרה הנאשמת כי הרקע הוא בהיכרות עם בן הזוג כשהיוזמה, כמו גם הביצוע של גידול הסמים, נעשה על ידו.",תסקיר שירות מבחן 
33,ME-15-07-47627-164,"ציינה, כי היתה שותפה בחתימה על שכירות המקום והיתה מודעת לגידול הסמים ולכל המתרחש.",תסקיר שירות מבחן 
34,ME-15-07-47627-164,"עם זאת חרף חששה אז והבנתה כי מדובר בעבירה, התקשתה לעצור ולהציב גבול לבן הזוג ולעצמה.",תסקיר שירות מבחן 
35,ME-15-07-47627-164,"היא תיארה תלות רבה שחשה אז בבן הזוג וכן בסמים לצד הנאה, גם על רקע רצון לקבל סמים באופן שוטף כמענה לצרכיה ההתמכרותיים.",תסקיר שירות מבחן 
36,ME-15-07-47627-164,"שירות המבחן מציין, כי בהתייחסותה, מן הפן האחד, לקחה אחריות על ביצוע העבירה ברמה הקונקרטית.",תסקיר שירות מבחן 
37,ME-15-07-47627-164,"מן הפן השני ניכר כי ברמה הרגשית, חווה את עצמה בביצוע העבירה כגורם פסיבי, מנוצל וחסר אונים.",תסקיר שירות מבחן 
38,ME-15-07-47627-164,"בסופו של יום, קצינת המבחן מתרשמת כי ברקע לביצוע העבירה לא עומדים קווים עברייניים באישיותה של הנאשמת אלא קשייה הרגשיים, התמכרותה לאורך השנים לסמים כדרך התמודדות, נטייתה לתלות וריצוי בשילוב עם טשטוש הגבולות סביב הסמים וחשיפה לגורמים שוליים.",תסקיר שירות מבחן 
39,ME-15-07-47627-164,"כיום הנאשמת מבינה את חומרת מעשיה, חווה בושה רבה נוכח התנהלותה וההליך הפלילי המתנהל נגדה והיא מצויה בתחילת בחינת דפוסיה שעמדו בבסיס התנהלותה השולית.",תסקיר שירות מבחן 
40,ME-15-07-47627-164,"בסיוע הטיפול בו נמצאת בשנה האחרונה, החלה הנאשמת לעבד טראומות העבר, מחזקת את בטחונה העצמי, לומדת להעריך היכולות הקיימות בה ומתכננת תכניות לעתיד.",תסקיר שירות מבחן 
41,ME-15-07-47627-164,"לאחר ניתוח גורמי הסיכון והסיכוי קצינת המבחן מסכמת, כי הנאשמת מצויה בהליך טיפול משמעותי ממנו היא נתרמת וקיים צורך בתקופת טיפול ממושכת על מנת להמשיך ולהעמיק במצבה כמו גם בביצוע העבירה והמניעים לה.",תסקיר שירות מבחן 
42,ME-15-07-47627-164,"קצינת המבחן סבורה שיש לחזק את הליך השיקום לרבות את הרובד התעסוקתי, שכן במקום העבודה היא חווה הערכה מצד סביבתה ומנהליה.",תסקיר שירות מבחן 
43,ME-15-07-47627-164,"על כן שליחתה לעונש מאסר, גם אם ירוצה בעבודות שירות, יהיה בו כדי לגדוע את ההליך השיקומי.",תסקיר שירות מבחן 
44,ME-15-07-47627-164,"בסופו של יום, ממליצה היא להשית על הנאשמת צו מבחן למשך שנה במהלכו תמשיך את הטיפול ביחידה לטיפול בהתמכרויות ויוטל עליה צו של""צ בהיקף של 350 שעות.",תסקיר שירות מבחן 
45,ME-15-07-47627-164,לנאשמת אין עבר פלילי.,ראיות לעונש
46,ME-15-07-47627-164,"מטעם התביעה הוגשה אסופת תמונות של ""מעבדת"" הסמים (ת/1), וכן מסמך ולפיו שווי שעון רולקס שנתפס עומד על 41,800 ₪ (ת/2).",ראיות לעונש
47,ME-15-07-47627-164,"כמו כן, הוגשה הודעת הנאשמת מיום 14.7.15 (ת/3) ממנה עולה כי שמרה היא על זכות השתיקה לאורך כל החקירה.",ראיות לעונש
48,ME-15-07-47627-164,"הודעה נוספת מיום 15.7.15 (ת/4), שהוגשה בהסכמה במסגרת הראיות לעונש, מעלה כי הנאשמת מסרה גרסה לפיה היא האחראית הבלעדית לביצוע העבירה על כל רבדיה, לרבות שכירת הבית וגידול השתילים.",ראיות לעונש
49,ME-15-07-47627-164,"בהודעה זו מוזכר אדם בשם ""יניב"" אותו תיארה כידיד שלה, כמי שאינו מעורב בעבירה ושמרה על זכות השתיקה לשאלה אם קיים ביניהם קשר רומנטי.",ראיות לעונש
50,ME-15-07-47627-164,כן תיארה מערכת יחסים עם ארוס שלה.,ראיות לעונש
51,ME-15-07-47627-164,ההגנה הגישה את כל הודעותיה של הנאשמת (לרבות ת/3 ות/4) על מנת להביא בפני בית משפט את רצף חקירותיה.,ראיות לעונש
52,ME-15-07-47627-164,בחקירה נוספת מיום 20.7.15 (נ/4) דבקה בגרסה זו ובסופה אף ביטאה חרטה על מעשיה.,ראיות לעונש
53,ME-15-07-47627-164,"כמו כן הוגשה אסופת מסמכים (נ/5), הכוללת: מכתב מאת מנהלת סניף תל אביב של ""אוניברסיטה בע""מ"" ממנה עולה השתתפותה הפעילה של הנאשמת, סקרנותה, המוטיבציה הקיימת בה ""לפתוח דף חדש"" וכי כל אקט שימנע המשך לימודיה, עלול לפגוע בתהליך בו החלה; קבלה לפיה שולם סך של 12,500 ₪ עבור שעון רולקס; מסמך רפואי, מכתב ממעסיקיה לשעבר, תעודת בגרות ומכתבים מאת מעבידיה בספארי המלמדים על הצטיינותה של הנאשמת בעבודה ויכולותיה לתרום לקהילה, כשמדי יום מוכיחה היא הבנה לחומרת מעשיה.",ראיות לעונש
54,ME-15-07-47627-164,"במסגרת אותה אסופה, הוגשו מכתבים מאת העו""ס המטפלת ביחידה להתמכרויות, לרבות דו""ח עדכני מיום 11.1.17, אשר נערך לאחר קבלת התסקיר האחרון.",ראיות לעונש
55,ME-15-07-47627-164,"להתרשמות המטפלת, הנאשמת מביעה חרטה אמיתית ועמוקה על מעשיה, לוקחת אחריות מלאה על מעורבותה ומתוארת כבחורה חיובית ביותר, כשאלמלא טראומות ילדות קשות שעברה, לא היתה מגיעה למעגל הסמים.",ראיות לעונש
56,ME-15-07-47627-164,"מצוין עוד, כי הנאשמת מנסה לשקם את חייה, מביעה בושה על מעשיה, מבקשת מחילה, ומצויה היא בתהליך טיפולי חיובי ביותר במהלכו היא מטפלת בעצמה, עובדת, תורמת לקהילה ומנסה לתקן את מעשיה.",ראיות לעונש
57,ME-15-07-47627-164,"כעדת אופי התייצבה הגב' שגית הורוביץ, דוברת הספארי, אשר תיארה את תפקודה החיובי ביותר של הנאשמת.",ראיות לעונש
58,ME-15-07-47627-164,"פירטה כי הנאשמת עבדה כעוזרת הדוברת, השתלבה במהירות במקום העבודה, תרמה מזמנה והתגלתה כאשה כשרונית כשהשתיים הצליחו לעבוד באופן נפלא יחדיו.",ראיות לעונש
59,ME-15-07-47627-164,"ב""כ המאשימה עותרת להכריז על הנאשמת כסוחרת סמים, ביקשה לקבוע מתחם ענישה אשר נע בין 38 עד 48 חודשי מאסר ולהעמיד את עונשה של הנאשמת על 40 חודשי מאסר בפועל בניכוי תקופת מעצרה (14.7.15 עד 13.8.15) לצד מאסר על תנאי וקנס משמעותי.",טיעונים לעונש
60,ME-15-07-47627-164,"באשר לנסיבות הקשורות לביצוע העבירה הזכירה, שמדובר ב""מעבדת"" סמים שהוקמה בבית אותו שכרה הנאשמת במושב, כשהנאשמת רכשה ציוד רב, הקימה גדר כדי להסתיר את המעבדה ומבנה בטון לצורך ייבוש הסם.",טיעונים לעונש
61,ME-15-07-47627-164,מדובר בביצוע עבירה ממושכת במהלך כשלושה חודשים.,טיעונים לעונש
62,ME-15-07-47627-164,"כמות העציצים והשתילים שנתפסו פורטו בכתב האישום, כששלושת השקים שנתפסו בתוך המבנה הכילו סם מוכן במשקל של 9 ק""ג מוכנים להפצה, וסך כולל של 100 ק""ג סם.",טיעונים לעונש
63,ME-15-07-47627-164,"באשר לנסיבות שאינן קשורות לביצוע העבירה, ציינה התובעת לזכותה של הנאשמת את הודאתה במיוחס לה והיעדר עבר פלילי.",טיעונים לעונש
64,ME-15-07-47627-164,"עם זאת, תיארה כי כפי שעולה מחקירותיה, הנאשמת טענה שהיא האחראית הבלעדית, שללה שהיא ""קוף"" ולא היתה מוכנה למסור שום פרט מעבר לכך.",טיעונים לעונש
65,ME-15-07-47627-164,לעניין זה הזכירה כי כתב האישום אמנם תוקן והוזכר אותו אחר אשר מבוגר ממנה כ-10 שנים.,טיעונים לעונש
66,ME-15-07-47627-164,"עם זאת, הטענה כי היוזמה והביצוע הם של בן הזוג לא עלתה בחקירה, ועד היום הנאשמת לא מסרה כל פרט אודות אותו אחר אם כי היא משליכה את האחריות עליו.",טיעונים לעונש
67,ME-15-07-47627-164,"באשר להליך השיקומי, לא התעלמה התובעת מהמלצות שירות המבחן אך טענה כי המדובר בהליך שאינו מצדיק סטייה ממתחם הענישה למרות שניתן להגדיר את התסקיר שהוגש כתסקיר חיובי.",טיעונים לעונש
68,ME-15-07-47627-164,"חרף כל הנסיבות לקולא, טענה ב""כ המאשימה כי מתופעת מעבדות הסמים ניתן ללמוד כי לרוב מדובר באנשים צעירים ללא עבר פלילי, אשר נמצאים במצוקה כלכלית, ולכאורה מנהלים אורח חיים נורמטיבי, שנמצאים ""מתחת לרדאר המשטרתי"", עובדה שמקשה על חשיפת העבירה.",טיעונים לעונש
69,ME-15-07-47627-164,"עתרה היא לקנס משמעותי שכן המניע לביצוע העבירות הוא כלכלי של עשיית רווח קל ומהיר והדגישה, כי הקמת ה""מעבדה"" דרשה ממון רב.",טיעונים לעונש
70,ME-15-07-47627-164,חזרה היא על עתירתה להכריז על הנאשמת כסוחרת סמים ולהורות על חילוט הכסף שנתפס ושעון הרולקס.,טיעונים לעונש
71,ME-15-07-47627-164,"לעניין זה הפנתה ב""כ המאשימה לגרסאות הסותרות שמסרה הנאשמת אל מול קבלה לא ברורה שהגישה היא באסופת המסמכים נ/5.",טיעונים לעונש
72,ME-15-07-47627-164,"הסניגור הדגיש את נתוניה האישיים של הנאשמת, תיאר אותה כבחורה בעלת דימוי עצמי נמוך וטען, כי כל המסמכים שהוגשו בעניינה מלמדים כי ברקע לביצוע העבירה עומד רצונה לרצות חבר מבוגר ממנה כשהיא תפסה עצמה כפסיבית וחסרת אונים.",טיעונים לעונש
73,ME-15-07-47627-164,"הנאשמת הוכיחה שילוב בתהליך טיפולי הכולל נדבכים רבים ורציניים של טיפול ביחידה להתמכרויות, לימודים, עזרה לנזקקים ותעסוקה – הכל תוך נכונות מלאה לטיפול ורצון להתקדם בחיים.",טיעונים לעונש
74,ME-15-07-47627-164,"ביקש הוא לשכנע כי השימוש בסמים קשור קשר ישיר לפן הרגשי, כשברקע טראומות ילדות אותן הנאשמת מבקשת שלא לתאר, אך לדבריו המדובר בטראומות קשות מנשוא.",טיעונים לעונש
75,ME-15-07-47627-164,"הנאשמת הגיעה לטיפול במצב של דכאון ועצב ושולבה בטיפול אינטנסיבי של 5 ימים בשבוע שכולל שיחות פרטניות, קבוצתיות ובדיקות שתן נקיות.",טיעונים לעונש
76,ME-15-07-47627-164,הפנה להתייחסותה לעבירה כשלא הצליחה לשים גבול לבן הזוג וכיום לוקחת היא אחריות כנה על כל מעשיה.,טיעונים לעונש
77,ME-15-07-47627-164,את המעצר היא תופסת כמנוף חיובי לשינוי וכיום מבינה את המניעים מאחורי ביצוע העבירה.,טיעונים לעונש
78,ME-15-07-47627-164,"אין המדובר באשה בעלת קווים עברייניים, קיים בה פוטנציאל שיקומי ממשי, ולאור מכלול הנסיבות עותר הוא לחרוג ממתחם הענישה מטעמי שיקום ולהשית עליה עונש אשר יאפשר לה להמשיך באותו תהליך שיקום מקיף ולא לגדוע אותו.",טיעונים לעונש
79,ME-15-07-47627-164,"הסניגור המלומד הזכיר כי מדובר באשה בת 34 אשר מעוניינת להקים משפחה ולהתחתן, כך שגם לנתון זה יש משמעות בבוא בית המשפט לגזור את עונשה של הנאשמת.",טיעונים לעונש
80,ME-15-07-47627-164,עתר הוא לשקול הפניית הנאשמת לממונה על עבודות השירות על מנת שניתן יהיה לגזור עונש מאסר שירוצה בדרך של עבודות שירות ולא מאחורי סורג ובריח ובכך לאפשר לה להמשיך את הליך השיקום.,טיעונים לעונש
81,ME-15-07-47627-164,באשר לבקשות החילוט: בהקשר לשעון טען הסניגור כי השעון התקבל במתנה מאדם שהוא חשוב לנאשמת.,טיעונים לעונש
82,ME-15-07-47627-164,"עוד טען, כי מעובדות כתב האישום ומהמסמכים שהגיש, ניתן ללמוד, כי אין לנאשמת מקורות הכנסה.",טיעונים לעונש
83,ME-15-07-47627-164,"בדבריה לבית-המשפט הנאשמת ביקשה להתנצל על מעשיה, תיארה כי נגררה אחר ""מישהו"" וכי במהלך חקירותיה מסרה גרסאות בהתאם לעצות משפטיות שקיבלה, מבלי שהייתה מודעת עד כמה הדבר יסבך אותה.",טיעונים לעונש
84,ME-15-07-47627-164,"עם זאת, היא הודתה על תפיסתה, שכן הגיעה לטיפול במצב נפשי רעוע ביותר, תהליך השיקום פתח לה הזדמנויות בכל המישורים, והיא מעוניינת להמשיך בו.",טיעונים לעונש
85,ME-15-07-47627-164,"הוסיפה כי בית הסוהר אינו מקום מתאים עבורה, כי היא מעוניינת לסיים עם הטיפול ולהמשיך לעבוד בספארי עם אנשים שמעריכים אותה.",טיעונים לעונש
86,ME-15-07-47627-164,סיימה באמירה שחוותה טראומות רבות בחיים וביקשה שבית המשפט יסייע לה להמשיך הלאה.,טיעונים לעונש
87,ME-15-07-47627-164,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
88,ME-15-07-47627-164,"הנאשמת במעשיה, יחד עם אותו ""אחר"", פגעה בערך המוגן שעניינו הגנה על שלום הציבור ובריאותו מפני נגע הסמים, הגורם להרס החברה ופרטיה.",דיון והכרעה
89,ME-15-07-47627-164,"הקמת ""מעבדה"" באופן מתוכנן ומדוקדק לצד כמות הסם שנתפסה מבססות, כי הפגיעה בערך החברתי היא בעוצמה גבוהה.",דיון והכרעה
90,ME-15-07-47627-164,"באשר לנסיבות הקשורות בביצוע העבירות, לפי סעיף 40ט(א) לחוק העונשין, ראוי להדגיש את מימד התכנון, שהוא אינהרנטי לביצוע עבירות גידול סמים ב""מעבדה"", הבא לידי ביטוי בענייננו בשכירת בית, הקמת מבנה בטון לשימוש ייעודי של ייבוש עלים ובניית גדר מסביב, והצטיידות בציוד רב המחייבת השקעת אמצעים כספיים.",דיון והכרעה
91,ME-15-07-47627-164,נסיבה מרכזית העומדת לחובת הנאשמת היא כמות הסם הגדולה שנמצאה בחזקתה.,דיון והכרעה
92,ME-15-07-47627-164,"לאחר שלושה חודשים של פעילות, ברחבי המתחם נתפסו עציצים ושתילי קנבוס בשלבי צמיחה שונים, כשעל-פי המפורט בכתב-האישום המדובר ב – 500 עציצי קנבוס שנמצאו בשני חדרים שונים, 500 שתילים בחצר, 9.1 ק""ג קנבוס אשר עבר ייבוש ואוחסן בשלושה שקים במבנה הבטון, ושתי קופסאות שהכילו קנבוס במטבח ובסלון.",דיון והכרעה
93,ME-15-07-47627-164,"הנאשמת הודתה בכך שב""מעבדה"" נתפס קנבוס בכמות כוללת של 100 ק""ג נטו.",דיון והכרעה
94,ME-15-07-47627-164,"על-פי הודעותיה של הנאשמת שהוגשו לעיוני עולה, כי לאחר ששמרה על זכות השתיקה, לקחה על עצמה אחריות בלעדית לפעילות שהתרחשה ב""מעבדה"" וסירבה למסור פרטים אודות בן-זוגה.",דיון והכרעה
95,ME-15-07-47627-164,"רק בשלב מאוחר יותר, כפי שהדבר בא לידי ביטוי בכתב-האישום, הודתה בכך גידלה והפיקה את הסם ביחד עם ""אחר"" המבוגר ממנה ב – 10 שנים, כשלמעשה זהותו לא ידועה לבית-המשפט עד היום, ורב הנסתר על הגלוי בעניין זה.",דיון והכרעה
96,ME-15-07-47627-164,"על רקע כמות הסם, הנזק הפוטנציאלי שצפוי היה להתרחש לציבור אלמלא תפיסת המשטרה הוא רב, ונמנעה הכנסה של כמות גדולה של סמים לשוק המשתמשים בו.",דיון והכרעה
97,ME-15-07-47627-164,"באשר למדיניות הענישה באופן כללי, לא יכולה להיות מחלוקת על כך, כי מפסיקת בית-המשפט העליון עולה מסר ברור לפיו אין להקל ראש בעבירות הנוגעות לסמים המוגדרים כ""קלים"", וכי:",דיון והכרעה
98,ME-15-07-47627-164,"לצורך קביעת מתחם העונש ההולם, עיינתי בפסיקה שהוצגה לעיוני על-ידי התביעה (הכוללת ברובה הסדרי טיעון) ובפסיקה נוספת, ואציין בתמצית את העיקריים שבהם:",דיון והכרעה
99,ME-15-07-47627-164,"פסקי-דין אלו משקפים קשת מקרים רלבנטיים, כאשר לאחר ביצוע אבחנות מתבקשות, אני קובעת מתחם עונש הולם אשר נע בין 24 עד 48 חודשי מאסר בפועל.",דיון והכרעה
100,ME-15-07-47627-164,אין ספק שהעבירה המתמשכת שביצעה הנאשמת על נסיבותיה הן חמורות ומצדיקות עונש מאסר בפועל מוחשי מאחורי סורג ובריח – למצער ברף התחתון של מתחם העונש שנקבע.,דיון והכרעה
101,ME-15-07-47627-164,"לצד זאת, הראיות לעונש שהוגשו מטעם ההגנה והאמור בתסקיר מעלים, כי הנאשמת מצויה בעיצומו של תהליך שיקומי משמעותי ביותר, ומתקיימים בעניינה התנאים הקבועים בסעיף 40ד(א) לחוק העונשין, במידה המצדיקה חריגה ממתחם העונש ההולם – אם כי לא במידה המבוקשת על-ידי ההגנה.",דיון והכרעה
102,ME-15-07-47627-164,"הדו""חות שנערכו על-ידי המטפלת של הנאשמת והתרשמות קצינת המבחן מעלים, כי לאחר מעצרה הנאשמת היתה במצב ירוד ביותר, בהמשך פיתחה תובנות באשר למצבה – לרבות באשר לבעיית ההתמכרות לסמים ואורח חייה שנלווה לכך, וכיום מצויה בתהליך טיפול משמעותי הכולל טיפול פרטני וקבוצתי ומלווה בבדיקות שתן המעידות על נקיון מסמים.",דיון והכרעה
103,ME-15-07-47627-164,"במקביל, התחזקותה של הנאשמת באה לידי ביטוי בשילובה המוצלח במסגרת תעסוקתית ובלימודים.",דיון והכרעה
104,ME-15-07-47627-164,"אני נותנת אמון בדברי הנאשמת, אשר נמסרו למטפלים וכן בבית-המשפט לפיהם היא חשה בושה על מעשיה, מודעת להשלכותיהם וחל שינוי במצבה, בתפיסותיה ובאורח חייה.",דיון והכרעה
105,ME-15-07-47627-164,"לכך יש להוסיף, כי לנאשמת אין עבר פלילי, היא אישה צעירה בשנות ה – 30 לחייה ומעוניינת להקים משפחה, כשברקע נטען לקיומן של טראומות ילדות.",דיון והכרעה
106,ME-15-07-47627-164,"נתונים אלו מצדיקים, כאמור, סטיה ממתחם העונש ההולם – אך אינם מבססים את האפשרות שלא להשית עליה עונש הכולל ריצוי מאסר מאחורי סורג ובריח.",דיון והכרעה
107,ME-15-07-47627-164,"הגרסאות המשתנות של הנאשמת אינן מאפשרות לקבל את עמדתה הנוכחית שנמסרה לשירות המבחן, לפיה היתה שולית ופאסיבית במסכת ביצוע העבירות (גם אם אותו ""אחר"" היה מבוגר ממנה בעשור).",דיון והכרעה
108,ME-15-07-47627-164,"אשר על כן, לאור כל האמור לעיל, לאחר שקבעתי כי יש לסטות ממתחם העונש ההולם מטעמי שיקום ושקלתי את כל הנסיבות, אני גוזרת את דינה של הנאשמת כדלקמן:",דיון והכרעה
109,ME-15-07-47627-164,12 חודשי מאסר בפועל בניכוי ימי מעצרה: 14.7.15 – 13.8.15;,דיון והכרעה
110,ME-15-07-47627-164,10 חודשי מאסר על תנאי שלא תעבור בתוך 3 שנים מיום שחרורה עבירות סמים מסוג פשע; 4 חודשי מאסר על תנאי שלא תעבור בתוך 3 שנים מיום שחרורה עבירות סמים מסוג עוון;,דיון והכרעה
111,ME-15-07-47627-164,"קנס בסך 20000 ₪ או 100 ימי מאסר תמורתו, לתשלום עד ליום 1.1.18.",דיון והכרעה
112,ME-15-07-47627-164,"ב""כ המאשימה ביקשה להכריז על הנאשמת כסוחרת סמים ולהורות על חילוט כספים, ציוד שנתפס ושעון רולקס.",דיון והכרעה
113,ME-15-07-47627-164,עלתה מחלוקת אך ורק לגבי שעון הרולקס.,דיון והכרעה
114,ME-15-07-47627-164,"הנאשמת טענה באמצעות בא-כוחה שתי טענות: האחת – כי קיבלה את השעון במתנה ממאן דהוא והוא בעל ערך סנטימנטלי; השניה – כי היא רכשה את השעון, וכראיה הגישה קבלה על חלק משווי השעון (באסופת נ/5).",דיון והכרעה
115,ME-15-07-47627-164,"אני מקבלת את גישת ב""כ המאשימה כי ראשית, המדובר בטענות הסותרות אחת את השניה ומטילות צל כבד על אמינות הנאשמת לעניין זה; שנית, אין אינדיקציה למקור הכספים שהביאו לרכישת השעון.",דיון והכרעה
116,ME-15-07-47627-164,"אשר על כן, אני מכריזה על הנאשמת כסוחרת סמים לפי סעיף 36א(ב) לפקודת הסמים.",דיון והכרעה
117,ME-15-07-47627-164,"כפועל יוצא, מורה על חילוט כל הרכוש המפורט בבקשת החילוט בסוף כתב-האישום, לרבות שעון הרולקס, לטובת קרן החילוט על-פי פקודת הסמים.",דיון והכרעה
118,ME-15-07-47627-164,"הנאשמת תתייצב לריצוי מאסרה בכלא ""נווה תרצה"" ביום 18.6.17 עד השעה 10:00, או על פי החלטת שב""ס, כשברשותה תעודת זהות וגזר-דין זה.",דיון והכרעה
119,ME-15-07-47627-164,"על ב""כ הנאשמת לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",דיון והכרעה
120,ME-15-07-47627-164,"הערבויות שהופקדו בתיק המ""ת יהוו מעתה ערבויות להבטחת התייצבות הנאשמת לריצוי עונשה, והתנאים המגבילים – ככל שאלו קיימים - ימשיכו להיות בתוקף עד להתייצבותה לריצוי מאסרה.",דיון והכרעה
121,ME-15-07-47627-164,"בנוסף, ככל שלא הוצא צו עיכוב יציאה מהארץ, הרי שאני מורה על איסור יציאה מן הארץ עד לסיום ריצוי עונש המאסר, כשעל-פי הצהרתה אינה בעלת דרכון.",דיון והכרעה
122,ME-15-07-47627-164,הודעה זכות ערעור לבית-המשפט העליון תוך 45 יום.,דיון והכרעה
123,ME-15-07-47627-164,"54678313ניתן היום,  ט""ו אייר תשע""ז, 11 מאי 2017, במעמד הנוכחים.",דיון והכרעה
124,ME-15-07-47627-164,דנה מרשק מרום 54678313,דיון והכרעה
