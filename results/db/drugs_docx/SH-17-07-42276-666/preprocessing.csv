,verdict,text,part
0,SH-17-07-42276-666,"פקודת הסמים המסוכנים [נוסח חדש], תשל""ג-1973: סע'  13, 19א",הנאשם
1,SH-17-07-42276-666,"* הימנעות מגזירת עונש מאסר מאפשרת לנאשם לראות בעבירות החמורות שביצע, פרשייה שבה הסתבך כחלק מהתבגרותו ונעוריו המורכבים, ולהותירה מאחור כשהוא צועד בבטחה, בליווי גורמי הטיפול ושירות המבחן, אשר ימשיכו להכווינו ולחזקו בדרכו זו.",הנאשם
2,SH-17-07-42276-666,* עונשין – ענישה – מדיניות ענישה: עבירות סמים,הנאשם
3,SH-17-07-42276-666,* עונשין – ענישה – מדיניות ענישה: שיקום,הנאשם
4,SH-17-07-42276-666,"הנאשם הורשע, על פי הודאתו במסגרת הסדר טיעון, ב-34 עבירות העוסקות סחר בסמים לפי סעיף 13 + 19א לפקודת הסמים המסוכנים [נוסח חדש], תשל""ג-1973.",הנאשם
5,SH-17-07-42276-666,"בית המשפט גזר את דינו של נאשם, ופסק כלהלן:",הנאשם
6,SH-17-07-42276-666,"בשים לב לערכים המוגנים שנפגעו כתוצאה מביצוע העבירות, למידת הפגיעה בהם בהתחשב בנסיבות ביצוע העבירות ובמדיניות הענישה הנוהגת, מתחם העונש ההולם נע במקרה זה בין 20 ל-36 חודשי מאסר לריצוי בפועל, נוסף לעונשים נלווים.",הנאשם
7,SH-17-07-42276-666,"נוכח ההליך המורכב, הממושך והמאומץ שעבר הנאשם, מדובר באחד מאותם מקרים שבהם נתונה לבית המשפט הסמכות לחרוג ממתחם העונש ההולם ולגזור על הנאשם עונש שאינו בגדרי המתחם הנ""ל.",הנאשם
8,SH-17-07-42276-666,"ענישה שיקומית, צופת פני עתיד משמעותה הכרה בתהליך הטיפולי ועידוד הנאשם להמשיך בדרך הטובה בה הוא צועד עתה, המשך ניתוב יכולותיו וכוחותיו לטובת החברה והציבור, תוך שמירה על המשך הרחקתו מעולם הסמים.",הנאשם
9,SH-17-07-42276-666,"מתן האמון בנאשם והימנעות מגזירת עונש מאסר מאפשרת לנאשם לראות בעבירות החמורות שביצע, פרשייה שבה הסתבך כחלק מהתבגרותו ונעוריו המורכבים, ולהותירה מאחור כשהוא צועד בבטחה, בליווי גורמי הטיפול ושירות המבחן, אשר ימשיכו להכווינו ולחזקו בדרכו זו.",הנאשם
10,SH-17-07-42276-666,"יש להטיל על הנאשם 600 שעות שירות לתועלת הציבור, צו מבחן למשך שנה, מאסר על תנאי, קנס בסך 3,000 ₪ והתחייבות כספית.",הנאשם
11,SH-17-07-42276-666,"הנאשם הורשע ב-34 עבירות העוסקות סחר בסמים לפי סעיף 19+13א לפקודת הסמים המסוכנים [נוסח חדש], תשל""ג-1973 (להלן: ""פקודת הסמים המסוכנים""), לאחר שהודה בביצוען במסגרת הסדר טיעון.",כתב האישום והסדר הטיעון
12,SH-17-07-42276-666,"האישום הראשון מתאר כי במהלך חודש מרץ 2017, קשרו ביניהם קשר אלישיב, בנימין ואליאור לרכישת סם מסוג קנאביס מהנאשם ומכירתו לרשת לקוחות.",כתב האישום והסדר הטיעון
13,SH-17-07-42276-666,"בין החודשים מרץ ליוני 2017, קנו אלישיב ובנימין, מדי כמה ימים, סם בכמויות משתנות בין 50 ל-70 גרם מהנאשם, במחיר של 70-80 ₪ לגרם.",כתב האישום והסדר הטיעון
14,SH-17-07-42276-666,"בכל אחד מהמקרים, הנאשם נתן לבנימין ואלישיב את הסם והם שילמו לו תמורתו.",כתב האישום והסדר הטיעון
15,SH-17-07-42276-666,"במקרה אחד מכר להם הנאשם 50 גרם תמורתו שילמו לו 4,000 ₪, בהזדמנויות אחרות שילמו לנאשם במועד העסקה הבא.",כתב האישום והסדר הטיעון
16,SH-17-07-42276-666,סך הכל הורשע הנאשם ב-24 עבירות של סחר בסם מסוכן באישום זה.,כתב האישום והסדר הטיעון
17,SH-17-07-42276-666,"האישום השני מתאר 12 הזדמנויות בין החודשים אפריל ליוני 2017, אז מכר הנאשם לגיל, חברו מזה שנים,  סם מסוג קנאביס בכמויות משתנות של בין גרם ל-2 גרם בתמורה לסך של בין 60 ל-80 ₪ לגרם.",כתב האישום והסדר הטיעון
18,SH-17-07-42276-666,"הנאשם נהג להשאיר שקית עם סם במקום שבו קבע עם גיל, ומאוחר יותר היה גיל מעביר לנאשם את הכסף עבור הסם.",כתב האישום והסדר הטיעון
19,SH-17-07-42276-666,"במרבית ההזדמנויות השאיר הנאשם את הסם בדוכני ""פיס"" ברחוב יפו בירושלים.",כתב האישום והסדר הטיעון
20,SH-17-07-42276-666,בגין אישום זה הורשע הנאשם ב-12 עבירות של סחר בסם מסוכן.,כתב האישום והסדר הטיעון
21,SH-17-07-42276-666,"אישום שלישי, מתאר 7 הזדמנויות, בין ספטמבר 2017 לינואר 2017, שבהן פגש הנאשם בב.א, קטין יליד שנת 1999, במרכז ירושלים.",כתב האישום והסדר הטיעון
22,SH-17-07-42276-666,הנאשם מכר לו כמויות משתנות של קנאביס בתמורה ל- 100 ₪ לגרם.,כתב האישום והסדר הטיעון
23,SH-17-07-42276-666,באחת מן ההזדמנויות הגיע הקטין יחד עם אליאור ואלישיב כדי לקנות את הסם ורכש 6 גרם סם תמורת 600 ₪ לשימושו האישי ולשימוש אלישיב.,כתב האישום והסדר הטיעון
24,SH-17-07-42276-666,הנאשם הורשע ב-7 עבירות העוסקות בסחר בסמים מסוכנים בשל כך.,כתב האישום והסדר הטיעון
25,SH-17-07-42276-666,"אישום רביעי מתייחס ליום 9.7.17, אז שימש השוטר ליאור ויצמן כסוכן משטרתי.",כתב האישום והסדר הטיעון
26,SH-17-07-42276-666,"באותן נסיבות, השוטר יצר קשר עם הנאשם ואמר לו שהוא חבר של בנימין ואלישיב אשר שלחו אותו להעביר לו כסף על חשבון החוב וביקש לקנות ממנו קנאביס במשקל 10 גרם.",כתב האישום והסדר הטיעון
27,SH-17-07-42276-666,"בהמשך, קבעו השוטר והנאשם להיפגש, ובשעה 19:25 נפגשו בסמוך לכיכר הדוידקה בירושלים.",כתב האישום והסדר הטיעון
28,SH-17-07-42276-666,"הנאשם הגיע רכוב באופניים חשמליות, ומכר לשוטר 10.24 גרם סם בתמורה לסך של 1,000 ₪.",כתב האישום והסדר הטיעון
29,SH-17-07-42276-666,"השוטר שאל את הנאשם כמה חייבים לו אלישיב ובנימין, והנאשם השיב: ""כמה אלפים טובים,                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                          הרבה כסף"", והעביר לנאשם סך של 500 ₪ על חשבון החוב.",כתב האישום והסדר הטיעון
30,SH-17-07-42276-666,"בסמוך לאחר מכן, נעצר הנאשם כאשר בחזקתו סך של 10,190 ₪, מתוכם 1,500 ₪ שהועברו לו על ידי השוטר.",כתב האישום והסדר הטיעון
31,SH-17-07-42276-666,הנאשם הורשע בעבירה של סחר בסמים נוכח המתואר באישום זה.,כתב האישום והסדר הטיעון
32,SH-17-07-42276-666,"הסדר הטיעון לא כלל בתוכו הסכמה לעניין העונש, והמאשימה הודיעה כי עמדתה העונשית היא למאסר וענישה נלווית.",כתב האישום והסדר הטיעון
33,SH-17-07-42276-666,"שירות המבחן עקב אחר מצבו של הנאשם וליווה את הגורמים המקצועיים הנוספים שטיפלו בו וסקר את התהליך שעבר הנאשם במשך תקופה משמעותית, כפי שהדבר עולה מן תסקירים שנערכו מעת לעת.", תסקירי שירות המבחן
34,SH-17-07-42276-666,טרם מעצרו עבד כצורף ומכר את תכשיטיו בדוכנים ארעיים והתגורר בבית הוריו ברובע היהודי בירושלים., תסקירי שירות המבחן
35,SH-17-07-42276-666,הנאשם הוא החמישי בסדר הלידה במשפחה המנהלת אורח חיים דתי לאומי ומונה זוג הורים ו-7 ילדים., תסקירי שירות המבחן
36,SH-17-07-42276-666,הוריו ילידי ארצות הברית., תסקירי שירות המבחן
37,SH-17-07-42276-666,"אביו עבד כצורף אך כיום אינו עובד, אמו עקרת בית המתנדבת ברפואה אלטרנטיבית.", תסקירי שירות המבחן
38,SH-17-07-42276-666,"הנאשם סיים 12 שנות לימוד בישיבה תיכונית ביישוב ""עתניאל"", בתנאי פנימייה.", תסקירי שירות המבחן
39,SH-17-07-42276-666,"בתקופת התיכון, גילה בעיות התנהגות וקשיי השתלבות וקיבל הקלות בבגרויות.", תסקירי שירות המבחן
40,SH-17-07-42276-666,בגיל 17 החל להשתמש בסמים מסוג קנאביס., תסקירי שירות המבחן
41,SH-17-07-42276-666,"השימוש בסם הלך והעמיק והוביל לריחוק ממשפחתו, היעדרות תכופה מלימודים, והשליך על יכולתו הקוגנטיבית עד כדי אובדן זיכרון.", תסקירי שירות המבחן
42,SH-17-07-42276-666,"בשנת התיכון האחרונה הפסיק את השימוש בסם, על מנת להשיג את תעודת הבגרות, עבר תהליך אישי משמעותי וסיים 12 שנות לימוד עם תעודת בגרות מלאה.", תסקירי שירות המבחן
43,SH-17-07-42276-666,"לאחר לימודי התיכון, החל ללמוד בישיבת הסדר בצפת, אך משנתגלתה מעורבותו בעבירת סמים, הופסקו לימודיו במקום והוא שב להתגורר בבית הוריו.", תסקירי שירות המבחן
44,SH-17-07-42276-666,"הנאשם נקרא להתגייס לשירות סדיר לצה""ל, אך כאשר נתגלו שרידי סם בבדיקות הצו הראשון,  נמנע גיוסו.", תסקירי שירות המבחן
45,SH-17-07-42276-666,בעת עריכת התסקיר הביע רצון להשתלב בשירות לאומי., תסקירי שירות המבחן
46,SH-17-07-42276-666,"לחובת הנאשם עבירה קודמת של החזקה ושימוש בסם לצריכה עצמית מיום 11.7.16, בגינה נידון לעונש מותנה וקנס ללא הרשעה.", תסקירי שירות המבחן
47,SH-17-07-42276-666,"שירות המבחן מצא שפנייתו לסמים נעשתה על רקע קשיים רגשיים וחסכים שחווה במשפחת המוצא מגיל צעיר, בצל מתח וגילויי אלימות עימם נאלץ להתמודד והסם היה עבורו גורם של הרגעה עצמית ומפלט מרגשות כואבים.", תסקירי שירות המבחן
48,SH-17-07-42276-666,"העבירות נשוא אישום זה בוצעו על רקע קשיי גיבוש זהות עצמאית מובחנת ונפרדת על רקע תנאי גדילתו, ללא קבלת מענה לצרכיו הרגשיים וללא שהוצבו לו גבולות והגנה.", תסקירי שירות המבחן
49,SH-17-07-42276-666,"הנאשם תואר כצעיר יצירתי, המבטא שאיפה לניהול אורח חיים תקין אשר חווה את מעצרו כאירוע משברי, המשקף לו את תלותו בסם, את המחירים שגובה ממנו ומביע מודעות התחלתית לקשיים הרגשיים.", תסקירי שירות המבחן
50,SH-17-07-42276-666,"ביום 9.11.17 נקלט הנאשם בקהילה הטיפולית ""בית אביבה"" במסגרת מעצרו, וגורמי הטיפול מסרו כי הוא עבר טיפול משמעותי בו למד להתמודד עם חיים ללא השימוש בסמים, תוך בחינת דפוסי התנהגותו והפנמת דרכי התמודדות אדפטיבית.", תסקירי שירות המבחן
51,SH-17-07-42276-666,הוא הביע מוטיבציה לשינוי אורחות חייו וביקש עזרה בכך., תסקירי שירות המבחן
52,SH-17-07-42276-666,"לצד זאת, מיעט להשתמש בכלים הטיפוליים שהקהילה הציעה לו והתקשה להיפתח ולהשתלב חברתית, באופן מותאם לשלב הראשוני בו היה, ולכן נתבקשה דחיית הדיון.", תסקירי שירות המבחן
53,SH-17-07-42276-666,"תסקיר מיום 24.6.18, דיווח כי הנאשם נמצא בשלב ב' של התכנית הטיפולית, אשר נמשך כ-6 חודשים.", תסקירי שירות המבחן
54,SH-17-07-42276-666,"מאז קליטתו, הצליח לעמוד בכללי המסגרת ובמטלות, השתתף בטיפול פרטני וקבוצתי, גילה יכולת רבה יותר לאחריות ותפקוד בכל תחומי חייו והביע תקווה לסיים את ההליכים המשפטיים ולהשתלב בשירות לאומי, בשלב הסופי של הטיפול.", תסקירי שירות המבחן
55,SH-17-07-42276-666,"שירות המבחן התרשם כי הנאשם מקבל אחריות על ביצוע העבירות, מגלה הכרה כי ביצע אותן על רקע דפוסי התמכרותו וכדרך למימון הסם.", תסקירי שירות המבחן
56,SH-17-07-42276-666,"בשלב זה דווח כי גילה הכרה ראשונית בקשייו וביטא נכונות לטפל בהם ולערוך שינוי משמעותי באורח חייו ובדפוסי חשיבה, השקיע מאמצים להתמיד בטיפול וחרף קשייו, ניכרה התקדמות במצבו.", תסקירי שירות המבחן
57,SH-17-07-42276-666,"לצד זאת עלה חשש כי נכונותו להתנדב במסגרת השירות לאומי, עלולה להקשות עליו להתמסר לתהליך באותה עת ועל מנת לאפשר את המשך שהותו בקהילה, נדחה הדיון בעניינו לתקופה נוספת.", תסקירי שירות המבחן
58,SH-17-07-42276-666,"תסקיר מיום 15.10.18 תיאר כי הנאשם נמצא בשלב ג', השלב האחרון של התכנית הטיפולית בקהילה, בו ניתן דגש על הכנה לסביבתו הטבעית ורכישת מיומנויות תעסוקה ומוסר עבודה.", תסקירי שירות המבחן
59,SH-17-07-42276-666,"הנאשם החל לעבוד ברשת מאפיות ""אנג'ל"", גילה נאמנות ומסירות למעסיקו והוסיף להשתתף בטיפול פרטני וקבוצתי.", תסקירי שירות המבחן
60,SH-17-07-42276-666,"באותו שלב, בחנו גורמי הטיפול מקום התנדבות לשירות לאומי המתאים לצרכיו של הנאשם.", תסקירי שירות המבחן
61,SH-17-07-42276-666,תסקיר מיום 10.12.18 דיווח כי הנאשם סיים בהצלחה את התוכנית הטיפולית בקהילה והשתלב במסגרת הוסטל ההמשך של הקהילה הטיפולית., תסקירי שירות המבחן
62,SH-17-07-42276-666,"הנאשם החל להתנדב במסגרת שירות לאומי במסגרת ""איחוד הצלה"", גילה נאמנות ומסירות למעסיקו.", תסקירי שירות המבחן
63,SH-17-07-42276-666,בשעות אחר הצהריים השתתף בטיפולים פרטניים וקבוצתיים והשתלב בתחזוקת המקום וניהול חיי השגרה בו., תסקירי שירות המבחן
64,SH-17-07-42276-666,"תסקיר מיום 31.1.19 דיווח כי לצד המשך ההתמדה בטיפול בהוסטל, הנאשם היה עסוק בשלבי יציאתו לחיים עצמאים והתקשה לראות את עצמו מסיים את התקופה בהוסטל עד תום תקופת הטיפול, ונדרש לחזור ולדרבן אותו מחדש להירתם לטיפול ולגייס כוחות להמשך.", תסקירי שירות המבחן
65,SH-17-07-42276-666,"תסקיר מיום 18.4.19, תיאר כי הנאשם סיים את הטיפול בקהילה והחל טיפול במסגרת ""קידום נוער- היחידה להתמכרויות"", שב להתגורר בבית אמו ומתנדב באיחוד הצלה בשירות לאומי, במשך חמישה חודשים.", תסקירי שירות המבחן
66,SH-17-07-42276-666,"בנוסף, השתלב בקורס להכשרת חובשים וסיים אותו בהצלחה.", תסקירי שירות המבחן
67,SH-17-07-42276-666,"גורמי הטיפול בהוסטל דיווחו כי הנאשם ביטא מוטיבציה חיובית להשתלבות בחיים נורמטיבית, אך לצד זאת נטה להפחית ממשמעות דפוסי התנהלותו הבעייתיים בעבר, על מנת לבסס תחושת ביטחון בהווה.", תסקירי שירות המבחן
68,SH-17-07-42276-666,"לפיכך הופנה הנאשם למסגרת קידום הנוער, על מנת ליצור רצף של מענה טיפולי וליווי בהשתלבות חזרה בחיים עצמאיים.", תסקירי שירות המבחן
69,SH-17-07-42276-666,"באותה עת, שיתף שירות המבחן בהתלבטותו באשר להמלצה העונשית.", תסקירי שירות המבחן
70,SH-17-07-42276-666,"מחד, לנוכח ריבוי וחומרת העבירות ופוטנציאל הסיכון, שקל להמליץ על מאסר שירוצה בעבודות שירות, אולם נוכח האחריות והחרטה אשר הנאשם מבטא ביחס לעבירות, תפקודו התקין והירידה המשמעותית ברמת הסיכון, ראה לנכון להימנע מהטלת ענישה מחמירה וסיום ההליך המשפטי בכיוון שיקומי.", תסקירי שירות המבחן
71,SH-17-07-42276-666,"תסקיר אחרון הוגש ביום 8.7.19, ועל פיו הנאשם עודנו מתגורר בבית אמו ברובע היהודי ונתון בתנאים מגבילים, ממשיך בהתנדבותו לשירות לאומי במסגרת איחוד הצלה, מזה 8 חודשים.", תסקירי שירות המבחן
72,SH-17-07-42276-666,בד בבד ממשיך בתהליך האבחון במסגרת קידום נוער ומגיע בקביעות לשיחות פרטניות עם עובד סוציאלי מדי שבוע ומבטא מוטיבציה להשתלבות בחיים נורמטיביים., תסקירי שירות המבחן
73,SH-17-07-42276-666,"הקהילה הטיפולית העניקה לנאשם תעודת סיום ושרשרת ""הפניקס"", המעידה על שימור הישגי השיקום ועל ניקיון מסמים, אך בתסקיר צוין כי לעיתים מפחית הנאשם מדפוסי התנהלותו הבעייתיים בעבר, על מנת להדגיש את הישגיו בהווה.", תסקירי שירות המבחן
74,SH-17-07-42276-666,"באשר לבדיקות לאיתור שרידי סם, דווח, כי בתחילה הנאשם זומן למסירת בדיקות אחת לשבוע בקביעות.", תסקירי שירות המבחן
75,SH-17-07-42276-666,חמש בדיקות אשר מסר נמצאו נקיות., תסקירי שירות המבחן
76,SH-17-07-42276-666,לבדיקה אחת לא הגיע ולא הודיע על כך., תסקירי שירות המבחן
77,SH-17-07-42276-666,"בתאריך 19.5.19 נשלחו באופן אקראי כלל הבדיקות שמסר הנאשם לבדיקת מעבדה, וזו העלתה בדיקה חיובית לאמפטמינים וכן עקבות של אקסטזי, תוצאה אשר ניתן להבין בשל רגישות יתרה בבדיקה מעדה לשרידי סם.", תסקירי שירות המבחן
78,SH-17-07-42276-666,"הנאשם הכחיש בתוקף כל שימוש בסם, ביטא תחושות עוול וסבר כי הבדיקה אינה שייכת לו.", תסקירי שירות המבחן
79,SH-17-07-42276-666,"לאור זאת, זומן שוב למסירת בדיקות, פעמיים בשבוע, ותשע הבדיקות שמסר נמצאו נקיות.", תסקירי שירות המבחן
80,SH-17-07-42276-666,"בתאריך 30.6.19 נשלחה בדיקה נוספת לבדיקת מעבדה מקיפה וכוללת, ונמצאה נקייה.", תסקירי שירות המבחן
81,SH-17-07-42276-666,גיליון רישומו הפלילי העדכני העלה כי לא נפתחו תיקים חדשים נגדו., תסקירי שירות המבחן
82,SH-17-07-42276-666,"שירות המבחן הדגיש כי  ההליך המשפטי מהווה גורם הרתעתי משמעותי בחייו, ובסיומו יש לתת את הדעת לחיזוק מחויבות פנימית ומבוססת ביחס להמשך תהליך טיפולי.", תסקירי שירות המבחן
83,SH-17-07-42276-666,"דווח כי במהלך חודש ספטמבר עתידה להיערך וועדת אבחון בעניינו, אשר עתידה לגבש עבורו תכנית טיפולית לטווח ארוך אשר תתאים לצרכיו המורכבים.", תסקירי שירות המבחן
84,SH-17-07-42276-666,"לבסוף, נוכח המגמה החיובית המתמשכת בהליך הטיפולי והשיקומי, המליץ שירות המבחן להימנע מהטלת ענישה מחמירה ולסיים את ההליך בכיוון השיקומי, אשר יביא להכרה בתהליך הטיפולי המשמעותי שהנאשם עבר עד כה וידרבן אותו להמשיך בתהליכי הטיפול ובקשר עם שירות המבחן.", תסקירי שירות המבחן
85,SH-17-07-42276-666,"שירות המבחן המליץ על ענישה מוחשית וחינוכית של תרומה לחברה, אשר יש בה אלמנט של העצמה אישית, בדמות צו שירות לתועלת הציבור, בהיקף נרחב של 360 שעות, במסגרת ""איחוד הצלה"" בתפקידי סיוע במרכז ציוד לוגיסטי וסיוע לצוות המקום, בפיקוח שירות המבחן.", תסקירי שירות המבחן
86,SH-17-07-42276-666,"בנוסף הומלץ על צו מבחן למשך שנה, במהלכה יעקוב שירות המבחן אחר המשך הטיפול במסגרת קידום הנוער, והמשך הימנעותו מסמים, תוך מסירת בדיקות לאיתור שרידי סם בקביעות.", תסקירי שירות המבחן
87,SH-17-07-42276-666,"במסגרת זו יבחן שירות המבחן מענים טיפוליים נוספים בתחום הלימודים והתעסוקה, התואמים את צרכיו המורכבים כיום.", תסקירי שירות המבחן
88,SH-17-07-42276-666,"המאשימה טענה כי הנאשם היה בראש שרשרת הפצת הסם ושימש חלק מניע של רשת משומנת למקורות סמים, שכן הוא מכר לאחרים סמים בכמויות גדולות ואלה הפיצו את הסמים למגוון לקוחות.",הטיעונים לעונש
89,SH-17-07-42276-666,"הנאשם הסכים למכור לחלק מלקוחותיו ב""קרדיט"", ומכאן שלא מדובר במעידה חד פעמית, אלא בלקוחות חוזרים שקנו מהנאשם בקביעות והנאשם ראה בסמים דרך חיים, אמצעי פרנסה ועיסוק יום-יומי.",הטיעונים לעונש
90,SH-17-07-42276-666,"לשיטת המאשימה, מתחם העונש ההולם נע בין 6 ל-12 חודשי מאסר לכל אחד מהאישומים, למעט אישומים 1 ו-2, לגביהם המתחם נע בין 10 ל-24 חודשי מאסר.",הטיעונים לעונש
91,SH-17-07-42276-666,"המאשימה סבורה כי לאור מהות העבירות, הכמות בה סחר הנאשם, מקומו בשרשרת הפצת הסם, הכספים הרבים שהרוויח, לא ניתן להסתפק בעונש שעליו המליץ שירות המבחן, והמתחם הינו בין  שנתיים ומחצה ל-6 שנות מאסר.",הטיעונים לעונש
92,SH-17-07-42276-666,"מאחר שהנאשם עבר הליך שיקומי, ניתן לחרוג מהמתחם העונשי, אך לא במידה רבה, וזאת לאור חומרת המעשים, ולכן עותרת המאשימה לעונש מאסר למשך 18 חודשים, מאסר על תנאי, קנס והתחייבות.",הטיעונים לעונש
93,SH-17-07-42276-666,"בנוסף מבקשת המאשימה להכריז על הנאשם כסוחר סמים ולהורות על חילוט הסמים, הבאנג והאופניים החשמליים בעזרתם ביצע את העבירות, הכסף שנתפס בעת מעצרו בסך 10,198 ₪ וכן כספים שנתפסו בביתו בסך 19,860 ₪.",הטיעונים לעונש
94,SH-17-07-42276-666,"באת כוח הנאשם, עוה""ד טליה רם, טענה כי הכספים אשר נתפסו בבית הנאשם הם פרי עבודתו שאינה קשורה לעבירות.",הטיעונים לעונש
95,SH-17-07-42276-666,"כלל העבירות, למעט זו שנעברה בקשר עם הסוכן המשטרתי, נעשו לאחר פניות יזומות מצד הקונים, נגדם הוגשו כתבי אישום חמורים.",הטיעונים לעונש
96,SH-17-07-42276-666,אותם קונים הם משתמשים קבועים ולא אנשים אשר הנאשם שכנע והכניס למעגל הסמים.,הטיעונים לעונש
97,SH-17-07-42276-666,"העבירות בוצעו בתקופה קצרה, אופן המכירה זהה בכל המקרים, וכך גם סוג הסם, ולכן יש לראות את מכלול האישומים כאירוע אחד.",הטיעונים לעונש
98,SH-17-07-42276-666,"לגבי מתחם הענישה המתאים, טענה הסנגורית כי הוא מתחיל ממספר חודשי מאסר שירוצו בעבודות שירות ועד 18 חודשי מאסר לריצוי בפועל.",הטיעונים לעונש
99,SH-17-07-42276-666,"הנאשם הביע את רצונו בשיקום, מיד עם מעצרו, שהה במעצר למשך חודש וחצי, לאחר מכן לחודש נוסף, עד אשר שוחרר, והמעצר, לראשונה בחייו היה עבור טראומה קשה.",הטיעונים לעונש
100,SH-17-07-42276-666,"מאז, הנאשם עבר הליך שיקומי מדהים ויוצא דופן בחריגותו, מילא אחר כל תנאי הקהילה וכבר מהתסקיר הראשון ניכרת המוטיבציה של הנאשם לבצע שינוי באורחות חייו.",הטיעונים לעונש
101,SH-17-07-42276-666,"הנאשם עבר מהפך משמעותי, הן במראהו החיצוני והן בפנימיותו, וכיום הוא אדם אחר לגמרי מהאדם שהיה בתחילת ההליך.",הטיעונים לעונש
102,SH-17-07-42276-666,"הנאשם התמיד בטיפול בקהילה במשך שנה וחצי, בתנאים קשים.",הטיעונים לעונש
103,SH-17-07-42276-666,גילו צעיר ובמועד ביצוע העבירות היה בגיר צעיר.,הטיעונים לעונש
104,SH-17-07-42276-666,"הוא הודה בהזדמנות הראשונה, נעדר הרשעות ונטל אחריות מלאה על המעשים שביצע.",הטיעונים לעונש
105,SH-17-07-42276-666,"הנאשם בחר מרצונו להתנדב בשירות לאומי, עובד בשעות הערב בפיצריה, ומעסיקו כתב עבורו מכתב שהוגש, אשר מתאר אותו כעובד משקיע, אכפתי ואחראי.",הטיעונים לעונש
106,SH-17-07-42276-666,"לנאשם משפחה תומכת, אחיו הגיעו להישגים משמעותיים בתחומים שונים, והם משמשים לו גב.",הטיעונים לעונש
107,SH-17-07-42276-666,"הסנגורית התייחסה לבדיקות לאיתור סם, ומסרה כי הנאשם התחנן להיבדק בבדיקת פוליגרף אשר תוכיח שלא עשה שימוש בסם, ומהבדיקות הנוספות שנעשו לו התברר שאכן התרחשה תקלה והבדיקות החיוביות לא שלו.",הטיעונים לעונש
108,SH-17-07-42276-666,"תרומת הנאשם בשירות הלאומי היא רבה, והאינטרס הציבורי יצא נשכר כאשר הנאשם יבצע של""צ בהיקף רחב במסגרת אשר בה הוא מתנדב.",הטיעונים לעונש
109,SH-17-07-42276-666,"מנגד, הכנסת הנאשם לכלא, היא התעלמות מכל התהליך שעבר ולכן יש לקבל את המלצת שירות המבחן.",הטיעונים לעונש
110,SH-17-07-42276-666,"הנאשם בדברו האחרון הודה לבאת כוחו על דבריה, אמר שהיה לו חשוב לשוב לבית המשפט כדי שיראה את השינוי אשר התחולל בו מאז מעצרו לראשונה ועד כה.",הטיעונים לעונש
111,SH-17-07-42276-666,כתב האישום מורכב מארבעה אישומים הכוללים עבירות רבות של סחר בסמים ומתייחס לתקופה שנעה החל מחודש ספטמבר 2016 ועד יולי 2017.,דיון והכרעה
112,SH-17-07-42276-666,"מדובר בתקופה בת כעשרה חודשים, שבה סחר הנאשם בסמים כחלק מעיסוק בעולם הסמים, באותה שיטה וכאשר במרבית האישומים מעורבים שלושה רוכשים.",דיון והכרעה
113,SH-17-07-42276-666,"בחלק מן המקרים הם פועלים כרוכשים, בחלק אחר כמלווים רוכשים אחרים או שולחיהם.",דיון והכרעה
114,SH-17-07-42276-666,"החזרה על המעשים באופן דומה, החפיפה בין המועדים בין אישום לאישום, מלמדת כי מדובר בפרשיה עבריינית אחת המסתעפת לסעיפי משנה שביניהם קשר הדוק, ולכן ייקבע מתחם עונש אחד אשר יהלום את החזרה על העבירות ואת אופיין.",דיון והכרעה
115,SH-17-07-42276-666,"הערכים החברתיים הנפגעים בעבירות אלה הם הגנה על הציבור מפני נגע הסמים, שמירה על שלום ובריאות הציבור, אשר השימוש בסם פוגע בו.",דיון והכרעה
116,SH-17-07-42276-666,"נסיבות ביצוע העבירות שלפניי, מלמדות שהנאשם סחר בסמים כעיסוק משמעותי אשר ממנו הפיק רווחים לא מבוטלים.",דיון והכרעה
117,SH-17-07-42276-666,"הנאשם סחר בסמים פעמים רבות, בכמויות של עשרות גרמים, תוך שהוא מרוויח סכומים של אלפי שקלים.",דיון והכרעה
118,SH-17-07-42276-666,"הנאשם מכר את הסמים לרוכשים אשר המשיכו ומכרו את הסמים לאחרים, ומכאן שהנאשם היה ממוקם בחוליה משמעותית בשרשרת הפצת הסם.",דיון והכרעה
119,SH-17-07-42276-666,"מעבר לסחר הישיר לרוכשים אלה, מכר הנאשם את הסמים גם לרוכשים נוספים אשר הגיעו אליו באמצעות הרוכשים המרכזיים, וב-7 הזדמנויות נוספות מכר את הסמים לקטין.",דיון והכרעה
120,SH-17-07-42276-666,"חומרת מעשיו של הנאשם באה לידי ביטוי בחזרה על העבירות פעמים רבות, בכמויות הסם המצטברות והמשמעותיות, במכירה לקטין ובמרכזיות העיסוק בחייו, כדרך להפקת רווחים, תוך הפצת הסם ופגיעה בערכים המוגנים.",דיון והכרעה
121,SH-17-07-42276-666,"בחינת חלקו של הנאשם בעת ביצוע מרבית העבירות מלמדת כי שלושת הרוכשים המרכזיים פנו אליו כחלק מקשר שקשרו ביניהם, ולא מדובר ביוזמה של הנאשם.",דיון והכרעה
122,SH-17-07-42276-666,"כך גם באישום הרביעי, בו מתואר כי השוטר- סוכן, הוא אשר יצר את הקשר עם הנאשם ויזם את המכירה.",דיון והכרעה
123,SH-17-07-42276-666,"אין בכך כדי להפחית מחומרת העבירה והיקף הפצת הסם בעבירות, אך מדובר בפרט החשוב להיכלל במסגרת בחינת חלקו של הנאשם בביצוע העבירות.",דיון והכרעה
124,SH-17-07-42276-666,"לאחר שנתתי דעתי לערכים המוגנים שנפגעו כתוצאה מביצוע העבירות, למידת הפגיעה בהם בהתחשב בנסיבות ביצוע העבירות ובמדיניות הענישה הנוהגת, שוכנעתי כי מתחם העונש ההולם נע במקרה זה בין 20 ל-36 חודשי מאסר לריצוי בפועל, נוסף לעונשים נלווים.",דיון והכרעה
125,SH-17-07-42276-666,"הנאשם, יליד שנת 1997, בן 22 שנה כיום.",העונש המתאים
126,SH-17-07-42276-666,"הנאשם הודה בעבירות המיוחסות לו זמן קצר לאחר תחילת משפטו, ובכך שיתף פעולה עם רשויות אכיפת החוק וחסך בזמן שיפוטי.",העונש המתאים
127,SH-17-07-42276-666,"הנאשם שהה במעצר כחודשיים ומחצה והיה נתון בתנאים מגבילים במשך זמן רב, ושמר על התנאים שנקבעו לו.",העונש המתאים
128,SH-17-07-42276-666,"ההודאה בביצוע העבירות משקפת נטילת אחריות על המעשים, כפי שהתרשם שירות המבחן משיחות עם הנאשם, אשר מסר כי הנאשם קיבל אחריות על ביצוע העבירות וגילה הכרה בביצוען על רקע דפוסי התמכרותו לסמים.",העונש המתאים
129,SH-17-07-42276-666,"נטילת האחריות אשר הגיעה בשלבים ראשוניים של ההליך הטיפולי שהנאשם עבר, שיקפה את המודעות וההבנה של הנאשם למצבו, והייתה אבן הדרך במסע הטיפולי שהנאשם צעד בו בד בבד עם ההליך הפלילי.",העונש המתאים
130,SH-17-07-42276-666,"תסקיר שירות המבחן תיאר נסיבות של נער צעיר אשר התמודד עם מורכבות בסביבת גדילתו, החל מילדותו, וחסכים שהביאוהו בהדרגה לשימוש בסמים כסוג של מפלט, כבר בהיותו בן 17 שנים.",העונש המתאים
131,SH-17-07-42276-666,"הסמים אשר הנאשם צרך בגיל צעיר פגעו בכישוריו וביכולותיו, והנאשם אשר הבין כבר אז את ההשפעה המזיקה של הסמים ופוטנציאל הפגיעה בלימודיו כתוצאה מהשימוש, הצליח להפסיק את השימוש בהם באותו שלב, וסיים את לימודיו בהצלחה.",העונש המתאים
132,SH-17-07-42276-666,"אך למרבה הצער, בהמשך הנאשם שב ונפל לשימוש חוזר בסמים לאחר מכן, נידון בשל כך מבלי שהורשע בביצוע העבירה.",העונש המתאים
133,SH-17-07-42276-666,"הפעם שיבש השימוש בסם את תוכניותיו של הנאשם הצעיר לעתיד, הוא הוצא מהמסגרת הישיבתית בה למד ונמנע ממנו השירות הצבאי נוכח השימוש בסמים.",העונש המתאים
134,SH-17-07-42276-666,"השימוש בסמים לא נעצר בפגיעה בנאשם עצמו, והשימוש העצמי והצורך להשיג את הסם הביא את הנאשם לביצוע עבירות הסחר בסמים.",העונש המתאים
135,SH-17-07-42276-666,"כתב האישום והחזרתיות של העבירות, מלמדת על מעורבות אינטנסיבית של הנאשם בעולם הסמים, כל זאת, כאשר הוא בן 19 שנים בעת ביצוע העבירות המוקדמות יותר בכתב האישום.",העונש המתאים
136,SH-17-07-42276-666,"האישום האחרון, בו גם נעצר הנאשם, ולאחר מכן תחילת ההליכים הפליליים בעניינו, הם אלה אשר עצרו את הנאשם בנפילתו.",העונש המתאים
137,SH-17-07-42276-666,"בנקודה זו הנאשם היה בצומת דרכים אשר זימנה לו אפשרות לבחור אנה יפנה, והנאשם השכיל ובחר ליטול אחריות על מעשיו, ולתת אמון בגורמי הטיפול המקצועיים, וכך החל במסע השיקום לעבר חיים אחרים.",העונש המתאים
138,SH-17-07-42276-666,"שירות המבחן עקב אחר מצבו של הנאשם במשך כשנה וחצי, ותסקירי שירות המבחן הרבים שהוגשו במהלך התקופה, אפשרו לעקוב מקרוב אחר ההליך הטיפולי שהנאשם עבר.",העונש המתאים
139,SH-17-07-42276-666,"מדובר בתהליך ממושך אשר היו בו מספר שלבים, כל שלב על מטרותיו, מורכבותו וקשייו.",העונש המתאים
140,SH-17-07-42276-666,"צעד אחר צעד עבר הנאשם את השלבים השונים, מהקהילה הטיפולית, אל ההוסטל ולבסוף לחיים מחוץ למסגרת הטיפולית העוטפת למגורים בבית אמו.",העונש המתאים
141,SH-17-07-42276-666,"במהלך כל השלבים הללו, הנאשם התמיד בטיפולים, השתתף בקבוצות הטיפוליות, בשיחות הפרטניות, תוך שאיפה לסיים את ההליכים הפליליים ולתת את תרומתו לחברה, בדרך של התנדבות לשירות לאומי.",העונש המתאים
142,SH-17-07-42276-666,"הנאשם עבר את ההליכים הללו בגילו הצעיר, גיל שבו מתגבשת הזהות האישית, תוך שהוא מתמודד עם החסכים, הקשיים והמכאובים מעברו וצולח אותם, כשפניו לעתיד טוב יותר.",העונש המתאים
143,SH-17-07-42276-666,"שינויים רבים ומבורכים חלו בחייו של הנאשם, מאז ביצוע העבירות ועד כה.",העונש המתאים
144,SH-17-07-42276-666,"אדם שהיה עסוק בשימוש בסם, בסחר בסמים, הפך לאדם שעסוק בשיקום אישי, בעבודה ובמאמצים לקיום חיים נורמטיביים.",העונש המתאים
145,SH-17-07-42276-666,"הנאשם הוכיח כי טמונים בו רצון וכוחות לשינוי ושיקום, ובמשך תקופה ארוכה שמר על ניקיון מסמים, כפי שהדבר בא לידי ביטוי בבדיקות שנערכו לו על פני תקופה משמעותית.",העונש המתאים
146,SH-17-07-42276-666,"יצוין כי הבדיקה שהעידה על עקבות של סם, סויגה כבר בתסקיר שדיווח על כך, כתוצאה אפשרית של רגישות הבדיקה, ובדיקות נוספות שהנאשם ביצע מאז נמצאו נקיות.",העונש המתאים
147,SH-17-07-42276-666,"לפיכך, נוכח ההליך המורכב, הממושך והמאומץ שעבר הנאשם, סבורני כי מדובר באחד מאותם מקרים שבהם נתונה לבית המשפט הסמכות לחרוג ממתחם העונש ההולם ולגזור על הנאשם עונש שאינו בגדרי המתחם הנ""ל.",העונש המתאים
150,SH-17-07-42276-666,"לסיום, אציין כי אני מכבד עד מאד את עמדת המאשימה העוסקת באינטרס הציבורי, אך מכבד אני עוד יותר את עמדתו של המחוקק אשר בחר להנחות את העוסקים במלאכה לבל יבלמו הליך טיפולי ושיקומי.",העונש המתאים
151,SH-17-07-42276-666,"העברתו של הנאשם למסלול ענישתי הכולל מאסר על גווניו השונים פירושה המעשי היא אחת – בלימת ההליך השיקומי, ולכך לא אוכל לתת את ידי.",העונש המתאים
152,SH-17-07-42276-666,"נוכח כל האמור לעיל, אני גוזר על הנאשם את העונשים הבאים:",העונש המתאים
153,SH-17-07-42276-666,"צו שירות לתועלת הציבור בהיקף של שש מאות (600) שעות, במסגרת ""איחוד הצלה"", בתפקיד סדר וארגון.",העונש המתאים
154,SH-17-07-42276-666,רכיב עונשי זה יחל לא לפני יום 1.12.19 ושירות המבחן יעדכן את תוכניתו בהתאם ואף יגישה לעיוני.,העונש המתאים
155,SH-17-07-42276-666,"צו מבחן למשך שנה מהיום, אשר במהלכה יעקוב שירות המבחן אחר המשך השתתפותו בטיפול במסגרת קידום הנוער ויבחן מעת לעת את המענה הנדרש לו בתחום הטיפול, הלימודים והתעסוקה.",העונש המתאים
156,SH-17-07-42276-666,שלושה (3) חודשי מאסר אשר אותם לא ירצה הנאשם אלא אם יעבור תוך שלוש שנים על כל עבירה המנויה בפקודת הסמים המסוכנים.,העונש המתאים
157,SH-17-07-42276-666,"קנס בסך 3,000 ₪ או שלושה חודשי מאסר תמורתו.",העונש המתאים
158,SH-17-07-42276-666,הקנס ישולם עד יום 1.5.2020.,העונש המתאים
159,SH-17-07-42276-666,"הנאשם יחתום על התחייבות בסך 5,000 ₪ שלא לעבור כל עבירה לפי פקודת הסמים המסוכנים, וזאת במשך שנתיים מהיום.",העונש המתאים
160,SH-17-07-42276-666,ההתחייבות תחתם עד יום 1.10.19 ולא- ייאסר הנאשם למשך 20 יום.,העונש המתאים
161,SH-17-07-42276-666,"מכריז על הנאשם כ""סוחר סמים"" נוכח מעשיו, ובהתאם מורה על חילוט המוצגים המצויים בידי המאשימה לרבות הכסף המזומן אשר נתפס, וזאת ככל שלא תוגש תוך 20 יום בקשה מטעמו של הנאשם.",העונש המתאים
162,SH-17-07-42276-666,זכות ערעור לבית המשפט המחוזי תוך 45 יום.,העונש המתאים
163,SH-17-07-42276-666,"54678313ניתן היום,  כ""ה אלול תשע""ט, 25 ספטמבר 2019, בנוכחות הצדדים ובאי כוחם.",העונש המתאים
