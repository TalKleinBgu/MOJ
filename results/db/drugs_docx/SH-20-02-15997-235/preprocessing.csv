,verdict,text,part
0,SH-20-02-15997-235,"ב""כ המאשימה – עו""ד מיטל סטי",נוכחים:
1,SH-20-02-15997-235,"ב""כ הנאשם – עו""ד יקי קהן",נוכחים:
2,SH-20-02-15997-235,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 14",נוכחים:
3,SH-20-02-15997-235,"חוק העונשין, תשל""ז-1977: סע'  25",נוכחים:
4,SH-20-02-15997-235,"הנאשם הורשע על יסוד הודאתו במפורט בכתב האישום המתוקן (להלן: ""כתב האישום"") במסגרת הסדר טיעון דיוני, בביצוע עבירה של תיווך בסם מסוכן לפי סעיף 14 לפקודת הסמים המסוכנים (נוסח חדש), תשל""ג-1973 (להלן: ""פקודת הסמים""), בניסיון תיווך בסם מסוכן לפי סעיף 14 לפקודת הסמים המסוכנים + סעיף 25 לחוק העונשין, תשל""ז-1977 (להלן: ""חוק העונשין"") ובהחזקה/שימוש בסמים לצריכה עצמית לפי סעיף 7 (א) + 7(ג) סיפא לפקודת הסמים.",גזר דין
5,SH-20-02-15997-235,"על פי החלק הכללי בכתב האישום, סוכן משטרתי (להלן: ""הסוכן"") אשר הופעל במטרה להילחם בתופעת הסחר בסמים מסוכנים פעל בתקופה הרלבנטית במסווה של מנעולן בתל אביב.",גזר דין
6,SH-20-02-15997-235,"ביום 7.4.2019 הכירו הסוכן והנאשם במסעדה בתל אביב בה עבד הנאשם (להלן: ""המסעדה"").",גזר דין
7,SH-20-02-15997-235,במהלך שיחה ביניהם החליפו הנאשם והסוכן מספרי טלפון לצורך ביצוע שירותי מנעולנות עבור הנאשם.,גזר דין
8,SH-20-02-15997-235,"על פי האישום הראשון, במסגרת היכרותם הכללית כמפורט לעיל, פגש הסוכן בנאשם במסעדה ביום 25.7.2019.",גזר דין
9,SH-20-02-15997-235,"במהלך שיחה ביניהם אמר הנאשם לסוכן שהוא ייתן לו את הטלפון של הבחור שלו, ושאל אותו אם הוא צריך ""קוק או K""?",גזר דין
10,SH-20-02-15997-235,(הכוונה לסמים מסוכנים מסוג קוקאין ו-KETAMINE).,גזר דין
11,SH-20-02-15997-235,"הסוכן השיב שהוא רוצה ""קוק"" ושאל כמה זה יעלה.",גזר דין
12,SH-20-02-15997-235,הנאשם השיב ש-1 גרם של סם מסוכן מסוג קוקאין יעלה 500 ₪.,גזר דין
13,SH-20-02-15997-235,עוד אמר הנאשם לסוכן כי קודם ידבר אתו (הכוונה עם הבחור) ואז ייתן לסוכן את הטלפון שלו.,גזר דין
14,SH-20-02-15997-235,בגין מעשה זה הורשע הנאשם בניסיון לתווך בסם מסוכן.,גזר דין
15,SH-20-02-15997-235,"על פי האישום השני, ביום 1.8.2019 פגש הסוכן את הנאשם במסעדה ובמהלך שיחה ביניהם אמר הנאשם לסוכן כי ""יש לו בחור שמספק לו אמדי טוב אם הוא רוצה"" (הכוונה לסם מסוכן מסוג MDMA).",גזר דין
16,SH-20-02-15997-235,הסוכן השיב שיגיד לו אם הוא יצטרך.,גזר דין
17,SH-20-02-15997-235,"בהמשך לכך, ביום 6.8.2019 שוחחו הנאשם והסוכן בטלפון ובמהלך השיחה אמר הסוכן לנאשם כי הוא רוצה לקנות סם מסוכן מסוג MDMA ושאל את הנאשם אם הוא יכול לתת לו את המספר טלפון של הבחור שלו.",גזר דין
18,SH-20-02-15997-235,"הנאשם השיב שישלח לו את הטלפון שלו, אך קודם ידבר אתו.",גזר דין
19,SH-20-02-15997-235,בגין מעשה זה הורשע הנאשם בתיווך בסם מסוכן.,גזר דין
20,SH-20-02-15997-235,"על פי האישום השלישי, בהמשך לאישומים 1 ו-2 , הגיעו שוטרים לדירת הנאשם בתל אביב (להלן: ""הדירה"") ביום 3.2.2020 על מנת לבצע צו מעצר וחיפוש שניתן בעניינו.",גזר דין
21,SH-20-02-15997-235,"בנסיבות אלו, בדירה, החזיק הנאשם בסמים מסוכנים כדלקמן: בחדרו בקופסת נעליים שקית המכילה סם מסוכן מסוג קנבוס במשקל נטו של 0.76 גרם, בקופסא בתוך קופסת מתכת, סם מסוכן מסוג קנבוס במשקל נטו של 0.0396 גרם, במרפסת, שני שתילים של סם מסוג קנבוס במשקל נטו של 60.65 גרם.",גזר דין
22,SH-20-02-15997-235,בגין מעשים אלה הורשע הנאשם בהחזקת סמים לצריכה עצמית.,גזר דין
23,SH-20-02-15997-235,"הצדדים הגיעו במקרה להסדר טיעון דיוני כאמור, לפיו תוקן כתב האישום, הנאשם הודה והורשע, והוסכם כי המאשימה תגביל את עתירתה העונשית ל – 4 חודשי מאסר בפועל שיכול וירוצו בעבודות שירות, לצד מאסר על תנאי, קנס ופסילה על תנאי, וההגנה תהיה חופשיה בטיעוניה.",גזר דין
24,SH-20-02-15997-235,"בתום הטיעון לעונש, מבלי להבטיח איזה עונש ייגזר על הנאשם, מצאתי להורות כי לצד הכנת חוות דעת הממונה על עבודות השירות שהוזמנה בעניינו תבנה לנאשם תוכנית של""צ.",גזר דין
25,SH-20-02-15997-235,"בהמשך לפנייתי זו, ולצד בניית תוכנית של""צ, ערך שירות המבחן תסקיר לעונש בעניינו של הנאשם.",גזר דין
26,SH-20-02-15997-235,"משזה נערך, עיקריו יפורטו להלן.",גזר דין
27,SH-20-02-15997-235,בתסקיר פורטו נסיבות חייו של הנאשם וצוין כי המדובר במעורבותו הראשונה והיחידה עם החוק.,תסקיר שירות המבחן
28,SH-20-02-15997-235,"הנאשם מסר לשירות המבחן כי העבירות שביצע לא היו מתוכננות, ותיאר קשר שטחי ומרוחק עם האנשים שסיפקו לו סמים, אותם הכיר במסגרת קשרים חברתיים שהתאפיינו בשימוש חברתי בסמים.",תסקיר שירות המבחן
29,SH-20-02-15997-235,"לדברי הנאשם, הוא מבין את הפסול שבמעשיו ונוטל אחריות, תוך שהסביר כי פעל לתיווך בסם בשל בקשתו של הסוכן להשיג סמים, ממניע חברי וללא כל רווח כלכלי.",תסקיר שירות המבחן
30,SH-20-02-15997-235,"בכל הנוגע לעבירה של החזקת סמים לצריכה עצמית, לדברי הנאשם חצי שנה לפני מעצרו הפסיק באופן עצמאי צריכת קנבוס, והסמים שנתפסו בדירתו נשארו מאותה התקופה.",תסקיר שירות המבחן
31,SH-20-02-15997-235,"הנאשם תיאר חוויה מטלטלת מההליך הנדון, ולדבריו היום הוא ממוקד בהתנהלות תקינה, ניתק קשריו עם גורמים שוליים ומקדם חייו בפן הלימודי והתעסוקתי ללא שימוש בסמים.",תסקיר שירות המבחן
32,SH-20-02-15997-235,שירות המבחן בחן עם הנאשם את דפוסי שימושו בחומרים פסיכואקטיביים.,תסקיר שירות המבחן
33,SH-20-02-15997-235,"לדבריו, מזה כשנתיים אינו צורך סמים והוא שלל נזקקות טיפולית בהקשר זה.",תסקיר שירות המבחן
34,SH-20-02-15997-235,שתי בדיקות שתן שנערכו לנאשם נמצאו נקיות משרידי סם.,תסקיר שירות המבחן
35,SH-20-02-15997-235,"להתרשמות שירות המבחן, הנאשם עשוי להיתרם מטיפול קבוצתי ייעודי לעוברי חוק שזו עבירתם הראשונה, אך הנאשם הסתייג מכך, תופס עצמו כאדם נורמטיבי, וחושש כי יתקשה להשתלב בסביבת עוברי חוק נוספים.",תסקיר שירות המבחן
36,SH-20-02-15997-235,"בנוסף, ציין כי התחיל ללמוד פסיכודרמה ובמסגרת לימודים אלה מקבל הדרכה חד-שבועית, אשר לדבריו נותנת מענה לקשייו השונים בפן הלימודי והאישי.",תסקיר שירות המבחן
37,SH-20-02-15997-235,"שירות המבחן התרשם שהנאשם התמודד עם קשיים במישור הרגשי, אך הוא בעל יכולות וכוחות, תפקד לאורך שנים באופן חיובי ויציב במסגרות מקובלות ומשקיע בהתפתחות עצמית ומקצועית.",תסקיר שירות המבחן
38,SH-20-02-15997-235,"כגורמי סיכון צוינו מאפייני העבירות, וכן התנהגותו השולית של הנאשם על פני תקופה ממושכת, תוך שנראה שהחזיק בעמדות מקלות לגבי שימוש בסמים, ואף צרך סמים תקופה לא מבוטלת וקיים קשרים שוליים.",תסקיר שירות המבחן
39,SH-20-02-15997-235,בנוסף צוין כי עובדות כתב האישום מדגימות קושי מתמשך אצל הנאשם להציב לעצמו גבול פנימי בהקשר זה.,תסקיר שירות המבחן
40,SH-20-02-15997-235,"כגורמי סיכוי לשיקום צוינו כוחותיו ומסוגלותו של הנאשם לתפקוד, קבלת אחריות על ידו לביצוע תפקידים במישורים שונים, והעבודה שהנאשם מבטא שאיפות להשתלבות חברתית והתנהלות תקינה.",תסקיר שירות המבחן
41,SH-20-02-15997-235,עוד צוינה הימנעותו משימוש בסמים על פי בדיקות השתן.,תסקיר שירות המבחן
42,SH-20-02-15997-235,בנוסף צוין היעדרו של עבר פלילי והיעדרם של תיקים חדשים.,תסקיר שירות המבחן
43,SH-20-02-15997-235,"לדעת שירות המבחן, הנאשם אינו מאופיין בדפוסי חשיבה והתנהגות שוליים או עברייניים, והוא מבין את האופן הלקוי בו פעל.",תסקיר שירות המבחן
44,SH-20-02-15997-235,שירות המבחן התרשם כי ההליך המשפטי היווה עבור הנאשם גורם מרתיע באופן שמפחית את הסיכון ממנו.,תסקיר שירות המבחן
45,SH-20-02-15997-235,"לאור המפורט, ומשהנאשם לא הביע צורך טיפולי, לא המליץ שירות המבחן על הטלת צו מבחן.",תסקיר שירות המבחן
46,SH-20-02-15997-235,"אשר לעונש לנאשם, לדעת שירות המבחן קיימת חשיבות לאפשר לנאשם את המשך יציבותו התעסוקתית לצד השתלבותו בלימודים, משאלה הם אלמנטים מרכזיים התורמים לחיזוק כוחותיו וחלקיו המתפקדים, מאפשרים לו התנהלות במסגרת חיים מאורגנת, ובכך מהווים גורמים מפחיתי סיכון.",תסקיר שירות המבחן
47,SH-20-02-15997-235,"על כן, ואף לאור חרטת הנאשם והעובדה שאינו מאופים בדפוסים עבריינים או שוליים, המליץ שירות המבחן על הטלת צו של""צ נרחב בן 300 שעות על הנאשם בהתאם לתוכנית של""צ שגובשה עבורו, שיהיה בה להפחית מהסיכון במצבו, בהבחנה מעונש של מאסר בעבודות שירות.",תסקיר שירות המבחן
48,SH-20-02-15997-235,"ב""כ המאשימה הפנתה לערכים המוגנים אשר נפגעו ממעשיו של הנאשם, לעובדות כתב האישום, ובכלל זאת לסוג הסמים בהם תיווך הנאשם וניסה לתווך, שהם סמים קשים מסוג קוקאין, קטמין ו-MDMA, וציינה כי אמנם הנאשם הוא לא מי שעומד בראש שרשרת הפצת הסמים אך הוא זה שיזם את הפניה לסוכן.",טיעוני הצדדים לעונש
49,SH-20-02-15997-235,"לטענתה, תוך הפנייה לפסיקה, על מתחם ענישה להיקבע בין 4 חודשי מאסר שיכול וירוצו בעבודות שירות ועד 12 חודשי מאסר בפועל.",טיעוני הצדדים לעונש
50,SH-20-02-15997-235,"ב""כ המאשימה התייחסה לטענות ההגנה הנוגעות ל""סוכן מדיח"", ציינה כי אין חולק שהסוכן הגיע לנאשם בכסות של מנעולן וקשר קשר עם נאשמים רבים הקשורים באותה פרשייה, אך אין המדובר הדחה או שידול שכן הנאשם הוא זה שהציע לסוכן לספק לו מספרי טלפון של סוחרים בסמים.",טיעוני הצדדים לעונש
51,SH-20-02-15997-235,"ב""כ המאשימה ציינה שהנאשם נעדר עבר פלילי והגישה את גיליון הרישום התעבורתי שלו (עת/1).",טיעוני הצדדים לעונש
52,SH-20-02-15997-235,"לטענתה, בנסיבותיו של הנאשם יש למקם את עונשו בתחתית מתחם הענישה, ולגזור עליו 4 חודשי מאסר שירוצו בעבודות שירות לצד מאסר על תנאי, קנס ופסילה על תנאי.",טיעוני הצדדים לעונש
53,SH-20-02-15997-235,"ב""כ הנאשם הפנה לנסיבות ביצוע העבירות, טען כי הסוכן הגיע למסעדה בה עבד הנאשם, ואין המדובר במקרה בו יצר הנאשם קשר עם הסוכן.",טיעוני הצדדים לעונש
54,SH-20-02-15997-235,עוד הפנה לחלקו הפסיבי של הנאשם והדגיש שלנאשם לא היה כל רווח מביצוע העבירות.,טיעוני הצדדים לעונש
55,SH-20-02-15997-235,"ב""כ הנאשם אף ציין כי במסגרת הודייתו ויתר הנאשם על טענות אכיפה בררנית והגנה מן הצדק שהיו בפיו.",טיעוני הצדדים לעונש
56,SH-20-02-15997-235,"בהקשר זה קבל על שימוש המדינה בסוכן שפעילותו מכוונת לנאשמים מסוגו של הנאשם, וציין כי במקרה זה, ובניגוד למקרים אחרים, הנאשם אף לא ידע שמתבצעת עסקה בזמן אמת אלא רק בדיעבד, ואישומו נגוע באי צדק.",טיעוני הצדדים לעונש
57,SH-20-02-15997-235,"ב""כ הנאשם הפנה גם לנסיבותיו האישיות של הנאשם שהיה צעיר בעת ביצוע העבירות, לוחם בצה""ל שתרם למדינה, נורמטיבי וללא עבר פלילי, וטען שכל חטאו של הנאשם הוא שעשה שימוש בסמים כמו רבים אחרים.",טיעוני הצדדים לעונש
58,SH-20-02-15997-235,"הסנגור הציג תעודות על אודות פועלו ההתנדבותי ושירותו בצה""ל של הנאשם, הגיש תלושי שכר של הנאשם והפנה לכך שהנאשם מצא עבודה לאחר תקופה קשה.",טיעוני הצדדים לעונש
59,SH-20-02-15997-235,עוד ציין כי הנאשם שהה תחת תנאים מגבילים אשר הוקלו מעת לעת משך תקופה ארוכה.,טיעוני הצדדים לעונש
60,SH-20-02-15997-235,"ב""כ הנאשם הסכים לפסילת רישיון הנהיגה של הנאשם על תנאי, ביקש כי אמנע מהטלת קנס ואסתפק בהטלת התחייבות והבהיר כי הנאשם מסכים לבצע של""צ.",טיעוני הצדדים לעונש
61,SH-20-02-15997-235,"הנאשם מסר שחלק בו שמח על שארע, וכי הבין שנפל למעשה פסול, והוא נוטל אחריות על מעשיו.",טיעוני הצדדים לעונש
62,SH-20-02-15997-235,"לדבריו, פעל במטרה לעזור לחבר ואילולא הסוכן היה מתחבר אליו ברמה האישית והאינטימית ולוחץ עליו לא היה פועל כמפורט בכתב האישום.",טיעוני הצדדים לעונש
63,SH-20-02-15997-235,"לדבריו, מעולם לא התעסק או הרוויח כסף מסמים.",טיעוני הצדדים לעונש
64,SH-20-02-15997-235,"עוד פירט כי הוא עובד מזה מספר חודשים בעבודה מסודרת ואם ייגזר עליו עונש של מאסר בעבודות שירות ככל הנראה יפוטר, והביע רצון לפתוח דף חדש בחייו.",טיעוני הצדדים לעונש
65,SH-20-02-15997-235,"אשר לנסיבות ביצוע העבירות שיקבעו יחדיו כאירוע עונשי (כפי טיעוני הצדדים): לצד החומרה האינהרנטית שבעבירות הקשורות להפצת סם, על אחת כמה וכמה סמים קשים מסוג קוקאין, קטמין ו – MDMA, במקרה זה מלמדות הנסיבות דווקא על מידת פגיעה נמוכה בערכים המוגנים ממעשי העבירה.",דיון והכרעה
66,SH-20-02-15997-235,"כזכור, הנאשם הכיר את הסוכן כשזה הגיע למקום עבודתו במסעדה עוד בחודש אפריל 2019, הציג עצמו כמנעולן, שוחח עמו והם אף החליפו מספרי טלפון לצורך ביצוע שירותי מנעולנות עבור הנאשם, וללא קשר לעבירות המפורטות בכתב האישום.",דיון והכרעה
67,SH-20-02-15997-235,"על פי האישום הראשון בגינו הורשע הנאשם בניסיון תיווך בסם, במהלך שיחה שהתקיימה בחלוף זמן מאז היכרותם, 3 חודשים לאחר מכן, בחודש יולי 2019,  כשהסוכן הגיע למסעדה בה עבד הנאשם, אמר הנאשם לסוכן שיתן לו את מספר הטלפון של ""הבחור שלו"" ושאל אם הוא צריך קוק או K.",דיון והכרעה
68,SH-20-02-15997-235,"כשהסוכן השיב לנאשם שהוא רוצה קוק ושאל כמה זה יעלה, הנאשם השיב שגרם של קוקאין יעלה 500 ₪.",דיון והכרעה
69,SH-20-02-15997-235,"הנאשם אמר לסוכן שידבר קודם עם ""הבחור"" ואז יתן לו את מספר הטלפון שלו.",דיון והכרעה
70,SH-20-02-15997-235,"בהמשך לכך, כעבור מספר ימים, שלח הנאשם לסוכן את מספר הטלפון של ""מוקי"" וכתב לו ""שלח לו הודעה SMS שקיבלת את הטלפון ממני"", ולא צוינה כל מעורבות נוספת של הנאשם.",דיון והכרעה
71,SH-20-02-15997-235,"שיח זה מלמד כי הנאשם לא פעל ""מטעם הסוכן"", ואף לא קיבל כל תמורה ונראה כי נודע לו על הרכישה בדיעבד.",דיון והכרעה
72,SH-20-02-15997-235,"יש לתת את הדעת גם לכך שחרף היכרותם הארוכה יחסית של הנאשם והסוכן עוד ממרץ 2019 ופעילותו הרציפה מאז ועד 3.2.2020, זהו המקרה הראשון המוזכר ביחס לנאשם בקשר לתיווך (או ניסיון תיווך) בסמים.",דיון והכרעה
73,SH-20-02-15997-235,המקרה הנוסף בגינו הורשע הנאשם בתיווך לסם ארע בתחילת אוגוסט 2019 ופורט באישום השני.,דיון והכרעה
74,SH-20-02-15997-235,גם אז פגש הנאשם בסוכן כשזה הגיע למסעדה בה עבד.,דיון והכרעה
75,SH-20-02-15997-235,"באותו מקרה אמר הנאשם לסוכן שיש לי בחור שמספק אמדי טוב אם הוא רוצה, והסוכן אמר שיגיד לנאשם כשיצטרך.",דיון והכרעה
76,SH-20-02-15997-235,גם כאן לא נטען כי הנאשם קיבל כל תמורה על מעשיו.,דיון והכרעה
77,SH-20-02-15997-235,הנאשם הורשע בנוסף גם בהחזקת קנבוס לצריכה עצמית באישום השלישי.,דיון והכרעה
78,SH-20-02-15997-235,הרחבתי ופרטתי במקרה זה אודות עובדות התיווך וניסיון התיווך בסם על מנת להמחיש את ייחודיות המקרה.,דיון והכרעה
79,SH-20-02-15997-235,"מהעובדות עולה כי אין המדובר במי שעסק בתיווך בסם באופן שיטתי, כי הנאשם לא היה קשור או מעורב באופן אקטיבי ומתוכנן בשרשרת הפצת הסם, כי על פי עובדות האישום הראשון נראה כי נודע לו על רכישת הסם על ידי הסוכן רק בדיעבד, ועולה כי פעל מול הסוכן בשני האישומים ממקום חברי וכמעט חד פעמי לביצוע העבירות.",דיון והכרעה
80,SH-20-02-15997-235,הנאשם אף לא קיבל כל תמורה בגין מעשיו.,דיון והכרעה
81,SH-20-02-15997-235,"כמו כן, אין בכתב האישום לצד אישומי התיווך וניסיון התיווך גם אישומי סחר בסם.",דיון והכרעה
82,SH-20-02-15997-235,"בחנתי את כלל המפורט לעיל, מחד את מידת הפגיעה הנמוכה בערכים המוגנים ממעשי הנאשם, ומאידך את סוג הסמים, ואת העובדה שהמדובר בשני מעשים (תיווך לסמים וניסיון תיווך) ואף בהחזקת קנבוס לצריכה עצמית (הגם שלא יכול להיות חולק שתחתית מתחם הענישה בעבירה זו מאסר על תנאי).",דיון והכרעה
83,SH-20-02-15997-235,"משאלה הם פני הדברים, מסקנתי היא כי לא ניתן להסתפק במקרה זה בתחתית מתחם ענישה כולל בדמות מאסר על תנאי בלבד.",דיון והכרעה
84,SH-20-02-15997-235,"יחד עם זאת, נראה כי עונש מאסר בתחתית מתחם הענישה, ולו כזה אותו ניתן לרצות בעבודות שירות גם לתקופה קצרה, הוא חמור מידי בנסיבות, בהן כאמור מעורבות הנאשם בעבירות הייתה כמעט מינורית.",דיון והכרעה
85,SH-20-02-15997-235,זאת גם אם עונש מאסר קצר אותו ניתן לרצות בעבודות שירות הוא ראוי בתחתית מתחם הענישה בעבירות אלה במקרים רבים.,דיון והכרעה
86,SH-20-02-15997-235,"על כן, במקרה מיוחד זה תקבע תחתית מתחם הענישה על עונש של מאסר על תנאי לצד של""צ נרחב.",דיון והכרעה
87,SH-20-02-15997-235,תקרת מתחם הענישה תקבע על 10 חודשי מאסר.,דיון והכרעה
88,SH-20-02-15997-235,"בנסיבות אלה, ומשמתחם העונש ההולם מצוי בגדרי ההסדר הדיוני בין הצדדים, אני מוצאת את ההסדר מאוזן וראוי.",דיון והכרעה
89,SH-20-02-15997-235,"אשר לעונש שייגזר על הנאשם, אין חולק, וגם לדעת המאשימה, נכון למקם את עונשו של הנאשם בתחתית מתחם הענישה בנסיבותיו.",דיון והכרעה
90,SH-20-02-15997-235,"הנאשם הוא יליד 1993, צעיר בן 28 בתחילת דרכו, נעדר עבר פלילי, וזו לו הסתבכותו היחידה בפלילים.",דיון והכרעה
91,SH-20-02-15997-235,הנאשם הודה ונטל אחריות למפורט בכתב האישום לאחר תיקונו וזאת חרף טענות הגנה מן הצדק שהיו בפיו.,דיון והכרעה
92,SH-20-02-15997-235,"הנאשם שירת כלוחם בצה""ל, מתנדב בקהילה, לומד פסיכודרמה ועובד כיום כמנהל משמרת במסעדה.",דיון והכרעה
93,SH-20-02-15997-235,"בעת קביעת עונשו של הנאשם יש לתת את הדעת גם לכך ששהה משך תקופה לא מבוטלת, עד חודש יולי 2021,  תחת תנאים מגבילים שהוקלו מעת לעת.",דיון והכרעה
94,SH-20-02-15997-235,בתסקיר שהוגש בעניינו של הנאשם צוין כי הסיכון ממנו פחת וההליך המשפטי היווה עבורו גורם מרתיע.,דיון והכרעה
95,SH-20-02-15997-235,בדיקות השתן שמסר נמצאו נקיות משרידי סם והתרשמות שירות המבחן היא שאינו מאופיין בדפוסי חשיבה והתנהגות שוליים או עבריינים ונוטל אחריות למעשים.,דיון והכרעה
96,SH-20-02-15997-235,הנאשם מביע חרטה ומבין כיום את האופן הלקוי בו פעל.,דיון והכרעה
97,SH-20-02-15997-235,"שירות המבחן אמנם סבר כי הנאשם יכול להיתרם מטיפול אך הנאשם שלל נזקקות טיפולית, ואף מסר כי הוא מקבל הדרכה במסגרת לימודיו.",דיון והכרעה
98,SH-20-02-15997-235,"לאור כך ומשהסיכון ממנו פחת, שירות המבחן לא המליץ על הטלת צו מבחן.",דיון והכרעה
99,SH-20-02-15997-235,"שירות המבחן המליץ שלא להטיל על הנאשם עונש מאסר בעבודות שירות אלא צו של""צ נרחב ופירט כי בעונש מסוג זה יש כדי להקטין את הסיכון מביצוע עבירה בעתיד על ידו.",דיון והכרעה
100,SH-20-02-15997-235,"בתסקיר פורטו ההמלצות החמות שקיבל הנאשם ממעסיקו וממנהל תוכנית הלימודים בה הוא משתתף, וחשיבות המשך יציבותו התעסוקתית ושילובו בלימודים (יציבות עליה ניתן יהיה לשמור לצד של""צ בהבחנה ממאסר בעבודות שירות).",דיון והכרעה
101,SH-20-02-15997-235,"צוין כי אלה הם אלמנטים מרכזיים התורמים לחיזוק כוחותיו וחלקיו המתפקדים של הנאשם, ומהווים גורמים מפחיתי סיכון.",דיון והכרעה
102,SH-20-02-15997-235,"גם אני סבורה שעונש מסוג של""צ נרחב הוא העונש הראוי והנכון בנסיבותיו המיוחדות של המקרה ונסיבותיו ומאפייניו של הנאשם.",דיון והכרעה
103,SH-20-02-15997-235,"בכל הנוגע לקנס המבוקש, נתתי דעתי לעתירת הסנגור להימנע מהטלת קנס אך לא מצאתי להיעתר לה.",דיון והכרעה
104,SH-20-02-15997-235,"בעת קביעת שיעור הקנס יינתן משקל לטענות הסנגור בדבר הקושי הברור לנאשם גם בפן הכלכלי בשנה האחרונה ולענ/1, תלושי השכר המלמדים על משכורתו הנמוכה יחסית.",דיון והכרעה
105,SH-20-02-15997-235,"אשר על כן, אני גוזרת על הנאשם את העונשים הבאים:",דיון והכרעה
106,SH-20-02-15997-235,"של""צ בהיקף של 300 שעות במסגרת עמותת ""לתת"" בתל אביב, בתפקידי אדמיניסטרציה וסיוע לצוות, על פי המלצת שירות המבחן.",דיון והכרעה
107,SH-20-02-15997-235,"הנאשם מוזהר כי אם יפר את צו השל""צ תימסר הודעה על כך לבית המשפט, אשר מוסמך לדון בעניינו מחדש במישור העונש.",דיון והכרעה
108,SH-20-02-15997-235,"מאסר על תנאי למשך 7 חודשים לתקופה של 3 שנים, והתנאי שהנאשם לא יעבור עבירה מסוג פשע לפי פקודת הסמים.",דיון והכרעה
109,SH-20-02-15997-235,"מאסר על תנאי למשך 3 חודשים לתקופה של 3 שנים, והתנאי שהנאשם לא יעבור עבירה מסוג עוון לפי פקודת הסמים.",דיון והכרעה
110,SH-20-02-15997-235,קנס בסך 500 ₪ או 10 ימי מאסר תמורתו.,דיון והכרעה
111,SH-20-02-15997-235,הקנס ישולם עד ליום 20.1.2022.,דיון והכרעה
112,SH-20-02-15997-235,"אני פוסלת את הנאשם מלקבל ולהחזיק רישיון נהיגה למשך 6 חודשים, אולם הנאשם לא יישא בעונש זה, אלא אם תוך שנתיים מיום מתן גזר דין סופי, יעבור עבירה על פי פקודת הסמים.",דיון והכרעה
113,SH-20-02-15997-235,"הנאשם יתחייב על סך 2,000 ₪ להימנע משך שנתיים מביצוע העבירות בהן הורשע.",דיון והכרעה
114,SH-20-02-15997-235,"ניתן צו להשמדת הסמים בתום 50 יום מהיום, ככל שלא יוגש ערעור.",דיון והכרעה
115,SH-20-02-15997-235,"ככל שהופקד פיקדון במסגרת תיק זה – יושב הפיקדון למפקידו, בכפוף לכל מניעה על פי דין.",דיון והכרעה
116,SH-20-02-15997-235,המזכירות תעביר עותק מגזר הדין לשירות המבחן ולממונה על עבודות השירות.,דיון והכרעה
117,SH-20-02-15997-235,"ניתן היום,  י""ז טבת תשפ""ב, 21 דצמבר 2021, במעמד הצדדים.",דיון והכרעה
