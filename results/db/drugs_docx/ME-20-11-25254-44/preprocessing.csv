,verdict,text,part
0,ME-20-11-25254-44,"הנאשם הורשע על יסוד הודאתו בעבירות של ייבוא סם מסוכן, החזקת סם לצריכה עצמית וסחר בסם מסוכן.",גזר דין
1,ME-20-11-25254-44,"הרשעת הנאשם מיום 10.3.21 הייתה במסגרת הסדר טיעון בגדרו תוקן כתב האישום, אך מבלי שגובשה הסכמה לעניין העונש.",גזר דין
2,ME-20-11-25254-44,"הנאשם הופנה לשרות המבחן, בהמשך הופנה לבחינת התאמה לביצוע עבודות שירות, וביום 4.4.22 שמעתי את ראיות הצדדים לעונש.",גזר דין
3,ME-20-11-25254-44,"בתום אותו דיון, נוצר צורך בליבון סוגיות מסוימות הקשורות לענישה, והדיון נדחה להיום.",גזר דין
4,ME-20-11-25254-44,"במסגרת ישיבת היום, ועל יסוד כלל הנתונים שיפורטו, הוצגה הסכמה גם לעניין הענישה, בגדרה טענו הצדדים במשותף להשתת עונש של 9 חודשי מאסר לריצוי בדרך של עבודות שירות (ללא ניכוי תקופת המעצר), מאסר מותנה, צו מבחן וקנס.",גזר דין
5,ME-20-11-25254-44,כתב האישום המתוקן מחזיק שלושה אישומים.,גזר דין
6,ME-20-11-25254-44,"עניינו של האישום הראשון בייבוא סם מסוכן מסוג GBL  בנפח של 2.24 ליטר, וזאת ביום 27.10.20; עניינו של האישום השני בסחר ב- 50 מ""ל של אותו סוג סם, תמורת 800 ₪.",גזר דין
7,ME-20-11-25254-44,הסמים באותו מקרה נמכרו לאדם המצוי עם הנאשם בקשרי חברות; עניינו של האישום השלישי בהחזקת 46 כדורי סם מסוכן מסוג אלפא PVP וכן 0.1 גרם מאותו סוג סם.,גזר דין
8,ME-20-11-25254-44,"על פניו, כתב האישום מגלם חומרה לא מבוטלת, וזאת בהינתן טיבו של הסם, משקלו והעובדה כי הנאשם היה מעורב באירוע סחר אחד.",גזר דין
9,ME-20-11-25254-44,"יש טעם בטענת התביעה לפיה ככלל, השילוב שבין כלל הנתונים המופיעים בכתב האישום מצדיק הטלת ענישה מאחורי סורג ובריח.",גזר דין
10,ME-20-11-25254-44,"יחד עם זאת, דומני כי בתיק זה חברו להם יחדיו מספר רב של נתונים משמעותיים שיש בהם כדי להצדיק חריגה מטעמי שיקום באופן שגולם בעתירתם המשותפת של הצדדים.",גזר דין
11,ME-20-11-25254-44,"בהקשר זה, ראיתי להפנות לנתוני הפתיחה המצוינים של הנאשם, כפי שאלה מופיעים בתסקיר שרות המבחן, לאותה התדרדרות לעולם הסמים (וראה בהקשר זה גם עדויות עדי האופי שהעידו ביום 4.4.22), לסיבות בגינן החל בצריכת הסם, לקשיים רפואיים לא מבוטלים (אשר מטעמי צנעת הפרט לא יפורטו) ומעל כל אלה – לכברת הדרך השיקומית המרשימה שעבר הנאשם מאז שוחרר ממעצר ועד היום.",גזר דין
12,ME-20-11-25254-44,"על-פי התסקירים שהוגשו הנאשם שולב בהליך טיפולי ביחידה לטיפול בהתמכרויות בעיריית ירושלים, שם עבר שיחות פרטניות, מסר בדיקות שתן נקיות (למעלה משנה) ועל-פי הנאמר, התייצב ביחידה מדי יום, ולקח חלק בפעילות המתנהלת בה לאורך שעות היום.",גזר דין
13,ME-20-11-25254-44,"שרות המבחן ציין כי הנאשם משקיע מאמצים רבים בהשתתפות בהליך הטיפולי, מגייס כוחות ורוכש כלים, וזאת במטרה לבנות את חייו מחדש ובאופן תקין, ללא שימוש בסמים או מעורבות בעבירות.",גזר דין
14,ME-20-11-25254-44,"עוד התרשם שרות המבחן כי הנאשם הפנים את חומרת העבירות, לוקח אחריות מלאה (הנאשם הודה אף בחקירתו במשטרה) ומכיר בהשלכות העבירות על החברה.",גזר דין
15,ME-20-11-25254-44,"שרות המבחן סבר כי לאור כלל הנתונים, יש מקום לנקוט בענישה שיקומית, וכן להטיל על הנאשם במקביל צו מבחן, אשר יאפשר את המשך ההליך השיקומי.",גזר דין
16,ME-20-11-25254-44,"כפי שציינתי לעיל, צבר נתונים זה מצדיק בהחלט את האופן החריג בו יש לסיים את ההליך בעניינו של הנאשם, דהיינו – בדרך שגובשה בהסכמה על-ידי הצדדים.",גזר דין
17,ME-20-11-25254-44,"יש אף ליתן את הדעת לעובדה כי הנאשם הוחזק במעצר תקופה כבת חודשיים, שהיה בה, כשלעצמה, כדי להעביר מסר מרתיע בדבר חומרת המעשים.",גזר דין
18,ME-20-11-25254-44,"כולי תקווה כי הנאשם ישכיל לאמץ, מנקודת זמן זו ואילך, את אותן תובנות שהוענקו לו במסגרת ההליך הטיפולי, ויעשה שימוש באותם כלים שרכש לטובת ניהול אורח חיים יצרני ונורמטיבי.",גזר דין
19,ME-20-11-25254-44,"לאור האמור לעיל, ראיתי לכבד את הסכמת הצדדים ולהטיל על הנאשם את העונשים הבאים:",גזר דין
20,ME-20-11-25254-44,"9 חודשי מאסר לריצוי בדרך של עבודות שירות במרכז למורשת מלחמת ששת הימים בגבעת התחמושת, החל מיום 7.6.22 שעה 09:00, שאז יתייצב הנאשם במשרדי הממונה על עבודות שירות לצורך ריצוי עונשו.",גזר דין
21,ME-20-11-25254-44,"רשמתי לעצמי את עמדת הנאשם לפיה אין מניעה מבחינתו להטיל בעבודות השירות במועד מוקדם יותר, וככל שהממונה יוכל לאפשר זאת אין צורך בהגשת בקשה נפרדת לבית המשפט.",גזר דין
22,ME-20-11-25254-44,"6 חודשי מאסר, אולם הנאשם לא יישא עונש זה אלא אם יעבור תוך שלוש שנים מהיום עבירה על פקודת הסמים מסוג פשע.",גזר דין
23,ME-20-11-25254-44,"2 חודשי מאסר, אולם הנאשם לא יישא עונש זה אלא אם יעבור תוך שלוש שנים מהיום עבירה על פקודת הסמים מסוג עוון.",גזר דין
24,ME-20-11-25254-44,"קנס בסך 5,000 ₪ אשר יקוזז מההפקדה בתיק המעצר.",גזר דין
25,ME-20-11-25254-44,"היתרה תושב לאימו של הנאשם, גב' שרה כוהני ת.ז.",גזר דין
26,ME-20-11-25254-44,"xxxxxxלאחר התייצבותו לריצוי עבודות השירות, ובכפו להעדר עיקולים.",גזר דין
27,ME-20-11-25254-44,לאחר התייצבות הנאשם לריצוי עבודות השירות ניתן יהיה לבטל את צו עיכוב היציאה מן הארץ.,גזר דין
28,ME-20-11-25254-44,צו מבחן למשך 18 חודשים.,גזר דין
29,ME-20-11-25254-44,הובהר לנאשם כי היה ויפר את צו המבחן ניתן יהיה להשיבו לבית המשפט ולגזור את דינו מחדש.,גזר דין
30,ME-20-11-25254-44,ניתן צו כללי למוצגים לשיקול דעת קצין משטרה ו/או התביעה.,גזר דין
31,ME-20-11-25254-44,זכות ערעור כחוק.,גזר דין
32,ME-20-11-25254-44,המזכירות תשלח העתק הפרוטוקול לשרות המבחן ולממונה על עבודות שירות.,גזר דין
33,ME-20-11-25254-44,"ניתן והודע היום י""א ניסן תשפ""ב, 12/04/2022 במעמד הנוכחים.",גזר דין
34,ME-20-11-25254-44,הוקלד על ידי כנרת גולן,סגן נשיא
