,verdict,text,part
0,ME-18-03-12834-55,"פתחי אלסייד (עציר)
ע""י ב""כ, עו""ד דינה קרמר בשמה של עו""ד נטלי אוטן",הנאשם
2,ME-18-03-12834-55,"פקודת הסמים המסוכנים [נוסח חדש], תשל""ג-1973: סע'  6",הנאשם
3,ME-18-03-12834-55,"חוק העונשין, תשל""ז-1977: סע'  40ג(א), 40יא",הנאשם
4,ME-18-03-12834-55,"הנאשם הורשע על פי הודאתו בכתב אישום מתוקן, במסגרת הסדר טיעון, בעבירה של הכנה ייצור והפקה של סם מסוכן בהתאם להוראת סעיף 6 לפקודת הסמים המסוכנים [נוסח חדש], התשל""ג – 1973.",גזר דין
5,ME-18-03-12834-55,"על פי המתואר בעובדות כתב האישום המתוקן, במשך תקופה שאינה ידועה במדויק למאשימה, ועד ליום 6.02.18, גידל הנאשם עבור אחרים, בחממות המצויות בתוך מחסן במתחם ביתו בפזורת שבט אלסייד (להלן: ""המחסן""), כ- 548 שתילים של סם מסוכן מסוג קנאבוס.",גזר דין
6,ME-18-03-12834-55,"בתאריך 6.02.18, הגיעו שוטרים למחסן במסגרת פעילות משטרתית יזומה, מצאו את השתילים וקטפו אותם.",גזר דין
7,ME-18-03-12834-55,"משקלם הכולל של השתילים הינו – 110 ק""ג נטו של סם מסוכן מסוג קנאבוס.",גזר דין
8,ME-18-03-12834-55,עד כאן עובדות כתב האישום המתוקן.,גזר דין
9,ME-18-03-12834-55,"במסגרת ההסדר ולעניין העונש, הוסכם כי המאשימה תבקש להטיל על הנאשם 27 חודשים מאסר בפועל ומאסר על תנאי, ואילו ההגנה תהיה חופשית בטיעוניה.",גזר דין
10,ME-18-03-12834-55,"ביחס לרכיב הקנס, הגיעו הצדדים להסכמה לפיה זה יעמוד על 10,000 ₪.",גזר דין
11,ME-18-03-12834-55,"ב""כ המאשימה, במסגרת טיעוניו לעונש, הדגיש את הצורך במיגור תופעת גידול ויצור סמים נוכח הנזק הרב שיש בעבירה זו לציבור והסכנות הרבות הטמונות בה.",טיעוני הצדדים:
12,ME-18-03-12834-55,"נטען כי מידת הפגיעה בערכים המוגנים גבוהה, וזאת בשים לב למספרם הרב של השתילים ומשקלם.",טיעוני הצדדים:
13,ME-18-03-12834-55,"נטען כי חומרה יתרה מצויה בגידול סם, שכן בכך למעשה נוצרת שרשרשת חדשה של הפצת סם בבחינת יש מאין.",טיעוני הצדדים:
14,ME-18-03-12834-55,"נטען כי גם אם אין המדובר בסם הנמנה על הסמים הקשים, אין בכך ללמד שהסכנה הכרוכה בצריכתו נמוכה, וכך גם אין להקיש מהשינוי המתגבש במדיניות העמדה לדין, לגבי סוחרי סמים או כאלו המגדלים סם שלא לצריכתם העצמית.",טיעוני הצדדים:
15,ME-18-03-12834-55,חלקו העובדתי של הנאשם בביצוע עבירות משמעותי ודומיננטי.,טיעוני הצדדים:
16,ME-18-03-12834-55,"הנאשם פעל בתחכום, בתעוזה ובהשקעה פיזית וכספית גדולים והכל על מנת לגדל סם בעבור אחרים.",טיעוני הצדדים:
17,ME-18-03-12834-55,"המאשימה סבורה שבגין מכלול מעשיו של הנאשם יש לקבוע מתחם עונש הולם הנע בין 3-6 שנים, כשבגדרי המתחם, יש לתת משקל לקולא להודאתו וכך גם להיעדרו של עבר פלילי.",טיעוני הצדדים:
18,ME-18-03-12834-55,"באת כוח הנאשם, במסגרת טיעוניה לעונש סבורה כי מבלי להקל ראש, מעשיו של הנאשם אינם מצויים במדרג גבוה של חומרה.",טיעוני הצדדים:
19,ME-18-03-12834-55,"זו ציינה תחילה כי על פי עובדות כתב האישום המתוקן, הנאשם גידל את הסמים עבור אחרים ומעשיו קרובים יותר מבחינה מהותית לסיוע מאשר לביצוע עיקרי.",טיעוני הצדדים:
20,ME-18-03-12834-55,"לעצם המעשים, אין המדובר בהקמתה של מעבדה מתוחכמת הכוללת אמצעי קירור וחימום, משקלים, נורות, מאווררים וכיוצא באלה כפי שלעיתים נתקלים בעבירות שעניינן גידול סם.",טיעוני הצדדים:
21,ME-18-03-12834-55,"במקרה דנן, כל שדובר הוא שתילים ומים.",טיעוני הצדדים:
22,ME-18-03-12834-55,"בכך, יש אליבא דידה, לאבחן את המקרה שבפנינו אל מול אותם מקרים שנדונו בפסיקה שהוצגה מטעם התביעה.",טיעוני הצדדים:
23,ME-18-03-12834-55,"נטען כי מקום שבו לא ידוע פרק הזמן שקדם למציאתם של השתילים, או אז יש להניח כי מדובר בתקופה קצרה ביותר וכנגזרת מכך, גם ההשלכה על התכנון המוקדם.",טיעוני הצדדים:
24,ME-18-03-12834-55,"אשר לערכים המוגנים ולנזק שנגרם כתוצאה ממעשיו של הנאשם, נטען כי הלכה למעשה, מדובר בגידול שתילי קנאבוס, סם שאינו נמנה על הסמים הקשים.",טיעוני הצדדים:
25,ME-18-03-12834-55,"לא זו בלבד, הרי שהמדינה בעצמה פועלת לשינוי המדיניות ואי הפללתם של אלה העושים בו שימוש לצריכה עצמית.",טיעוני הצדדים:
26,ME-18-03-12834-55,"המדובר בסם שרבים הטוענים שאינו מסוכן, כאשר המדינה בעצמה פועלת להכשיר גידול שכזה באופן מבוקר, לצרכים רפואיים.",טיעוני הצדדים:
27,ME-18-03-12834-55,"במצב דברים שכזה, המדינה אינה יכולה לדבר בשני קולות: מחד לאסור הגידול ומאידך להתיר לגדל הסם ברישיון.",טיעוני הצדדים:
28,ME-18-03-12834-55,"לחיזוק טענתה, הפנתה הסנגורית לנתונים המופיעים באתר האינטרנט לרשות המאבק בסמים ואלכוהול.",טיעוני הצדדים:
29,ME-18-03-12834-55,"אשר לנסיבות שאינן קשורות לביצוע העבירה, עמדה ההגנה על מאפייניו של הנאשם, בכללם העובדה כי מדובר בנאשם בן 31 שהודה במיוחס לו בהזדמנות הראשונה.",טיעוני הצדדים:
30,ME-18-03-12834-55,"הנאשם נעדר עבר פלילי, אב לשלושה ילדים קטנים, חולים, נכים הנזקקים להשגחה וטיפולים רפואיים.",טיעוני הצדדים:
31,ME-18-03-12834-55,לנאשם 13 אחים והוא מגיע ממשפחה קשת יום.,טיעוני הצדדים:
32,ME-18-03-12834-55,"משכך, הפגיעה בו ובסביבתו בשל מעצרו ומאסרו, גדולה אף יותר מאשר דרך הכלל.",טיעוני הצדדים:
33,ME-18-03-12834-55,"נטען שגורמים נוספים המעורבים בגידול הסם, לא נתפסו ולא הועמדו לדין.",טיעוני הצדדים:
34,ME-18-03-12834-55,"בשל כל אלה, סבורה ההגנה כי במקרה הנדון, ניתן להסתפק בעונש מאסר שאורכו כתקופת מעצרו של הנאשם, היינו תשעה חודשים מאסר בפועל.",טיעוני הצדדים:
35,ME-18-03-12834-55,אשתו של הנאשם העידה להגנתו.,טיעוני הצדדים:
36,ME-18-03-12834-55,זו פרטה כי שלושת ילדיהם סובלים מליקויי שמיעה ונעזרים במכשירים אשר מתקלקלים תדירות ומצריכים נסיעות לתל אביב.,טיעוני הצדדים:
37,ME-18-03-12834-55,"בתם הקטנה אמורה לעבור ניתוח להתקנת שתל באוזן, וכך גם בת קטנה נוספת.",טיעוני הצדדים:
38,ME-18-03-12834-55,זו הוסיפי כי אין לה רישיון נהיגה וכך גם אין מי שייקח אותה לביצוע הסידורים השונים.,טיעוני הצדדים:
39,ME-18-03-12834-55,הנאשם סייע לה בכל דבר ולא הזיק לאדם.,טיעוני הצדדים:
40,ME-18-03-12834-55,"הגברת אלסייד, עתרה מבית משפט להקל עם הנאשם, כך שיחזור במהרה להיות בחיק משפחתו.",טיעוני הצדדים:
41,ME-18-03-12834-55,"הנאשם מצידו, ביקש שלא להחמיר עימו ולהסתפק בתקופת מעצרו.",טיעוני הצדדים:
42,ME-18-03-12834-55,"לדבריו, טרם מעצרו עבד באופן  קבוע כנהג משאית, זאת באמצעות משאית הנמצאת בבעלותו.",טיעוני הצדדים:
43,ME-18-03-12834-55,"ברצונו לעבוד, לדאוג לילדיו.",טיעוני הצדדים:
44,ME-18-03-12834-55,"הוא מצטער, מביע חרטה ולא יחזור על הטעות שעשה.",טיעוני הצדדים:
45,ME-18-03-12834-55,כל צד הגיש פסיקה התומכת בעמדתו העונשית.,טיעוני הצדדים:
46,ME-18-03-12834-55,"בנוסף, ההגנה הגישה אסופת מסמכים רפואיים המלמדים על מצבם הרפואי של ילדיו של הנאשם.",טיעוני הצדדים:
47,ME-18-03-12834-55,"בתיק זה  עניין לנו ב""הסדר טווח"" שבו המאשימה מגבילה את עצמה לעונש של 27 חודשים מאסר בפועל ואילו ההגנה תהיה חופשית בטיעוניה.",דיון והכרעה:
48,ME-18-03-12834-55,"במצב דברים זה, נשאלת איפוא השאלה אם יש מקום בקביעתו של מתחם עונש הולם .",דיון והכרעה:
49,ME-18-03-12834-55,"בענייננו, הואיל ובית המשפט סבור כי טווח הענישה המוסכם בין הצדדים סביר, לא אדרש לקביעתו של מתחם עונש הולם, וזאת הגם שבקביעת עונשו הסופי של הנאשם יילקחו בחשבון פרמטרים רבים אותם בית המשפט משקלל בקביעת מתחם שכזה.",דיון והכרעה:
50,ME-18-03-12834-55,.,דיון והכרעה:
53,ME-18-03-12834-55,"הענישה בעבירות מסוג זה נועדה, קודם לכל, לשרת את מטרת הגמול לעבריין על עיסוק בסם העלול לסכן חיי אדם ולפגוע בבריאות המשתמשים בו; שנית, על העונש להעביר מסר חד-משמעי של הרתעה ביחס לעבריינים פוטנציאליים, ולשמש אות אזהרה אפקטיבי לכל מי שמתכוון לקחת חלק במערכת ההעברות והסחר בסמים, תהא אשר תהא הפונקציה אותה הוא ממלא בשרשרת זו של העברת הסם מיד ליד.",דיון והכרעה:
54,ME-18-03-12834-55,"מזה זמן רב, מדגישים בתי המשפט בפסיקתם את חשיבות הערך הענישתי בעבירות סמים כאחד הכלים החשובים בפעילות לביעורו של נגע הסמים.",דיון והכרעה:
55,ME-18-03-12834-55,"ההחמרה בענישה בגין עבירות סמים משרתת את מטרות הגמול וההרתעה, שהן היעדים העיקריים של הענישה בתחום הסמים.",דיון והכרעה:
56,ME-18-03-12834-55,"אשר לפסיקה הנוהגת, ובדומה לעבירות רבות בחוק העונשין, גם בעבירה בה הורשע הנאשם, ניתן למצוא משרעת רחבה של עונשים, החל מעונשי מאסר שיכול וירוצו בדרך של עבודות שירות, וכלה בעונשי מאסר שיגיעו לכדי מספר שנים ויותר.",דיון והכרעה:
57,ME-18-03-12834-55,"חרף השונות, ניתן לומר כי על דרך הכלל גידול סם במשקל של עשרות ומאות ק""ג, כאשר מדובר במספר רב של שתילים, מוביל בהכרח לריצוי תקופת מאסר משמעותית מאחורי סורג ובריח.",דיון והכרעה:
58,ME-18-03-12834-55,הערה שנייה נוגעת לכך שהפסיקה הנוהגת מהווה אך פרמטר אחד שעל בית המשפט לקחתו בחשבון כחלק ממכלול שיקולים עובר לקביעת מתחם העונש ההולם.,דיון והכרעה:
59,ME-18-03-12834-55,"לשון אחר, בהבניית שיקול הדעת, אין כוונה לערוך ממוצע סטטיסטי של טווחי ענישה נוהגים ואל לו לבית המשפט להיות כבול לרמת הענישה הנהוגה אם יש מקום לשנותה, או מקום שבו נסיבותיו של התיק הנדון מצדיקות קביעתו של מתחם עונש שאינו עולה בהכרח בקנה אחד עם הענישה הנוהגת.",דיון והכרעה:
60,ME-18-03-12834-55,"בהינתן הערות אלו, להלן מדגם של הפסיקה הנוהגת.",דיון והכרעה:
61,ME-18-03-12834-55,"בבואו של בית משפט לבחון את מידת הפגיעה של הנאשם בערכים המוגנים, ולחומרה, יש להתחשב בכך שמדובר בגידול נרחב, שלא לומר ""תעשייתי"" של סם מסוכן מסוג קנאבוס בחממות אשר מצויות במתחם ביתו של הנאשם בפזורת שבט אל סייד.",מידת הפגיעה של הנאשם בערכים המוגנים
62,ME-18-03-12834-55,בכך יש לאבחן את ענייננו מאותם מקרים (אשר מבלי להקל בהם ראש) נעשה גידול בעציץ או באדנית לצריכה עצמית.,מידת הפגיעה של הנאשם בערכים המוגנים
63,ME-18-03-12834-55,"המדובר בכמות עצומה של שתילים, 548 במספר, כאשר משקלם הכולל בעת הגעתה של המשטרה, הגיע לכדי 110 ק""ג נטו.",מידת הפגיעה של הנאשם בערכים המוגנים
64,ME-18-03-12834-55,המדובר בכמות סם ממנה ניתן להפיק עשרות ומאות מנות לצריכה עצמית.,מידת הפגיעה של הנאשם בערכים המוגנים
65,ME-18-03-12834-55,"בהקשר לעבירות של גידול סם, סבורני כי החומרה נלמדת משילוב מספר השתילים יחד עם משקל הסם.",מידת הפגיעה של הנאשם בערכים המוגנים
66,ME-18-03-12834-55,"הדברים אמורים בשים לב לכך, שמשקל הסם לא אחת, הינו תוצאה אקראית של המועד שבו התגלה גידול הסם.",מידת הפגיעה של הנאשם בערכים המוגנים
67,ME-18-03-12834-55,"כך למשל, יש ולעיתים המעבדה נחשפת בסמוך לאחר שתילת הזרעים, באופן שהמשקל הכולל של הסם נמוך ביותר ואינו עומד בהלימה אחת עם התכנית העבריינית שעמדה בבסיס הקמת המעבדה שיכולה הייתה, בסופם של דברים, להביא לכדי תוצרת של עשרות ומאות קילוגרמים.",מידת הפגיעה של הנאשם בערכים המוגנים
68,ME-18-03-12834-55,"המדובר בעבירות קלות לביצוע וכל שנדרש לגידול סם הוא זרעים, מים ושמש, אותה יש בשפע במדינתנו.",מידת הפגיעה של הנאשם בערכים המוגנים
69,ME-18-03-12834-55,"מאידך, עבירות אלו קשות לגילוי, באשר אלו יכולות להתבצע גם במתחמים סגורים, וודיות רחוקים מעין, ואף בתוך דירות ומחסנים שמושכרים לשם כך.",מידת הפגיעה של הנאשם בערכים המוגנים
70,ME-18-03-12834-55,"לאחרונה אף יצא למותב זה להיתקל בגידול סם שנעשה בתוך כרמים קיימים או פרדסים, כששתילי הקנאבוס ניזונים מההשקיה והדישון הקיימים ממילא במקום, וחוסים תחת הצמחייה הקיימת.",מידת הפגיעה של הנאשם בערכים המוגנים
71,ME-18-03-12834-55,המדובר במעשים שקדם להם תכנון ומחשבה ומצריכים היערכות לוגיסטית.,מידת הפגיעה של הנאשם בערכים המוגנים
72,ME-18-03-12834-55,"עבירות אלו אינן בבחינת אובדן שיקול דעת רגעי, אלא עבירות נמשכות המבוצעות פיזית באופן בלעדי על ידי הנאשם.",מידת הפגיעה של הנאשם בערכים המוגנים
73,ME-18-03-12834-55,"הנאשם מבצע את הגידול עבור אחרים, שאת שמם ככל הנראה שמר לעצמו.",מידת הפגיעה של הנאשם בערכים המוגנים
74,ME-18-03-12834-55,"נתון זה מחד יש בו כדי למקם את הנאשם בחלק נמוך יותר של שרשרת הפצת הסם, מאידך, אין בו כדי ללמד על חומרה פחותה באופן משמעותי.",מידת הפגיעה של הנאשם בערכים המוגנים
75,ME-18-03-12834-55,"הווה ידוע שבעבירות סמים לא אחת בעלי הסם ואלו המצויים בחלקה העליון של שרשרת הפצת הסם דואגים לפעול מרחוק ומבלי ""ללכלכך את הידיים שלהם"", תרתי משמע.",מידת הפגיעה של הנאשם בערכים המוגנים
76,ME-18-03-12834-55,"בכך שהנאשם פועל ומסכים לגדל סם עבור אחרים הוא מאפשר את המשך פעילותם של אותם גורמים עבריינים, ללא סכנה שיתפסו ויתנו את הדין על מעשיהם.",מידת הפגיעה של הנאשם בערכים המוגנים
77,ME-18-03-12834-55,"חלקו של הנאשם בשרשרת הפצת הסם משמעותי, שכן הוא זה שמתחיל בגידול הסמים את שרשרת הפצת הסם ומכניס למעגל הסמים כמות עצומה שתמצא דרכה אל הצרכנים השונים.",מידת הפגיעה של הנאשם בערכים המוגנים
78,ME-18-03-12834-55,"הנאשם מגדל את הסמים במחסן בצמידות לביתו, ובכך מגדיל עד מאוד את הסיכוי שמי מבני משפחתו, לרבות מי מילדיו הקטנים, יחשפו בטעות לאותה עשייה עבריינית, לרבות מגע עם שתילי הסם כמו גם עם אותם גורמים עבריינים שעבורם, על פי הנטען, גידל את הסם.",מידת הפגיעה של הנאשם בערכים המוגנים
79,ME-18-03-12834-55,"ב""כ הנאשם הרחיבה טיעוניה ביחס לכך שאין המדובר בסם הנמנה על הסמים הקשים, ולא זו בלבד, פירטה את סגולותיו הרפואיות של צמח הקנאבוס.",מידת הפגיעה של הנאשם בערכים המוגנים
80,ME-18-03-12834-55,"יתר על כן, נטען שהמדינה מדברת ב""שני קולות"", כאשר מחד, זו משנה מדיניות העמדה לדין של צרכני הסם, ומאידך, עודנה מבקשת להשית עונשים חמורים בעבירות של גידול סם מסוג קנאבוס.",מידת הפגיעה של הנאשם בערכים המוגנים
81,ME-18-03-12834-55,"מעבר לפסיקה שצוטטה לעיל, הרי שצריכתו של סם זה כרוכה בסכנות רבות מוכחות, אפילו יש בצדו סגולות רפואיות כאלו ואחרות.",מידת הפגיעה של הנאשם בערכים המוגנים
82,ME-18-03-12834-55,"כשם שהעובדה שמורפיום וסמים אופיאטיים רבים מסייעים בשיכוך כאבים חזקים, לא הופכת את הסחר בהם חוקי או כזה שיש לעודדו, כך הם פני הדברים בנוגע לסם הקנאבוס.",מידת הפגיעה של הנאשם בערכים המוגנים
83,ME-18-03-12834-55,שימוש בקנאבוס לצרכים רפואיים מוסדר על פי חוק ואמור להיעשות על ידי הגורמים המוסמכים.,מידת הפגיעה של הנאשם בערכים המוגנים
84,ME-18-03-12834-55,"בתיקי סמים אמנם אין נוכחות קורבן במובן ""הקלאסי"" של אדם אשר בא ומטיח בנאשם כי פגע בו.",מידת הפגיעה של הנאשם בערכים המוגנים
85,ME-18-03-12834-55,"ודוק, מדי יום מגיעים לפתחו של בית משפט זה כתבי אישום רבים הנסובים סביב עבירות רכוש שבוצעו לצורך מימון הסם.",מידת הפגיעה של הנאשם בערכים המוגנים
86,ME-18-03-12834-55,לא אחת מדובר באנשים שאיבדו את כל ממונם במסגרת אותה התמכרות.,מידת הפגיעה של הנאשם בערכים המוגנים
87,ME-18-03-12834-55,"בבואו של בית המשפט לבחון את הסיכון הנשקף ממעשיהם של הנאשמים, עליו לשוות לנגד עיניו את אותם צרכני סמים והתופעות הנלוות להתמכרותם.",מידת הפגיעה של הנאשם בערכים המוגנים
88,ME-18-03-12834-55,"מנגד, ולקולא, על פני הדברים אין המדובר בגידול במעבדה, או גידול הזוכה לכינוי ""הידרו"" שתכליתו להגדיל את אחוז החומר הפעיל (thc) בצמח.",מידת הפגיעה של הנאשם בערכים המוגנים
89,ME-18-03-12834-55,"כתב האישום לא מפרט קיומן של מערכות אוורור, השקיה, מערכות דישון, חימום, קירור, נורות מיוחדות ועזרים אשר מאפיינים גידול במעבדה.",מידת הפגיעה של הנאשם בערכים המוגנים
90,ME-18-03-12834-55,"אין המדובר בדירה או שטח ייעודי לצורכי גידול, וכך גם לא נלוו לגידול עבירות נוספות (כדוגמת גניבת חשמל או מים).",מידת הפגיעה של הנאשם בערכים המוגנים
91,ME-18-03-12834-55,"הנאשם כאמור, אינו הבעלים של הסם.",מידת הפגיעה של הנאשם בערכים המוגנים
92,ME-18-03-12834-55,עד כאן לגבי נסיבות ביצוע העבירה.,מידת הפגיעה של הנאשם בערכים המוגנים
93,ME-18-03-12834-55,"אשר לנסיבות שאינן קשורות בביצוע העבירה, כאמור בסעיף 40יא לחוק העונשין, ולקולא, יש לקחת בחשבון את הודאת הנאשם, הודאה המקבלת משנה תוקף נוכח קושי ראייתי נטען.",מידת הפגיעה של הנאשם בערכים המוגנים
94,ME-18-03-12834-55,עוד יש בהודאה זו משום חרטה וקבלת אחריות.,מידת הפגיעה של הנאשם בערכים המוגנים
95,ME-18-03-12834-55,חלק מקבלת האחריות באה לידי ביטוי בהסכמה על רכיב קנס משמעותי.,מידת הפגיעה של הנאשם בערכים המוגנים
96,ME-18-03-12834-55,"המדובר בנאשם צעיר, אב לשלושה ילדים הסובלים מליקויי שמיעה.",מידת הפגיעה של הנאשם בערכים המוגנים
97,ME-18-03-12834-55,"אשתו של הנאשם העידה בדבר תפקידו המרכזי בכלכלת הבית, ובכלל, ומשכך למאסרו השפעה גדולה יותר.",מידת הפגיעה של הנאשם בערכים המוגנים
98,ME-18-03-12834-55,המדובר בנאשם נעדר עבר פלילי שזהו לו מעצרו ומאסרו הראשונים.,מידת הפגיעה של הנאשם בערכים המוגנים
99,ME-18-03-12834-55,"הנאשם מצוי במעצר תקופה ארוכה יחסית, כאשר ידוע שהתנאים במעצר קשים מאלו שבמאסר.",מידת הפגיעה של הנאשם בערכים המוגנים
100,ME-18-03-12834-55,"הנאשם סיים 12 שנות לימוד ומביע שאיפות נורמטיביות, לרבות לעבוד כנהג משאית.",מידת הפגיעה של הנאשם בערכים המוגנים
101,ME-18-03-12834-55,"דברים אלו מדברים בעד עצמם, ובענווה, אוסיף אליהם, כי יכול ובשל הקמת גדר הגבול עם מצרים, כמו גם היכולת לגדל שתילים אלו במקומות רחוקים מעין, תופעת גידול הסמים הפכה ל""מכת אזור"" כשחדשות לבקרים מובאים לפתחו של בית משפט זה, עבירות שעניינן גידול סם בהיקף נרחב.",מידת הפגיעה של הנאשם בערכים המוגנים
102,ME-18-03-12834-55,"סוף דבר, מכל המקובץ לעיל, הנני לגזור על הנאשם את העונשים הבאים:",מידת הפגיעה של הנאשם בערכים המוגנים
103,ME-18-03-12834-55,"22 חודשים מאסר בפועל, שיימנו מיום מעצרו.",מידת הפגיעה של הנאשם בערכים המוגנים
104,ME-18-03-12834-55,"6 חודשים מאסר על תנאי למשך 3 שנים מיום שחרורו, שלא יעבור עבירות סמים מסוג עוון.",מידת הפגיעה של הנאשם בערכים המוגנים
105,ME-18-03-12834-55,"12 חודשים מאסר על תנאי למשך 3 שנים מיום שחרורו, שלא יעבור עבירות סמים מסוג פשע.",מידת הפגיעה של הנאשם בערכים המוגנים
106,ME-18-03-12834-55,"10,000 ₪ קנס, או 50 ימי מאסר תמורתו.",מידת הפגיעה של הנאשם בערכים המוגנים
107,ME-18-03-12834-55,"הקנס ישולם בעשרה תשלומים חודשיים שווים ורצופים, החל מיום 01.06.19.",מידת הפגיעה של הנאשם בערכים המוגנים
108,ME-18-03-12834-55,זכות ערעור תוך 45 יום לבית משפט עליון.,מידת הפגיעה של הנאשם בערכים המוגנים
109,ME-18-03-12834-55,"5129371ניתנה והודעה היום כ""ג טבת תשע""ט, 31/12/2018 במעמד הנוכחים.",מידת הפגיעה של הנאשם בערכים המוגנים
110,ME-18-03-12834-55,הוקלד על ידי אלינור בוטבול,"דניאל בן טולילה, שופט"
111,ME-18-03-12834-55,דניאל בן טולילה 54678313,"דניאל בן טולילה, שופט"
