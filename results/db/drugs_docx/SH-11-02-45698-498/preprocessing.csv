,verdict,text,part
0,SH-11-02-45698-498,לאחר ניהול הליך של הוכחות הורשע הנאשם בעבירה של החזקת סמים שלא לצריכה עצמית וכן בהחזקת כלים לשימוש בסמים.,גזר דין
1,SH-11-02-45698-498,"תמצית העובדות אשר פורטו בהרחבה הכרעת הדין הן כי בתאריך 20/2/11 בוצע חיפוש בחדרו של הנאשם ובו נמצאה קופסה מלאה בזרעי קנביס, שהוא סם מסוכן במשקל של 100 גרם וכן נמצאו בחדרו כלים המשמשים לצריכת סמים.",גזר דין
2,SH-11-02-45698-498,לאחר הרשעתו הופנה הנאשם אל שירות המבחן וניתנו בעניינו שלושה תסקירים.,גזר דין
3,SH-11-02-45698-498,"בתסקיר הראשון אשר ניתן ביום 30/4/12 צויין כי הנאשם הינו רווק, נעדר עבר פלילי,  העובד בחנות נעליים.",גזר דין
4,SH-11-02-45698-498,לקרא תום הלימודים בתיכון ועל רקע מחלתה של אימו החל להשתמש בסמים.,גזר דין
5,SH-11-02-45698-498,הוא סיים שירות צבאי מלא לאחר מכן עבד בעבודות מזדמנות.,גזר דין
6,SH-11-02-45698-498,הנאשם הודה חלקית באשר יוחס לו ולטענתו הסמים שנמצאו אצלו נקנו על ידיו לשימוש עצמי.,גזר דין
7,SH-11-02-45698-498,הוא ציין כי חדל משימוש בסמים לאחר מעצרו ואכן שתי בדיקות שתן שמסר נמצאו נקיות מסמים.,גזר דין
8,SH-11-02-45698-498,שירות המבחן התרשם כי מדובר בצעיר שבגיל צעיר התקשה להתמודד עם אבדן ובחר בדרך של שימוש בסמים וכי עתה הוא מעוניין להשתלב בלימודים אקדמאיים.,גזר דין
9,SH-11-02-45698-498,שירות המבחן התרשם מנזקקות טיפולית והנאשם הביע נכונות להשתלב בכזה.,גזר דין
10,SH-11-02-45698-498,על כן ביקש שירות המבחן ארכה לבחינת שיתוף הפעולה של הנאשם .,גזר דין
11,SH-11-02-45698-498,ארכה זו ניתנה ותסקיר שני של שירות המבחן ניתן ביום 27/6/12 ובו נאמר כי הנאשם אכן השתלב בקבוצת טיפול המיועדת למכורים נקיים  וכי הנאשם משתף פעולה במסגרת קבוצה זו ועושה מאמץ לבחון דרך התנהלותו ולרכוש כלים בונים ומקדמים עבורו.,גזר דין
12,SH-11-02-45698-498,"לאור כך המליץ שירות המבחן להטיל עליו עונש שלא יפגע בתהליך הטיפול אותו הוא עובר ולהטיל עליו צו מבחן למשך שנה וכן של""צ.",גזר דין
13,SH-11-02-45698-498,"ב""כ הנאשם הדגיש לאחר קבלת תסקיר זה כי לב הענין בבקשת התסקיר היה שאלת אי ההרשעה אליה לא התייחס שירות המבחן בתסקירו.",גזר דין
14,SH-11-02-45698-498,"הוא ציין כי מאחר שהנאשם עבר קורס ובחינה לקבלת רישיון לתיווך במקרקעין, הרי שהרשעה תפגע בעתידו.",גזר דין
15,SH-11-02-45698-498,על כן ביקש מתן ארכה נוספת לשירות המבחן על מנת שיבחן סוגיה זו.,גזר דין
16,SH-11-02-45698-498,הנאשם הופנה בשלישית אל שירות המבחן ותסקירו האחרון ניתן ביום 12/9/12.,גזר דין
17,SH-11-02-45698-498,שירות המבחן ציין כי הנאשם עבר את הטיפול בשיתוף פעולה שלו וכן צין בפני שירות המבחן כי עבר בהצלחה את הבחינה לקבלת רישיון לתיווך  במקרקעין  וכי הוא מבקש להשתלב בתחום זה וחושש כי הרשעה תפגע בכך.,גזר דין
18,SH-11-02-45698-498,"שירות המבחן סבור כי לאור כך שמדובר בבחור צעיר נעדר עבר פלילי בעל התנהגות נורמטיבית בדרך כלל והעבירה הינה חריגה לאורחותיו והוא נטל אחריות על דפוס השימוש בסמים והפסיק את צריכת הסמים, הרי שיש להימנע מהרשעתו בדין.",גזר דין
19,SH-11-02-45698-498,התביעה הדגישה כי מדובר בכמות לא מבוטלת של סמים  והגם שמדובר בזרעי הקנביס הרי שמדובר בסם לכל דבר וענין וכי מדובר בנגע אשר שומה להילחם בו.,גזר דין
20,SH-11-02-45698-498,אין להתעלם מטיב הציוד ומהותו אשר נתפס בביתו של הנאשם לצד אותם זרעי סם.,גזר דין
21,SH-11-02-45698-498,התביעה שבה והדגישה כי מדובר בכמות סם שאינה לצריכה עצמית על כל המשתמע מכך.,גזר דין
22,SH-11-02-45698-498,על כן עתרה התביעה להטיל על הנאשם עונש מאסר בפועל שיכול וירוצה בעבודות שירות ובצידו מאסר מותנה.,גזר דין
23,SH-11-02-45698-498,כתימוכין לטיעוניה הציגה התביעה פסיקה.,גזר דין
24,SH-11-02-45698-498,"ב""כ הנאשם עתר לקבל את המלצות שירות המבחן.",גזר דין
25,SH-11-02-45698-498,הוא הדגיש את היותו של הנאשם נעדר עבר פלילי כלשהו ואת הטיפול שעבר הנאשם מאז הרשעתו וכי אף מאז לא נפתחו נגדו תיקים נוספים.,גזר דין
26,SH-11-02-45698-498,"מעבר לכך, היה ותישאר הרשעתו של הנאשם על כנה, כך טען בא כוחו, ייגרם לנאשם נזק בולט בשל שהוא לא יוכל לעסוק בתיווך מקרקעין מקצוע אותו רכש לאחרונה.",גזר דין
27,SH-11-02-45698-498,"אף ב""כ הנאשם תמך טיעוניו בפסיקה שהציג בפני ביהמ""ש.",גזר דין
28,SH-11-02-45698-498,"הנאשם הורשע כאמור, בהחזקתם של זרעי קנביס במשקל כולל של מאה גרם, ומדובר בכמות שהיא כפי שבעה מהכמות הקבועה בחוק ככמות המוגדרת לצריכה עצמית.",גזר דין
29,SH-11-02-45698-498,"אמנם שירות המבחן סבור כי הנאשם נטל אחריות על דפוסי התנהגותו ושינה מאורחות חייו, אך יצויין כי כל אלה לא באו לידי ביטוי בהליך הפלילי.",גזר דין
30,SH-11-02-45698-498,"הנאשם ניהל את ההליך הפלילי ואולם לא העיד במהלכו, כך שדבריו לא הובאו בהליך זה.",גזר דין
31,SH-11-02-45698-498,"את הדברים שהביא בפני שירות המבחן הביא לאחר הרשעתו בדין ובטרם הטיעונים לעונש, וקשה היה להשתחרר מן הרושם כי יש קשר בין הדברים.",גזר דין
32,SH-11-02-45698-498,"כך גם מעבר הקורס לתיווך במקרקעין נעשה בסמוך מאוד לסיום ההליך ולאחר הכרעת הדין, כמו גם לאחר הפנייתו אל שירות המבחן ולאחר שכבר ניתנו חלק מן התסקירים.",גזר דין
33,SH-11-02-45698-498,"לא מצאתי כי נסיבות מקרה זה, של החזקת סם מסוכן בכמות כזו, בנסיבות המפורטות בהכרעת הדין באות בגדרם של המקרים החריגים ויוצאי הדופן בהם הגם שהוכח ביצועו של מעשה עבירה ניתן להימנע מהרשעתו של הנאשם, על פי המבחנים שנקבעו בהלכת כתב.",גזר דין
34,SH-11-02-45698-498,"אין מקרה זה נכנס בגדרם של המקרים החריגים הן מבחינת האינטרס הציבורי והן מבחינת הפגיעה האפשרית בעתידו של הנאשם, אשר לא הוכחה כלל ועיקר באופן קונקרטי, אלא נטענה באופן ערטילאי בלבד.",גזר דין
35,SH-11-02-45698-498,"על כן, תישאר הרשעתו של הנאשם על כנה.",גזר דין
36,SH-11-02-45698-498,ובאשר לעונש שיש לגזור על הנאשם.,גזר דין
37,SH-11-02-45698-498,"שקלתי את נסיבות המקרה, כפי שפורטו לעיל ומנגד שקלתי כי אכן עשה הנאשם מאז צעדים לשינוי דרכיו, כפי שפורט בתסקירי שירות המבחן וכי הוא בחור צעיר המצוי בראשית חייו.",גזר דין
38,SH-11-02-45698-498,"על כן, אני גוזרת על הנאשם שני חודשי מאסר לריצוי בפועל שירוצו בדרך של עבודות שירות, כפי שהתווה הממונה על עבודות השירות בחוות דעתו מיום  24/2/13.",גזר דין
39,SH-11-02-45698-498,עוד אני גוזרת על הנאשם שישה חודשי מאסר על תנאי למשך שלוש שנים לבל יעבור עבירה כלשהי לפי פקודת הסמים המסוכנים.,גזר דין
40,SH-11-02-45698-498,הנאשם יתייצב לתחילת ריצוי עונשו ביום 10/4/13 בשעה 8.00 ביחידה לעבודות שירות במפקדת מחוז מרכז ברמלה.,גזר דין
41,SH-11-02-45698-498,מובהר לנאשם כי עליו לעמוד בכל תנאי עבודות השירות ובביקורת הפתע שייערכו בהן.,גזר דין
42,SH-11-02-45698-498,כל הפרה של תנאי מתנאי עבודות השירות תביא להפסקתן המנהלית ולריצוי העונש בדרך של כליאה ממשית.,גזר דין
43,SH-11-02-45698-498,זרעי קנביס שנתפסו בחקירה זו וכן כלים להכנת סם –יושמדו .,גזר דין
44,SH-11-02-45698-498,עותק גזר הדין יועבר לממונה על עבודות שירות .,גזר דין
45,SH-11-02-45698-498,"בתיק מ""ת 45720-02-11 הופקד במהלך ההליך סכום של 3.500 ₪ -יש להחזיר סכום זה למר יעקב שרון ת.ז 030406326.",גזר דין
46,SH-11-02-45698-498,"512937154678313ניתן היום,  ט""ז אדר תשע""ג, 26 פברואר 2013, במעמד הצדדים.",גזר דין
