,verdict,text,part
0,SH-17-04-30197-613,מדינת ישראל,בעניין:
1,SH-17-04-30197-613,נגד,המאשימה
3,SH-17-04-30197-613,יוסף יוסי עמיאל,המאשימה
4,SH-17-04-30197-613,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19",הנאשם
5,SH-17-04-30197-613,"חוק העונשין, תשל""ז-1977: סע'  40 ב', 40ט', 287(א), 40 יא', 40יג",הנאשם
6,SH-17-04-30197-613,"הנאשם הורשע בכתבי אישום מתוקנים המייחסים לו 3 עבירות של סחר בסם מסוכן, לפי סעיף 13+19 לפקודת הסמים המסוכנים [נוסח חדש], התשל""ג – 1977 (להלן: ""פקודת הסמים""), ב- 2 עבירות של החזקת סם לצריכה עצמית, לפי סעיף 7(א)+7(ג) סיפא לפקודת הסמים ובעבירת הפרת הוראה חוקית לפי סעיף 287(א) לחוק העונשין, תשל""ז – 1977 (להלן: ""חוק העונשין"").",רקע והליכים קודמים:
7,SH-17-04-30197-613,"בין הצדדים לא היה סיכום לעניין העונש, אך הוסכם כי בטרם תישמע פרשת העונש יוגש בעניינו של הנאשם תסקיר מבחן.",רקע והליכים קודמים:
8,SH-17-04-30197-613,בנוסף סוכם כי תנאי המעצר בהם היה נתון עד להצגת הסדר הטעון ישונו באופן שהנאשם יוכל לצאת להתאווררות בכל יום בליווי מפקח צמוד.,רקע והליכים קודמים:
9,SH-17-04-30197-613,הנאשם תיאם עם האחרים ותומר כי יקנו ממנו סם מסוכן מסוג קנבוס ולצורך כך ייפגשו בסמוך לרחוב השחם 30 במעלה אדומים.,רקע והליכים קודמים:
10,SH-17-04-30197-613,"ביום 13.4.17 בשעה 19:30 או בסמוך לכך, הגיע אחד האחרים, כשהוא לבוש בחולצה בצבע בורדו, ופגש בנאשם, שמכר לו סם מסוכן במשקל 2 גרם ובמחיר כולל של 240 ₪.",רקע והליכים קודמים:
11,SH-17-04-30197-613,"בהמשך, הגיע האחר הנוסף, כשהוא לבוש חולצה שחורה עם סמל של חברת אדידס, ופגש בנאשם שמכר לו סם מסוכן מסוג קנבוס במשקל 3 גרם ובמחיר של 330 ₪.",רקע והליכים קודמים:
12,SH-17-04-30197-613,בהמשך הגיע תומר לו מכר הנאשם סם מסוכן מסוג קנבוס במשקל 4 גרם במחיר 480 ₪.,רקע והליכים קודמים:
13,SH-17-04-30197-613,"על פי האישום השני ביום 13.4.17 בשעה 19:30 או בסמוך לכך, ברחוב השחם 30 במעלה אדומים, ובסמוך לאחר המתואר באישום הראשון החזיק הנאשם שקית ובה סם מסוכן מסוג קנבוס במשקל 2.92 גרם.",רקע והליכים קודמים:
14,SH-17-04-30197-613,את הסם שבשקית הטמין הנאשם בשיחים במקום.,רקע והליכים קודמים:
15,SH-17-04-30197-613,"ביום 17.7.19 צירף הנאשם תיק מספר: 36028-10-18 המייחס לו ביצוע עבירה של הפרת הוראה חוקית, לפי סעיף 287(א) לחוק העונשין, תשל""ז 1977.",רקע והליכים קודמים:
16,SH-17-04-30197-613,"על פי הנטען, ביום 20.6.18 בשעה 03:00 או בסמוך לכך, ירד הנאשם ממונית שפרטיה אינם ידועים למאשימה בסמוך לבית, וזאת בניגוד להוראה חוקית.",רקע והליכים קודמים:
17,SH-17-04-30197-613,"ביום 24.9.20 צורף הליך נוסף, בו הורשע הנאשם, בהתאם להודאתו, בכך שביום 20.8.19 החזיק בביתו 25.74 גרם קנאביס לשימוש עצמי.",רקע והליכים קודמים:
18,SH-17-04-30197-613,"בעניינו של הנאשם הוגשו מספר תסקירים, אביא מתוכנם בתמצית.",תסקירי שרות מבחן:
19,SH-17-04-30197-613,"בתסקיר מעצר מיום 29.6.17 עדכן שרות המבחן כי במסגרת הליכי המעצר נערכו לנאשם 5 בדיקות לאיתור שרידי סם, מהן שלוש בדיקות הצביעו על שרידי סם בגופו.",תסקירי שרות מבחן:
20,SH-17-04-30197-613,"הנאשם ביטא כעס כלפי תוצאות הבדיקות, אך ביטא רצון מילולי לקבלת טיפול וביטא רצון לניהול אורח חיים תקין.",תסקירי שרות מבחן:
21,SH-17-04-30197-613,"על אף זאת סבור היה שרות המבחן כי עמדתו אינה עולה בקנה אחד עם התנהגותו בפועל, המצביעה על חשד לשימוש בסם.",תסקירי שרות מבחן:
22,SH-17-04-30197-613,בנוסף צוין כי יחסיו עם בת זוגו מתאפיינים בתלות מצדו וניכר כי אינו מקבל אחריות אישית על מצבו.,תסקירי שרות מבחן:
23,SH-17-04-30197-613,נוכח זאת שרות המבחן לא בא בהמלצה לשינוי בתנאי מעצרו.,תסקירי שרות מבחן:
24,SH-17-04-30197-613,"שרות המבחן הוסיף כי יפעל לשילובו של הנאשם למסגרת טיפולית ייעודית בהתמכרויות, ויבצע לנאשם בדיקות נוספות לאיתור שרידי סם.",תסקירי שרות מבחן:
25,SH-17-04-30197-613,"ביום 23.11.17 הוגש תסקיר מבחן בעניינו של הנאשם, מפאת צנעת הפרט אביא מתוכנו בתמצית.",תסקירי שרות מבחן:
26,SH-17-04-30197-613,הנאשם כבן 25 שוהה בתנאי מעצר בית בבית אמו.,תסקירי שרות מבחן:
27,SH-17-04-30197-613,בתסקיר פירוט אודות הרקע בו צמח הנאשם.,תסקירי שרות מבחן:
28,SH-17-04-30197-613,"הנאשם החל את שירותו כלוחם בחטיבת גבעתי, אך לדבריו על רקע נסיבות משפחתיות ערק מהשירות למשך 5 חודשים.",תסקירי שרות מבחן:
29,SH-17-04-30197-613,בעקבות זאת ריצה הנאשם תקופת מאסר למשך חודשיים לאחריה שולב בתפקיד התואם את מצבו האישי.,תסקירי שרות מבחן:
30,SH-17-04-30197-613,"על אף זאת, הנאשם ערק פעם נוספת מהשירות ולאחר ריצוי מאסר נוסף שוחרר מהצבא.",תסקירי שרות מבחן:
31,SH-17-04-30197-613,הנאשם הועסק במספר מקומות עבודה לאחר שחרורו עד למעצרו בתיק דנן.,תסקירי שרות מבחן:
32,SH-17-04-30197-613,"הנאשם תיאר בפני שרות המבחן רקע משפחתי קשה בו גדל, בכלל זאת גירושי הוריו בהיותו כבן 5 והקשיים עמם התמודדה אמו כנושאת בעול גידולו וגידול אחותו הצעירה, החולה באפילפסיה.",תסקירי שרות מבחן:
33,SH-17-04-30197-613,"הנאשם הוסיף, כי גם כיום הוא מעניק לאמו תמיכה כלכלית.",תסקירי שרות מבחן:
34,SH-17-04-30197-613,"בהתייחס לשימוש בסם, מסר הנאשם כי הוא החל בשימוש לאחר שירותו הצבאי, על רקע קשיים רגשיים סביב מצוקתה הכלכלית של משפחתו.",תסקירי שרות מבחן:
35,SH-17-04-30197-613,"על פיו, השימוש בסם סייע לו בהתמודדות עם חוויות קשות הנוגעות במשפחתו ובשירותו הצבאי.",תסקירי שרות מבחן:
36,SH-17-04-30197-613,"להתרשמות שרות המבחן, הנאשם מטשטש את מצבו ההתמכרותי, ושיתף באופן מצומצם.",תסקירי שרות מבחן:
37,SH-17-04-30197-613,"הוסף, כי הנאשם נעדר עבר פלילי וקיימת בתסקיר התייחסות באשר לנסיבות ביצוען של העבירות.",תסקירי שרות מבחן:
38,SH-17-04-30197-613,במסגרת זו קיים הנאשם שיחות פרטניות ומסר דגימות לאיתור שרידי סם.,תסקירי שרות מבחן:
39,SH-17-04-30197-613,"נמסר, כי הנאשם הגיע באופן רציף לטיפול, גילה מוטיבציה ושמר על ניקיון מסמי רחוב.",תסקירי שרות מבחן:
40,SH-17-04-30197-613,"מנגד, להתרשמות גורמי הטיפול הנאשם אינו נחשף לקיומם של חלקים שאינם מתפקדים באישיותו תוך ניסיון לריצוי מטפליו.",תסקירי שרות מבחן:
41,SH-17-04-30197-613,"הוסף, כי בכוונת גורמי הטיפול לשלבו בקבוצה טיפולית למכורים במסגרתם, כשלב מקדים לשילובו במרכז יום.",תסקירי שרות מבחן:
42,SH-17-04-30197-613,"בהערכת הסיכון נקבע כי קיים סיכון בינוני למעורבות חוזרת בעבירות מתחום הסמים, ובמידה ולא ישלים הטיפול, הסיכון לביצוע עבירות יגדל.",תסקירי שרות מבחן:
43,SH-17-04-30197-613,על רקע זאת הומלץ לדחות את הדיון ב-4 חודשים.,תסקירי שרות מבחן:
44,SH-17-04-30197-613,בנוסף הומלץ על הקלה בתנאי השחרור לצורך הגעה לטיפול.,תסקירי שרות מבחן:
45,SH-17-04-30197-613,"ביום 7.3.18 עדכן שרות המבחן כי פגש בנאשם שמסר כי הוא ניגש לפגישות הטיפוליות באופן קבוע, והוא חש כי הוא נתרם מהתהליך הטיפולי בו שולב.",תסקירי שרות מבחן:
46,SH-17-04-30197-613,הנאשם ציין כי הוא מעוניין להמשיך בקשר הטיפולי זאת בלא קשר לתוצאות ההליך הפלילי.,תסקירי שרות מבחן:
47,SH-17-04-30197-613,אף מצד גורמי הטיפול הדיווח היה חיובי מאוד.,תסקירי שרות מבחן:
48,SH-17-04-30197-613,"על אף זאת, ובעיקר משום העובדה כי התהליך הינו בראשיתו, הומלץ על הטלת צו מבחן למשך שנה, במסגרתו ימשיך הנאשם את הטיפול ביחידה להתמכרויות במסגרת שיחות פרטניות, קבוצה טיפולית, ומסירת דגימות לגילוי שרידי סם.",תסקירי שרות מבחן:
49,SH-17-04-30197-613,"הוסף, כי שאלת שילובו במרכז יום תיבחן בהמשך על פי המלצת גורמי הטיפול.",תסקירי שרות מבחן:
50,SH-17-04-30197-613,"עוד הומלץ על הטלת עונש מוחשי ומרתיע בדמות מאסר על דרך עבודות שירות לתקופה קצרה, זאת על רקע התהליך בו הנאשם מצוי, וכן הטלת מאסר על תנאי.",תסקירי שרות מבחן:
51,SH-17-04-30197-613,"ביום 7.6.18 שב שירות המבחן על דיווחו הקודם בדבר אופן השתלבותו החיובי של הנאשם בטיפול, אלא שלצד מגמה זו, צוין כי במהלך שלושת השבועות האחרונים הנאשם פסק מלהגיע למסגרת הטיפולית.",תסקירי שרות מבחן:
52,SH-17-04-30197-613,"משיחה שנערכה עמו מסר הנאשם כי הוא חלה, אך נמנע מלהעביר אישור רפואי.",תסקירי שרות מבחן:
53,SH-17-04-30197-613,"ניסיונות לאתרו לא צלחו ואף לבדיקה לאיתור סם אליה זומן, לא הגיע.",תסקירי שרות מבחן:
54,SH-17-04-30197-613,"שרות המבחן, הדגיש כי אף שקל בחיוב לשנות מהמלצתו הראשונית, להטלת צו של""צ בהיקף נרחב, אלא שבנסיבות אותן תיאר המליץ לדחות הדיון בחודשיים, זאת לצורך בירור נסיבות ניתוק הקשר עם גורמי הטיפול לאחר שהתמיד בו תקופה ממושכת, ולבחון חזרתו להמשך טיפול.",תסקירי שרות מבחן:
55,SH-17-04-30197-613,"ביום 30.8.18 דווח כי לאחר נתק של כשבוע וחצי, ולאחר פניות חוזרות מצד גורמי הטיפול, יצר הנאשם קשר ודיווח כי צרך סמי רחוב.",תסקירי שרות מבחן:
56,SH-17-04-30197-613,"ביום 12.7.18 נערכה וועדה במסגרת היחידה בה טופל במסגרתה סוכם, כי הוא ישוב לטיפול פרטני וימשיך למסור דגימות שתן, ובמידה והן ימצאו נקיות הוא יושב לטיפול מלא.",תסקירי שרות מבחן:
57,SH-17-04-30197-613,"למרות זאת, הנאשם לא הגיע ליחידה משך זמן ממושך, ובבדיקה שנערכה לו ביום 13.8.18 נמצאו שרידי סם.",תסקירי שרות מבחן:
58,SH-17-04-30197-613,"במסגרת שיחות שנערכו עמו גילה הנאשם גישה תוקפנית והתקשה לקחת אחריות על ניתוק הקשר, תוך שהשליך את האחריות לתפקודו על גורמי הטיפול.",תסקירי שרות מבחן:
59,SH-17-04-30197-613,"במסגרת שיחה שנערכה עמו בשרות המבחן ציין הנאשם כי מעד באופן חד פעמי והוא מעוניין לשוב לטיפול, אך מתקשה לשוב לטיפול קבוצתי.",תסקירי שרות מבחן:
60,SH-17-04-30197-613,"לנאשם הוצע, על רקע מצבו הנוכחי, להשתלב בטיפול פרטני לצד טיפול במרכז יום, אך הוא סירב לכך.",תסקירי שרות מבחן:
61,SH-17-04-30197-613,"לדבריו הוא אינו זקוק לטיפול אינטנסיבי ומשמעות הטיפול המוצע, הינה הפסקת עבודתו.",תסקירי שרות מבחן:
62,SH-17-04-30197-613,"נוכח זאת, שרות המבחן המליץ להטיל על הנאשם עונש מוחשי ומרתיע לצד מאסר על תנאי.",תסקירי שרות מבחן:
63,SH-17-04-30197-613,"ביום 1.1.19 דיווח שרות המבחן כי ניסיונות שנעשו על ידם ליצור קשר עם הנאשם לא צלחו, אף לא מצד גורמי הטיפול ביחידה להתמכרויות.",תסקירי שרות מבחן:
64,SH-17-04-30197-613,"ביום 22.1.19 הוגש תסקיר נוסף בהתאם להחלטה שניתנה (מיום 16.1.19), זאת בעקבות פניית הנאשם בכתב לבית המשפט.",תסקירי שרות מבחן:
65,SH-17-04-30197-613,"שרות המבחן דיווח כי פגש בנאשם וזה דיווח כי חלה התדרדרות במצבו הנפשי, ובשל כך פנה לטיפול פסיכיאטרי.",תסקירי שרות מבחן:
66,SH-17-04-30197-613,"הנאשם הביע רצון לשוב לטיפול, ועל רקע מצבו הופנה על ידם למכון הירושלמי לתחלואה כפולה.",תסקירי שרות מבחן:
67,SH-17-04-30197-613,"על אף זאת, הנאשם ניתק את הקשר ולא פעל בהתאם לסיכום עמו.",תסקירי שרות מבחן:
68,SH-17-04-30197-613,"שרות המבחן העריך כי הנאשם מצוי בסיכון גבוה להידרדרות, וישנו צורך למפגש נוסף עמו, לצורך בניית תכנית טיפולית מתאימה עבורו.",תסקירי שרות מבחן:
69,SH-17-04-30197-613,"הוצע, שככל והנאשם יביע רצון לכך, יזדקק שרות המבחן לחודש ימים כדי לגבש את התוכנית.",תסקירי שרות מבחן:
70,SH-17-04-30197-613,"ביום 26.6.19 הוגש תסקיר מבחן מסכם במסגרתו צוין, כי נעשו ניסיונות רבים ליצירת קשר עם הנאשם, אף בסיוע עורך דינו, ורק ביום 19.5.19 שוחח שרות המבחן טלפונית עם הנאשם.",תסקירי שרות מבחן:
71,SH-17-04-30197-613,"במסגרת שיחה זו מסר הנאשם כי הוא אינו יודע מה הוא רוצה, ועל אף שסוכם כי ייצור עמם קשר למחרת לצורך גיבוש עמדה, הנאשם ניתק את הקשר.",תסקירי שרות מבחן:
72,SH-17-04-30197-613,"על אף זאת, ולקראת מועד הגשת התסקיר הצליח שרות המבחן לשוחח פעם נוספת עם הנאשם שתיאר הדרדרות מצדו.",תסקירי שרות מבחן:
73,SH-17-04-30197-613,הנאשם מסר כי ביקש להתאשפז אך נענה בשלילה.,תסקירי שרות מבחן:
74,SH-17-04-30197-613,"משיחה שערך שרות המבחן עם הפסיכיאטר המטפל בנאשם, התקבל דיווח אודות מצבו הרפואי.",תסקירי שרות מבחן:
75,SH-17-04-30197-613,שרות המבחן דיווח כי בינתיים נפתח לנאשם תיק נוסף בגין החזקת סם לצריכה עצמית והפרת הוראה חוקית.,תסקירי שרות מבחן:
76,SH-17-04-30197-613,"במכלול הדברים, ולאחר קבלת עמדת הפסיכיאטר המטפל בנאשם, הומלץ לסיים את ההליך במאסר קצר שירוצה על דרך עבודות השירות.",תסקירי שרות מבחן:
77,SH-17-04-30197-613,"בנוסף, חזר בו שרות המבחן מהמלצתו להטלת צו מבחן.",תסקירי שרות מבחן:
78,SH-17-04-30197-613,ביום 8.1.20 הוגש תסקיר עדכון מטעם שירות המבחן.,תסקירי שרות מבחן:
79,SH-17-04-30197-613,שירות המבחן ציין שהגיע לידיעתו כי חלה הדרדרות חמורה במצבו של הנאשם וכי לאחרונה ביצע 2 ניסיונות אובדניים.,תסקירי שרות מבחן:
80,SH-17-04-30197-613,"הנאשם שיתף את שירות המבחן כי הוא שרוי בדיכאון עמוק, כי הוא מצוי במעקב התחנה לבריאות הנפש במעלה אדומים וכי הוא מתעתד להתחיל באשפוז יום בתחנה.",תסקירי שרות מבחן:
81,SH-17-04-30197-613,"לאור מצב זה שב שירות המבחן מהמלצתו לעונש מאסר שירוצה בעבודות שירות, שכן להתרשמותם הנאשם לא יוכל לשאת בעבודות שירות, נוכח מצבו הנפשי ויכול והדבר אף יוביל להידרדרות נוספת במצבו.",תסקירי שרות מבחן:
82,SH-17-04-30197-613,"עוד ציין שירות המבחן כי אינו בא בהמלצה לצו פיקוח, שכן עפ""י המטפל הפסיכיאטרי של הנאשם – הקשר עם שירות המבחן מדרדר את מצבו.",תסקירי שרות מבחן:
83,SH-17-04-30197-613,"שירות המבחן ביקש מביהמ""ש לגזור את עונשו של הנאשם בהתחשב במצבו הנפשי.",תסקירי שרות מבחן:
84,SH-17-04-30197-613,"ביום 11.10.18 נשמעה פרשת העונש במסגרתה הפנתה המאשימה לעובדות כתב האישום, שיש בהן כדי להצביע על תחכום, עת הנאשם עושה שימוש באפליקציית הטלגרם ויוזם שיחות לצורך ביצוע העבירה, זאת עבור בצע כסף.",      
85,SH-17-04-30197-613,"הוסף, כי בכך פגע הנאשם בצורך החברתי למיגור נגע הסמים ופגיעה בציבור.",      
86,SH-17-04-30197-613,"עוד צוין, כי הנאשם הינו כבן 25 נעדר עבר פלילי, וכן הובאה התייחסות לשלושת התסקירים הראשונים שהוגשו, והמלצתם להטלת עונש מוחשי ומרתיע לצד מאסר על תנאי.",      
87,SH-17-04-30197-613,באשר למתחם הענישה צוין כי ביחס לאישום הראשון הוא מתחיל ממאסר למשך 12 חודשים ועד 24 חודשי מאסר.,      
88,SH-17-04-30197-613,"נוכח זאת ביקשה המאשימה להטיל על הנאשם 12 חודשי מאסר, מאסר על תנאי קנס והתחייבות.",      
89,SH-17-04-30197-613,במסגרת טיעוני ההגנה נשמעו מלבד הנאשם גם דודו מר יצחק עמיאל ואמו של הנאשם.,      
90,SH-17-04-30197-613,"בעדותו תיאר הדוד את הקשר החם בינו לבין הנאשם, ואת הקשיים עמם התמודד הנאשם כתוצאה מהמשבר הזוגי של הוריו, וגירושיהם.",      
91,SH-17-04-30197-613,"עוד הוסיף, כי נעשה מאמץ גדול מצדו לשלב את הנאשם במסגרת תעסוקה וכיום הוא הכיר בת זוג ובכוונתו להינשא לה.",      
92,SH-17-04-30197-613,בנסיבות אלו ביקש להקל עם הנאשם.,      
93,SH-17-04-30197-613,"אמו של הנאשם ציינה כי התהליך אותו עבר הנאשם היה חיובי עבורו, וכיום ובעקבות הטיפול -הקשר עמה הינו קרוב ויש לחזקו.",      
94,SH-17-04-30197-613,ביום 12.8.19 נשמעה השלמת טעון.,      
95,SH-17-04-30197-613,במסגרת זו שבה המאשימה על עמדתה להטלת עונש מאסר למשך 12 חודשים לצד עונשים נלווים.,      
96,SH-17-04-30197-613,המאשימה ציינה כי בינתיים צירף הנאשם תיק נוסף הכולל עבירות של הפרת הוראה חוקית והחזקת סם לצריכה עצמית.,      
97,SH-17-04-30197-613,"נוסף לכך, התסקירים המשלימים שהוגשו בעניינו, מצביעים על העדר שיתוף פעולה עם התהליך הטיפולי החל מחודש ינואר 2019, כאשר כל ניסיונות שרות המבחן לרתום את הנאשם חזרה לתהליך הטיפולי כשלו.",      
98,SH-17-04-30197-613,"ההגנה ביקשה להביט על התהליך הטיפולי בכללותו, וכן לתת משקל למשך התקופה הטיפולית בה נטל הנאשם חלק (כשנתיים וחצי), כאשר המעידה ""מופיעה"" בסופו של תהליך.",      
99,SH-17-04-30197-613,"בנוסף הפנתה ההגנה לחלוף הזמן מעת האירוע, וכן העובדה שהתיק שצורף, קשור קשר ישיר לתיק זה, ואף העבירה אותה ביצע הנאשם, זאת מבלי להקל בה ראש, בוצעה לאחר תקופה ארוכה בה הקפיד הנאשם בתנאי המעצר שנקבעו לו.",      
100,SH-17-04-30197-613,"בהתייחס לתסקיר הפנה הסנגור לרקע להידרדרות, ולעמדת שרות המבחן לאחר השיחה אותה ערכו עם הפסיכיאטר המטפל בנאשם.",      
101,SH-17-04-30197-613,"נוכח זאת, עתר הסנגור לאמץ את עמדת שרות המבחן, וככל הניתן להביא בחשבון את העובדה כי הנאשם מועסק כיום באופן קבוע, את מצבו הנפשי והעובדה כי הוא שהה בתנאים מגבילים משך תקופה ארוכה.",      
102,SH-17-04-30197-613,הנאשם בסיום נטל אחריות על מעשיו והביע צער על ביצוען של העבירות.,      
103,SH-17-04-30197-613,"את השנתיים האחרונות הגדיר ""סיוט"" וביקש ליתן לו הזדמנות לחזור למסלול חיים תקין.",      
104,SH-17-04-30197-613,"ביום 24.9.20 התקיים דיון נוסף בו השלימו הצדדים את הטעון לעונש, נוכח ההתפתחויות שהתרחשו (צירוף אישום נוסף וההידרדרות נפשית במצבו של הנאשם).",      
105,SH-17-04-30197-613,בדיון עדכן הסנגור שהנאשם החל להשתתף בתכנית שיקומית של הביטוח הלאומי והציג אישור מרופאו לכך שהוא נוטל תרופות פסיכיאטריות.,      
106,SH-17-04-30197-613,"הסנגור ציין שחרף עמדת שירות המבחן – הוא סבור שהנאשם מסוגל לבצע צו של""צ, ככל ועונש זה יוטל עליו.",      
107,SH-17-04-30197-613,"הסנגור הוסיף שחלפה למעלה משנה וחודשיים מאז העבירה האחרונה בה הורשע הנאשם, ויש בכך כדי להעיד על השינוי שהוא עובר.",      
108,SH-17-04-30197-613,המאשימה ציינה שלא מצאה כי חל שינוי שיצדיק שינוי מעמדתה.,      
109,SH-17-04-30197-613,"הנאשם לא הראה מוטיבציה לשיקום, הוא אינו מסוגל לבצע עבודות שירות נוכח מצבו הנפשי, ובינתיים צורף אישום נוסף בגין עבירת סמים.",      
110,SH-17-04-30197-613,לפיכך העונש שביקשה להטיל על הנאשם בעבר הולם את העבירות בהן הואשם.,      
111,SH-17-04-30197-613,"הנאשם בדבריו ציין כי בניגוד לטענות המאשימה, מזה כשנה הוא מצוי בהליך שיקומי בביטוח הלאומי אשר לטענתו, משנה חיים עבורו.",      
112,SH-17-04-30197-613,"הנאשם מסר שכיום, בהיותו כבן 28, הוא משלים בגרויות ולאחר מכן הוא מתכוון למצוא עבודה ולהשלים לימודי תואר אקדמי.",      
113,SH-17-04-30197-613,אמו של הנאשם ביקשה גם היא להקל בעונשו של הנאשם.,      
114,SH-17-04-30197-613,"לדבריה, הנאשם גר בביתה והוא עובר הליך שיקום משמעותי בו היא מעורבת.",      
115,SH-17-04-30197-613,"הנאשם היה במשבר נפשי קשה עקב הליכי הוצל""פ שנפתחו כנגדו.",      
116,SH-17-04-30197-613,לדרישתה הנאשם החל לקבל טיפול פסיכיאטרי והוא החל לפתח מוטיבציה לשיקום חייו.,      
117,SH-17-04-30197-613,"האם ציינה שהיא אם חד הורית וכי מצבו של הנאשם פגע אנושות בניהול חיי המשפחה התקינים, וכי הטלת עונש מאסר על הנאשם יוביל לפגיעה של ממש בהתקדמותו.",      
118,SH-17-04-30197-613,"בתום ההליך שלחה בת זוגו של הנאשם מכתב לעיון בית המשפט בו ביקשה לציין לטובה את טוב לבו של הנאשם, את ניסיונות השיקום שהוא עושה וציינה כי בכוונת בני הזוג להינשא בקרוב.",      
119,SH-17-04-30197-613,"כאמור, הנאשם הורשע ב-3 עבירות של סחר בסם מסוכן, 2 עבירות של החזקת סמים לשימושו העצמי ועבירה של הפרת הוראה חוקית.",דיון והכרעה:
120,SH-17-04-30197-613,"בסעיף 40 ב' לחוק העונשין נקבע שהעיקרון המנחה בענישה הוא עקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",דיון והכרעה:
121,SH-17-04-30197-613,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",דיון והכרעה:
122,SH-17-04-30197-613,"במקרה שלפני אקבע מתחם ענישה אחד לעבירות הסחר, שכן המדובר בעבירות מאותו סוג, שנעברו במועד אחד ובאמצעות אותו אמצעי (אפליקציית טלגרם).",דיון והכרעה:
123,SH-17-04-30197-613,"כך גם ביחס ל-2 עבירות ההחזקה לשימוש עצמי, אשר חרף העובדה שאירעו במועדים שונים, דומות במהותן ומיהותן.",דיון והכרעה:
124,SH-17-04-30197-613,מתחם נפרד ייקבע גם ביחס לעבירת הפרת ההוראה החוקית.,דיון והכרעה:
125,SH-17-04-30197-613,"עבירות של סחר ושימוש בסם מסוכן חומרתן רבה, והן פוגעות בערכים המוגנים של הגנה על שלום הציבור וביטחונו מפני הנזקים החמורים הנגרמים כתוצאה משימוש והפצה של סמים.",מתחם העונש ההולם: 
126,SH-17-04-30197-613,"עם זאת, ישנם מקרים בהם קיבל בית המשפט את המלצת שירות המבחן וגזר את עונשו של הנאשם על דרך עבודות של""צ, תוך מתן משקל מכריע להיבט השיקומי.",מתחם העונש ההולם: 
127,SH-17-04-30197-613,בעת קביעת עונשו של הנאשם בתוך מתחם הענישה יש להתחשב בנסיבות שונות הקשורות בביצוע העבירה כמפורט בסעיף 40ט' לחוק העונשין.,קביעת המתחם ההולם בעניינו של הנאשם שלפני
128,SH-17-04-30197-613,"לאחר ששקלתי את נסיבות ביצוע העבירה, האינטרס המוגן וכן הפסיקה הנוהגת אני קובע כי מתחם הענישה הינו החל משמונה חודשי מאסר ועד 20 חודשים ביחס לעבירות הסחר, וביחס לעבירות החזקת הסם והפרת הוראה חוקית בטווח שנע בין מאסר מותנה ועד לתקופת מאסר קצרה.",קביעת המתחם ההולם בעניינו של הנאשם שלפני
129,SH-17-04-30197-613,המקרה שבפני אינו פשוט להכרעה.,סטייה מהמתחם בשל שיקולי שיקום ובהתחשב במצבו של הנאשם
130,SH-17-04-30197-613,"מן הצד האחד עבירות שחומרתן רבה ביותר, אשר מתחם הענישה בגינן, כפי שצוין לעיל, הינו החל ממספר חודשי מאסר לצד ענישה נלווית.",סטייה מהמתחם בשל שיקולי שיקום ובהתחשב במצבו של הנאשם
131,SH-17-04-30197-613,"בנוסף, ונוכח מצבו הנפשי של הנאשם בעת הזו, והעדר וודאות בדבר מצבו ההתמכרותי, שרות המבחן אינו בא בהמלצה ממשית בעניינו של הנאשם, והוא אף שב מעמדתו הראשונית בדבר הטלת צו מבחן ורכיבי ענישה שיקומיים.",סטייה מהמתחם בשל שיקולי שיקום ובהתחשב במצבו של הנאשם
132,SH-17-04-30197-613,"מן הצד השני ניצב מצבו הנפשי של הנאשם, אשר לטעמי, וכפי שיפורט להלן, מצדיק לאמץ את עמדת ההגנה, לסטות ממתחם הענישה לקולא, ולהימנע מהטלת עונש מאסר –אף לא במסגרת עבודת שרות.",סטייה מהמתחם בשל שיקולי שיקום ובהתחשב במצבו של הנאשם
133,SH-17-04-30197-613,"שיקול זה מצטרף לטעם נוסף הנוגע בניסיון שנעשה מצד הנאשם להתמיד תחילה בטיפול בו שולב על ידי שרות המבחן, אף אם לא סיימה, וכן ליתן משקל למסגרת הטיפול בה הנאשם משולב כיום.",סטייה מהמתחם בשל שיקולי שיקום ובהתחשב במצבו של הנאשם
134,SH-17-04-30197-613,"ער אני לכך כי נסיבות אלו אינן בגדר סיומו של הליך שיקום אותו עבר הנאשם במסגרת הליך זה, כפי שנדרש הדבר במסגרת תיקון 113 לחוק העונשין, אך כפי שיפורט להלן, קיימים מקרים חריגים, ולטעמי זהו אחד מהם, בהם קיימת הצדקה לסטות ממתחם העונש בשל שיקולים נוספים:",סטייה מהמתחם בשל שיקולי שיקום ובהתחשב במצבו של הנאשם
135,SH-17-04-30197-613,"כעולה מתסקירי המבחן, הנאשם החל לקחת חלק בהליך טיפולי במסגרתם עוד בפתח ההליך, עת הוטל עליו במסגרת הליכי המעצר צו פיקוח מעצרים למשך 6 חודשים.",סטייה מהמתחם בשל שיקולי שיקום ובהתחשב במצבו של הנאשם
136,SH-17-04-30197-613,הנאשם שולב ביחידה להתמכרויות ביישוב מבשרת ציון החל מחודש ספטמבר 2017 ועד לחודש יוני 2018.,סטייה מהמתחם בשל שיקולי שיקום ובהתחשב במצבו של הנאשם
137,SH-17-04-30197-613,"מדיווח שהתקבל מגורמי הטיפול במסגרת תסקיר שהוגש בחודש מרץ 2018 עלה כי הנאשם נתרם מהשתתפותו בקבוצה הטיפולית בה שולב, וכן מהטיפול הפרטני שקיבל.",סטייה מהמתחם בשל שיקולי שיקום ובהתחשב במצבו של הנאשם
138,SH-17-04-30197-613,"נוכח עמדה זו סבר שרות המבחן באותה עת כי נכון יהיה להטיל על הנאשם צו מבחן בשילוב צו של""צ בהיקף נרחב, אלא שבתקופה זו חדל הנאשם מלהגיע לטיפול, וניסיונות נוספים מצד שרות המבחן לרתום אותו להמשך התהליך כשל.",סטייה מהמתחם בשל שיקולי שיקום ובהתחשב במצבו של הנאשם
139,SH-17-04-30197-613,"בבסיס הפסקת הטיפול, התדרדרות נפשית משמעותית במצבו הנפשי של הנאשם כמתואר בתסקיר המבחן מיום 22.1.19 (עמוד 2 פסקה ראשונה).",סטייה מהמתחם בשל שיקולי שיקום ובהתחשב במצבו של הנאשם
140,SH-17-04-30197-613,"שרות המבחן העריך כי קיים סיכון גבוה להידרדרות נוספת, ואף נעשה ניסיון מצדו להפנות את הנאשם למכון הירושלמי לתחלואה כפולה, אלא שהנאשם לא נענה לפניות שרות המבחן בעניין זה.",סטייה מהמתחם בשל שיקולי שיקום ובהתחשב במצבו של הנאשם
141,SH-17-04-30197-613,במהלך תקופה זו החל הנאשם בקשר טיפולי עם פסיכיאטר במסגרת התחנה לבריאות הנפש במקום מגוריו (ראו תסקיר מיום 25.6.19 עמוד 2 פסקאות 2 ו-3).,סטייה מהמתחם בשל שיקולי שיקום ובהתחשב במצבו של הנאשם
142,SH-17-04-30197-613,"נוכח עמדה זו של הפסיכיאטר המטפל– שב בו שרות המבחן מהמלצתו לצו מבחן, והמליץ על הטלת עונש קצר שירוצה על דרך עבודות שירות.",סטייה מהמתחם בשל שיקולי שיקום ובהתחשב במצבו של הנאשם
143,SH-17-04-30197-613,"למרבה הצער, מצבו הנפשי של הנאשם הדרדר עוד יותר- ושיאו באמור בתסקיר המבחן מיום 8.1.20 פיסקה 2.",סטייה מהמתחם בשל שיקולי שיקום ובהתחשב במצבו של הנאשם
144,SH-17-04-30197-613,"בעקבות העדכון שהובא בתסקיר, שוחח שרות המבחן עם הנאשם שמסר כי הוא צפוי להשתלב בתוכנית טיפולית של אשפוז יום במחלקה לבריאות הנפש.",סטייה מהמתחם בשל שיקולי שיקום ובהתחשב במצבו של הנאשם
145,SH-17-04-30197-613,נוכח זאת שב בו שרות המבחן גם מהמלצתו להטלת עונש מאסר על דרך עבודות השירות.,סטייה מהמתחם בשל שיקולי שיקום ובהתחשב במצבו של הנאשם
146,SH-17-04-30197-613,"על פיו כוחותיו של הנאשם לא יעמדו לו לעמוד בענישה מוחשית וממושכת, והיא אף עלולה להחמיר את מצבו הנפשי.",סטייה מהמתחם בשל שיקולי שיקום ובהתחשב במצבו של הנאשם
147,SH-17-04-30197-613,(ראו: פיסקה 4 בתסקיר הנזכר).,סטייה מהמתחם בשל שיקולי שיקום ובהתחשב במצבו של הנאשם
148,SH-17-04-30197-613,"נוכח נתון זה והעדר שיתוף פעולה מצד הנאשם נוכח מצבו כעת, סבר שרות המבחן כי אין מקום להמליץ על צו של""צ, אלא שבמהלך הדיון בפניי הביע הנאשם רצון להמשיך בטיפול אותו החל במסגרת הביטוח לאומי, להשלים את לימודי הבגרות, ולהתמיד בפגישותיו עם הפסיכיאטר המטפל בו.",סטייה מהמתחם בשל שיקולי שיקום ובהתחשב במצבו של הנאשם
149,SH-17-04-30197-613,"הנאשם הוסיף שככל ויוחלט על כך- יבצע את צו השל""צ כפי שיידרש ממנו.",סטייה מהמתחם בשל שיקולי שיקום ובהתחשב במצבו של הנאשם
150,SH-17-04-30197-613,"בפסיקה צוין לא אחת שבעונש השל""צ יש לעיתים כדי להפיק תוצאות טובות יותר למניעת פשיעה חוזרת מאשר בהטלת עונשי מאסר בפועל או בעבודות שירות.",סטייה מהמתחם בשל שיקולי שיקום ובהתחשב במצבו של הנאשם
151,SH-17-04-30197-613,"בפסה""ד בעת""מ 34952-06-11 הוצאת עיתון הארץ בע""מ נ' שירות בתי הסוהר (17.6.12) צוין שהועדה לדרכי ענישה ולטיפול בעבריין, בראשות השופט חיים כהן ז""ל, המליצה על עונש השירות לתועלת הציבור, בין השאר במטרה לחנך את הנידון ולהקנות לו ערכי מוסר ועבודה לשירות הכלל.",סטייה מהמתחם בשל שיקולי שיקום ובהתחשב במצבו של הנאשם
152,SH-17-04-30197-613,"בדברי ההסבר להצעת חוק העונשין (תיקון מס' 8), תשל""ח-1978, נאמר כי בשירות לתועלת הציבור, שהוא שירות לזולת, יש כדי לשרת את הרעיון של הטבת הנזק שגרם הנידון לחברה בעבירה שעבר, ועם זאת להקנות לו ערכים ובכך לתרום לשיקומו.",סטייה מהמתחם בשל שיקולי שיקום ובהתחשב במצבו של הנאשם
153,SH-17-04-30197-613,במסגרת 55303-03-17 מוסא דארי  נ' מדינת ישראל (17.5.17),סטייה מהמתחם בשל שיקולי שיקום ובהתחשב במצבו של הנאשם
154,SH-17-04-30197-613,"ציין כב' השופט ד""ר שפירא ששיקול הדעת המסור לבית המשפט מכוח הוראות החוק מחייב את ביהמ""ש לבחון האם הנאשם השתקם או שקיים סיכוי ממשי שישתקם.",סטייה מהמתחם בשל שיקולי שיקום ובהתחשב במצבו של הנאשם
155,SH-17-04-30197-613,"בנסיבות המקרה שלפני שוכנעתי, נוכח מצבו החמור של הנאשם, שבקבלת המלצת שירות המבחן, ייעשה איזון ראוי יותר בין שיקולי ההרתעה למול שיקולי השיקום של הנאשם, וסבורני כי יש להעדיף אפיק עונשי התואם את מצבו של הנאשם כעת.",סטייה מהמתחם בשל שיקולי שיקום ובהתחשב במצבו של הנאשם
156,SH-17-04-30197-613,"הטלת עונש מאסר בנסיבות מקרה זה, נוכח מצבו של הנאשם, תפר את האיזון הראוי בין שיקולי הענישה השונים, ותביא לפגיעה משמעותית בנאשם, וממילא תחבל באופן סופי בסיכוי לשקמו.",סטייה מהמתחם בשל שיקולי שיקום ובהתחשב במצבו של הנאשם
157,SH-17-04-30197-613,"עמדה זו כאמור מקבלת אישוש בהמלצת שרות המבחן, ועל כן אני מוצא לנכון להורות על רכיב עונשי שאינו כולל מאסר, אף לא בדרך של עבודות שירות.",סטייה מהמתחם בשל שיקולי שיקום ובהתחשב במצבו של הנאשם
158,SH-17-04-30197-613,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה (סעיף  40 יא').",גזירת העונש המתאים לנאשם:
159,SH-17-04-30197-613,במסגרת זו מן הראוי לתת את הדעת לנסיבות הבאות: הנאשם כבן 29 נעדר עבר פלילי.,גזירת העונש המתאים לנאשם:
160,SH-17-04-30197-613,הנאשם נטל אחריות בבית המשפט ואף צירף שני תיקים נוספים שהיו תלויים ועומדים נגדו.,גזירת העונש המתאים לנאשם:
161,SH-17-04-30197-613,"הבאתי בחשבון את חלוף הזמן מעת ביצוען של העבירות, (שלוש שנים וחצי מאז ביצוען של עבירות הסחר), ולקשר בין עבירות אלו לעבירות הנוספות בהן הורשע הנאשם.",גזירת העונש המתאים לנאשם:
162,SH-17-04-30197-613,"בנוסף לקחתי בחשבון את מעצרו של הנאשם במסגרת תיק זה, ואת משך תנאי מעצר הבית בהן שהה לאחר מכן.",גזירת העונש המתאים לנאשם:
163,SH-17-04-30197-613,"באיזון בין השיקולים השונים סבורני כי  ישנו מקום לגזור על הנאשם עונש הכולל צו של""צ בהיקף שעות נרחב, זאת לצד עונשים נלווים כפי שיפורט להלן.",גזירת העונש המתאים לנאשם:
164,SH-17-04-30197-613,צו שירות לתועלת הציבור בהיקף 250 שעות בהתאם לתוכנית שתוגש על ידי שרות המבחן לאישור בית המשפט בתוך 60 יום.,גזירת העונש המתאים לנאשם:
165,SH-17-04-30197-613,אני דן את הנאשם למאסר למשך 5 חודשים וזאת על תנאי למשך שלוש שנים שלא יעבור עבירת פשע מפקודת הסמים המסוכנים.,גזירת העונש המתאים לנאשם:
166,SH-17-04-30197-613,"אני דן את הנאשם למאסר למשך 2 חודשים וזאת על תנאי למשך שלוש שנים שלא יעבור עבירה מסוג עוון מפקודת הסמים המסוכנים, או עבירה של הפרת הוראה חוקית.",גזירת העונש המתאים לנאשם:
167,SH-17-04-30197-613,"התחייבות בסך 3,500 ₪ שלא לעבור את עבירה בניגוד לפקודת הסמים המסוכנים וזאת למשך שנתיים מהיום, שלא יעבור עבירה מפקודת הסמים המסוכנים.",גזירת העונש המתאים לנאשם:
168,SH-17-04-30197-613,"ככל וקיימות הפקדות בתיק -ניתן להשיבן לאביו של הנאשם, וזאת בכפוף לכל דין.",גזירת העונש המתאים לנאשם:
169,SH-17-04-30197-613,זכות ערעור לבית המשפט המחוזי בתוך 45 יום.,גזירת העונש המתאים לנאשם:
170,SH-17-04-30197-613,המזכירות תשלח העתק גזר הדין לשרות המבחן.,גזירת העונש המתאים לנאשם:
171,SH-17-04-30197-613,"5129371ניתנה היום, י' חשוון תשפ""א, 28 אוקטובר 2020, בנוכחות המאשימה הנאשם ובא כוחו.",גזירת העונש המתאים לנאשם:
