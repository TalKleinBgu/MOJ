,verdict,text,part
0,ME-17-01-49232-230,"פקודת הסמים המסוכנים [נוסח חדש], תשל""ג-1973: סע'  13, 19א","סרגיי בונדרנקו
על ידי באי-כוחו עוה""ד אלעד שאול ואסף דוק"
1,ME-17-01-49232-230,"חוק העונשין, תשל""ז-1977: סע'  40ב, 40ג(א), 40ג(ב), 40ד, 40ד(א), 40ה, 40ו, 40ז, 40ט, 40יא","סרגיי בונדרנקו
על ידי באי-כוחו עוה""ד אלעד שאול ואסף דוק"
2,ME-17-01-49232-230,"הנאשם הורשע, על-פי הודאתו בעובדות כתב האישום, בביצוע עבירה של יבוא סמים מסוכנים, לפי סעיף 13 יחד עם סעיף 19א לפקודת הסמים המסוכנים [נוסח חדש], התשל""ג-1973 (להלן: ""פקודת הסמים"").",פתח דבר
3,ME-17-01-49232-230,"בפתח הדיון בטיעונים לעונש, ולאחר קבלת תסקיר שירות המבחן שתוכנו יפורט להלן, הודיע ב""כ המאשימה כי הושגה הסכמה בין הצדדים לעניין עונשו של הנאשם: הוסכם כי מתחם העונש ההולם בעבירה שבה הורשע הנאשם עומד על 18-8 חודשי מאסר בפועל, אך בעניינו של הנאשם יש מקום לסטות ממתחם העונש ההולם לקולה, מטעמי שיקום; לפיכך עתרו הצדדים במשותף לעונש של 6 חודשי מאסר בפועל, שבכפוף לחוות דעת הממונה על עבודות שירות יכול וירוצו בעבודות שירות; זאת, בנוסף למאסר על תנאי ולקנס, בהתאם לשיקול דעת בית משפט, וכן להתחייבות כספית להימנע מביצוע עבירה.",פתח דבר
4,ME-17-01-49232-230,"על-פי עובדות כתב האישום, עובר ליום 24.6.14, במועד שאינו ידוע במדויק, רכש הנאשם מספק בסין (להלן: ""הספק"") סם מסוכן מסוגPentedrone  במשקל 598.76 גרם נטו (להלן: ""הסם""), בעלות של 1,500 דולר אמריקאי, וזאת במטרה לייבא את הסם ארצה.",עובדות כתב האישום
5,ME-17-01-49232-230,"הנאשם ייבא את הסם, על ידי כך שהזמינו מהספק, באמצעות מסירת שם בדוי של אחר בשם יבגני כץ, וזאת לכתובת הממוקמת סמוך למקום מגוריו של הנאשם.",עובדות כתב האישום
6,ME-17-01-49232-230,"ביום 24.6.14, בשעה 14:15 או בסמוך לכך, בכתובת האמורה, החזיק הנאשם בסם, וזאת לאחר שקיבל את הסם מאת סוכן משטרה שהתחזה לשליח.",עובדות כתב האישום
7,ME-17-01-49232-230,הנאשם נעצר בו במקום.,עובדות כתב האישום
8,ME-17-01-49232-230,Pentedrone הינו נגזרת מבנית של הסם המסוכן Methcathinone והינו סם מסוכן כהגדרתו בפקודת הסמים.,עובדות כתב האישום
9,ME-17-01-49232-230,"על-פי תסקיר שירות המבחן מיום 24.1.18, הנאשם הוא רווק, בן 28, המתגורר עם הוריו.",תסקיר שירות המבחן
10,ME-17-01-49232-230,בהיותו כבן 11 עלה הנאשם ארצה עם משפחת מוצאו מאוקראינה.,תסקיר שירות המבחן
11,ME-17-01-49232-230,"הנאשם תיאר בפני שירות המבחן את משפחתו כמשפחה נורמטיבית ומלוכדת, שבה בני המשפחה מגלים מעורבות זה בחיי האחר.",תסקיר שירות המבחן
12,ME-17-01-49232-230,הנאשם סיים 12 שנות לימוד והוא בעל תעודת בגרות.,תסקיר שירות המבחן
13,ME-17-01-49232-230,"כמו כן, הנאשם השתלב כעתודאי בצה""ל אך הוא לא השלים את שירותו הצבאי ושוחרר עם פרופיל 21.",תסקיר שירות המבחן
14,ME-17-01-49232-230,בשנת 2008 ולמשך כ-4 שנים למד הנאשם בטכניון תואר ראשון בפיזיקה.,תסקיר שירות המבחן
15,ME-17-01-49232-230,"הנאשם תיאר את תקופת הלימודים ""כתובענית ומאומצת הדורשת השקעה מרובה ומאמצים, לשם הצלחה בסיום הלימודים והתואר בטכניון.",תסקיר שירות המבחן
16,ME-17-01-49232-230,"הנאשם עצמאי מזה כ-7 שנים, ומאז שנת 2015 הוא בעליה של חברה בשם ""טי אי אל ש""י יבוא שיווק והפצה בע""מ"", העוסקת בייבוא מוצרים מחו""ל.",תסקיר שירות המבחן
17,ME-17-01-49232-230,"באשר לעבירה הנוכחית, שירות המבחן הדגיש כי זוהי מעורבותו הראשונה והיחידה של הנאשם בפלילים.",תסקיר שירות המבחן
18,ME-17-01-49232-230,"בהמשך צוין גם כי הנאשם מבטא תחושת בושה ממעשיו ומהתנהגותו, בכלל, ובפני הוריו ומשפחת מוצאו בפרט.",תסקיר שירות המבחן
19,ME-17-01-49232-230,"הנאשם הסביר את ביצוע העבירה בכך שהיה שקוע בלימודים מאומצים יחד עם חבריו ללימודים, ועלה הרעיון לייבוא חומרים ממריצים חזקים יותר מאלה שהם צרכו באותה תקופה.",תסקיר שירות המבחן
20,ME-17-01-49232-230,"כיום, הנאשם מתאר הבנה ומודעות לבעייתיות במעשיו ולחומרתם – לנוכח לילה אחד שבו היה נתון במעצר, התנאים המגבילים שבהם הוא היה נתון וההליך המשפטי.",תסקיר שירות המבחן
21,ME-17-01-49232-230,"שירות המבחן התרשם כי הנאשם אינו סובל מבעיה בתחום צריכת הסמים הדורשת התערבות מקצועית; וזאת, לנוכח דבריו כי צריכת ""מריחואנה"" בגיל 18 גרמה לו לתחושות לא טובות והביאה אותו להימנע מצריכת סמים; לנוכח תפקודו בכלל וכיום; ולנוכח שלוש בדיקות שתן שבוצעו לנאשם במסגרת שירות המבחן ושתוצאותיהן העידו על ניקיון משרידי סמים.",תסקיר שירות המבחן
22,ME-17-01-49232-230,"להערכת שירות המבחן, מעורבותו של הנאשם בעבירה הנוכחית אינה משקפת דפוסי חשיבה עברייניים, אלא סקרנות לצד השפעות חברתיות, כחלק מתקופת התבגרות ומחיי חברה כסטודנט, בהיעדר הבנה מספקת ומבלי להעריך את השלכות מעשיו.",תסקיר שירות המבחן
23,ME-17-01-49232-230,"כמו כן, ההליך המשפטי ותחושת הבושה והחרדה, מהווים גורמי הרתעה משמעותיים עבור הנאשם, מפני חזרה על מעשים דומים בעתיד.",תסקיר שירות המבחן
24,ME-17-01-49232-230,כיום הנאשם ממוקד בשמירה על תקינות מצבו האישי והתעסוקתי.,תסקיר שירות המבחן
25,ME-17-01-49232-230,"לפיכך, שירות המבחן העריך כי הסיכון להישנות התנהגות עוברת חוק בעתיד – פחת.",תסקיר שירות המבחן
26,ME-17-01-49232-230,שירות המבחן נמנע מהמלצה טיפולית בעניינו של הנאשם מאחר שלא זוהתה נזקקות למעורבות טיפולית.,תסקיר שירות המבחן
27,ME-17-01-49232-230,"הומלץ שלא למצות את הדין עם הנאשם, להימנע מהטלת תקופת מאסר בפועל ולהסתפק בתקופת מאסר שתרוצה בדרך של עבודות שירות, שלא לתקופה המקסימלית; זאת, לנוכח גילו הצעיר של הנאשם, היעדר עבר פלילי, נטילת האחריות והבעת חרטה מצדו וחלוף הזמן מביצוע העבירה.",תסקיר שירות המבחן
28,ME-17-01-49232-230,"מטעם ההגנה הוגשו תעודת ""בוגר למדעים בפיזיקה"" מהטכניון (נ/1); תעודה על סיום לימודים בכיתה מדעית – מופת – בתיכון (נ/2); ועדויות אופי בכתב (נ/3).",ראיות ההגנה ועיקרי טיעוני הצדדים
29,ME-17-01-49232-230,"ב""כ המאשימה עתר לקבוע את מתחם העונש ההולם ולגזור את עונשו של הנאשם בהתאם למוסכם בין הצדדים, ולכבד את הסדר הטיעון בכפוף לקבלת חוות דעת חיובית מהממונה על עבודות השירות.",ראיות ההגנה ועיקרי טיעוני הצדדים
30,ME-17-01-49232-230,"ב""כ המאשימה ציין כי בין יתר השיקולים שהנחו את המאשימה להגיע להסכמה העונשית דלעיל – בנוסף לתוכן תסקיר שירות המבחן – הייתה גם העובדה שהנאשם נטל אחריות מהרגע הראשון, הן בחקירתו במשטרה והן בפני בית המשפט, ואף הודה בכתב האישום כפי שהוא מבלי שהייתה הסכמה או הבטחה לעניין העונש.",ראיות ההגנה ועיקרי טיעוני הצדדים
31,ME-17-01-49232-230,"ב""כ הנאשם הפנה לתסקיר שירות המבחן והדגיש את השיקולים לקולה: מדובר בצעיר שהיה בן 24 בעת ביצוע העבירה; נורמטיבי ובן למשפחה נורמטיבית; אשר שומר על רצף תעסוקתי; שהודה עוד בחקירתו במשטרה; ואחר כך הודה בפני בית המשפט בלא שהובטחה לו כל טובת הנאה; וכן שהביע חרטה ובושה על מעשיו, נטל אחריות ושיתף פעולה עם שירות המבחן.",ראיות ההגנה ועיקרי טיעוני הצדדים
32,ME-17-01-49232-230,"בנוסף, ב""כ הנאשם הצביע על חלוף הזמן ממועד ביצוע העבירה ועד למתן גזר הדין.",ראיות ההגנה ועיקרי טיעוני הצדדים
33,ME-17-01-49232-230,"עוד צוין כי הנזק שייגרם לנאשם בתיק דנן ממאסר בפועל הוא נזק בלתי מידתי, שאינו עולה בקנה אחד עם האינטרס הציבורי.",ראיות ההגנה ועיקרי טיעוני הצדדים
34,ME-17-01-49232-230,"הסניגור הוסיף כי הנאשם צריך לחזור לחברה ולהמשיך ללמוד, לעבוד ולחיות חיים נורמטיביים.",ראיות ההגנה ועיקרי טיעוני הצדדים
35,ME-17-01-49232-230,"הנאשם מסר בדבריו בפני בית המשפט כי: ""אני מצטער על המקרה שקרה.",ראיות ההגנה ועיקרי טיעוני הצדדים
36,ME-17-01-49232-230,אני לא אותו אדם שהייתי באותה תקופה.,ראיות ההגנה ועיקרי טיעוני הצדדים
37,ME-17-01-49232-230,הייתי בסוף התואר ואני ממשיך בחיים כמו שהם ומתעניין בכלכלה.,ראיות ההגנה ועיקרי טיעוני הצדדים
38,ME-17-01-49232-230,אני פועל לשיקום הכלכלה של מולדובה.,ראיות ההגנה ועיקרי טיעוני הצדדים
39,ME-17-01-49232-230,אני פועל ביחד עם ראש העיר של קישינב לשעבר.,ראיות ההגנה ועיקרי טיעוני הצדדים
40,ME-17-01-49232-230,"יש לי המון תחומי ענין, בפסנתר, ספורט ושאיפות גבוהות בחיים האלה.",ראיות ההגנה ועיקרי טיעוני הצדדים
41,ME-17-01-49232-230,"בהתאם לסעיף 40ב לחוק העונשין, העיקרון המנחה בענישה הוא עקרון ההלימה, דהיינו קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",כללי
42,ME-17-01-49232-230,"גזירת העונש המתאים – בהתאם לסעיף 40ג(ב) לחוק, בגזירת העונש המתאים לנאשם, רשאי בית המשפט להתחשב בהתקיימות נסיבות שאינן קשורות בביצוע העבירה, כמפורט בסעיף 40יא לחוק.",כללי
43,ME-17-01-49232-230,"כמו כן, רשאי בית המשפט להתחשב בשיקולי הרתעה אישית (סעיף 40ו לחוק) והרתעת הרבים (סעיף 40ז לחוק), ובלבד שהעונש לא יחרוג ממתחם העונש ההולם.",כללי
44,ME-17-01-49232-230,"חריגה ממתחם העונש ההולם – בהתאם לסעיפים 40ד-ה לחוק, ניתן לחרוג ממתחם העונש ההולם, בין אם לקולה משיקולי שיקום, ובין אם לחומרה משיקולים של הגנה על שלום הציבור.",כללי
45,ME-17-01-49232-230,במעשיו פגע הנאשם במספר ערכים מוגנים וביניהם ההגנה על שלום הציבור ובריאותו.,מן הכלל אל הפרט
46,ME-17-01-49232-230,"זאת, לנוכח פוטנציאל הנזק לפגיעה בציבור הטמון בייבוא כמות גדולה של סמים מסוכנים.",מן הכלל אל הפרט
47,ME-17-01-49232-230,"מידת הפגיעה בערכים הנ""ל על ידי הנאשם הינה בינונית – לנוכח סוג הסם שייבא הנאשם וכמותו.",מן הכלל אל הפרט
48,ME-17-01-49232-230,"עם זאת, בפסק-הדין הנ""ל דובר על החזקת סם מסוג הרואין, שהוא סם קשה ביותר, וזאת בכמות גדולה במיוחד של כ-177 גרם.",מן הכלל אל הפרט
49,ME-17-01-49232-230,"קיימת פסיקה ענפה בעניין הענישה הראויה בגין עבירות סמים, ובפסיקה קיים מנעד רחב של עונשים, כשברי כי כל מקרה שונה ממשנהו וכי כל מקרה נבחן לגופו, על פי נסיבותיו הקונקרטיות, לרבות סוג הסם והכמות שיובאה.",מן הכלל אל הפרט
50,ME-17-01-49232-230,"לאחר ששקלתי את הפגיעה בערכים המוגנים, את הנסיבות הקשורות בביצוע העבירה ואת מדיניות הענישה הנהוגה, באתי לכלל מסקנה כי מתחם העונש ההולם שלו עתרו הצדדים, שנע בין 8 ל-18 חודשי מאסר בפועל, הינו סביר בנסיבות העניין.",מן הכלל אל הפרט
51,ME-17-01-49232-230,גזירת העונש המתאים לנאשם,מן הכלל אל הפרט
52,ME-17-01-49232-230,"במקרה דנא, בעניינו של הנאשם מספר נסיבות מקלות ממשיות.",מן הכלל אל הפרט
53,ME-17-01-49232-230,"לזכות הנאשם אקח בחשבון את העובדה שהוא אדם צעיר, נורמטיבי ונעדר עבר פלילי.",מן הכלל אל הפרט
54,ME-17-01-49232-230,"עוד יש לתת משקל ממשי לכך שהנאשם הודה בעבירה כבר בחקירתו במשטרה וכן בבית המשפט, הביע חרטה, שהתרשמתי שהיא כנה, ונטל אחריות על מעשיו.",מן הכלל אל הפרט
55,ME-17-01-49232-230,"מתסקיר שירות המבחן עולה כי הנאשם אינו זקוק לשירות המבחן על מנת להשתקם וכי הוא העלה את חייו ""על דרך המלך"" בכוחות עצמו, שומר על רצף תעסוקתי וחי חיים נורמטיביים.",מן הכלל אל הפרט
56,ME-17-01-49232-230,"בנסיבות של העבירה שבה הורשע הנאשם ובשים לב לשיקולי החומרה והקולה דלעיל, אלמלא שיקול השיקום היה מקום להטיל על הנאשם מאסר בפועל, ברף התחתון של מתחם העונש ההולם דלעיל, דהיינו שמונה חודשי מאסר בפועל.",מן הכלל אל הפרט
57,ME-17-01-49232-230,"אלא שבמקרה זה מצדיק שיקול השיקום חריגה לקולה מהרף התחתון של מתחם העונש ההולם, כאמור, כפי שיוטעם להלן.",מן הכלל אל הפרט
58,ME-17-01-49232-230,סעיף 40ד(א) לחוק העונשין קובע כי:,מן הכלל אל הפרט
59,ME-17-01-49232-230,"בנסיבות הכוללות דנן, האינטרס הציבורי וטעמי השיקום מצדיקים לחרוג לקולה ממתחם העונש ההולם, בתקווה כי העבירה דנן היא בגדר מעידה ""חד פעמית"" וכי הנאשם אכן הפנים את חומרת מעשיו וימשיך לחיות חיים נורמטיביים.",מן הכלל אל הפרט
60,ME-17-01-49232-230,"בענייננו הוצג הסדר טיעון ""סגור"" והצדדים עתרו במשותף לסטייה ממתחם העונש ההולם.",מן הכלל אל הפרט
61,ME-17-01-49232-230,"במקרה דנן, אף שהעונש המוסכם הנו עונש מקל, הוא סביר בנסיבות העניין, בשים לב לתסקיר החיובי, להמלצת שירות המבחן ולשיקולי השיקום המשמעותיים בענייננו.",מן הכלל אל הפרט
62,ME-17-01-49232-230,"על כן, החלטתי לכבד את הסדר הטיעון בעניינו של הנאשם, תוך חריגה לקולה, משיקולי שיקום, ממתחם העונש ההולם.",מן הכלל אל הפרט
63,ME-17-01-49232-230,"סוף דבר, אני מטיל בזה על הנאשם את העונשים הבאים:",סוף דבר
64,ME-17-01-49232-230,"6 חודשי מאסר בפועל (ללא ניכוי של יום המעצר) – אשר ירוצו בדרך של עבודות שירות, על פי התנאים שבחוות הדעת של הממונה על עבודות השירות;",סוף דבר
65,ME-17-01-49232-230,12 חודשי מאסר על תנאי למשך 3 שנים והתנאי הוא כי הנאשם לא יעבור בתקופת התנאי עבירה לפי פקודת הסמים המסוכנים שאינה שימוש או החזקה לצריכה עצמית;,סוף דבר
66,ME-17-01-49232-230,"קנס בסך 5,000 ₪ שישולם תוך 30 יום, או 30 ימי מאסר תמורתו;",סוף דבר
67,ME-17-01-49232-230,"התחייבות עצמית על סך 10,000 ₪ להימנע במשך שנתיים מביצוע עבירת סמים שהיא פשע.",סוף דבר
68,ME-17-01-49232-230,"הנאשם יתייצב במשרדי הממונה על עבודות השירות, במחוז צפון בטבריה, ביום 6.6.18 בשעה 08.30 – לתחילת ריצוי עבודות השירות.",סוף דבר
69,ME-17-01-49232-230,עותקים מגזר הדין יועברו לשירות המבחן ולממונה על עבודות השירות.,סוף דבר
70,ME-17-01-49232-230,זכות ערעור תוך 45 ימים מהיום.,סוף דבר
71,ME-17-01-49232-230,"ניתן היום, י' ניסן תשע""ח, 26 מרץ 2018, במעמד הצדדים.",סוף דבר
72,ME-17-01-49232-230,5129371,סוף דבר
73,ME-17-01-49232-230,54678313,סוף דבר
