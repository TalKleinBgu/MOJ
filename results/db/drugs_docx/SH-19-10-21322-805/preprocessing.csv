,verdict,text,part
0,SH-19-10-21322-805,"פקודת הסמים המסוכנים [נוסח חדש], תשל""ג-1973: סע'  7(א)(ג), 13, 19",הנאשם
1,SH-19-10-21322-805,"חוק העונשין, תשל""ז-1977: סע'  29",הנאשם
2,SH-19-10-21322-805,פקודת התעבורה [נוסח חדש]: סע'  10א,הנאשם
3,SH-19-10-21322-805,"הנאשם הודה והורשע בכתב אישום מתוקן מיום 4.3.20, המייחס לו שלוש עבירות של סחר בסם מסוכן בצוותא, לפי סעיפים 13 ו-19 לפקודת הסמים המסוכנים (נוסח חדש), תשל""ג-1973 בצירוף סעיף 29 לחוק העונשין, תשל""ז- 1977, עסקה אחרת בסם מסוכן, לפי סעיף 13 לפקודה, החזקת סמים שלא לצריכה עצמית, לפי סעיף 7(א)(ג) רישא לפקודה ונהיגה ללא רישיון נהיגה, לפי סעיף 10א לפקודת התעבורה [נוסח חדש], התשכ""א- 1961.",כתב אישום ורקע
4,SH-19-10-21322-805,"בהתאם לכתב האישום המתוקן, הנאשם ומר עבד אלרחמאן סלימאן (להלן: ""עבד""), הנם חברים.",כתב אישום ורקע
5,SH-19-10-21322-805,"במועדים הרלוונטיים לכתב האישום, החזיק הנאשם ברכב מסוג יונדאי כסוף, אך לא החזיק ברישיון נהיגה כדין, שעה שרישיונו עמד בתוקף עד ליום 15.7.18 ולא חודש.",כתב אישום ורקע
6,SH-19-10-21322-805,"במועדים הרלוונטיים סחר הנאשם בסם מסוכן בצוותא עם עבד, באופן שעבד סיפק לנאשם 35 אצבעות חשיש ו-20 כדורי אקסטזי, חלקם מכר הנאשם לקונים בעבור 100 ₪ לאצבע ו-50 ₪ לכדור אקסטזי, כאשר הנאשם היה בסוף כל יום מקבל עבור מכירת הסמים 300 ₪ ואילו יתרת הסכום הייתה מועברת לעבד.",כתב אישום ורקע
7,SH-19-10-21322-805,"מכירת הסמים הייתה מתבצעת באופן שבו הקונים היו מצלצלים לטלפון הנייד המבצעי שהוחזק באותה העת על-ידי הנאשם, ואשר נרכש וסופק לו על-ידי עבד, ומתאמים את ביצוע עסקת הסמים תוך שימוש במילות קוד שונות, ובהמשך נהגו להיפגש בטורעאן, מקום מגורי הנאשם, או בצומת הכניסה לבסיס שמשון, שם נהג הנאשם לספק לקונים את הסם ולקבל מהם את התמורה.",כתב אישום ורקע
8,SH-19-10-21322-805,"בתאריך 28.9.19, סמוך לשעה 13:00, עבד יצר קשר עם הנאשם דרך ""פייסבוק"" ואמר לו כי יעביר לו חשיש ואקסטזי, והנאשם ימכור את הסמים לקונים.",כתב אישום ורקע
9,SH-19-10-21322-805,"בהמשך, נפגשו הנאשם ועבד סמוך למחצבה בטורעאן, וביחד נסעו השניים לחנות ""מיקס פון"" במשהד, שם רכש עבד עבור הנאשם את מכשיר הטלפון המבצעי הנ""ל.",כתב אישום ורקע
10,SH-19-10-21322-805,"כשעה לאחר מכן, לאחר שהחזיר עבד את הנאשם לטורעאן, סיפק עבד לנאשם 25 אצבעות חשיש, ו-20 כדורי אקסטזי, אשר חלקם מכר הנאשם לקונים בין התאריכים 29.9.19 – 1.10/19.",כתב אישום ורקע
11,SH-19-10-21322-805,"כמו כן, בתאריך 1.10.19, במהלך היום, סמוך לעסקו של עבד בטורעאן סיפק עבד לנאשם 10 אצבעות נוספות של חשיש על מנת שהנאשם ימכור אותם לקונים.",כתב אישום ורקע
12,SH-19-10-21322-805,הנאשם הגיע למקום המכירה כשהוא נוהג ברכב ללא רישיון.,כתב אישום ורקע
13,SH-19-10-21322-805,"בתאריך 29.9.19 מכר הנאשם לנסאר, לאחר תיאום, חשיש תמורת 100 ₪.",כתב אישום ורקע
14,SH-19-10-21322-805,בתאריך 30.9.19 מכר הנאשם למוניר אצבע חשיש תמורת חוב קודם.,כתב אישום ורקע
15,SH-19-10-21322-805,הנאשם נהג ברכב ללא רישיון לצורך ההגעה למקום העסקה.,כתב אישום ורקע
16,SH-19-10-21322-805,"בתאריך 1.10.19 מכר הנאשם אצבע חשיש למוחמד, והגיע למקום העסקה כשהוא נוהג ברכב ללא רישיון.",כתב אישום ורקע
17,SH-19-10-21322-805,"בתאריך 1.10.19, סמוך ל-21:40, נתפס הנאשם כשהוא נוהג ללא רישיון ברכב היונדאי, וכשהוא מחזיק על גופו חשיש במשקל כולל של 73.34 נטו שלא לצריכתו העצמית, וכן מחזיק בחלציו ב-17 טבליות אקסטזי, אף הן שלא לצריכתו העצמית.",כתב אישום ורקע
18,SH-19-10-21322-805,"ביום 4.3.20 הציגו הצדדים את הסדר הטיעון לפיו הנאשם הודה בעובדות כתב האישום המתוקן, הורשע על סמך הודאתו בעבירות המיוחסות לו והופנה לקבלת תסקיר שירות המבחן, שלאחריו סוכם כי הצדדים יטענו לעונש באופן פתוח.",כתב אישום ורקע
19,SH-19-10-21322-805,המאשימה הבהירה כי המלצות התסקיר אינן מחייבות אותה וכי תעתור להטלת מאסר בפועל.,כתב אישום ורקע
20,SH-19-10-21322-805,תסקיר ראשון הוגש בעניינו של הנאשם בחודש יוני 2020.,תסקירי שרות המבחן 
21,SH-19-10-21322-805,"בתסקיר זה צוין כי הנאשם שולב בהליך טיפולי בתקופת שהותו של במעצר באיזוק ובהמשך במעצר בית ותחת צו פיקוח מעצרים, אך בשל תקופת החירום ונגיף הקורונה, נקטעה השתתפותו בקבוצה הטיפולית.",תסקירי שרות המבחן 
22,SH-19-10-21322-805,"צוין בתסקיר כי הנאשם התמיד בהשתתפות בקבוצה, ושיתף פעולה.",תסקירי שרות המבחן 
23,SH-19-10-21322-805,כן צוין כי ערך 4 בדיקות שתן שנמצאו נקיות משרידי סם.,תסקירי שרות המבחן 
24,SH-19-10-21322-805,"בהסכמת הצדדים, נדחה הדיון בהחלטתי מיום 24.6.20, והנאשם הופנה לשירות המבחן לקבלת תסקיר מסכם.",תסקירי שרות המבחן 
25,SH-19-10-21322-805,"ב-13.8.20 דיווח שירות המבחן כי נוכח החזרה ההדרגתית לשגרת העבודה, וחוסר בכוח אדם, לא יעלה בידו להגיש תסקיר משלים במועד וביקש דחייה נוספת של הדיון בעניינו של הנאשם.",תסקירי שרות המבחן 
26,SH-19-10-21322-805,"בחודש אוקטובר 2020 הגיש שירות המבחן עדכון לפיו הנאשם התקשה להתייצב בפני שירות המבחן בתקופת הדחייה ולאחר שתואמה לו פגישה באזור מגוריו, חלה בקורונה ושהה בבידוד.",תסקירי שרות המבחן 
27,SH-19-10-21322-805,"לפיכך, התבקשה דחייה נוספת של הדיון בעניינו.",תסקירי שרות המבחן 
28,SH-19-10-21322-805,"באמצע ינואר 2021 הגיש שירות המבחן תסקיר סופי בעניינו של הנאשם, בו התרשם מקיומו של סיכון גבוה להישנות ביצוע עבירות בעתיד, מהעדר מוטיבציה לשיקום, ונמנע ממתן המלצה טיפולית בעניינו.",תסקירי שרות המבחן 
29,SH-19-10-21322-805,הומלץ בתסקיר זה על הטלת מאסר לריצוי בעבודות שירות.,תסקירי שרות המבחן 
30,SH-19-10-21322-805,"לאחר קבלת תסקיר זה, ביום 4.2.21, טענו הצדדים לעונש.",תסקירי שרות המבחן 
31,SH-19-10-21322-805,"בתסקיר מיום 14.1.21 צוין כי הנאשם בן 22, רווק, אשר טרם מעצרו עבד כעצמאי בחנות תיקונים לטלפונים.",תסקירי שרות המבחן 
32,SH-19-10-21322-805,הנאשם אומץ בהיותו בן חודשיים וגדל במשפחתו כבן יחיד.,תסקירי שרות המבחן 
33,SH-19-10-21322-805,"אביו, בן 71, פנסיונר, ואמו, בת 69, עקרת בית.",תסקירי שרות המבחן 
34,SH-19-10-21322-805,"הנאשם תיאר יחסים חיוביים עם הוריו, אך לדבריו הם התקשו להציב לו גבולות ולחנכו.",תסקירי שרות המבחן 
35,SH-19-10-21322-805,בהיותו בן 3 שיתפו אותו הוריו כי אינו ילדם הביולוגי.,תסקירי שרות המבחן 
36,SH-19-10-21322-805,"למרות גילו הצעיר הבין את משמעות הדבר, וחווה תחושות ניכור וחוסר שייכות.",תסקירי שרות המבחן 
37,SH-19-10-21322-805,"לדברי הנאשם, בהיותו נער חבר לחברה שולית.",תסקירי שרות המבחן 
38,SH-19-10-21322-805,"הנאשם סיים 12 שנות לימוד ללא בגרות בבית ספר תיכון טכנולוגי, אך בהתנהגותו חלה התדרדרות בתקופת הלימודים, הוא היה מעורב בבעיות משמעת והישגיו הלימודיים היו נמוכים.",תסקירי שרות המבחן 
39,SH-19-10-21322-805,מגיל 20 עבד הנאשם בעבודות מזדמנות.,תסקירי שרות המבחן 
40,SH-19-10-21322-805,במשך 7 חודשים עבד כעצמאי בחנות טלפונים אך נאלץ לסגור את העסק.,תסקירי שרות המבחן 
41,SH-19-10-21322-805,"הנאשם דיווח על שימוש בקנאביס החל מגיל 18, שימוש יום יומי.",תסקירי שרות המבחן 
42,SH-19-10-21322-805,"בהגיעו לגיל 19 החל להשתמש גם באקסטזי, כפעמיים בחודש.",תסקירי שרות המבחן 
43,SH-19-10-21322-805,"הוא ניסה להיגמל בכוחות עצמו, אך לא הצליח בכך.",תסקירי שרות המבחן 
44,SH-19-10-21322-805,"כן נהג לשתות אלכוהול באופן תדיר, כארבע כוסות בירה ביום, לאחר שהפסיק את השימוש בסם בשל שילובו בפיקוח שירות המבחן.",תסקירי שרות המבחן 
45,SH-19-10-21322-805,"הנאשם דיווח כי כיום, הפסיק את השימוש באלכוהול וחזר לעשות שימוש בקנאביס, לדבריו, בתדירות נמוכה יותר.",תסקירי שרות המבחן 
46,SH-19-10-21322-805,אין לחובת הנאשם הרשעות קודמות.,תסקירי שרות המבחן 
47,SH-19-10-21322-805,לדבריו ביצע את העבירות משום שהתפתה להפיק רווח כספי מהן.,תסקירי שרות המבחן 
48,SH-19-10-21322-805,"שירות המבחן התרשם, בין היתר, כי לנאשם קושי להחזיק בניקיון מסמים לתקופה יציבה וממושכת, וכי גבולותיו הפנימיים רופפים, ולו קושי בוויסות דחפים.",תסקירי שרות המבחן 
49,SH-19-10-21322-805,"כן התרשם שירות המבחן כי לנאשם עמדות מקלות ביחס לחוק, קושי בהתבוננות פנימית ובנטילת אחריות מלאה וגישתו לעבירות מצמצמת.",תסקירי שרות המבחן 
50,SH-19-10-21322-805,"הנאשם לא זיהה נזקקות טיפולית לתהליך שינוי משמעותי וארוך טווח, והוא נעדר מוטבציה אמיתית.",תסקירי שרות המבחן 
51,SH-19-10-21322-805,"לפיכך, העריך שירות המבחן את רמת הסיכון להישנות עבירות כגבוהה ונמנע ממתן המלצה טיפולית.",תסקירי שרות המבחן 
52,SH-19-10-21322-805,ביום 4.2.21 התקיימה ישיבת הטיעונים לעונש.,טיעונים לעונש
53,SH-19-10-21322-805,"ב""כ המאשימה הגישה את טיעוניה לעונש בכתב, והשלימה אותם בעל-פה בפניי, וב""כ הנאשם טען בפניי.",טיעונים לעונש
54,SH-19-10-21322-805,"ב""כ המאשימה ביקשה לקבוע מתחם עונש הולם הנע בין 6 ובין 12 חודשי מאסר בפועל, לכל אחד מאירועי הסחר, ולקבוע מתחם עונש הולם הנע בין מאסר על-תנאי לעונש מאסר קצר שיכול וירוצה בעבודות שירות, לעבירת הנהיגה ללא רישיון, בצירוף עונש פסילה בפועל לתקופה שבין 8 ל-18 חודשים.","טיעוני ב""כ המאשימה "
55,SH-19-10-21322-805,"היא ביקשה להטיל על הנאשם עונש מאסר בפועל ברף העליון של מתחמי הענישה, בצירוף מאסר על-תנאי ארוך ומרתיע, קנס כספי, פסילה בפועל ועל-תנאי, וכן להורות על חילוט רכב היונדאי, וסכום של 890 ₪ שנתפס ברשות הנאשם.","טיעוני ב""כ המאשימה "
56,SH-19-10-21322-805,"ב""כ המאשימה התייחסה לחומרתן של עבירות הסמים ולערכים המוגנים שנפגעו מביצוען וטענה כי מידת הפגיעה בערכים הינה משמעותית.","טיעוני ב""כ המאשימה "
57,SH-19-10-21322-805,"נטען, כי יש לתת משקל לנסיבות ביצוע העבירות, ובהן הכמויות הגדולות של סם אותן החזיק הנאשם ובהן סחר, העובדה שעשה שימוש ברכב ונהג ללא רישיון באופן שיוצר סיכון למשתמשי הדרך, ובטלפון מבצעי, ולנזק שנגרם לציבור כתוצאה מהפצת הסמים.","טיעוני ב""כ המאשימה "
58,SH-19-10-21322-805,"באשר לנסיבות שאינן קשורות בביצוע העבירות נטען, כי לנאשם אמנם אין הרשעות קודמות בפלילים אולם לחובתו הרשעות תעבורה קודמות, והוא אף נשפט בעבר בעבירה של נהיגה ללא רישיון נהיגה.","טיעוני ב""כ המאשימה "
59,SH-19-10-21322-805,"שירות המבחן נמנע ממתן המלצה טיפולית בעניינו, התרשם מקיומו של סיכון גבוה להישנות עבירות, מקושי בנטילת אחריות מלאה ומגישה מצמצמת לעבירות.","טיעוני ב""כ המאשימה "
60,SH-19-10-21322-805,"לפיכך, אין שיקולים לסטייה ממתחם העונש ההולם בעניינו של הנאשם.","טיעוני ב""כ המאשימה "
61,SH-19-10-21322-805,"ב""כ המאשימה סברה כי יש להטיל בנסיבות עונש מאסר מאחורי סורג ובריח, ולא לאמץ את המלצת שירות המבחן בדבר הטלת מאסר בעבודות שירות.","טיעוני ב""כ המאשימה "
62,SH-19-10-21322-805,"ב""כ המאשימה ציינה כי שותפו של הנאשם לביצוע העבירות, עבד סלימאן, נדון לעונש של 9 חודשי מאסר בפועל, 8,000 ₪ קנס ועונשים נלווים ביום 8.3.20, בעבירות סיוע, כאשר אין לחובתו עבר פלילי.","טיעוני ב""כ המאשימה "
63,SH-19-10-21322-805,"ב""כ הנאשם טען כי מתחם העונש ההולם בנסיבות ביצוע העבירות נע בין מאסר לריצוי בעבודות שירות ובין 15 חודשי מאסר, וביקש להטיל על הנאשם עונש מאסר המצוי ברף התחתון של המתחם לו טען, לריצוי בעבודות שירות.","טיעוני ב""כ הנאשם"
64,SH-19-10-21322-805,"ב""כ הנאשם טען כי יש לתת משקל לנסיבותיו הייחודיות של הנאשם, צעיר אשר אומץ על-ידי הוריו והוא להם בן יחיד.","טיעוני ב""כ הנאשם"
65,SH-19-10-21322-805,הוריו בני 71 ו-69.,"טיעוני ב""כ הנאשם"
66,SH-19-10-21322-805,"נסיבות גדילתו השפיעו על תחושותיו, ובנעוריו התנהגותו התדרדרה והוא חבר לחברה שולית.","טיעוני ב""כ הנאשם"
67,SH-19-10-21322-805,"הנאשם עבר תחילה בתחום הניקיון ולאחר מכן פתח עסק עצמאי לתיקון טלפונים, אך מצבו של העסק התדרדר והוא נאלץ לסגור אותו.","טיעוני ב""כ הנאשם"
68,SH-19-10-21322-805,"שותפו לביצוע העבירות זיהה את המצוקה ממנה סבל הנאשם, ופיתה אותו למכור עבורו סמים אותם סיפק לו, בתמורה ל-300 ₪ ביום.","טיעוני ב""כ הנאשם"
69,SH-19-10-21322-805,השותף הוא שצייד אותו בטלפון המבצעי וסיפק לו את הסמים.,"טיעוני ב""כ הנאשם"
70,SH-19-10-21322-805,"כל עסקאות הסחר בוצעו בטווח של שלושה ימים בלבד, עד שהנאשם נתפס עם הסמים.","טיעוני ב""כ הנאשם"
71,SH-19-10-21322-805,"הנאשם שיתף פעולה בחקירה, הודה במעשים והפליל את שותפו.","טיעוני ב""כ הנאשם"
72,SH-19-10-21322-805,"שותפו היה ""הרוח החיה"" שמאחורי המעשים, והמרוויח העיקרי מן העסקאות שיצאו לפועל.","טיעוני ב""כ הנאשם"
73,SH-19-10-21322-805,"באשר לעבירה של נהיגה ללא רישיון, נטען כי העבירה בוצעה לאחר שתוקף רישיון הנהיגה של הנאשם פקע, להבדיל ממקרה שבו נאשם מעולם לא הוציא רישיון נהיגה.","טיעוני ב""כ הנאשם"
74,SH-19-10-21322-805,"עוד טען ב""כ הנאשם כי במהלך ההליך הפלילי, הודה הנאשם בהזדמנות הראשונה, ושיתף פעולה עם שירות המבחן.","טיעוני ב""כ הנאשם"
75,SH-19-10-21322-805,לנאשם אין עבר פלילי.,"טיעוני ב""כ הנאשם"
76,SH-19-10-21322-805,לנאשם ולמשפחתו נגרם נזק כלכלי ממשי עם מעצרו של הנאשם.,"טיעוני ב""כ הנאשם"
77,SH-19-10-21322-805,"הנאשם שהה תקופה של כחודשיים במעצר מאחורי סורג ובריח, אז הועבר למשך מספר חודשים למעצר באיזוק אלקטרוני, אשר הומר למעצר בית ביום 4.3.20.","טיעוני ב""כ הנאשם"
78,SH-19-10-21322-805,"מאז, שוהה הנאשם במעצר בית עם חלון אוורור יומי.","טיעוני ב""כ הנאשם"
79,SH-19-10-21322-805,השבתו של הנאשם לכותלי הכלא עלולה לגרום לו להתדרדרות נוספת.,"טיעוני ב""כ הנאשם"
80,SH-19-10-21322-805,"ב""כ הנאשם ביקש מבית-המשפט להימנע מחילוט הרכב.","טיעוני ב""כ הנאשם"
81,SH-19-10-21322-805,הנאשם מסר כי הוא מצטער.,דברי הנאשם
82,SH-19-10-21322-805,"סבורה אני כי יש להתייחס לכל המקרים המתוארים בכתב האישום המתוקן כאל מסכת עבריינית אחת, ולכלל העבירות שבו, כאל אירוע אחד, מרובה עובדות ונסיבות, ואקבע כאן לפיכך מתחם עונשי יחיד.",דיון והכרעה
83,SH-19-10-21322-805,"שקלתי עמדת המאשימה לקבוע מתחמי ענישה הולמים נפרדים (אף שהמאשימה טענה למתחם זהה ביחס לכל אחד מאירועי הסחר, ולמתחם שונה לעניין העבירה של נהיגה ללא רישיון), אך סברתי כי כלל המקרים עוסקים בנסיבות דומות, בסחר בסם מסוג זהה, ללקוחות מזדמנים, בכמות קטנה ובתמורה זהה, וכולם בוצעו בתוך תקופה קצרה ביותר של מספר ימים.",דיון והכרעה
84,SH-19-10-21322-805,לפיכך מתבקשת ההתייחסות למסכת כולה כאל אירוע אחד.,דיון והכרעה
85,SH-19-10-21322-805,"עברייני הסמים מונעים מתוך שיקול כלכלי, תוך ניצול התמכרותם ותלותם של משתמשי הסם וצרכניו.",הערכים החברתיים הנפגעים
86,SH-19-10-21322-805,"הערכים החברתיים העומדים בבסיס מיגור תופעת הסמים הם בראש ובראשונה, שמירה על בריאות הציבור, ועם ערך זה, מוגנים גם  ערכים חברתיים רחבים יותר שעניינם שמירה על רכוש הציבור, הסדר הציבורי, ורמת החיים, הנפגעת מעבירות סמים.",הערכים החברתיים הנפגעים
87,SH-19-10-21322-805,"קיומו של קשר הדוק בין עבריינות בתחום הסמים לעבירות רכוש והאלימות שמבוצעות על ידי המכורים לסמים למימון רכישת הסם, הוכח, וקיומו הנו מן הידועות.",הערכים החברתיים הנפגעים
88,SH-19-10-21322-805,"הנאשם הורשע בשלוש עבירות של סחר בסם, בעבירה של עסקה אחרת בסם, בעבירה של החזקת סם שלא לצריכה עצמית ובעבירה של נהיגה ללא רישיון.",נסיבות הקשורות בביצוע העבירות
89,SH-19-10-21322-805,"שותפו של הנאשם לביצוע העבירות סיפק לו 35 אצבעות חשיש ו-20 כדורי אקסטזי, חלקם נמכרו ללקוחות בתקופה של מספר ימים לאחר מכן, ועד שנתפס הנאשם בידי המשטרה.",נסיבות הקשורות בביצוע העבירות
90,SH-19-10-21322-805,הסמים נמכרו בתמורה של 100 ₪ לאצבע חשיש ו-50 ₪ לכדור אקסטזי.,נסיבות הקשורות בביצוע העבירות
91,SH-19-10-21322-805,"תמורת מכירת הסמים ללקוחות שונים, קיבל הנאשם סך 300 ₪ בכל יום, ואת יתרת רווחי הסמים העביר לידי שותפו.",נסיבות הקשורות בביצוע העבירות
92,SH-19-10-21322-805,"הנאשם סיפק סמים מסוג חשיש ואקסטזי ללקוחות באזור מגוריו, והחזיק בסמים אלה, במשך כחמישה ימים רצופים עד שנתפס.",נסיבות הקשורות בביצוע העבירות
93,SH-19-10-21322-805,"צרכני הסם הנם בגירים אשר יצרו קשר עם הנאשם באמצעות הטלפון הנייד אותו סיפק לו שותפו, ותיאמו עמו מקום מפגש למסירת הסם.",נסיבות הקשורות בביצוע העבירות
94,SH-19-10-21322-805,"מדובר בעבירות הדורשות תכנון מוקדם, התארגנות ושימוש באמצעים, כמו גם חבירה לאחר, כשהנאשם הוא חלק חיוני במערך הפצת הסם.",נסיבות הקשורות בביצוע העבירות
95,SH-19-10-21322-805,"שימוש בסמים, ואפילו אלה המסווגים כקלים, עלול, כפי שנקבע בהחלטות ובפסקי דין רבים, לשבש את בריאותם ושגרת חייהם של הצרכנים, ליצור תלות והתמכרות, להביא להתדרדרות לשימוש בסמים קשים יותר, ולהשפיע באופן מובהק על תפקוד תעסוקתי, כלכלי וחברתי של המשתמשים, שהנם במקרים רבים צעירים בראשית דרכם.",נסיבות הקשורות בביצוע העבירות
96,SH-19-10-21322-805,"נקודת המוצא היא כי סחר בסמים מהווה פגיעה ממשית בערכים מוגנים של בריאות הציבור ושלומו הפיזי והנפשי, מפני הנזקים הישירים והעקיפים הנגרמים עקב השימוש בסמים.",נסיבות הקשורות בביצוע העבירות
97,SH-19-10-21322-805,העבירות בוצעו על פני תקופה קצרה ביותר של מספר ימים.,נסיבות הקשורות בביצוע העבירות
98,SH-19-10-21322-805,"לשם ביצוע העבירות עשה הנאשם שימוש ברכבו, כאשר הוא נוהג בו ללא רישיון נהיגה, וכשהוא יוצר סיכון של ממש לבטיחות המשתמשים בדרך.",נסיבות הקשורות בביצוע העבירות
99,SH-19-10-21322-805,"הנאשם נהג ללא רישיון לאחר שרישיונו לא היה בתוקף, ולא חודש.",נסיבות הקשורות בביצוע העבירות
100,SH-19-10-21322-805,"עת נתפס, נשא הנאשם ברשותו חשיש במשקל כולל של 73.34 נטו, וב-17 כדורי אקסטזי, שלא לצריכה עצמית, ואשר היה מיועדים להפצה לצרכני הסם.",נסיבות הקשורות בביצוע העבירות
101,SH-19-10-21322-805,"הנאשם ציין בפני שירות המבחן כי נהג לעשות שימוש יום יומי בקנאביס, ושימוש חברתי באקסטזי, החל מגיל 18.",נסיבות הקשורות בביצוע העבירות
102,SH-19-10-21322-805,"מדובר בסחר בסמים בהיקף מצומצם ובפגיעה בינונית, ושאיננה מהחריפות בערכים המוגנים.",נסיבות הקשורות בביצוע העבירות
103,SH-19-10-21322-805,"מקרא כתב האישום מלמד כי יש ממש בטענת ב""כ הנאשם על כך שהמעורב הנוסף, שותפו של הנאשם עבד, היה דומיננטי יחסית לנאשם, וכי חלקו של אותו אדם בעבירות, במדדים של יוזמה והיררכיה עבריינית, היה חלק גדול מזה של הנאשם.",נסיבות הקשורות בביצוע העבירות
104,SH-19-10-21322-805,"אמנם הנאשם היה הרוח החיה, ומי שהיה בפועל קובע עם הלקוחות ומבצע את העסקאות, ואולם עבד היה מי שסיפק לנאשם את הסמים, צייד אותו בטלפון ""מבצעי"", ואף היה מקבל לידיו את כספי הסמים, כשהוא מותיר בידי הנאשם תמורה קבועה של 300 ₪, כמעין עמלה או משכורת על פועלו בהפצת הסם.",נסיבות הקשורות בביצוע העבירות
105,SH-19-10-21322-805,"אמנם, התיק הפלילי נגד עבד הסתיים בהסדר טיעון, שכלל את תיקונו של כתב האישום לעבירת סיוע לסחר בסמים, אך כתב האישום כנגד הנאשם לא תוקן בהתאם, והאמור בו מבסס באופן מובהק את מעמדו המשני של הנאשם במזימה העבריינית לעומת אותו עבד.",נסיבות הקשורות בביצוע העבירות
106,SH-19-10-21322-805,"יצויין, ולכך אתייחס בהמשך, כי גם משפטו של עבד התקיים בפני, ובמשפט זה העיד הנאשם מטעם המאשימה טרם הוצג הסדר הטיעון.",נסיבות הקשורות בביצוע העבירות
107,SH-19-10-21322-805,עדותו חיזקה את הרושם כי עבד היה הדומיננטי מבין השניים.,נסיבות הקשורות בביצוע העבירות
108,SH-19-10-21322-805,"ככלל, עבירת סחר בסמים מכתיבה מתחם עונשי הכולל מאסר.",מדיניות הענישה הנוהגת
109,SH-19-10-21322-805,"במקרים דומים שנדונו בפניי בשנים האחרונות, שעניינם סחר בסמים בהיקפים מצומצמים ובמקרים ספורים, קבעתי כי מתחם העונש נע בין שישה חודשי מאסר בעבודות שרות לכ-15 חודשי מאסר בפועל.",מדיניות הענישה הנוהגת
110,SH-19-10-21322-805,"בחינת מדיניות הענישה מעלה קשת רחבה של עונשים החל ממאסר על תנאי וכלה במאסרים מאחורי סורג ובריח לתקופות קצרות כארוכות, תלוי בנסיבות כל מקרה ומקרה, בכמויות הסם, סוג הסם וכד'.",מדיניות הענישה הנוהגת
111,SH-19-10-21322-805,"ב""כ המאשימה הפנתה, בין היתר, לפסקי-הדין הבאים:",מדיניות הענישה הנוהגת
112,SH-19-10-21322-805,"ב""כ הנאשם הפנה לפסקי-הדין הבאים:",מדיניות הענישה הנוהגת
113,SH-19-10-21322-805,"במקרה דנן יש לתת ביטוי גם להרשעת הנאשם בעבירה של נהיגה ללא רישיון, עבירה בה הוטלה ענישה מגוונת, הכוללת בדרך כלל עונשי פסילה משמעותיים, בפועל ועל-תנאי, וקנסות כספיים, ולעיתים בצירוף רכיב של מאסר בפועל או על-תנאי, בתלוי בנסיבות ביצוע העבירות, ובנסיבות המבצעים.",מדיניות הענישה הנוהגת
114,SH-19-10-21322-805,"ב""כ המאשימה הפנתה למספר פסקי-דין:",מדיניות הענישה הנוהגת
115,SH-19-10-21322-805,"פ""ל 10279-01-14 מדינת ישראל נ' שיריזיאן (4.5.15) – על הנאשם שהורשע בעבירות של נהיגה ללא רישיון ונהיגה ללא ביטוח, הוטלו צו מבחן, צו של""צ, מאסר על-תנאי, 28 חודשי פסילת רישיון וקנס כספי.",מדיניות הענישה הנוהגת
116,SH-19-10-21322-805,"פל""א 1086-02-15 מדינת ישראל נ' ביטון (1.4.15) – הנאשם הורשע בנהיגה בידי בלתי מורשה ובנהיגה ללא ביטוח, והוטלו עליו 3 חודשי מאסר בפועל, מאסר על-תנאי ו-10 חודשי פסילת רישיון.",מדיניות הענישה הנוהגת
117,SH-19-10-21322-805,"תת""ע (פ""ת) 4014-12-11 מדינת ישראל נ' חאג' יחיא (14.6.12) שם הוטלו 6 חודשי מאסר על-תנאי ו-12 חודשי פסילה בפועל, על נאשם בעבירות של נהיגה בלתי מורשית ואי ציות להוראת שוטר לעצור.",מדיניות הענישה הנוהגת
118,SH-19-10-21322-805,"תת""ע (פ""ת) 5615-07-14 מדינת ישראל נ' ברג (28.4.15) הנאשם הורשע בנהיגה ללא רישיון וללא רישיון רכב, ובנהיגה ללא ביטוח, לאחר שרישיון הנהיגה ורישיון הרכב שלו פקעו מזה מספר שנים.",מדיניות הענישה הנוהגת
119,SH-19-10-21322-805,הוטלו 24 חודשי פסילה בפועל ופסילה על-תנאי.,מדיניות הענישה הנוהגת
120,SH-19-10-21322-805,"כפי שקבעתי במקרים דומים שעסקו בסחר בסמים, הגעתי למסקנה כי בפרשות שאינן מהחמורות של סחר בסמים, שבהם בוצעה עסקה בודדת או עסקאות בודדות, נעדרי סממנים מחמירים נוספים, יתחיל מתחם הענישה מעונש של עבודות שרות לתקופה המקסימלית האפשרית (טרם תיקון החוק) – שישה חודשים.",מדיניות הענישה הנוהגת
121,SH-19-10-21322-805,"קביעה זו תאפשר להימנע ממאסר בפועל לגבי נאשמים שזו מעידתם הראשונה, ושלא נגועים בפליליות מובהקת מעבר להרשעתם הקונקרטית, גם ללא סטייה ממתחם העונש לשם שיקום.",מדיניות הענישה הנוהגת
122,SH-19-10-21322-805,יובהר כי במקרים חמורים יותר יתחיל מתחם הענישה ממאסר בפועל ממש.,מדיניות הענישה הנוהגת
123,SH-19-10-21322-805,הגבול העליון של מתחם הענישה יהיה מאסר משמעותי בפועל.,מדיניות הענישה הנוהגת
124,SH-19-10-21322-805,"במקרה דנן מדובר, כאמור, בשלוש עסקאות של סחר בחשיש בכמות קטנה, בעסקה אחרת בחשיש, ובהחזקה שלא לצריכה עצמית של אקסטזי וחשיש, ובתמורה לכ-50- 100 ₪ בכל עסקה, אשר בוצעו כולן בתוך תקופה מצומצמת ביותר של כשלושה ימים, ובנהיגה ללא רשיון, ולפיכך מתחם הענישה יתחיל בשמונה חודשי מאסר הניתנים לריצוי בעבודות שרות.",מדיניות הענישה הנוהגת
125,SH-19-10-21322-805,"לאור כל האמור לעיל, מצאתי כי מתחם העונש ההולם הנע בין 8 חודשי מאסר בפועל לריצוי בדרך של עבודות שרות ועד 17 חודשי מאסר לריצוי בפועל הולם אף הוא את נסיבות ביצוע העבירות בעניין דנן.",מדיניות הענישה הנוהגת
126,SH-19-10-21322-805,"הנאשם צעיר בן 22, הודה במיוחס לו בכתב האישום בהזדמנות הראשונה, נטל אחריות ובכך חסך מזמנו של בית המשפט.",גזירת עונשו של הנאשם בתוך מתחם העונש ההולם
128,SH-19-10-21322-805,"חרף גילו הצעיר צבר הנאשם 10 הרשעות תעבורה קודמות, בהן גם בעבירה של נהיגה ללא רישיון.",גזירת עונשו של הנאשם בתוך מתחם העונש ההולם
129,SH-19-10-21322-805,"הנאשם הביע צער על מעשיו, בפני שירות המבחן ובפני בית-המשפט.",גזירת עונשו של הנאשם בתוך מתחם העונש ההולם
130,SH-19-10-21322-805,"הנאשם ציין בפני שירות המבחן כי עבד לתקופה של מספר חודשים כעצמאי בתחום הסלולר, ופתח עסק לתיקון מכשירי טלפון, אולם נאלץ לסגור את עסקו.",גזירת עונשו של הנאשם בתוך מתחם העונש ההולם
131,SH-19-10-21322-805,הנאשם הנו בן יחיד להוריו המצויים בשנות ה-70 לחייהם.,גזירת עונשו של הנאשם בתוך מתחם העונש ההולם
132,SH-19-10-21322-805,"הנאשם אומץ בהיותו תינוק על-ידם, ומודעותו לעניין זה מגיל צעיר השליכה על התפתחותו והתבגרותו, אשר התאפיינה, בין היתר, בחבירה לחברה שולית ובשימוש בסמים.",גזירת עונשו של הנאשם בתוך מתחם העונש ההולם
133,SH-19-10-21322-805,הנאשם ציין בפני שירות המבחן כי מגיל צעיר נהג לעשות שימוש בקנאביס ואף באקסטזי.,גזירת עונשו של הנאשם בתוך מתחם העונש ההולם
134,SH-19-10-21322-805,"בתקופת היותו נתון תחת צו פיקוח מעצרים בשירות המבחן, נגמל משימוש בקנאביס, ועבר לעשות שימוש תדיר באלכוהול, ומסר מספר בדיקות שתן שנמצאו נקיות מסמים.",גזירת עונשו של הנאשם בתוך מתחם העונש ההולם
135,SH-19-10-21322-805,"אולם, לאחר תום הצו שיתף את שירות המבחן כי שב להשתמש בקנאביס.",גזירת עונשו של הנאשם בתוך מתחם העונש ההולם
136,SH-19-10-21322-805,"הנאשם שהה תקופה של כחודשיים במעצר מאחורי סורג ובריח, ובשלב מסוים עבר למעצר באיזוק אלקטרוני.",גזירת עונשו של הנאשם בתוך מתחם העונש ההולם
137,SH-19-10-21322-805,עם הודאתו בעבירות הומר מעצרו למעצר בית בפיקוח משמורנים ותחת צו פיקוח מעצרים.,גזירת עונשו של הנאשם בתוך מתחם העונש ההולם
138,SH-19-10-21322-805,בתסקירו צוין כי השתתפותו בקבוצה טיפולית נקטעה בשל תקופת החירום ונגיף הקורונה.,גזירת עונשו של הנאשם בתוך מתחם העונש ההולם
139,SH-19-10-21322-805,"בסופו של דבר התרשם שירות המבחן מהעדר מוטיבציה מצד הנאשם לשיקום ולשינוי, מסיכון גבוה להישנות ביצוע עבירות בעתיד, והומלץ על הטלת מאסר לריצוי בעבודות שירות, ללא רכיב טיפולי.",גזירת עונשו של הנאשם בתוך מתחם העונש ההולם
140,SH-19-10-21322-805,החלטתי כי נכון לאמץ במקרה זה את המלצת שרות המבחן.,גזירת עונשו של הנאשם בתוך מתחם העונש ההולם
141,SH-19-10-21322-805,"בבואי לגזור את עונשו של הנאשם ראיתי לנגד עיני הן את גילו הצעיר, נסיבות חייו המורכבות, מצבו התעסוקתי, והעדר הרשעות קודמות, מחד.",גזירת עונשו של הנאשם בתוך מתחם העונש ההולם
142,SH-19-10-21322-805,"מאידך עומדים היעדר ההמלצה החיובית מצד שירות המבחן וחוסר יכולתו של הנאשם להתמיד, לאורך זמן, בנתיב של שיקום.",גזירת עונשו של הנאשם בתוך מתחם העונש ההולם
143,SH-19-10-21322-805,"על שותפו של הנאשם לביצוע העבירות, עבד,  אף הוא ללא עבר פלילי, שהורשע בעבירות סיוע לסחר בסם, הוטלו 9 חודשי מאסר בפועל, 8,000 ₪ ומאסר על-תנאי.",גזירת עונשו של הנאשם בתוך מתחם העונש ההולם
144,SH-19-10-21322-805,"אותו עבד היה עצור עד תום ההליכים, ומשפטו התנהל תוך כדי מעצר, עד שהסתיים בהסדר טיעון.",גזירת עונשו של הנאשם בתוך מתחם העונש ההולם
145,SH-19-10-21322-805,"בטרם ניתן נגד עבד גזר הדין, העיד הנאשם נגדו, לגבי תוכן מפליל במסר בחקירותיו במשטרה.",גזירת עונשו של הנאשם בתוך מתחם העונש ההולם
146,SH-19-10-21322-805,"כפי שציין הסנגור, הנאשם שיתף פעולה באופן מלא בחקירתו וספק אם אילולא עדותו היה אותו עבד עומד לדין.",גזירת עונשו של הנאשם בתוך מתחם העונש ההולם
147,SH-19-10-21322-805,"המאשימה טוענת כי על הנאשם כאן יש להטיל עונש מאסר מאחורי סורג ובריח, וזאת על אף ההתרשמות הברורה כי בנסיבות העניין דנן, הנאשם לא היה ""הרוח החיה"" מאחורי המעשים, אלא שהוא סחר וסיפק בסמים ועזרת אמצעים שסיפק לו שותפו.",גזירת עונשו של הנאשם בתוך מתחם העונש ההולם
148,SH-19-10-21322-805,"יש  לזקוף לזכות הנאשם את שיתוף הפעולה שלו בחקירה ואת הודאתו, ואת הפללת שותפו.",גזירת עונשו של הנאשם בתוך מתחם העונש ההולם
149,SH-19-10-21322-805,"מצאתי כי עקרון אחידות הענישה שולל את עמדת המאשימה, המבקשת לגזור על הנאשם עונש חמור בהרבה מזה שנגזר על עבד בהסדר טיעון.",גזירת עונשו של הנאשם בתוך מתחם העונש ההולם
150,SH-19-10-21322-805,"בנסיבות אלה, מצאתי, כי ראוי להעמיד את עונשו של הנאשם בחלקו התחתון של מתחם העונש ההולם אותו קבעתי, ולהטיל עליו עונש מאסר לריצוי בעבודות שירות, בהתאם לחוות-דעת חיובית שהתקבלה בעניינו מן הממונה על עבודות שירות.",גזירת עונשו של הנאשם בתוך מתחם העונש ההולם
151,SH-19-10-21322-805,"לא מצאתי מקום להיעתר לעתירת המאשימה לחילוט הרכב, וזאת בשל מצבו הכלכלי והתעסוקתי של הנאשם, וחלף זאת אורה על הטלת קנס כספי.",גזירת עונשו של הנאשם בתוך מתחם העונש ההולם
152,SH-19-10-21322-805,"נוכח כל האמור לעיל, אני גוזרת את עונשו של הנאשם כדלקמן:",סוף דבר
153,SH-19-10-21322-805,שמונה חודשי מאסר בפועל לריצוי בדרך של עבודות שרות.,סוף דבר
154,SH-19-10-21322-805,"הנאשם יבצע את עבודות השרות בעמותת ""שווים"", רח' המלאכה 240, טבריה.",סוף דבר
155,SH-19-10-21322-805,"הנאשם יועסק חמישה ימים בשבוע, על-פי טווח השעות המתאפשר בחוק.",סוף דבר
156,SH-19-10-21322-805,"לשם תחילת ריצוי עבודות השירות, יתייצב הנאשם ביום 26.4.21 בשעה 8:00, במפקדת הממונה על עבודות שירות גוש צפון.",סוף דבר
157,SH-19-10-21322-805,"הובהר לנאשם כי מדובר בתנאי העסקה קפדניים וכל חריגה מכללים אלו, שימוש בסמים או באלכוהול, היעדרות או התנהגות בלתי תקינה - יש בה כדי להפסיק את עבודות השירות, וריצוי יתרת העונש במאסר בפועל מאחורי סורג ובריח.",סוף דבר
158,SH-19-10-21322-805,"ארבעה חודשי מאסר על תנאי, והתנאי הוא שהנאשם לא יעבור במהלך תקופה של שלוש שנים מיום שחרורו כל עבירה לפי פקודת הסמים המסוכנים שאיננה לצריכה עצמית.",סוף דבר
159,SH-19-10-21322-805,"פסילה מלקבל ו/או להחזיק רישיון נהיגה בפועל, וזאת לתקופה של עשרה חודשים.",סוף דבר
160,SH-19-10-21322-805,הובהר לנאשם כי עליו להפקיד רישיון נהיגה או תצהיר כדין לשם תחילת מרוץ הפסילה.,סוף דבר
161,SH-19-10-21322-805,"הנאשם הצהיר במעמד גזר הדין, כי אין לו רישיון נהיגה תקף והצהרתו תשמש לתחילת מרוץ ימי הפסילה מהיום.",סוף דבר
162,SH-19-10-21322-805,"קנס על סך 4,000 ₪ או 20 ימי מאסר תמורתו.",סוף דבר
163,SH-19-10-21322-805,"סכום הקנס ישולם בקיזוז מתוך הפקדה במזומן שהופקדה בתיק המ""ת המקביל.",סוף דבר
164,SH-19-10-21322-805,יתרת הסכום תוחזר לנאשם – וכל זאת בכפוף להוראות כל דין ועיקול.,סוף דבר
165,SH-19-10-21322-805,"אני מורה על חילוט הסך של 890 ₪ שנתפס במזומן ברשות הנאשם, לטובת הקרן על פי פקודת הסמים.",סוף דבר
166,SH-19-10-21322-805,המוצגים סמים – להשמדה.,סוף דבר
167,SH-19-10-21322-805,"רכב אשר קבעתי כי לא יחולט, יוחזר לנאשם.",סוף דבר
168,SH-19-10-21322-805,מכשירי טלפון יוחזרו לבעליהם.,סוף דבר
169,SH-19-10-21322-805,זכות ערעור תוך 45 יום.,סוף דבר
170,SH-19-10-21322-805,"54678313ניתן היום,  י""א ניסן תשפ""א, 24 מרץ 2021, במעמד הצדדים.",סוף דבר
171,SH-19-10-21322-805,רות שפילברג כהן 54678313,סוף דבר
