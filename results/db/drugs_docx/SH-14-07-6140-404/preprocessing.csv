,verdict,text,part
0,SH-14-07-6140-404,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",הנאשם
1,SH-14-07-6140-404,"חוק העונשין, תשל""ז-1977: סע'  29(א), 40ד, 192, 334",הנאשם
2,SH-14-07-6140-404,* בית המשפט העדיף בעניינו של הנאשם שהורשע בביצוע עבירות סמים את מסלול השיקום והטיפול על פני שיקולי הגמול והעונש.,הנאשם
3,SH-14-07-6140-404,"נפסק, כי בנסיבות העניין, יש לסטות ממתחם הענישה, ואף להורות על הארכתו של מאסר מותנה שתלוי ועומד נגד הנאשם, כך שלא יישא כל מאסר בפועל, וזאת בתקווה שימשיך במסלול החיובי והמשמעותי בו הוא פוסע.",הנאשם
4,SH-14-07-6140-404,* עונשין – ענישה – מדיניות ענישה: עבירות סמים,הנאשם
5,SH-14-07-6140-404,* עונשין – ענישה – מדיניות ענישה: שיקום,הנאשם
6,SH-14-07-6140-404,"בית המשפט נדרש לגזור את דינו של הנאשם שהורשע, במסגרת הסדר טיעון, בכתב אישום מתוקן ובו 11 אישומים שעיקר עניינם הנו סחר בסם מסוכן; ובנוסף החזקת סמים לצריכה עצמית.",הנאשם
7,SH-14-07-6140-404,בית המשפט נדרש לשאלה: האם בנסיבות העניין יש להעדיף את מסלול השיקום והטיפול על פני שיקולי הגמול והעונש.,הנאשם
8,SH-14-07-6140-404,בית המשפט פסק כלהלן:,הנאשם
9,SH-14-07-6140-404,"בחינת מדיניות הענישה בעבירות סחר בסמים מסוכנים, העלתה כי ניתנה ענישה מגוונת, שכללה גם מאסרים מאחורי סורג ובריח לתקופות קצרות כארוכות, תלוי בנסיבותיו של כל מקרה ומקרה, בכמויות הסם, סוג הסם וכד'.",הנאשם
10,SH-14-07-6140-404,"בנסיבות יש לסטות ממתחם הענישה, ואף להורות על הארכתו של מאסר מותנה שתלוי ועומד נגד הנאשם, כך שלא יישא כל מאסר בפועל.",הנאשם
11,SH-14-07-6140-404,"הוכח, כי הנאשם עמד עד כה במשימות הניקיון מסמים, שיתף פעולה במסגרת ואף השתלב בעבודה.",הנאשם
12,SH-14-07-6140-404,"בענישתו של הנאשם ניתנת בכורה לשיקולי השיקום על פני שיקולי הגמול, וזאת בתקווה שימשיך במסלול החיובי והמשמעותי בו הוא פוסע.",הנאשם
13,SH-14-07-6140-404,"השתת תקופת מבחן משמעותית, ארוכה מזו המומלצת, יחד עם מאסר מותנה ישמשו לנאשם גורם מרתיע, שעה שיהיה חשוף לסיכון שעונשו יוחמר – אם יפר את תנאי המבחן, ישתמש בסמים, או חלילה יבצע עבירה נוספת.",הנאשם
14,SH-14-07-6140-404,"ביום 2/12/14, הודה הנאשם והורשע, במסגרת הסדר טיעון, בכתב אישום מתוקן ובו 11 אישומים שעיקר עניינם הנו  סחר בסם מסוכן (8 עבירות) – עבירות לפי סעיף 13 + 19א לפקודת הסמים המסוכנים (נוסח חדש), תשל""ג-1973 (להלן: ""פקודת הסמים "") ובנוסף החזקת סמים לצריכה עצמית (3 עבירות) – לפי סעיף 7(א) + 7(ג) סיפא לפקודת הסמים.",כתב אישום ורקע
15,SH-14-07-6140-404,"בהתאם לכתב האישום המתוקן, סחר הנאשם, בביתו שבצפת, בשמונה מקרים בסמים מסוכנים מסוג חשיש והרואין, ובנוסף, החזיק בסמים מסוכנים, במספר הזדמנויות, לצריכתו העצמית.",כתב אישום ורקע
16,SH-14-07-6140-404,"כתב האישום פירט שלושה מקרים בהם סחר הנאשם בסם מסוג ""קריסטל"" (הרואין), לאדם ששמו צויין, ולאחר תיאום טלפוני, בחודשים מאי – יוני 2014, בכמויות של 2-4 גרם בכל פעם ובעבור סכומים של 1200 ש""ח, ו2100 ₪ בהתאמה.",כתב אישום ורקע
17,SH-14-07-6140-404,"בנוסף הורשע הנאשם גם בסחר בסם מסוג חשיש, לשני ""לקוחות"" אחרים, שאף שמם צויין בחמש הזדמנויות, תמורת 100 - 200 ₪ בכל פעם.",כתב אישום ורקע
18,SH-14-07-6140-404,"בנוסף הורשע הנאשם בהחזקת חשיש לצריכה עצמית בביתו וברכבו, בשלושה מועדים שפורטו בחודש יוני 2014.",כתב אישום ורקע
19,SH-14-07-6140-404,"הסדר הטיעון הוצג כאמור ביום  2/12/14, ובמסגרתו תוקן כתב האישום, הנאשם הודה והורשע בו, ונקבע כי בטרם יישמעו טיעונים לעונש יתקבל לגבי הנאשם תסקיר מאת שרות המבחן.",כתב אישום ורקע
20,SH-14-07-6140-404,"במקביל, ועוד בטרם הוצג הסדר הטיעון, ניתנה הוראה במסגרת הליך המעצר נגד הנאשם, ולפיה הובא הנאשם, שהיה אז עצור, לראיון קבלה בקהילת ""רטורנו"", מסגרת לגמילה ושיקום.",כתב אישום ורקע
21,SH-14-07-6140-404,"לאחר הודאתו בתיק המרכזי, צירף הנאשם במועדים שונים, שלושה כתבי אישום נוספים, בהם גם הודה והורשע, ואשר צורפו לתיק זה.",כתב אישום ורקע
22,SH-14-07-6140-404,"עניינו של תיק זה היה אירוע מיום 21/7/13, שבו פצע הנאשם באגרוף את שכנו, ואיים עליו, עקב דרישה מאותו שכן שישלם לו כסף ויתן לו שרשרת זהב (בנסיבות שלא פורטו עד תום).",כתב אישום ורקע
23,SH-14-07-6140-404,"על פי כתב האישום, ביום 21/1/13, סמוך לשעה 15:00, החזיק הנאשם יחד עם שני נאשמים נוספים, סם מסוכן מסוג חשיש במשקל 0.75 גרם ובסם מסוכן מסוג Alfa-PVP, כשחלק ממנו במשקל 0.2037 גרם ושתי יחידות מאותו סם שלא נשקלו.",כתב אישום ורקע
24,SH-14-07-6140-404,"ביום 14/1/15, לאחר שהתקבל תסקיר ראשוני לגבי הנאשם, הסכימה המאשימה לכך שהנאשם יעבור ""מדלת לדלת"" מהמעצר שבו שהה, ישירות למסגרת הגמילה ""רטורנו"" המצויה בקרבת בית שמש.",כתב אישום ורקע
25,SH-14-07-6140-404,"על בסיס הסכמת המאשימה, ולאחר שהנאשם הביע את רצונו להשתלב בגמילה, נקבע מועד לקבלת עדכון משרות המבחן לגבי ביצוע העברת הנאשם ל""רטורנו"", ובמועד הבא, 5/2/15, ניתנה החלטה על כך שהנאשם יועבר ל""רטורנו"", ושרות המבחן יגיש תסקיר מעקבי לגבי השתלבותו שם.",כתב אישום ורקע
26,SH-14-07-6140-404,בעניינו של הנאשם הוגש מספר תסקירים שבחנו במשך תקופה הקרובה לשנתיים את הליך השיקום שעבר.,תסקירי שרות המבחן והמעקב אחר הנאשם
27,SH-14-07-6140-404,"התסקיר הראשון הוגש, כאמור, בסמוך לאחר הודאתו והרשעתו, וטרם העברתו מן המעצר לקהילת הגמילה, ובהמשך הוגשו עוד תסקירים מעקביים, שליוו את הנאשם בתקופת השהייה באזור בית שמש, תחילה בקהילת ""רטורנו"" ובהמשך בהשתלבות בעבודה, ולבסוף, גם במעבר חזרה לאזור הצפון.",תסקירי שרות המבחן והמעקב אחר הנאשם
28,SH-14-07-6140-404,תסקיר זה הוגש בעוד שהנאשם היה עצו.,תסקירי שרות המבחן והמעקב אחר הנאשם
29,SH-14-07-6140-404,"על פי התסקיר, הנאשם בן 33 נשוי ואב ל-3 ילדים.",תסקירי שרות המבחן והמעקב אחר הנאשם
30,SH-14-07-6140-404,"הנאשם התקיים, טרם מעצרו, מהבטחת הכנסה של הביטוח הלאומי והתייחס למצבה הכלכלי הקשה של משפחתו.",תסקירי שרות המבחן והמעקב אחר הנאשם
31,SH-14-07-6140-404,"עוד על פי התסקיר, הנאשם סיים 11 שנות לימוד בביה""ס החקלאי ""כפר הנוער כדורי"" וסולק מהפנימייה בעקבות בעיות התנהגות.",תסקירי שרות המבחן והמעקב אחר הנאשם
32,SH-14-07-6140-404,הנאשם לא התגייס לצבא וקיבל פטור בשל אי התאמה.,תסקירי שרות המבחן והמעקב אחר הנאשם
33,SH-14-07-6140-404,הנאשם מסר כי לאורך השנים ניהל אורח חיים עברייני ושולי שכלל התמכרות לסמים וריצוי עונשי מאסר בפועל ולכן לא שמר על רצף תעסוקתי.,תסקירי שרות המבחן והמעקב אחר הנאשם
34,SH-14-07-6140-404,"נמסר כי אביו של הנאשם נהרג בתאונת דרכים בהיותו בן 11, והנאשם ציין כי התקשה להתמודד עם האובדן מה שהוביל להתדרדרותו בכל רובדי חייו.",תסקירי שרות המבחן והמעקב אחר הנאשם
35,SH-14-07-6140-404,"אמו של הנאשם נישאה שנתיים לאחר מות בעלה ולה 4 ילדים נוספים מנישואיה, כיום גרושה.",תסקירי שרות המבחן והמעקב אחר הנאשם
36,SH-14-07-6140-404,"הנאשם מסר כי נישואיה של האם היוו עבורו משבר ולאורך השנים השליך את כעסו עליה והאשים אותה בבעיותיו וכשליו, עוד ציין כי לפני מספר שנים סלח לאמו ומאז הקשר ביניהם השתפר.",תסקירי שרות המבחן והמעקב אחר הנאשם
37,SH-14-07-6140-404,שרות המבחן מסר כי לחובתו של הנאשם מספר רב של הרשעות קודמות וכי ריצה מאסרים בפועל מאחורי סורג ובריח.,תסקירי שרות המבחן והמעקב אחר הנאשם
38,SH-14-07-6140-404,"הנאשם מסר כי במסגרת מעצרים קודמים שלו הופנה להליכים טיפוליים והצהיר כי הפסיק את השימוש בסמים על מנת לקבל הטבות, אך כל העת המשיך להשתמש בסמים, ובנוסף נהג הנאשם לזייף תוצאות בדיקות שתן כך שיעידו על ניקיון מחומרים פסיכואקטיביים.",תסקירי שרות המבחן והמעקב אחר הנאשם
39,SH-14-07-6140-404,"עוד נמסר על ידי הנאשם כי החל שימוש בקנאביס בגיל 15 בנסיבות חברתיות, ובגיל 17 השימוש הפך לאינטנסיבי, בשנות ה-20 לחייו התנסה גם באקסטזי וקוקאין.",תסקירי שרות המבחן והמעקב אחר הנאשם
40,SH-14-07-6140-404,הנאשם ציין כי השימוש בסמים היווה עבורו מפלט ומקור להרגעה וויסות עצמי והודה כי לא התכוון לעבור הליך טיפולי משמעותי בשל חוסר רצונו לוותר על השפעת הסם עליו לצד הקושי לשתף מתוך עולמו הפנימי במסגרות הטיפול.,תסקירי שרות המבחן והמעקב אחר הנאשם
41,SH-14-07-6140-404,הנאשם הודה באופן פורמאלי בחלק מעובדות כתב האישום ונטה להפחית ממשמעותן וטען כי ביצע אותן בשל התמכרותו לסמים ומתוך הצורך לממנם.,תסקירי שרות המבחן והמעקב אחר הנאשם
42,SH-14-07-6140-404,"הנאשם הביע עמדה קורבנית ביחס לחלק מהאישומים נגדו, שלל עיסוק בסחר בסמים וטען שרק תיווך, ובתמורה קיבל סמים לצריכתו העצמית.",תסקירי שרות המבחן והמעקב אחר הנאשם
43,SH-14-07-6140-404,"הנאשם החליט לפנות טרם מעצרו לקהילה הטיפולית ""רטורנו"" אך לא שולב בה כיוון שלא היה לו כסף לממן את עלות הטיפול באופן פרטי.",תסקירי שרות המבחן והמעקב אחר הנאשם
44,SH-14-07-6140-404,שרות המבחן התרשם כי הצהרותיו של הנאשם בדבר רצונו לחולל שינוי בחייו נובעות מתוך שיקולי רווח והפסד נוכח ההליכים המשפטיים המתנהלים נגדו ולא מתוך מוטיבציה פנימית לשיקום.,תסקירי שרות המבחן והמעקב אחר הנאשם
45,SH-14-07-6140-404,"שרות המבחן העריך כי מאפייני אישיותו, כפי שפורטו בתסקיר, התמכרותו לסמים, קשריו החברתיים השוליים, חובותיו הכספיים, היעדר שיתוף פעולה ומוטיבציה לעבור הליך טיפולי בעבר, מעידים על סיכון גבוה להתנהגות דומה בעתיד ועל סיכוי נמוך להצלחה בהליך טיפולי משמעותי וארוך טווח.",תסקירי שרות המבחן והמעקב אחר הנאשם
46,SH-14-07-6140-404,"שרות המבחן המליץ כי במידה ובית המשפט יאפשר לנאשם להשתלב בקהילה טיפולית ""רטורנו"" אזי העברתו למסגרת תהיה מדלת לדלת.",תסקירי שרות המבחן והמעקב אחר הנאשם
47,SH-14-07-6140-404,"לחלופין, אם בית המשפט יטיל עליו עונש מאסר בפועל אז יתרת המאסר תאפשר שילובו בהליך טיפולי ייעודי בתחום ההתמכרויות, בתוך הכלא.",תסקירי שרות המבחן והמעקב אחר הנאשם
48,SH-14-07-6140-404,"ביום 5/2/15, ניתנה כאמור החלטה להעברת הנאשם לקהילה הטיפולית.",תסקירי שרות המבחן והמעקב אחר הנאשם
49,SH-14-07-6140-404,"על פי התסקיר, הנאשם השתלב בקהילת ""רטרונו"" ביום 11/2/15.",תסקירי שרות המבחן והמעקב אחר הנאשם
50,SH-14-07-6140-404,גורמי הטיפול התרשמו כי הנאשם בעל מוטיבציה ורצון לערוך שיוני בחייו.,תסקירי שרות המבחן והמעקב אחר הנאשם
51,SH-14-07-6140-404,"צויין שהנאשם שיתף פעולה באופן מלא, נשמע להוראות הצוות ואינו חורג מכללי המסגרת ומגבלותיה.",תסקירי שרות המבחן והמעקב אחר הנאשם
52,SH-14-07-6140-404,"עוד נמסר כי הנאשם שימש בתפקידים בעלי אחריות, דרכם למד להציב גבולות לאחרים ולעצמו, הנאשם הפגין רצינות ואחריות.",תסקירי שרות המבחן והמעקב אחר הנאשם
53,SH-14-07-6140-404,"בנוסף, הנאשם לקח חלק בשיחות פרטניות, בהם התקשה לשתף ולבטא את תחושותיו ורגשותיו אך התמודד עם קשיים אלה.",תסקירי שרות המבחן והמעקב אחר הנאשם
54,SH-14-07-6140-404,"שרות המבחן התרשם כי על אף שהנאשם נמצא בתחילת ההליך הטיפולי, הוא מגויס לו, משתף פעולה ומפגין נכונות לעבור שינוי.",תסקירי שרות המבחן והמעקב אחר הנאשם
55,SH-14-07-6140-404,"שרות המבחן המליץ על המשך שהייתו של הנאשם בהליך הטיפולי בקהילת ""רטרונו"" ודחיית הדיון בעניינו ב-3 חודשים.",תסקירי שרות המבחן והמעקב אחר הנאשם
56,SH-14-07-6140-404,"בהתאם לתסקיר, הנאשם המשיך לשתף פעולה, עבר תהליך טיפולי חיובי בקהילה והתוודע לרגשותיו ודפוסי התנהגותו.",תסקירי שרות המבחן והמעקב אחר הנאשם
57,SH-14-07-6140-404,הנאשם הביע רצון להשתלב בחברה ובשוק העבודה אך הביע דאגה וחששות בעקבות ניסיונותיו שכשלו בעבר.,תסקירי שרות המבחן והמעקב אחר הנאשם
58,SH-14-07-6140-404,"הצוות הטיפולי המליץ על המשך שיקומו של הנאשם בהוסטל ""בית בחצי הדרך"" לתקופה של 3 חודשים לשימור השינוי שעבר.",תסקירי שרות המבחן והמעקב אחר הנאשם
59,SH-14-07-6140-404,"באשר לתיק שצורף 42842-03-14, ציין שרות המבחן כי מדובר בעבירות שבוצעו בתקופת התמכרותו לסמים ועל רקע זה.",תסקירי שרות המבחן והמעקב אחר הנאשם
60,SH-14-07-6140-404,"ביום 6/9/15 קבעתי כי הנאשם ימשיך במסלול הטיפולי בהוסטל ""בית בחצי הדרך"" בהמשך להליך הטיפולי בקהילת ""רטורנו"", בפיקוחם של גורמי הטיפול, והוריתי לשרות המבחן על הגשת תסקיר משלים שיכלול פירוט לגבי ההתקדמות בהליך הטיפולי והשתלבותו של הנאשם בעבודה.",תסקירי שרות המבחן והמעקב אחר הנאשם
61,SH-14-07-6140-404,הנאשם דיווח על שביעות רצון מההליך הטיפולי שעבר ותחושת סיפוק עצומה נוכח שילובו במפעל הרהיטים עצמל'ה.,תסקירי שרות המבחן והמעקב אחר הנאשם
62,SH-14-07-6140-404,הנאשם הציג מכתב ממעסיקו ששיבח את עבודתו והתקדמותו בחברה וציין כי הנאשם מהווה חלק חשוב מאוד במהלך העבודה ותורם למערכת וכי ישמחו אם הוא ימשיך בעבודתו המסורה בחברה.,תסקירי שרות המבחן והמעקב אחר הנאשם
63,SH-14-07-6140-404,"הנאשם שיתף כי בכוונתו להעתיק את מקום מגוריו מצפת לבית שמש לשימור מערכת התמיכה שבנה באזור והמשך עבודתו במפעל, והוסיף כי הוא מסדיר את חובותיו.",תסקירי שרות המבחן והמעקב אחר הנאשם
64,SH-14-07-6140-404,עוד מסר הנאשם כי הוא מעוניין להמשיך את שהותו בהוסטל על מנת לשמור על ניקיונו מסמים וניהול אורח חיים נורמטיבי ותקין.,תסקירי שרות המבחן והמעקב אחר הנאשם
65,SH-14-07-6140-404,"משיחה שערך שרות המבחן עם העו""ס המטפל בנאשם בהוסטל ומדוח סיכום תקופתי, עלה כי הנאשם השתלב בהוסטל בצורה טובה, עשה את המוטל עליו ועמד בדרישות ובכללי ההוסטל, השתתף בקבוצות טיפוליות ובשיחות פרטניות וביטא רצון ללמוד ליישם את הדרך החדשה ולהצליח להשתמש בכלים של תוכנית ""12 הצעדים"" לגמילה מהתמכרות בחיי היומיום.",תסקירי שרות המבחן והמעקב אחר הנאשם
66,SH-14-07-6140-404,"שרות המבחן ציין כי מאז ביצוע העבירות הנידונות, לא נפתחו נגדו תיקים פליליים.",תסקירי שרות המבחן והמעקב אחר הנאשם
67,SH-14-07-6140-404,"שרות המבחן התרשם כי הנאשם ערך שינויים משמעותיים בחייו והמשיך להפגין מחוייבות לתהליך הטיפולי שעבר, עוד התרשם שרות המבחן, כי הנאשם הפגין מוטיבציה פנימית לשינוי ולשמירת ניקיונו מסמים, וביטא נכונות להמשיך ולנהל אורח חיים תקין ונורמטיבי תוך לקיחת אחריות בתחומי חייו השונים.",תסקירי שרות המבחן והמעקב אחר הנאשם
68,SH-14-07-6140-404,שרות המבחן חזר על המלצתו להטיל על הנאשם צו מבחן למשך 12 חודשים והארכת מאסר על תנאי.,תסקירי שרות המבחן והמעקב אחר הנאשם
69,SH-14-07-6140-404,תסקיר מיום 12/1/16,תסקירי שרות המבחן והמעקב אחר הנאשם
70,SH-14-07-6140-404,"משיחה שערך שרות המבחן עם העו""ס המטפל בנאשם במסגרת ההוסטל עלה, כי הנאשם המשיך בשיתוף פעולה לשביעות רצון מטפליו, הפגין אחריות רבה וניכר כי עבר שינוי עמוק ומשמעותי בחייו.",תסקירי שרות המבחן והמעקב אחר הנאשם
71,SH-14-07-6140-404,עוד נמסר כי הנאשם עתיד לסיים את ההליך הטיפולי בהוסטל והוא יופנה להמשך טיפול ביחידה להתמכרויות באזור מגוריו החדש – בית שאן ולהמשיך לעבוד במקום בו שולב.,תסקירי שרות המבחן והמעקב אחר הנאשם
72,SH-14-07-6140-404,"באשר לכתב האישום המצורף, טען הנאשם כי ביצוע העבירות היה בתקופה בה ניהל אורח חיים שולי והתמכרותי.",תסקירי שרות המבחן והמעקב אחר הנאשם
73,SH-14-07-6140-404,שרות המבחן חזר על התרשמותו מיום 8/12/15 ועל המלצתו מאותו יום.,תסקירי שרות המבחן והמעקב אחר הנאשם
74,SH-14-07-6140-404,"ביום 17/1/16, הפניתי את תשומת לב שרות המבחן לטעות שנפלה בתסקיר, לפיה הנאשם מתגורר ועובד בבית שמש ולא בבית שאן, עוד הוריתי לשרות המבחן להגיש תסקיר משלים אודותיו, שיכלול דיווח על המשך שיקומו ובמסגרת זו גם יבצע בדיקות שתן, בנוסף יכלול התסקיר התייחסות של רשויות הרווחה על ההכנות שמבצע הנאשם לקראת מעבר משפחתו מצפת לבית שמש.",תסקירי שרות המבחן והמעקב אחר הנאשם
75,SH-14-07-6140-404,"משיחה שקיים שרות המבחן עם העו""ס המטפלת בנאשם במסגרת היחידה להתמכרויות בבית שמש עלה, כי הנאשם עתיד להשתלב בקבוצה טיפולית בחודש מאי ובהמשך שיחות פרטניות במסגרת היחידה.",תסקירי שרות המבחן והמעקב אחר הנאשם
76,SH-14-07-6140-404,עוד נמסר כי הנאשם מסר בדיקות שתן על בסיס שבועי שהעידו על ניקיון מחומרים פסיכואקטיביים.,תסקירי שרות המבחן והמעקב אחר הנאשם
77,SH-14-07-6140-404,"שרות המבחן מסר כי בקשת הנאשם להעתיק את דירת השיכון הציבורי מצפת לבית שמש, נדחתה על ידי חברת עמידר.",תסקירי שרות המבחן והמעקב אחר הנאשם
78,SH-14-07-6140-404,בעקבות דחייה זו החליטו הנאשם ואשתו לא להעתיק את מקום מגוריהם לבית שמש אך הנאשם ימשיך את שהותו בבית שמש עד ליום 18/5/16 על מנת לסיים את תפקידו במקום העבודה ולאחר מכן ישוב להתגורר עם משפחתו בצפת.,תסקירי שרות המבחן והמעקב אחר הנאשם
79,SH-14-07-6140-404,נמסר כי מאז ביצוע העבירות לא נפתחו נגד הנאשם תיקים פליליים.,תסקירי שרות המבחן והמעקב אחר הנאשם
80,SH-14-07-6140-404,שרות המבחן חזר על המלצתו בדבר הטלת צו מבחן על הנאשם למשך 12 חודשים והארכת המאסר על תנאי.,תסקירי שרות המבחן והמעקב אחר הנאשם
81,SH-14-07-6140-404,"לנוכח הצהרת הנאשם כי בכוונתו לשוב עם משפחתו מאזור בית שמש, חזרה לעירו צפת, מקום ביצוע העבירות, הוריתי ביום 29/5/16, כי יוגש תסקיר משלים, בו תיבחן חזרתו לאזור הצפון ולעיר צפת, ותובא התייחסות להמשך הליך הגמילה, הניקיון מסמים והליך השיקום.",תסקירי שרות המבחן והמעקב אחר הנאשם
82,SH-14-07-6140-404,"בתסקיר זה, אשר היה הראשון שהוגש לאחר שהנאשם חזר להתגורר בצפת, חל מפנה מדאיג במגמה החיובית שבתסקירים.",תסקירי שרות המבחן והמעקב אחר הנאשם
83,SH-14-07-6140-404,"התסקיר, שהיה הפעם לקוני ביותר, מסר כי מעיון בגיליון הרשעותיו של הנאשם עלה, כי הנאשם לא השכיל לבצע שינוי משמעותי באורח חייו וכי אין במעורבות שרות המבחן בעניינו כדי להפחית את הסיכון להישנות התנהגות עוברת חוק מצדו.",תסקירי שרות המבחן והמעקב אחר הנאשם
84,SH-14-07-6140-404,שרות המבחן המליץ הפעם לסיים את ההליך המשפטי ללא המשך מעורבותו.,תסקירי שרות המבחן והמעקב אחר הנאשם
85,SH-14-07-6140-404,"בדיון שהתקיים ביום 14/9/16, מסר ב""כ המאשימה כי לנאשם נפתח תיק (מב""ד) מהעת האחרונה.",תסקירי שרות המבחן והמעקב אחר הנאשם
86,SH-14-07-6140-404,"הנאשם התייחס לאותו תיק, שעמד ככל הנראה מאחורי המלצתו השלילית של התסקיר, וטען כי עניינו נוכחות בלתי פלילית שלו במקום שבו ככל הנראה מקיימים הימורים.",תסקירי שרות המבחן והמעקב אחר הנאשם
87,SH-14-07-6140-404,"במועד זה הוריתי לשרות המבחן לערוך תסקיר משלים ומעמיק מסכם, המתייחס למצבו של הנאשם מבחינת שימוש בסמים, מעורבות פלילית, תעסוקה וטיפול.",תסקירי שרות המבחן והמעקב אחר הנאשם
88,SH-14-07-6140-404,"בתסקיר זה השתנתה עמדת שרות המבחן, שחזר להמלצתו החיובית לגבי הנאשם.",תסקירי שרות המבחן והמעקב אחר הנאשם
89,SH-14-07-6140-404,"על פי התסקיר, הנאשם שיתף כי החל בעבודה בחברת רהיטים, הציג תלוש שכר והביע שביעות רצון ממנה.",תסקירי שרות המבחן והמעקב אחר הנאשם
90,SH-14-07-6140-404,"מתוך שיחה עם העו""ס המטפל בנאשם ביחידה להתמכרויות בצפת ומדוחות שהועברו לשרות המבחן עלה, כי הנאשם החל טיפול ביחידה להתמכרויות בצפת בחודש מאי 2016, הגיע ליחידה בעקביות והתמדה, מסר בדיקות שתן שהעידו על ניקיון מחומרים פסיכואקטיביים.",תסקירי שרות המבחן והמעקב אחר הנאשם
91,SH-14-07-6140-404,הנאשם שיתף פעולה באופן מלא עם הטיפול והתייחס ברצינות להליך השיקום שלו וגילה מודעות לגורמי סיכון פנימיים וחיצוניים ולדפוסים מכשילים.,תסקירי שרות המבחן והמעקב אחר הנאשם
92,SH-14-07-6140-404,"שרות המבחן ציין כי הדפוסים העיקריים שמהווים סיכון עבור הנאשם הם הצורך שלו בשליטה וההרס העצמי, שנובע מהיעדר הכרה בכך שמגיע לו שיהיה לו טוב, זאת נוסף על רגשות האשם ביחס לילדיו בתקופה בה לא נכח בחייהם.",תסקירי שרות המבחן והמעקב אחר הנאשם
93,SH-14-07-6140-404,נושאים אלה העלה הנאשם בטיפולים נוסף על היחסים עם אשתו והבדידות שחש בצפת.,תסקירי שרות המבחן והמעקב אחר הנאשם
94,SH-14-07-6140-404,הנאשם הביע תקווה כי ישוב בעתיד להתגורר בבית שמש עם משפחתו הגרעינית.,תסקירי שרות המבחן והמעקב אחר הנאשם
95,SH-14-07-6140-404,"שרות המבחן ציין כי מעיון בגיליון רישומו הפלילי של הנאשם, עולה חשד להמשך ביצוע עבירות על ידו.",תסקירי שרות המבחן והמעקב אחר הנאשם
96,SH-14-07-6140-404,שרות המבחן ציין כי מעבר הנאשם לצפת מורכב עבורו וחשף אותו למצבי סיכון כמו מפגשים אקראיים עם חברה שולית ועבריינית שהיה עמה בקשר בעבר.,תסקירי שרות המבחן והמעקב אחר הנאשם
97,SH-14-07-6140-404,שרות המבחן ציין עוד כי הנאשם לא שיתף באירועים שהתרחשו בחייו מאז חזרתו לצפת ושיש בהם כדי להביא להתדרדרותו וחזרה לדפוסים עברייניים.,תסקירי שרות המבחן והמעקב אחר הנאשם
98,SH-14-07-6140-404,להערכת שרות המבחן התנהלותו זו של הנאשם עלולה להגביר את הסיכון להתדרדרות ולנסיגה בהליך הטיפולי המשמעותי בו מצוי הנאשם.,תסקירי שרות המבחן והמעקב אחר הנאשם
99,SH-14-07-6140-404,"משיחה נוספת שקיים שרות המבחן עם העו""ס המטפל בנאשם במסגרת היחידה להתמכרויות עלה כי הנאשם הפגין מוטיבציה פנימית לשינוי, שיקום ושימור ניקיונו מסמים, שיתף פעולה באופן מלא עם ההליך הטיפולי והביע נכונות להמשיך ולנהל אורח חיים נורמטיבי ותקין ולקח אחריות בתחומי חייו השונים.",תסקירי שרות המבחן והמעקב אחר הנאשם
100,SH-14-07-6140-404,הנאשם ביטא רצון לעבור טיפול זוגי ומשפחתי עם בת זוגו.,תסקירי שרות המבחן והמעקב אחר הנאשם
101,SH-14-07-6140-404,שרות המבחן חזר על המלצתו להטיל על הנאשם צו מבחן לתקופה של 12 חודשים והארכת עונש מאסר על תנאי.,תסקירי שרות המבחן והמעקב אחר הנאשם
102,SH-14-07-6140-404,"ב""כ המאשימה הגישה את טיעוניה לעונש בכתב.",טיעוני הצדדים לעונש
103,SH-14-07-6140-404,"בטיעונים לעונש מפורטים פירטה  המאשימה אודות הערכים החברתיים שנפגעו, מדיניות הענישה הנוהגת והנסיבות הקשורות בביצוע העבירה, ועל סמך אלה קבעה כי מתחם העונש ההולם הוא –",טיעוני הצדדים לעונש
104,SH-14-07-6140-404,"ב""כ הנאשם התייחס לנסיבות חייו הקשות של הנאשם שהביאו אותו להסתבך בפלילים מגיל צעיר.",טיעוני הצדדים לעונש
105,SH-14-07-6140-404,"ב""כ הנאשם הפנה לאמור בתסקירי שרות המבחן וטען כי הנאשם אינו משתמש יותר בסמים ונמצא בפיקוח של שרות המבחן מעל שנתיים.",טיעוני הצדדים לעונש
106,SH-14-07-6140-404,"ב""כ הנאשם ביקש לסטות ממתחם העונש למען שיקומו של הנאשם, ועתר להשית עליו צו מבחן לתקופה של שנה על פי המלצות התסקיר.",טיעוני הצדדים לעונש
107,SH-14-07-6140-404,"הביע צערו העוול שגרם לחברה, התייחס גם לתיק הפציעה וטען כי כלל העבירות בוצעו  סביב מעגל ההתמכרות לסמים.",טיעוני הצדדים לעונש
108,SH-14-07-6140-404,הנאשם הטעים כי הוא נקי מסמים ואלכוהול מזה 22 חודשים.,טיעוני הצדדים לעונש
109,SH-14-07-6140-404,עוד הסביר כי היום הוא עובד בתור מנהל מחסן במחסני מכירת רהיטים.,טיעוני הצדדים לעונש
110,SH-14-07-6140-404,עוד ציין כי הוא ואשתו מסדירים את חובותיהם.,טיעוני הצדדים לעונש
111,SH-14-07-6140-404,"הנאשם טען כי הוא בקשר טוב עם ילדיו ומשפחתו, וכי הוא נמצא בקשר רצוף עם היחידה להתמכרויות, משתתף בקבוצת מכורים אנונימיים ומוסר בדיקות שתן על בסיס קבוע ושבועי.",טיעוני הצדדים לעונש
112,SH-14-07-6140-404,"הנאשם ביקש מבית המשפט לתת לו הזדמנות להמשיך ולהתקדם, והסביר כי הוא מוכן להיות בתקופת מבחן וכי הדבר יעזור לו.",טיעוני הצדדים לעונש
113,SH-14-07-6140-404,"תיקון 113 לחוק העונשין קובע את העיקרון המנחה בענישה, והוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה
114,SH-14-07-6140-404,"כידוע, תיקון 113 קבע את ""דרך המלך"" לענישה, והיא קביעת מתחם עונשי הולם, ואזי הצבת העונש בתוך המתחם, ואולם בנוסף, נקבע גם מסלול המאפשר חריגה מהמתחם העונשי לשיקולי שיקום.",דיון והכרעה
115,SH-14-07-6140-404,"בעניינו של הנאשם שבפני, בדעתי לנקוט באותו מסלול חלופי, שכן שוכנעתי כי יש לסטות ממתחם העונש הראוי, ולהעדיף את מסלול השיקום והטיפול על פני שיקולי הגמול והעונש.",דיון והכרעה
116,SH-14-07-6140-404,"בקביעת מתחם העונש, על בית המשפט להתחשב בערך החברתי שנפגע כתוצאה מביצוע העבירה, מידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
117,SH-14-07-6140-404,"ב""כ המאשימה טענה למתחמי ענישה נפרדים לגבי חלק מהעבירות בהן הורשע הנאשם, תוך פירוט הערכים המוגנים בעבירות, התייחסות בתי המשפט לחומרתן ולגבי הצורך במיגורן.",דיון והכרעה
118,SH-14-07-6140-404,"בנוסף, התייחסה לנסיבות הקשורות בביצוע העבירה.",דיון והכרעה
119,SH-14-07-6140-404,"הכרחי להזכיר את הידוע, ולפיו עבריינות הסמים גורמת לציבור נזקים רבים, ישירים ועקיפים, אישיים וכלל חברתיים.",דיון והכרעה
120,SH-14-07-6140-404,"חוקים האוסרים על שימוש והפצת סמים מגינים על בריאות היחידים והציבור, וגם רכוש הציבור, הסדר הציבורי, הביטחון האישי ורמת החיים, שכן אין מחלוקת בדבר קיומו של קשר הדוק בין עבריינות בתחום הסמים לעבירות הרכוש והאלימות.",דיון והכרעה
122,SH-14-07-6140-404,"מתוך פסיקה ענפה שניתנה, להלן מספר דוגמאות שמלמדות את החומרה המיוחסת לעבירות אלה, תוך שמובהר כי העונש בגין ביצוען יכול להגיע גם למאסרים משמעותיים לריצוי בפועל.",דיון והכרעה
123,SH-14-07-6140-404,"על אף חומרתן של עבירות הסמים, ובהקשר למתחם הענישה במקרה זה - כפי שהקדמתי ואמרתי, בדעתי לסטות ממתחם הענישה, ואף להורות על הארכתו של מאסר מותנה שתלוי ועומד נגד הנאשם, כך שלא יישא כל מאסר בפועל.",דיון והכרעה
124,SH-14-07-6140-404,"לפיכך, לא מצאתי בעת זו צורך לקבוע מסמרות באשר למתחם העונש, או למתחמי הענישה, הנכונים לכלל העבירות בהן הנאשם הורשע בתיק העיקרי, יחד עם התיקים המצורפים.",דיון והכרעה
125,SH-14-07-6140-404,"אף על פי שמתחם הענישה אליו טענה המאשימה נראה גבוה מזה הנכון, אציין ואזכיר שוב כי מדובר בעבירות סחר בסמים, בין היתר סמים ""קשים"", וכן שימוש בסמים, ובנוסף תיק אלימות שעניינו פציעה באגרוף ואיומים – כל אלה יחדיו מצטרפים ללא ספק למתחם ענישה אשר קצהו התחתון מתחיל במאסר בפועל, וקצהו העליון מסתיים במאסר ממושך ומשמעותי.",דיון והכרעה
126,SH-14-07-6140-404,"נראה כי ב""כ הנאשם לא חלק על עניין חומרתן של העבירות ולא סתר את הטענות לגבי מתחם באופן כללי.",דיון והכרעה
127,SH-14-07-6140-404,"יש לקוות כי הנאשם יתמיד בהליך הטיפולי, וכי הצורך לקבוע את מתחמי הענישה המדוייקים לגביו לא יקום לעולם.",דיון והכרעה
128,SH-14-07-6140-404,"אם חלילה ימעד, ועניין ענישתו יתעורר שוב, הרי שאז ייקבע המתחם, ועל כך אגיד שדיה לצרה בשעתה, ונקווה ששעה זו לא תגיע.",דיון והכרעה
129,SH-14-07-6140-404,חריגה ממתחם הענישה משיקולי שיקום בהתאם להוראות סעיף 40ד לחוק העונשין.,דיון והכרעה
130,SH-14-07-6140-404,"כאמור, הליך זה מלווה את הנאשם כבר קרוב לשנתיים.",דיון והכרעה
131,SH-14-07-6140-404,"הנאשם בן 35,  נשוי ואב לשלושה ילדים.",דיון והכרעה
132,SH-14-07-6140-404,"לנאשם עבר פלילי מכביד הכולל מאסרים בפועל, הראשון בתיקים לגביהם נדון היה  בשל גניבת אופניים בגיל 17, ואילו הרשעתו האחרונה של הנאשם היא מיום 1/12/11, בגין החזקה ושימוש בכלים להכנה או לצריכת סם, בבית משפט השלום בצפת, שם הוטל עליו מאסר על תנאי בן 7 חודשים.",דיון והכרעה
133,SH-14-07-6140-404,"בין לבין צבר הנאשם לחובתו עשר הרשעות קודמות, בגין עבירות סמים, גניבה, החזקת סכין, חבלה חמורה, חבלה כשעבריין מזויין, תקיפה סתם, הפרת הוראה חוקית, גניבה מרכב, חבלה במזיד ברכב, הטרדת עד, שבל""ר ונטישה, איומים, גניבת דבר דואר וכו'.",דיון והכרעה
134,SH-14-07-6140-404,"הליך השיקום הממושך אותו עבר הנאשם החל בהסכמתה של המאשימה, עוד בחודש ינואר 2015.",דיון והכרעה
135,SH-14-07-6140-404,"באותו מועד, עמד בפנינו תסקיר ראשון לגבי הנאשם, שניתן לכנותו ""תסקיר בעייתי"", שכלל  תחזית לא נקייה מספקות לגבי סיכויי השיקום, והמלצה אמביוולנטית של שרות המבחן.",דיון והכרעה
136,SH-14-07-6140-404,"הנאשם הצהיר באותו מועד על כך שלראשונה בחייו הוא מבקש להתמסר לתהליך של שיקום וגמילה, וכי החל בסידורים מול קהילת ""רטורנו"" עוד קודם למעצרו.",דיון והכרעה
137,SH-14-07-6140-404,"המאשימה הייתה זו שהסכימה באותו מועד לתת לנאשם הזדמנות, וזאת למרות הבעייתיות שבתסקיר, ולמרות חומרת העבירות המיוחסות לנאשם יחד עם עברו הפלילי.",דיון והכרעה
138,SH-14-07-6140-404,"מקרא דבריו של ב""כ המאשימה באותה ישיבה, מיום 5/2/15, מבהירה כי המאשימה אמנם לא התחייבה לכל עמדה עונשית סופית בהליך זה, ואולם  איחלה לנאשם את ברכת הדרך, והסכימה לשחרר אותו מהמעצר ישירות לקהילה הטיפולית, על אף הנתונים השליליים שהיו לנאשם אז והיום.",דיון והכרעה
139,SH-14-07-6140-404,"מצאתי לנכון לציין, כי אלמלא הסכמת המאשימה, לא בטוח כלל אם הייתי נעתרת אז לבקשת הנאשם לעבור לקהילה הטיפולית, לנוכח הסיכון לציבור אשר היה כרוך בשחרורו אז מהמעצר, והוא שוחרר בעיקר בזכות עמדת התובע באותו דיון.",דיון והכרעה
140,SH-14-07-6140-404,"נכון לעת זו, בסופה של תקופה בה ראינו את הנאשם מצליח במסלול, נראה כי טוב עשתה המאשימה בכך שנתנה בנאשם אמון, ולא ברור מדוע כעת שינתה מטעמה לגבי סיום ההליך, שכן בקשתה להשית מאסר ממושך בפועל, על נאשם ששוחרר למסגרת טיפולית בהסכמה, והצליח בה – נראית חריגה ובלתי מקובלת.",דיון והכרעה
141,SH-14-07-6140-404,אני סבורה כי עמדת המאשימה מהווה כשלעצמה שיקול בענישה במקרה זה.,דיון והכרעה
142,SH-14-07-6140-404,"המאשימה לא התחייבה אמנם לכל עמדה עונשית במעמד ההעברה ""מדלת לדלת"", ואולם אנו מצויים כשנתיים אחרי שהנאשם יצא למסלול מורכב ומאתגר של גמילה, בהסכמת המאשימה, ועמד בדרישותיו בהצלחה.",דיון והכרעה
143,SH-14-07-6140-404,"בנסיבות אלה, עצם הסכמת המאשימה בתחילתו של ההליך, יוצרת מידה לא מבוטלת של הסתמכות אצל הנאשם, לפיה צפוי שאם לא ימעד, הרי שהמאשימה תימנע מעמדה עונשית הכוללת כליאה מחודשת.",דיון והכרעה
144,SH-14-07-6140-404,"העבירות בהן הורשע הנאשם, בתיק המרכזי ובתיקים שצורפו, בוצעו לפני שנתיים וחצי ולמעלה מכך.",דיון והכרעה
145,SH-14-07-6140-404,"מדובר בעבירות סמים, כמו גם בתיק אחד שעניינו אלימות.",דיון והכרעה
146,SH-14-07-6140-404,"לגבי אותו תיק אלימות, שבו פצע הנאשם את שכנו, מצאתי לקבל את גרסת הנאשם, שהושמעה בטיעונים לעונש, לפיה מדובר היה בפציעתו של אדם עמו היה הנאשם בקשר על רקע חייו העברייניים טרם השיקום, ועל רקע צריכת הסמים.",דיון והכרעה
147,SH-14-07-6140-404,"אציין כי אילו היה מדובר באלימות כלפי קורבן מזדמן תמים, הרי שהיה קשה יותר לגזור בו ענישה מקילה החורגת ממתחם הענישה.",דיון והכרעה
148,SH-14-07-6140-404,"דומה כי אין צורך לומר עד כמה קשה ומייסר הוא הליך של גמילה, נקיון מסמים ושיקום.",דיון והכרעה
149,SH-14-07-6140-404,"מי שנחוש לשנות את אורחות חייו, להיגמל מסמים ולצאת ממעגל של עבריינות ותלות, ייאלץ להשקיע בכך מאמץ לתקופה בלתי מוגבלת, אשר לא מסתיימת ביום גזר הדין, ונמשכת הלאה הרבה אחרי סיום ההליך.",דיון והכרעה
150,SH-14-07-6140-404,"הנאשם עמד עד כה במשימות הנקיון מסמים, שיתוף פעולה במסגרת ואף השתלב בעבודה.",דיון והכרעה
151,SH-14-07-6140-404,"התסקיר הלקוני הלפני אחרון של שרות המבחן, זה היחידי שבו הייתה נסיגה זמנית בעמדתו החיובית של שרות המבחן, עורר את דאגתי, שכן דובר בתסקיר הראשון שנערך לאחר שהנאשם שב להתגורר בצפת.",דיון והכרעה
152,SH-14-07-6140-404,חששתי שמא הנאשם שב לסורו לאחר שהתקרב חזרה לסביבה שבה פעל שנים ארוכות בעולם עברייני.,דיון והכרעה
153,SH-14-07-6140-404,"באותו תסקיר, עמדתו של שרות המבחן נומקה בכך שהרישום הפלילי של הנאשם לימד על הסתבכות חדשה בפלילים.",דיון והכרעה
154,SH-14-07-6140-404,"ואולם המאשימה, שבדקה את העניין, לא הוסיפה כל מידע עדכני לגבי הסתבכות כזו, ולא התייחסה לכך כלל בטיעוניה.",דיון והכרעה
155,SH-14-07-6140-404,"אני מקבלת, איפוא, בנקודה זו את טענת הנאשם, לפיה ככל הנראה נחקר בשל עניין שולי, שעניינו איננו סמים, ושלא הוביל להגשת כתב אישום, ולא זוקפת את העניין לחובתו.",דיון והכרעה
156,SH-14-07-6140-404,"הנאשם התייצב כנדרש לכל הדיונים, קיבל בהסכמה וללא טרוניה כל החלטה לדחות את הדיונים לקבלת תסקיר נוסף, ועמד בכל הדרישות שהוצבו בפניו.",דיון והכרעה
157,SH-14-07-6140-404,מצאתי את נכונותו לשנות את חייו כנכונות כנה.,דיון והכרעה
158,SH-14-07-6140-404,"בסופו של דבר, המלצתו של שרות המבחן לנאשם הנה להמשיך במסלול של פיקוח ושיקום, ובדעתי, כפי שכבר ציינתי, לקבל המלצה זו.",דיון והכרעה
160,SH-14-07-6140-404,"אני סבורה שהשתת תקופת מבחן משמעותית, ארוכה מזו המומלצת, יחד עם מאסר מותנה ישמשו לנאשם גורם מרתיע, שעה שיהיה חשוף לסיכון שעונשו יוחמר – אם יפר את תנאי המבחן, ישתמש בסמים, או חלילה יבצע עבירה נוספת.",דיון והכרעה
161,SH-14-07-6140-404,בטרם תישמע השורה התחתונה ראוי יהיה לאחל לנאשם הצלחה בהמשך דרכו.,דיון והכרעה
162,SH-14-07-6140-404,"נוכח האמור לעיל, אני גוזרת את עונשו של הנאשם כדלקמן:",סוף דבר 
163,SH-14-07-6140-404,צו מבחן לתקופה של שנתיים מהיום.,סוף דבר 
164,SH-14-07-6140-404,"בתקופה זו על הנאשם לעמוד בפיקוח שירות המבחן ולבצע את כל אשר יוטל עליו, לרבות התייצבות לבדיקות סמים במסגרת שבה הוא משולב או ישולב.",סוף דבר 
165,SH-14-07-6140-404,"בית המשפט מסביר בזאת לנאשם בלשון פשוטה את משמעות הצו ומזהיר אותו, שאם לא ימלא אחר הצו מכל בחינה שהיא או יעבור עבירה נוספת יהיה צפוי לעונש על העבירות שבגללן ניתן הצו ובית המשפט יוכל לגזור את דינו מחדש.",סוף דבר 
166,SH-14-07-6140-404,"4 חודשי מאסר על תנאי, ואולם הנאשם לא יישא עונש זה אלא אם יעבור במהלך תקופה של שנתיים מהיום כל עבירת אלימות מסוג עוון או פשע לרבות איומים.",סוף דבר 
167,SH-14-07-6140-404,"6 חודשי פסילה על תנאי מלקבל או להחזיק רישיון נהיגה, והתנאי הוא שלא יעבור עבירות לפי פקודת הסמים המסוכנים, במשך תקופה של 3 שנים מהיום.",סוף דבר 
168,SH-14-07-6140-404,מוצגים סמים – להשמדה.,סוף דבר 
169,SH-14-07-6140-404,ככל שיש מוצגים נוספים – יוגשו בקשות וידונו.,סוף דבר 
170,SH-14-07-6140-404,המזכירות תשלח עותק גזר הדין לשרות המבחן.,סוף דבר 
171,SH-14-07-6140-404,5129371זכות ערעור לבית המשפט המחוזי תוך 45 יום מהיום.,סוף דבר 
172,SH-14-07-6140-404,"ניתן היום,  י""ט כסלו תשע""ז, 19 דצמבר 2016, במעמד הנוכחים.",סוף דבר 
173,SH-14-07-6140-404,רות שפילברג כהן 54678313,   					
