,verdict,text,part
0,SH-20-12-39880-567,"מדינת ישראל
באמצעות ב""כ עו""ד בר נמרי- לשכת תביעות פתח תקווה",כבוד השופט  דרור קלייטמן
1,SH-20-12-39880-567,"מגי מרגלית סלמה
באמצעות ב""כ עו""ד אדם אבישר",נגד
2,SH-20-12-39880-567,"חוק העונשין, תשל""ז-1977: סע'  29 (א), 499(א)(1)",נגד
3,SH-20-12-39880-567,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 13, 19.א",נגד
4,SH-20-12-39880-567,פקודת התעבורה [נוסח חדש]: סע'  43,נגד
5,SH-20-12-39880-567,"הנאשמת הורשעה על יסוד הודאתה בכתב אישום מתוקן, בביצוע עבירות קשירת קשר לעשות פשע בהתאם לסעיף 499(א)(1) לחוק העונשין התשל""ז-1977 (להלן: ""החוק"") וכן עבירה של  יצוא, יבוא, מסחר, הספקה של סמים מסוכנים בהתאם לסעיף 13+ 19 א' לפקודת הסמים המסוכנים [נוסח חדש], התשל""ג-1973 (להלן: ""הפקודה"") יחד עם סעיף 29 (א) לחוק (5 עבירות).",גזר דין
6,SH-20-12-39880-567,"בהתאם למתואר בכתב האישום המתוקן, במועדים הרלוונטיים לכתב האישום פעל דניאל שימייב (להלן: ""דניאל"") כסוחר סמים, אשר ביצע את פעולות הסחר דרך  אפליקציית ""הטלגרם"" (להלן: ""הטלגרם"").",גזר דין
7,SH-20-12-39880-567,"במועדים הרלוונטיים לכתב האישום, היו דניאל ויוליה קוקוייב (להלן: ""יוליה"") בני זוג.",גזר דין
8,SH-20-12-39880-567,"על פי המתואר בכתב האישום היו דניאל והנאשמת פועלים על פי השיטה הבאה, בראשית היה דניאל מבקש מהקונים לשלוח לו באמצעות הטלגרם צילום פנים וכתובת לביצוע העסקה.",גזר דין
9,SH-20-12-39880-567,"לאחר מכן היה דניאל מעביר את הפרטים לנאשמת, בין היתר היה דניאל מנחה את הנאשמת בדבר כמה כסף לגבות עבור הסם (להלן: ""השיטה"").",גזר דין
10,SH-20-12-39880-567,"על פי המתואר באישום הראשון לכתב האישום המתוקן:  ביום 6.4.20 סיפקה הנאשמת בהתאם לשיטה,  5 גרם סם מסוכן מסוג קנבוס (להלן: ""הסם"") בתמורה שאינה ידועה למאשימה.",גזר דין
11,SH-20-12-39880-567,"על פי המתואר באישום השני לכתב האישום המתוקן:  ביום 6.4.20 סיפקה הנאשמת בהתאם לשיטה, 10 גרם סם  בתמורה ל-550 ₪.",גזר דין
12,SH-20-12-39880-567,"על פי המתואר באישום השלישי לכתב האישום המתוקן:  ביום 6.4.20 סיפקה הנאשמת בהתאם לשיטה, בצוותא עם יוליה 5 גרם סם בתמורה ל-200 ₪.",גזר דין
13,SH-20-12-39880-567,"על פי המתואר באישום הרביעי לכתב האישום המתוקן:  ביום 7.4.20 סיפקה הנאשמת בהתאם לשיטה, סם בכמות ובתמורה שאינה ידועה למאשימה.",גזר דין
14,SH-20-12-39880-567,"על פי המתואר באישום החמישי לכתב האישום המתוקן:  ביום 10.4.20 סיפקה הנאשמת בהתאם לשיטה,  5 גרם סם ובתמורה שאינה ידוע למאשימה.",גזר דין
15,SH-20-12-39880-567,"על פי המתואר בכתב האישום המתוקן, ביום 9.8.20, באילת, השתמש השוטר סתיו אגאבאבא (להלן: ""סתיו"") ביישומון ""טלגראס"" על מנת לרכוש סם.",גזר דין
16,SH-20-12-39880-567,"בהתאם לכך סיכם כי ירכוש  20 גרם סם בתמורה ל-1,200 ₪.",גזר דין
17,SH-20-12-39880-567,"סתיו קבע להיפגש עם הסוחר במלון ""מלכת שבא""  כאשר הגיע למקום בשעה שנקבעה, קיבל שיחת טלפון מהנאשמת בו הורתה לו לצאת מן המלון  ולהיכנס לרכב מסוג סקודה, מונית (להלן: ""המונית"") אשר הייתה נהוגה בידי הנאשמת.",גזר דין
18,SH-20-12-39880-567,"מיד ובסמוך לעלייתו לרכב, מסרה הנאשמת לסתיו 3 שקיות נייר של פיצוחים ובתוכן 30.4 גרם סם.",גזר דין
19,SH-20-12-39880-567,"סתיו בתמורה מסר לנאשמת 1,200 ₪ ויצא מהרכב.",גזר דין
20,SH-20-12-39880-567,"מיד ובסמוך להשלמת העסקה נעצרה המונית, ובה נמצאו 65.95 גרם סם וכסף מזומן בסכום של 5,600 ₪.",גזר דין
21,SH-20-12-39880-567,בעניינה של הנאשמת הוגש תסקיר  מטעם שירות המבחן.,תסקיר שירות המבחן
22,SH-20-12-39880-567,בתסקיר שהוגש ביום 17.6.21.,תסקיר שירות המבחן
23,SH-20-12-39880-567,"מתואר כי הנאשמת בת 47, רווקה ואם לשני ילדים בגילאי 14 ו-12, טרם מעצרה התגוררה ברמת גן ועבדה כנהגת מונית.",תסקיר שירות המבחן
24,SH-20-12-39880-567,שירתה שירות צבאי מלא.,תסקיר שירות המבחן
25,SH-20-12-39880-567,עברה 12 ניתוחים כתוצאה מנסיבות בריאותיות מורכבות.,תסקיר שירות המבחן
26,SH-20-12-39880-567,מגדלת את ילדיה בנפרד מאביהם.,תסקיר שירות המבחן
27,SH-20-12-39880-567,"עקב מעצרה, בנה הבכור מתגורר אצל אחד מאחיה באילת ובנה הצעיר מתגורר עם אביו בחולון.",תסקיר שירות המבחן
28,SH-20-12-39880-567,הנאשמת נטלה אחריות על ביצוע העבירות והביעה חרטה כנה על התנהגותה.,תסקיר שירות המבחן
29,SH-20-12-39880-567,"תיארה כי נקלעה למצב כלכלי מורכב, בשל העובדה שהיא מפרנסת יחידה של ילדיה ובתקופה הסמוכה לביצוע העבירות קרסו עסקים אשר הייתה שותפה בהם.",תסקיר שירות המבחן
30,SH-20-12-39880-567,הנאשמת נעדרת הרשעות קודמות.,תסקיר שירות המבחן
31,SH-20-12-39880-567,הנאשמת עצורה עד תום ההליכים מיום 14.12.20.,תסקיר שירות המבחן
32,SH-20-12-39880-567,במסגרת המעצר היא עורכת מאמצים לקדם את הליך שיקומה והביעה רצון לניהול חיים נורמטיביים בעתיד.,תסקיר שירות המבחן
33,SH-20-12-39880-567,היא משולבת בעבודה במטבח ובקבוצות טיפוליות שונות.,תסקיר שירות המבחן
34,SH-20-12-39880-567,ביטאה רצון לסיים לרצות את עונשה בין כותלי הכלא.,תסקיר שירות המבחן
35,SH-20-12-39880-567,"מגורמי הטיפול בשב""ס נמסר כי שילובה  בתעסוקה  הינו לשביעות רצון הממונים עליה וכי היא משתפת פעולה בקבוצות הטיפול השונות.",תסקיר שירות המבחן
36,SH-20-12-39880-567,"ההערכה היא כי קיים סיכון להישנות עבירות, אולם שילובה של הנאשמת בטיפול  מהווה גורם ממתן ומפחית סיכון.",תסקיר שירות המבחן
37,SH-20-12-39880-567,לנוכח רצונה של הנאשמת לרצות את עונשה בין כותלי בית הסוהר לא באו בהמלצה טיפולית.,תסקיר שירות המבחן
38,SH-20-12-39880-567,הומלץ על הטלת מאסר מותנה שירתיע אותה מלחזור ולבצע עבירות.,תסקיר שירות המבחן
39,SH-20-12-39880-567,"בטרם טיעונים לעונש, העיד מר חנוך דניאל, בן זוגה לשעבר של הנאשמת.",טיעוני הצדדים
40,SH-20-12-39880-567,"בעדותו, תיאר את  ההשפעה הקשה שיש למעצרה של הנאשמת על ילדיה אשר הוא אביהם וביקש כי בית המשפט יתחשב בלקיחת האחריות של הנאשמת ובהליכים הטיפולים שעברה.",טיעוני הצדדים
41,SH-20-12-39880-567,"ב""כ המאשימה, עו""ד בר נמרי, הצביעה על הערכים המוגנים שנפגעו, המלחמה בנגע הסם ובריאות הציבור.",טיעוני הצדדים
42,SH-20-12-39880-567,עתרה כי בתיקה העיקרי של הנאשמת ייקבע מתחם הנע בין 6 ל-12 חודשי מאסר לכל עסקה ומתחם כולל לתיק המצורף הנע בין 8 ל-14 חודשי מאסר בפועל.,טיעוני הצדדים
43,SH-20-12-39880-567,הפנתה לפסיקה ענפה.,טיעוני הצדדים
44,SH-20-12-39880-567,ציינה כי לחובתה של הנאשמת 2 הרשעות קודמות.,טיעוני הצדדים
45,SH-20-12-39880-567,טענה כי מתסקיר שירות המבחן שהוגש ניתן ללמוד שהנאשמת לא עברה הליך שיקומי המצדיק סטייה מן המתחם.,טיעוני הצדדים
46,SH-20-12-39880-567,ביקשה לציין כי התיק הנוסף בוצע כארבעה חודשים לאחר התיק העיקרי ויש בכך לשם העדה על כך שלא מדובר באירועים ארעים.,טיעוני הצדדים
47,SH-20-12-39880-567,בהתאם לכך עתרה כי ייגזר על הנאשמת עונש שלא יפחת מ-28 חודשי מאסר בפועל לצד ענישה נלווית.,טיעוני הצדדים
48,SH-20-12-39880-567,"כמו כן עתרה להכרזת הנאשמת כסוחרת סמים וחילוט סך של 4,000 ₪ שנתפסו אצלה.",טיעוני הצדדים
49,SH-20-12-39880-567,"ב""כ הנאשמת, עו""ד אדם אבישר, טען כי הנאשמת הינה אישה נורמטיבית וחיובית, אשר צירוף של קריסת עסקיה ופגיעה ביכולתה להתפרנס בעקבות הקורונה הביא אותה לביצוע המעשים וזאת על מנת לספק אוכל לילדיה.",טיעוני הצדדים
50,SH-20-12-39880-567,ציין כי אבי הילדים וכן אמה של הנאשמת חולים במחלות קשות וגם הנאשמת סובלת מבעיות בריאותיות.,טיעוני הצדדים
51,SH-20-12-39880-567,"המעצר מהווה גורם משפיע על הנאשמת ולאחר שנעצרה בשנית, בחרה שלא להשתחרר למעצר בית על מנת להשתלב בטיפול בין כותלי הכלא.",טיעוני הצדדים
52,SH-20-12-39880-567,התוצאה היא קשה כי שני ילדיה הקטינים מופרדים זה מזה וגדלים בבתי אחיה ובן זוגה לשעבר.,טיעוני הצדדים
53,SH-20-12-39880-567,היא נעדרת כל עבר פלילי ומצויה בחובות.,טיעוני הצדדים
54,SH-20-12-39880-567,הוא הפנה לפסיקה מקלה בעבירות מעין אלו והצביע על המתואר בתסקיר שירות המבחן.,טיעוני הצדדים
55,SH-20-12-39880-567,הנאשמת מתפקדת בכלא בדרך שאף מסייעת לעצורות אחרות והיא מעוניינת לשוב ולנהל אורח חיים נורמטיבי מחוץ לכתלי הכלא.,טיעוני הצדדים
56,SH-20-12-39880-567,הוא עתר לכך שבית המשפט לא ימצה את מלא חומרת הדין עם הנאשמת וביקש כי ייגזרו עליה 8 חודשי מאסר בפועל.,טיעוני הצדדים
57,SH-20-12-39880-567,"ב""כ הנאשמת השלים את טיעוניו בכתב, וטען כי פרנסתה היחידה של הנאשמת היא מעבודתה כנהגת מונית ולכן עתר על כך שלא תוטל עליה פסילת רישיון נהיגה בפועל.",טיעוני הצדדים
58,SH-20-12-39880-567,"הנאשמת עצמה אמרה שהעבירות נעשו במהלך משבר הקורונה, כאשר היא הייתה במצב כלכלי ונפשי קשה.",טיעוני הצדדים
59,SH-20-12-39880-567,היא הביעה חרטה אמיתית על מעשיה וביקשה לחזור ולגדל את ילדיה והבטיחה שלא לחזור שוב על מעשים אלו.,טיעוני הצדדים
60,SH-20-12-39880-567,הערך החברתי אשר נפגע כתוצאה מהעבירות שבוצעו על ידי הנאשמת הינו הגנה על הציבור מפני הנזקים הנגרמים על ידי המשתמשים בסמים.,מתחם העונש
61,SH-20-12-39880-567,בית המשפט העליון חזר פעמים רבות על חשיבות המאבק בנגע הסמים על ידי ענישת הסוחרים בסם אשר מפיקים רווח כספי תוך גרימת נזק לאחרים.,מתחם העונש
62,SH-20-12-39880-567,"בכלל הנסיבות הקשורות לביצוע העבירה, שקלתי לחומרא את העובדה כי מדובר בעבירות המצריכות תכנון ותיאום מראש.",מתחם העונש
63,SH-20-12-39880-567,"אמנם הנאשמת שמשה כשליחה, אולם זהו חלק משמעותי בשרשרת הפצת הסם.",מתחם העונש
64,SH-20-12-39880-567,עוד התחשבתי בכך שהאישום שצורף נעבר על ידי הנאשמת בעת שהיה תלוי ועומד נגדה כבר כתב אישום בגין מעשים דומים והיא אף מצויה בתנאים מגבילים בשל כך.,מתחם העונש
65,SH-20-12-39880-567,"בחינת העבירות בהן הורשעה הנאשמת מצביעה על כך כי למרות שמדובר במספר מכירות לאנשים שונים, הרי שהמעשים מתאפיינים בדמיון וחזרתיות וקיים ביניהם קשר ענייני הדוק, ואשר על כן הם מהווים חלק מאותה תכנית עבריינית ויש לראותם כמסכת עבריינית אחת ולקבוע מתחם ענישה אחד לכולם.",מתחם העונש
66,SH-20-12-39880-567,בבחינת מדיניות הענישה הנוהגת ניתן להציע על מקרים דומים כמפורט להלן:,מתחם העונש
67,SH-20-12-39880-567,"לנוכח כל האמור לעיל, אני קובע כי מתחם הענישה ההולם נע החל מ-10 ועד ל-24 חודשי מאסר בפועל.",מתחם העונש
68,SH-20-12-39880-567,"בכלל הנסיבות שאינן קשורות בביצוע העבירה, שקלתי לקולא את הודאתה של הנאשמת ונטילת האחריות, כך גם חיסכון בזמן שיפוטי ובצורך בהעדת עדים רבים.",גזירת העונש
69,SH-20-12-39880-567,"עוד נלקחו בחשבון מאמציה של הנאשמת לשיקום והתנהלותה בין כתלי הכלא, כך גם הפגיעה הקשה בילדיה הקטינים, כתוצאה ממעצרה הממושך.",גזירת העונש
70,SH-20-12-39880-567,"הנאשמת משתפת פעולה עם גורמי שב""ס וצוינה אף התנהלותה החיובית ועזרתה לאסירות אחרות.",גזירת העונש
71,SH-20-12-39880-567,"לא התעלמתי מנסיבות חייה הבריאותיות של הנאשמת וכן מהנסיבות שעמדו ברקע לביצוע העבירות על ידה, שאין בהן על מנת לתת כל הצדקה למעשיה, אך יש בהן על מנת להשפיע על מיקומה במתחם הענישה.",גזירת העונש
72,SH-20-12-39880-567,"לא ברורה לי עתירת המאשימה לענישה של 28 חודשי מאסר בפועל, בעת שבאותו יום בו נטענו טיעונים לעונש בתיק זה, הגיעה הנאשמת להסכמה וטענה לענישתו של דני שימייב, המוזכר בכתב אישום זה כמספק הסמים לנאשמת, ל-24 חודשי מאסר וזאת בגין כתב אישום שכלל מספר גדול יותר של עסקאות בסם וכן גידול סם ב""מעבדה"" תוך נטילת חשמל בגניבה, החזקת כלים להכנת סם, החזקת סמים שלא לצריכה עצמית ושימוש בכוח למנוע מעצר.",גזירת העונש
73,SH-20-12-39880-567,"כל זאת כשבעברו הרשעות קודמות משמעותיות, שלא כמו בעניינה של הנאשמת שבפניי.",גזירת העונש
74,SH-20-12-39880-567,עתירה זו חורגת מעקרון אחידות הענישה בצורה ניכרת.,גזירת העונש
75,SH-20-12-39880-567,"לנוכח כל האמור לעיל, הגעתי למסקנה כי יש למקם את הנאשמת בתחתית מתחם הענישה.",גזירת העונש
76,SH-20-12-39880-567,"לנוכח הנסיבות שפורטו לעיל לעניין מצבה הכלכלי של הנאשמת, כך גם נסיבותיה הרפואיות, העובדה כי היא מפרנסת לבדה שני ילדים קטינים, כאשר פרנסתה היא מעבודתה כנהגת מונית.",גזירת העונש
77,SH-20-12-39880-567,"לא אטיל על הנאשמת קנס, כך גם לא פסילת רישיון נהיגה בפועל.",גזירת העונש
78,SH-20-12-39880-567,"לעניין זה התחשבתי אף בכך שמידיה של הנאשמת יחולט סכום של 4,000 ₪.",גזירת העונש
79,SH-20-12-39880-567,"לנוכח כל האמור לעיל, אני גוזר על הנאשמת את העונשים הבאים:",גזירת העונש
80,SH-20-12-39880-567,"10 חודשי מאסר בפועל, בניכוי ימי מעצרה בין התאריכים 9.8.20-14.9.20 ומתאריך 14.12.20 ועד היום.",גזירת העונש
81,SH-20-12-39880-567,"6 חודשי מאסר על תנאי למשך שלש שנים מיום שחרורה ממאסר, והתנאי הוא שלא תעבור עבירה מסוג פשע על פקודת הסמים המסוכנים.",גזירת העונש
82,SH-20-12-39880-567,"3 חודשי מאסר על תנאי למשך שלש שנים מיום שחרורה ממאסר, והתנאי הוא שלא תעבור עבירה מסוג עוון על פקודת הסמים המסוכנים.",גזירת העונש
83,SH-20-12-39880-567,"פסילת רישיון נהיגה על תנאי למשך 6 חודשים, והתנאי הוא שלא תעבור עבירה על פקודת הסמים במשך שנתיים מיום שחרורה ממאסר.",גזירת העונש
84,SH-20-12-39880-567,"אני מכריז על הנאשמת כסוחרת סמים ומורה על חילוט סך של 4,000 ₪ שנתפסו ברשותה.",גזירת העונש
85,SH-20-12-39880-567,טלפונים שנתפסו ברשותה של הנאשמת יוחזרו אליה.,גזירת העונש
86,SH-20-12-39880-567,צו להשמדת שאר המוצגים שנתפסו.,גזירת העונש
87,SH-20-12-39880-567,זכות ערעור לבית המשפט המחוזי מרכז-לוד בתוך 45 יום.,גזירת העונש
88,SH-20-12-39880-567,"ניתן היום,  כ' תמוז תשפ""א, 30 יוני 2021, בנוכחות הצדדים- ב""כ המאשימה עו""ד לילך קוטנר, ב""כ הנאשמת עו""ד אדם אבישר, הנאשמת בליווי שב""ס.",גזירת העונש
