,verdict,text,part
0,SH-21-02-6659-75,"ע""י ב""כ, עו""ד נתיאה פיצ'חזה",מדינת ישראל 
3,SH-21-02-6659-75,"ע""י ב""כ, עו""ד אמיר ברכה",נוי גל 
6,SH-21-02-6659-75,"פקודת הסמים המסוכנים [נוסח חדש], תשל""ג-1973: סע'  6, 31(6), 36א(ב)",נוי גל 
7,SH-21-02-6659-75,"חוק העונשין, תשל""ז-1977: סע'  40ג(א), 40ד(א), 400, 40יא",נוי גל 
8,SH-21-02-6659-75,"הנאשם הורשע בהתאם להודאתו בעובדות כתב האישום המתוקן בשנית בעבירות של ייצור, הכנת והפקת סם מסוכן, לפי סעיף 6 לפקודת הסמים המסוכנים [נוסח חדש], תשל""ג- 1973 (להלן: ""פקודת הסמים המסוכנים"") ונטילת חשמל, לפי סעיף 400 לחוק העונשין, תשל""ז- 1977 (להלן: ""חוק העונשין"").",פתח דבר
9,SH-21-02-6659-75,"על פי עובדות כתב האישום המתוקן בשנית, ביום 27.5.20, שכר הנאשם דירת ארבעה חדרים בראשון לציון (להלן: ""הדירה""), לצורך הקמה ותפעול מעבדה בה יגדל, יפיק ויחזיק בסמים מסוכנים מסוג קנבוס.",פתח דבר
10,SH-21-02-6659-75,"הנאשם שכר את הדירה לשנה, החל מיום 1.6.20, תמורת שכר דירה חודשי בסך 5,000 ₪.",פתח דבר
11,SH-21-02-6659-75,"הנאשם צייד את הדירה, בעצמו ו/או בעזרת אחרים, בציוד רב, לרבות מזגנים, משטחי גידול, מערכות אוורור ובקרת טמפרטורה, מערכות תאורה וחימום, חיווטי חשמל, נורות, רשתות ייבוש, מכלי השקיה, מכשיר סינון, אדניות, חומרי דישון ואדמה (להלן: ""הציוד"").",פתח דבר
12,SH-21-02-6659-75,"לשם הפעלת המעבדה, ביצע הנאשם בעצמו ו/או בעזרת אחרים שינויים במערכת החשמל, וזאת על מנת למנוע קריאה של צריכת החשמל, להימנע מתשלום עבורו ולהסוות את המעבדה.",פתח דבר
13,SH-21-02-6659-75,"הנאשם גידל במעבדה שהקים בדירה צמחים של קנבוס בכמות העולה על 40 ק""ג בשווי מוערך של 45,000 ₪ לק""ג.",פתח דבר
14,SH-21-02-6659-75,חלק מן השתילים כבר נקטפו בעת גילוי המעבדה.,פתח דבר
15,SH-21-02-6659-75,"במהלך התקופה, החל ב- 1.6.20 ועד יום מעצרו, ה- 20.1.21, נטל הנאשם, ללא רשות, חשמל בשווי 56,916.31 ₪.",פתח דבר
16,SH-21-02-6659-75,"במהלך התקופה, באמצעות תפעול המעבדה, שילם הנאשם חובות כספיים כבדים בהם היה נתון ואף רכש אופנוע מסוג אנג יאנג טיו, ל.ז.",פתח דבר
17,SH-21-02-6659-75,"14371302, שנת ייצור 2021, באמצעותו נהג להגיע למעבדה לקראת סיום התקופה, וכן, רכב מסוג מזדה, ל.ז. 61216401, שנת ייצור 2020.",פתח דבר
18,SH-21-02-6659-75,"לצרכי תפעול המעבדה, נהג לעשות שימוש במכשיר טלפון נייד מסוג אייפון.",פתח דבר
19,SH-21-02-6659-75,"במסגרת ההסדר הדיוני בין הצדדים, הופנה הנאשם לשירות המבחן לצורך עריכת תסקיר לעונש.",פתח דבר
20,SH-21-02-6659-75,אין הסכמה עונשית בין הצדדים.,פתח דבר
21,SH-21-02-6659-75,תסקיר שירות המבחן מיום 02.08.22 מפרט קורות חייו של הנאשם.,תסקיר שירות המבחן
22,SH-21-02-6659-75,"הנאשם כבן 33, נשוי ואב לשני ילדים, מתגורר עם משפחתו בחולון ועובד בתחום השליחויות.",תסקיר שירות המבחן
23,SH-21-02-6659-75,"הנאשם בעל 10 שנות לימוד, ללא תעודת בגרות.",תסקיר שירות המבחן
24,SH-21-02-6659-75,"לא גויס לשירות צבאי (על רקע הסתבכותו בעבירת אלימות, בגינה נדון לריצוי מאסר בפועל למשך תשעה חודשים), מתמודד עם חובות לבנק ולמוסדות אחרים, אך שלל, כיום, חובות לגורמים שוליים.",תסקיר שירות המבחן
25,SH-21-02-6659-75,"הנאשם תיאר כי בסמוך לביצוע העבירות, חווה אירוע טראומתי בעקבותיו התמודד עם תחושות דכאון וחרדה, קשיי שינה וקושי משמעותי בתפקוד יומיומי.",תסקיר שירות המבחן
26,SH-21-02-6659-75,הנאשם פנה לקבל טיפול פסיכיאטרי ותרופתי.,תסקיר שירות המבחן
27,SH-21-02-6659-75,"לדבריו, כיום ומזה כשנתיים, מצבו הנפשי השתפר והוא אינו מטופל תרופתית.",תסקיר שירות המבחן
28,SH-21-02-6659-75,"הנאשם נטל אחריות מלאה על מעשיו, ביטא צער ובושה על התנהלותו ואף ביטא תובנה באשר לחומרתה.",תסקיר שירות המבחן
29,SH-21-02-6659-75,שלל בעייתיות בתחום הסמים.,תסקיר שירות המבחן
30,SH-21-02-6659-75,שתי בדיקות שתן שמסר במסגרת שירות המבחן נמצאו נקיות משרידי סמים.,תסקיר שירות המבחן
31,SH-21-02-6659-75,"הנאשם הביע נכונות לשתף פעולה עם שירות המבחן, ככל שיידרש, אך לצד האמור תיאר את התנהלותו כחריגה לאורחות חייו, בעקבות תקופה משברית שחווה ושלל צורך בטיפול בתחום, כאשר לתפיסתו הוא אינו מאופיין בדפוסים שוליים.",תסקיר שירות המבחן
32,SH-21-02-6659-75,"שירות המבחן התרשם כי על אף התנהלותו של הנאשם, הוא השקיע מאמצים רבים להימנע ממעורבות שולית, ניהל אורח חיים נורמטיבי, שומר על יציבות תעסוקתית וממלא אחר תפקידיו המשפחתיים.",תסקיר שירות המבחן
33,SH-21-02-6659-75,"שירות המבחן לא התרשם כי הנאשם מאופיין בדפוסים עבריינים מושרשים והעריך כי הסיכון במצבו פחת, וזאת לאור ההליך המשפטי המהווה גורם מרתיע במצבו.",תסקיר שירות המבחן
34,SH-21-02-6659-75,"שירות המבחן לא המליץ המלצה טיפולית בעניינו של הנאשם, אך המליץ להשית עליו עונש מאסר שיכול וירוצה בדרך של עבודות שירות.",תסקיר שירות המבחן
35,SH-21-02-6659-75,מטעם המאשימה הוגש גיליון רישום תעבורתי (ת/1).,ראיות לעונש
36,SH-21-02-6659-75,"מטעם ההגנה הוגשו הראיות הבאות: מסמכים רפואיים (נ/1); טבלת פסיקה (נ/2); דו""ח מסכם חקירת מז""פ ותמונות (נ/3).",ראיות לעונש
37,SH-21-02-6659-75,"מטעם הנאשם העידה רעייתו של הנאשם, הגב' גלית גל.",עדים לעונש
38,SH-21-02-6659-75,היא סיפרה כי הנאשם עבר תקופה קשה.,עדים לעונש
39,SH-21-02-6659-75,הוא היה עד לסיטואציה בה אדם התאבד באמצעות חבל תלייה.,עדים לעונש
40,SH-21-02-6659-75,דבר שגרם לו לחרדות קשות שמנעו ממנו לתפקד כראוי.,עדים לעונש
41,SH-21-02-6659-75,"תקופה ארוכה הוא לא עבד, היה בטיפול פסיכיאטרי והמצב הכלכלי היה בכי רע.",עדים לעונש
42,SH-21-02-6659-75,"עוד סיפרה כי במהלך התקופה הזו, ליוותה אותו כשהיא הרה עם ילדם השני ולאחר שילדה, סבלה מדיכאון לאחר לידה.",עדים לעונש
43,SH-21-02-6659-75,היא סיפרה כי הנאשם הוא המפרנס העיקרי בבית ועוזר רבות עם הילדים אשר קשורים אליו מאוד.,עדים לעונש
44,SH-21-02-6659-75,"ב""כ המאשימה הדגישה את חומרת מעשיו של הנאשם.",טיעוני המאשימה
45,SH-21-02-6659-75,את הכמות הגדולה של הסמים שנתפסה במעבדה ושווים הכספי המשמעותי.,טיעוני המאשימה
46,SH-21-02-6659-75,"עוד הדגישה את נסיבות ביצוע העבירה, לרבות תכנון מוקדם והשקעה כספית הבאה לידי ביטוי בשכירת הדירה, הקמת המעבדה על הציוד שבה ותפעולה במשך כחצי שנה.",טיעוני המאשימה
47,SH-21-02-6659-75,"במעשיו, פגע הנאשם בערכים חברתיים מוגנים לרבות הצורך בשמירה על הציבור ובריאות הציבור מפני פגיעתם הקשה של סמים מסוכנים.",טיעוני המאשימה
48,SH-21-02-6659-75,"עוד הדגישה כי בעבירות אלו, קיים פוטנציאל נזק של ביצוע עבירות נלוות על מנת לממן את רכישת הסם.",טיעוני המאשימה
49,SH-21-02-6659-75,"עוד הדגישה כי ערכים חברתיים נוספים שנפגעים הם שמירה על רכוש הציבור, הסדר הציבורי ורמת החיים.",טיעוני המאשימה
50,SH-21-02-6659-75,הפגיעה הערכים המוגנים היא ממשית.,טיעוני המאשימה
51,SH-21-02-6659-75,"לדידה, מתחם העונש ההולם נע בין 18 חודשי מאסר בפועל לבין 36 חודשי מאסר בפועל, לצד רכיבי ענישה נלווים.",טיעוני המאשימה
52,SH-21-02-6659-75,"בהתייחסה לנסיבות שאינן קשורות לביצוע העבירות, הדגישה ב""כ המאשימה כי הנאשם לא עבר הליך טיפולי ושירות המבחן לא המליץ בעניינו המלצה שיקומית.",טיעוני המאשימה
53,SH-21-02-6659-75,"הנאשם אמנם הביע נכונות לשיתוף פעולה עם שירות המבחן, אך לתפיסתו, אין הוא מאופיין בדפוסים שוליים ואינו נזקק לטיפול בתחום זה.",טיעוני המאשימה
54,SH-21-02-6659-75,"שירות המבחן אמנם סקר את מצבו הנפשי המורכב של הנאשם, אולם, אין במצבו, לתפיסת המאשימה, כדי להוות נסיבה חריגה באופן כזה אשר יאפשר סטייה ממתחם העונש ההולם.",טיעוני המאשימה
55,SH-21-02-6659-75,לזכות הנאשם יש לזקוף נטילת אחריות וחיסכון בזמן שיפוטי.,טיעוני המאשימה
56,SH-21-02-6659-75,הנאשם נעדר עבר פלילי.,טיעוני המאשימה
57,SH-21-02-6659-75,"עם זאת, בעל עבר תעבורתי המונה 20 הרשעות קודמות.",טיעוני המאשימה
58,SH-21-02-6659-75,"ב""כ המאשימה ציינה כי הצדדים הגיעו להסכמה לפיה הנאשם יוכרז כסוחר סמים וכי הציוד שנתפס במעבדה יחולט.",טיעוני המאשימה
59,SH-21-02-6659-75,"עוד ביקשה כי סכומי הכסף שהופקדו, במסגרת צ""א 6690-02-21, בתמורה לשחרור רכבו של הנאשם והאופנוע שלו, יחולטו.",טיעוני המאשימה
60,SH-21-02-6659-75,"המאשימה עתרה להשית על הנאשם עונש בחלקו התחתון של מתחם העונש ההולם, אך לא בתחתיתו, מאסר מותנה, קנס משמעותי ושלילת רישיון נהיגה.",טיעוני המאשימה
61,SH-21-02-6659-75,"ב""כ הנאשם הדגיש את נסיבות ביצוע העבירות ואת נסיבותיו האישיות של הנאשם.",טיעוני ההגנה
62,SH-21-02-6659-75,"מאז הטראומה שחווה, כשבנו של מכרו התאבד באמצעות חבל תלייה, מצבו הנפשי הוחמר.",טיעוני ההגנה
63,SH-21-02-6659-75,הנאשם הוא זה ששחרר אותו מן החבל והחל בניסיונות החייאה עד הגעת כוחות ההצלה למקום.,טיעוני ההגנה
64,SH-21-02-6659-75,"ב""כ הנאשם הדגיש כי הנאשם נטל אחריות על מעשיו בהזדמנות הראשונה, עת נעצר, ומאז חלפו כמעט שנתיים, בהם לא נפתחו נגד הנאשם, אשר נעדר עבר פלילי, תיקים חדשים.",טיעוני ההגנה
65,SH-21-02-6659-75,"עוד ציין כי בהקמת המעבדה היו מעורבים נוספים והנאשם אשר לתפיסתו שימש כ""קוף"", הוא היחיד שנתפס.",טיעוני ההגנה
66,SH-21-02-6659-75,"הנאשם אדם נורמטיבי, עובד לפרנסתו ולפרנסת משפחתו.",טיעוני ההגנה
67,SH-21-02-6659-75,הוא המפרנס היחיד במשפחה ומצבם הכלכלי אינו פשוט.,טיעוני ההגנה
68,SH-21-02-6659-75,שירות המבחן ציין כי לא התרשם כי הנאשם מאופיין בדפוסים עברייניים מושרשים והוא הביע נכונות לשתף פעולה עם שירות המבחן.,טיעוני ההגנה
69,SH-21-02-6659-75,"לדידו, מתחם העונש ההולם נע בין 8 חודשי מאסר בפועל שיכול שירוצו בעבודות שירות לבין 18 חודשי מאסר בפועל.",טיעוני ההגנה
70,SH-21-02-6659-75,"ב""כ הנאשם הדגיש כי לתפיסתו, המדד לשיקום נמדד בהתנהלות היומיומית.",טיעוני ההגנה
71,SH-21-02-6659-75,"מאז שנעצר, השתלב הנאשם בטיפולים פסיכולוגיים ופסיכיאטריים, נטל טיפול תרופתי, עובד לפרנסתו ולפרנסת משפחתו ומנהל אורח חיים נורמטיבי.",טיעוני ההגנה
72,SH-21-02-6659-75,"על כן, אם יקבע בית המשפט מתחם עונש הולם אחר מזה שהציע ב""כ הנאשם, יש לראות בהתנהלותו היומיומית של הנאשם כהליך שיקום ובשל כך, לסטות ממתחם העונש ההולם.",טיעוני ההגנה
73,SH-21-02-6659-75,"לפיכך, עתר ב""כ הנאשם להשית על הנאשם עונש מאסר בפועל שירוצה בדרך של עבודות שירות.",טיעוני ההגנה
74,SH-21-02-6659-75,עוד עתר להשתת קנס מתון אשר ישולם בתשלומים.,טיעוני ההגנה
75,SH-21-02-6659-75,"זאת, נוכח מצבו הכלכלי של הנאשם והעובדה כי הסכים לחילוט של 31,000 ₪.",טיעוני ההגנה
76,SH-21-02-6659-75,"אשר לבקשה לשלילת רישיון הנהיגה, ביקש כי בית המשפט לא ישית על הנאשם שלילת רישיון נהיגה בפועל אלא רק שלילת רישיון נהיגה על תנאי.",טיעוני ההגנה
77,SH-21-02-6659-75,"זאת, בשל העובדה כי עבודתו של הנאשם בשליחויות מתבססת על נסיעותיו באופנוע ושלילת רישיון נהיגה בפועל תפגע בפרנסתו.",טיעוני ההגנה
78,SH-21-02-6659-75,הנאשם לא נשא סמים בכלי הרכב ולא עשה שימוש בסמים.,טיעוני ההגנה
79,SH-21-02-6659-75,"כן, בדיקות השתן שביצע במסגרת שירות המבחן ""נקיות"" מסמים.",טיעוני ההגנה
80,SH-21-02-6659-75,הנאשם הביע חרטה על מעשיו.,טיעוני ההגנה
81,SH-21-02-6659-75,"לדבריו, הטראומה שעבר גרמה לו לחרדות קשות.",טיעוני ההגנה
82,SH-21-02-6659-75,"הוא לא עבד, נטל טיפול תרופתי ונכנס לחובות.",טיעוני ההגנה
83,SH-21-02-6659-75,"על מנת שיוכל לשלם חובותיו, נטל הלוואות בריבית וחב כסף לנושים.",טיעוני ההגנה
84,SH-21-02-6659-75,"כתוצאה מכך, שיתף פעולה באופן מוגבל עם אחרים כחלק מביצוע העבירה על אף שאורח החיים העברייני זר לו.",טיעוני ההגנה
85,SH-21-02-6659-75,"בבוא בית המשפט לגזור את דינו של הנאשם, בשלב הראשון, עליו לקבוע את מתחם העונש ההולם.",מתחם העונש ההולם
86,SH-21-02-6659-75,"בהתאם לסעיף 40ג(א) לחוק העונשין, מתחם העונש ההולם יקבע בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירה ובמדיניות הענישה הנהוגה.",מתחם העונש ההולם
87,SH-21-02-6659-75,"בשלב השני, על בית המשפט לשקול שיקולים ונסיבות אשר אינן חלק מביצוע העבירה בה הורשע הנאשם.",מתחם העונש ההולם
88,SH-21-02-6659-75,נסיבות הקשורות בביצוע העבירות,מתחם העונש ההולם
89,SH-21-02-6659-75,"נתתי דעתי, לתכנון המוקדם שליווה את העבירות ולמידת אשמו של הנאשם, שלו חלק מרכזי בביצוען.",מתחם העונש ההולם
90,SH-21-02-6659-75,"כעולה מעובדות כתב האישום המתוקן, הנאשם שכר דירה פרטית, ניצל את שטח הדירה להקמת מעבדה לגידול סמים מסוג קנבוס ותפעל אותה לאורך תקופה בת כשמונה חודשים, עד שנתפס, תוך שימוש בציוד נלווה רב, הכולל מזגנים, מאווררים, תאורה, חומרי דישון ועוד.",מתחם העונש ההולם
91,SH-21-02-6659-75,"בנוסף, נטל הנאשם חשמל שלא כדין, בשווי 56,916.31 ₪, מבלי לשלם עבור צריכתו, באמצעות שינויים שביצע, בעצמו ו/או בעזרת אחרים במערכת החשמל.",מתחם העונש ההולם
92,SH-21-02-6659-75,"זאת, תוך סיכון דיירי הבניין.",מתחם העונש ההולם
93,SH-21-02-6659-75,"הנאשם גידל במעבדה שתילי סם בכמות מסחרית במשקל העולה על 40 ק""ג.",מתחם העונש ההולם
94,SH-21-02-6659-75,הפוטנציאל לעבירות ולנזק הינו רב.,מתחם העונש ההולם
95,SH-21-02-6659-75,מידת הפגיעה בערכים המוגנים היא ממשית.,מתחם העונש ההולם
96,SH-21-02-6659-75,הנאשם טען בפני שירות המבחן ובדבריו בפני בית המשפט כי המניע לביצוע העבירות הוא כלכלי.,מתחם העונש ההולם
97,SH-21-02-6659-75,"לדבריו, לאחר שחווה טראומה ונקלע למצב נפשי קשה אשר פגע בתפקודו, לרבות ביכולתו לעבוד, נקלע לחובות, לווה כסף מ""השוק האפור"" ומשלא עמד בתשלומי ההחזר, נקלע למצוקה ונענה להצעת גורמים שוליים לסייע בגידול הסם, על מנת לכסות את חובותיו.",מתחם העונש ההולם
98,SH-21-02-6659-75,"מדיניות הענישה בעבירות אלו היא רחבה ותלויה בנסיבותיו של כל מקרה ובין היתר, בכמות הסם שנתפסה, סוג הסם, טיב המעבדה ומשך פעולתה, חלקו של הנאשם בביצוע העבירה ועבירות נוספות שבהן הואשם.",מתחם העונש ההולם
99,SH-21-02-6659-75,על מדיניות הענישה הנוהגת ניתן ללמוד מהפסיקה שלהלן:,מתחם העונש ההולם
100,SH-21-02-6659-75,"לאחר שנדרשתי למכלול השיקולים הרלוונטיים ובהתאם לתיקון 113 לחוק העונשין (סעיף 40ג(א) לחוק העונשין), אני קובע מתחם עונש הולם לנסיבות המקרה שלפנינו הנע בין 15 חודשי מאסר בפועל לבין 36 חודשי מאסר בפועל, לצד ענישה נלווית.",מתחם העונש ההולם
101,SH-21-02-6659-75,נסיבות שאינן קשורות בביצוע העבירות,העונש ההולם
102,SH-21-02-6659-75,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה, לפי סעיף  40יא לחוק העונשין.",העונש ההולם
103,SH-21-02-6659-75,שקלתי לחומרה את חומרת מעשיו של הנאשם ואת הצורך בהרתעת הנאשם והרתעת הרבים.,העונש ההולם
104,SH-21-02-6659-75,"במסגרת השיקולים לקולא, נתתי דעתי לכך, שהנאשם הודה במיוחס לו, נטל אחריות על מעשיו וחסך זמן שיפוטי.",העונש ההולם
105,SH-21-02-6659-75,עוד נתתי דעתי להיותו נעדר עבר פלילי רלוונטי.,העונש ההולם
106,SH-21-02-6659-75,לנאשם 20 הרשעות תעבורתיות קודמות.,העונש ההולם
107,SH-21-02-6659-75,"כמו כן, מצאתי לתת את הדעת להיותו של הנאשם אב לפעוטות והמפרנס היחיד במשפחתו.",העונש ההולם
108,SH-21-02-6659-75,"שירות המבחן התרשם כי הנאשם אינו מאופיין בדפוסים עברייניים מושרשים וכי לאורך שנות בגרותו, משקיע מאמצים לשמור על תפקוד חיובי במישורי חייו השונים.",העונש ההולם
109,SH-21-02-6659-75,הנאשם הביע נכונות לשאת בתוצאות מעשיו ונראה כי ההליך המשפטי מהווה גורם מרתיע ומציב גבול עבורו.,העונש ההולם
110,SH-21-02-6659-75,הוא הביע נכונות לשתף פעולה עם שירות המבחן ככל שיידרש.,העונש ההולם
111,SH-21-02-6659-75,"עם זאת, שלל צורך בטיפול.",העונש ההולם
112,SH-21-02-6659-75,"שירות המבחן התרשם כי הסיכון במצבו של הנאשם ""פחת באופן מסויים"" והמליץ להשית עליו עונש מאסר בפועל אשר ירוצה בדרך של עבודות שירות.",העונש ההולם
113,SH-21-02-6659-75,המלצה זו משמעה חריגה משמעותית ממתחם הענישה המקובל לעבירות מהסוג בהן הורשע הנאשם ואינה מקובלת עלי.,העונש ההולם
114,SH-21-02-6659-75,"לטענת ב""כ הנאשם, ניתן לראות בהתנהלותו הנורמטיבית היומיומית של הנאשם כהליך שיקומי בגינו יש לסטות ממתחם העונש ההולם.",העונש ההולם
115,SH-21-02-6659-75,אין בידי לקבל טענה זו.,העונש ההולם
116,SH-21-02-6659-75,"מששלל הנאשם צורך בטיפול ולא השתלב בהליך טיפולי כלשהו, אין מקום לסטות ממתחם הענישה המקובל בשל שיקולי שיקום, בהתאם להוראת סעיף 40ד(א) לחוק העונשין.",העונש ההולם
117,SH-21-02-6659-75,"עם זאת, אני סבור כי יש לתת ביטוי לעובדה כי הנאשם מנהל אורח חיים נורמטיבי וכי הוא אינו מאופיין בדפוסים עברייניים וזאת, בדרך של הטלת עונש מאסר בחלק התחתון של מתחם העונש ההולם, לצד רכיבי ענישה נוספים.",העונש ההולם
118,SH-21-02-6659-75,בעונש זה יהיה כדי לתת מענה הולם לעיקרון הגמול וההרתעה לצד התחשבות באורחות חייו של הנאשם ודפוסי התנהגותו.,העונש ההולם
119,SH-21-02-6659-75,"אלמלא אלו, היה מקום להשית עליו עונש חמור יותר.",העונש ההולם
120,SH-21-02-6659-75,בקשה להכרזה על הנאשם סוחר סמים,העונש ההולם
121,SH-21-02-6659-75,סעיף 36א(ב) לפקודת הסמים המסוכנים קובע שני תנאים מצטברים להכרזת סוחר סמים.,העונש ההולם
122,SH-21-02-6659-75,תנאי אחד הוא שמדובר בעבירה של עסקת סמים והתנאי השני הוא כי הנאשם הפיק רווח מעבירה של עסקת סמים או שהיה אמור להפיק רווח מהעבירה.,העונש ההולם
123,SH-21-02-6659-75,"משתנאים אלו מתקיימים ונוכח הסכמת הצדדים, אני נעתר לבקשה ומכריז על הנאשם סוחר סמים.",העונש ההולם
124,SH-21-02-6659-75,בקשה לחילוט סכומי כסף מהנאשם,העונש ההולם
125,SH-21-02-6659-75,"בהתאם להוראת סעיף 31(6) לפקודת הסמים המסוכנים, מי שהוכרז סוחר סמים, רכושו יחולט אלא אם כן הצביע על מקור חוקי לרכוש.",העונש ההולם
126,SH-21-02-6659-75,"הצדדים הסכימו כי סכומי הכסף שהופקדו, במסגרת צ""א 6690-02-21, בתמורה לשחרור כלי הרכב של הנאשם - רכב ואופנוע, יחולטו.",העונש ההולם
127,SH-21-02-6659-75,"נוכח הסכמת הצדדים, אני מורה כי יחולטו סכומים של 25,000 ₪ (הסכום שהופקד תמורת שחרור הרכב) ו- 6,380 ₪ (הסכום שהופקד תמורת שחרור האופנוע).",העונש ההולם
128,SH-21-02-6659-75,אני גוזר על הנאשם את העונשים הבאים:,סוף דבר
129,SH-21-02-6659-75,"15 חודשי מאסר בפועל, בניכוי ימי מעצרו בהתאם לרישומי שב""ס.",סוף דבר
130,SH-21-02-6659-75,"מאסר על תנאי לתקופה של 9 חודשים, לבל יעבור הנאשם במשך 3 שנים מיום שחרורו ממאסר עבירה מסוג פשע לפי פקודת הסמים המסוכנים.",סוף דבר
131,SH-21-02-6659-75,"מאסר על תנאי לתקופה של 6 חודשים, לבל יעבור הנאשם במשך 3 שנים מיום שחרורו ממאסר עבירה מסוג עוון לפי פקודת הסמים המסוכנים או עבירה של נטילת חשמל שלא כדין.",סוף דבר
132,SH-21-02-6659-75,"תוך התחשבות במצבו הכלכלי ונסיבותיו האישיות של הנאשם, אני מטיל על הנאשם לשלם קנס כספי בסך 12,000 ₪ או 4 חודשי מאסר תמורתו.",סוף דבר
133,SH-21-02-6659-75,"הקנס ישולם ב-12 תשלומים שווים ורצופים החל מיום 10.02.23, וכל 10 לחודש העוקב.",סוף דבר
134,SH-21-02-6659-75,"לא ישולם תשלום במועדו, תעמוד כל יתרת הקנס לפירעון מיידי ותשא הפרשי ריבית והצמדה כדין.",סוף דבר
135,SH-21-02-6659-75,הנאשם עשה שימוש באופנוע שרכש לצורך ביצוע העבירות.,סוף דבר
136,SH-21-02-6659-75,הוא נהג להגיע למעבדה לשם תפעולה באמצעות האופנוע.,סוף דבר
137,SH-21-02-6659-75,"משכך, אני מורה כי הנאשם ייפסל מלקבל ומלהחזיק רישיון נהיגה לתקופה של 6 חודשים בפועל, שתחילתה מיום שחרורו ממאסר.",סוף דבר
138,SH-21-02-6659-75,למען הסר ספק יובהר כי תחילת מניין ימי הפסילה בפועל מיום הפקדת הרישיון.,סוף דבר
139,SH-21-02-6659-75,"הנאשם ייפסל מלקבל ומלהחזיק רישיון נהיגה לתקופה של 4 חודשים, ואלה יהיו על תנאי שלא יעבור כל עבירה לפי פקודת הסמים המסוכנים או נהיגה בשכרות/סמים במשך 3 שנים או עבירה של נהיגב בפסילה.",סוף דבר
140,SH-21-02-6659-75,ניתן בזאת צו כללי למוצגים.,סוף דבר
141,SH-21-02-6659-75,סמים שנתפסו במהלך החקירה – יושמדו.,סוף דבר
142,SH-21-02-6659-75,54678313זכות ערעור כדין תוך 45 ימים.,סוף דבר
143,SH-21-02-6659-75,"ניתן היום,  ט""ו טבת תשפ""ג, 08 ינואר 2023, בנוכחות הצדדים.",סוף דבר
