,verdict,text,part
0,ME-20-01-37495-739,באמצעות פרקליטות מחוז תל-אביב (פלילי),מדינת ישראל
1,ME-20-01-37495-739,"על-ידי ב""כ עו""ד ענת בן זאב ועו""ד לילך כץ",מדינת ישראל
4,ME-20-01-37495-739,שבתאי מנחם ת.ז.,הנאשם:
5,ME-20-01-37495-739,xxxxxxxxx,הנאשם:
6,ME-20-01-37495-739,"על-ידי ב""כ עו""ד שי נודל",הנאשם:
10,ME-20-01-37495-739,"פקודת הסמים המסוכנים [נוסח חדש], תשל""ג-1973: סע'  6, 7(א), (ג), 10",הנאשם:
11,ME-20-01-37495-739,"חוק העונשין, תשל""ז-1977: סע'  40ד(א), 383, 400",הנאשם:
12,ME-20-01-37495-739,"פקודת סימני מסחר [נוסח חדש], תשל""ב-1972",הנאשם:
13,ME-20-01-37495-739,"הנאשם הורשע על יסוד הודאתו בעבירות של ייצור, הכנה והפקת סמים מסוכנים, לפי סעיף 6 לפקודת הסמים המסוכנים [נוסח חדש], תשל""ג-1973 (להלן - פקודת הסמים או הפקודה), החזקת סם שלא לצריכה עצמית, לפי סעיף 7(א) ו-(ג) רישא לפקודה, החזקת כלים להכנת סם מסוכן, לפי סעיף 10 לפקודה ונטילת חשמל שלא כדין, לפי סעיף 400 בצירוף סעיף 383 לחוק העונשין, תשל""ז- 1977 (להלן - חוק העונשין) (להלן - התיק העיקרי).",גזר דין
14,ME-20-01-37495-739,"הסדר הטיעון שגובש בין הצדדים כלל את תיקונו של כתב האישום מבלי שגובשה הסכמה לעניין העונש, ובהקשר זה טען כל צד על-פי מיטב שיקול דעתו.",גזר דין
15,ME-20-01-37495-739,"עוד הוסכם, כי עובר לשמיעת טיעוני הצדדים, יופנה הנאשם לשירות המבחן.",גזר דין
16,ME-20-01-37495-739,"על-פי עובדות כתב האישום המתוקן בתיק העיקרי, החל משנת 2017, שכר הנאשם דירה בעיר חולון תמורת דמי שכירות בסך 6,000 ₪ בחודש.",גזר דין
17,ME-20-01-37495-739,"בתחילת חודש אוגוסט 2019 ועד ליום 1.5.2020 הקים הנאשם בדירה מעבדה לגידול והפקת סם מסוכן מסוג קנבוס, בה גידל והפיק שתילי קנבוס במשקל כולל של 120 ק""ג נטו.",גזר דין
18,ME-20-01-37495-739,"המעבדה כללה מערכות חשמל, מערכות השקיה, גופי תאורה, מערכות מיזוג ואוורור, מפוחי אוויר, לוחות חשמל ומנורות, כבלי חשמל וחומרי דישון.",גזר דין
19,ME-20-01-37495-739,"לשם תפעול המעבדה, התחבר הנאשם, שלא כדין, לרשת החשמל של חברת החשמל.",גזר דין
20,ME-20-01-37495-739,"על-פי עובדות כתב האישום בתיק הצירוף, ביום 19.4.2019 בשעה 03:18, בכביש 12, עת נערך חיפוש כדין, החזיק הנאשם בסם מסוכן מסוג קנבוס במשקל 4.10 גרם לצריכתו העצמית.",גזר דין
21,ME-20-01-37495-739,בעניינו של הנאשם הוגשו שלושה תסקירים.,גזר דין
22,ME-20-01-37495-739,"הנאשם, בן 35, גרוש ואב לפעוט כבן שלוש, עובד כנהג משאית.",גזר דין
23,ME-20-01-37495-739,סיים 8 שנות לימוד ללא תעודת בגרות בעקבות בעיות משמעת ומוטיבציה נמוכה ללימודים ועל רקע הצורך לעבוד מגיל צעיר ולסייע בפרנסת המשפחה בשל מצב כלכלי דחוק.,גזר דין
24,ME-20-01-37495-739,"בהמשך, במסגרת תכנית לקידום נוער בסיכון, השלים 10 שנות לימוד.",גזר דין
25,ME-20-01-37495-739,גויס לצבא ושירת כנהג עד ששוחרר לאחר שריצה מספר מאסרים בכלא הצבאי בגין עריקות על רקע קשיים כלכליים משפחתיים.,גזר דין
26,ME-20-01-37495-739,הנאשם מסר כי מצבו הכלכלי ירוד.,גזר דין
27,ME-20-01-37495-739,"בעקבות התמכרות להימורים - שהחלה בשנות ה-20 לחייו והתגברה במהלך ארבע השנים האחרונות - צבר חובות כבדים לגורמים שוליים ב""שוק האפור"" ונפתחו נגדו תיקים בהוצל""פ.",גזר דין
28,ME-20-01-37495-739,מעצר הבית הממושך והעדר התעסוקה העצימו את החובות אך לאחרונה הסדיר את החוב מול אותם גורמים.,גזר דין
29,ME-20-01-37495-739,"לדבריו, עד לאחרונה הכחיש בעיית התמכרותו ולכן לא השתלב בעבר בטיפול ייעודי.",גזר דין
30,ME-20-01-37495-739,"אשר למצבו הרפואי סיפר, כי בשנת 2007 נפגע בתאונת דרכים ומאז הוא מתמודד עם בעיות אורתופדיות משמעותיות, כאבים חזקים וקשיים תפקודיים בגינם הוא נוטל טיפול תרופתי וצורך קנביס רפואי ברישיון שמסייעים לו בהפגת הכאבים ובשיפור יכולות התפקוד.",גזר דין
31,ME-20-01-37495-739,הורי הנאשם התגרשו עת היה בן 14.,גזר דין
32,ME-20-01-37495-739,לפני כ-15 שנים אחותו האמצעית נהרגה בתאונת דרכים בהיותה בת 17.,גזר דין
33,ME-20-01-37495-739,הנאשם תיאר את הקושי שלו ושל בני משפחתו בהתמודדות עם האבל והאובדן.,גזר דין
34,ME-20-01-37495-739,"כיום מתגורר בבית אביו יחד עם אחותו הצעירה ומתאר קשר קרוב ומשמעותי עם בני משפחתו, אשר היווה עבורו גורם תמיכה לאורך חייו.",גזר דין
35,ME-20-01-37495-739,"התסקיר פירט אודות עברו הפלילי של הנאשם ונדמה כי סנקציות עונשיות קודמות שהוטלו עליו לא היוו עבורו גבול ברור להימנעות מביצוע העבירות מושא תיק זה, ולא דרבנו אותו לפנות לסיוע גורמי טיפול לצורך שינוי מצבו.",גזר דין
36,ME-20-01-37495-739,"יחד עם זאת, שירות המבחן התרשם כי להליך המשפטי הנוכחי השפעה מרתיעה וממתנת עבור הנאשם.",גזר דין
37,ME-20-01-37495-739,"בדיקות השתן שמסר במהלך תקופת הפיקוח העידו על הימנעות מסמים, למעט קנביס אותו צורך באישור חוקי.",גזר דין
38,ME-20-01-37495-739,"כמו כן, הנאשם השתלב בקבוצה טיפולית; הגיע בעקביות למפגשים; הרבה לשתף בתכנים מעולמו האישי והרגשי וכן בקשייו; היה פתוח וקשוב לחביו לקבוצה; היווה קול אחראי, שקול ומשמעותי; השקיע מאמצים להיתרם מהתכנים השונים שהועלו במפגשים; ולא נרשמו לו כל הפרות של התנאים.",גזר דין
39,ME-20-01-37495-739,"הנאשם שיתף כי ברקע למעשיו משבר כלכלי וחובות גבוהים, בין היתר, בשל התמכרותו להימורים.",גזר דין
40,ME-20-01-37495-739,"לדבריו, חווה איומים ממשיים על חייו מגורמים עברייניים והתמודד עם תחושות פחד וחוסר אונים לצד לחצים לשלם חובותיו הכספיים.",גזר דין
41,ME-20-01-37495-739,"עוד סיפר, כי חש חוסר אונים להתמודד עם המצוקה בה היה נתון, פעל ללא שיקול דעת תוך הסתרה מהסובבים אותו, ולא היה מודע לחומרת והשלכות מעשיו.",גזר דין
42,ME-20-01-37495-739,הנאשם לקח אחריות והביע חרטה ואכזבה עצמית על בחירותיו.,גזר דין
43,ME-20-01-37495-739,"לדבריו, מעורבותו בהליך המשפטי השפיעה עליו בצורה טראומטית.",גזר דין
44,ME-20-01-37495-739,בעקבות מעצרו בתיק הנוכחי מערכת היחסים שלו עם אשתו דאז הידרדרה עד שהסתיימה בפירוק התא המשפחתי.,גזר דין
45,ME-20-01-37495-739,"כיום גרושתו ובנו הפעוט מתגוררים בעיר אילת ומדי כשבועיים הוא מתראה עם בנו, בהתאם להסדרי הראייה שנקבעו.",גזר דין
46,ME-20-01-37495-739,"על-פי האמור בתסקיר, התמודד הנאשם מגיל צעיר עם אובדן וקשיים רגשיים לצד מצב כלכלי דחוק, התקשה לתפקד ולגלות יציבות במסגרות החינוך והצבא ונעדר יכולת לקחת על עצמו תחומי אחריות.",גזר דין
47,ME-20-01-37495-739,"הגם שהצליח לשמר יציבות תעסוקתית ולהקים תא משפחתי, נקלע למשבר כלכלי, התמכר להימורים, צבר חובות והתקשה להציב לעצמו גבולות.",גזר דין
48,ME-20-01-37495-739,"יחד עם זאת, בחלוף הזמן, הנאשם מכיר בבעייתיות התנהלותו, מגלה מודעות לחומרת מעשיו, מפיק לקחים מכך ומעוניין לערוך שינוי בחייו.",גזר דין
49,ME-20-01-37495-739,"עם התקדמות הליך האבחון ציין שירות המבחן כי הנאשם משקיע מאמצים לסגור חובותיו, עובד באופן יציב ומתמיד בטיפול פרטני וקבוצתי במרכז הישראלי לטיפול בהימורים.",גזר דין
50,ME-20-01-37495-739,"הנאשם תיאר את הטיפול כמשמעותי וחיובו עבורו, הוא משתף בקשייו, מתייעץ ונעזר, מתחיל לזהות גורמי סיכון, לומד להציב לעצמו גבולות, נמנע מעיסוק בהימורים, ניתק קשרים שוליים, משקיע מאמצים לערוך שינוי בחייו ותופס את ההליך המשפטי הנוכחי כמרתיע ומציב גבול עבורו מהישנות ביצוע עבירות נוספות בעתיד.",גזר דין
51,ME-20-01-37495-739,"לסיכום, שירות המבחן המליץ על הטלת מאסר בעבודות שירות לצד צו מבחן וענישה צופה פני עתיד, וזאת על מנת למנוע רגרסיה ופגיעה בהליך השיקומי החיובי אותו החל הנאשם.",גזר דין
52,ME-20-01-37495-739,"מטעם התביעה הוגש גיליון הרשעותיו הקודמות של הנאשם (תע/1), ממנו עולה כי לנאשם 3 הרשעות כמפורט להלן: עבירה של החזקת סמים לצריכה עצמית בגינה נדון ביום 7.11.2017 לעונש מאסר על תנאי; עבירות על פקודת סימני מסחר ופקודת זכויות יוצרים בגינן נדון ביום 18.4.2007 לעונש מאסר על תנאי; עבירה של העדר מן השרות שלא ברשות בגינה נדון ביום 14.9.2004 למאסר בפועל לתקופה של 65 ימים בכלא צבאי.",גזר דין
53,ME-20-01-37495-739,עוד הגישה התובעת מאסר על תנאי בר הפעלה בן 5 חודשים מיום 7.11.2017 (תע/2).,גזר דין
54,ME-20-01-37495-739,"ב""כ התביעה עמדה בטיעוניה על הערכים המוגנים השונים שנפגעו כתוצאה ממעשי הנאשם, על ריבוי תיקי המעבדות שהפכו ל""מכת מדינה"" של ממש, ועל הצורך במתן מענה עונשי הולם לתופעה מתגברת זו.",גזר דין
55,ME-20-01-37495-739,"התובעת עמדה על נסיבות ביצוע העבירות תוך שהדגישה את התכנון המוקדם וכמות הסמים שנתפסה במקום, ועתרה למתחם ענישה שנע בין 42 ל- 60 חודשי מאסר.",גזר דין
56,ME-20-01-37495-739,עוד התייחסה התובעת לרקע לביצוע העבירות (חובות ומשברים כלכליים בשל בעיית התמכרות להימורים); להשתלבות הנאשם בטיפול כבר במסגרת מעצרו; להבעת החרטה ונטילת האחריות על מעשיו; לעברו הפלילי ולמאסר על תנאי בר ההפעלה בעניינו.,גזר דין
57,ME-20-01-37495-739,התביעה התנגדה להמלצת שירות המבחן להטלת עונש מאסר לריצוי בדרך של עבודות שירות.,גזר דין
58,ME-20-01-37495-739,"לעמדתה, מדובר בהמלצה אשר חורגת באופן קיצוני מהענישה הנהוגה בנסיבות העניין.",גזר דין
59,ME-20-01-37495-739,"לשיטתה, אין בדרך הטיפולית שעבר הנאשם כדי להצדיק סטייה כה משמעותית ממתחם העונש ההולם, אלא לכל היותר יש בה כדי למקם את עונשו של הנאשם בתחתית המתחם, לצד עונשים נלווים, חילוט הרכוש המופיע בכתב האישום, והפעלת המאסר על תנאי חלקו בחופף וחלקו במצטבר.",גזר דין
60,ME-20-01-37495-739,"עוד נטען, כי תיק הצירוף נבלע בענישה לה היא עותרת בתיק העיקרי.",גזר דין
61,ME-20-01-37495-739,"לשיטת ב""כ הנאשם, מדובר במקרה ייחודי המצריך בנסיבות העניין לסטות ממתחם העונש ההולם.",גזר דין
62,ME-20-01-37495-739,"הסנגור עמד בהרחבה על עברו של הנאשם, לרבות ילדותו המורכבת והטראומה שחוותה המשפחה בעקבות אובדן אחותו, נסיבותיו האישיות, בעיותיו הרפואיות, הסיבות שהובילו אותו לבצע את העבירות ופירוק התא המשפחתי שבנה לעצמו בעקבות הסתבכותו בתיק הנוכחי.",גזר דין
63,ME-20-01-37495-739,"הסנגור התייחס בטיעוניו להליך הטיפולי שעבר הנאשם במסגרת שירות המבחן, התמדתו במפגשים הקבוצתיים והפרטניים, מאמציו להיתרם מהתכנים שעלו בטיפול ומשמעות הטיפול עבורו.",גזר דין
64,ME-20-01-37495-739,"הסנגור חזר על האמור בתסקירי שירות המבחן, הדגיש כי הנאשם הרבה לשתף מעולמו הפנימי הרגשי, היה פתוח וקשוב לחברי הקבוצה, היווה גורם משמעותי בקבוצה, והוסיף כי דברים מעין אלה לא נכתבים לגבי כל אחד.",גזר דין
65,ME-20-01-37495-739,"עוד נטען, כי לאורך כל התקופה (כשנתיים) לא נרשמה לו כל הפרה ולא נפתחו לו תיקים חדשים.",גזר דין
66,ME-20-01-37495-739,"אשר לסיבות שהביאו את הנאשם לביצוע העבירה נטען, כי הנאשם נקלע לחובות כבדים אשר גררו איומים ממשיים על חייו מצד בעלי החוב, והוא נאלץ להתמודד עם תחושות של פחד וחוסר אונים, כאשר היום ידוע כי באותה תקופה לנאשם לא היו מיומנויות להתמודד עם הסיטואציה, הוא התקשה להציב לעצמו גבולות ולא היה מודע לחומרת מעשיו והשלכותיהם.",גזר דין
67,ME-20-01-37495-739,"לטענת הסנגור מדובר באדם נורמטיבי שחצה את הקו האדום וביצע עבירה פלילית על רקע חשש לחייו ולחיי משפחתו, ולכן לא ניתן לצפות ממנו למסור בחקירה את שמות האנשים שהפעילו אותו שכן החשש מהם הוא שהוביל אותו מלכתחילה לבצע את העבירות.",גזר דין
68,ME-20-01-37495-739,"בהקשר זה נטען כי התרשמות שירות המבחן לפיה מדובר באדם שאינו מאופיין בדפוסים עברייניים, מחזקת את המניע הנטען למעשים.",גזר דין
69,ME-20-01-37495-739,"הסנגור הוסיף וטען כי כיום, לאחר הטיפול, הנאשם מצליח לזהות גורמי סיכון, רמת האימפולסיביות שלו פחתה, הוא נמנע מהימורים, נקי מסמים, מצליח להציב לעצמו גבולות, מתייעץ עם גורמי טיפול טרם קבלת החלטות, מתמודד עם אתגרים בצורה שקולה ומחויב להמשך הטיפול לטווח הארוך.",גזר דין
70,ME-20-01-37495-739,התנהלות זו מעידה על החשיבות והרצינות שהנאשם מייחס להליך הטיפולי.,גזר דין
71,ME-20-01-37495-739,"לאור האמור ובשים לב להודאת הנאשם ונטילת האחריות, עתר הסנגור לאימוץ המלצת שירות המבחן להטלת ענישה צופה פני עתיד שכן הטלת עונש מאסר מאחורי סורג ובריח עלולה לגרום לרגרסיה בהליך השיקומי החיובי שעבר הנאשם.",גזר דין
72,ME-20-01-37495-739,"לשיטת ההגנה, מתחם העונש ההולם צריך להתחיל מ-18 חודשי מאסר, ואולם לב הדיון אינו גבולות המתחם, אלא שאלת הסטייה.",גזר דין
73,ME-20-01-37495-739,"לשיטת ההגנה, שיקולי השיקום במקרה דנא גוברים על שיקולי ההרתעה ויש לחרוג מהמתחם.",גזר דין
74,ME-20-01-37495-739,"הנאשם, במילותיו האחרונות לעונש, הביע חרטה וסיפר כי בעקבות הטיפול חייו השתנו מקצה לקצה.",גזר דין
75,ME-20-01-37495-739,עוד שיתף בקשיים עמם הוא מתמודד בעקבות הליך הגירושין והמרחק מבנו.,גזר דין
76,ME-20-01-37495-739,נקודת המוצא המשותפת לשני הצדדים היא כי ההליך הטיפולי שעבר הנאשם מצדיק הקלה בעונש.,דיון והכרעה
77,ME-20-01-37495-739,"המחלוקת שנותרה נוגעת לשאלה האם, כטענת התביעה, ההליך השיקומי מצדיק אימוץ הרף התחתון של מתחם העונש ההולם; או שמא, כטענת ההגנה, יש לסטות מהמתחם משיקולי שיקום.",דיון והכרעה
78,ME-20-01-37495-739,מתחם העונש ההולם,דיון והכרעה
79,ME-20-01-37495-739,"דומה כי אין צורך להכביר מילים על החומרה הטמונה במעשים כגון אלו שביצע הנאשם, אשר פוגעים במגוון ערכים חברתיים, ובכלל אלה הגנה על שלום הציבור ובריאותו מפני הנזקים הישירים שנגרמים לגופם של הצרכנים הפוטנציאליים, והנזקים העקיפים שנגרמים כתוצאה מביצוע עבירות רכוש ואלימות, הנלוות לצריכת הסם.",דיון והכרעה
80,ME-20-01-37495-739,"בית המשפט העליון התייחס לא אחת לריבוי המעבדות לגידול סמים אשר מוקמות בעת האחרונה והפכו לתופעה נפוצה ומסוכנת המחייבת ענישה הולמת, גם מקום בו מדובר בסמים ""קלים"" כגון קנבוס.",דיון והכרעה
81,ME-20-01-37495-739,דברים אלה יפים למקרה שבפניי.,דיון והכרעה
82,ME-20-01-37495-739,מידת הפגיעה בערכים המוגנים נלמדת מאופייה של המעבדה ומכמות הסם.,דיון והכרעה
83,ME-20-01-37495-739,"אשר לאופייה של המעבדה - מדובר במעבדה ""רגילה"", שהכילה ציוד ""סטנדרטי"" המחוזק דרך קבע במעבדות.",דיון והכרעה
84,ME-20-01-37495-739,"אשר לכמות הסם - הרי שמדובר בכמות משמעותית (120 ק""ג).",דיון והכרעה
85,ME-20-01-37495-739,הנזק הפוטנציאלי שהיה עלול להיגרם מהפצת הסם והמשך הפקתו עשוי היה להיות משמעותי ביותר וכך גם הפגיעה בערכים המוגנים.,דיון והכרעה
86,ME-20-01-37495-739,"יחד עם זאת, הנזק הקונקרטי נמנע מאחר שהנאשם נתפס טרם הפצת הסמים.",דיון והכרעה
87,ME-20-01-37495-739,"בהינתן האמור, ניתן לומר כי הפגיעה בערכים המוגנים היא בעוצמה משמעותית.",דיון והכרעה
88,ME-20-01-37495-739,"במסגרת הנסיבות הקשורות בביצוע העבירה, נתתי דעתי לתכנון שקדם לביצוע העבירות, אשר בא לידי ביטוי בשכירת דירה והתקנת הציוד הרלוונטי, וכן לאירוע העברייני הנוסף של גניבת חשמל, אשר רלוונטי אף הוא לקביעת המתחם.",דיון והכרעה
89,ME-20-01-37495-739,שקלתי גם את הסיבות שהביאו את הנאשם לבצע את העבירות לצורך כיסוי חובות כספיים שצבר מול גורמים שוליים.,דיון והכרעה
90,ME-20-01-37495-739,"בבחינת מדיניות הענישה הנוהגת, מצאתי את פסקי הדין הבאים כרלוונטיים:",דיון והכרעה
91,ME-20-01-37495-739,"עניין חן - המערער הורשע על יסוד הודאתו בעבירות של ייצור, הכנה והפקת סם מסוכן, החזקת סם שלא לצריכה עצמית, החזקת חצרים לשם הכנת סם מסוכן, החזקת כלים המשמשים להכנת סם מסוכן או לצריכתו ונטילת חשמל שלא כדין בכך שהקים מעבדה לגידול סם מסוכן מסוג קנבוס בדירה ששכר בתל-אביב במשקל כולל של 90 ק""ג.",דיון והכרעה
92,ME-20-01-37495-739,"לשם תפעול המעבדה, נטל הנאשם והשתמש בחשמל שלא כדין.",דיון והכרעה
93,ME-20-01-37495-739,"באותו מקרה קבעתי מתחם ענישה הנע בין 29 ל- 54 חודשי מאסר, והשתתי על הנאשם 29 חודשי מאסר לצד עונשים נלווים.",דיון והכרעה
94,ME-20-01-37495-739,"בהמלצת בית המשפט העליון, חזר בו המערער מערעורו על חומרת העונש, תוך שצוין:",דיון והכרעה
95,ME-20-01-37495-739,כמות הסם שנתפסה אצל הנאשם גבוהה מזו שנתפסה אצל חן.,דיון והכרעה
96,ME-20-01-37495-739,"עניין זנזורי - המערער הורשע בעבירות של ייצור, הכנה והפקה של סם מסוכן מסוג קנבוס, קשירת קשר לפשע ושיבוש מהלכי משפט לאחר שהקים מעבדה לגידול קנבוס בה נתפסו 137.6 ק""ג של סם.",דיון והכרעה
97,ME-20-01-37495-739,בית המשפט המחוזי קבע מתחם ענישה הנע בין 36 ל- 56 חודשי מאסר.,דיון והכרעה
98,ME-20-01-37495-739,על המערער הושתו 26 חודשי מאסר בשל סיכוי ממשי לשיקום.,דיון והכרעה
99,ME-20-01-37495-739,בית המשפט העליון דחה את הערעור על חומרת העונש.,דיון והכרעה
100,ME-20-01-37495-739,כמות הסם שנתפסה אצל זנזורי גבוהה מעט מזו שנתפסה אצל הנאשם.,דיון והכרעה
101,ME-20-01-37495-739,"ענייננו חמור יותר מעניינו של הנאשם לירן סבן, הן נוכח רכיב ""נטילת החשמל"" והן נוכח כמות הסם (120 ק""ג לעומת 92 ק""ג).",דיון והכרעה
102,ME-20-01-37495-739,"גם ביחס למקרה זה, ענייננו חמור יותר מאותם טעמים שפורטו לעיל.",דיון והכרעה
103,ME-20-01-37495-739,"גם במקרה זה, כמות הסם שנתפסה פחותה מזו שבענייננו.",דיון והכרעה
104,ME-20-01-37495-739,מדובר במקרה כמעט זהה לענייננו.,דיון והכרעה
105,ME-20-01-37495-739,כמות הסם שנתפסה אצל ארז-לב כפולה מזו שנתפסה בענייננו.,דיון והכרעה
106,ME-20-01-37495-739,ענייננו חמור יותר מעניינו של אדרי ביחס לכמות הסם.,דיון והכרעה
107,ME-20-01-37495-739,אולם כמות הסמים שנתפסה בפועל בעניינו של אליאב נמוכה מזו שנתפסה אצל הנאשם.,דיון והכרעה
108,ME-20-01-37495-739,נסיבות ביצוע העבירה דומות מאד לאלו שבענייננו.,דיון והכרעה
109,ME-20-01-37495-739,"בהשוואה לעניין אוחנה, ענייננו חמור יותר מהטעמים שפורטו לעיל.",דיון והכרעה
110,ME-20-01-37495-739,סיכום - מתחם העונש ההולם,דיון והכרעה
111,ME-20-01-37495-739,"כפי שניתן להיווכח, בעבירות סמים, מטבע הדברים, קיים מנעד ענישה רחב ואכן, כפי שהגיש כל אחד מהצדדים, ניתן למצוא פסיקה מחמירה ופסיקה מקלה.",דיון והכרעה
112,ME-20-01-37495-739,"ואולם, המקרים אותם סקרתי לעיל משקפים את הקו המרכזי הנוהג בפסיקה ואת עמדתו העדכנית של בית המשפט העליון בעבירות שעניינן הקמת מעבדות לגידול סמים בהיקפים ובכמויות בהם עסקינן.",דיון והכרעה
113,ME-20-01-37495-739,"לאור האמור, ועל יסוד כלל הנתונים אשר פורטו לעיל, ראיתי להעמיד את מתחם העונש ההולם ברף התחתון שלו על 30 חודשי מאסר וברף העליון שלו על 54 חודשי מאסר.",דיון והכרעה
114,ME-20-01-37495-739,העונש המתאים לנאשם ללא התחשבות בהליך השיקומי,דיון והכרעה
115,ME-20-01-37495-739,בשלב זה אדרש לקביעת העונש המתאים מבלי ליתן משקל להליך השיקומי שעבר הנאשם.,דיון והכרעה
116,ME-20-01-37495-739,הנאשם הודה ונטל אחריות על מעשיו בשלב מוקדם של ההליך.,דיון והכרעה
117,ME-20-01-37495-739,"מעבר לחיסכון בזמן הציבורי, יש בכך כדי ללמד על הפנמת הפסול במעשיו אשר מצדיקה הקלה משמעותית בעונש.",דיון והכרעה
118,ME-20-01-37495-739,"גם נסיבותיו האישיות של הנאשם, כפי שבאו לידי ביטוי בתסקירי שירות המבחן ובטיעוני ההגנה, ובכלל אלה: ילדותו המורכבת, הטראומה המשפחתית שעבר, הליך הגירושין והריחוק מבנו הקטין - עומדים לזכותו.",דיון והכרעה
119,ME-20-01-37495-739,"יש להניח כי להתמכרותו של הנאשם להימורים, לחובות הכלכליים שצבר ולאיומים שבאו בעקבותיהם, הייתה השפעה על ביצוע העבירות.",דיון והכרעה
120,ME-20-01-37495-739,"עם זאת, התמכרות וחובות אינם יכולים להצדיק ביצוען של עבירות ממין זה, או בכלל, ולכן לא מצאתי ליתן משקל לנסיבות אלה.",דיון והכרעה
121,ME-20-01-37495-739,"הגם שלחובת הנאשם שלוש הרשעות קודמות, הרי ששתיים מהן כלל אינן רלוונטיות וכאמור אף התיישנו.",דיון והכרעה
122,ME-20-01-37495-739,"אשר להרשעתו האחרונה משנת 2017 - מדובר בעבירה של החזקת סם לצריכה עצמית, ומכאן שלא ראיתי בה ככזו המצדיקה החמרה.",דיון והכרעה
123,ME-20-01-37495-739,"עוד ראיתי לציין, כי מדובר במאסרו הראשון של הנאשם (למעט תקופת מאסר קצרה בכלא צבאי), וכידוע, הפסיקה הכירה בתקופת המאסר הראשונה כקשה במיוחד ונתון זה מצדיק התחשבות נוספת בענישה.",דיון והכרעה
124,ME-20-01-37495-739,"על יסוד כלל הנתונים שפורטו לעיל, היה מקום להטיל על הנאשם עונש של 30 חודשי מאסר (טרם הפעלת התנאי), וזאת ככל שהנאשם לא היה עובר הליך שיקומי כלשהו.",דיון והכרעה
125,ME-20-01-37495-739,"כעת נשאלת השאלה, האם כברת הדרך השיקומית שעבר הנאשם מצדיקה סטייה ממשית ממתחם העונש ההולם ומתן בכורה לשיקולי השיקום, חרף נסיבות העבירה המחייבות ככלל מדיניות ענישה מחמירה ומרתיעה בדמות עונשי מאסר בפועל.",דיון והכרעה
126,ME-20-01-37495-739,הנאשם עבר כברת דרך שיקומית.,דיון והכרעה
127,ME-20-01-37495-739,"כפי שציינתי לעיל, מהתסקירים מתקבלת מסקנה כי הנאשם השתלב בהליך הטיפולי אופן תקין, מגיע בקביעות למפגשים הקבוצתיים והפרטניים, מרבה לשתף ולהשתתף, נוטה להתייעץ ולהיעזר בגורמי הטיפול, לומד להציב לעצמו גבולות, נמנע מעיסוק בהימורים ושומר על ניקיונו מסמים (למעט קנביס אותו צורך באישור חוקי).",דיון והכרעה
128,ME-20-01-37495-739,"שירות המבחן התרשם כי הנאשם מצוי בתהליך שינוי חיובי, נתרם מההליך הטיפולי, מקבל כלים שמסייעים לו בשינוי שערך ועודנו עורך בחייו, ותופס את ההליך המשפטי הנוכחי כמרתיע מהישנות עבירות נוספות בעתיד.",דיון והכרעה
129,ME-20-01-37495-739,שירות המבחן סבור כי שליחתו של הנאשם למאסר מאחורי סורג ובריח תגרום לרגרסיה בהליך השיקומי החיובי אותו החל ולפיכך ממליץ להימנע מכך ולהשית על הנאשם עונש מאסר שירוצה בדרך של עבודות שירות.,דיון והכרעה
130,ME-20-01-37495-739,"לטעמי, יש בדרך שעבר הנאשם כדי ללמד על שינוי משמעותי שערך ועל עוצמת מחויבותו לדבוק בדרכו החדשה והנורמטיבית.",דיון והכרעה
131,ME-20-01-37495-739,התרשמתי מנחישותו של הנאשם והמוטיבציה הגבוהה שלו לערוך שינוי בחייו.,דיון והכרעה
132,ME-20-01-37495-739,"בנוסף, הנאשם משקיע מאמצים לסגור חובותיו, עובד באופן יציב, לאורך כל התקופה לא נרשמה לו כל הפרה של התנאים המגבילים ומאז ביצוע העבירות נשוא התיק שבפניי לא נפתחו לו תיקים חדשים.",דיון והכרעה
133,ME-20-01-37495-739,"יש לציין כי הנאשם שולב בהליכי טיפול בשירות המבחן, כמו גם במרכז הישראלי לטיפול בהימורים.",דיון והכרעה
134,ME-20-01-37495-739,"ברי, כי אלמלא מאמצי השיקום המשמעותיים, היה מקום להשית על הנאשם עונש מאסר ממושך וזאת נוכח חומרת העבירות, הערכים החברתיים שנפגעו, כמות הסם שנתפסה (120 ק""ג), האינטרס הציבורי, ועונש המאסר על תנאי בן 5 חודשים שתלוי ועומד נגדו.",דיון והכרעה
135,ME-20-01-37495-739,"מנגד, הליך השיקום שעבר הנאשם במשך כמעט שנתיים, מלמד על סיכוי גבוה כי הנאשם יתנהל בעתיד בצורה נורמטיבית.",דיון והכרעה
136,ME-20-01-37495-739,"שיקומו של המערער מצדיק התחשבות משמעותית אולם אין הוא מאיין את שיקולי הענישה האמורים, ועל כן, באיזון המתבקש, סבורני כי יש מקום לסטות ממתחם העונש ההולם אך לא ניתן להסתפק בענישה המוצעת על ידי שירות המבחן ויש להשית על הנאשם מאסר בפועל, אם כי לתקופה קצרה מזו שהייתה מושתת עליו במצב דברים רגיל.",דיון והכרעה
137,ME-20-01-37495-739,"בשל אותם שיקולי שיקום עליהם עמדתי, ובגדר התחשבות נוספת, מצאתי גם להורות על הפעלת המאסר המותנה בן 5 החודשים בחופף למאסר שבכוונתי להטיל עליו, וזאת לצד ענישה צופה פני עתיד בגין תיק הצירוף (החזקת סם לשימוש עצמי).",דיון והכרעה
138,ME-20-01-37495-739,לאור האמור ראיתי להטיל על הנאשם את העונשים הבאים:,דיון והכרעה
139,ME-20-01-37495-739,20 חודשי מאסר לריצוי בפועל בניכוי ימי מעצרו (מיום 5.1.2020 עד יום 20.2.2020).,דיון והכרעה
140,ME-20-01-37495-739,"הנאשם יתייצב ביום 9.1.2022 בשעה 08:00 במתקן ניצן או במתקן אחר עליו יורה שב""ס בהליך המיון המוקדם, ככל שייערך כזה.",דיון והכרעה
141,ME-20-01-37495-739,"6 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג פשע.",דיון והכרעה
142,ME-20-01-37495-739,"חודש (1) מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון.",דיון והכרעה
143,ME-20-01-37495-739,"קנס בסך 2,000 ₪ אשר ישולם עד יום 1.1.2022 או 10 ימי מאסר תמורתו.",דיון והכרעה
144,ME-20-01-37495-739,בקביעת הקנס נתתי משקל לחובותיו הרבים של הנאשם.,דיון והכרעה
145,ME-20-01-37495-739,"חילוט פלאפון מסוג אייפון, מספר IMEI 972506463588; ופלאפון מסוג LONG-CZ, מספר IMEI 868437042790902.",דיון והכרעה
146,ME-20-01-37495-739,ניתן צו כללי למוצגים לשיקול דעת קצין משטרה ו/או התביעה.,דיון והכרעה
147,ME-20-01-37495-739,הציוד שנתפס במעבדה יחולט או יושמד.,דיון והכרעה
148,ME-20-01-37495-739,הסמים יושמדו.,דיון והכרעה
149,ME-20-01-37495-739,זכות ערעור כחוק.,דיון והכרעה
150,ME-20-01-37495-739,"5129371ניתן היום,  ט' טבת, 16.11.2021 במעמד הצדדים.",דיון והכרעה
