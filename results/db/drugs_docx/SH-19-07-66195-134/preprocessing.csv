,verdict,text,part
0,SH-19-07-66195-134,"חוק העונשין, תשל""ז-1977: סע'  40 ג(א), 192, 382 (ב) (1), 452",אחמד זועבי
1,SH-19-07-66195-134,"פקודת הסמים המסוכנים [נוסח חדש], תשל""ג-1973: סע'  7 (א), 7(ג)",אחמד זועבי
2,SH-19-07-66195-134,"חוק התקשורת (בזק ושידורים), תשמ""ב-1982: סע'  30",אחמד זועבי
3,SH-19-07-66195-134,"תקנות סדר הדין הפלילי, תשל""ד-1974: סע'  31ב",אחמד זועבי
4,SH-19-07-66195-134,"ביום 8.7.20 הצדדים הגיעו להסדר לפיו הנאשם הודה בעובדות כתב האישום המתוקן, הוגש כתב אישום מתוקן, הורשע ונשלח לקבלת תסקיר בטרם הטיעונים לעונש.",גזר דין
5,SH-19-07-66195-134,אין הסכמה עונשית.,גזר דין
6,SH-19-07-66195-134,"נוכח הודאת הנאשם, הורשע במיוחס לו בכתב האישום המתוקן– בעבירה של תקיפת בת זוג, לפי סעיף 382 (ב) (1) לחוק העונשין התשל""ז – 1977 (שתי עבירות); היזק לרכוש בזדון, לפי סעיף 452 לחוק העונשין התשל""ז – 1977; איומים, לפי סעיף 192 לחוק העונשין התשל""ז – 1977.",גזר דין
7,SH-19-07-66195-134,"כמו כן, הורשע על סמך הודאתו בת.פ. 12601-12-19 בעבירה של תקיפת בת זוג, לפי סעיף 382 (ב) (1) לחוק העונשין התשל""ז – 1977; החזקת סם לצריכה עצמית, לפי סעיף 7 (א) + 7(ג) סיפא לפקודת הסמים המסוכנים [נוסח חדש] התשל""ג – 1973.",גזר דין
8,SH-19-07-66195-134,"בעניינו של הנאשם התקיים תסקיר שירות מבחן למבוגרים מיום 6.12.20 לפיו הנאשם בן 22, רווק המתגורר ביפו עם אמו ואחיו ומסר כי מזה מספר חודשים הוצא לחל""ת מהמסעדה בה עבד בשל משבר הקורונה.",תסקירי שירות המבחן
9,SH-19-07-66195-134,"הנאשם שיתף כי סיים 11 שנ""ל ונאלץ לעזוב על מנת לעבוד, על רקע חובות כספיים משמעותיים.",תסקירי שירות המבחן
10,SH-19-07-66195-134,שיתף את תולדות חיו ומצב בני משפחתו.,תסקירי שירות המבחן
11,SH-19-07-66195-134,"מסר כי מגלה כיום תובנה באשר להשלכות נסיבות חייו וחוויות החיים הקשות אותן עבר, על בחירותיו והתנהלותו כיום.",תסקירי שירות המבחן
12,SH-19-07-66195-134,הנאשם שיתף את הדרך בה הכיר את המתלוננת בתיק וכן תיאר את מצב מערכת היחסים ביניהם.,תסקירי שירות המבחן
13,SH-19-07-66195-134,"ושיתף כי חודש לאחר סיום מערכת היחסים עם המתלוננת הכיר בת זוגו הנוכחית, לה התארס לאחר מספר שבועות של הכרות.",תסקירי שירות המבחן
14,SH-19-07-66195-134,"שרות מבחן התרשם תחילה מבחור צעיר, אשר מגיל צעיר מתמודד עם מורכבות במישורי חייו.",תסקירי שירות המבחן
15,SH-19-07-66195-134,"במהלך תקופת הדחיה הנאשם התקשה לשתף פעולה באופן רציף עם ההליך הטיפולי ביחידה להתמכרויות, כאשר התקשה בכוחות עצמו להפסיק את השימוש בסמים, ניתק קשר לפרקים עם גורמי הטיפול ולא נענה להתרשמות הצוות הטיפולי מנזקקותו למסגרת סגורה של קהילה טיפולית לנפגעי סמים.",תסקירי שירות המבחן
16,SH-19-07-66195-134,להתרשמותם יש היעדר מוטיבציה לשינוי.,תסקירי שירות המבחן
17,SH-19-07-66195-134,"כמו גם בהמשך נבחנה התאמתו לבדיקת התאמה לבית משפט קהילתי, בשל התרשמותם כי יתקשה לעמוד בדרישות התוכנית לא הומלץ לשלבו בתוכנית.",תסקירי שירות המבחן
18,SH-19-07-66195-134,בהתייחסותו לעבירות הנאשם לקח אחריות מילולית על ביצוען והביע צער וחרטה על התנהלותו.,תסקירי שירות המבחן
19,SH-19-07-66195-134,תאר כי התנהל בצורה תוקפנית ואף אלימה כלפי המתלוננת מאחר וחשד כי מנהלת מערכת יחסים עם גבר אחר.,תסקירי שירות המבחן
20,SH-19-07-66195-134,כתוצאה מכך התקשה לווסת את רגשותיו והתנהגותו.,תסקירי שירות המבחן
21,SH-19-07-66195-134,בפגישה עם שרות מבחן הנאשם ביטא צער וחרטה על מעשיו וכן תיאר קשייו לשקול השלכות מעשיו בעת ביצוע העבירות.,תסקירי שירות המבחן
22,SH-19-07-66195-134,התקשה לבחון באופן ביקורתי את בחירותיו והביע עמדות מקלות כלפי התנהגותו המתוארת.,תסקירי שירות המבחן
23,SH-19-07-66195-134,ציין כי מזה כ 4 חודשים לא מתקיים קשר כלשהו עם המתלוננת ושלל כעס או עויינות כלפיה.,תסקירי שירות המבחן
24,SH-19-07-66195-134,שרות מבחן העריך כי עשוי להיתרם מטיפול בתחום אלימות זוגית אך הנאשם הביע אמביוולנטיות לגבי השתלבות בטיפול זה.,תסקירי שירות המבחן
25,SH-19-07-66195-134,"באשר לשימושו בחומרים פסיכו אקטיביים, תיאר כי בעבר נהג לצרוך אלכוהול אך נמנע מזה כשנה.",תסקירי שירות המבחן
26,SH-19-07-66195-134,"יחד עם זאת תיאר שימוש בסם מסוג קנאביס מגיל צעיר ובאופן יומיומי, על רקע הצורך באמצעי נוסף להרגעה, כאשר מתקשה לווסת את רגשותיו, לדבריו אינו זקוק לסיוע בגמילה מסם מאחר ולתפיסתו יוכל להפסיק אם ירצה בכך.",תסקירי שירות המבחן
27,SH-19-07-66195-134,שרות מבחן ציין כי הנאשם לא הגיע לבדיקת שתן אליה זומן.,תסקירי שירות המבחן
28,SH-19-07-66195-134,שרות מבחן ציין בתסקיר אודות שיחתם עם המתלוננת שתיארה בין השאר כי אינה חשה איום או פחד מפניו.,תסקירי שירות המבחן
29,SH-19-07-66195-134,"שרות מבחן ביצע הערכת סיכון לעבריינות וסיכויי לשיקום ולהתרשמותם לאור הערכתם כמפורטת בהרחבה בתסקיר, קיימת חשיבות גבוהה להשתלבות הנאשם טיפול ייעודי התואם את מצבו וצרכיו.",תסקירי שירות המבחן
30,SH-19-07-66195-134,"בהתייחסותם לפרמטרים השונים הקשורים לאישיותו, תפקודו, דפוסי ניהול קשרים בינאישיים, מאפייני העבירות הנוכחיות וההיסטוריה העבריינית וכן בהתייחסות לעברו של הנאשם וכן הסביבה החברתית בה מצוי וחרף התרשמותם ממיעוט בגורמי סיכוי, שרות מבחן לקח בחשבון את יציבותו התעסוקתית טרם משבר הקורונה וכי הצליח למשך מספר חודשים להתמיד בטיפול ביחידה להתמכרויות ביפו ואף הצליח לפרקים להימנע משימוש בסמים.",תסקירי שירות המבחן
31,SH-19-07-66195-134,"אך בהיעדר בשלותו לבדיקה עצמית ולעריכת שינוי בדפוסיו, כאשר כאמור ממשיך לצרוך סמים.",תסקירי שירות המבחן
32,SH-19-07-66195-134,לפיכך אין בידם לבוא בהמלצה שיקומית טיפולית בעניינו.,תסקירי שירות המבחן
33,SH-19-07-66195-134,"ב""כ המאשימה: אין לנאשם הרשעות קודמות, התייחסה לעבירות אותן ביצע הנאשם, הפנתה לנסיבות של המתלוננת.",טיעוני הצדדים לעונש
34,SH-19-07-66195-134,"הפגיעה בערך המוגן, פגיעה בשלוות רוחה של המתלוננת וכן פגיעה בגופה.",טיעוני הצדדים לעונש
35,SH-19-07-66195-134,"המתחם נע בתיק האלימות בין 8-18 חודשי מאסר ובתיק הסמים מע""ת ועד 6 חודשי מאסר בעבודות שירות.",טיעוני הצדדים לעונש
36,SH-19-07-66195-134,"הפנתה לאמור בתסקיר שירות המבחן, בבדיקת השתן יצאו מלוכלכות, בהיעדר הליך טיפולי יש הגברה של המסוכנות.",טיעוני הצדדים לעונש
37,SH-19-07-66195-134,בנסיבות אלו התביעה סבורה כי התנהלות הנאשם היא בעייתית.,טיעוני הצדדים לעונש
38,SH-19-07-66195-134,"לאור חומרת העבירות ונוכח העובדה כי מדובר ב-3 כתבי אישום עתרה המאשימה לעונש מאסר, מע""ת וקנס.",טיעוני הצדדים לעונש
39,SH-19-07-66195-134,"ב""כ הנאשם: טענה כי הנאשם צירף כל תיקיו, חסך זמן שיפוטי, הפנתה לחלוף הזמן מאז ביצוע העבירות.",טיעוני הצדדים לעונש
40,SH-19-07-66195-134,נוכח העובדה כי מדובר במתלוננת אחת מדובר במקשה אחת של אירועים.,טיעוני הצדדים לעונש
41,SH-19-07-66195-134,הנאשם בזמן ביצוע העבירה היה צעיר.,טיעוני הצדדים לעונש
42,SH-19-07-66195-134,הפנתה לנסיבות האישיות של הנאשם.,טיעוני הצדדים לעונש
43,SH-19-07-66195-134,שירות המבחן ציין כי הנאשם עשה מאמצים לשמור על יציבות תעסוקתית.,טיעוני הצדדים לעונש
44,SH-19-07-66195-134,הנאשם מאז התארס לאישה אחרת וניתק את הקשר עם המתלוננת כך שאין סיכון יותר למתלוננת.,טיעוני הצדדים לעונש
45,SH-19-07-66195-134,נמנע משימוש בסם או אלכוהול.,טיעוני הצדדים לעונש
46,SH-19-07-66195-134,שירות המבחן לא בא בהמלצה אולם עונש מאסר לאדם צעיר יכול לפגוע בו.,טיעוני הצדדים לעונש
47,SH-19-07-66195-134,"הערך המוגן פגיעה בגופו, רכושו שלוות נפשו של המתלוננת.",דיון והכרעה
48,SH-19-07-66195-134,"בהתאם לסעיף 40 ג(א) לחוק העונשין התשל""ז – 1977, בית המשפט יקבע מתחם עונש הולם למעשה העבירה שביצע הנאשם בהתאם לעיקרון המנחה, ולשם כך יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
49,SH-19-07-66195-134,סבורני כי מתחם העונש ההולם בגין הארוע בתיק העיקרי הוא מאסר על תנאי ועד 12 חודשי מאסר.,דיון והכרעה
50,SH-19-07-66195-134,בגין כל אחד מהאירועים בתיקים המצורפים הוא מאסר על תנאי ועד 9 חודשי מאסר.,דיון והכרעה
51,SH-19-07-66195-134,מדובר בנאשם נעדר עבר פלילי שלא שיתף פעולה עם שירות המבחן.,דיון והכרעה
52,SH-19-07-66195-134,הנאשם לא הגיע לשירות המבחן לצורך מתן דגימות שתן לאיתור סמים.,דיון והכרעה
53,SH-19-07-66195-134,העבירות אותן ביצע הנאשם אינן מצויות ברף חומרה גבוה מבחינת התוצאה.,דיון והכרעה
54,SH-19-07-66195-134,"אולם, רף הביזוי וההשפלה כלפי המתלוננת בתיק העיקרי הוא ברמה גבוה נוכח מקום ביצוע העבירה והתנהגות הנאשם כלפי המתלוננת.",דיון והכרעה
55,SH-19-07-66195-134,בית המשפט סבר כי העונש הראוי הוא עונש של עבודות שירות בתיק זה.,דיון והכרעה
56,SH-19-07-66195-134,"אולם, הנאשם למרות שנשלח מספר פעמים לא הגיע לממונה על עבודות השירות לראיון ב- 11.04.21 לא הגיע לממונה כיוון שלא יהיו בידו המסמכים הדרושים.",דיון והכרעה
57,SH-19-07-66195-134,ל- 21.07.21 לא הגיע לא נמסר לבית המשפט הסבר לאי הגעתו של המשיב לממונה.,דיון והכרעה
58,SH-19-07-66195-134,ל- 16.08.21 לא הגיע לממונה על עבודות השירות כיוון שהיה בבדיקות רופואיות.,דיון והכרעה
59,SH-19-07-66195-134,"ב""כ הנאשם הודיעה כי תצרף אישור רפואי אולם הדבר לא נעשה.",דיון והכרעה
60,SH-19-07-66195-134,לזימון ליום 19.09.21 שוב הנאשם לא התייצב לממונה.,דיון והכרעה
61,SH-19-07-66195-134,בית המשפט סבור כי הוא נהג בנאשם באורך רוח דבר שלא הועיל להגעת הנאשם לממונה על עבודות השירות.,דיון והכרעה
62,SH-19-07-66195-134,בנסיבות אלו אין מנוס מגזירת הדין.,דיון והכרעה
63,SH-19-07-66195-134,"בהינתן המתחם האמור, יש לגזור את עונשו של הנאשם תוך שקילת המתחם ותוך התחשבות בנסיבות המשליכות על קביעת העונש המתאים, כאשר בענייננו יש ליתן משקל להלימה בגזירת העונש לביצוע העבירה ע""י הנאשם; נסיבות ביצוע העבירות וחומרתן; מידת הפגיעה בערך המוגן; גילו של הנאשם; הנסיבות עליהן עמדו הצדדים בטיעוניהם; הודאתו המצביעה על נטילת אחריות; היותו נעדר עבר פלילי; העובדה כי הנאשם נדון בריבוי אישומים מסוגים שונים.",דיון והכרעה
64,SH-19-07-66195-134,נוכח העובדה כי נגזר על הנאשם עונש מאסר ממש ולא בעבודות שירות מצאתי להטיל על הנאשם תקופה קצרה יותר מהתקופה שהייתה מוטלת על הנאשם לו היה נדון לעבודות שירות.,דיון והכרעה
65,SH-19-07-66195-134,"לאחר ששמעתי את הצדדים בהתחשב בטיעוניהם, בנסיבות המקרה והעניין ועל פי כל השיקולים הצריכים לגזר הדין אני קובע כי אלה העונשים שאני משית על הנאשם:",דיון והכרעה
66,SH-19-07-66195-134,אני דן את הנאשם לעונש מאסר למשך חודשיים.,דיון והכרעה
67,SH-19-07-66195-134,אני דן את הנאשם למאסר למשך 6 חודשים וזאת על תנאי למשך שלוש שנים.,דיון והכרעה
68,SH-19-07-66195-134,התנאי הוא שלא יעבור עבירות אלימות מסוג פשע.,דיון והכרעה
69,SH-19-07-66195-134,אני דן את הנאשם למאסר למשך 3 חודשים וזאת על תנאי למשך שלוש שנים.,דיון והכרעה
70,SH-19-07-66195-134,התנאי הוא שלא יעבור עבירה על פי הוראות פקודת הסמים המסוכנים.,דיון והכרעה
71,SH-19-07-66195-134,או עבירת אלימות מסוג עוון או עבירה של הטרדה במתקן בזק.,דיון והכרעה
72,SH-19-07-66195-134,"הנאשם יתחייב בהתחייבות כספית על סך 1,000 ₪ שלא יעבור עבירה דומה לעבירה בה הורשע והתנאי הוא למשך 3 שנים מהיום, לא יתחייב יאסר למשך 7 ימים.",דיון והכרעה
73,SH-19-07-66195-134,"אני מחייב את הנאשם לשלם למתלוננת דנה נוריאלי פיצוי על סך 1,500 ₪.",דיון והכרעה
74,SH-19-07-66195-134,הפיצוי יופקד בקופת בית המשפט תוך 90 יום מהיום.,דיון והכרעה
75,SH-19-07-66195-134,"המאשימה תעביר למזכירות בית המשפט טופס 6א לפי סעיף 31ב לתקנות סדר הדין הפלילי, תשל""ד – 1974 בתוך 7 ימים מהיום.",דיון והכרעה
76,SH-19-07-66195-134,"זכות ערעור לבית המשפט המחוזי בת""א, תוך 45 יום מהיום.",דיון והכרעה
77,SH-19-07-66195-134,"במידה וקיימים מוצגים הרי שהם יישמדו, יחולטו, יושבו לבעליהם על פי שיקול הדעת של קצין החקירות.",דיון והכרעה
78,SH-19-07-66195-134,"ככל שהופקד פיקדון בתיק זה או בתיקים קשורים על-ידי הנאשם, הפיצוי יקוזז מהפיקדון ואת היתרה יש להחזיר לידיו או לגורם אחר לפי בקשת הנאשם, בהיעדר מניעה על-פי דין.",דיון והכרעה
79,SH-19-07-66195-134,וזאת לאחר הצגת אישור על התייצבות למאסר.,דיון והכרעה
80,SH-19-07-66195-134,"5129371הנאשם יפנה למזכירות ביהמ""ש לקבלת שובר תשלום פיצוי.",דיון והכרעה
81,SH-19-07-66195-134,"ניתנה היום, א' חשוון תשפ""ב, 07 אוקטובר 2021, בנוכחות הצדדים.",דיון והכרעה
