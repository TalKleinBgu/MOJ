,verdict,text,part
0,SH-19-11-70531-903,"ב""כ המאשימה – עו""ד ליאור סלוצקר",נוכחים:
1,SH-19-11-70531-903,"ב""כ הנאשם – עו""ד יוסי בכר",נוכחים:
2,SH-19-11-70531-903,"פקודת הסמים המסוכנים [נוסח חדש], תשל""ג-1973: סע'  13, 19א",נוכחים:
3,SH-19-11-70531-903,"הנאשם הורשע לאחר קיומו של הליך גישור במסגרת דיון בבקשת ההגנה לקבלת חומרי חקירה, על יסוד הודאתו בכתב אישום מתוקן מיום 30.7.2020 (להלן: ""כתב האישום"") בביצוע 2 עבירות של סחר בסמים לפי סעיף 19+13א לפקודת הסמים המסוכנים [נוסח חדש], תשל""ג-1973 (להלן: ""פקודת הסמים"").",רקע ועובדות כתב האישום
4,SH-19-11-70531-903,על פי המפורט בחלק הכללי בכתב האישום בין המועדים 19.11.2018 ו-25.11.2019 הופעלה סוכנת משטרתית במטרה להילחם בתופעת הסחר בסמים מסוכנים.,רקע ועובדות כתב האישום
5,SH-19-11-70531-903,במסגרת תפקידה פעלה הסוכנת במסווה כתושבת חדשה בעיר תל אביב.,רקע ועובדות כתב האישום
6,SH-19-11-70531-903,"בין הסוכנת לאחר, שזהותו ידועה למאשימה, היכרות מוקדמת.",רקע ועובדות כתב האישום
7,SH-19-11-70531-903,"על פי האישום הראשון בכתב האישום, ביום 21.5.2019 בשעה 21:59 לערך, התקשרה הסוכנת לנאשם ושאלה אותו האם מחר הם מתראים.",רקע ועובדות כתב האישום
8,SH-19-11-70531-903,הנאשם השיב לה שזה קצת בעייתי כי היא מודיעה לו יום לפני אבל הוא ינסה לעשות הכל.,רקע ועובדות כתב האישום
9,SH-19-11-70531-903,"ביום 22.5.2019 בשעה 12:59 לערך, התכתבו הסוכנת והנאשם וסיכמו על עסקה של רכישת סם כמו בפעם הקודמת.",רקע ועובדות כתב האישום
10,SH-19-11-70531-903,"בהמשך למתואר, ביום 22.5.2019 בשעה 19:40 לערך, ברחוב אלנקווה 8 בתל אביב, נפגשו הסוכנת והנאשם, הנאשם העביר לסוכנת קופסת סיגריות ובה שקית שקופה ובתוכה סם מסוכן מסוג MDMA במשקל 11.72 גרם נטו בתמורה ל-3,000 ₪.",רקע ועובדות כתב האישום
11,SH-19-11-70531-903,במעשה המתואר סחר הנאשם בסם מסוכן ללא היתר בפקודה או בתקנות וללא רישיון מאת המנהל.,רקע ועובדות כתב האישום
12,SH-19-11-70531-903,על פי האישום השני ביום 1.7.2019 החל מהשעה 13:39 ועד 20:12 התכתבו הסוכנות והנאשם בקשר לתיאום עסקה של מכירת סם מסוכן מסוג MDMA במשקל 12 גרם ליום 2.7.2019 בשעה 19:30/20:00 לערך.,רקע ועובדות כתב האישום
13,SH-19-11-70531-903,"באותו המועד בשעה 21:40 לערך, ברחוב אלנקווה 8 בתל אביב, נפגשו הסוכנת והנאשם, והנאשם העביר לסוכנת שקית שקופה ובתוכה סם מסוכן מסוג MDMA במשקל 9.89 גרם נטו בתמורה ל-2,500 ₪.",רקע ועובדות כתב האישום
15,SH-19-11-70531-903,"בהמשך לבקשת ההגנה לקבלת חומרי חקירה, לאחר קיומו של הליך של גישור, הנאשם הודה כאמור בעובדות כתב האישום המתוקן שלעיל.",רקע ועובדות כתב האישום
16,SH-19-11-70531-903,ביום 7.4.2021 הודיעו הצדדים כי להסדר טיעון בו הסכימו טווח ענישה.,רקע ועובדות כתב האישום
17,SH-19-11-70531-903,"על פי הסדר הטיעון הוסכם כי המאשימה תעתור למיקום עונש המאסר של הנאשם בטווח העליון של עבודות השירות, על פי דברי ב""כ המאשימה משיקולי שיקום, בעוד שההגנה תעתור למיקום עונש המאסר שייגזר על הנאשם ברף התחתון לריצוי בעבודות שירות, לצד רכיבים נלווים.",רקע ועובדות כתב האישום
18,SH-19-11-70531-903,תסקירי שירות המבחן והראיות לעונש הנוגעות לנסיבותיו האישיות של הנאשם ולשיקומו,רקע ועובדות כתב האישום
19,SH-19-11-70531-903,מטעם ההגנה הוגשו כראיות לעונש מסמכים רפואיים המעידים על מצבו הבריאותי של הנאשם הסובל ממחלת הקרוהן מילדות וחלה גם בדלקת פרקים (ענ/2) ומחזיק רישיון למריחואנה רפואית.,רקע ועובדות כתב האישום
20,SH-19-11-70531-903,"בנוסף, הוגשו מספר חוות דעת אשר נערכו על ידי מרכז הטיפול והאבחון ""התחלה חדשה"" החל מחודש פברואר 2020 ועד יוני 2021, המעידות על טיפול שעבר הנאשם מאז מעצרו ומפרטות את נסיבות חייו (ענ/1) (להלן: ""חוות הדעת"").",רקע ועובדות כתב האישום
21,SH-19-11-70531-903,"על פי חוות הדעת הנאשם עשה דרך חיובית ומשמעותית בטיפול מאז מעצרו והשתתף ב- 68 פגישות טיפוליות שבועיות באופן סדיר, אחראי ורציף (פרונטלית ובזום – לאור התפרצות הקורונה).",רקע ועובדות כתב האישום
22,SH-19-11-70531-903,פורט כי בפגישות משתף הנאשם במאורעות חייו ומורכבותם על רקע קשייו הבריאותיים ומחלת הקרוהן ממנה סובל.,רקע ועובדות כתב האישום
23,SH-19-11-70531-903,בחוות הדעת פורט כי הנאשם הגיע להבנה באשר לסיבות בגינן ביצע את העבירות בסתירה לערכים בסיסיים בהם החזיק ומחזיק כיום.,רקע ועובדות כתב האישום
24,SH-19-11-70531-903,"ברקע ביצוע העבירות מצבו הבריאותי המורכב ושהייתו זמן ממושך בבית ובבית החולים, לרוב בגפו, בשל גירושי הוריו ופער הגילאים בינו לבין אחיו, ופספוס חוויות משמעותיות הקשורות למערכת החינוך והשירות הצבאי (הנאשם הפסיק לימודיו ללא תעודת בגרות ולא גויס לצה""ל בשל מצבו הבריאותי).",רקע ועובדות כתב האישום
25,SH-19-11-70531-903,"להבנת הנאשם, בנסיבות המפורטות ביקש לבחון גבולות מתוך רצון לא מודע ""לפצות"" את הילד שבו, וביצוע העבירות על ידו הוא סוג של תעלול לא מוצלח (גם אם קיצוני).",רקע ועובדות כתב האישום
26,SH-19-11-70531-903,"הנאשם נטל אחריות על מעשיו, הביע צער וחרטה על המעשים ועל הפגיעה שנגרמה מביצועם.",רקע ועובדות כתב האישום
27,SH-19-11-70531-903,"צוינה תרומתם המשמעותית המיטיבה של הוריו של הנאשם על שיקומו, ותמיכתם הכלכלית והרגשית בו, על אף שהעבירות שביצע אינן עולות בקנה אחד עם תפיסתם הנורמטיבית.",רקע ועובדות כתב האישום
28,SH-19-11-70531-903,בחוות הדעת האחרונה נושאת תאריך 17.6.21 סוכמה הדרך הטובה והמשמעותית אותה עשה הנאשם עד לאותו השלב לשיקום.,רקע ועובדות כתב האישום
29,SH-19-11-70531-903,"פורט כי הנאשם משתמש במריחואנה רפואית על פי היתר באופן מדוד ושקול, דואג ליטול טיפול תרופתי במועדו, מקפיד על תזונה וספורט, ונפגש עם בני משפחה וחברים.",רקע ועובדות כתב האישום
30,SH-19-11-70531-903,"בנוסף, כי הנאשם סיים בהצטיינות והנאה לימודי מכינה בתחום הפקת סאונד ומוזיקה במכללה, החל לימודיו בשנת תשפ""א, ואף טיפל בדרוש טיפול מול המוסד לביטוח לאומי לקבלת אישור מימון לאור זכאותו לכך.",רקע ועובדות כתב האישום
31,SH-19-11-70531-903,צוין כי הנאשם מתמקצע ומקבל משובים חיובים בלימודים וציוניו גבוהים מאוד.,רקע ועובדות כתב האישום
32,SH-19-11-70531-903,"הנאשם נמצא במערכת יחסים זוגית עם בת זוג הנמצאת בפינלנד, מרבה לשתף ולהתייעץ בהקשר זה, ואף טס לבקרה ב- 3 הזדמנויות תוך שהפגין אחריות, ערך בירור מול הגורמים הטיפוליים והיה זמין בעת שהותו בחו""ל.",רקע ועובדות כתב האישום
33,SH-19-11-70531-903,"החל מחודש דצמבר 2020 החל הנאשם לעבוד כסוקר טלפוני, זכה בתואר עובד מצטיין בחודש פברואר 2021, ואף מימן בעצמו את נסיעתו השנייה והשלישית לפינלנד כחלק מעצמאותו הכלכלית.",רקע ועובדות כתב האישום
34,SH-19-11-70531-903,"הנאשם מקפיד על קשר עם הגורמים הקשורים להליך המשפטי, עומד בקשר ומעדכן את בא כוחו, נפגש עם שירות המבחן ומסר בדיקת שתן מרצונו.",רקע ועובדות כתב האישום
35,SH-19-11-70531-903,"הנאשם הקפיד להגיע לפגישות הטיפול גם בעת שהותו בחו""ל, ללא חיסורים, תוך שהוא משתף בעולמו הפנימי.",רקע ועובדות כתב האישום
36,SH-19-11-70531-903,"גורמי הטיפול במרכז התחלה חדשה סיכמו כי הנאשם כיום לוקח אחריות על כלל תחומי חייו, פועל לפי סולם ערכים נורמטיבי, והמלצתם היא לענישה שיקומית צופה פני עתיד לאור הדרך הטיפולית המרשימה שעשה.",רקע ועובדות כתב האישום
37,SH-19-11-70531-903,"גם בתסקיר הראשון לעונש שהתקבל בעניינו של הנאשם מאת שירות המבחן פורטו נסיבות חייו ומצבו הרפואי, והבנתו כיום בעזרת הטיפול הפרטני אותו עובר, כי הוא עדיין זקוק לגבולות.",רקע ועובדות כתב האישום
38,SH-19-11-70531-903,"הנאשם תיאר שימוש ספוראדי בעבר ובתדירות נמוכה בסמים הזייתיים, וקיום קשרים חברתיים עם משתמשים אחרים.",רקע ועובדות כתב האישום
39,SH-19-11-70531-903,"לדבריו, מאז מעצרו הפסיק שימוש בסמים אלו ומשתמש רק בקנאביס הרפואי המאושר לו.",רקע ועובדות כתב האישום
40,SH-19-11-70531-903,צוין כי בדיקת השתן שמסר הניבה תוצאות המעידות על שימוש בקנאביס.,רקע ועובדות כתב האישום
41,SH-19-11-70531-903,"הנאשם תיאר השתתפות בקבוצת עצורי בית, אשר הופסקה בשל מגפת הקורונה וההגבלות, שיתף שהרגיש נתרם מכך והצטער שנאלצה להפסיק.",רקע ועובדות כתב האישום
42,SH-19-11-70531-903,"משיחה עם מטפלת הנאשם ב""התחלה חדשה"" עלה שהנאשם שיתף בפתיחות והביע רצון להעמקה.",רקע ועובדות כתב האישום
43,SH-19-11-70531-903,"להתרשמותה, הנאשם בעל כוחות משמעותיים, יכולות טובות להתמודדות עצמית ולמידה, קיימת לנאשם מערכת תמיכה משפחתית משמעותית, וקיים סיכוי קלוש להישנות ביצוע העבירה על ידו, משהנאשם מבין את חומרתה, מעוניין בשינוי ומחויב להליך הטיפול.",רקע ועובדות כתב האישום
44,SH-19-11-70531-903,"בתסקיר פורט כי הנאשם נעדר עבר פלילי ונוטל אחריות מלאה על ביצוע העבירות הנוכחיות, הגם שבחר לצמצם את השיח על העבירות ומסר שכיום מבין שבוצעו על רקע בדיקת גבולות וחיפוש ריגוש.",רקע ועובדות כתב האישום
45,SH-19-11-70531-903,"כגורמי סיכון צוינו הרושם לפיו הנאשם נמצא בשלבי גיבוש אישיותו, כחלק מתהליך התבגרות שמתמשך, נוטה לבדוק ולטשטש גבולות, בעת ביצוע העבירות התמקד בצרכיו המידיים, חיפש ריגוש ופיתוי להשגת כסף קל ללא מחשבה על השלכות התנהלותו, וכן עמדותיו המקלות לגביי שימוש בסמים שאפשרו העמקת קשריו השוליים בתחום זה.",רקע ועובדות כתב האישום
46,SH-19-11-70531-903,"כגורמי סיכוי לשיקום צוינו העדר עברו הפלילי והרושם שמעצרו הנוכחי של הנאשם הפגיש אותו עם המחירים להתנהגותו והציב גבול עבורו, נטילת האחריות על ביצוע העבירות, ונקיטת היוזמה מצדו של הנאשם להשתלב בטיפול פרטני במסגרת ""התחלה חדשה"" מזה כשנה.",רקע ועובדות כתב האישום
47,SH-19-11-70531-903,"נוכח נטילת האחריות של הנאשם על מעשיו וההליך השיקומי אותו עובר המליץ שירות המבחן על שילובו של הנאשם בקבוצת צעירים והמשך מעקב אחר טיפולו, ודחיית הדיון לשם כך ב-3 חודשים.",רקע ועובדות כתב האישום
48,SH-19-11-70531-903,בתסקיר המשלים מיום 20.6.2021 פורט כי הנאשם ממשיך בעבודתו בתחום שירות לקוחות מביתו ובלימודיו בתחום המוזיקה.,רקע ועובדות כתב האישום
49,SH-19-11-70531-903,הנאשם שיתף בחשיבות הטיפול עבורו ובתרומתו הרבה להתבגרותו ולניהול חייו.,רקע ועובדות כתב האישום
50,SH-19-11-70531-903,"פורט כי על פי דברי מטפלת הנאשם ב""התחלה חדשה"" הנאשם מתמיד בשיחות ומשתף באופן כן ומלא והתרשמות המטפלת היא כי הטיפול משמעותי ומועיל.",רקע ועובדות כתב האישום
51,SH-19-11-70531-903,צוין כי הנאשם נמצא ברשימת המתנה ארוכה להשתתפות בקבוצת הצעירים אשר עתידה להיפתח בשירות המבחן.,רקע ועובדות כתב האישום
52,SH-19-11-70531-903,"בדיקת שתן נוספת שנערכה לנאשם הניבה גם היא תוצאה חיובית לשרידי סם, דבר אשר תואם את הצהרת הנאשם כי הוא צורך קנאביס רפואי ברישיון.",רקע ועובדות כתב האישום
53,SH-19-11-70531-903,כמו כן פורט כי לא נפתחו לנאשם תיקים חדשים בתקופת הדחייה.,רקע ועובדות כתב האישום
54,SH-19-11-70531-903,להתרשמות שירות המבחן הסיכון מהנאשם למעורבות פלילית דומה בעתיד נמוך.,רקע ועובדות כתב האישום
55,SH-19-11-70531-903,"המלצתו היא להטלת צו מבחן למשך שנה על הנאשם, במהלכה ימשיך בטיפול במסגרת ""התחלה חדשה"" תוך מעקב של שירות המבחן, ותיבדק אפשרות שילובו בקבוצת הצעירים של שירות המבחן בהתאם לרשימת ההמתנה.",רקע ועובדות כתב האישום
56,SH-19-11-70531-903,"בנוסף, המליץ שירות המבחן על הטלת צו של""צ בהיקף רחב של 300 שעות והתחייבות להימנע מביצוע עבירה.",רקע ועובדות כתב האישום
57,SH-19-11-70531-903,"מטעם ההגנה העדה אימו של הנאשם אשר פירטה אודות ההליך השיקומי שעובר הנאשם שהוא בנה הצעיר במסגרת ""התחלה חדשה"" והחשיבות ההליך עבורו.",רקע ועובדות כתב האישום
58,SH-19-11-70531-903,"עוד פירטה אודות לימודי המוזיקה של הנאשם, הצלחתו בלימודים, ומחויבותו להם וכי הנאשם מצוי בקשר זוגי למעלה מחצי שנה.",רקע ועובדות כתב האישום
59,SH-19-11-70531-903,"ב""כ המאשימה הפנה לערכים המוגנים בעבירות שבביצוען הורשע הנאשם ולנסיבות ביצוען, ונטען כי אלה מלומדות על מידת פגיעה בינונית או גבוהה בהם.",תמצית ראיות וטיעוני הצדדים לעונש
60,SH-19-11-70531-903,"בהקשר זה הפנה לתכנון ולהיערכות לביצוע מכירות הסם, לרקע המסחרי למכירתו, לסוג הסם, לכמותו, לזמינותו לנאשם ולתמורה שקיבל עבורו.",תמצית ראיות וטיעוני הצדדים לעונש
61,SH-19-11-70531-903,"לטעמו, בנסיבות אלה ולפי הפסיקה נכון לקבוע בגין העבירות כאירוע מתחם ענישה בין 12 ו-28 חודשי מאסר.",תמצית ראיות וטיעוני הצדדים לעונש
62,SH-19-11-70531-903,"במקרה דנן, לאור הנתונים החיוביים בעניינו של הנאשם ושיקולי שיקום הסכים כי ייגזר על הנאשם עונש החורג לקולא ממתחם העונש ההולם, אותו ניתן לרצות בעבודות שירות.",תמצית ראיות וטיעוני הצדדים לעונש
63,SH-19-11-70531-903,"עמדת ב""כ המאשימה היא שיש לגזור על הנאשם עונש מאסר לריצוי בעבודות שירות ברף הגבוה (תוך ניכוי ימי מעצרו אך ללא ימי מעצרו באיזוק אלקטרוני) ולא פחות מכך, מה שמהווה חריגה מידתית ממתחם העונש ההולם בנסיבות.",תמצית ראיות וטיעוני הצדדים לעונש
64,SH-19-11-70531-903,זאת בשים לב גם לחשיבות האינטרס הציבורי וההרתעה בסוג זה של עבירות בהן מקבלות נסיבות אישיות משקל פחות.,תמצית ראיות וטיעוני הצדדים לעונש
65,SH-19-11-70531-903,"בנוסף, עתר כי הנאשם יוכרז ""סוחר סמים"" והטלפון נייד שנתפס מידיו יחולט.",תמצית ראיות וטיעוני הצדדים לעונש
66,SH-19-11-70531-903,"ב""כ המאשימה טען כי טענות הנוגעות לקשיים ראייתיים ומשפטיים באו לידי ביטוי בתיקון כתב האישום ואין לתת להם משקל נוסף, וביחס לחלוף הזמן, המדובר בנתון אובייקטיבי שיילקח בחשבון.",תמצית ראיות וטיעוני הצדדים לעונש
67,SH-19-11-70531-903,"ב""כ הנאשם עתר למיקומו של הנאשם ברף התחתון של עונש המאסר בעבודות השירות בהתאם להסדר הטווח בין הצדדים, הפנה לכך ששירות המבחן המליץ להימנע מעונש של עבודות שירות על מנת שלא לפגוע בהליך הטיפולי וטען כי בנסיבות אלה הסכמת ההגנה להסדר הטווח תפגע במידה מסוימת בהשתלבות הנאשם בלימודים ובעבודה.",תמצית ראיות וטיעוני הצדדים לעונש
68,SH-19-11-70531-903,"בנוסף ציין את גילו הצעיר של הנאשם בעת ביצוע העבירות, 21, הפנה לכך שהוא נעדר עבר פלילי, ממשפחה נורמטיבית, שרוב חייו הבוגרים תפקד בצורה מיטבית, וכן הפנה למצבו הרפואי בגינו מוכר הנאשם כנכה בדרגה של 60% בעל דרגת אי כושר עבודה של  (100%) (ענ/3).",תמצית ראיות וטיעוני הצדדים לעונש
69,SH-19-11-70531-903,"עוד הפנה לתסקירים ולחוות הדעת החיוביות בעניינו של הנאשם לפיהם עשה דרך לשיקום, ולכך שחרף קשיים רפואיים ואובייקטיביים עשה הנאשם הכל על מנת לתפקד בצורה נורמטיבית, שיתף בפתיחות ונקבע כי קיים סיכוי קלוש לחזרתיות.",תמצית ראיות וטיעוני הצדדים לעונש
70,SH-19-11-70531-903,"ב""כ הנאשם הדגיש כי כתב האישום תוקן במידה משמעותית בשל קושי ראייתי וגובש במסגרת הליך של גישור עקב בקשות ההגנה לקבלת חומרי חקירה, שלא נענו, וכי למרות הקושי הראייתי בחר הנאשם ליטול אחריות ולא לנהל את ההליך.",תמצית ראיות וטיעוני הצדדים לעונש
71,SH-19-11-70531-903,"בנוסף, הפנה לחלוף הזמן ממועד ביצוע העבירות, ולכך שהשיהוי בהליך רובץ לפתח המאשימה שלא העבירה חומרי חקירה בזמן, לא ענתה לפניות ההגנה ולא קיימה הוראות בית המשפט תוך שהנאשם נתון תחת התנאים המגבילים משך זמן ממושך, על הפגיעה שבזכויותיו מכך (ענ/4).",תמצית ראיות וטיעוני הצדדים לעונש
72,SH-19-11-70531-903,"עתירת ב""כ הנאשם היא כי עונשו של הנאשם ייגזר ל- 30 ימי מאסר בדרך של עבודות שירות לצד ענישה נלווית וכי יינתן בעונש שייגזר ביטוי לתקופת מעצר הנאשם באיזוק אלקטרוני ולתקופה בה שהה תחת תנאים מגבילים.",תמצית ראיות וטיעוני הצדדים לעונש
73,SH-19-11-70531-903,"הנאשם מסר שמרגיש שהצליח לעבור תהליך שיקומי, לנהל זוגיות ולהתמיד בלימודי המוזיקה ובעבודתו כסוקר.",דברי הנאשם
74,SH-19-11-70531-903,עוד שיתף בכך שמתכנן להתחיל קורס בבניית אתרים.,דברי הנאשם
75,SH-19-11-70531-903,שקלתי גם את נסיבות ביצוע העבירה המלמדות על פגיעה לא מבוטלת בערכים המוגנים.,דיון והכרעה
76,SH-19-11-70531-903,"במסגרת זו נתתי דעתי לכך שהמדובר בסחר בסם מסוכן, ולסוגו.",דיון והכרעה
77,SH-19-11-70531-903,"כמו כן, למשקל הסם בו סחר הנאשם שאינו מבוטל ועומד על 21.61 גרם תמורת 5,500 ₪.",דיון והכרעה
78,SH-19-11-70531-903,"בנוסף, לכך שהמדובר בשתי מכירות בהזדמנויות שונות, הגם שהמדובר בקונה אחת, לזמינות הסם לנאשם, ולכך שהנאשם התכתב עם הקונה באפליקציה המשמשת פלטפורמה לסוחרי סמים בה הם מציעים את מרכולתם לאחר שנרשם בה כסוחר מאומת, תוך תכנון והיערכות לביצוע העבירות.",דיון והכרעה
79,SH-19-11-70531-903,"האמור מלמד שאין המדובר במי שהתנהל באופן חד פעמי ואימפולסיבי לסחר בסם או במי שסחר בסם על רקע חברי ועל חומרת הנסיבות, זאת גם לאחר מתן משקל לגילו הצעיר של הנאשם בעת ביצוע העבירות, ולכך שמביצוע העבירות לא נגרם הנזק הכבד שיכול היה להיגרם לציבור, משהקונה היא סוכנת משטרתית.",דיון והכרעה
80,SH-19-11-70531-903,"מבחינת המפורט לעיל נראה כי אפילו תקרת טווח הענישה המוסכם על הצדדים בהסדר הטיעון העומדת על 9 חודשי מאסר אותם ניתן לרצות בעבודות שירות נמצאת מתחת לרף התחתון של מתחם העונש ההולם בנסיבות, שנראה שנכון היה לקבעו לכל הפחות על 10 חודשי מאסר בפועל ואת תקרתו על 24 חודשי מאסר בפועל.",דיון והכרעה
81,SH-19-11-70531-903,"גם ב""כ המאשימה הבהיר בעת הצגת הסדר הטיעון כי הסכמת המאשימה לטווח הענישה המוסכם נובעת משיקולי שיקום וסוטה לשיטתו לקולא ממתחם העונש ההולם.",דיון והכרעה
82,SH-19-11-70531-903,"במכלול הנסיבות שיפורטו להלן, ובפרט הדרך המשמעותית שעשה הנאשם לשיקום, אני מוצאת כי המדובר בהסכמה ראויה ומאמצת את טווח הענישה המוסכם.",דיון והכרעה
83,SH-19-11-70531-903,"כאמור, עיקר ההקלה המגיעה לנאשם נובעת משיקולי שיקום – כפי שפורט בהרחבה לעיל, מחוות הדעת ממרכז ""התחלה חדשה"" (ענ/1) ומתסקירי שירות המבחן שהוגשו עולה הדרך הטובה והמשמעותית שעשה הנאשם לשיקום, ואין להקל בכך ראש, בפרט בנסיבותיו הרפואיות המורכבות.",דיון והכרעה
84,SH-19-11-70531-903,אזכיר כי הנאשם סובל מילדות ממחלת קרוהן וחלה בדלקת פרקים (ענ/2).,דיון והכרעה
85,SH-19-11-70531-903,מחלותיו הקשו מאוד על שנות ילדותו והתבגרותו והציבו בפניו אתגרים רבים בשנים אלה.,דיון והכרעה
86,SH-19-11-70531-903,גירושי הוריו ופער הגילאים עם אחיו הביאו לכך ששהה רבות בגפו בבית ובבתי חולים.,דיון והכרעה
87,SH-19-11-70531-903,"הנאשם נפלט מבית הספר ללא בגרות ואף לא גויס לצבא, והתמודד עם קשיים ממשיים מול קבוצת השווים.",דיון והכרעה
88,SH-19-11-70531-903,סמוך לשחרורו ממעצר בקשר להליך דנן החל הנאשם את דרכו לשיקום.,דיון והכרעה
89,SH-19-11-70531-903,"הנאשם פנה למרכז ""התחלה חדשה"", שולב בטיפול והשתתף ב-68 פגישות טיפוליות, ואף נמצא ברשימת המתנה לשילוב בקבוצה מטעם שירות המבחן.",דיון והכרעה
90,SH-19-11-70531-903,"בחוות הדעת האחרונה שהתקבלה בעניינו של הנאשם סוכמה הדרך המשמעותית אותה עשה הנאשם עד לאותו השלב לשיקום, שיתוף הפעולה המלא והאחראי שלו עם הטיפול, וכי כיום הנאשם עצמאי ואחראי בכל תחומי חייו (בפן הבריאותי, התעסוקתי והלימודי), מצטיין בעבודתו ובלימודיו ועל פי מכתב ממעסיקו זכה במצטיין חודש פברואר 2021 ומבצע עבודתו במקצועיות, חריצות ויסודיות (ענ/3).",דיון והכרעה
91,SH-19-11-70531-903,בנוסף נמצא בקשר זוגי.,דיון והכרעה
92,SH-19-11-70531-903,"הנאשם נטל אחריות לביצוע העבירות (הגם ששירות המבחן סבור שצמצם את השיח לגביהן), והביע חרטה וצער על הפגיעה במשפחתו ובאחרים.",דיון והכרעה
93,SH-19-11-70531-903,"לדעת גורמי הטיפול ב""התחלה חדשה"" הנאשם פועל לפי סולם ערכים נורמטיבי, והמלצתם היא לענישה שיקומית צופה פני עתיד לאור הדרך הטיפולית המרשימה שעשה.",דיון והכרעה
94,SH-19-11-70531-903,גם להתרשמות שירות המבחן הסיכון למעורבות פלילית דומה בעתיד מצד הנאשם נמוך.,דיון והכרעה
95,SH-19-11-70531-903,"זאת גם לאחר שקילת גורמי הסיכון במצבו בדמות הרושם לפיו הנאשם נמצא עדיין בשלבי גיבוש אישיותו כחלק מתהליך התבגרות שמתמשך, נוטה לטשטש גבולות ובדיקתם, וכי בעת ביצוע העבירות התמקד בצרכיו המידיים, חיפש ריגוש ופיתוי להשגת כסף קל ללא מחשבה על השלכות התנהלותו, לצד עמדותיו המקלות לגביי שימוש בסמים שאפשרו העמקת קשריו השוליים בתחום זה.",דיון והכרעה
96,SH-19-11-70531-903,"המלצת שירות המבחן היא להטלת צו מבחן למשך שנה במהלכה ימשיך הנאשם בטיפול במסגרת ""התחלה חדשה"", תוך מעקב של שירות המבחן, ותיבדק אפשרות שילובו בקבוצת הצעירים של שירות המבחן בהתאם לרשימת ההמתנה, לצד צו של""צ בהיקף רחב של 300 שעות והתחייבות להימנע מביצוע עבירה.",דיון והכרעה
97,SH-19-11-70531-903,"שקלתי בין שיקולי גם את גילו של הנאשם, יליד שנת 1998 ונעדר עבר פלילי, חרטתו, נטילת האחריות על ידו והחיסכון שלצד האמור בזמן שיפוטי לא מבוטל לאור טענות ראיתיות ונוספות שהיו בפיו.",דיון והכרעה
98,SH-19-11-70531-903,"בנוסף, את חלוף הזמן מאז ביצוע העבירות (כשנתיים וחצי) ומאז הגשת כתב האישום בחודש נובמבר 2019, ואת מחדלי המאשימה בהעברת חומרי החקירה אשר הביאו לעיכוב ההליך בעת שהנאשם נתון תחת תנאים מגבילים והפגיעה שבכך בזכויותיו, המצדיקה הקלה נוספת בעונשו של הנאשם במנותק מסוגיית הקושי הראייתי שבאה לידי ביטוי בתיקון הנרחב של כתב האישום.",דיון והכרעה
99,SH-19-11-70531-903,"תקופת מעצרו של הנאשם תנוכה בהסכמה מתקופת המאסר בעבודות שירות שתיגזר עליו, אך בעת קביעת עונשו יש לתת משקל מתאים גם לכך שהנאשם היה נתון במעצר באיזוק אלקטרוני בין 15.12.2019 ובין 5.1.2020 משך 21 ימים, ותחת תנאים מגבילים, הכוללים מעצר בית עם שעות התאווררות יומיות בין 5.1.2020 ובין 11.5.2020, כשלאור מחדלי המאשימה בהעברת חומרי חקירה הורה השופט גת על הקלה בהם כך שמיום 11.5.2020 עד יום 15.7.2020 שהה במעצר בית לילי בלבד, שלאחר מכן בוטל גם הוא על ידי השופט גת בשל כך.",דיון והכרעה
100,SH-19-11-70531-903,"אמנם, אינני מוצאת להיעתר לעתירה העונשית של הסנגור בנסיבות.",דיון והכרעה
101,SH-19-11-70531-903,"יחד עם זאת, לאחר איזון בין חומרת המעשים, חשיבות האינטרס הציבורי וההרתעה אל מול השיקום המשמעותי שעבר ועובר הנאשם בגילו הצעיר וכלל השיקולים לקולא שפורטו לעיל, כהבעת אמון בו, על מנת לחזק כוחותיו ולא להקשות למשך תקופה ארוכה מהנדרש על עבודתו ולימודיו, מצאתי לגזור את עונשו למאסר בעבודות שירות לתקופה בת מספר חודשיים ולא ברף העליון, גם לאור האינטרס הציבורי הרחב הכולל את חשיבות השיקום.",דיון והכרעה
102,SH-19-11-70531-903,"אשר על כן, אני גוזרת על הנאשם את העונשים הבאים:",דיון והכרעה
103,SH-19-11-70531-903,"מאסר לתקופה של 4 חודשים אשר ירוצה בדרך של עבודות שירות בהתאם להמלצת הממונה על עבודות השירות במפעל חיים בירושלים, רח' הצבי 11, ירושלים.",דיון והכרעה
104,SH-19-11-70531-903,"הנאשם יתייצב לריצוי העונש ביום 23.12.21 במפקדת מחוז דרום, יחידת עבודות שירות, סמוך לכלא באר שבע, בשעה 08:00.",דיון והכרעה
105,SH-19-11-70531-903,הובהרה לנאשם המשמעות של אי עמידה בעבודות שירות.,דיון והכרעה
106,SH-19-11-70531-903,מתקופת המאסר בעבודות שירות ינוכו ימי מעצרו של הנאשם מיום 25.11.2019 ועד 20.12.2019.,דיון והכרעה
107,SH-19-11-70531-903,"מאסר על תנאי למשך 6 חודשים לתקופה של 3 שנים, והתנאי שהנאשם לא יעבור עבירה מסוג פשע על פי פקודת הסמים.",דיון והכרעה
108,SH-19-11-70531-903,"מאסר על תנאי למשך 3 חודשים לתקופה של 3 שנים, והתנאי שהנאשם לא יעבור עבירה מסוג עוון על פי פקודת הסמים.",דיון והכרעה
109,SH-19-11-70531-903,"אני פוסלת את הנאשם מלקבל או להחזיק רישיון נהיגה למשך 3 חודשים, וזאת על תנאי, והתנאי הוא שמשך שנתיים מהיום לא יעבור עבירה על פקודת הסמים.",דיון והכרעה
110,SH-19-11-70531-903,"קנס בסך 1,500 ₪ או 20 ימי מאסר תמורתו.",דיון והכרעה
111,SH-19-11-70531-903,"סכום הקנס יקוזז מסכום הפיקדון שהופקד בתיק המ""ת הקשור (מ""ת 70531-11-19) בכפוף לכל מניעה על פי דין.",דיון והכרעה
112,SH-19-11-70531-903,"ככל שלא יקוזז הפיקדון לטובת הקנס, הקנס ישולם עד ליום 1.12.2021.",דיון והכרעה
113,SH-19-11-70531-903,"בכפוף לכל מניעה על פי דין, לאחר קיזוז הפיקדון לטובת הקנס, תושב היתרה שבפיקדון בתיק מ""ת 70531-11-19 לידי הנאשם או לאִמו, גברת רחל שוויצר, מ""ז xxxxxxxxx, לבקשת הסנגור.",דיון והכרעה
114,SH-19-11-70531-903,"מוצא בזאת צו מבחן למשך 12 חודשים, לאחר שהנאשם מסר הסכמתו והתחייב לשתף פעולה עם שירות המבחן.",דיון והכרעה
115,SH-19-11-70531-903,"מובהר לנאשם כי עליו למלא אחר הוראות שירות המבחן וככל שלא יעשה כן, ניתן יהיה להפקיע את הצו ולהטיל עליו ענישה נוספת, וכן גם אם יבצע עבירה נוספת בתקופת המבחן.",דיון והכרעה
116,SH-19-11-70531-903,"כבקשת הממונה על עבודות השירות, שירות המבחן יעשה מאמץ לשבץ את הנאשם בקבוצה בשעות אחר הצהריים נוכח עונש המאסר בעבודות שירות אשר נגזר עליו, כשמרבית המעסיקים עובדים בשעות הבוקר בלבד.",דיון והכרעה
117,SH-19-11-70531-903,"בהסכמת הצדדים, אני מורה על חילוט הטלפון הנייד מסוג ""אייפון"" שנתפס בקשר לתיק הנדון.",דיון והכרעה
118,SH-19-11-70531-903,"בנסיבות אלה ועל פי דברי ב""כ המאשימה בעת מתן גזר הדין, היא אינה עומדת על הכרזת הנאשם כסוחר סמים, ואני לא מכריזה עליו כאמור.",דיון והכרעה
119,SH-19-11-70531-903,המזכירות תעביר עותק גזר הדין לממונה על עבודות השירות ולשירות המבחן שיעביר צו מבחן לחתימתי.,דיון והכרעה
120,SH-19-11-70531-903,ניתן צו למוצגים לשיקול דעת קצין משטרה.,דיון והכרעה
121,SH-19-11-70531-903,זכות ערעור כחוק תוך 45 יום לבית המשפט המחוזי.,דיון והכרעה
122,SH-19-11-70531-903,"ניתן היום,  ה' חשוון תשפ""ב, 11 אוקטובר 2021, במעמד הצדדים.",דיון והכרעה
