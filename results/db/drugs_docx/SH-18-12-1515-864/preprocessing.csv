,verdict,text,part
0,SH-18-12-1515-864,"נואף בן מחמד אל צבאירה (עציר)
ע""י ב""כ עו""ד ורד אברהם",הנאשם
1,SH-18-12-1515-864,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
2,SH-18-12-1515-864,"חוק המאבק בתופעת השימוש בחומרים מסכנים, תשע""ג-2013",הנאשם
3,SH-18-12-1515-864,"הנאשם שלפניי נותן את הדין בגין עבירה של אחזקת סם מסוכן שלא לצריכה עצמית, בניגוד לסעיף 7(א) ו-(ג) רישא לפקודת הסמים המסוכנים [נוסח חדש], תשל""ג – 1973.",כתב האישום והסדר הטיעון
4,SH-18-12-1515-864,"בהתאם לעובדות כתב האישום המתוקן ת/1, בהן הורשע הנאשם במסגרת הסדר טיעון, בתאריך 08.11.18, נתפס הנאשם מחזיק, במתחם מגודר בפזורת ""אום בטין"", בשני מבנים שונים, סם מסוכן מסוג קנאביס, במשקל כולל בן 40 קילוגרם, כשחלקו בתוך ארגז במבנה 1 והחלק הנוסף – תלוי לייבוש על גבי חוטים במבנה השני.",כתב האישום והסדר הטיעון
5,SH-18-12-1515-864,"בין הצדדים נקשר הסדר טיעון, במסגרתו תוקן כתב האישום, אשר, בתחילה, ייחס לנאשם גם עבירה בתחום עבירות הנשק, אך זו נמחקה.",כתב האישום והסדר הטיעון
6,SH-18-12-1515-864,"הסדר הטיעון לא כלל הסכמות עונשיות וההגנה אף נמנעה מלעתור להפנות הנאשם להערכת שירות המבחן למבוגרים, גם כאשר בית המשפט העמיד הנאשם על אפשרות זו.",כתב האישום והסדר הטיעון
7,SH-18-12-1515-864,"התביעה הגישה, לעניין העונש, גיליון הרשעותיו הקודמות של הנאשם (ת/3).",ראיות לעונש
8,SH-18-12-1515-864,"לחובת הנאשם מספר לא מבוטל של הרשעות קודמות, בתחומי עבריינות מגוונים, בין היתר, בעבירות של אחזקת סם שלא לצריכה עצמית; התחזות כאדם אחר במטרה להונות; שיבוש מהלכי משפט; עבירות נגד אנשי מרות; מספר עבירות של גניבת רכב או שימוש ברכב ללא רשות; התפרצות וגניבה; זיוף; אחזקת סכין שלא כדין; הפרת הוראה חוקית; פציעה כשהעבריין מזוין; חבלה חמורה ועוד.",ראיות לעונש
9,SH-18-12-1515-864,הנאשם אף ריצה מאסרים.,ראיות לעונש
10,SH-18-12-1515-864,ההגנה לא הגישה ראיות לעניין העונש.,ראיות לעונש
11,SH-18-12-1515-864,"התביעה הגישה טענותיה לעונש בכתב (ת/4) וכן, השלימה הטענות על פה.",טענות הצדדים
12,SH-18-12-1515-864,התביעה הדגישה הצורך להילחם בנגע הסמים.,טענות הצדדים
13,SH-18-12-1515-864,"התביעה טענה, כי הנאשם החזיק סמים בכמות סיטונאית וכי אופן אחזקת הסמים מלמד על כך, שנערכו פעולות הכנה לקראת הפצתו לרבים.",טענות הצדדים
14,SH-18-12-1515-864,"התביעה הדגישה הרווחים הכלכליים הפוטנציאלים כתוצאה ממעשי העבירה, התביעה עתרה להשית על הנאשם עונש מאסר בפועל, במתחם שינוע בין 32 עד 45 חודשי מאסר בפועל.",טענות הצדדים
15,SH-18-12-1515-864,"לאור עברו הפלילי המכביד של הנאשם, לרבות הסתבכות בעבירה דומה קודמת – עותרת התביעה להשית עונש  בשליש העליון של המתחם.",טענות הצדדים
16,SH-18-12-1515-864,בשים לב לרווח הכלכלי הצפוי – עותרת התביעה גם להשית על הנאשם קנס משמעותי.,טענות הצדדים
17,SH-18-12-1515-864,התביעה עותרת להשית על הנאשם מאסר מותנה מרתיע וממושך.,טענות הצדדים
18,SH-18-12-1515-864,כן עותרת התביעה לפסול רישיון הנהיגה של הנאשם.,טענות הצדדים
19,SH-18-12-1515-864,"ההגנה טענה, כי אחזקת הסם לא הייתה באופן מתוחכם או באופן המצביע, כי הייתה כוונה כלשהי לעשות בו שימוש – מעבר לעצם החזקה הקבועה בחוק, הנלמדת מכמות הסם.",טענות הצדדים
20,SH-18-12-1515-864,"ההגנה הפנתה לנסיבותיו האישיות של הנאשם, כבן 36, אב לחמישה.",טענות הצדדים
21,SH-18-12-1515-864,"ההגנה טענה למתחם ענישה נמוך יותר, בין 10 עד 24 חודשי מאסר ועתרה להשית את העונש על הצד התחתון של המתחם.",טענות הצדדים
22,SH-18-12-1515-864,"בדברו האחרון, מסר הנאשם, כי אין לו מה לומר.",טענות הצדדים
23,SH-18-12-1515-864,"סיפר, אף הוא, כי הוא נשוי ואב לחמישה.",טענות הצדדים
24,SH-18-12-1515-864,העבירה שעבר הנאשם – חמורה .,דיון והכרעה
25,SH-18-12-1515-864,"המדובר באחזקת סם מסוכן בהיקף גדול, היקף המצביע על כך, שהסם הוחזק למטרה מסחרית.",דיון והכרעה
26,SH-18-12-1515-864,"כבר נאמר, לא פעם, כי כשמדובר בעבירות סמים – בייחוד בהיקף כזה – נדחות הנסיבות האישיות מפני האינטרס הציבורי.",דיון והכרעה
27,SH-18-12-1515-864,"בפסיקה שניתנה, בשנים האחרונות, העמיד בית משפט זה את מתחם הענישה הראוי בגין עבירות של גידול ואחזקה של סם מסוכן, מאותה הסוג שהחזיק הנאשם דנן - בין 18 – 36 חדשי מאסר בפועל.",דיון והכרעה
28,SH-18-12-1515-864,ראו גזרי הדין ת.פ. 26011-10-17 מדינת ישראל נ' אלחמידי; ת.פ. 51176-10-17 מדינת ישראל נ' אלרפאעיה (פורסמו במאגרים).,דיון והכרעה
29,SH-18-12-1515-864,התביעה לא  ערערה על גזרי דין אלה.,דיון והכרעה
30,SH-18-12-1515-864,"בכל המקרים, נדונו הנאשמים גם לעונשים נלווים של קנסות משמעותיים; של מאסר מותנה; קנסות משמעותיים; פסילת רישיון נהיגה בפועל ועל תנאי.",דיון והכרעה
31,SH-18-12-1515-864,"עם זאת, יש ממש בטענת התביעה, כי בתקופה האחרונה, חל גידול  של ממש בתפוצתן של עבירות אלה, המתבטא בהגשת כתבי אישום דומים מדי יום ממש, ובשל כך, ציין בית המשפט, כי הגיעה העת לשקול מחדש את מתחם הענישה שנקבע ולהחמיר במתחם במידה מסוימת, כך שיעמוד בין 20 – 40 חדשי מאסר בפועל (ראו ת.פ. 1935-04-18 מדינת ישראל נ' אבן חג'ה (פורסם במאגרים)).",דיון והכרעה
32,SH-18-12-1515-864,"אמנם, בחלק מהמקרים שהובאו לעיל, המדובר היה בעבירות שעניינם גידול סם מסוכן ובחלק אחר – גידול ואחזקה.",דיון והכרעה
33,SH-18-12-1515-864,"אך הנסיבות העובדתיות – אחזקת עשרות קילוגרם שתילי סם או סם בתפזורת ממתחמים מבודדים – חלות גם במקרה שלפנינו, אלא שבמקרה דנן – לא נתפס הנאשם מגדל את הסמים המסוכנים, אלא – חלק מהשתילים נתלו לייבוש וחלק אחר – כבר אוחסן בארגז כתפזורת.",דיון והכרעה
34,SH-18-12-1515-864,"מכל מקום – משאין הנאשם נותן את הדין בגין עבירה של גידול סם - לא תחול ההחמרה במתחם, כפי שנקבעה בעניין אבן חג'ה לעיל והוא מחתם הענישה יועמד בין 18 עד 36 חודשי מאסר בפועל.",דיון והכרעה
35,SH-18-12-1515-864,"במקרה דנן, לא הוצגו נסיבות אישיות חריגות, שיש בהן כדי להביא כדי להביא להקלה במסגרת המתחם.",קביעת הענישה הספציפית בעניינו של הנאשם
36,SH-18-12-1515-864,"לחובת הנאשם עבר פלילי מכביד, המלמד על פעילות עבריינית  עמוקה ורחבה, בתחומים שונים – הן הרכוש; הן המרמה; הן גניבות רכב; הן עבירות כלפי אנשי מרות; הן עבירות אלימות חמורות, מסוג פשע.",קביעת הענישה הספציפית בעניינו של הנאשם
37,SH-18-12-1515-864,"כאמור, לחובת הנאשם גם הרשעה בעבירה דומה – של אחזקת סמים מסוכנים שלא לשימוש עצמי.",קביעת הענישה הספציפית בעניינו של הנאשם
38,SH-18-12-1515-864,"ההגנה לא הציגה ראיות כלשהן בדבר נסיבותיו האישיות של הנאשם והוא אף ויתר על הפנייתו להערכת שירות המבחן למבוגרים, הגם שהדבר הוצע לו בבית המשפט והגם שהוסבר לו, כי הקשר עם שירות המבחן עשוי לסייע לו.",קביעת הענישה הספציפית בעניינו של הנאשם
39,SH-18-12-1515-864,"כמובן, אין חובה על הנאשם לפנות לשירות המבחן; עם זאת – אין לעת הזו –בנמצא – כל פרוגנוזה בעניינו של הנאשם, המלמדת על זניחת דרכו העבריינית ועל הפחתת מסוכנותו לעתיד.",קביעת הענישה הספציפית בעניינו של הנאשם
40,SH-18-12-1515-864,גם מאסרים בפועל אותם ריצה הנאשם – לא הרתיעוהו מלשוב ולעבור עבירות.,קביעת הענישה הספציפית בעניינו של הנאשם
41,SH-18-12-1515-864,לזכות הנאשם – ייקח בית המשפט את הודאתו באשמה.,קביעת הענישה הספציפית בעניינו של הנאשם
42,SH-18-12-1515-864,האיזון בין מכלול השיקולים מטה הכף לכיוון ענישה על הצד הבינוני – גבוה של המתחם.,קביעת הענישה הספציפית בעניינו של הנאשם
43,SH-18-12-1515-864,"בית המשפט מקבל טענת התביעה, בדבר הצורך בהשתת ענישה נוספת, הן בדמות מאסר מותנה מרתיע; הן בדמות קנס כספי משמעותי (שכן כמות הסם העצומה מלמדת, כשלעצמה, על אחזקה למטרות מסחריות); הן פסילת רישיון נהיגה.",קביעת הענישה הספציפית בעניינו של הנאשם
44,SH-18-12-1515-864,לאור כל האמור – דן בית המשפט את הנאשם לעונשים כדלקמן:,קביעת הענישה הספציפית בעניינו של הנאשם
45,SH-18-12-1515-864,"30 חודשי מאסר בפועל, בניכוי ימי מעצרו בהתאם לרישומי שב""ס;",קביעת הענישה הספציפית בעניינו של הנאשם
46,SH-18-12-1515-864,"12 חדשים מאסר על תנאי למשך שלוש שנים מיום שחרורו של הנאשם ממאסר, והתנאי – שהנאשם לא יעבור עבירה מסוג פשע בניגוד לפקודת הסמים המסוכנים [נוסח חדש], תשל""ג – 1973, או עבירה מסוג פשע בניגוד לחוק המאבק בתופעת השימוש בחומרים מסכנים, תשע""ג – 2013;",קביעת הענישה הספציפית בעניינו של הנאשם
47,SH-18-12-1515-864,"6 חודשים מאסר על תנאי למשך שנתיים מיום שחרורו של הנאשם ממאסר, והתנאי – שהנאשם לא יעבור עבירה מסוג עוון בניגוד לפקודת הסמים המסוכנים [נוסח חדש], תשל""ג – 1973, או עבירה מסוג עוון בניגוד לחוק המאבק בתופעת השימוש בחומרים מסכנים, תשע""ג – 2013;",קביעת הענישה הספציפית בעניינו של הנאשם
48,SH-18-12-1515-864,"קנס בסך 20,000 ₪ או 120 ימי מאסר תמורתו.",קביעת הענישה הספציפית בעניינו של הנאשם
49,SH-18-12-1515-864,"הקנס ישולם ב- 10 שיעורים שווים ורצופים, החל מיום 01.07.19 ובכל 01 לחודש שלאחר מכן.",קביעת הענישה הספציפית בעניינו של הנאשם
50,SH-18-12-1515-864,לא יועבר אחד מהתשלומים במועדו – תעמוד היתרה לפירעון מידי;,קביעת הענישה הספציפית בעניינו של הנאשם
51,SH-18-12-1515-864,פסילה מקבל או מהחזיק רישיון נהיגה לרכב מנועי למשך 12 חודשים מיום שחרורו של הנאשם ממאסרו.,קביעת הענישה הספציפית בעניינו של הנאשם
52,SH-18-12-1515-864,"על הנאשם להפקיד רישיונו, או תצהיר מתאים, במזכירות בית המשפט ביום העבודה הראשון שלאחר שחרורו ממאסר.",קביעת הענישה הספציפית בעניינו של הנאשם
53,SH-18-12-1515-864,"הובהר לנאשם, כי כל עוד לא יופקד הרישיון, יהיה פסול מלנהוג, אך הפסילה לא תימנה;",קביעת הענישה הספציפית בעניינו של הנאשם
54,SH-18-12-1515-864,"פסילה מקבל או להחזיק רישיון נהיגה לרכב מנועי, למשך 12 חודשים על תנאי.",קביעת הענישה הספציפית בעניינו של הנאשם
55,SH-18-12-1515-864,תקופת התנאי – 3 שנים מיום סיום הפסילה בפועל.,קביעת הענישה הספציפית בעניינו של הנאשם
56,SH-18-12-1515-864,"ניתנה היום, ל' ניסן תשע""ט, 05 מאי 2019, במעמד התובעת, הנאשם ובהעדר הסניגורית.",קביעת הענישה הספציפית בעניינו של הנאשם
