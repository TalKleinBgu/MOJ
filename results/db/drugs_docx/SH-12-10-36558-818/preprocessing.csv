,verdict,text,part
0,SH-12-10-36558-818,מדינת ישראל,בעניין:
1,SH-12-10-36558-818,המאשימה,בעניין:
2,SH-12-10-36558-818,יוסי הוד,נגד
3,SH-12-10-36558-818,"הנאשם הורשע על פי הודאתו בכתב האישום המתוקן בעבירה של החזקת סם שלא לצריכה עצמית, נהיגה ללא רשיון וללא ביטוח.",גזר דין
4,SH-12-10-36558-818,"על פי עובדות כתב האישום המתוקן, נהג הנאשם ביום 15.10.12 על אופנוע ללא רשיון נהיגה וביטוח, כשהוא מחזיק עמו שתי אריזות של סם קוקאין במשקל כולל של 12 גרם נטו, וכן משקל אלקטרוני.",גזר דין
5,SH-12-10-36558-818,"לנאשם, שהינו בן 26 שנים, הרשעה קודמת מתקופת היותו קטין בשנת 2004 בעבירות של שבל""ר, גניבה ונהיגה ללא רשיון, בגינן נדון, לאחר בגירותו, למע""ת ופסילה.",גזר דין
6,SH-12-10-36558-818,"בהתאם להסכמות דיוניות בין הצדדים, הנאשם הודה והורשע בכתב האישום המתוקן, והוסכם כי התביעה תעתור למאסר בפועל ורכיבים נלווים וההגנה תעתור למאסר שירוצה בעבודות שירות.",גזר דין
7,SH-12-10-36558-818,"בהתאם להסכמה, הנאשם הופנה לתסקיר שירות המבחן ולחוות דעת הממונה בטרם הטיעונים לעונש.",גזר דין
8,SH-12-10-36558-818,"מהתסקיר שניתן עולה כי הנאשם מוכר לשירות המבחן מפיקוח מעצר של ששה חודשים שהוטל עליו עם שחרורו בתנאים מגבילים בנובמבר 2012, והוארך בחצי שנה נוספת, כך שבפועל היה הנאשם בפיקוח שה""מ למשך שנה.",גזר דין
9,SH-12-10-36558-818,"במסגרת הליך זה שולב בטיפול גמילה ביחידה להתמכרויות בפ""ת ובמרכז יום באור יהודה.",גזר דין
10,SH-12-10-36558-818,הנאשם שהה במעצר בית מלא תקופה ממושכת וכיום נתון במעצר בית חלקי.,גזר דין
11,SH-12-10-36558-818,מהתסקיר עולה כי הנאשם התגורר עובר למעצרו עם אמו ודודתו ועבד כשנתיים כעוזר נהג.,גזר דין
12,SH-12-10-36558-818,"הוריו של הנאשם התגרשו בהיותו בן 10 שנים, והקשר שלו עם אביו מאז הגירושין רופף.",גזר דין
13,SH-12-10-36558-818,ההתרשמות היתה מהעדר מסגרת משפחתית יציבה ומציבת גבולות.,גזר דין
14,SH-12-10-36558-818,"הנאשם ושני אחיו הצעירים התגוררו במחיצת האם, שעוסקת בחינוך לגיל הרך, ועקב קשיי פרנסה והתארגנות, עברו  במשך השנים מספר רב של דירות ואף התגוררו עם קרובי משפחה אחרים.",גזר דין
15,SH-12-10-36558-818,הנאשם סיים בית ספר מקצועי ללא תעודת בגרות.,גזר דין
16,SH-12-10-36558-818,בגיל 16 החל שימוש בסם קנבוס על רקע חברתי.,גזר דין
17,SH-12-10-36558-818,"לאחר שחווה טראומה של פיגוע, בו נהרג חברו, בהיותו בן 18 שנים, החמיר השימוש בסמים והחל לצרוך קוקאין.",גזר דין
18,SH-12-10-36558-818,"על רקע זה לא גויס לצה""ל.",גזר דין
19,SH-12-10-36558-818,"הנאשם תאר תקופות של שימוש אינטנסיבי בסמים, ובעיקר במצבי משבר.",גזר דין
20,SH-12-10-36558-818,"הנאשם ביטא מוטיבציה להשתלב בטיפול גמילה ואכן שולב ע""י שה""מ כמפורט לעיל בטיפול ביחידה להתמכרויות בפ""ת ובמרכז יום באור יהודה.",גזר דין
21,SH-12-10-36558-818,"גורמי הטיפול מסרו כי הנאשם משתף פעולה בטיפול ועובר תהליך התבוננות בעצמו ובדפוסיו, רואה במסגרת הטיפולית מקור תמיכה והכוונה, משתף בקשייו ובתכנים רגשיים.",גזר דין
22,SH-12-10-36558-818,"אובחנו קשיים בדחיית סיפוקים וקבלת גבולות ועל רקע זה היו נסיגות במצבו מבחינת שיתוף הפעולה בטיפול, שהביאו להשעייתו למספר ימים, אך הנאשם חזר לטיפול, הבין את הבעייתיות בהתנהגותו וחלה התקדמות בשיתוף הפעולה שלו.",גזר דין
23,SH-12-10-36558-818,ההתרשמות היא כי הנאשם מגייס כוחות לעריכת שינוי בדפוסי התנהלותו ועושה מאמץ לתפקוד תקין במסגרת מרכז היום.,גזר דין
24,SH-12-10-36558-818,"מאז השתלבותו בטיפול, הנאשם נקי מסמים.",גזר דין
25,SH-12-10-36558-818,הנאשם קשר בין ביצוע העבירות להתמכרותו בסמים ומסר כי החזיק את הסמים לשימושו העצמי.,גזר דין
26,SH-12-10-36558-818,"לדעת שה""מ, מדובר בצעיר אשר גדל במסגרת משפחתית חסרת יציבות וללא דמויות חינוכיות מציבות גבולות.",גזר דין
27,SH-12-10-36558-818,"שה""מ התרשם כי התנהגותו בעבר קשורה להתמכרותו לסמים והעדר נכונותו אז לקבל טיפול במצבו, מבלי שהיה ער להשלכות ההרסניות של השימוש בסם על חייו.",גזר דין
28,SH-12-10-36558-818,"להתרשמות שה""מ, ההליך המשפטי היווה גורם מרתיע ומציב גבול, והנאשם מצוי בהליך של שינוי חיובי, מתמיד בהפסקת השימוש בסם ומתמקד בשיקומו האישי.",גזר דין
29,SH-12-10-36558-818,"נראה כי על אף קשייו, רכש בטיפול כלים להתבוננות ביקורתית על אופן התמודדותו במשברים בחייו והוא מבין את קשייו ואת הצורך שלו בהכוונה ועזרה בתחומי חייו השונים.",גזר דין
30,SH-12-10-36558-818,"ההתרשמות הכוללת היא, כי חרף גורמי הסיכון הקיימים, סיכויי השיקום גוברים על הסיכון לחזרתו לשימוש בסמים ולביצוע עבירות, באם ימשיך בטיפול ההולם את צרכיו.",גזר דין
31,SH-12-10-36558-818,"לאור המוטיבציה והנכונות של הנאשם להמשך קשר טיפולי, המליץ שירות המבחן על העמדתו בצו מבחן למשך שנה, ועל הטלת עונש מאסר לריצוי בעבודות שירות, כדי לא לפגוע בתהליך השיקומי שעובר הנאשם.",גזר דין
32,SH-12-10-36558-818,הממונה על עבודות שירות מצא את הנאשם כשיר לביצוע עבודות שירות וקבע לו מקום עבודה.,גזר דין
33,SH-12-10-36558-818,"העבירות בהן הורשע הנאשם פוגעות בשלום הציבור, לנוכח נפיצותו ונזקיו הרבים והמוכחים של סם הקוקאין, וכן פוגעות בבטחון המשתמשים בדרך.",גזר דין
34,SH-12-10-36558-818,"אציין כי קשה להשתכנע שהסם הוחזק ע""י הנאשם לצריכה עצמית, כטענתו בפני שה""מ, הן לנוכח הכמות הגדולה פי 36 מהחזקה הקבועה בפקודה, והן לנוכח נשיאת המשקל האלקטרוני על האופנוע.",גזר דין
35,SH-12-10-36558-818,"העונש הראוי לעבירות הינו של מאסר בפועל לתקופה של 8 עד 18 חודשים, ואולם מתחם הענישה שהוצג ע""י הצדדים בתיק זה, מכח ההסכמה הדיונית והפניית הנאשם לחוו""ד הממונה, כולל גם הטלת מאסר לריצוי בעבודות שירות.",גזר דין
36,SH-12-10-36558-818,"לאחר ששקלתי את טיעוני הצדדים, אני סבורה כי חרף חומרת העבירות, אשר ראויות לענישה של מאסר מאחורי סורג ובריח, יש לתת משקל בכורה בשיקולי הענישה בתיק זה לתהליך הטיפולי הממושך שעבר הנאשם, ולפוטנציאל השיקומי העולה מהתסקיר, שיש בהם להטות את הכף לטובת הטלת עונש שהינו ברף התחתון של המתחם שהוצג.",גזר דין
37,SH-12-10-36558-818,"מנגד, קיים חשש, לנוכח גילו הצעיר של הנאשם ואישיותו הלא מגובשת, שגזירת עונש של מאסר בפועל תפגע בתוצאות התהליך הטיפולי ותדרדר את הנאשם לחברה עבריינית, דבר שיקשה על שיקומו והשתלבותו בחברה נורמטיבית.",גזר דין
38,SH-12-10-36558-818,לפיכך אני גוזרת על הנאשם את העונשים הבאים:,גזר דין
39,SH-12-10-36558-818,"6 חודשי מאסר בפועל, לריצוי בעבודות שירות, אשר יבוצעו במרכז יום לקשיש פג'ה החל מיום 24.12.13 בימים ובשעות שקבע הממונה, ללא ניכוי ימי המעצר.",גזר דין
40,SH-12-10-36558-818,"8 חודשי מע""ת למשך שלוש שנים שלא יעבור עבירה מסוג פשע על פקודת הסמים.",גזר דין
41,SH-12-10-36558-818,"4 חודשי מע""ת למשך שלוש שנים, שלא יעבור עבירה מסוג עוון על פקודת הסמים או עבירה אחרת בה הורשע.",גזר דין
42,SH-12-10-36558-818,"6 חודשי פסילה בפועל, החל מהיום.",גזר דין
43,SH-12-10-36558-818,"על הנאשם להפקיד את רשיון הנהיגה שלו במזכירות כדי שהפסילה תתחיל להימנות, או להצהיר כי אין לו רשיון נהיגה.",גזר דין
44,SH-12-10-36558-818,"6 חודשי פסילה על תנאי למשך שלוש שנים, שלא יעבור עבירה על פקודת הסמים.",גזר דין
45,SH-12-10-36558-818,"צו מבחן למשך שנה, בתנאים שיקבע שירות המבחן ואשר יכללו המשך הטיפול לגמילה מסמים.",גזר דין
46,SH-12-10-36558-818,"קנס בסך 4,450 ₪ אשר ישולם מהסכום שנתפס אצל הנאשם בעת מעצרו.",גזר דין
47,SH-12-10-36558-818,חילוט האופנוע בו נתפסו הסמים והמשקל ועליו נהג הנאשם ללא רשיון וביטוח.,גזר דין
48,SH-12-10-36558-818,צו להשמדה של יתר המוצגים.,גזר דין
49,SH-12-10-36558-818,הודעה זכות הערעור תוך 45 יום.,גזר דין
50,SH-12-10-36558-818,"54678313ניתן היום,  כ""א כסלו תשע""ד, 24 נובמבר 2013, במעמד הצדדים.",גזר דין
51,SH-12-10-36558-818,ניצה מימון שעשוע 54678313,גזר דין
