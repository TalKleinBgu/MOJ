,verdict,text,part
0,ME-12-11-29984-176,"חוק העונשין, תשל""ז-1977: סע'  345(ב)(3), 348(ב)",nothing
2,ME-12-11-29984-176,בפני: כב' ס.,בית המשפט המחוזי בבאר שבע
3,ME-12-11-29984-176,"הנשיא השופטת ר. יפה-כ""ץ, אב""ד",בית המשפט המחוזי בבאר שבע
4,ME-12-11-29984-176,כב' השופט א.,בית המשפט המחוזי בבאר שבע
5,ME-12-11-29984-176,ואגו,בית המשפט המחוזי בבאר שבע
6,ME-12-11-29984-176,כב' השופט י.,בית המשפט המחוזי בבאר שבע
7,ME-12-11-29984-176,צלקובניק,בית המשפט המחוזי בבאר שבע
8,ME-12-11-29984-176,"שלומי אברזיל, ת.ז. 025416512",נגד
10,ME-12-11-29984-176,ג ז ר   -   ד י ן,הנאשם
13,ME-12-11-29984-176,"הנשיא רויטל יפה-כ""ץ, אב""ד:",הנאשם
14,ME-12-11-29984-176,"במסגרת הסדר טיעון שנערך בין הצדדים, שכלל אך הסכמה בדבר תיקון כתב האישום בלא הסכמה לעניין העונש, תוקן כתב האישום המקורי שהוגש כנגד הנאשם, הוא הודה בעובדות שבכתב האישום המתוקן, ובהתאם, הורשע בעבירה של מעשה מגונה לפי סעיף 348(ב) בנסיבות סעיף 345(ב)(3) לחוק העונשין, תשל""ז–1977.",הנאשם
15,ME-12-11-29984-176,"מעובדות כתב האישום המתוקן בהן הודה הנאשם עולה, כי בתאריך 10/11/12, בסמוך לשעה 05:30, הלכה ג.ס., היא המתלוננת, לשפוך את הזבל במכולת אשפה הנמצאת בחנייה אשר סמוך לביתה באילת.",הנאשם
16,ME-12-11-29984-176,"המתלוננת ניסתה לברוח מהמקום, אבל הנאשם תפס אותה, אחז בכוח בסוודר שלבשה וניסה להפיל אותה על הרצפה.",הנאשם
17,ME-12-11-29984-176,"המתלוננת התנגדה למעשיו והחלה לזעוק לעזרה, אך הנאשם כיסה את פיה בידו כדי להשתיקה.",הנאשם
18,ME-12-11-29984-176,"המתלוננת הזיזה את ידו של הנאשם והמשיכה לזעוק לעזרה, אז סטר לה הנאשם בידו על לחייה ועל אוזנה, ומיד לאחר מכן היכה אותה בחוזקה בראשה באמצעות אבן שאחז בידו.",הנאשם
19,ME-12-11-29984-176,"המתלוננת המשיכה לזעוק לעזרה, אך הנאשם לא עזבה אלא תפס אותה בחוזקה, הפיל אותה אל הרצפה ועלה על גופה בעודה שרועה על הרצפה.",הנאשם
20,ME-12-11-29984-176,"בשלב זה, החל הנאשם להפשיל את מכנסיה ותחתוניה של המתלוננת והפסיק את מעשיו רק לאחר ששכן, שהגיע למקום לשמע זעקותיה של המתלוננת, הרחיק אותו מעליה.",הנאשם
21,ME-12-11-29984-176,"במעשיו אלה, ביצע הנאשם במתלוננת מעשה מגונה תוך גרימת חבלה גופנית בדמות חתך בקרקפת, שפשוף ביד ימין, נפיחות, רגישות ושפשוף במרפק יד שמאל, נפיחות בשורש כף יד שמאל, נפיחות בברך ימין, שריטות ורגישות בצוואר, המטומות בגפיים העליונות ורגישות לאורך עמוד השדרה.",הנאשם
22,ME-12-11-29984-176,"לנאשם, שהוא יליד 08/10/73, 12 הרשעות קודמות בעבירות כנגד פקודת הסמים, רכוש, אלימות ועוד.",הנאשם
23,ME-12-11-29984-176,"לאחרונה נדון ביום 04/10/10 בגין עבירות של החזקת סם שלא לצריכה עצמית ועבירות נלוות, ונדון לעונש, הכולל הפעלת מאסר מותנה של 12 חודשי מאסר לריצוי בפועל ולעונשים נוספים.",הנאשם
24,ME-12-11-29984-176,"לא היה זה עונש המאסר הראשון שהוטל על הנאשם, אשר בשנת 2009 נדון ל-6 חודשי מאסר בפועל; בשנת 2007 נדון ל-40 חודשי מאסר בפועל (עונש שכלל הפעלת מאסרים מותנים); בשנת 2002 נדון ל-10 חודשי מאסר בפועל; בשנת 2001 נדון ל-6 חודשי מאסר בפועל שרוצו בדרך של עבודות שירות; ובשנת 1992 נדון לחודש מאסר בפועל בגין עבירה של היעדר מן השירות.",הנאשם
25,ME-12-11-29984-176,"מתוך תסקיר שירות המבחן שהוגש על הנאשם עולה, כי הנאשם כבן 40, רווק ואב לילדה כבת 14, המתגוררת עם אמה באופקים.",הנאשם
26,ME-12-11-29984-176,"טרם מעצרו בתיק הנוכחי, התגורר באילת ועבד בתחום השיפוצים, כאשר בשנת 2011 השתחרר ממאסרו האחרון, אותו ריצה, כאמור, בגין עבירות סמים.",הנאשם
27,ME-12-11-29984-176,"הוא סיים 11 שנות לימוד בתיכון מקיף דתי באופקים, וכבר בתקופת נערותו התחבר לחברה שולית, אם כי התגייס לצבא ושירת בתפקיד עוזר נגר.",הנאשם
28,ME-12-11-29984-176,"בשל קשיי הסתגלות במסגרת הצבאית, ולאחר שריצה עונשי מאסר בכלא צבאי, השתחרר, בשל אי התאמה, משירות סדיר כעבור 11 חודשי שירות.",הנאשם
29,ME-12-11-29984-176,"מאז התקשה להתמיד במסגרת תעסוקתית יציבה, למרות ניסיונותיו לעשות כן.",הנאשם
30,ME-12-11-29984-176,"כשהיה כבן 27, החל קשר זוגי עם אם בתו, שנמשך כ-10 שנים.",הנאשם
31,ME-12-11-29984-176,"כבר כשהיה כבן 12 החל להשתמש בסמים מסוג גראס, ובמשך השנים החל להשתמש גם באקסטזי ובכדורים שונים ופיתח אורח חיים של שימוש אינטנסיבי בסמים.",הנאשם
32,ME-12-11-29984-176,"בשנת 2001, ובמסגרת הליך פלילי, שהה בקהילה הטיפולית ""בית אור אביבה"" למשך כ-8 חודשים ועזב את דעת עצמו.",הנאשם
33,ME-12-11-29984-176,"לשירות המבחן מסר הנאשם, שאינו רואה עצמו כמי שזקוק לטיפול בתחום השימוש בסמים, כאשר מדבריו עולה, כי מאז שחרורו האחרון ממאסר, בשנת 2011, צמצם את צריכת הסמים, אך הגביר באופן משמעותי את צריכת האלכוהול.",הנאשם
34,ME-12-11-29984-176,"הוא ציין, כי נטה לשימוש מסיבי באלכוהול בעיקר במהלך סופי השבוע, תוך שהגיע פעמים רבות למצבים של שתיה עד אובדן שליטה על התנהגותו.",הנאשם
35,ME-12-11-29984-176,"לנאשם לא היה הסבר מדוע לא פנה לטיפול בתחום צריכת האלכוהול טרם מעצרו הנוכחי, אך כעת הוא מביע עניין בטיפול שכזה.",הנאשם
36,ME-12-11-29984-176,וכך ציין עוד שירות המבחן:,הנאשם
37,ME-12-11-29984-176,התרשמנו כי מתקשה לערוך בדיקה פנימית ביקורתית באשר לאורחות חייו ובאשר לנסיבות מעורבותו בעבירה בגינה הופנה לשירותנו...,הנאשם
38,ME-12-11-29984-176,...,הנאשם
39,ME-12-11-29984-176,התרשמנו כי מתקיים פער בין האופן בו מציג עצמו ואת יחסו המכבד כלפי נשים לבין התרשמותנו כי מתקשה לראות את צרכי האחר ונטייתו להתמקד בצרכיו האישיים בתוך מערכות יחסיו הזוגיות וכן נטייתו לפעול בדרכים מניפולטיביות ונקיטת דפוס של סחיטה רגשית בתוך קשרים אלה על מנת להשיג את רצונותיו...,הנאשם
40,ME-12-11-29984-176,"בהתייחס לעבירה בגינה הופנה לשירותנו, מודה באופן חלקי ומתקשה לקחת אחריות על מעשיו תוך שהוא משליך את האחריות על מעשיו את צריכת האלכוהול המוגברת שלו אשר עמדה לטענתו ברקע להתנהגותו במסגרת העבירה.",הנאשם
41,ME-12-11-29984-176,לדבריו עולה כי בערב אירוע העבירה צרך אלכוהול במספר מוקדי בילוי...,הנאשם
42,ME-12-11-29984-176,טען כי אינו זוכר דבר מהמיוחס לו שכן היה נתון להשפעת אלכוהול מסיבית.,הנאשם
43,ME-12-11-29984-176,"בהמשך, ולאחר תהליכי עימות ושיקוף עמו, מסר כי סטה מדרכו לביתו וזיהה דמות של אשה פוסעת לעברו.",הנאשם
44,ME-12-11-29984-176,"מדבריו עולה כי זוכר ששמע בהמשך את זעקות העזרה שלה, אולם אינו זוכר את סדר הפעולות שלו ואת התנהגותו הכוחנית כלפיה כמתואר בכתב האישום.",הנאשם
45,ME-12-11-29984-176,מסר כי זוכר שהתעורר בהמשך בתחנת המשטרה ונאמר לו כי הוא נעצר בחשד לביצוע עבירה של ניסיון לאינוס...,הנאשם
47,ME-12-11-29984-176,ניכר כי האלכוהול היווה עבורו גורם משחרר עכבות.,הנאשם
48,ME-12-11-29984-176,"התרשמנו כי נוטה לראות בצריכת האלכוהול גורם בלעדי להתנהגותו פורצת הגבולות במסגרת העבירה הנוכחית ומתקשה לבחון באופן אותנטי ומעמיק אלמנטים בעייתים אחרים בחייו, באופן תפקודו ובהתנהלותו במערכות יחסיו...",הנאשם
49,ME-12-11-29984-176,"אנו סבורים, כי למרות הצהרותיו המילוליות בדבר רצונו להשתלב בתהליך טיפולי בתחום צריכת האלכוהול, אין המדובר בתובנה ממשית באשר להשלכות האפשרויות של שימוש זה בחומרים ממכרים או במודעות ברורה למעשיו ולפגיעתו באחר.",הנאשם
50,ME-12-11-29984-176,להתרשמותנו הצהרותיו אלה נובעות מרצונו להקל על תוצאות ההליכים המשפטיים בהם הוא מצוי.,הנאשם
51,ME-12-11-29984-176,חיזוק נוסף לעמדתנו אנו מוצאים בניסיונות הטיפול הכושלים בתחום השימוש בחומרים ממכרים בעבר ואי פנייתו לטיפול בתחום זה טרם מעצרו הנוכחי.,הנאשם
52,ME-12-11-29984-176,לאור זאת התרשמנו כי שלומי אינו מתאים לטיפול בתחום זה.,הנאשם
53,ME-12-11-29984-176,"בבואנו לבחון את שאלת העונש, לקחנו בחשבון את עברו הפלילי, מאפייני אישיותו ועמדותיו כיום כמתואר, כן לקחנו בחשבון את קשייו לערוך בדיקה פנימית באשר לעבירה הנדונה.",הנאשם
54,ME-12-11-29984-176,"במסגרת ראיותיו לעונש העיד הסנגור המלומד, עו""ד אורינוב, את הגב' שמחה גרופי אשר מתגוררת בסמוך לנאשם מזה שנים רבות.",הנאשם
55,ME-12-11-29984-176,"לדבריה, מדובר בשכן טוב שאוהב לעזור לזולת ולשכניו.",הנאשם
56,ME-12-11-29984-176,"כך הוא עוזר גם לגב' גרופי מזה שנים, משחק עם נכדיה והוא כבן לה, והיא אינה מאמינה שהוא יכול לעשות מעשים כמו אלה נשוא כתב האישום.",הנאשם
57,ME-12-11-29984-176,"כן, הגיש הסנגור מכתב משכנה נוספת, הגב' ביטון דולי, אשר גם היא רואה בנאשם ""בחור נעים הליכות וחברותי, כל השכנים בבניין אהבו אותו וסימפטו אותו, בחור חינני, איכפתי ונעים.",הנאשם
58,ME-12-11-29984-176,"ממכתבה עולה, כי הנאשם הצליח לשקם את חייו הקשים והיא הביעה תקווה, שיוכל לחזור במהרה לשכונת המגורים.",הנאשם
59,ME-12-11-29984-176,"במסגרת ראיותיה לעונש, הגישה התובעת המלומדת, עו""ד סיגל דהן, מכתב מהמתלוננת, מתוכו עולה עד כמה רב סבלה מאז האירועים נשוא כתב האישום.",הנאשם
60,ME-12-11-29984-176,"המתלוננת מפחדת לצאת מביתה לבדה אפילו במהלך שעות היום; היא מתקשה ליצור קשר עם אנשים – גם כאלה המוכרים לה וגם עם זרים; פוחדת להיות לבדה בחדר; מתקשה לישון; סובלת מכאבי ראש עזים מאז המכה באבן, שחבט בה הנאשם במהלך האירוע, ואף נמצאת במעקב נוירולוגי; נמצאת גם במעקב של רופא אורטופד לאחר המכות והנפילות שסבלה באירוע; ואף הופנתה לטיפול פסיכולוגי.",הנאשם
61,ME-12-11-29984-176,התובעת גם הגישה את המסמכים אודות הטיפול שקיבלה המתלוננת מיד לאחר האירוע ואשר יש בהם גם תיאור של הפגיעות הפיזיות בה.,הנאשם
62,ME-12-11-29984-176,"בטיעוניה לעונש (הטיעונים הוגשו בכתב והועברו מבעוד מועד לעיון ההגנה) ציינה התובעת, כי לדעת המאשימה, ועל פי תיקון 113 לחוק העונשין, יש להטיל על הנאשם עונש מאסר בפועל של 8 שנים, כאשר מתחם העונש ההולם נע בין 5 ל-8 שנות מאסר, וזאת בתוספת לעונשי מאסר מותנים ולפיצוי משמעותי.",הנאשם
63,ME-12-11-29984-176,"לעמדתה, זהו העונש הראוי, גם בהתחשב במדיניות הענישה הקיימת וגם במדיניות הענישה הראויה, על רקע מעשי הנאשם ועברו הפלילי.",הנאשם
64,ME-12-11-29984-176,"היא הדגישה את חומרת מעשי הנאשם ואת הפגיעה הקשה במתלוננת, הן הפגיעה בגופה אך גם הפגיעה בנפשה ובכבודה.",הנאשם
65,ME-12-11-29984-176,"לדבריה, מעשי הנאשם נעשו באכזריות, תוך שימוש באלימות והתעללות במתלוננת; הם בוצעו על רקע שתיית אלכוהול, ויש לראות בכך אלמנט לחומרה על רקע אישיותו האלימה של הנאשם ומעשי הנאשם גרמו למתלוננת לפגיעות פיזיות ונפשיות קשות.",הנאשם
66,ME-12-11-29984-176,"רק עונש מחמיר ומוחשי, על פי המלצת שירות המבחן, כזה המצוי ברף העליון של מתחם העונש ההולם (כאמור, 8 שנים), יהיה ראוי לנאשם.",הנאשם
67,ME-12-11-29984-176,התובעת המציאה פסיקה התואמת את רמת הענישה לה עתרה.,הנאשם
68,ME-12-11-29984-176,"לעומתה, סבר הסנגור המלומד, כי אין מקום להחמיר עם הנאשם.",הנאשם
69,ME-12-11-29984-176,"לשאלת ביהמ""ש, ובעקבות האמור בתסקיר באשר להתייחסות הנאשם למעשים נשוא כתב האישום בו הודה, הדגיש הסנגור, כי הנאשם איננו חוזר בו מהודאתו וכתב האישום המתוקן מבטא היטב את עמדת הנאשם ואת מצב השכרות בו היה נתון במהלך האירוע.",הנאשם
70,ME-12-11-29984-176,"הסנגור סבור, כי מצב זה יש בו כדי להקל בעונש הראוי לנאשם, שהרי כיום הנאשם מביע חרטה ולוקח אחריות על מעשיו, כאשר, כפי שצויין גם בתסקיר, היה זה האלכוהול שהסיר את העכבות מהתנהגות הנאשם, דבר שאינו מאפיין אותו בזמנים רגילים.",הנאשם
71,ME-12-11-29984-176,"לדבריו, הנזק שנגרם למתלוננת אינו חמור; במהלך האירוע לא הייתה חשיפה של איברי מין – לא של המתלוננת ולא של הנאשם, ואף לא הייתה נגיעה באיברי המין; ובעברו של הנאשם, אין עבירות דומות לאלו שנעשו במקרה שבפנינו.",הנאשם
72,ME-12-11-29984-176,"גם הסנגור המציא אסופה של פסקי דין (כולל שני פסקי דין שהועברו, בהסכמה, לעיוננו לאחר הטיעונים לעונש), כאשר לדבריו רמת הענישה בעבירות דומות הינה נמוכה בהרבה מן המבוקש על ידי התביעה.",הנאשם
73,ME-12-11-29984-176,"בדברי הנאשם, הוא ביקש למסור תנחומים ""לגברת הנכבדת""; הביע צער על מעשיו ואיחל לה רפואה שלמה ואף ביקש את סליחת ביהמ""ש.",הנאשם
74,ME-12-11-29984-176,"וכך נקבע על ידי כב' השופטת ארבל בעניין חסן הנ""ל:",הנאשם
76,ME-12-11-29984-176,"כשלעצמי, דומני כי רוחב המתחם שייקבע תלוי במורכבות העבירה הנדונה, כלומר במידת השונות שבנסיבות ביצועה.",הנאשם
77,ME-12-11-29984-176,"ככל שתהיינה יותר נסיבות רלבנטיות, המשליכות על חומרת המעשה, הרי שהמתחם יעוצב בצורה פרטנית, קונקרטית ומדוייקת יותר בהתאם לנסיבות אלו.",הנאשם
78,ME-12-11-29984-176,"ואולם, בהקשר זה יש לתת את הדעת לעובדה, שככל שנקבע מתחם צר יותר, כך יוענק משקל נמוך יותר לנסיבות שאינן קשורות בביצוע העבירה (המנויות כזכור בסעיף 40יא), שהן ברובן נסיבות המקלות עם הנאשם.",הנאשם
79,ME-12-11-29984-176,"ולהיפך: ככל שנקבע מתחם רחב יותר, כך תהיה לנסיבות אלה השפעה גדולה יותר על קביעת העונש...",הנאשם
81,ME-12-11-29984-176,"מתחם העונש ההולם מגלם, כאמור, הכרעה ערכית המבוססת על שיקולים שונים, כאשר מדיניות הענישה הנהוגה בעבירה הנדונה הוא רק אחד מהם.",הנאשם
82,ME-12-11-29984-176,..,הנאשם
83,ME-12-11-29984-176,"זיהוי מתחם העונש ההולם עם טווח הענישה המקובל (כיום) הוא שגוי גם מאחר שהוא יאפשר הכנסת שיקולים שאינם קשורים בביצוע העבירה לתוך השלב הראשון (של קביעת מתחם העונש), שאמור על פי תיקון 113 להיות ""נקי"" משיקולים אלה.",הנאשם
84,ME-12-11-29984-176,"שהרי, רף הענישה הקיים כיום בפסיקה משקף את משטר הענישה שלפני התיקון, שלא הבחין או דירג בנסיבות הקשורות בביצוע העבירה לבין אלה שאינן קשורות לביצועה, בעת גזירת העונש (ברוב המקרים).",הנאשם
86,ME-12-11-29984-176,"על רקע דברים אלה, מקובלת עלינו בקשת המאשימה לקבוע את מתחם העונש ההולם בין 5 ל-8 שנות מאסר.",הנאשם
87,ME-12-11-29984-176,"אמנם, הנאשם ביצע במתלוננת ""רק"" מעשה מגונה, אך מדובר בעבירה שבוצעה באלימות קשה וכוונה כלפי מי שלא הייתה מוכרת לנאשם ואשר אך נקרתה בדרכו בדרך מקרה.",הנאשם
88,ME-12-11-29984-176,"הנאשם התנפל עליה, כאשר הייתה בדרכה לזרוק את הזבל בסמוך לביתה, היכה אותה, הפיל אותה על הרצפה, סתם את פיה על מנת שלא תזעק לעזרה, נטל אבן והיכה באמצעותה בראשה, ואף החל להפשיל את מכנסיה ותחתוניה.",הנאשם
89,ME-12-11-29984-176,"מעשיו הופסקו רק כיוון ששכן שהגיע למקום, לשמע זעקותיה של המתלוננת, הרחיק אותו מעליה, ולא בשל חרטה כלשהי מצידו של הנאשם.",הנאשם
90,ME-12-11-29984-176,"מדובר במקרה בעל חומרה רבה, אף שלא הגיע, למרבית המזל, לדרגת אונס.",הנאשם
91,ME-12-11-29984-176,"המתלוננת הותקפה ונפגעה על ידי הנאשם, ואף שלא הוגש תסקיר קורבן אודותיה, לא קשה להניח, כי המקרה הקשה הותיר בה חותם, והדבר אף בא לידי ביטוי במכתב ששלחה אלינו ובמסמכים הרפואיים שהוגשו אודותיה.",הנאשם
92,ME-12-11-29984-176,"תכלית חברתית ומוסרית חשובה, הטמונה בבסיס דיני העונשין, היא להגן על ערכי החברה שמופרים על ידי התנהגות שמוגדרת כפלילית.",הנאשם
93,ME-12-11-29984-176,"שלומן של נשים והגנה עליהן מפני מעשים מכוערים כגון אלה שביצע הנאשם, מהווה נדבך חשוב ועיקרי בשיטת המשפט שלנו.",הנאשם
94,ME-12-11-29984-176,"העונשים שביהמ""ש גוזר על נאשמים, צריכים לשקף את סלידתה של החברה מהפגיעה באשה ואת הצורך להרתיע עבריינים פוטנציאליים.",הנאשם
95,ME-12-11-29984-176,"בין יתר התפקידים של החברה, אנו מוצאים את הצורך להגן על הנשים מפני מעשי אלימות, לרבות אלימות מינית, ומכאן שאין צורך להרחיב, מעבר למה שכבר נאמר, באשר לחומרת העבירות בהן הורשע הנאשם.",הנאשם
96,ME-12-11-29984-176,הוא פגע בגופה של המתלוננת ורמס את כבודה.,הנאשם
97,ME-12-11-29984-176,"הוא פגע בזכותה לאוטונומיה על גופה ועל נפשה, וגם אם מדובר באירוע שנמשך זמן קצר בלבד, וגם אם מדובר ""רק"" במעשה מגונה שלא הגיע לכלל אינוס, וגם אם יש עבירות מין קשות מאלה, הרי שהמעשים, כמות שהם, חמורים הם, והנזק שגרמו למתלוננת, עלול ללוות אותה עוד שנים רבות.",הנאשם
98,ME-12-11-29984-176,"מתחם העונש ההולם, כפי שקבענו לעיל, מביא בחשבון את הנסיבות הקשורות בביצוע העבירה; את הנזק שנגרם ועוד צפוי להיגרם מביצועה; ואת האכזריות, האלימות וההתעללות של הנאשם במתלוננת.",הנאשם
99,ME-12-11-29984-176,"אכן, הנאשם היה שיכור בעת ביצוע המעשים, וניתן היה לטעון, כי יכולתו להימנע מהמעשה ולשלוט במעשיו הייתה מועטה בשל כך, אולם הנאשם נהג להשתכר פעמים רבות, וידע כי יש לכך השפעה שלילית על מעשיו.",הנאשם
100,ME-12-11-29984-176,"חרף זאת, לא פנה מיוזמתו להליך גמילה, אלא הכניס עצמו מדעת לתוך מצב אשר בהיותו נתון בו, הוא יכול לסכן אחרים, ועל כן אין אנו סבורים שיש בכך נימוק להקלה בעונשו או במתחם העונש ההולם את נסיבות האירוע.",הנאשם
101,ME-12-11-29984-176,"אשר לעונש הראוי לגזור על הנאשם בתוך המתחם כפי שנקבע לעיל, נתחשב בעברו הפלילי של הנאשם; בכך שכבר ריצה בעבר עונשי מאסר, אך גם מעולם לא נדון בגין עבירות מין; בנטילת האחריות של הנאשם על מעשיו; בשיתוף הפעולה של הנאשם ובהודייתו בעובדות, תוך שחסך מהמתלוננת את הסבל הנוסף שבמתן עדות; בהתנהגותו החיובית של הנאשם, כפי שזו באה לידי ביטוי בדברי שכניו, ובנסיבות חייו.",הנאשם
102,ME-12-11-29984-176,"נוכח כל האמור לעיל, אנו דנים את הנאשם לעונשים הבאים:",הנאשם
103,ME-12-11-29984-176,"מאסר בפועל למשך 6.5 שנים החל מיום המעצר, היינו - החל מיום 10/11/12.",הנאשם
104,ME-12-11-29984-176,מאסר על תנאי למשך 12 חודשים והתנאי שהנאשם לא יעבור כל עבירה מסוג פשע תוך 3 שנים מיום שחרורו.,הנאשם
105,ME-12-11-29984-176,"הנאשם יפצה את המתלוננת פיצוי סמלי בסך 50,000 ₪.",הנאשם
106,ME-12-11-29984-176,"זכות ערעור תוך 45 יום לביהמ""ש העליון.",הנאשם
107,ME-12-11-29984-176,"ניתן היום,  א' באב תשע""ג, 8 ליולי 2013, במעמד הצדדים.",הנאשם
108,ME-12-11-29984-176,"הנשיא, רויטל יפה-כ""ץ",הנאשם
109,ME-12-11-29984-176,ר.,"יורם צלקובניק, שופט"
110,ME-12-11-29984-176,"יפה כ""ץ 54678313","יורם צלקובניק, שופט"
