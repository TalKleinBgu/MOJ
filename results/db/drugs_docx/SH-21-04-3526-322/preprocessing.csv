,verdict,text,part
0,SH-21-04-3526-322,תיק חיצוני: 473282/2020,בית משפט השלום בקריית גת
3,SH-21-04-3526-322,"פקודת הסמים המסוכנים [נוסח חדש], תשל""ג-1973: סע'  13, 19א","ירין שטרית
ע""י ב""כ עוה""ד גיא זהבי"
4,SH-21-04-3526-322,"חוק העונשין, תשל""ז-1977: סע'  40ג(א), 40ד(א), 40יא","ירין שטרית
ע""י ב""כ עוה""ד גיא זהבי"
5,SH-21-04-3526-322,"כפי הנטען בחלק הכללי לכתב האישום המתוקן, במועד הרלוונטי התנהל סחר בסמים מסוכנים דרך רשת האינטרנט, באמצעות יישומון הטלגראס (להלן: ""הרשת"" או תוכנת ""הטלגראס""); משה דיין עבד במועד הרלוונטי כשוטר במשטרת ישראל (להלן: ""השוטר"") ונשלח לביים עסקת סמים דרך הרשת בכדי לחשוף עברייני סמים; ובמועד שאינו ידוע למאשימה, אך עובר ליום 30.07.2020, קשר הנאשם קשר עם אחר, שעבד תחת שם המשתמש ""השווארמה של חזן"" (להלן: האחר"") לביצוע פשע של סחר בסמים מסוכנים.",רקע עובדתי
6,SH-21-04-3526-322,בהמשך לכך התנהלה ההתכתבות בין השניים כדלקמן:,רקע עובדתי
7,SH-21-04-3526-322,"השוטר: ""תגיד לו ליד הבריכה הדירה של שם"" (הטעויות הינן במקור).",רקע עובדתי
8,SH-21-04-3526-322,"בהמשך לכך, סמוך לשעה 15:55, חייג הנאשם אל השוטר ממספר חסוי, מטלפון נייד השייך לנאשמת אחרת  בתיק, שמספרו: 0546581222, וביקש הכוונה למיקומו של השוטר.",רקע עובדתי
9,SH-21-04-3526-322,"כ -4 דקות לאחר מכן, שב וחייג הנאשם והפעם בצורה גלויה ממספרה של נאשמת אחרת בתיק וביקש פעם נוספת הכוונה למיקומו של השוטר.",רקע עובדתי
10,SH-21-04-3526-322,"בהמשך לאלו, סמוך בשעה 16:05, הגיע הנאשם לחניית הבריכה בקיבוץ כאשר הוא נוהג ברכב מסוג מרצדס, בעל לוחית זיהוי שמספרה 91765601 (להלן: ""הרכב""), כשלצדו יושבת נאשמת אחרת.",רקע עובדתי
11,SH-21-04-3526-322,באותו מעמד מסר הנאשם לשוטר סם מסוג קנבוס במשקל של 10.34 גר' נטו וקיבל ממנו בתמורה סך של 400 ₪.,רקע עובדתי
12,SH-21-04-3526-322,"בגין כל אלו הורשע הנאשם בעבירה של יצוא, יבוא, מסחר, הספקת סמים מסוכנים לפי סעיפים 13 + 19א לפקודת הסמים המסוכנים (נוסח חדש) תשל""ג- 1973 (להלן: ""פקודת הסמים המסוכנים"" או ""הפקודה"").",רקע עובדתי
13,SH-21-04-3526-322,במסגרת הסדר הטיעון הסכימו הצדדים כי יתקבל תסקיר בעניינו של הנאשם שיבחן לבקשת ההגנה את שאלת ביטול ההרשעה וכי הצדדים ישובו להידבר לאחר קבלת התסקיר.,רקע עובדתי
14,SH-21-04-3526-322,"למען שלמות התמונה יצוין, כי לאחר חילופי הסנגורים, הסכימו הצדדים ביניהם על שליחתו של הנאשם לקבלת חוות דעת מטעם הממונה על עבודות השירות וביום 29.01.2024 ההגנה אף עתרה לקבלת תסקיר משלים בעניינו של הנאשם בשל החמרה במצבו הרפואי ובשינוי בנסיבותיו האישיות עקב אירועי ה-07.10.2024.",רקע עובדתי
15,SH-21-04-3526-322,"בעניינו של הנאשם התקבלו כמה תסקירים, ובסופם, המליץ שירות המבחן לבכר בעניינו את הפן השיקומי-חינוכי והמליץ להשית עליו עונש בדמות צו מבחן ושל""צ בהיקף של 150 שעות, לצד ענישה מותנית.",רקע עובדתי
16,SH-21-04-3526-322,"בגוף התסקירים, עומד שירות המבחן על קורות חייו וחיי משפחתו של הנאשם, על מאפייניו האישיותיים, יחסו לעבירה, ההליכים הטיפוליים שנעשו בעניינו, ועוד.",רקע עובדתי
17,SH-21-04-3526-322,"מטעמים של צנעת הפרט לא אעלה עלי גזר הדין את כל המפורט בתסקירים האמורים, מלבד אותם נתונים הרלוונטיים לשאלת העונש שאליהם אתייחס בהמשך.",רקע עובדתי
18,SH-21-04-3526-322,"מחוות דעת הממונה על עבודות השירות שהוגשו בעניינו של הנאשם ביום 14.01.2024 וביום 02.09.2024, עולה כי הנאשם מתאים לביצוע עבודות שירות במגבלות.",רקע עובדתי
19,SH-21-04-3526-322,טיעוני הצדדים (עיקרי הדברים),רקע עובדתי
20,SH-21-04-3526-322,"המאשימה, עמדה על חומרת מעשיו של הנאשם, ועל הנסיבות לחומרה שנלוו אליהם והפנתה לכך שהנאשם סחר בסם מסוכן למען השגת רווח כלכלי.",רקע עובדתי
21,SH-21-04-3526-322,"לאור כל אלה, עתרה המאשימה לקבוע מתחם עונש הולם הנע בין 4 חודשים מאסר שיכול שירוצו בעבודות שירות לבין 12 חודשים מאסר בפועל.",רקע עובדתי
22,SH-21-04-3526-322,עוד הטעימה המאשימה כי אין מקום בעניינו של הנאשם לחרוג לקולה ממתחם העונש ההולם בשל שיקולי שיקום נוכח חומרת העבירה המיוחסת לו ובהינתן עוצמתו של השיקום.,רקע עובדתי
23,SH-21-04-3526-322,"עם זאת, ולאור התסקירים שהוגשו בעניינו של הנאשם, הודאתו והחיסכון בזמן השיפוטי, כמו גם מצבו הנפשי הקשה על רקע מלחמת ""חרבות ברזל"", ביקשה המאשימה להשית על הנאשם בגין מכלול מעשיו עונש המצוי ברף הבינוני של מתחם הענישה שהוצג על ידיה, בדמות מאסר בפועל שיכול וירוצה בעבודות שירות, וכן ענישה נלוות בדמות מאסר מותנה, קנס, התחייבות כספית, פסילת רישיון נהיגה בפועל ומותנית.",רקע עובדתי
24,SH-21-04-3526-322,"מנגד, ההגנה, לא חלקה על מתחם העונש שהציגה המאשימה ואולם טענה כי יש מקום לחרוג הימנו לקולה.",רקע עובדתי
25,SH-21-04-3526-322,"בכל הנוגע לנסיבות ביצוע העבירה הפנה הסנגור לרף החומרה הנמוך הטמון במעשיו של הנאשם ובכלל זה לסוג הסם שנסחר, לכמות שאינה גבוהה, ולתמורה הכספית שקיבל הנאשם הנאמדת בכמה מאות שקלים.",רקע עובדתי
26,SH-21-04-3526-322,"בכל הנוגע לנסיבות שאינן קשורות לביצוע העבירה הפנה הסנגור להודאתו של הנאשם במיוחס לו, לקבלת האחריות מצדו, לחסכון בזמן השיפוטי, לגילו הצעיר, למצבו הבריאותי והנפשי הרעוע, להליך הטיפול שעבר ועודנו עובר הנאשם, ולתסקירים החיוביים שהתקבלו בעניינו.",רקע עובדתי
27,SH-21-04-3526-322,"לאור כל אלו, סברה ההגנה כי יש מקום לבכר בעניינו של הנאשם את הפן השיקומי ולהשית על הנאשם הענישה שהומלצה על ידי שירות המבחן.",רקע עובדתי
28,SH-21-04-3526-322,"הנאשם, אשר קיבל את ""זכות המילה האחרונה"", הביע חרטה וצער על מעשיו, שיתף בהליך הטיפולי המשמעותי שהוא עבר ועודנו עובר במסגרת שירות המבחן, לנכות ממנה הוא סובל, להשפעת אירועי ה- 7 באוקטובר על מצבו הנפשי וביקש כי בית המשפט יתחשב בו לעניין העונש וישית עליו הענישה שהומלצה ע""י שירות המבחן על מנת לאפשר לו להעלות את חייו על מסלול חיים נורמטיבי.",רקע עובדתי
29,SH-21-04-3526-322,"כאמור בסעיף 40ג(א) לחוק העונשין, קביעת מתחם העונש ההולם תיעשה בהתאם לעקרון ההלימה (הוא העיקרון המנחה בענישה), תוך התחשבות בנסיבות הקשורות בביצוע העבירה, בערכים החברתיים שנפגעו כתוצאה מביצועה, במידת הפגיעה בהם ובמדיניות הענישה הנוהגת.",קביעת מתחם העונש ההולם
30,SH-21-04-3526-322,"באשר לערכים החברתיים המוגנים אשר נפגעו כתוצאה ממעשיו של הנאשם, נדמה כי אין צורך להכביר מילים על אודות החומרה הרבה הכרוכה בעבירות הסמים.",קביעת מתחם העונש ההולם
31,SH-21-04-3526-322,"פקודת הסמים המסוכנים נחקקה על מנת להגן על ערכים חברתיים מרכזיים ובראשם החובה להגן על שלומו של הציבור, בריאותו, בטחונו האישי ועל רכושו.",קביעת מתחם העונש ההולם
32,SH-21-04-3526-322,"הסמים המופצים מעמידים בסכנה את בריאותם וביטחונם הן של המשתמש עצמו והן של הציבור בכללותו, וזאת משום שמעבר לנזקים הגופניים המשמעותיים העשויים להיגרם כתוצאה מהשימוש בסם, נגע ההתמכרות מביא בעקבותיו גם להרחבת מעגל הפשיעה, כאשר המכור לסם מתפתה לבצע עבירות נוספות כדי לממן לעצמו את מנת הסם הבאה.",קביעת מתחם העונש ההולם
33,SH-21-04-3526-322,"לנוכח הנסיבות הקשורות בביצוע העבירה, כפי שיפורט להלן, ובייחוד בשים לב לעובדה כי מחד גיסא, הנאשם סחר בסם מסוכן בעבור תמורה כספית ומאידך גיסא, בשים לב למשקל הסם ולתמורה הכספית שאינם גבוהים באופן מיוחד ולכך שמדובר בסם ""קל"" מסוג קנבוס – נדמה כי מידת הפגיעה בערכים המוגנים במקרה הנדון הנה ממשית אך אינה מצויה ברף הגבוה ביותר.",קביעת מתחם העונש ההולם
34,SH-21-04-3526-322,"וביתר פירוט, בבחינת הנסיבות הקשורות בביצוע העבירה, נתתי דעתי בראש ובראשונה לכך שהנאשם סחר בסם מסוכן וזאת בעבור תמורה כספית ולשם הפקת רווח כספי קל ומהיר.",קביעת מתחם העונש ההולם
35,SH-21-04-3526-322,"מבלי להקל ראש בחומרת מעשיו של הנאשם לא ניתן להתעלם מסוג הסם שבו סחר הנאשם, למשקלו ולגובה התמורה הכספית שהנאשם קיבל תמורתו.",קביעת מתחם העונש ההולם
36,SH-21-04-3526-322,"המדובר בסם מסוכן מסוג קנבוס הנמנה עם ""הסמים הקלים"" ושאינו מצוי במדרג חומרה גבוה מבין הסמים השונים (כמובן שהדברים נאמרים מבלי שבית המשפט מקל ראש ולו לרגע בנזקים שגם סם ""קל"" זה עלול להסב לנאשם ולסביבתו); בכל הנוגע למשקל הסם שבו סחר הנאשם, הרי שמדובר בכמות סם שאינה גבוהה ואולם הינה גבוהה פי כמה מ""חזקת הצריכה העצמית"" הקבועה בפקודה; ובכל הנוגע לתמורה הכספית שקיבל הנאשם בעבור מכירת הסם, הרי שמדובר ב- 400 ₪ שאיננו סכום גבוה באופן מיוחד.",קביעת מתחם העונש ההולם
37,SH-21-04-3526-322,"בכל הנוגע לסיבות שהביאו את הנאשם לביצוע העבירה, כפי העולה מתסקירי שירות המבחן, הנאשם מסר כי הוא ביצע את המיוחס לו, באופן חד פעמי וללא הפעלת שיקול דעת ומבלי לחשוב על השלכות מעשיו על רקע קשיים כלכליים והעדר הכנסה עמם התמודד אותה עת.",קביעת מתחם העונש ההולם
38,SH-21-04-3526-322,ברי כי אין בדברים האמורים כדי להצדיק במאומה את מעשיו החמורים של הנאשם.,קביעת מתחם העונש ההולם
39,SH-21-04-3526-322,"לבסוף, כתוצאה מביצוע עבירת הסחר בסם, לא נגרם נזק ממשי כלשהו, ואולם, אין להעניק משקל לקולה לנסיבה אחרונה זו, שכן אלו הן דרכן של עבירות הסמים, כאשר פעמים רבות לא ניתן להצביע על נזק ישיר ומידי שנגרם כתוצאה מביצוען, מה שאינו מפחית כהוא זה מהנזק הרב וארוך הטווח שהן גורמות, וניתן לשקול את הדברים גם בבחינת הנזק הפוטנציאלי הטמון בעבירות הסמים.",קביעת מתחם העונש ההולם
40,SH-21-04-3526-322,"כללם של דברים, בשים לב לעקרון המנחה בענישה, לערכים המוגנים שפגעו ולמידת הפגיעה בהם, למדיניות הענישה הנוהגת, ולנסיבות הקשורות בביצוע העבירה, הריני לקבוע כי בגין מכלול מעשיו של הנאשם על מתחם העונש ההולם לנוע בין כמה חודשים מאסר שיכול וירוצו בעבודות שירות לבין 12 חודשים מאסר בפועל.",קביעת מתחם העונש ההולם
41,SH-21-04-3526-322,גזירת העונש המתאים לנאשם,קביעת מתחם העונש ההולם
42,SH-21-04-3526-322,"כעת נותר לגזור את עונשו של הנאשם, ולצורך כך, כמצוות המחוקק בסעיף 40יא לחוק העונשין, יש להתחשב  בנסיבות שאינן קשורות בביצוע העבירה.",קביעת מתחם העונש ההולם
43,SH-21-04-3526-322,"בעניין זה נתתי דעתי לכך כי הנאשם הודה במיוחס לו והביא לחיסכון בזמן שיפוטי יקר; להיותו של הנאשם חף מהרשעות קודמות; לעובדה שהנאשם הביע חרטה על מעשיו; ואת הפגיעה שעלולה להיגרם לנאשם ככל שיושת עליו עונש מאסר, ולו לריצוי בעבודות שירות, וזאת בשים לב לכך שהכלא זר לו.",קביעת מתחם העונש ההולם
44,SH-21-04-3526-322,עוד לא נעלם מעיניי שהעבירה שבמוקד כתב האישום המתוקן בוצעה לפני כארבע שנים.,קביעת מתחם העונש ההולם
45,SH-21-04-3526-322,"אם כי, את מירב המשקל בנקודה זו יש להעניק לא לאותה ספירת זמן ""טכנית"" –אלא לכך שבפרק הזמן שחלף מאז, הנאשם נמנע מלשוב ולבצע עבירות נוספות ואף שיתף פעולה עם ההליך הטיפולי במסגרת שירות המבחן.",קביעת מתחם העונש ההולם
46,SH-21-04-3526-322,"כל אלה, על פניו, היו צריכים להביא את בית המשפט למסקנה כי יש לגזור את עונשו של הנאשם ברף הנמוך של מתחם העונש ההולם.",קביעת מתחם העונש ההולם
47,SH-21-04-3526-322,"אולם, בשים לב לאמור בסעיף 40ד(א) לחוק העונשין, שוכנעתי כי יש מקום במקרה הנדון לסטות לקולה מהמתחם שקבעתי לעיל, וזאת לאחר שהשתכנעתי כי קיים סיכוי של ממש כי הנאשם ישתקם בעתיד.",קביעת מתחם העונש ההולם
48,SH-21-04-3526-322,ובמה דברים אמורים?,קביעת מתחם העונש ההולם
49,SH-21-04-3526-322,"בראש ובראשונה, יצוין כי בשלב הטיעונים לעונש הייתה לבית המשפט הזדמנות להתרשם מהנאשם בצורה בלתי אמצעית – עת בין היתר הלה הצטער על מעשיו – ושוכנעתי כי הוא מכה על חטא ומביע חרטה כנה ומעמקי ליבו.",קביעת מתחם העונש ההולם
50,SH-21-04-3526-322,"כמו כן, ניכר כי ההליכים המשפטיים יצרו השפעה מרתיעה ומצבת גבולות עבורו והובילוהו להתבוננות בבחירותיו ודפוסיו.",קביעת מתחם העונש ההולם
51,SH-21-04-3526-322,"עוד יצוין, כי במהלך פרק הזמן המתואר, הנאשם אף מסר בדיקות לאיתור שרידי סם שהעידו על שרידי סם מסוג קנבוס בלבד (בהתאם לרישיון לשימוש בקנבוס רפואי שבו הלה אוחז כדין).",קביעת מתחם העונש ההולם
52,SH-21-04-3526-322,"ושלישית, לא אוכל להתעלם מההליך הטיפולי–שיקומי שעבר הנאשם וממצבו הנפשי המורכב כעולה מהאמור בתסקירי שירות המבחן.",קביעת מתחם העונש ההולם
53,SH-21-04-3526-322,"כך, מעיון בתסקיר שירות המבחן שהוגש בעניינו של הנאשם ביום 19.09.2022, עולה כי שירות המבחן אמנם התרשם כי בעניינו של הנאשם קייס סיכון להישנות ביצוע עבירות מתחום הסמים, כשלהערכתו זו הגיע השירות תוך שהביא בחשבון בין היתר את ההתרשמות, לפיה הנאשם מתקשה בבקשת עזרה; נטייתו להתחבר לחברה שולית; קשייו של הלה לחשוף ולהרחיב על אודות אירועי חייו והתמודדותו עם מצבו הרפואי והנפשי.",קביעת מתחם העונש ההולם
54,SH-21-04-3526-322,עוד התרשם השירות כי הנאשם ביצע את העבירה מבלי שלקח בחשבון את ההשלכות של מעשיו; וכי הנאשם אמנם הביע חרטה על מעשיו אך נדמה כי זו נובעת מההליך המשפטי והחשש מתוצאותיו.,קביעת מתחם העונש ההולם
55,SH-21-04-3526-322,"לצד אלו, עמד השירות על סיכויי השיקום הקמים בעניינו של הנאשם, תוך שציין את העובדה כי העבירה שבמוקד כתב האישום הינה העבירה הראשונה שעליה נותן הנאשם את הדין; השינוי שהנאשם ערך באורחות חייו מאז נישואיו; והיותו של הנאשם אדם צעיר המשולב כדבעי בשוק העבודה והתעסוקה.",קביעת מתחם העונש ההולם
56,SH-21-04-3526-322,"כך, מעיון בתסקיר שירות המבחן שהוגש בעניינו של הנאשם ביום 27.11.2022, ציין השירות כי לאחר שהנאשם ביטא נכונות ומוטיבציה להשתלב בהליך טיפולי, הלה הופנה לקבוצה טיפולית, אך לא שולב בה בשל רשימת המתנה ארוכה.",קביעת מתחם העונש ההולם
57,SH-21-04-3526-322,"עוד ציין השירות, כי במהלך תקופת הדחייה, הנאשם מסר בדיקת שתן שתוצאותיה העידו על שרידי סם מסוג קנבוס בלבד, בהתאם לרישיון לשימוש בקנבוס רפואי שבו הוא אוחז.",קביעת מתחם העונש ההולם
58,SH-21-04-3526-322,"כך, מעיון בתסקיר שירות המבחן שהוגש בעניינו של הנאשם ביום 20.02.2023, עדכן שירות המבחן כי במהלך תקופת הדחייה, נפתח נגד הנאשם תיק חדש בגין עבירה של איומים כלפי שוטרים.",קביעת מתחם העונש ההולם
59,SH-21-04-3526-322,שירות המבחן התרשם כי הנאשם ביטא חרטה על דבריו כלפי השוטר והסכים לבחון את התנהלותו במסגרת טיפול קבוצתי.,קביעת מתחם העונש ההולם
60,SH-21-04-3526-322,"כך, מעיון בתסקיר שירות המבחן שהוגש בעניינו של הנאשם ביום 08.06.2023, עדכן שירות המבחן כי בתקופת הדחייה הנאשם שולב בקבוצה טיפולית וכי הוא מגיע לכלל המפגשים.",קביעת מתחם העונש ההולם
61,SH-21-04-3526-322,"עוד התרשם השירות כי הגם שהלה מצוי בשלביו הראשונים של ההליך הטיפולי, הרי שהוא משתף מעולמו הפנימי; משתתף באופן דומיננטי בשיח הקבוצתי; וכי ניכר כי הלה מעוניין להעמיק בדפוסיו המכשילים ומגלה מוטיבציה להמשך טיפול.",קביעת מתחם העונש ההולם
62,SH-21-04-3526-322,"עוד ציין השירות, כי הנאשם ביטא שביעות רצון מהשתלבותו בקבוצה לצד הבעת החשש מהענישה שתושת עליו שעלולה להוביל לפגיעה בתעסוקתו כנהג בחברת ההסעות אשר שייכת לאביו ובנישואיו העתידיים.",קביעת מתחם העונש ההולם
63,SH-21-04-3526-322,"בסופו של תסקיר, לאור ההליך הטיפול הקבוצתי שהחל הנאשם, המוטיבציה שאותה הוא הפגין להמשך טיפול ועריכת המאמצים שהלה עושה לשינוי אורחות חייו במישור המשפחתי והתעסוקתי, המליץ שירות המבחן על הטלת צו מבחן לשנה, צו של""צ בהיקף של 380 שעות, לצד ענישה נלווית בדמות מאסר מותנה, שיהוו עבורו עונש חינוכי ויפחיתו את הסיכון להישנות ביצוע עבירות מצדו.",קביעת מתחם העונש ההולם
64,SH-21-04-3526-322,"וכך, מעיון בתסקירו המסכם של שירות המבחן שהוגש בעניינו של הנאשם ביום 03.06.2024, עדכן שירות המבחן כי בתקופת הדחייה, הנאשם המשיך את השתתפותו בקבוצה הטיפולית ואף הספיק להינשא לבת זוגו; בעקבות מלחמת ""חרבות ברזל"" ופינוי של הנאשם מביתו בשדרות, חלה החמרה במצבו הנפשי ובמצבו הגופני, ומשכך הומלץ על ידי הגורמים המטפלים כי הנאשם ייטול טיפול תרופתי והלה החל בטיפול זה, לרבות טיפול ביולוגי; מחוות הדעת הפסיכולוגית מאת ד""ר יורם כהן, פסיכולוג חינוכי ממרכז ""חוסן"" בשדרות, עלה כי הנאשם נפגש עם חברו יומיים עובר להירצחו באירועי השבעה באוקטובר והדבר משפיע לרעה על מצבו הנפשי והגופני, תוך שהוא מתקשה בתפקודו היומיומי; מחוות דעתה של הגב' נעמה בר, עובדת סוציאלית ממרכז ""חוסן"" שדרות שאמונה על הטיפול הרגשי בנאשם, עלה כי אין הטבה משמעותית במצבו הנפשי; מחוות דעתו של ד""ר נסאר חלים, פסיכיאטר מטעם קופת חולים ""מכבי"", עלה כי לא חלה הטבה במצבו הנפשי של הנאשם, הסובל ממיחושים גופניים לצד חרדות, קשיי שינה, הסתגרות ועוד.",קביעת מתחם העונש ההולם
65,SH-21-04-3526-322,"זאת ועוד, מהשיחה שקיים שירות המבחן עם הנאשם עובר להגשת התסקיר התרשם שירות המבחן כי חלה החמרה במצבו הנפשי, הרגשי והרפואי ומשכך המליץ השירות בסופו של תסקיר על הטלת צו מבחן לשנה לצורך מעקב אחר מצבו הרגשי ועל הטלת צו של""צ בהיקף מופחת של 150 שעות.",קביעת מתחם העונש ההולם
66,SH-21-04-3526-322,"כשלשיטת השירות, עונש זה יהווה עבורו עונש חינוכי ויקטין את הסיכון להישנות ביצוע עבירות מצדו בעתיד.",קביעת מתחם העונש ההולם
67,SH-21-04-3526-322,לצד אלה המליץ שירות המבחן על הטלת ענישה נלווית בדמות התחייבות כספית ומאסר מותנה.,קביעת מתחם העונש ההולם
68,SH-21-04-3526-322,"כמו כן, יש לתת את הדעת לכך ששירות המבחן, שהוא כידוע הגורם האמון על בחינת התקדמותו של הנאשם בהליך הטיפול, התרשם ממכלול השיקולים והעריך בסופו של יום כי הנאשם מצוי בתהליך שינוי משמעותי, והמליץ לבכר בעניינו את שיקולי השיקום.",קביעת מתחם העונש ההולם
69,SH-21-04-3526-322,"גם במקרה הנדון, לפניי נאשם שמצבו הנפשי איננו שפיר ומכאן ניתן להקיש כי הלה יתקשה להשתלב במערך עבודות השירות כשענישה מסוג זה אף עלולה לגרום להחמרה ולרגרסיה במצבו.",קביעת מתחם העונש ההולם
70,SH-21-04-3526-322,"בהינתן אלה, דומני כי בהצטברותן של נסיבותיו החריגות של הנאשם ניתן לנקוט עמו במידת החסד ולסטות לקולה ממתחם העונש ההולם שנקבע על ידי.",קביעת מתחם העונש ההולם
71,SH-21-04-3526-322,"ומן התם אל הכא, במקרה הנדון בית המשפט אינו מקל ראש בחומרת מעשיו של הנאשם, ומביע מהם סלידה רבתי.",קביעת מתחם העונש ההולם
72,SH-21-04-3526-322,"אולם, באיזון הראוי בין מכלול השיקולים והנסיבות אשר פורטו לעיל, הגם אם לא בלי התלבטות, ובייחוד בשים לב לכך שעסקינן בנאשם צעיר, שהודה בביצוע העבירה והביע צער וחרטה על מעשיו, לאור ההליך הטיפולי שהלה עבר ועודנו עובר, ונוכח התרשמותו החיובית של שירות המבחן, ומבלי להתעלם ממצבו הנפשי המורכב – מצאתי כי ניתן בזו הפעם ללכת לקראתו ולבכר את שיקול השיקום בעניינו.",קביעת מתחם העונש ההולם
73,SH-21-04-3526-322,"לצד האמור, מצאתי להדגיש בפניו של הנאשם כי ככל שלא יתמיד בדרכו השיקומית, וחלילה ישוב לסורו, הרי שטוב שידע כי לא יזכה להתחשבות נוספת מצדו של בית המשפט.",קביעת מתחם העונש ההולם
74,SH-21-04-3526-322,מן הראוי שידיעה זו תרחף מעל ראשו כל העת.,קביעת מתחם העונש ההולם
75,SH-21-04-3526-322,"בכל הנוגע לרכיב פסילת רישיון הנהיגה של הנאשם, בשים לב לעובדה שהמדובר בנאשם הנקי מסמים, מצאתי כי ניתן בזו הפעם ללכת לקראתו בפן הזה ולהסתפק בפסילת רישיון מותנית בלבד.",קביעת מתחם העונש ההולם
76,SH-21-04-3526-322,"בכל הנוגע לרכיב הכלכלי שבענישה, הרי שבית המשפט לא ימנע מלהשית על הנאשם קנס, במיוחד נוכח העובדה כי עבירת הסחר בסם נעברה למטרת רווח כספי, אולם לצד חומרת העבירה, בקביעת גובהו יילקחו בחשבון גם מכלול מאפייניו החיוביים של הנאשם.",קביעת מתחם העונש ההולם
77,SH-21-04-3526-322,"מכל המקובץ לעיל, אני גוזרת על הנאשם את העונשים הבאים:",קביעת מתחם העונש ההולם
78,SH-21-04-3526-322,"צו של""צ בהיקף של 280 שעות.",קביעת מתחם העונש ההולם
79,SH-21-04-3526-322,תוקף הצו למשך 24 חודשים מהיום.,קביעת מתחם העונש ההולם
80,SH-21-04-3526-322,"שירות המבחן יגיש בתוך 30 יום תכנית לביצוע עבודות השל""צ ולאחר מכן אאשר אותה ללא צורך בקיום דיון נוסף.",קביעת מתחם העונש ההולם
81,SH-21-04-3526-322,צו מבחן של שירות המבחן למשך שנה מהיום.,קביעת מתחם העונש ההולם
83,SH-21-04-3526-322,"הובהרה לנאשם חשיבות שיתוף הפעולה עם שירות המבחן בביצוע צו המבחן וצו השל""צ, והמשמעויות של אי עמידה בתנאי הצווים.",קביעת מתחם העונש ההולם
84,SH-21-04-3526-322,העתק ההחלטה בדחיפות לשירות המבחן.,קביעת מתחם העונש ההולם
85,SH-21-04-3526-322,"מאסר מותנה למשך 8 חודשים, אשר יופעל אם תוך תקופה של 3 שנים מהיום הנאשם יעבור עבירה בניגוד לפקודת הסמים המסוכנים מסוג פשע.",קביעת מתחם העונש ההולם
86,SH-21-04-3526-322,"מאסר מותנה למשך 4 חודשים, אשר יופעל אם תוך תקופה של 3 שנים מהיום הנאשם יעבור עבירה בניגוד לפקודת הסמים המסוכנים מסוג עוון.",קביעת מתחם העונש ההולם
87,SH-21-04-3526-322,"קנס בסך 3,000 ₪ או 30 ימי מאסר תמורתו.",קביעת מתחם העונש ההולם
88,SH-21-04-3526-322,"הקנס ישולם ב- 5 שיעורים שווים ורצופים, שהראשון שבהם בתוך 90 יום מהיום.",קביעת מתחם העונש ההולם
89,SH-21-04-3526-322,"תשומת לב הנאשם כי החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שנקבעו בגזר הדין.",קביעת מתחם העונש ההולם
90,SH-21-04-3526-322,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",קביעת מתחם העונש ההולם
91,SH-21-04-3526-322,"בכרטיס אשראי – באתר המקוון של רשות האכיפה והגבייה, www.eca.gov.il .",קביעת מתחם העונש ההולם
92,SH-21-04-3526-322,במוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000.,קביעת מתחם העונש ההולם
93,SH-21-04-3526-322,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת מתחם העונש ההולם
94,SH-21-04-3526-322,"אני פוסלת את הנאשם מלקבל או מלהחזיק רישיון נהיגה למשך 8 חודשים, וזאת על תנאי שלא יעבור כל עבירה בניגוד לפקודת הסמים המסוכנים במשך שנתיים מהיום.",קביעת מתחם העונש ההולם
95,SH-21-04-3526-322,"הנאשם יצהיר על התחייבות כספית על סך 20,000 ₪ שלא לעבור כל עבירה בניגוד לפקודת הסמים המסוכנים לתקופה של שלוש שנים מהיום.",קביעת מתחם העונש ההולם
96,SH-21-04-3526-322,"הנני מורה על השמדת המוצגים – סמים ודיסקים, בכפוף לחלוף תקופת הערעור.",קביעת מתחם העונש ההולם
97,SH-21-04-3526-322,"ניתן והודע היום, ו'ו' אלול תשפ""ד, 09 ספטמבר 2024, במעמד הצדדים.",קביעת מתחם העונש ההולם
98,SH-21-04-3526-322,"כמפורט בגזר הדין, אני מתחייב להימנע במשך שלוש שנים מהיום מביצוע כל עבירה בניגוד לפקודת הסמים המסוכנים.",הנאשם:
99,SH-21-04-3526-322,"הובהר לי כי ככל שאעבור כל עבירה בניגוד לפקודת הסמים המסוכנים במשך שלוש שנים מהיום, יושת עלי סך של 20,000 ₪ במזומן.",הנאשם:
100,SH-21-04-3526-322,נרשמה לפניי התחייבות הנאשם להימנע מביצוע העבירות כמפורט בגזר הדין.,החלטה
101,SH-21-04-3526-322,<#3#>,החלטה
102,SH-21-04-3526-322,"5129371ניתנה והודעה היום ו' אלול תשפ""ד, 09/09/2024 במעמד הנוכחים.",החלטה
103,SH-21-04-3526-322,"בעניין עריכה ושינויים במסמכי פסיקה, חקיקה ועוד באתר נבו – הקש כאן","נגה שמואלי – מאייר, שופטת בכירה"
