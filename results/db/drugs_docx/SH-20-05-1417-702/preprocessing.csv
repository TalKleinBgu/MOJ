,verdict,text,part
0,SH-20-05-1417-702,"פקודת הסמים המסוכנים [נוסח חדש], תשל""ג-1973: סע'  7.א., 7.ג",מישאל פרטוש
1,SH-20-05-1417-702,"חוק העונשין, תשל""ז-1977: סע'  45(ב), 40יא(9)",מישאל פרטוש
2,SH-20-05-1417-702,"הנאשם הורשע לאחר ניהול הוכחות בהחזקת סם מסוכן מסוג קנבוס במשקל 307 גר' נטו (להלן: ""הסמים"") שלא לצריכתו העצמית, לפי סעיפים 7(א) ו-(ג) רישא לפקודת הסמים המסוכנים [נוסח חדש], תשל""ג- 1973 (להלן: ""פקודת הסמים""), בכך שביום 27.5.2019 בשעה 20:39 החזיק את הסמים בארגז מושב הקטנוע עליו רכב (להלן: ""הקטנוע"").",כתב האישום והשתלשלות ההליכים 
3,SH-20-05-1417-702,"במסגרת כפירתו בכתב האישום עתר הנאשם לזיכויו מהמיוחס לו בשל ביצוע פעולות אכיפה בלתי חוקיות ע""י רשויות האכיפה ובהן עיכובו, תשאולו במקום ועריכת חיפוש בלתי חוקי בקטנוע.",כתב האישום והשתלשלות ההליכים 
4,SH-20-05-1417-702,"בהכרעת הדין מיום 6.5.2021 נקבע כי עיכובו הראשוני של הנאשם על-ידי פקח עירייה, ותשאולו במקום על ידי שוטר מבלי שהוזהר היו בלתי חוקיים.",כתב האישום והשתלשלות ההליכים 
5,SH-20-05-1417-702,"לעומת זאת, נקבע כי החיפוש בקטנוע היה חוקי משגובש החשד הסביר, וכפועל יוצא נדחתה עתירת הנאשם לפסילת ראיות נגזרות שנתפסו באופן חוקי – הסמים והודאת הנאשם במשטרה שם אישר הנאשם כי הסמים שייכים לו.",כתב האישום והשתלשלות ההליכים 
6,SH-20-05-1417-702,"נוכח כמות הסמים שנתפסה ומשנמנע הנאשם מלהעיד להגנתו, הורשע הנאשם בהחזקת הסמים שלא לצריכתו העצמית.",כתב האישום והשתלשלות ההליכים 
7,SH-20-05-1417-702,"לבקשת הנאשם נדחו הטיעונים לעונש כאן עד לסיום משפטו בתיק בבית משפט השלום בפתח תקווה, וביום 9.5.2022 נגזר דינו שם לעונש מאסר בפועל למשך 12 חודשים (החל מיום 23.6.2022), ולענישה נלווית (לא הוגשו ערעורים על העונש).",כתב האישום והשתלשלות ההליכים 
8,SH-20-05-1417-702,"לפיכך, ביום 29.5.2022 נשמעו הטיעונים לעונש.",כתב האישום והשתלשלות ההליכים 
9,SH-20-05-1417-702,"תסקיר שירות המבחן הראשון מיום 20.1.2022 שטח את נסיבותיו האישיות של הנאשם, שהוא בן 26, אב לשני בנים (נכון להיום, האחד בן 4 והשני תינוק בן כחצי שנה), המתגורר עם זוגתו בכפר סבא.",תסקירי שירות המבחן 
10,SH-20-05-1417-702,"הנאשם מתמודד עם 15% נכות בשל פריצות דיסק בגבו, בין היתר כתוצאה מתאונת אופנוע, וצורך מזה כשנתיים קנבוס רפואי כמזור לכאבים כרוניים מהם הוא סובל.",תסקירי שירות המבחן 
11,SH-20-05-1417-702,"מגיל צעיר חבר הנאשם לחברה שולית, והחל מעורבות בפלילים לצד שימוש בקנבוס.",תסקירי שירות המבחן 
12,SH-20-05-1417-702,"ביחס לשימוש בסמים תאר שירות המבחן כי בגיל 14 החל הנאשם לצרוך קנבוס, התנסה באופן מזדמן בקוקאין ואקסטזי, והיה נקי מסמים בין השנים 2014 ועד 2016.",תסקירי שירות המבחן 
13,SH-20-05-1417-702,"בנוגע להערכת הסיכון, שירות המבחן חיווה דעתו כי קיים סיכון להישנות עבירות דומות, בין היתר משום שהנאשם פיתח דפוסים שוליים והתמכרותיים מושרשים, הוא אינו ער לגורמי סיכון, והתנהגותו מאופיינת בהעדר דחיית סיפוקים וקושי להיענות לגבולות חיצוניים.",תסקירי שירות המבחן 
14,SH-20-05-1417-702,"לשם הפחתת הסיכון המליץ שירות המבחן לשלב את הנאשם בטיפול, והלה הביע נכונות ראשונית.",תסקירי שירות המבחן 
15,SH-20-05-1417-702,"חרף התנגדות המאשימה, לבקשת הנאשם, ומאחר שבתיק שבבית המשפט השלום בפתח תקווה נדחה עניינו של הנאשם לתסקיר משלים, כך הורתי גם בענייננו.",תסקירי שירות המבחן 
16,SH-20-05-1417-702,"בתסקיר השני מיום 11.4.2022 תיאר שירות המבחן את השתתפותו החלקית של הנאשם בקבוצה הטיפולית, כך שהתייצב ל- 6 מתוך 12 מפגשים בלבד.",תסקירי שירות המבחן 
17,SH-20-05-1417-702,"שירות המבחן התרשם כי הנאשם מתקשה להתחייב להליך טיפולי, ויש לו יכולת נמוכה להתבוננות בהתנהלותו הבעייתית.",תסקירי שירות המבחן 
18,SH-20-05-1417-702,"עוד עלה מהתסקיר שהנאשם השתלב בעבודה, הוא עסוק בהחזרת חובות ובדאגה למשפחתו וילידיו הקטינים, וכי הוא אינו פנוי להליך טיפולי בעיתוי זה.",תסקירי שירות המבחן 
19,SH-20-05-1417-702,"בסופו של יום שירות המבחן עמד על חוסר פניות ומוטיבציה מצדו של הנאשם להשתלב בהליך טיפולי, וחזר והעריך שקיים סיכון להישנות ביצוע עבירות דומות.",תסקירי שירות המבחן 
20,SH-20-05-1417-702,"משכך, נמנע שירות המבחן מהמלצה טיפולית שיקומית לנאשם.",תסקירי שירות המבחן 
21,SH-20-05-1417-702,אשר לעונש שיש לגזור על הנאשם הפנתה המאשימה לתסקירי שירות המבחן ולהצבעתם על הסיכון הנשקף מהנאשם גם עתה.,טיעוני הצדדים לעונש 
22,SH-20-05-1417-702,"בשקלול נתוניו האישיים של הנאשם עתרה המאשימה להשית עליו 9 חודשי מאסר בפועל במצטבר לכל מאסר אחר, מאסר מותנה, קנס ופסילה על תנאי של רישיון הנהיגה.",טיעוני הצדדים לעונש 
23,SH-20-05-1417-702,"ב""כ הנאשם עוה""ד רן עמר, טען כי הנאשם ניהל משפטו בנוגע לשאלות משפטיות שהיו טעונות בירור אשר לפעולות אכיפה בלתי חוקיות, והראיה היא שטענותיו התקבלו גם אם בחלקן.",טיעוני הצדדים לעונש 
24,SH-20-05-1417-702,"בנוגע לנסיבות החזקת הסמים נטען כי כמות הסמים אינה גדולה, ולא הובאה כל ראיה או אינדיקציה להחזקת הסמים למטרות סחר.",טיעוני הצדדים לעונש 
25,SH-20-05-1417-702,"לפיכך טען ב""כ הנאשם כי מתחם העבירה נע בין מאסר למשך חודשיים שיכול שירוצה בעבודות שירות ועד שנת מאסר בפועל, וכי אלמלא נדון הנאשם למאסר בפועל בגין הרשעתו בבית משפט השלום בפתח תקווה, היה נכון להשית עליו מאסר בעבודות שירות (לתמיכה בעתירתו לעונש הפנה ב""כ הנאשם לפסיקה אליה אתייחס בהמשך).",טיעוני הצדדים לעונש 
26,SH-20-05-1417-702,"אשר לנסיבותיו האישיות של הנאשם הפנה עו""ד עמר לתסקיר שירות המבחן ולקשיים עמם מתמודד הנאשם מילדות, לצד מאמציו הניכרים בשנים האחרונות לשקם את עצמו.",טיעוני הצדדים לעונש 
27,SH-20-05-1417-702,"עוד הפנה ב""כ הנאשם לתסקיר שירות המבחן שהצביע על שיתוף הפעולה של הנאשם בהליך הטיפולי, ועל מתן בדיקות שתן נקיות מסמים (למעט קנבואידים שאותם נוטל ברישיון).",טיעוני הצדדים לעונש 
28,SH-20-05-1417-702,"בנוגע לגזירת העונש טען ב""כ הנאשם שיש לתת משקל לפעולות האכיפה הבלתי חוקיות שבוצעו, לחלוף הזמן מאז ביצוע העבירה, ולעונש שנגזר על הנאשם בתיק בפתח תקווה בו הושת על הנאשם מאסר מותנה על עבירות סמים, ובכך מתייתר הצורך בעונש זה כאן.",טיעוני הצדדים לעונש 
29,SH-20-05-1417-702,"עוד נטען שבהכרעת הדין לא נקבע שהנאשם ביצע עבירת תעבורה כלשהי, ולכן אין הצדקה להורות על פסילה על תנאי של רישיון הנהיגה שברשותו.",טיעוני הצדדים לעונש 
30,SH-20-05-1417-702,"הנאשם בדברו האחרון הדגיש שמדובר בתיק ישן ושהוא הודה וחסך מזמנו של בית המשפט, וכן סיפר שהמאשימה החזירה לידיו את הטלפונים הניידים ואת הכסף שנתפסו על גופו, וטען כי החזקת הסמים נועדה לשימושו העצמי בגלל הכאבים מפריצת הדיסק.",טיעוני הצדדים לעונש 
31,SH-20-05-1417-702,"העיקרון המנחה בגזירת הדין הוא קיומו של יחס הולם בין חומרת העבירה בה הורשע הנאשם בנסיבותיה ומידת אשמו, לבין סוג העונש ומידתו.",גזירת העונש 
32,SH-20-05-1417-702,"בהתאם לתיקון 113 לחוק העונשין, במלאכת גזירת הדין על בית המשפט לקבוע את מתחם העונש ההולם לעבירה בה הורשע הנאשם בהתחשב בחומרת הפגיעה בערכים המוגנים ובמדיניות הענישה הנוהגת, ולגזור את העונש בתוך המתחם, בהתחשב בנסיבות שאינן קשורות בעבירה, ובהן נסיבותיו האישיות של הנאשם.",גזירת העונש 
33,SH-20-05-1417-702,קביעת מתחם העונש ההולם,גזירת העונש 
34,SH-20-05-1417-702,"לשם קביעת מתחם הענישה ההולם אבחן ענישה נוהגת רלוונטית בשינויים המחוייבים לקולה וחומרה, כדלקמן:",גזירת העונש 
35,SH-20-05-1417-702,"בבחינת נסיבות העבירה נתתי דעתי לכך שאומנם, כטענת ב""כ הנאשם, לא הובאה כל ראיה כי הסמים הוחזקו למטרת סחר, ואולם החזקת כמות סמים לא מבוטלת במושב הקטנוע עליו רכב הנאשם ברחבי העיר אינה קלה בנסיבותיה, אלא בינונית.",גזירת העונש 
36,SH-20-05-1417-702,"אשר על כן, בשים לב לחומרת העבירה בה הורשע הנאשם בנסיבותיה, ובהתחשב בענישה הנוהגת, אני קובעת כי מתחם העונש ההולם נע בין מספר חודשי מאסר שיכול שירוצו בעבודות שירות ועד 12 חודשי מאסר בפועל.",גזירת העונש 
37,SH-20-05-1417-702,נסיבות שאינן קשורות בביצוע העבירה,גזירת העונש 
38,SH-20-05-1417-702,"לקולה נתתי דעתי לנסיבותיו האישיות של הנאשם מגיל צעיר, כי הוא עובד עתה על מנת לפרנס את משפחתו ולהחזיר חובותיו, מתמודד עם נכות בשיעור של 15% בשל פריצות דיסקים בגבו, הוא אב לתינוק וילד צעיר מאוד, וזוגתו הרה.",גזירת העונש 
39,SH-20-05-1417-702,"הנאשם הורשע במיוחס לו לאחר ניהול הוכחות משטען לאי חוקיות בעיכובו ובחיפוש שנערך, וכפועל יוצא עתר לפסילת ראיות הנגזרות - הסמים שנתפסו בחיפוש חוקי, וההודאה שמסר ונגבתה כדין.",גזירת העונש 
40,SH-20-05-1417-702,"אף שאין לזקוף לנאשם נטילת אחריות מלאה וחיסכון בזמן שיפוטי, לא אתעלם מהעובדה שכבר בחקירתו במשטרה הודה בהחזקת הסמים.",גזירת העונש 
41,SH-20-05-1417-702,"מנגד לחומרה נתתי דעתי לרישומו הפלילי של הנאשם שלחובתו שישה רישומים מאז היה קטין בבית משפט לנוער בשנת 2012, ועד הרשעתו האחרונה בתיק מבית משפט השלום בפתח תקווה.",גזירת העונש 
42,SH-20-05-1417-702,"בעברו הרשעות מתחום הסמים, הרכוש והפרות הוראות חוקיות, ובשנת 2016 הוא ריצה עונש מאסר למשך 12 חודשים בגין עבירות סמים.",גזירת העונש 
43,SH-20-05-1417-702,"על אף עונש המאסר שריצה, הנאשם ביצע את העבירה בענייננו וכשכתב האישום היה תלוי ועומד נגדו, סייע לגידול סמים מסוג קנבוס (בתיק של פתח תקווה).",גזירת העונש 
44,SH-20-05-1417-702,"אשר לתסקירי שירות המבחן, התקבלה תמונה מורכבת כשמחד גיסא עשה הנאשם מאמץ להשתלב בהליך טיפולי, השתלב בעבודה ומשקיע את מרצו בפרנסת משפחתו והחזרת חובותיו הכלכליים.",גזירת העונש 
45,SH-20-05-1417-702,"אך מאידך גיסא, הנאשם השתתף באופן חלקי בהליך הטיפולי, ושירות המבחן העריך שהוא לא פנוי להעמיק בטיפול, ומאחר שהוא בעל דפוסים שוליים מושרשים, נטייה לאימפולסיביות, קושי בוויסות דחפים, בעל מודעות נמוכה למצבו ונעדר מוטיבציה לטיפול אף שזקוק לכך.",גזירת העונש 
46,SH-20-05-1417-702,לפיכך העריך שירות המבחן כי קיים סיכון להישנות עבירות דומות בעתיד.,גזירת העונש 
47,SH-20-05-1417-702,"במכלול השיקולים מצאתי לגזור על הנאשם עונש בשליש הראשון של המתחם, כאשר אלמלא הנסיבות לקולה, לרבות התנהלות רשויות האכיפה, היה מקום לדעתי לגזור על הנאשם עונש בחלקו האמצעי של המתחם.",גזירת העונש 
48,SH-20-05-1417-702,"בנוגע לעתירת המאשימה להשית על הנאשם ענישה כלכלית, נוכח מצבו הכלכלי הקשה של הנאשם שמתמודד עם חובות, הוא אב לתינוק וילד צעיר מאוד ובת זוגו הרה, ובשים לב שהוא עומד לשאת עונש מאסר ארוך באופן יחסי, מצאתי שלא להשית עליו ענישה כלכלית.",גזירת העונש 
49,SH-20-05-1417-702,"אשר על כן, החלטתי לגזור על הנאשם את העונשים הבאים:",גזירת העונש 
50,SH-20-05-1417-702,"מאסר מותנה למשך 6 חודשים, והתנאי הוא כי הנאשם לא יעבור עבירת סמים מסוג פשע למשך 3 שנים, מיום שחרורו ממאסר.",גזירת העונש 
51,SH-20-05-1417-702,"פסילה מותנית של רישיון הנהיגה למשך 6 חודשים, והתנאי הוא שלא יעבור הנאשם כל עבירה מסוג פשע לפי פקודת הסמים המסוכנים בתוך שנתיים, מיום שחרורו ממאסר.",גזירת העונש 
52,SH-20-05-1417-702,ניתן צו כללי להשמדת מוצגים.,גזירת העונש 
53,SH-20-05-1417-702,זכות ערעור לבית המשפט המחוזי מרכז-לוד בתוך 45 ימים.,גזירת העונש 
54,SH-20-05-1417-702,המזכירות תשלח את גזר הדין לשירות המבחן.,גזירת העונש 
55,SH-20-05-1417-702,"ניתן היום, כ' סיוון תשפ""ב, 19 יוני 2022, בנוכחות ב""כ המאשימה עו""ד אורית מנצ'יקובסקי, הנאשם וב""כ עו""ד רן עמר.",גזירת העונש 
