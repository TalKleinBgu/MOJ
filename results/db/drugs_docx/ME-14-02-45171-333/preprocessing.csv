,verdict,text,part
0,ME-14-02-45171-333,"פקודת הסמים המסוכנים [נוסח חדש], תשל""ג-1973: סע'  13, 14",הנאשם
1,ME-14-02-45171-333,"הנאשם הורשע על פי הודייתו במסגרת הסדר טיעון בביצוע עבירה של תיווך לעסקה אחרת בסם מסוכן, עבירה לפי סעיף 14 לפקודת הסמים המסוכנים (נוסח משולב), תשל""ג-1973.",גזר דין
2,ME-14-02-45171-333,"בקליפת אגוז, פעולת התיווך בגינה עומד הנאשם לדין מופיעה בסעיף 10 לכתב האישום המתוקן, לפיה הנאשם העביר מסרון מטלפון נייד השייך לו למעורב אחר בפרשה, עדי אורן (להלן: ""עדי""), אשר הועמד לדין בכתב אישום נפרד בגין ביצוע עבירות של קשירת קשר לייבוא וייצוא סמים לארץ באמצעות בלדר, כשמטרת המסרון הנ""ל היתה לתווך בעסקה אחרת בסם בין עדי הנ""ל לבין אחר נוסף.",גזר דין
3,ME-14-02-45171-333,הסם בו עסקינן הינו סם מסוג קוקאין במשקל של 500.18 גרם נטו.,גזר דין
4,ME-14-02-45171-333,"על פי הסדר הטיעון, עתרו הצדדים במשותף להטיל על הנאשם עונש מאסר לריצוי בפועל לתקופה של 9 חודשים בניכוי תקופת מעצרו בגין ההליכים בתיק זה, בין התאריכים 13.2.2014 עד ליום 12.5.2014.",גזר דין
5,ME-14-02-45171-333,"הצדדים נימקו את עתירתם המשותפת, והענישה המקלה בנימוקים הבאים:",גזר דין
6,ME-14-02-45171-333,"א)	קיומה של חולשה בראיות התביעה – לתמיכה בטענה זו הפנה ב""כ המאשימה להחלטתו של כב' השופט זילברטל מבית המשפט העליון ב-בש""פ 2104/14 מתי טל נ' מדינת ישראל, (פורסם ביום 6.4.2014).",גזר דין
7,ME-14-02-45171-333,"לאור הקושי הראייתי האמור החליטה המאשימה ""לקנות סיכון"", תיקנה את כתב האישום שבמקור ייחס לנאשם עבירות של קשירת קשר לייבוא וייצוא סמים לישראל, לעבירה של תיווך בעסקה אחרת בסם.",גזר דין
8,ME-14-02-45171-333,כמתחייב מכך גם תוקנו עובדותיו של כתב האישום.,גזר דין
9,ME-14-02-45171-333,"ב)	מתוך כוונה לקנות סיכון שמא הנאשם יצא זכאי בדינו העדיפה המדינה להסתפק בהמרת סעיפי העבירה כאמור, תיקון כתב האישום וענישה מוסכמת מראש.",גזר דין
10,ME-14-02-45171-333,"ג)	באשר למידת העונש המוסכמת טענה ב""כ המדינה כי זו הושפעה בראש ובראשונה מתיקונו של כתב האישום ומידת חלקו של הנאשם בביצוע העברייני.",גזר דין
11,ME-14-02-45171-333,"ד)	עונשו של המעורב האחר, עדי הנ""ל שנגזר שלא בהסדר טיעון ולאחר שמיעת ראיות, ל- 24 חודשי מאסר לריצוי בפועל בגין הרשעתו בעבירות של סיוע לעסקה אחרת בסם, סיוע להחזקת סם מסוכן, שימוש בסם מסוכן ובהחזקת כלים, יש בו כדי להוות יותר מאינדיקציה באשר לעונש שיש להשית על הנאשם כאן.",גזר דין
12,ME-14-02-45171-333,"ה)	שיקולים אלה בהתווספם להודיית הנאשם על המשתמע מכך, מחסכון בזמן שיפוטי ולקיחת אחריות, הביאו את המאשימה לכדי הענישה המקלה שלה היא עותרת כעת.",גזר דין
13,ME-14-02-45171-333,"ב""כ הנאשם הרחיבה בנושא הקשיים הראייתיים שעמדו בפני המאשימה, בהפנותה לזיכויו של אותו עדי מעבירת קשירת הקשר וייבוא סם, כאשר עדי הנ""ל אינו מפליל ולו במלה את הנאשם בביצוע המיוחס לו, כאשר הסברו של הנאשם לאותו מסרון מפליל לכאורה,  נמצא על ידי בית המשפט העליון (ראה החלטת כב' השופט זילברטל), ככזה שהמדינה תתקשה לסותרו, כשאין לפסול את האפשרות שהנאשם יזוכה מכל המיוחס לו, לרבות ממעורבות בתיווך לעסקה אחרת בסם שנכון היה במסגרת של הערכת סיכויים וקניית סיכונים, להודות בה על מנת להימנע מענישה חמורה במידה ויורשע.",גזר דין
14,ME-14-02-45171-333,ד י ו ן,גזר דין
15,ME-14-02-45171-333,"בענייננו, פירט כל צד את נימוקיו להגעתו להסדר הטיעון, כאשר בבחינתם של אלו לא ניתן לזהות ביניהם נימוק שניתן לכנותו כלא ענייני וכבלתי סביר בעליל.",גזר דין
16,ME-14-02-45171-333,"על פניו נראה, כי שיקולי המאשימה כמי שאחראית על האכיפה והאינטרס הציבורי הם שיקולים נכונים.",גזר דין
17,ME-14-02-45171-333,"מתחם הענישה  בעבירות של תיווך לעסקה אחרת בסם בנסיבות ביצועה של העבירה כאן, כאשר כל חלקו של הנאשם בביצוע העברייני מתמצה בשליחת מסרון ממכשיר טלפון נייד, מחד, משקל וסוג הסם מאידך, כחצי ק""ג קוקאין, יכול וינוע בין 9 ל-24 חודשי מאסר.",גזר דין
18,ME-14-02-45171-333,"כאינדיקציה נוספת לקביעת המתחם לקחתי בחשבון את העונש שהוטל על המעורב האחר באותה פרשה, אותו עדי שנדון לאחר ניהול משפט ל-24 חודשי מאסר בפועל.",גזר דין
19,ME-14-02-45171-333,"בהתחשב בטיב פעולת התיווך, פעולה יחידנית וממוקדת (שליחת מסרון) ובהתחשב בהודייתו של הנאשם בתחילתו של ההליך הפלילי שייתר הליך ארוך ומייגע, הייתי קובע את עונשו של הנאשם על 15 חודשי מאסר לריצוי בפועל, כל זאת ללא כל הסדר לענין העונש.",גזר דין
20,ME-14-02-45171-333,"עונשו של הנאשם במסגרת הסדר הטיעון וככזה שהועמד על 9 חודשים לריצוי בפועל זיכה את הנאשם בהקלה משמעותית ביחס לעונש שהיה נגזר עליו (14 חודשים), אלמלא הגיע להסדר טיעון.",גזר דין
21,ME-14-02-45171-333,"אמנם, מדובר בהקלה משמעותית, אך עדיין אין בה כדי להצדיק את התערבות בית המשפט בענישה המוצעת משהיא משמרת בתוכה את עקרון ההלימה המתבטא בשליחתו של נאשם שנתן ידו לביצוע עסקת סם למאסר ממשי, אם כי לתקופה קצרה יחסית.",גזר דין
22,ME-14-02-45171-333,"כאן המקום לחזור ולהדגיש שוב כי, ברקע הענישה המוצעת עומדת אותה בעייתיות בראיות שהביאה את הצדדים לכדי ההסדר המוצע, כאשר תיקון כתב האישום על העונש המוצע גילמו בתוכם נסיבות מיוחדות, שהכתיבו בסופו של יום גם את העונש המקל יחסית שהוצע במסגרת ההסדר.",גזר דין
23,ME-14-02-45171-333,"לאור כל האמור לעיל, החלטתי אפוא לכבד את הסדר הטיעון ולדון את הנאשם לעונשים הבאים כדלקמן:",גזר דין
24,ME-14-02-45171-333,20 חודשי מאסר.,גזר דין
25,ME-14-02-45171-333,מתוך תקופה זו 9 חודשים לריצוי בפועל.,גזר דין
26,ME-14-02-45171-333,"היתרה 11 חודשים, תהיה על תנאי והתנאי שבמשך תקופה של 3 שנים מיום שחרורו ממאסר לא יעבור הנאשם כל עבירה מסוג פשע על פקודת הסמים המסוכנים, או עבירת קשירת קשר לביצוע פשע.",גזר דין
27,ME-14-02-45171-333,מתוך תקופת המאסר תנוכה תקופת המעצר בין התאריכים  13.2.2014 עד ליום 12.5.2014.,גזר דין
28,ME-14-02-45171-333,"באם הנאשם נושא בעונש מאסר אחר, עונשו בתיק הנוכחי יצטבר לכל עונש מאסר כאמור.",גזר דין
29,ME-14-02-45171-333,זכות ערעור תוך 45 יום לבית המשפט העליון,גזר דין
30,ME-14-02-45171-333,"5129371ניתנה והודעה היום כ""ח אלול תשע""ד, 23/09/2014 במעמד הנוכחים.",גזר דין
31,ME-14-02-45171-333,ה ג'ורג' קרא 54678313,"ג'ורג' קרא , שופט, סגן נשיאה "
