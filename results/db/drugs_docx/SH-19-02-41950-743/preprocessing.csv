,verdict,text,part
0,SH-19-02-41950-743,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19א",הנאשם
1,SH-19-02-41950-743,"חוק העונשין, תשל""ז-1977: סע'  29, 499(א)(1)",הנאשם
2,SH-19-02-41950-743,"הנאשם הורשע על פי הודאתו, במסגרת הסדר טיעון, בעבירות של סחר בסם מסוכן (13 עבירות) לפי סעיפים 13 ו-19א לפקודת הסמים המסוכנים (נוסח חדש), תשל""ג-1973 וקשירת קשר לביצוע פשע (13 עבירות) לפי סעיפים 499(א)(1) ו-29 לחוק העונשין, תשל""ז-1977, בשמונה אישומים; ובעבירה של החזקת סמים לצריכה עצמית, לפי סעיפים 7(א) ו-7(ג) לפקודת הסמים, באישום התשיעי.",כתב אישום ורקע 
3,SH-19-02-41950-743,"ביום 8/4/19 הגיעו הצדדים להסדר טיעון, לפיו כתב האישום תוקן, הנאשם הודה והורשע, והופנה לשירות המבחן לקבלת תסקיר המתחייב מפאת גילו.",כתב אישום ורקע 
4,SH-19-02-41950-743,"עוד הוסכם כי ב""כ הנאשם תטען למתחם עונש הולם הנע בין 6 ל-15 חודשי מאסר בפועל, ואילו התביעה תטען באופן חפשי.",כתב אישום ורקע 
5,SH-19-02-41950-743,ביום 14/5/19 הוגש כתב האישום המתוקן ונוסחו להלן;,כתב אישום ורקע 
6,SH-19-02-41950-743,"הנאשם נהג להותיר את הסמים בנקודות מפגש מוסכמות עם הלקוחות, אשר תואמו עמם מבעוד מועד, ואלו היו משאירים לו סכום כספי מוסכם באותה נקודת מפגש.",כתב אישום ורקע 
7,SH-19-02-41950-743,"לחילופין, נהג הנאשם לספק ללקוחות את הסמים בעצמו.",כתב אישום ורקע 
8,SH-19-02-41950-743,"את סכומי הכסף היה חולק עם אנדריי וארקדי, כך שהיה מותיר בידיו סך של 500 ₪, והיתרה הייתה מחולקת בין שותפיו.",כתב אישום ורקע 
9,SH-19-02-41950-743,"במהלך דצמבר 2018 – ינואר 2019, קשרו הנאשם ו-וליד בסול, שלוש פעמים, קשר לביצוע עסקת סמים, באופן שהשניים קבעו להיפגש סמוך למרכז רסקו בנצרת עלית.",כתב אישום ורקע 
10,SH-19-02-41950-743,"בהמשך למספר שיחות ביניהם, הגיע הנאשם אל רכבו של וליד, שהמתין לו בנקודת המפגש, ובשתי הזדמנויות שונות, מכר לוליד 2 גרם מריחואנה, תמורתם שילם לו וליד 200 ₪ בכל פעם, ובהזדמנות נוספת, מכר לו 3 גרם מריחואנה, תמורתם שילם לו וליד 300 ₪.",כתב אישום ורקע 
11,SH-19-02-41950-743,באישום זה יוחסו לנאשם 3 עבירות של סחר בסם ו-3 עבירות קשירת קשר לפשע.,כתב אישום ורקע 
12,SH-19-02-41950-743,"במהלך החודשים דצמבר 2018 – ינואר 2019, קשר הנאשם קשר עם גיא דניאלוב, בארבע הזדמנויות שונות, לביצוע עסקת סמים.",כתב אישום ורקע 
13,SH-19-02-41950-743,"לאחר תיאום, הנאשם הותיר סם מסוג מריחואנה במשקל גרם אחד, מוסלק בתוך קופסת סיגריות או בתוך חור בקיר, וקיבל תמורתו 100 ₪ בכל אחת מארבעת העסקאות.",כתב אישום ורקע 
14,SH-19-02-41950-743,באישום זה יוחסו לנאשם 4 עבירות של סחר בסם ו-4 עבירות של קשירת קשר לפשע.,כתב אישום ורקע 
15,SH-19-02-41950-743,"כחודש וחצי עובר לתאריך 7/2/19, קשרו הנאשם וחאתם נפאפעה קשר לביצוע עסקת סמים, כך שהנאשם מכר לחאתם מנת מריחואנה במשקל גרם אחד, תמורת סך של 100 ₪, ולשם כך קבעו כי הנאשם יותיר את הסם בפיצוציה סמוכה למרכז רסקו.",כתב אישום ורקע 
16,SH-19-02-41950-743,"במהלך החודשים דצמבר 2018 – ינואר 2019, קשר הנאשם עם אדיר ישראל רז קשר, לביצוע עסקת סמים.",כתב אישום ורקע 
17,SH-19-02-41950-743,"לאחר תיאום, מכר הנאשם לאדיר מנת מריחואנה  תמורת סך של 100 ₪, כשהוא מותיר לו את הסם בנקודה מוסכמת, סמוך למרכז רסקו בנצרת עלית, בתוך חור בקיר.",כתב אישום ורקע 
18,SH-19-02-41950-743,"סמוך לתאריך 10.1.19 קשר הנאשם ואיהאב קשר לביצוע עסקת סמים, באופן שהנאשם מכר לאיהאב מריחואנה במשקל גרם 1 תמורת סם של 100 ₪, והותיר את הסם בנקודה מוסכמת.",כתב אישום ורקע 
19,SH-19-02-41950-743,"באמצע ינואר 2019, קשרו השניים קשר פעם נוספת לביצוע עסקה דומה, אולם הנאשם בסופו של דבר לא הגיע לנקודה המוסכמת, על אף שאיהאב הגיע למקום, שכן איהאב לא שלח לו צילום תעודת הזהות שלו.",כתב אישום ורקע 
20,SH-19-02-41950-743,"במהלך החודשים דצמבר 2018 – ינואר 2019, קשרו הנאשם ואומיה שחאדה קשר, באופן שהנאשם מכר לו מריחואנה במשקל גרם אחד, תמורתו שילם אומיה לנאשם סך של 100 ₪, והשניים קבעו מפגש בנקודת מפגש מוסכמת במרכז רסקו בנצרת עלית.",כתב אישום ורקע 
21,SH-19-02-41950-743,"כחודש עובר לתאריך 5/2/19, קשרו הנאשם והקטין ב.ס.",כתב אישום ורקע 
22,SH-19-02-41950-743,"קשר לביצוע עסקת סמים, באופן שקבעו כי הנאשם ימכור לקטין אצבע של סם מסוכן מסוג חשיש, תמורת סך של 100 ₪.",כתב אישום ורקע 
23,SH-19-02-41950-743,"השניים קבעו נקודת מפגש מוסכמת ברחוב החצב בנצרת עלית, שם מסר הנאשם לקטין את הסם בתוך קופסת סיגריות.",כתב אישום ורקע 
24,SH-19-02-41950-743,"כחודש וחצי עובר לתאריך 7/2/19, קשרו הנאשם ומוחמד מסאלחה קשר לביצוע עסקת סמים, באופן שהנאשם מכר למוחמד מריחואנה במשקל 2 גרם, תמורת סך של 150 ₪, והשניים תיאמו נקודת מפגש בנצרת עלית.",כתב אישום ורקע 
25,SH-19-02-41950-743,"בתאריך 3/2/19, סמוך לשעה 17:30, במסגרת חיפוש שנערך בביתו של הנאשם בנצרת עלית, נמצא כי הנאשם מחזיק במריחואנה במשקל 8.73 גרם נטו, לצריכה עצמית, וכן החזיק משקל אלקטרוני ושקיות המשמשות לסחר בסם.",כתב אישום ורקע 
26,SH-19-02-41950-743,"בתסקיר סופי מיום 4/6/19 שרות המבחן המליץ, על שילובו של הנאשם בהליך טיפולי שיקומי, שיתרום להפחתת הסיכון להישנות התנהגות דומה בעתיד, להטיל עליו צו מבחן למשך שנה וחצי, עונש מאסר כמשך תקופת מעצרו ומאסר על-תנאי משמעותי.",תסקירי שירות המבחן 
27,SH-19-02-41950-743,"בתסקיר קודם,  מיום 10/5/19 נמסר כי הנאשם, בן 19, רווק.",תסקירי שירות המבחן 
28,SH-19-02-41950-743,טרם מעצרו התגורר בנצרת עלית ועבד במאפייה.,תסקירי שירות המבחן 
29,SH-19-02-41950-743,"לדבריו, סיים 12 שנות לימוד.",תסקירי שירות המבחן 
30,SH-19-02-41950-743,"אמו נפטרה בהיותו בן 10, מסרטן ריאות, אבדן טראומטי עליו מתקשה להתגבר עד היום.",תסקירי שירות המבחן 
31,SH-19-02-41950-743,"הנאשם אופיין כילד רגיש, בודד, מסוגר וחלש.",תסקירי שירות המבחן 
32,SH-19-02-41950-743,"בין הגילאים 13 עד 17 שהה בפנימייה, ובסופי שבוע נהג לבקר אצל סבו וסבתו, עמם התגורר בשנתיים האחרונות עד למעצרו, ולו קשר משמעותי עמם.",תסקירי שירות המבחן 
33,SH-19-02-41950-743,"אביו בן 52, עובד בעבודות ניקיון.",תסקירי שירות המבחן 
34,SH-19-02-41950-743,"עם השנים נישא האב בשנית, ועבר להתגורר עם בת זוגו.",תסקירי שירות המבחן 
35,SH-19-02-41950-743,"הנאשם שוהה במעצר מזה שלושה חודשים, ולדבריו עובר התעללות קשה מצד עצורים אחרים, מתקשה להסתגל לתנאי המעצר, ומפגין מצוקה רגשית נוכח מצבו.",תסקירי שירות המבחן 
36,SH-19-02-41950-743,"הנאשם דיווח כי החל לעשות שימוש בחשיש בגיל 18, ונהג לעשן בתדירות יום יומית, כאשר מאז מעצרו הפסיק זאת.",תסקירי שירות המבחן 
37,SH-19-02-41950-743,"לחובת הנאשם הרשעה אחת קודמת בעבירה של מעשה מגונה בקטין, בגינה נדון לצו מבחן למשך שנתיים בבית משפט לנוער, במהלכו עבר הליך טיפולי.",תסקירי שירות המבחן 
38,SH-19-02-41950-743,"באשר לעבירות דנן מסר הנאשם כי הוא מודה בביצוען, כי פנו אליו בעלי פיצוצייה בנצרת עלית והציעו לו לסחור בסמים עבורם, והוא התפתה מהרווח הכספי הטמון בכך.",תסקירי שירות המבחן 
39,SH-19-02-41950-743,"הנאשם ביטא צער וחרטה על ביצוע העבירות, ונראה כי ההליך הפלילי הרתיע אותו מפני ביצוע עבירות דומות בעתיד.",תסקירי שירות המבחן 
40,SH-19-02-41950-743,"הנאשם שלל נזקקות לגמילה מסמים ומסר כי אינו חש צורך בכך, וכן סבר כי שהייה במסגרת סגורה לא תתאים לו בשל הניתוק הכרוך בכך מבני משפחתו, המהווים עבורו, לדבריו, מקור לתמיכה ולעזרה.",תסקירי שירות המבחן 
41,SH-19-02-41950-743,"הנאשם ביטא מוטיבציה להשתלב בהליך טיפולי במסגרת פתוחה, ורצון לעבד את הטראומה הכרוכה במות אמו בגיל כה צעיר.",תסקירי שירות המבחן 
42,SH-19-02-41950-743,"שירות המבחן סבר כי נסיבות חייו המורכבות של הנאשם, העדר הצבת גבולות ברורים ודמויות סמכות, כמו גם הקושי בו ניחן בוויסות דחפים ונטייה להיגרר לסיטואציות שליליות, מלמדים כי ללא שילוב בהליך טיפולי אינטנסיבי, קיים סיכון להישנות ביצוע עבירות דומות בעתיד.",תסקירי שירות המבחן 
43,SH-19-02-41950-743,"נוכח התנגדותו, באותו שלב, לשילוב בהליך טיפולי מסוג זה, נמנע שירות המבחן בתסקיר הראשון ממתן המלצה על חלופת ענישה שיקומית.",תסקירי שירות המבחן 
44,SH-19-02-41950-743,"בתסקיר סופי מיום 4/6/19 נמסר כי לאחר שהות של כארבעה חודשים במעצר, ובאשר לקשיי הנאשם במעצר, דווח כי אנשי שב""ס מצליחים להגן על הנאשם ולמנוע פגיעות מצד עצורים אחרים.",תסקירי שירות המבחן 
45,SH-19-02-41950-743,"הנאשם שב ושלל בפני שירות המבחן נזקקות טיפולית במסגרת סגורה, בשל הקושי בניתוק מבני משפחתו, יחד עם זאת, הוא הביע רצון להשתלב בטיפול גמילה מסמים שלא במסגרת סגורה, לבחון מניעיו לביצוע העבירות ולמנוע מעורבות חוזרת בפלילים.",תסקירי שירות המבחן 
46,SH-19-02-41950-743,"נוכח האפשרות להפחתת הסיכון להישנות ביצוע עבירות בעתיד, המליץ שירות המבחן, כאמור, על שילובו של הנאשם במסגרת טיפולית שיקומית בקהילה, במסגרת היחידה לטיפול בהתמכרויות באזור מגוריו, במסגרת צו מבחן למשך שנה וחצי, בצירוף מאסר בפועל כמשך ימי מעצרו ומאסר על-תנאי מרתיע.",תסקירי שירות המבחן 
47,SH-19-02-41950-743,ביום 14/5/19 טענו הצדדים לעונש.,טיעוני הצדדים לעונש
48,SH-19-02-41950-743,"ב""כ המאשימה טענה למתחם עונש הולם הנע בין 10 ל-24 חודשי מאסר בפועל, וביקשה להטיל על הנאשם עונש ברף האמצעי של המתחם לו טענה, בצירוף מאסר על-תנאי, קנס כספי, ופסילת רישיון בפועל ועל-תנאי.",טיעוני הצדדים לעונש
49,SH-19-02-41950-743,"נטען, כי הנאשם היה חלק מצוות של שלושה, שביצעו עבירות רבות של סחר בסם, למטרת בצע כסף, תוך שימוש בטלפון סלולרי אליו התקשרו הלקוחות ותיאמו נקודת מפגש להעברת הסם, מסוג מריחואנה, בכמות של 1 – 2 גרם בכל עסקה, ובתמורה לסכומי כסף שונים.",טיעוני הצדדים לעונש
50,SH-19-02-41950-743,"מדובר בעסקאות רבות שבוצעו בתדירות גבוהה, בהזדמנויות שונות, לאורך פרק זמן של כחודשיים.",טיעוני הצדדים לעונש
51,SH-19-02-41950-743,לנאשם היה תפקיד חיוני ומהותי בהפצת הסם.,טיעוני הצדדים לעונש
52,SH-19-02-41950-743,"עוד נטען, כי מתסקיר שירות המבחן עולה כי הנאשם התפתה לרווח הכספי הטמון בביצוע העבירות, שולל נזקקות טיפולית, וכי קיים סיכון להישנות ביצוע עבירות ללא שילוב בהליך טיפולי אינטנסיבי.",טיעוני הצדדים לעונש
53,SH-19-02-41950-743,"ב""כ המאשימה אישרה כי הנאשם שיתף פעולה מייד בפתח חקירתו במשטרה, ומסר מידע לגבי מעורבים נוספים.",טיעוני הצדדים לעונש
54,SH-19-02-41950-743,"ב""כ הנאשם טענה כי מתחם העונש ההולם נע בין 6 ל-15 חודשי מאסר בפועל, וביקשה להטיל על הנאשם עונש מאסר ברף התחתון של המתחם לו טענה.",טיעוני הצדדים לעונש
55,SH-19-02-41950-743,"נטען כי חלקו של הנאשם בביצוע העבירות קטן באופן משמעותי מזה של שותפיו לעבירות, וכי תפקידו התמצה בבלדרות הסם בלבד, והוא הופעל למעשה על ידי אחרים.",טיעוני הצדדים לעונש
56,SH-19-02-41950-743,"ב""כ הנאשם טענה כי יש לזקוף לזכות הנאשם את הודאתו בהזדמנות הראשונה, שיתוף הפעולה בחקירה, מסירת מידע שהוביל לתפיסת המעורבים.",טיעוני הצדדים לעונש
57,SH-19-02-41950-743,"הנאשם סבל קשות בתקופת מעצרו, הועבר לבית מעצר אחר, והיה זקוק להגנה מיוחדת, משלא נמצאה חלופה הולמת למעצרו.",טיעוני הצדדים לעונש
58,SH-19-02-41950-743,מתסקיר שירות המבחן עולה כי נסיבות חייו של הנאשם מורכבות ביותר.,טיעוני הצדדים לעונש
59,SH-19-02-41950-743,"הנאשם הביע צער חרטה על המעשים, מסר כי מעוניין להשתלב בטיפול, וכי הופעל בביצוע העבירות על ידי אחרים.",טיעוני הצדדים לעונש
60,SH-19-02-41950-743,הערכים המוגנים בעבירות סמים הם הגנה על בריאות הציבור ועל שלומו הפיזי והנפשי מפני הנזקים הישירים והעקיפים הנגרמים עקב השימוש בסמים.,דיון והכרעה
61,SH-19-02-41950-743,חקיקת חוקי הסמים נועדה  לעקור את נגע הסמים מהשורש.,דיון והכרעה
62,SH-19-02-41950-743,"ייצור, הפצה, סחר וכן שימוש בסמים טומנים בחובם פוטנציאל לנזק רחב, לא רק למעורבים הישירים בביצוע העבירות אלא לחברה כולה – צרכן הסמים, משפחתו, והנפגעים העקיפים מהפעילות העבריינית שנלווית פעמים רבות לעבירות הסמים.",דיון והכרעה
63,SH-19-02-41950-743,"עבירות הסמים פוגעות גם בערכים מוגנים נוספים, שהנם שמירה על הביטחון הכללי של הציבור ועל רכושו, שכן הקשר בין שימוש בסמים לבין קשת רחבה של עבירות רכוש ואלימות הנו קשר ידוע וברור.",דיון והכרעה
64,SH-19-02-41950-743,"מהותיות חלקו של הנאשם התבטאה בתיאום מול הלקוחות תוך שימוש בטלפון הנייד שלו, אימות זהותם, קביעת מקום מפגש לביצוע העסקה, תיאום כמות הסם והתמורה, מסירת הסם וקבלת התמורה מידי הלקוחות, אם בנוכחותם ואם במקום מסתור שנקבע מראש.",דיון והכרעה
65,SH-19-02-41950-743,"לולא פעילותו של הנאשם לא יכולות היו עסקאות הסמים להתבצע, וזאת אף שהנאשם הופעל על-ידי אחרים שסיפקו בידיו את הסמים למסירה ללקוחות.",דיון והכרעה
66,SH-19-02-41950-743,"תופעת סחר בסמים ב""טלגראס"" ובאפליקציות דומות פשטה בתקופה האחרונה והפכה למציאות נפוצה.",דיון והכרעה
67,SH-19-02-41950-743,"מדובר בתופעה רחבת היקף, המתוארת בתיקי סחר בסמים רבים מאוד מהשנים האחרונות, ונסיבותיהם דומות.",דיון והכרעה
68,SH-19-02-41950-743,"מבחינות רבות אין בתיקים אלה מן החידוש, שכן רוב סממניהן החמורים של  עבירות הסחר בסמים מתקיימים גם לגבי תופעה זו.",דיון והכרעה
69,SH-19-02-41950-743,"בין סממנים אלה ניתן לציין לחומרה את המניע הכספי של סוחרי הסמים, המבקשים להתעשר על חשבון בריאותם ורווחתם של צרכני הסמים, תוך ניצול תופעת ההתמכרות, ותוך עצימת עיניים לנזקים האישיים והחברתיים הנגרמים משימוש בסמים.",דיון והכרעה
70,SH-19-02-41950-743,"יחד עם זאת, מדובר בתופעה המאופיינת גם בסממנים יחודיים, ובנסיבות ביצוע רלוונטיות, אשר גם אותם יש לציין.",דיון והכרעה
71,SH-19-02-41950-743,"לצד המאפיינים ""המסורתיים"" של סחר בסמים, קיימים לעבריינות ה""מודרנית"", של הפצת סמים באמצעות האינטרנט והסייבר מאפיינים ייחודיים, אשר העיקרי שבהם הנו הנגשה משמעותית של הסמים, והפיכת קנייתם לקלה.",דיון והכרעה
72,SH-19-02-41950-743,"אמנם מדובר בסמים המסווגים ""קלים"", ושמה של האפליקציה, ""טלגראס"" מלמד על כך, ואולם  אין כל ערובה שפלטפורמת האינטרנט לא תנוצל גם להפצתם של סמים אחרים וקשים יותר.",דיון והכרעה
73,SH-19-02-41950-743,"מעבר לכך, שימוש בסמים, ואפילו אלה המסווגים כקלים, עלול, כפי שנקבע בהחלטות ובפסקי דין רבים,  לשבש את בריאותם ושגרת חייהם של הצרכנים, ליצור תלות והתמכרות, ולהביא להתדרדרות לשימוש בסמים קשים יותר.",דיון והכרעה
74,SH-19-02-41950-743,"מדובר בהרגל שעלותו יקרה, ומכאן המעמד המפוקפק של הסמים כמחוללי פשיעה.",דיון והכרעה
75,SH-19-02-41950-743,"הקלות הטכנולוגית שמציעות האפליקציות, מאפשרת כעת להזמין משלוח של סמים בכל כמות ובכל מחיר בלחיצה קלה על טלפון חכם.",דיון והכרעה
76,SH-19-02-41950-743,"הפיתוי הוא רב, הסיכון הוא נמוך, והתוצאה הנה בהכרח  הרחבה ניכרת של מעגל הסמים.",דיון והכרעה
77,SH-19-02-41950-743,"לא רק קניית סמים הפכה קלה זמינה ומפתה, אלא גם הצטרפות למעגל סחר הסמים, שגם היא נעשית היום בתיאום טלפוני אינטרנטי ""סטרילי"" וכמעט אנונימי.",דיון והכרעה
78,SH-19-02-41950-743,"ניתן לומר כי הקדמה הביאה לשינוי בפרופיל הנפוץ של צרכני וסוחרי סמים, שהנם כעת לא פעם, ויותר מאשר בעבר, צעירים המועדים בפלילים לראשונה, בעבירות שבעבר נעשו בחצרות אחוריות של עולם עברייני, ואילו היום נעשות כמעט בגלוי באינטרנט.",דיון והכרעה
79,SH-19-02-41950-743,"יש לציין שורה של נקודות, אליהן יש להתייחס במסלול אמידת החומרה של עבירת סחר בסמים בטלגראס, ונקודות אלה הנן, בין היתר - היקף הסחר בסמים, מספר ""הלקוחות"", כמויות הסם שסופקו, התמורה הכספית, שאלת החבירה לאחרים לשם ביצוע העבירות, נתונים הנוגעים להפצת הסם או ""פרסום המוצר"", ביצוע עבירות נוספות אופייניות, כגון בריחה מהמשטרה או שיבוש ראיות, מכירת סמים לקטינים לעומת בגירים, ועוד נסיבות סובבות ואופפות אשר יש ו""יצבעו"" את האירוע כאירוע בעל סממנים ""עברייניים"" או חמורים במיוחד, ויש שיביאו למסקנה כי מדובר בעבירה שסממניה אינם מהחמורים.",דיון והכרעה
80,SH-19-02-41950-743,"הנאשם שלפניי ביצע מספר רב של עסקאות סמים, בצוותא עם אחרים, כשהוא מוכר לרוב ללקוחות כמות של מריחואנה הנעה בין 1 ל-3 גרם, בתמורה של בין 100 ל-300 ₪.",דיון והכרעה
81,SH-19-02-41950-743,"באחד המקרים מכר הנאשם ללקוח אצבע של חשיש לקטין, תמורת סך של 100 ₪.",דיון והכרעה
82,SH-19-02-41950-743,"עוד נמצא הנאשם מחזיק בביתו כמות של מעל ל-8 גרם מריחואנה לצריכתו העצמית, משקל אלקטרוני ושקיות לאריזת הסמים.",דיון והכרעה
83,SH-19-02-41950-743,"מדובר בשורה של מעשים שנועדו להפקת רווח כספי מפעילות של מכירת סמים ללקוחות, רווחים אותם חלק הנאשם עם שותפיו לעבירות, אשר ציידו את הנאשם בסמים למכירה.",דיון והכרעה
84,SH-19-02-41950-743,"היקף הסחר אינו מבוטל, והתמורה הכספית ניכרת.",דיון והכרעה
85,SH-19-02-41950-743,המעשים נפרשו על פני תקופה של מספר חודשים.,דיון והכרעה
86,SH-19-02-41950-743,"לזכות הנאשם יצוין כי אין מיוחסות לו עבירות נלוות חמורות נוספות על אלה בהן הורשע, וכי כאמור חלקו בחוליית הסחר בסמים היה פחות מכפי חלקם של שותפיו.",דיון והכרעה
87,SH-19-02-41950-743,"הובהר בכתב האישום כי שני הנאשמים האחרים נמצאו גבוה מהנאשם בהיררכיית הסמים, כי הם סיפקו את הסמים בהם סחר הנאשם, וכי הוא העביר את דמי הסמים לשניים האחרים, לאחר שהוא עצמו קיבל עמלה מוסכמת.",דיון והכרעה
88,SH-19-02-41950-743,"במקרה דנן, הפגיעה בערכים המוגנים מצויה ברף התיכון, בפרט נוכח ריבוי ואינטנסיביות מקרי הסחר.",דיון והכרעה
89,SH-19-02-41950-743,"בחינת מדיניות הענישה מעלה קשת רחבה של עונשים החל ממאסרים קצרים, וכלה במאסרים מאחורי סורג ובריח לתקופות ארוכות, תלוי בנסיבות כל מקרה ומקרה, בכמויות הסם, סוג הסם וכד', ובהמשך בנסיבות אישיות של מבצעי העבירות.",דיון והכרעה
90,SH-19-02-41950-743,"באשר לקיומם של שיקולי שיקום בנסיבות העניין, קבע בית-המשפט העליון כדלקמן:",ראו את פסקי-הדין אליהם הפנו הצדדים בטיעון לעונש:
91,SH-19-02-41950-743,"בנסיבות העניין דנן, נוכח ריבוי המקרים, התדירות הגבוהה של העסקאות, והרווח הכספי שהופק כתוצאה מביצוען, מצאתי כי מקרה זה בעל סממנים מחמירים יחסית, בפרט ביחס לדברים אותם קבעתי בעניין קרעי לעיל, וכי גבולו התחתון של מתחם העונש ההולם עומד על עונש מאסר לריצוי בפועל, ולא בעבודות שירות, וגבולו העליון עומד על תקופת מאסר ממושכת יותר.",ראו את פסקי-הדין אליהם הפנו הצדדים בטיעון לעונש:
92,SH-19-02-41950-743,"בהתחשב בכל האמור לעיל, מתחם העונש במקרה זה מתחיל משבעה חודשי מאסר לריצוי בפועל, ועד ל-24 חודשי מאסר בפועל.",ראו את פסקי-הדין אליהם הפנו הצדדים בטיעון לעונש:
93,SH-19-02-41950-743,"הנאשם צעיר בן 20, הודה במיוחס לו בכתב האישום המתוקן בהזדמנות הראשונה, תרם לחיסכון ניכר בזמן ציבורי, ושיתף פעולה בחקירה מייד בפתחה, באופן שהוביל לחשיפת מעורבים נוספים בפרשה.",גזירת עונשו של הנאשם
94,SH-19-02-41950-743,הנאשם קיבל אחריות על מעשיו בפני שירות המבחן והביע עליהם חרטה בבית-המשפט.,גזירת עונשו של הנאשם
95,SH-19-02-41950-743,"לנאשם הרשעה אחת קודמת בעבירה של מעשה מגונה בקטין, משנת 2015, אשר בוצעה ובגינה נשפט בהיותו קטין, ובגינה נדון לצו מבחן ללא הרשעה למשך שנתיים.",גזירת עונשו של הנאשם
96,SH-19-02-41950-743,שירות המבחן התייחס בתסקירו לסיכום תקופת המבחן לה נדון הנאשם.,גזירת עונשו של הנאשם
97,SH-19-02-41950-743,"תסקירי שירות המבחן פירטו נסיבות חיים קשות ומורכבות, וכן חוויות קשות אותן חווה הנאשם במהלך מעצרו, אשר פורטו בהרחבה לעיל בחלק העוסק בתסקירי שירות המבחן.",גזירת עונשו של הנאשם
98,SH-19-02-41950-743,"שירות המבחן הסיק קיומו של סיכון להישנות ביצוע עבירות בעתיד, אם לא ישולב הנאשם בהליך טיפולי אינטנסיבי, ובתחילה, מששלל הנאשם אפשרות להשתלב בקהילה טיפולית סגורה, נמנע ממתן המלצה טיפולית בעניינו.",גזירת עונשו של הנאשם
99,SH-19-02-41950-743,"יצוין, כי הנאשם מסר לשירות המבחן כי נהג עד למעצרו לעשות שימוש יום יומי בסמים, וכי עם מעצרו נגמל בכוחות עצמו מסמים.",גזירת עונשו של הנאשם
100,SH-19-02-41950-743,"בתסקיר הסופי, המליץ שירות המבחן על הטלת צו מבחן, ועונשים נוספים, למשך שנה וחצי, במהלכה ישולב הנאשם בהליך טיפולי בקהילה, באופן שיתרום להפחתת הסיכון להישנות ביצוע עבירות.",גזירת עונשו של הנאשם
101,SH-19-02-41950-743,"התרשמתי מצעיר חלש שגדל בצל התייתמות מאמו בגיל צעיר, בבדידות וניכור, אשר נגרר לעבירות על רקע שימוש עצמי בסמים, וכחוליה חלשה לעומת אחרים.",גזירת עונשו של הנאשם
102,SH-19-02-41950-743,"הנאשם נעצר עד תום ההליכים לאחר שמשפחתו המצומצמת כשלה מלאתר לו חלופת מעצר, ומבלי שנקבע כי חלופה כלשהי לא תסכון למסוכנותו.",גזירת עונשו של הנאשם
103,SH-19-02-41950-743,"נוכח כל האמור לעיל, אני גוזרת את עונשו של הנאשם כדלקמן:",סוף דבר
104,SH-19-02-41950-743,"5 חודשי מאסר בפועל, בניכוי ימי מעצרו של הנאשם, מיום 3/2/19 ועד היום.",סוף דבר
105,SH-19-02-41950-743,"חמישה חודשי מאסר על תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מיום שחרורו מן המאסר כל עבירה לפי פקודת הסמים המסוכנים מסוג פשע.",סוף דבר
106,SH-19-02-41950-743,"צו מבחן למשך שנה וחצי מיום שחרורו של הנאשם ממאסר, במהלך התקופה יהיה נתון הנאשם בפיקוח שירות המבחן ויבצע את שיוטל עליו על-ידו.",סוף דבר
107,SH-19-02-41950-743,קנס על סך 2000 ₪ או 10 ימי מאסר תמורתו.,סוף דבר
108,SH-19-02-41950-743,הקנס ישולם ב- 5 תשלומים שווים ורצופים החל מיום 1/11/2019 ובכל 1 בחודש העוקב לאחריו.,סוף דבר
109,SH-19-02-41950-743,אי עמידה באחד התשלומים תעמיד את היתרה לפירעון מיידי.,סוף דבר
110,SH-19-02-41950-743,זכות ערעור לבית-המשפט המחוזי בנצרת תוך 45 יום.,סוף דבר
111,SH-19-02-41950-743,"ניתן היום,  י' סיוון תשע""ט, 13 יוני 2019, במעמד הצדדים.",סוף דבר
112,SH-19-02-41950-743,רות שפילברג כהן 54678313,סוף דבר
