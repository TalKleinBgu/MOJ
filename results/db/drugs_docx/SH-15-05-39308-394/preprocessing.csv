,verdict,text,part
0,SH-15-05-39308-394,"ע""י  מר אלדד מלסה, מתמחה",פרקליטות מחוז תל אביב  פלילי
1,SH-15-05-39308-394,"ע""י ב""כ עו""ד תומר אגזדה, מטעם הסנגוריה הציבורית",אשר חויט
2,SH-15-05-39308-394,"פקודת הסמים המסוכנים [נוסח חדש], תשל""ג-1973: סע'  7 (א, (ג), 13",אשר חויט
3,SH-15-05-39308-394,"חוק העונשין, תשל""ז-1977: סע'  40ד",אשר חויט
4,SH-15-05-39308-394,"הנאשם, אשר חויט, הורשע על פי הודאתו, במהלך שמיעת ראיות המאשימה, בכתב אישום מתוקן, הכולל שני אישומים.",גזר דין
5,SH-15-05-39308-394,"כל אחד מהאישומים ייחס לנאשם עבירה של סחר בסם מסוכן, עבירה על פי סעיף 13 לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים""); ועבירה של החזקת סם שלא לצריכה עצמית, עבירה על פי סעיף 7 (א)+(ג) רישא לפקודה.",גזר דין
6,SH-15-05-39308-394,"מדובר בתיק אחד מתוך פרשה, במסגרתה הופעל סוכן משטרתי סמוי (להלן: ""הסוכן"").",גזר דין
7,SH-15-05-39308-394,"הסוכן רכש בהוראת משטרת ישראל ובכספה, סמים מסוכנים בעבור סכומי כסף שונים, והכל בעסקאות שתואמו מראש ובוצעו עם הנאשם.",גזר דין
8,SH-15-05-39308-394,"כמו כן, בתקופה הרלוונטית לכתב האישום התגורר הסוכן במלון הדירות ""קולוני ביץ"" בבת ים (להלן: ""המלון""), ושם הכיר את הנאשם.",גזר דין
9,SH-15-05-39308-394,בין הסוכן לנאשם הייתה היכרות מוקדמת.,גזר דין
10,SH-15-05-39308-394,"על פי עובדות האישום הראשון, בתאריך 16.9.14, שעה 12:00, או בסמוך לכך, פגש הסוכן בנאשם בקיוסק שבמלון.",גזר דין
11,SH-15-05-39308-394,על רקע היכרות מוקדמת הציע הנאשם לסוכן לצאת עמו לבלות באותו הערב.,גזר דין
12,SH-15-05-39308-394,"בהמשך לכך, התקשר הסוכן לנאשם וקבע עמו כי ייצאו לבילוי משותף ולצורך כך יפגשו בערך בשעה 22:00 בדירת הסוכן במלון.",גזר דין
13,SH-15-05-39308-394,"בתאריך 16.9.14, בשעה 22:30 או בסמוך לכך, יצאו הסוכן והנאשם לבילוי, במהלכו עישן הנאשם חשיש, שהינו סם מסוכן.",גזר דין
14,SH-15-05-39308-394,"בתגובה לכך, שאל הסוכן את הנאשם בכמה יוכל למכור לו, והנאשם הציע לסוכן לרכוש ממנו בעתיד, אם יהיה מעוניין בכך.",גזר דין
15,SH-15-05-39308-394,"בתאריך 23.9.14 התקשר הסוכן לנאשם וביקש לרכוש ממנו פלטה במשקל 100 גרם סם מסוכן מסוג חשיש (להלן: ""חשיש"").",גזר דין
16,SH-15-05-39308-394,"הנאשם נקב במחיר של 3,800 ₪ והשניים סיכמו לבצע את העסקה מאוחר יותר באותו יום (להלן: ""העסקה"").",גזר דין
17,SH-15-05-39308-394,"בהמשך לכך, התקשר הנאשם לסוכן ואמר לו שהוא מגיע אליו לדירת הסוכן במלון.",גזר דין
18,SH-15-05-39308-394,"בדירת הסוכן, ביקש הנאשם מהסוכן את תמורת העסקה בסך 3,800 ₪, ואמר שהוא עומד ללכת למקום אחר להביא ממנו את החשיש ויקרא לסוכן כשהסם יהיה בידיו.",גזר דין
19,SH-15-05-39308-394,"הסוכן נתן לנאשם את סך תמורת העסקה מראש, והנאשם יצא מהמלון.",גזר דין
20,SH-15-05-39308-394,"בהמשך לכך, בשעה 22:15, או בסמוך לכך, התקשר הנאשם לסוכן ואמר לו לבוא ברכבו לטיילת בת ים.",גזר דין
21,SH-15-05-39308-394,"משהגיע הסוכן ברכבו לטיילת, נכנס הנאשם לרכב הסוכן ומסר לידי הסוכן פלטת חשיש במשקל כולל של 94.93 גרם, תמורת 3,800 ₪ שמסר לו הסוכן קודם לכן בדירה.",גזר דין
22,SH-15-05-39308-394,"ברכב אמר הנאשם לסוכן כי הביא לעצמו שקית קוקאין, הוציא שקית מכיסו והושיט אותה לסוכן, על מנת שהסוכן יתרשם מאיכות הסם.",גזר דין
23,SH-15-05-39308-394,"לאחר שבחן את הקוקאין, החזיר הסוכן את השקית לנאשם.",גזר דין
24,SH-15-05-39308-394,"במעשיו האמורים לעיל, סחר הנאשם בחשיש והחזיק בסם שלא לצריכה עצמית.",גזר דין
25,SH-15-05-39308-394,"על פי עובדות האישום השני, בתאריך 30.9.14 בשעה 17:00 או בסמוך לכך, התקשר הסוכן לנאשם ויזם מפגש ביניהם בדירת הסוכן במלון.",גזר דין
26,SH-15-05-39308-394,"הנאשם נענה להזמנה והגיע למלון, שם פגשו הסוכן והנאשם בחן חיים (להלן: ""חן"").",גזר דין
27,SH-15-05-39308-394,השלושה סיכמו לנסוע ברכב הסוכן לאכול במסעדה.,גזר דין
28,SH-15-05-39308-394,"בהמשך לכך, בשעה  18:00, או בסמוך לכך, במסעדה, אמר הסוכן לנאשם כי יש לו אפשרות למכור סמים ולהרוויח כסף.",גזר דין
29,SH-15-05-39308-394,"הסוכן הסכים להצעה לרכוש 10 גרם קוקאין תמורת 4,800 ₪.",גזר דין
30,SH-15-05-39308-394,"בהמשך לכך, בחניית המלון, יצא הנאשם מרכב הסוכן ושב לאחר מספר דקות.",גזר דין
31,SH-15-05-39308-394,"בשובו, מסר הנאשם לידי הסוכן שקית שקופה ובה 10 שקיות קטנות שבכל אחת מהן קוקאין, בכמות כוללת של 9.187 גרם נטו.",גזר דין
32,SH-15-05-39308-394,"במעמד המסירה, שאל הנאשם את הסוכן אם יוכל לשלם לו כעת.",גזר דין
33,SH-15-05-39308-394,"לאחר מכן, עלו הנאשם, חן והסוכן לדירת הסוכן.",גזר דין
34,SH-15-05-39308-394,"בהמשך, בשעה 22:00 לערך, יצא הסוכן מהדירה, בעוד הנאשם וחן המתינו לו בדירה.",גזר דין
35,SH-15-05-39308-394,"עם שובו למלון, מסר הסוכן לידי הנאשם את תמורת העסקה בסך 4,800 ₪.",גזר דין
36,SH-15-05-39308-394,"במעשיו האמורים לעיל, סחר בקוקאין והחזיק בסם שלא לשימוש עצמי.",גזר דין
37,SH-15-05-39308-394,"לאחר שנשמעו עדויות הסוכן וקצין הסוכנים, הורשע הנאשם כאמור על פי הודאתו, במסגרת הסדר טיעון, בכתב אישום מתוקן כמפורט לעיל.",גזר דין
38,SH-15-05-39308-394,"במסגרת הסדר הטיעון הופנה הנאשם לקבלת תסקיר שירות המבחן, כאשר המאשימה הודיעה כי תעתור לעונש מאסר בפועל בכל מקרה.",גזר דין
39,SH-15-05-39308-394,"כמו כן, במסגרת ההסדר, הוכרז הנאשם כסוחר סמים וחולטו שני פלאפונים ניידים שנתפסו.",גזר דין
40,SH-15-05-39308-394,"הנאשם בן 38, ולחובתו 6 הרשעות קודמות בגין ביצוע עבירות שונות, חלקן מתחום הרכוש וחלקן מתחום הסמים, והנאשם אף ריצה עונשי מאסר.",גזר דין
41,SH-15-05-39308-394,"בשנת 2001, בהיותו כבן 22, ריצה עונש מאסר בפועל לתקופה של שלוש שנים בגין ביצוע מספר עבירות של סחר בסמים, תיווך בסם והחזקה שלא לצריכה עצמית.",גזר דין
42,SH-15-05-39308-394,"כמו כן, לנאשם מספר הרשעות בין השנים 2001-2011: הרשעה בהחזקת נכס חשוד כגנוב, שתי הרשעות בהחזקה בסמים לצריכה עצמית, החזקה בסמים שלא לצריכה עצמית והחזקת נכס חשוד כגנוב; ושתי  הרשעות בשימוש בסמים לצריכה עצמית.",גזר דין
43,SH-15-05-39308-394,הרשעתו האחרונה של הנאשם היא משנת 2011 בגין עבירה החזקת סמים לצריכה עצמית.,גזר דין
44,SH-15-05-39308-394,המאשימה הדגישה בטיעוניה את חומרת מעשיו של הנאשם.,טענות הצדדים
45,SH-15-05-39308-394,"הנאשם מכר לסוכן משטרתי, בשתי הזדמנויות, פלטת חשיש במשקל של 94 גרם תמורת 3,800 ₪, וכ-9 גרם קוקאין, מחולקים ל-10, מנות תמורת  4,800 ₪.",טענות הצדדים
46,SH-15-05-39308-394,במעשיו סיכן הנאשם חיי אדם ופגע בשלום הציבור.,טענות הצדדים
47,SH-15-05-39308-394,"המאשימה מדגישה את החומרה באישום השני, במסגרתו סחר בסם מסוג קוקאין, אשר תוצאותיו למשתמשים בו הן קשות.",טענות הצדדים
48,SH-15-05-39308-394,"המאשימה הדגישה לחומרה את עברו הפלילי של הנאשם, הכולל 6 הרשעות קודמות בגין ביצוע עבירות מתחום הרכוש ובעיקר מתחום הסמים, כאשר בשנת 2001 ריצה עונש מאסר בפועל לתקופה של שלוש שנים בגין ביצוע עבירות של סחר בסמים.",טענות הצדדים
49,SH-15-05-39308-394,"בהתייחס לתסקירים שהוגשו בעניינו של הנאשם, המאשימה הדגישה כי מהתסקיר הראשון עולה קושי בנטילת אחריות על ביצוע מעשיו, וקושי להעמיק ולבחון את נתוניו העבריינים והסתבכויותיו החוזרות והנשנות, תוך העלאת עמדה קורבנית.",טענות הצדדים
50,SH-15-05-39308-394,"בתסקיר המשלים צוין כי לצד המוטיבציה להמשך הקשר עם שירות מבחן והבעת נזקקות להמשך טיפולי, ניהל הנאשם בעבר אורח חיים שולי מגיל צעיר, ובתקופת משבר העמיק התמכרותו לסם.",טענות הצדדים
51,SH-15-05-39308-394,"כמו כן, הנאשם מתקשה ביציבות תעסוקתית גם כיום.",טענות הצדדים
52,SH-15-05-39308-394,"מכאן, לשיטת המאשימה, אין מקום לחרוג ממתחם העונש ההולם בשל הליכי שיקום אלא לכל היותר יש בתסקירים שהוגשו והליך שיקומו כדי למקם את הנאשם ברף התחתון של כל אחד מהמתחמים, ואף יש מקום  לשקול חפיפה מסוימת בין עונשי המאסר שיוטלו עליו.",טענות הצדדים
53,SH-15-05-39308-394,"לאור האמור לעיל, עותרת המאשימה למקם את עונשו של הנאשם בשליש התחתון של מתחמי הענישה בכל אחד מהאישומים ולהשית עליו 10 חודשי מאסר בגין האישום הראשון, ו-15 חודשי מאסר בגין האישום השני, וזאת בחופף ובמצטבר, כך שבסך הכל יושת על הנאשם עונש מאסר בפועל בן 20 חודשים.",טענות הצדדים
54,SH-15-05-39308-394,"כמו כן, עותרת המאשימה להשית על הנאשם עונש מאסר מותנה וקנס לפי שיקול בית המשפט.",טענות הצדדים
55,SH-15-05-39308-394,"מנגד, לשיטת הסנגור, עו""ד תומר אגזדה, יש לקבוע כי שני האישומים המיוחסים לנאשם מהווים אירוע אחד ויש לקבוע מתחם עונש הולם אחד בגינם מכיוון שמדובר באותם צדדים, לאור פער הזמנים הקטן בין שתי העסקאות ומאחר שהאירוע השני נבע מהאירוע הראשון.",טענות הצדדים
56,SH-15-05-39308-394,לשיטת ההגנה מתחם העונש ההולם בגין שני האישומים יחדיו הנו בין 8 חודשי מאסר לבין 18 חודשי מאסר בפועל.,טענות הצדדים
57,SH-15-05-39308-394,"הסנגור הדגיש לקולה את נסיבותיו האישיות של הנאשם ואת הליך השיקום המשמעותי והמוצלח אותו עבר, כפי שעולה מהתסקירים, ועל כן עתר לחרוג ממתחם העונש ההולם משיקולי שיקום.",טענות הצדדים
58,SH-15-05-39308-394,"הנאשם סבל מבעיית התמכרות לסמים לאורך חייו, אשר עמדה גם ברקע העבירות דנן.",טענות הצדדים
59,SH-15-05-39308-394,"בעקבות ההליך המשפטי הנאשם עבר הליך שיקום מוצלח וממושך של כשנתיים, גילה מוטיבציה ושיתף פעולה עם שירות מבחן ועם ההליך הטיפולי ביחידת ההתמכרויות, וכיום הוא נגמל מהסמים ומביע נזקקות להמשך טיפול על מנת לשמור על ניקיון מסם.",טענות הצדדים
60,SH-15-05-39308-394,"מהתסקיר המשלים שהוגש בעניינו של הנאשם עולה כי הנאשם נטל אחריות על מעשיו, בניגוד לתסקיר הראשון, ויש לתת משקל כאמור לתסקיר האחרון, המשלים.",טענות הצדדים
61,SH-15-05-39308-394,"כמו כן, הפנה הסנגור לעדות קצין הסוכנים, אשר נשמעה במסגרת פרשת התביעה, ממנה עלה כי המשטרה החליטה שלא להמשיך לבצע עסקאות סחר עם הנאשם לאור נסיבותיו האישיות וקשריו עם ילדיו.",טענות הצדדים
62,SH-15-05-39308-394,"בהתייחס לעברו הפלילי של הנאשם , טען הסנגור כי עבירות הסחר בסם שביצע ובגינן ריצה עונש מאסר הנן ישנות, משנת 2001, ובוצעו כאשר הנאשם היה צעיר לימים, כבן 22.",טענות הצדדים
63,SH-15-05-39308-394,"העבירות הנוספות בהן הורשע הנן עבירות סמים על רקע שימוש בסם, כאשר האחרונה הנה משנת 2009.",טענות הצדדים
64,SH-15-05-39308-394,"לאור האמור לעיל, ולאור הליך השיקום המוצלח אותו עבר הנאשם, ועל מנת שלא לגדוע את הליך שיקומו, שהוא גם חלק מהאינטרס הציבורי, יש לחרוג ממתחם העונש ההולם, ולהשית על הנאשם עונש של""צ וצו מבחן, ולחלופין להטיל על הנאשם עונש מאסר בעבודות שירות, כהמלצת שירות מבחן.",טענות הצדדים
65,SH-15-05-39308-394,"מטעם ההגנה הוגשו שלוש תעודות אשר מעידות על סיום מוצלח של ההליכים הטיפוליים ביחידה לטיפול בהתמכרויות ושיקום האסיר בבת-ים ושל פרויקט התיאטרון (נ/1); דו""ח תיקים לחייב של הוצאה לפועל, המעיד על חובות גדולים של הנאשם (נ/2);מסמכים רפואיים בעניין שניים מילדיו של הנאשם.",טענות הצדדים
66,SH-15-05-39308-394,"כמו כן הגישה ההגנה לעיון בית המשפט את דו""ח ועדת דורנר לבחינת מדיניות הענישה והטיפול בעבריינים.",טענות הצדדים
67,SH-15-05-39308-394,"הנאשם בדברו האחרון, הודה על היותו נקי מסם ועל הדרך השיקומית אותה עבר בעקבות התיק נשוא כתב האישום.",טענות הצדדים
68,SH-15-05-39308-394,"הנאשם נטל אחריות על מעשיו, והביע צער וחרטה.",טענות הצדדים
69,SH-15-05-39308-394,"לדבריו, הוא מאוד קשור לילדיו ומטפל בהם, כאשר שניים מילדיו עם בעיות רפואיות קשות.",טענות הצדדים
70,SH-15-05-39308-394,הצדדים הגישו פסיקה התומכת בטיעוניהם.,טענות הצדדים
71,SH-15-05-39308-394,"בהתאם לתיקון 113 לחוק העונשין, יש לקבוע, בטרם קביעת העונש המתאים, בגין כל אחד מהאירועים, מתחם עונש הולם למעשה העבירה בהתאם לעקרון ההלימה ותוך התחשבות במידת הפגיעה בערך החברתי, במדיניות הענישה הנהוגה ובנסיבות הקשורות בביצוע העבירה.",דיון והכרעה 
72,SH-15-05-39308-394,"עיון בכתב האישום מלמד כי כל אחד מהאישומים מהווה אירוע נפרד, וזאת בשל השוני בנסיבות, בטיב הסם, בזמנים, במקומות, ובנפשות המעורבות.",דיון והכרעה 
73,SH-15-05-39308-394,"בהקשר של עבירות הסמים הערכים החברתיים המוגנים הם הגנה על חיי אדם, על בריאותו ועל שלמות גופו, כמו גם הגנה על שלום הציבור וביטחונו.",דיון והכרעה 
74,SH-15-05-39308-394,רבות נכתב על מדיניות הענישה בעבירות כגון דא – עבירות של סחר בסם מסוכן.,דיון והכרעה 
75,SH-15-05-39308-394,מדיניות הענישה היא תוצר של הצורך להילחם בפגיעה הקשה של סמים בפרט ובחברה.,דיון והכרעה 
76,SH-15-05-39308-394,"הפגיעה בפרט כרוכה גם בסיכון ממשי לבריאות ולנפש, והפגיעה בחברה כרוכה בתופעות הנלוות של פשיעה מאורגנת, הלבנת הון, עבירות רכוש ועבירות אלימות.",דיון והכרעה 
77,SH-15-05-39308-394,"לפיכך, פסיקת בית המשפט העליון קבעה כי יש להשית עונשים מחמירים ומרתיעים על כל מי שנוטל חלק בשרשרת הפצת הסם על מנת להעביר מסר חד-משמעי לעבריינים פוטנציאלים.",דיון והכרעה 
78,SH-15-05-39308-394,באשר למידת הפגיעה בערכים החברתיים:,דיון והכרעה 
79,SH-15-05-39308-394,"ביחס לאירוע הראשון - מידת הפגיעה הנה בינונית, כאשר מחד גיסא, יש להתחשב בטיב הסם, הנחשב לסם ""קל"", ומאידך גיסא יש להתחשב בכמות הסם, כ-94 גרם שנמכרו בצורה של ""פלטת"" חשיש, ובטיב מעשיו של הנאשם.",דיון והכרעה 
80,SH-15-05-39308-394,"ביחס לאירוע השני - מידת הפגיעה בערכים החברתיים במקרה דנן היא בינונית-גבוהה, וזאת בהתחשב בטיב הסם, הנחשב לסם ""קשה"", בכמותו הגדולה, יחסית, כ-9.187 גרם נטו, באופן חלוקתו למנות,  ובשים לב לטיב מעשיו של הנאשם.",דיון והכרעה 
81,SH-15-05-39308-394,"להלן אפרט מספר גזרי דין שהושתו על נאשמים אחרים בפרשת הסוכן דנן, חלקם במסגרת הסדרי טיעון:",דיון והכרעה 
82,SH-15-05-39308-394,"כמו כן, הורשע  נאשם 2, במסגרת הסדר טיעון סגור, בשתי עבירות של סחר בסם מסוכן  מסוג קוקאין במשקל 2.34 גרם תמורת 1400 ₪ ו-3.74 גרם קוקאין תמורת 2,400 ₪ ובהחזקת סם מסוכן.",דיון והכרעה 
83,SH-15-05-39308-394,"הנאשם, שהיה אסיר,  נדון ל-14 חודשי מאסר בפועל בגין התיק בו הורשע, כאשר חודשיים מתוכם ירוצו בחופף למאסר למשך 5 חודשים שריצה בעת מתן גזר הדין, כך שסה""כ ירצה עונש מאסר למשך 17 חודשים.",דיון והכרעה 
84,SH-15-05-39308-394,בקביעת מתחמי העונש ההולם יש לקחת בחשבון גם את הנסיבות הקשורות בביצוע העבירה.,דיון והכרעה 
85,SH-15-05-39308-394,"בין יתר הנסיבות שיש לבחון על מנת לקבוע את מתחם העונש ההולם בעבירות סחר בסמים, יש לבחון את טיב הסם, את כמותו, את אופן חלוקתו, את היוזמה לעסקה, את התכנון המקדים ואת מורכבות האירוע, את התמורה ששולמה והתקבלה, את חלקו היחסי של הנאשם בביצוע העבירה ואת מידת מעורבותו במשא ומתן ובעסקה, את המטרה שלשלמה הועברו הסמים והנזק שנגרם או שצפוי להיגרם כתוצאה מהעסקה ועוד.",דיון והכרעה 
86,SH-15-05-39308-394,"מעובדות כתב האישום המתוקן ומעדויות הסוכן וקצין הסוכנים, שנשמעו במלואן, כמו גם מעברו הפלילי של הנאשם, ניתן ללמוד כי בתקופה המדוברת היה הנאשם מעורב בעולם הסמים, בעיקר על רקע שימוש בסם כצרכן, אך גם כמעורב בשרשרת הפצת הסם.",דיון והכרעה 
87,SH-15-05-39308-394,"בהתייחס ליחסים בין הנאשם לבין הסוכן, ניתן להתרשם כי בתקופה הרלוונטית לכתב האישום השניים רקמו קשרי חברות קרובים ביניהם הכוללים בילויים משותפים, וכי הסוכן נעזר בנאשם ובקשריו לעולם הסמים לצורך רכישת הסם.",דיון והכרעה 
88,SH-15-05-39308-394,"עם זאת, כפי שעלה מעדויות הסוכן וקצין הסוכנים, הגם שהנאשם שיתף פעולה עם הסוכן והצליח למכור לו סמים שונים בקלות יחסית, הרי שהנאשם לא פעל דרך קבע כסוחר סמים אלא עיקר עיסוקו ופרנסתו באותה העת היה ממכירת משקאות אלכוהוליים.",דיון והכרעה 
89,SH-15-05-39308-394,"קצין הסוכנים התרשם מהנאשם כמי שאינו בעל אופי עברייני, וכמי שקשור לעולם הסמים על רקע שימושו בסמים.",דיון והכרעה 
90,SH-15-05-39308-394,"כמו כן, כפי שהעיד קצין הסוכנים, הנאשם לא היה יעד חקירתי מלכתחילה.",דיון והכרעה 
91,SH-15-05-39308-394,"שיקול מחמיר משמעותי הוא כי מדובר בסחר בסמים בכמויות לא מבוטלות, לעיתים תוך ניהול משא ומתן על המחיר והכמות.",דיון והכרעה 
92,SH-15-05-39308-394,"כמו כן, מדובר בשתי עסקאות ולא באירוע בודד וחד פעמי.",דיון והכרעה 
93,SH-15-05-39308-394,"עצם יכולתו של הנאשם להגיע לסמים מסוגים שונים, בשתי הזדמנויות, ובכמויות לא מבוטלות, מעידה על נגישות לסם ועל קשר לעולם הסמים ולשרשרת הפצת הסם, ועל כך שאין מדובר בהספקת סם לצריכה עצמית על רקע של קשרים חברתיים גרידא.",דיון והכרעה 
94,SH-15-05-39308-394,באישום השני הנאשם מכר לסוכן את הסמים לאחר שהסוכן הבהיר כי בכוונתו לסחור בסמים.,דיון והכרעה 
95,SH-15-05-39308-394,"מנגד, בכל האירועים מכר הנאשם לסוכן משטרה, כך שבסופו של דבר, בפועל, הסמים לא התגלגלו לידי צרכנים.",דיון והכרעה 
96,SH-15-05-39308-394,"בהתייחס לנסיבות הקשורות באירוע הראשון - מדובר בכמות לא מבוטלת של סם מסוג חשיש, כ-100 גרם, אותה מכר הנאשם בתמורה ל-3,800 ₪.",דיון והכרעה 
97,SH-15-05-39308-394,"היוזמה לעסקה הגיעה בעיקר מצדו של הסוכן, אך זאת לאחר שהנאשם הציע לסוכן לרכוש ממנו.",דיון והכרעה 
98,SH-15-05-39308-394,"הנאשם סיפק לסוכן את הסם בתוך זמן קצר יחסית מרגע הדרישה, נתון המלמד על נגישות של הנאשם לסמים בכמויות גדולות.",דיון והכרעה 
99,SH-15-05-39308-394,"הנאשם ביצע את העסקה במספר שלבים, כאשר תחילה נפגש עם הסוכן על מנת לקבל את תמורת העסקה מראש, ובהמשך הערב נפגש עם הסוכן בטיילת בבת-ים ומסר לידי הסוכן את פלטת החשיש.",דיון והכרעה 
100,SH-15-05-39308-394,הנאשם ביצע את העסקה בעצמו וקיבל את התמורה לידיו שלו.,דיון והכרעה 
101,SH-15-05-39308-394,"לא זו אף זו, הנאשם הגדיל לעשות ובאותו מעמד הוציא מכיסו שקית של קוקאין, והושיט אותה לסוכן על מנת שהסוכן יתרשם מאיכות הסם.",דיון והכרעה 
102,SH-15-05-39308-394,"עם זאת, כפי שציינתי לעיל, יש להביא בחשבון כי הנאשם מכר את הסם לסוכן משטרה והסם לא הופץ לצרכנים, כך שלא נגרם נזק בפועל, אלא נזק פוטנציאלי.",דיון והכרעה 
103,SH-15-05-39308-394,"בהתייחס לנסיבות הקשורות לאירוע השני - מדובר בכמות גדולה יחסית של סם מסוג קוקאין, כ-9 גרם, הנחשב לסם ""קשה"" ובעל נזק פוטנציאלי גדול, תמורת 4,800 ₪.",דיון והכרעה 
104,SH-15-05-39308-394,הסם נמכר כשהוא מחלוק ל-10 מנות.,דיון והכרעה 
105,SH-15-05-39308-394,"הנאשם הציע לסוכן למכור לו את הסמים, לאחר שהסוכן סיפר לו כי יש באפשרותו להפיץ את הסם ולהרוויח מכך.",דיון והכרעה 
106,SH-15-05-39308-394,"טרם המכירה הנאשם ניהל בעצמו משא ומתן עם הסוכן, מתוך כוונה להפיק רווח מהמכירה ותוך הצבת תנאים לעסקה.",דיון והכרעה 
107,SH-15-05-39308-394,הנאשם ביצע את העסקה כאשר היה ברור לו שהסמים לא נועדו לשימושו העצמי של הסוכן אלא נועדו להפצה לצרכנים אחרים.,דיון והכרעה 
108,SH-15-05-39308-394,העסקה בוצעה במספר שלבים.,דיון והכרעה 
109,SH-15-05-39308-394,"הנאשם סיפק לסוכן את הסם בתוך זמן קצר יחסית מרגע הדרישה, נתון המלמד על נגישות של הנאשם לסמים ""קשים"" בכמויות גדולות.",דיון והכרעה 
110,SH-15-05-39308-394,"עם זאת, יש להביא בחשבון כי הנאשם מכר לסוכן משטרה והסם לא הופץ לצרכנים, כך שלא נגרם נזק בפועל, אלא נזק פוטנציאלי.",דיון והכרעה 
111,SH-15-05-39308-394,"לאור האמור לעיל אני קובע כי מתחם העונש ההולם בגין האירוע הראשון נע בין 6 חודשי מאסר לריצוי בפועל לבין 18 חודשי מאסר לריצוי בפועל, וכי מתחם העונש ההולם בגין האירוע השני נע בין 12 חודשי מאסר לריצוי בפועל לבין 24 חודשי מאסר לריצוי בפועל.",דיון והכרעה 
112,SH-15-05-39308-394,סטייה ממתחם העונש ההולם,דיון והכרעה 
113,SH-15-05-39308-394,"לאחר שקבעתי את מתחמי העונש ההולם, יש להידרש לשאלה האם ראוי לסטות לחומרה או לקולה מהמתחמים, וזאת על רקע חומרת מעשיו של הנאשם ועברו הפלילי למול הליכי הטיפול והשיקום שעבר ותסקירי שירות המבחן, ונוכח עתירת הסנגור לסטייה ממתחם העונש ההולם לקולה משיקולי שיקום.",דיון והכרעה 
114,SH-15-05-39308-394,"בנסיבות האירועים, ומשהמאשימה לא ביקשה זאת, אין מקום במקרה דנן לסטות ממתחמי העונש ההולם לחומרה.",דיון והכרעה 
115,SH-15-05-39308-394,"לאחר בחינה מעמיקה של נסיבות המקרה דנן והתלבטות לא מועטה, ולאחר שעקבתי באמצעות שירות המבחן, במשך מספר חודשים, אחר התקדמותו של הנאשם בהליך השיקומי בו נטל חלק, ולשם כך אף דחיתי את המשך שמיעת הטיעונים לעונש במספר חודשים, באתי לכלל מסקנה כי במקרה דנן מתקיימות נסיבות מיוחדות המצדיקות סטייה לקולה ממתחם העונש ההולם מטעמי שיקום.",דיון והכרעה 
116,SH-15-05-39308-394,"עם זאת, בשים לב לטיב העבירות בהן הורשע הנאשם, לחומרת מעשיו, למתחמי הענישה שקבעתי, לעברו הפלילי המכביד יחסית, לסייגים שצוינו בתסקירי שירות המבחן ולפסיקת בית המשפט העליון במקרים דומים - סבורני כי לא ניתן לקבל במלואה את עתירת ההגנה והמלצת שירות המבחן להסתפק בהטלת עונש מאסר בדרך של של""צ או עבודות שירות, וכי באיזון הראוי במקרה דנן בין שיקולי השיקום לבין חומרת המעשים והאינטרס הציבורי אין מנוס מהטלת עונש מאסר לריצוי בפועל, אף אם עונש זה יהיה קצר יחסית ויחרוג לקולה ממתחמי העונש ההולם, על מנת להמשיך ולקדם את שיקומו של הנאשם.",דיון והכרעה 
117,SH-15-05-39308-394,"בחינת תסקירי שירות המבחן מעלה כי הנאשם עבר הליך שיקומי חיובי, באופן המצדיק סטייה ממתחמי העונש ההולם משיקולי שיקום.",דיון והכרעה 
118,SH-15-05-39308-394,"מתסקירי שירות המבחן עולה כי הנאשם נרתם  להליך טיפולי שיקומי ארוך וממושך של כ-20 חודשים, אשר ידע עליות ומורדות, ובסופו של דבר הנאשם עלה על דרך המלך ועבר הליך שיקומי חיובי.",דיון והכרעה 
119,SH-15-05-39308-394,"הנאשם התמיד בטיפול, השתלב בקבוצות טיפוליות ובטיפול פרטני, שמר על ניקיון משימוש בסמים וביצע מאמצים להשתלב במעגל העבודה.",דיון והכרעה 
120,SH-15-05-39308-394,"שירות המבחן התרשם כי הנאשם ערך מאמצים רבים לאורך תקופה ארוכה, ניהל אורח חיים נורמטיבי, שמר על קשר עם השירות והתמיד בתוכניות הטיפול שהוצעו לו ונעזר בהן (כפי שאף עולה מנ/1).",דיון והכרעה 
121,SH-15-05-39308-394,"כמו כן, הנאשם לא הפר את תנאי מעצר הבית ולא נפתחו נגדו תיקים חדשים.",דיון והכרעה 
122,SH-15-05-39308-394,"הנאשם אף עושה מאמץ לשנות את אורח חייו, לרבות חזרה למעגל העבודה ובכוונתו להעתיק את מגורים לעיר נהריה על מנת להתנתק מהחברה השולית, שהיוותה רקע להתדרדרות עבריינית.",דיון והכרעה 
123,SH-15-05-39308-394,הסיכון להישנות העבירות פחת נוכח ניקיונו מסמים ונוכח הרתעתו מההליך המשפטי והמעצר.,דיון והכרעה 
124,SH-15-05-39308-394,אכן מהתסקיר הראשון עולה כי בתחילת הטיפול הנאשם התאפיין בהכחשה גורפת ובהדרגה למד והעמיק בבעייתיות שבמצבו.,דיון והכרעה 
125,SH-15-05-39308-394,"גם בהמשך ההליך הטיפולי התרשם שירות המבחן כי הנאשם עדיין מתקשה להעמיק אודות דפוסיו השוליים, וממקד את חלקיו הבעייתיים בשימוש בסמים.",דיון והכרעה 
126,SH-15-05-39308-394,"כמו כן, הנאשם נטה להתייחסות קונקרטית למצבו והיה עסוק בקשייו החיצוניים ובמצבו הכלכלי.",דיון והכרעה 
127,SH-15-05-39308-394,"גם בעניין נטילת האחריות על ביצוע העבירות התרשם שירות המבחן תחילה, כעולה מהתסקיר הראשון, כי הנאשם התקשה ליטול אחריות.",דיון והכרעה 
128,SH-15-05-39308-394,הנאשם שלל את היותו סוחר סמים וטען כי פעל מתוך רצון לרצות ולעזור לאחר.,דיון והכרעה 
129,SH-15-05-39308-394,הנאשם היה עסוק בתחושותיו ובפגיעה שחווה מצד הסוכן וביטא תחושה קורבנית.,דיון והכרעה 
130,SH-15-05-39308-394,"ברם, במהלך תקופת דחיית הטיעונים לעונש, כעולה מהתסקיר המשלים, חלה התקדמות במסוגלותו של הנאשם להתייחס לדפוסיו השוליים ומעורבותו בחברה העבריינית, הנאשם לא היה ממוקד בחוויה קורבנית בלבד והוא החל לבחון את בחירותיו, את הסביבה בה בחר לקחת חלק ואת התנהלותו הבעייתית זאת בצורה מקדמת יותר מבעבר.",דיון והכרעה 
131,SH-15-05-39308-394,"כפי שעולה מהתסקיר האחרון, נוכח הטיפול הארוך אותו עבר הנאשם הוחלט על סיום ההליך הטיפולי, אך בשל רצונו של הנאשם להמשך קשר טיפולי, סבר שירות המבחן כי ישנה חשיבות להמשך הקשר עם שירות המבחן על מנת להמשיך בהעמקה אודות דפוסיו השוליים, והמליץ על העמדתו במבחן למשך שנה במהלכה ישולב בטיפול קבוצתי, וזאת לצד כאמור הטלת עונש מאסר בדמות עבודות שירות.",דיון והכרעה 
132,SH-15-05-39308-394,"הנה כי כן, הנאשם סיים הליך טיפולי ממושך וחיובי, רמת הסיכון להישנות ביצוע עבירות על ידו פחתה, ונראה כי הטלת עונש בתוך המתחם תפגע בהמשך הליך השיקום.",דיון והכרעה 
133,SH-15-05-39308-394,"לפיכך, ישנה הצדקה במקרה דנן לסטות ממתחמי העונש ההולם שקבעתי.",דיון והכרעה 
134,SH-15-05-39308-394,"עם זאת, למול הנימוקים האמורים המצדיקים סטייה ממתחמי העונש ההולם משיקולי שיקום, עומדים שיקולים כבדי משקל, שאינם מאפשרים סטייה קיצונית וגורפת ממתחמי הענישה במקרה דנן.",דיון והכרעה 
135,SH-15-05-39308-394,מדיניות הענישה בעבירות בהן הורשע הנאשם פורטה לעיל.,דיון והכרעה 
136,SH-15-05-39308-394,חומרת מעשיו של הנאשם ומידת הפגיעה בערכים החברתיים פורטה אף היא לעיל.,דיון והכרעה 
137,SH-15-05-39308-394,עברו הפלילי של הנאשם מכביד יחסית וכולל 6 הרשעות בגין ביצוע עבירות מתחום הסמים והרכוש.,דיון והכרעה 
138,SH-15-05-39308-394,כפי העולה מתסקיר שירות המבחן לאורך השנים הנאשם ניהל אורח חיים שולי ועברייני.,דיון והכרעה 
139,SH-15-05-39308-394,"בשנת 2001 ריצה הנאשם עונש מאסר בפועל לתקופה של שלוש שנים, וזאת בגין ביצוע מספר עבירות של סחר בסמים, תיווך בסם והחזקה שלא לצריכה עצמית.",דיון והכרעה 
140,SH-15-05-39308-394,"חרף העבירות החמורות והעונש שהוטל עליו, הנאשם לא הורתע והמשיך לבצע עבירות שונות, לרבות עבירות סמים, ובמקרה דנן שב לסחור בסמים, מסוגים שונים ובכמויות לא מבוטלות.",דיון והכרעה 
141,SH-15-05-39308-394,"אכן, מאז ריצוי עונש המאסר הממושך בגין עבירות הסמים חלפו שנים רבות.",דיון והכרעה 
142,SH-15-05-39308-394,"עם זאת, במהלך שנים אלו הנאשם לא שב לדרך הישר אלא המשיך לבצע עבירות שונות, לרבות עבירות סמים, וניתן לראות שאין המדובר בהסתבכות יחידה אלא ברצף עד לביצוע העבירות הנוכחיות.",דיון והכרעה 
143,SH-15-05-39308-394,"על כן, לא ניתן להתעלם מעבר מכביד זה ויש לתת לו משקל גם במסגרת בחינת היקף הסטייה ממתחמי העונש ההולם.",דיון והכרעה 
144,SH-15-05-39308-394,"בנוסף, חרף ההליך השיקומי החיובי שעבר הנאשם, תסקירי שירות המבחן מעלים מספר סייגים, מהם ניתן ללמוד שההליך השיקומי בעניינו של הנאשם טרם מוצה.",דיון והכרעה 
145,SH-15-05-39308-394,"מתסקירי שירות המבחן עולה כי גם כיום, לאחר תקופת טיפול ממושכת, הנאשם טרם הפנים באופן מלא את עומק בעיותיו, וכי הוא מתקשה בהעמקה בחלקיו הרגשיים ועסוק בטיפול בעיקר בתכנים קונקרטיים יומיומיים.",דיון והכרעה 
146,SH-15-05-39308-394,"לפיכך, לא ניתן לומר כי ההליך השיקומי בעניינו של הנאשם הסתיים, ומכאן שלא ניתן לקבוע חד משמעית כי הנאשם כבר השתקם לחלוטין.",דיון והכרעה 
147,SH-15-05-39308-394,"אשר על כן, באיזון הראוי בין השיקולים השונים במקרה דנן, ישנה הצדקה לסטות לקולה ממתחמי העונש ההולם משיקולי שיקום, אך לא ניתן לסטות מהם באופן כה קיצוני וגורף כפי שמבקשים ההגנה ושירות המבחן ולהסתפק בעונש של""צ או עבודות שירות.",דיון והכרעה 
148,SH-15-05-39308-394,הסתפקות בעונשים אלו במקרה דנן תעצים את השיקול השיקומי בלא כל יחס להיבטים האחרים של הענישה.,דיון והכרעה 
149,SH-15-05-39308-394,"סבורני כי בנסיבות המקרה דנן אין מנוס מהטלת עונש מאסר לריצוי בפועל, אף אם עונש זה יהיה קצר יחסית ויחרוג לקולה ממתחמי העונש ההולם, על מנת להמשיך ולקדם את שיקומו של הנאשם.",דיון והכרעה 
150,SH-15-05-39308-394,"אכן, ייתכן כי אי שליחתו של הנאשם לריצוי עונש מאסר בפועל ממש יגדיל את סיכויי שיקומו.",דיון והכרעה 
151,SH-15-05-39308-394,"אולם, נוכח מכלול השיקולים והאיזונים כאמור לעיל, לא ניתן להסתפק בנסיבות המקרה דנן בעונש של 6 חודשי עבודות שירות, ועל כן אין מנוס מלהטיל על הנאשם עונש מאסר בפועל ממש, אשר משכו יהיה קצר יחסית, וזאת על מנת לשמור על מעמדם של כלל שיקולי הענישה תוך המשך קידום שיקומו של הנאשם ככל הניתן.",דיון והכרעה 
152,SH-15-05-39308-394,"לא למותר להזכיר כי בית המשפט אינו מחויב לקבל את המלצות שירות המבחן, שכן בית המשפט רואה לנגד עיניו תמונה רחבה יותר ושוקל גם שיקולים נוספים ורחבים יותר מהשיקולים ששוקל שירות המבחן.",דיון והכרעה 
153,SH-15-05-39308-394,"ההגנה הפנתה בטיעוניה ל""דו""ח הועדה הציבורית לבחינת מדיניות הענישה והטיפול בעבריינים"", המכונה ""דוח ועדת דורנר"", שלפיו אין בסיס מספיק להניח שמשך המאסר משפיע על ההרתעה.",דיון והכרעה 
154,SH-15-05-39308-394,"סבורני כי אין בדו""ח ועדת דורנר כדי לשנות מהמסקנה האמורה אליה הגעתי במקרה דנן.",דיון והכרעה 
155,SH-15-05-39308-394,"דו""ח ועדת דורנר, חשוב ככל שיהיה, טרם אומץ על ידי הרשות המבצעת או המחוקקת.",דיון והכרעה 
156,SH-15-05-39308-394,"העקרונות המשמשים את בתי המשפט בשלב גזירת הדין עוגנו בתיקון 113 לחוק העונשין, והם, יחד עם פסיקת בית המשפט העליון, מנחים את בתי המשפט בגזירת הדין.",דיון והכרעה 
157,SH-15-05-39308-394,"תיקון 113 קבע את עקרון ההלימה כעיקרון המרכזי בענישה, כך שממילא עקרון ההרתעה אינו מהווה את השיקול המרכזי בגזירת דינם של נאשמים, וכך גם נעשה בגזר דין זה.",דיון והכרעה 
158,SH-15-05-39308-394,"כמו כן, יישום המלצות דו""ח ועדת דורנר מצריך שינויים רחבים, תחילה מטעם הרשות המחוקקת והמבצעת, לרבות הוספת דרכי ענישה שיקומיות נרחבות יותר מהקיים כיום, ואלו טרם בוצעו.",דיון והכרעה 
159,SH-15-05-39308-394,"נוסף על כלל האמור לעיל, יש לקחת בחשבון מספר נסיבות נוספות לקולה:",דיון והכרעה 
160,SH-15-05-39308-394,"ראשית, יש לזקוף לזכותו של הנאשם כי הודה במיוחס לו, הביע חרטה וחסך בזמן שיפוטי, הגם שהודייתו באה לאחר תחילת שמיעת ראיות המאשימה.",דיון והכרעה 
161,SH-15-05-39308-394,"שנית, יש לקחת בחשבון את הזמן הרב שחלף מאז ביצוע העבירות.",דיון והכרעה 
162,SH-15-05-39308-394,"שלישית, יש לקחת בחשבון את תנאי שחרורו של הנאשם ממעצר ואת פגיעתם בחירותו.",דיון והכרעה 
163,SH-15-05-39308-394,"רביעית, יש לקחת בחשבון את נסיבותיו האישיות הלא קלות של הנאשם ואת הפגיעה שתיגרם למשפחתו ולילדיו, כפי שעולה מהתסקיר ומהמסמכים הרפואיים שהוגשו לעיוני.",דיון והכרעה 
164,SH-15-05-39308-394,הנאשם גרוש ואב לארבעה ילדים.,דיון והכרעה 
165,SH-15-05-39308-394,לנאשם יש קשר קרוב לילדיו והוא מהווה דמות משמעותית עבורם.,דיון והכרעה 
166,SH-15-05-39308-394,"שניים מילדיו סובלים מבעיות רפואיות המחייבות טיפול ומעקב, אשר מטעמי צנעת הפרט לא אפרטן.",דיון והכרעה 
167,SH-15-05-39308-394,"כמו כן, יש לשקול את מצבו הכלכלי הקשה של הנאשם, כפי שעולה מדו""ח פירוט חובות להוצאה לפועל שהוגש לעיוני (נ/2).",דיון והכרעה 
168,SH-15-05-39308-394,נתון זה יילקח בחשבון בעת גזירת רכיב הקנס.,דיון והכרעה 
169,SH-15-05-39308-394,"כמו כן, בהתאם לפסיקת בית המשפט העליון, לא ניתן לגזור גזירה שווה ממקרים אשר הסתיימו בהסדר טיעון גם לעניין הענישה.",דיון והכרעה 
170,SH-15-05-39308-394,"בהינתן מתחמי הענישה האמורים, בשים לב לטיב העבירות ולנסיבותיהן, ובשים לב להחלטתי לסטות לקולה ממתחמי העונש ההולם משיקולי שיקום, החלטתי לגזור על הנאשם עונש כולל.",דיון והכרעה 
171,SH-15-05-39308-394,"לאור המקבץ האמור, ולאחר שנתתי דעתי לתיקון 113 לחוק העונשין ולטיעוני הצדדים, החלטתי לגזור על הנאשם את העונשים הבאים:",דיון והכרעה 
172,SH-15-05-39308-394,"מאסר בפועל למשך  8 חודשים, וזאת בניכוי ימי מעצרו מה-13.05.15 ועד 01.07.15.",דיון והכרעה 
173,SH-15-05-39308-394,"8 חודשי מאסר על תנאי למשך 3 שנים, שלא יעבור כל עבירה לפי פקודת הסמים המסוכנים מסוג פשע, וזאת החל מיום שחרורו ממאסר.",דיון והכרעה 
174,SH-15-05-39308-394,"4 חודשי מאסר על תנאי למשך 3 שנים, שלא יעבור כל עבירה לפי פקודת הסמים המסוכנים מסוג עוון, וזאת החל  מיום שחרורו ממאסר.",דיון והכרעה 
175,SH-15-05-39308-394,"קנס בסך 2,000 ש""ח או 7 ימי  מאסר תמורתו.",דיון והכרעה 
176,SH-15-05-39308-394,הקנס ישולם בתוך 90 ימים מהיום.,דיון והכרעה 
177,SH-15-05-39308-394,ניתן צו כללי למוצגים.,דיון והכרעה 
178,SH-15-05-39308-394,המוצגים יחולטו/יושמדו/יושבו לבעליהם על פי החלטת קצין משטרה.,דיון והכרעה 
179,SH-15-05-39308-394,"הכספים שהופקדו על ידי הנאשם בתיק מ""ת  39327-05-15 יועברו לצורך תשלום הקנס שנפסקו בגזר דין זה, וככל שתיוותר יתרה היא תושב לידי המפקיד, בכפוף לכל עיקול או למגבלה אחרת על פי דין.",דיון והכרעה 
180,SH-15-05-39308-394,מטעמי הגנת הפרטיות אני מורה על איסור פרסום פסקאות 19 ו-20 לגזר דין זה.,דיון והכרעה 
181,SH-15-05-39308-394,זכות ערעור לבית משפט המחוזי בתוך 45 ימים מהיום.,דיון והכרעה 
182,SH-15-05-39308-394,"54678313ניתן היום,  י""ב תשרי תשע""ח, 02 אוקטובר 2017, בהעדר הצדדים.",דיון והכרעה 
