,verdict,text,part
0,ME-23-07-11090-560,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",הנאשם
1,ME-23-07-11090-560,"חוק העונשין, תשל""ז-1977: סע'  25, 275",הנאשם
2,ME-23-07-11090-560,"הנאשם הורשע על פי הודאתו בעבירות של ניסיון להחזקת סם מסוכן שלא לצריכה עצמית לפי סעיף 7(א) + 7(ג) רישא לפקודת הסמים המסוכנים [נוסח חדש], תשל""ג-1973 + סעיף  25 לחוק העונשין, תשל""ז- 1977 (להלן: ""החוק""); החזקת סם מסוכן שלא לצריכה עצמית לפי סעיף 7(א) + (ג) רישא לפקודת הסמים המסוכנים; הפרעה לשוטר במילוי תפקידו לפי סעיף 275 לחוק.",גזר דין
3,ME-23-07-11090-560,"על פי עובדות כתב האישום המתוקן ,עובר לתאריך 18.5.23 נשלחה חבילה מגרמניה עם שמות בדויים ומספרי טלפון לקשירת קשר השייכים לנאשם, כאשר בחבילה היה סם מסוג קטמין במשל 1.967 ק""ג.",גזר דין
4,ME-23-07-11090-560,הסם היה מוחבא בצד בקבוק פלסטיק בשקית ממתקים.,גזר דין
5,ME-23-07-11090-560,"החבילה אותרה ונתפסה ע""י המשטרה והחלף הסם בסם דמי והועבר לנקודת החלוקה של הדואר.",גזר דין
6,ME-23-07-11090-560,בתאריך 6.6.23 קיבל הנאשם שיחת טלפון והגיע לאסוף את החבילה לאחר שהזדהה בשם בדוי.,גזר דין
7,ME-23-07-11090-560,"מיד לאחר מכן הגיעו שוטרים לביתו והוא בתגובה קפץ מהחלון על מנת להפריע לשוטרים בביצוע תפקידם, שכתוצאה מהקפיצה נשברו רגליו.",גזר דין
8,ME-23-07-11090-560,בחיפוש בדירה אותרה החבילה ובנוסף נתפס סם קנביס במשקל 69.87 ג'.,גזר דין
9,ME-23-07-11090-560,נטען שנפגעו הערכים החברתיים המוגנים של החובה להגן על בריאותו ושלומו של הציבור והצורך למנוע פגיעה ונזק לחברה.,טיעוני המדינה לעניין העונש
10,ME-23-07-11090-560,נטען לקיום תכנון משמעותי לצורך ביצוע העבירה בכל הקשור למשלוח החבילה ומסירת הפרטים של הנאשם לצורך זה.,טיעוני המדינה לעניין העונש
11,ME-23-07-11090-560,כמו כן הודגש המשקל הגבוה של כמות הסם.,טיעוני המדינה לעניין העונש
12,ME-23-07-11090-560,"נטען שהנאשם נושא באחריות בלעדית לביצוע העבירה והיה עליו, בייחוד לאור המניע  הכלכלי שביסוד העבירה, להימנע ממנה.",טיעוני המדינה לעניין העונש
13,ME-23-07-11090-560,"באשר למדיניות הענישה, אוזכרו המקרים הבאים:",טיעוני המדינה לעניין העונש
14,ME-23-07-11090-560,"נטען למתחם עונש הולם שבין 24 – 48 חודשי מאסר בפועל, כאשר המדינה עתרה לפסיקת עונש בתחתית המתחם.",טיעוני המדינה לעניין העונש
15,ME-23-07-11090-560,"באשר לנסיבות שאינן קשורות לביצוע העבירה, צוין שהנאשם נעדר עבר פלילי, הודה במעשים המיוחסים לו וזכה לתסקיר חיובי.",טיעוני המדינה לעניין העונש
16,ME-23-07-11090-560,כמו כן נתבקש לפסול רישיון הנהיגה של הנאשם לתקופה של 12 חודשים ופסילה על תנאי ועונשים נלווים.,טיעוני המדינה לעניין העונש
17,ME-23-07-11090-560,"נטען שמדובר בנאשם צעיר, שחסך מזמנו של בית המשפט והודה בשלבים המוקדמים של ההליך לאחר שינוי מהותי בכתב האישום.",טענות הנאשם לעניין העונש
18,ME-23-07-11090-560,נטען שהנאשם לקח אחריות והביע חרטה.,טענות הנאשם לעניין העונש
19,ME-23-07-11090-560,נטען שהסם קטמין נחשב לפחות חמור מאשר סמים קשים אחרים.,טענות הנאשם לעניין העונש
20,ME-23-07-11090-560,פורט שהנאשם ביצע את העבירה על רקע חובות והפעלת לחץ עליו מהסביבה.,טענות הנאשם לעניין העונש
21,ME-23-07-11090-560,נטען שבהתאם לתסקיר הנאשם נוקט במהלכי שיקום מוצלחים במסגרת כליאתו.,טענות הנאשם לעניין העונש
22,ME-23-07-11090-560,הוזכר שהנאשם עבר ניתוח קשה ברגליו והיה רתוק לכיסא גלגלים משך תקופה משמעותית.,טענות הנאשם לעניין העונש
23,ME-23-07-11090-560,"בתסקיר פורט שהנאשם בן 23, שטרם מעצרו התגורר בבית אמו בחיפה ועבד באופן מזדמן.",תסקיר שירות המבחן
24,ME-23-07-11090-560,"הוא סיים 9 שנות לימוד, לא שירת שירות צבאי והתחבר לגורמי שוליים.",תסקיר שירות המבחן
25,ME-23-07-11090-560,"צוין שאין לחובתו הרשעות קודמות, אולם צוין שימוש אינטנסיבי בסמים.",תסקיר שירות המבחן
26,ME-23-07-11090-560,צוין שבמהלך מעצרו חל שינוי בתפישותיו של הנאשם והוא מבין כיום את דפוסי התמכרותו ומשתף פעולה עם גורמי הטיפול בכלא ולוקח אחריות על מעשיו.,תסקיר שירות המבחן
27,ME-23-07-11090-560,לאור סיכוי לא מבוטל להישנות עבירות בעתיד הומלץ על ענישה מוחשית והרתעתית.,תסקיר שירות המבחן
28,ME-23-07-11090-560,"עם זאת, לאור שיתוף הפעולה עם גורמי הטיפול, הומלץ על שילובו בקהילה טיפולית בכלא חרמון.",תסקיר שירות המבחן
29,ME-23-07-11090-560,הנאשם הביע חרטה ולקח אחריות מלאה על מעשיו וטען שהיום הוא נמצא בדרך אחרת ורוצה לטפל בעצמו.,עמדת הנאשם
30,ME-23-07-11090-560,הנאשם עצור מיום 6.6.23.,דיון
31,ME-23-07-11090-560,אין צורך להכביר מלים על חומרת עבירות הסמים והנזקים שנגרמים לחברה כתוצאה מהפצתם והשימוש בהם.,דיון
32,ME-23-07-11090-560,נפגעו הערכים המוגנים של שמירה על שלום הציבור והסדר החברתי.,דיון
33,ME-23-07-11090-560,"העבירות דנן מגלות רכיב של תכנון משמעותי והנאשם נושא באחריות בלעדית לביצוען, כאשר הוא היווה חלק משרשרת השגת הסם ואספקתו.",דיון
34,ME-23-07-11090-560,"בהתחשב באמור ובהתחשב בפסיקה המנחה, מתחם העונש ההולם נמצא בין 18 – 40 חודשי מאסר.",דיון
35,ME-23-07-11090-560,"במקרה דנן יש להתחשב בגילו הצעיר של הנאשם, בקבלת האחריות מצדו ובמהלכים שהוא נוקט לשיקום.",דיון
36,ME-23-07-11090-560,אני פוסק עונשים כדלקמן:,דיון
37,ME-23-07-11090-560,"24 חודשי מאסר בפועל, שמהם תנוכה תקופת מעצרו מיום 6.6.23;",דיון
38,ME-23-07-11090-560,"מאסר על תנאי של 10 חודשים למשך 3 שנים מיום שחרורו, כאשר התנאי יחול במידה והנאשם יבצע עבירות סמים שלא לצריכה עצמית מסוג פשע;",דיון
39,ME-23-07-11090-560,"קנס בסך 2,500 ₪, לתשלום עד ליום 31.12.24.",דיון
40,ME-23-07-11090-560,פסילת רישיון הנהיגה למשך 12 חודשים מיום שחרורו.,דיון
41,ME-23-07-11090-560,כמו כן הנני מורה על השמדת הסם.,דיון
42,ME-23-07-11090-560,"לאור האמור בתסקיר אבקש מרשויות שב""ס לשקול את שילובו של הנאשם בתכניות שיקום בהתאם לאמור בתסקיר.",דיון
43,ME-23-07-11090-560,54678313זכות ערעור תוך 45 יום הודעה לנאשם,דיון
44,ME-23-07-11090-560,"ניתן היום,  י""ג סיוון תשפ""ד, 19 יוני 2024, בהעדר הצדדים.",דיון
