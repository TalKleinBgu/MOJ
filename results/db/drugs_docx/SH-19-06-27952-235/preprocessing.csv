,verdict,text,part
0,SH-19-06-27952-235,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19.א",פרי אדרי  
1,SH-19-06-27952-235,"חוק העונשין, תשל""ז-1977: סע'  499(א)(1)",פרי אדרי  
2,SH-19-06-27952-235,מטעם המאשימה- מתמחה נדידה מטר,גזר דין
3,SH-19-06-27952-235,"מטעם הנאשם- בעצמו וע""י עו""ד מוטי לוי",גזר דין
4,SH-19-06-27952-235,"הנאשם הורשע, לפי הודאתו ובמסגרת הסדר טיעון, בכתב אישום מיום 13.6.19 המייחס לו, בשלושה אישומים, שתי עבירות של סחר בסם מסוכן, לפי סעיפים 13 ו-19א לפקודת הסמים המסוכנים (נוסח חדש), תשל""ג-1973, שתי עבירות של קשירת קשר לפשע, לפי סעיף 499(א)(1) לחוק העונשין, התשל""ז-1977, ועבירה של החזקת סמים לצריכה עצמית, לפי סעיף 7(א) וסעיף 7(ג) סיפא לפקודה.",כתב אישום ורקע
5,SH-19-06-27952-235,"כתב האישום המרכזי בתיק זה עניינו בסחר בסמים, בשני מקרים, לאדם בשם נ', ששימש באותה תקופה כסוכן סמוי מטעם משטרת ישראל.",כתב אישום ורקע
6,SH-19-06-27952-235,"על פי האישום הראשון, ביום 10.1.19 בשעות הערב, התקשר הסוכן נ', אל הנאשם, ושאל אותו האם יש לו ""רכב להשכיר"" כאשר הכוונה היא לסם מסוג קוקאין, וציין כי הוא זקוק לסם עד השעה 21:00 בערב.",כתב אישום ורקע
7,SH-19-06-27952-235,הנאשם הזמין את נ' לבוא לביתו על מנת לספק לו את הסמים וציין כי המחיר יהיה 700 ₪.,כתב אישום ורקע
8,SH-19-06-27952-235,"בהמשך ניהלו השניים שיחה נוספת בה ביקש נ'  לרכוש 2 גרם (קוקאין) בסכום 1500 ₪, אז השיב לו הנאשם כי יש לו רק גרם אחד, וסוכם שיפגשו בסמוך למפעל תנובה בעין חרוד.",כתב אישום ורקע
9,SH-19-06-27952-235,"בהמשך לכך, בסמוך לשעה 20:16 הגיע הסוכן למיקום שסוכם בסמוך לתחנת הדלק עין חרוד, שם פגש את הנאשם שהגיע ברכב עם אחרים שזהותם אינה ידועה למאשימה, ניגש לרכב, וקיבל מהנאשם שתי שקיות שהכילו סם מסוכן מסוג קוקאין במשקלים 0.4198 גרם נטו ו- 0.2829 גרם נטו (סה""כ 0.7027 גרם נטו).",כתב אישום ורקע
10,SH-19-06-27952-235,"בתמורה לסמים שילם הסוכן לנאשם 700 ₪ במזומן, הנאשם ספר את הכסף ועזב את המקום.",כתב אישום ורקע
11,SH-19-06-27952-235,"במהלך שיחה זו סוכם כי הנאשם ימכור לסוכן 3 גרם של סם מסוכן מסוג קוקאין בתמורה לסכום של 2,000 ₪.",כתב אישום ורקע
12,SH-19-06-27952-235,"למחרת, ביום 29.1.19 בשעה 19:23 התקשר הסוכן לנאשם בשיחת פייסבוק בה חזר על רצונו לרכוש כמות של 3 גרם קוקאין, והנאשם השיב לו כי יש ברשותו רק 2 גרם ולאחר דין ודברים סוכם כי הסוכן ישלם עבורם 1,400 ₪ וכי הסוכן יגיע לכיוונו של הנאשם.",כתב אישום ורקע
13,SH-19-06-27952-235,"סמוך לשעה 19:45 נסע הסוכן לכיוון בית שאן על מנת לפגוש את הנאשם, שהכווין אותו עד לאזור מד""א בבית שאן, שם נפגשו.",כתב אישום ורקע
14,SH-19-06-27952-235,"במהלך המפגש מסר הנאשם לסוכן כי איננו מוצא 3 גרם אך הוא יכול לתת ""לו 8 או 9 נקודות"", שם קוד לכמות הפחותה מגרם אחד של סם מסוכן מסוג קוקאין.",כתב אישום ורקע
15,SH-19-06-27952-235,"בהמשך לכך, מסר הנאשם לסוכן סם מסוג קוקאין במשקל 0.4924 גרם נטו, הסוכן שילם לו בתמורה 600 ₪ במזומן, ולאחר שהנאשם ספר את הכסף, נפרדו השנים ועזבו את המקום.",כתב אישום ורקע
16,SH-19-06-27952-235,"לפי האישום השלישי, ביום 3.6.19, סמוך לשעה 6:30, בעת מעצר הנאשם בביתו בגין האירועים נשוא האישום הראשון והשני, נמצא הנאשם כשהוא מחזיק בסם מסוכן מסוג קנבוס בצנצנת על שולחן בסלון, במשקל 1.95 גרם נטו לצריכתו העצמית.",כתב אישום ורקע
17,SH-19-06-27952-235,"4          ביום 27.1.20, הציגו הצדדים הסדר טיעון, לפיו הנאשם הודה בעובדות כתב האישום, הורשע בעבירות המיוחסות לו, והופנה לשירות המבחן לקבלת תסקיר בעניינו.",כתב אישום ורקע
18,SH-19-06-27952-235,"הובהר כי עמדת המאשימה הנה לעונש של 13 חודשי מאסר בפועל וענישה נלווית, כאשר המלצות התסקיר אינן מחייבות אותה.",כתב אישום ורקע
19,SH-19-06-27952-235,"לאחר הליך שנמשך כשנתיים, בו הוגשו שישה תסקירים, נתן שירות המבחן בתסקירו הסופי המלצה להטיל על הנאשם 400 שעות לתועלת הציבור למשך שנה, לצד העמדתו בצו מבחן בתקופה זו.",תסקירי שירות המבחן
20,SH-19-06-27952-235,"בהתאם לתסקיר הראשון מיום 5.7.20, הנאשם בן 24, מתגורר בבית-שאן, נמצא בזוגיות ואב לתינוק, שהיה באותה העת בן 4 חודשים.",תסקירי שירות המבחן
21,SH-19-06-27952-235,בנוסף דווח אז כי זוגתו נמצאת בשלבי הריון ראשונים.,תסקירי שירות המבחן
22,SH-19-06-27952-235,משפחת המוצא של הנאשם מונה זוג הורים ושני אחים בגילאים 18 ו-24 שנים.,תסקירי שירות המבחן
23,SH-19-06-27952-235,"בנוסף לנאשם שני אחים למחצה בגילאים 30 ו-32, מנישואיה הראשונים של אמו, ו- 4ארבעה אחים נוספים בגילאים 30-40 שנים מנישואיו הראשונים של אביו.",תסקירי שירות המבחן
24,SH-19-06-27952-235,"אמו, כבת 56, מתגוררת בבית-שאן, אינה עובדת ומתקיימת מקצבת ביטוח לאומי, על רקע התמכרויות לסמים בעברה.",תסקירי שירות המבחן
25,SH-19-06-27952-235,הנאשם סיפר כי הקשר אתה קרוב אולם היא לא הייתה מעורבת בגידולו.,תסקירי שירות המבחן
26,SH-19-06-27952-235,"עוד מסר, כי אביו היה מכור לסמים ואף ריצה מאסרים רבים, וכי הוא נפטר לפני כ-3 שנים ממחלה.",תסקירי שירות המבחן
27,SH-19-06-27952-235,"לאור זאת, הקשר עמו לא היה יציב והוא לא שימש לו כדמות אב נוכחת ומעורבת.",תסקירי שירות המבחן
28,SH-19-06-27952-235,"על רקע הקשיים המתוארים של הוריו, הנאשם דיווח כי מי שגידלה אותו הייתה סבתו מצד אמו, אשר הייתה לו דמות חמה ואוהבת, אך התקשתה להציב לו גבולות.",תסקירי שירות המבחן
29,SH-19-06-27952-235,סבו נפטר כשהיה בן 13.,תסקירי שירות המבחן
30,SH-19-06-27952-235,כיום סבתו סובלת מאלצהיימר ודרה בדיור מוגן.,תסקירי שירות המבחן
31,SH-19-06-27952-235,הנאשם דיווח על  בדידות וייאוש לאור ההתדרדרות במצבה של סבתו אליה היה קשור.,תסקירי שירות המבחן
32,SH-19-06-27952-235,"הנאשם סיים 12 שנות לימוד, עם תעודת בגרות חלקית.",תסקירי שירות המבחן
33,SH-19-06-27952-235,"מסר כי היה ילד ביישן, אשר הסתבך בפלילים, וחבר לנוער שוליים מתוך הצורך להשתייכות, ונטייה לרצות אחרים.",תסקירי שירות המבחן
34,SH-19-06-27952-235,מסר כי בנערותו הועמד בפיקוח שירות המבחן לנוער והצליח לסיים את לימודיו.,תסקירי שירות המבחן
35,SH-19-06-27952-235,"בצה""ל שירת כשנה וחצי כטבח עד ששוחרר מחוסר התאמה לאחר שערק, לדבריו, כדי לעזור לסבתו שחלתה.",תסקירי שירות המבחן
36,SH-19-06-27952-235,"צויין הנאשם מנהל מערכת יחסים זוגית מזה כשנה וחצי, עם בת זוג בת 24, להם, כאמור תינוק בן 4 חודשים.",תסקירי שירות המבחן
37,SH-19-06-27952-235,בת זוגו אינה עובדת ונמצאת בהריון שני.,תסקירי שירות המבחן
38,SH-19-06-27952-235,"לדברי הנאשם, בת זוגו מודעת למעורבותו הפלילית ומגנה אותה,  ותורמת לו למוטיבציה לחולל שינוי בחייו.",תסקירי שירות המבחן
39,SH-19-06-27952-235,"לדברי הנאשם,  הולדת בנו ממקדת אותו  במטרה לחולל את שינוי, לבסס משפחה נורמטיבית, ולהיות אב מעורב ותומך לילדיו.",תסקירי שירות המבחן
40,SH-19-06-27952-235,"הנאשם דיווח כי אין לו רצף תעסוקתי, ומסר כי  לאור מצבו מתקשה להתמיד בעבודה, צבר חובות רבים, והוא נעזר במשפחת זוגתו לכיסוי החובות.",תסקירי שירות המבחן
41,SH-19-06-27952-235,"בהתייחס לשימוש בחומרים פסיכו-אקטיביים, בגיל 17 צרך לראשונה אלכוהול כצורך בהשתייכות חברתית.",תסקירי שירות המבחן
42,SH-19-06-27952-235,מסר כי לפני כשנתיים הפסיק לצרוך אלכוהול.,תסקירי שירות המבחן
43,SH-19-06-27952-235,לגבי שימוש בקנאביס טען כי החל לעשן כאמצעי להתמודדות עם התדרדרות מצבה של סבתו.,תסקירי שירות המבחן
44,SH-19-06-27952-235,"בנוסף דיווח כי  כאשר נודע לו על הריונה השני של בת זוגו, נכנס למצוקה רגשית,  ולכן רכש סם מסוג ""קריסטל"", אך טרם השתמש בסם, נעצר בביתו.",תסקירי שירות המבחן
45,SH-19-06-27952-235,צויין כי  בדיקות השתן של הנאשם היו נקיות משרידי סם.,תסקירי שירות המבחן
46,SH-19-06-27952-235,"בהתייחסותו לעבירות הנדונות, לקח הנאשם אחריות מלאה לביצוען, ונימק את התנהגותו בקושי הכלכלי והנפשי שחווה מאז שסבתו  חלתה.",תסקירי שירות המבחן
47,SH-19-06-27952-235,"לטענתו הוא לקח הלוואות בשוק האפור כדי לשלם שכר דירה והוצאות שוטפות, וחיפש דרך קלה ומהירה להרוויח כסף.",תסקירי שירות המבחן
48,SH-19-06-27952-235,"את הקנביס החזיק לשימוש עצמי, לכדי להתמודד, לטענתו, עם קושי בשינה.",תסקירי שירות המבחן
49,SH-19-06-27952-235,"עוד ציין, כי הסוכן פנה אליו מאחר שידע כי יש לו קשרים עם חברה שולית מעברו וכי הוא יכול להשיג את הסם.",תסקירי שירות המבחן
50,SH-19-06-27952-235,"לטענתו, אחרי מכירת הסם בפעם השנייה, החל את מערכת היחסים הזוגית שלו והחליט לערוך שינוי בחייו, ועל כן כאשר הסוכן פנה אליו בפעם השלישית לצורך רכישת סם מסוג קוקאין, הוא סרב.",תסקירי שירות המבחן
51,SH-19-06-27952-235,"הנאשם אמר כי בדיעבד הוא מבין את משמעות הסיכון שנטל ואת חומרת העבירות שביצע, הוא מצר על כך ומאוכזב מהתנהלותו.",תסקירי שירות המבחן
52,SH-19-06-27952-235,"שירות המבחן התייחס לתסקיר המעצר שהוגש בעניינו של הנאשם ביום 30.6.19 לפיו הנאשם הינו בחור צעיר וורבלי, המסוגל לנהל שיח פתוח ולא מתאפיין בערכים אנטי-סוציאליים, אלא סובל מגיל צעיר מחסמים רגשיים שהובילו אותו להתחבר לנוער שוליים.",תסקירי שירות המבחן
53,SH-19-06-27952-235,"עוד נכתב כי הנאשם מנסה לערוך שינוי בחייו אולם בעקבות מחלת סבתו, שהיווה מקור תמיכה יחיד עבורו, חווה משבר רגשי וחזר לדפוסי התנהגות עבריינית שהכיר בעברו.",תסקירי שירות המבחן
54,SH-19-06-27952-235,הערכת רמת הסיכון להישנות עבירות הייתה בינונית-נמוכה.,תסקירי שירות המבחן
55,SH-19-06-27952-235,"הומלץ על צו פיקוח מעצר והנאשם שולב בקבוצת צעירים עצורי בית, ואולם מתסקיר מיום 16.3.20 דווח כי הנאשם מתקשה בהגעה למפגשים ביציבות, לטענתו בשל מצב רוח ירוד ואי יכולתו לבקר את סבתו החולה במהלך תקופה זו.",תסקירי שירות המבחן
56,SH-19-06-27952-235,"שירות המבחן התרשם כי הנאשם התקשה לפתח תחושות אמון וכי התמודד לאורך שנים עם קשיים רגשיים, ללא פנייה לעזרה.",תסקירי שירות המבחן
57,SH-19-06-27952-235,"על רקע הדרדרות מצבה של סבתו, וחווית אבדן הדמות המשמעותית ביותר עבורו, ובהעדר כלים לניהול אורח חיים עצמאי, נקלע למצוקה כלכלית ורגשית.",תסקירי שירות המבחן
58,SH-19-06-27952-235,"נמצא כי בניסיון להקל על החרדה, החל הנאשם לצרוך סמים, וחזר לדפוסי עבריינות מהם נמנע במשך שנים.",תסקירי שירות המבחן
59,SH-19-06-27952-235,"לאחרונה, לאחר שהפך לאב, נמצא כי חלה אצל הנאשם תפנית,  וגכי ילה מוטיבציה לערוך שינוי משמעותי בחייו.",תסקירי שירות המבחן
60,SH-19-06-27952-235,"צויין כי לראשונה הנאשם התחיל בתהליך התבוננות עצמית, והביע רצון להיעזר בגורמים מקצועיים בתחום ההתמכרויות.",תסקירי שירות המבחן
61,SH-19-06-27952-235,הוא הופנה ליחידה לטיפול בהתמכרויות בעפולה וצויין אז כי הוא ממתין להליך אבחון ביחידה.,תסקירי שירות המבחן
62,SH-19-06-27952-235,"שירות המבחן העריך כי התערבות טיפולית עמוקה עשויה להפחית משמעותית את הסיכון להישנות עבירות בעתיד, ולפיכך המליץ על דחיית הדיון בעניינו בארבעה חודשים, במהלך תקופה זו תבחן מידת התאמתו לטיפול ביחידה להתמכרויות בבית-שאן.",תסקירי שירות המבחן
63,SH-19-06-27952-235,"בתסקיר מיום 16.11.20 נמסר כי הנאשם החל טיפול ביחידה להתמכרויות בחודש ספטמבר 2020, כי הוא מגלה נזקקות טיפולית גבוהה ומשתף פעולה באופן מלא.",תסקירי שירות המבחן
64,SH-19-06-27952-235,"דווח, כי הנאשם משתף בפתיחות מצוקות רגשיות ומורכבות מעברו וכי עודנו נמצא בשלב של תהליך האבחון.",תסקירי שירות המבחן
65,SH-19-06-27952-235,"במהלך התקופה, הנאשם הגיע לביצוע בדיקות שתן כנדרש.",תסקירי שירות המבחן
66,SH-19-06-27952-235,"באחת מהבדיקות נמצאו שרידי סם מסוג קוקאין, הנאשם הכחיש כי השתמש בו, ויתר הבדיקות נמצאו נקיות מסמים.",תסקירי שירות המבחן
67,SH-19-06-27952-235,"עוד דווח, כי המלצת גורמי הטיפול הייתה על המשך טיפול ביחידה.",תסקירי שירות המבחן
68,SH-19-06-27952-235,הנאשם היה בקשר רציף עם שירות המבח.,תסקירי שירות המבחן
69,SH-19-06-27952-235,צויין כי בת זוגו נמצאת בשלבי הריון (שני) מתקדם.,תסקירי שירות המבחן
70,SH-19-06-27952-235,"השניים מתקיימים מקצבת אבטחת הכנסה, וחווים קושי כלכלי משמעותי, מאחר והם נמנעים כעת מלהיעזר במשפחתה של בת הזוג, כבעבר.",תסקירי שירות המבחן
71,SH-19-06-27952-235,"עוד צוין כי הנאשם נמצא בתהליך מול חברת ""עמידר"" להפחתת שכר הדירה שבה הם מתגוררים, וכי צברו עוד חובות לחברת החשמל והעירייה.",תסקירי שירות המבחן
72,SH-19-06-27952-235,על הרקע זה צוין כי הנאשם מעונין לעבוד אך מתקשה למצוא עבודה המתאימה לשעות שבית המשפט איפשר לו.,תסקירי שירות המבחן
73,SH-19-06-27952-235,"עוד שיתף הנאשם, כי הוא מוצא בטיפול מקום בטוח להבעת רגשותיו, ומגלה תובנה באשר למסגרת הטיפול, המהווה עבורו גורם תומך ושומר על אורח חיים נקי מסמים.",תסקירי שירות המבחן
74,SH-19-06-27952-235,הנאשם הביע מוטיבציה גבוהה להמשיך בהליך הטיפולי.,תסקירי שירות המבחן
75,SH-19-06-27952-235,צויין כי בתקופת הדחיה לא נפתחו לנאשם תיקים פליליים חדשים.,תסקירי שירות המבחן
76,SH-19-06-27952-235,"לאור האמור לעיל, נוכח המוטיבציה של הנאשם לערוך שינוי בחייו ורצונו לעבור טיפול מעמיק בדפוסי השימוש שלו בסמים, כאשר עד כה הצליח לעמוד ולהיעזר בגורמי הטיפול ונמצא בהליך אבחון ביחידה להתמכרויות בבית שאן, הומלץ על דחיה נוספת של 3 חודשים בעניינו.",תסקירי שירות המבחן
77,SH-19-06-27952-235,"בתסקיר מיום 20.4.21 נמסר כי מדיווח עדכני של גורמי הטיפול בבית שאן, הנאשם משתף פעולה בפתיחות באשר בקשייו הרגשיים ובדפוסי ההתנהגות שהובילו אותו לשימוש בסמים ולמעורבותו בפלילים.",תסקירי שירות המבחן
78,SH-19-06-27952-235,בדיקות השתן שביצע נמצאו נקיות משרידי סם.,תסקירי שירות המבחן
79,SH-19-06-27952-235,"בתאריך 9.3.21 התקיימה וועדה בנוכחות הנאשם וגורמי טיפול נוספים, ונמצא כי הנאשם זקוק להמשך טיפול רגשי מעמיק על רקע התמודדות עם מצבי לחץ וחרדה וכן ביסוס תחושת המסוגלות בתעסוקה לצורך ניהול אורח חיים נורמטיבי.",תסקירי שירות המבחן
80,SH-19-06-27952-235,"בנוסף, נמסר כי הוא זקוק לטיפול ארוך טווח ביחידה, המהווה עבורו מסגרת שתורמת לשמירה על ניקיון מסמים.",תסקירי שירות המבחן
81,SH-19-06-27952-235,"המלצת הוועדה הייתה המשך טיפול פרטני ביחידה להתמכרויות כמענה להתמודדות עם מצוקות רגשיות, בנוסף על שילובו בקבוצה טיפולית ביחידה המיועדת למכורים ""נקיים"" והמשך מעקב של בדיקות שתן.",תסקירי שירות המבחן
82,SH-19-06-27952-235,נמסר עוד כי הנאשם מתקשה לשלב עבודה ומפגשים טיפוליים.,תסקירי שירות המבחן
83,SH-19-06-27952-235,"במהלך תקופת הדחייה, נולדה לנאשם בת נוספת.",תסקירי שירות המבחן
84,SH-19-06-27952-235,הוא הגיע לפגישות בשירות המבחן וסיפר כי הוא וזוגתו סובלים מקשיים כלכלים ומחובות רבים.,תסקירי שירות המבחן
85,SH-19-06-27952-235,"הוא ממתין להחלטת עמידר בקשר לשכר הדירה וגם נעזר בגורמי הרווחה בבית שאן לסבסוד המסגרת עבור בנו הפעוט, ואף מקבל סלי מזון.",תסקירי שירות המבחן
86,SH-19-06-27952-235,"עוד דיווח הנאשם כי הוא התחיל לעבוד בחודש אפריל כאחראי מטבח במפעל מזון, אבל הוא עדיין חווה חרדות ולחץ באשר לאבדן פרנסתו ומחשש לפגיעה בתהליך שיקומו אם ייענש בעונש של עבודות שירות.",תסקירי שירות המבחן
87,SH-19-06-27952-235,"הנאשם הביע מוטיבציה גבוהה להמשיך טיפול ביחידה, וציין כי הטיפול עוזר לו לשמור על אורח חיים נורמטיבי ולהימנע מצריכת סמים, למרות הקושי לשלב את העבודה עם הטיפול.",תסקירי שירות המבחן
88,SH-19-06-27952-235,גם הפעם צויין כי במהלך התקופה לא נפתחו כנגדו תיקים פלילים חדשים.,תסקירי שירות המבחן
89,SH-19-06-27952-235,"לאור האמור לעיל, הומלץ על דחייה נוספת בת 3 חודשים, במהלכה תיבחן מידת יכולתו של הנאשם לשלב את התעסוקה עם ההליך הטיפולי ולמסור בדיקות שתן בהתאם למקובל ביחידה להתמכרויות בבית-שאן.",תסקירי שירות המבחן
90,SH-19-06-27952-235,"בתסקיר מיום 18.10.21 דווח כי בתחילת תקופת הדחייה התקשה הנאשם להתמיד בהליך הטיפולי, היה עצור בגין חשד לעבירת אלימות (לטענתו הותקף על ידי אחר), ודווח כי  תיק זה נסגר.",תסקירי שירות המבחן
91,SH-19-06-27952-235,עוד נמסר כי הנאשם  חזר לצרוך קנביס מתוך צורך בהרגעה.,תסקירי שירות המבחן
92,SH-19-06-27952-235,"בהתאם, בביתו נמצאו קנביס וחשיש במהלך חיפוש בחודש יולי 2021, ואף הוגש כתב אישום בגין החזקת סמים לצריכה עצמית מיום 26.4.22.",תסקירי שירות המבחן
93,SH-19-06-27952-235,"הנאשם שקל להפסיק את הטיפול, אולם חודש לאחר מכן יצר קשר מחודש עם השירות ,מסר כי הפסיק לצרוך חשיש, וכי הוא מעונין להמשיך את הטיפול ולעבור שינוי.",תסקירי שירות המבחן
94,SH-19-06-27952-235,"בהתאם לכך בוצעו לו בדיקות שתן בחודש אוגוסט 2021, שנמצאו נקיות מסמים, ואולם, באחת הבדיקות שנמסרו בהמשך אחרי החגים נמצאו שרידי סם.",תסקירי שירות המבחן
95,SH-19-06-27952-235,"הנאשם חזר על תסכולו עקב מצב כלכלי קשה, ודיווח כי פוטר מעבודה במפעל.",תסקירי שירות המבחן
96,SH-19-06-27952-235,"דיווח על לחץ נפשי ומצב רוח ירוד, והחל בטיפול תרופתי הרגעתי בהמלצת רופא המשפחה.",תסקירי שירות המבחן
97,SH-19-06-27952-235,באותו שלב נקבע לו מועד להערכה פסיכיאטרית.,תסקירי שירות המבחן
98,SH-19-06-27952-235,"הוצע לנאשם להשתלב בקהילה טיפולית המיועדת לטיפול בתחום ההתמכרויות, אולם הוא סרב בשל חרדה ממקומות סגורים.",תסקירי שירות המבחן
99,SH-19-06-27952-235,"בהתייחס לעבירה שעניינה החזקת סמים לשימוש עצמי מיום 7.6.20, אשר צורף לתיק העיקרי לבקשת הנאשם, הוא לקח אחריות מלאה על מעשיו, והסביר כי בתקופה המדוברת, טרם התחיל את הטיפול ביחידה בבית שאן, והיה שרוי במצוקה נפשית,  לדבריו רכש באותה עת קוקאין לשימוש עצמי אך לא הספיק לצרוך אותו כיוון שהסם נתפס בביתו קודם לכן.",תסקירי שירות המבחן
100,SH-19-06-27952-235,"בסיכום תסקיר זה דווח על רגרסיה במצבו של הנאשם, על רקע דפוסיו ההתמכרותיים ובשל קשייו הרגשיים.",תסקירי שירות המבחן
101,SH-19-06-27952-235,"יחד עם זאת, הנאשם הביע מוטיבציה לשינוי וביקש את המשך ההליך הטיפולי ביחידה להתמכרויות בית-שאן, תוך שגילה התבוננות ושיתוף באשר לקשייו הרגשיים.",תסקירי שירות המבחן
102,SH-19-06-27952-235,"לפיכך הומלץ על דחייה נוספת בת 3 חודשים של הדיון בעניינו, במהלכה תבחן יכולתו של הנאשם לחזור ולהתמיד במסגרת טיפולית ושמירה על ניקיון מסמים וכן האפשרות לשלבו במסגרת סגורה ואינטנסיבית בדמות קהילה טיפולית לנפגעי סמים.",תסקירי שירות המבחן
103,SH-19-06-27952-235,"ביום 31/10/21, בדיון בבית המשפט, ביקש הנאשם הזדמנות נוספת, ואף הביע נכונות להתאשפז באשפוזית.",תסקירי שירות המבחן
104,SH-19-06-27952-235,"לבקשתו, ניתנה לו הזדמנות, והוזמן תסקיר משלים.",תסקירי שירות המבחן
105,SH-19-06-27952-235,"בתסקיר מיום 3.2.22 נמסר כי ביום 14.12.21 שולב הנאשם באשפוזית בקהילה הטיפולית ""הדרך"", המיועדת לטיפול בתחום ההתמכרויות.",תסקירי שירות המבחן
106,SH-19-06-27952-235,גורמי הטיפול באשפוזית מסרו כי הנאשם התקשה להסתגל לתנאי המקום ולחוש שייכות לסביבה החברתית עמה עבר את תהליך הגמילה הפיסית.,תסקירי שירות המבחן
107,SH-19-06-27952-235,"בנוסף, עלה הרושם כי הוא מוסח מגורמים חיצוניים, בעיקר בני משפחתו, תוך שהוא מוצף יום יום בחרדות שלא אפשרו לו להיות פנוי לתהליך טיפולי במסגרת סגורה.",תסקירי שירות המבחן
108,SH-19-06-27952-235,ביום 23.12.21 עזב הנאשם את המסגרת הטיפולית על דעת עצמו.,תסקירי שירות המבחן
109,SH-19-06-27952-235,"צויין כי לאחר עזיבתו את האשפוזית, הנאשם  משתף פעולה באופן מלא עם היחידה להתמכרויות בבית-שאן ואף מתייצב לבדיקות שתן כנדרש.",תסקירי שירות המבחן
110,SH-19-06-27952-235,דווחה ההתרשמות כי הנאשם נקי מסמים.,תסקירי שירות המבחן
111,SH-19-06-27952-235,"בשלב זה שיתף הנאשם לראשונה באירוע טראומתי שעבר בילדותו, אותו שמר עד אז בסוד, ושנותר ללא עיבוד.",תסקירי שירות המבחן
112,SH-19-06-27952-235,"הנאשם חווה סערה רגשית סביב הפגיעה שעבר,  והביע מוטיבציה לטיפול.",תסקירי שירות המבחן
113,SH-19-06-27952-235,"שירות המבחן המליץ לשלב את הנאשם בטיפול ייעודי לעיבוד הטראומה שעבר, לצד המשך טיפול ביחידה להתמכרויות.",תסקירי שירות המבחן
114,SH-19-06-27952-235,"בנוסף הופנה הנאשם לאבחון על ידי פסיכיאטר, שבוצע ביום 23.1.22, ממנו נמסר כי הנאשם סובל מחרדות, סיוטי לילה, קשיי הרדמות, זיכרונות טורדניים חוזרים ואי יציבות רגשית.",תסקירי שירות המבחן
115,SH-19-06-27952-235,הוא אובחן כסובל מתסמינים של הפרעה פוסט-טראומטית (PTSD) והפרעת אישיות דיסוציאלית.,תסקירי שירות המבחן
116,SH-19-06-27952-235,הומלץ על מעקב פסיכיאטרי וטיפול תרופתי אנטי דכאוני והרגעתי.,תסקירי שירות המבחן
117,SH-19-06-27952-235,"במהלך תקופת הדחייה, הנאשם שיתף את בת זוגו ואת המטפלת במרכז להתמכרויות לראשונה בפגיעה שחווה בצעירותו, ודיווח על הקלה שחווה עם  השיתוף.",תסקירי שירות המבחן
118,SH-19-06-27952-235,"הוא הביע מוטיבציה להשתלב בטיפול ייעודי לסוג הפגיעה שעבר, ובהתאם החל ליטול את התרופות שהומלצו לו.",תסקירי שירות המבחן
119,SH-19-06-27952-235,"הנאשם דיווח כי הוא מתקיים בדוחק מקצבת ביטוח לאומי, וכי הוא מעוניין להתחיל בהליך לקבלת קצבת נכות.",תסקירי שירות המבחן
120,SH-19-06-27952-235,.,תסקירי שירות המבחן
121,SH-19-06-27952-235,"הנאשם הופנה לטיפול ייעודי בפגיעה שעבר אך בשל עומס של מטופלים, הוא נמצא ברשימת המתנה למרכז.",תסקירי שירות המבחן
122,SH-19-06-27952-235,"עוד נמסר כי במהלך תקופת הדחייה נפתח כנגד הנאשם תיק חדש בגין חשד לקשירת קשר לעשות פשע, אולם נמסר כי התיק צפוי להסגר.",תסקירי שירות המבחן
123,SH-19-06-27952-235,"לסיכום תסקיר זה, נמסר כי הנאשם חזר לשתף פעולה באופן מלא עם המסגרת להתמכרויות בבית-שאן, תוך שהוא מגלה מוטיבציה ויציבות בהגעה למפגשים הטיפוליים.",תסקירי שירות המבחן
124,SH-19-06-27952-235,"שרות המבחן התרשם כי לנאשם כוחות דלים להשתלב בעולם התעסוקה, וכי נדרש המשך טיפול רגשי מעמיק במצוקות השונות, לרבות מעקב פסיכיאטרי ונטילת תרופות.",תסקירי שירות המבחן
125,SH-19-06-27952-235,"לפיכך הומלץ על דחייה נוספת של הדיון בעניינו ב- 3 חודשים, בהם תבחן יכולתו להתמיד בטיפול ולהישאר נקי מסמים, תוך לקיחת תרופות והמתנה לשילובו במרכז לנפגעי תקיפה מינית בעפולה.",תסקירי שירות המבחן
126,SH-19-06-27952-235,"בתסקיר הסופי מיום 4.5.22 נמסר כי הנאשם נפגש עם פסיכיאטר והתחיל לקחת תרופות, אולם סבל מתופעות לוואי , ללא הקלה בתסמינים, ועל כן הומלץ לו והוא קיבל ביום 26.4.22 רישיון לשימוש בקנאביס רפואי.",תסקירי שירות המבחן
127,SH-19-06-27952-235,"מדיווח של גורמי הטיפול נמסר כי הנאשם משתף פעולה, מתמיד במפגשים ונמצא נקי מסמים.",תסקירי שירות המבחן
128,SH-19-06-27952-235,"צוין כי הנאשם מגלה אחריות ורצינות, ומשתף פעולה עם המסגרת שמהווה עבורו מרחב בטוח, מכיל ומקדם.",תסקירי שירות המבחן
129,SH-19-06-27952-235,"עוד נמסר כי הנאשם עובד מזה כחודשיים במסעדה בבית-שאן, ומתמיד בעבודתו.",תסקירי שירות המבחן
130,SH-19-06-27952-235,"העבודה עמו במרכז הטיפולי מתרכזת בשיפור הדימוי העצמי, תחושת המסוגלות ושמירה על תעסוקה יציבה, כמו גם טיפול בטראומה שעבר ובהשלכותיה.",תסקירי שירות המבחן
131,SH-19-06-27952-235,צויין כי הנאשם לומד בטיפול לרכוש כלים להתמודדות עם מצבים מורכבים רגשית.,תסקירי שירות המבחן
132,SH-19-06-27952-235,הנאשם מגלה מוטיבציה להצלחת הטיפול.,תסקירי שירות המבחן
133,SH-19-06-27952-235,"המלצת השירות הייתה על המשך הטיפול ,תוך שמירה על ניקיון מחומרים ממכרים, למעט הקנאביס הרפואי שאושר לנאשם ברישיון.",תסקירי שירות המבחן
134,SH-19-06-27952-235,צויין כי הנאשם עדיין ממתין לשילובו בטיפול במרכז לתקיפה מינית.,תסקירי שירות המבחן
135,SH-19-06-27952-235,צויין כי במהלך תקופת הדחייה האחרונה לא נפתחו נגד הנאשם תיקים נוספים.,תסקירי שירות המבחן
136,SH-19-06-27952-235,"שירות המבחן התרשם כי הנאשם משתף פעולה עם הגורמים הטיפוליים במשך תקופה ארוכה של כשנתיים, למרות שבמהלכה היו לו כמה רגרסיות.",תסקירי שירות המבחן
137,SH-19-06-27952-235,"לנוכח גילו הצעיר, עברו המורכב, התמדתו והמוטיבציה שהוא מגלה, המליץ שירות המבחן לאפשר לנאשם להשלים את תהליך הטיפול ביחידה להתמכרויות בבית-שאן, ולהעמידו בצו מבחן לתקופה של 12 חודשים, במהלכה ימשיך בתהליך השיקום, לרבות מעקב פסיכיאטרי, טיפול ביחידה להתמכרויות ואפשרות לשילוב במרכז לטיפול בפגיעות מיניות בעפולה בהתאם לפניות המרכז.",תסקירי שירות המבחן
138,SH-19-06-27952-235,במהלך תקופה זו ימשיך שירות המבחן ללוות את הנאשם ולפקח אחר התקדמותו בטיפול וניהול אורח חיים תקין ללא הפרות חוק.,תסקירי שירות המבחן
139,SH-19-06-27952-235,"בנוסף, הנאשם הביע נכונות לבצע צו שירות לתועלת הציבור.",תסקירי שירות המבחן
140,SH-19-06-27952-235,"שירות המבחן סבור כי ביצוע שעות למען הציבור כענישה קונקרטית יחד עם המשך הטיפול, יש בהם כדי להפחית את הסיכון להישנות עבירות דומות בעתיד.",תסקירי שירות המבחן
141,SH-19-06-27952-235,"על כן, הומלץ להטיל על הנאשם צו של""צ מורחב בהיקף של 400 שעות למשך שנה, כענישה מוחשית ומציבת גבולות ובעלת ערך חינוכי של תרומה לקהילה.",תסקירי שירות המבחן
142,SH-19-06-27952-235,"בצורה זו, יוכל הנאשם להמשיך ולפרנס את משפחתו, לצד המשך הטיפול, תוך שמירה על עוגן משמעותי ומנוף שיקומי.",תסקירי שירות המבחן
143,SH-19-06-27952-235,"עוד צוין, כי ענישה בפועל לריצוי בדרך של עבודות שירות עלולה לפגוע בהמשך תעסוקתו של הנאשם, לגרום לנסיגה במצבו הנפשי העדין, ובהליך השיקום בו הנמצא הנאשם כיום, המהווה עבורו עוגן משמעותי לשמירה על אורח חיים יציב ונורמטיבי, המחזק את דימויו העצמי.",תסקירי שירות המבחן
144,SH-19-06-27952-235,ביום 29.5.22 התקיימה ישיבת הטיעונים לעונש.,טיעונים לעונש
145,SH-19-06-27952-235,"ב""כ המאשימה הגישה טיעוניה בכתב והשלימה אותם בעל-פה, וב""כ הנאשם טען בעל-פה.",טיעונים לעונש
146,SH-19-06-27952-235,"ב""כ המאשימה טענה כי יש לקבוע מתחם ענישה נפרד לכל אישום, המהווה אירוע נפרד.","טיעוני ב""כ המאשימה"
147,SH-19-06-27952-235,"נטען כי מתחם העונש ההולם בגין כל אחד מהאישומים הראשון והשני (בעבירות סחר בסמים וקשירת קשר) נע בין 8 ל-18 חודשי מאסר וענישה נלווית, ובגין האישום השלישי והאישומים בתיקים המצורפים (עבירות של החזקת סמים לשימוש עצמי) מתחם עונש הולם שנע בין מאסר על תנאי ועד מספר חודשי מאסר שיכול וירוצו בעבודות שירות לצד ענישה נלווית.","טיעוני ב""כ המאשימה"
148,SH-19-06-27952-235,"ב""כ המאשימה ביקשה להטיל על הנאשם עונש של 13 חודשי מאסר בפועל בתיק העיקרי, בנוסף על עונש הממוקם באמצע המתחם (לעבירות החזקת הסמים לצריכה עצמית) וענישה נלווית.","טיעוני ב""כ המאשימה"
149,SH-19-06-27952-235,"נטען כי הערכים המוגנים שנפגעו ממעשי הנאשם הם הגנת שלום הציבור במובן הרחב מנגע הסמים, המחולל פשיעה על כל גווני, בתחומי הרכוש, האלימות, התעבורה, והסמים.","טיעוני ב""כ המאשימה"
150,SH-19-06-27952-235,בנוסף נפגעת בריאות הציבור וההגנה על שלומם של צרכני הסמים.,"טיעוני ב""כ המאשימה"
151,SH-19-06-27952-235,"ב""כ המאשימה התייחס לצורך בהטלת עונשים חמורים על עבירות מסוג זה.","טיעוני ב""כ המאשימה"
152,SH-19-06-27952-235,"נטען, כי מידת הפגיעה בערכים הינה משמעותית, במכירת סמים לסוכן פעמיים, בדרך המצביעה על מעורבותו העמוקה של הנאשם בעולם הסמים.","טיעוני ב""כ המאשימה"
153,SH-19-06-27952-235,"עוד נטען, כי הנאשם היווה גורם חיוני במערך הפצת הסמים, כאשר מעשיו בוצעו תוך תחכום תכנון והתארגנות, שימוש בטלפון ופגישות עם הסוכן.","טיעוני ב""כ המאשימה"
154,SH-19-06-27952-235,"ב""כ המאשימה טענה מדובר בדפוס התנהגות ובעבודה לצרכי פרנסה, תוך הפיכת עיסוק במכירת סמים לדרך קלה ומהירה להפיק רווחים כספיים על חשבון בריאות הציבור, תוך התעלמות מהנזק הציבורי שיכול להיגרם.","טיעוני ב""כ המאשימה"
155,SH-19-06-27952-235,"באשר לנסיבות שאינן קשורות בביצוע העבירות נטען כי מדובר בנאשם שהחל את דרכו העבריינית עוד בהיותו קטין, לצד שימוש באלכוהול ובסמים, ואשר גם כיום אינו רואה לנכון לשנות דרכיו.","טיעוני ב""כ המאשימה"
156,SH-19-06-27952-235,"נטען כי יש לזקוף לחובתו של הנאשם את עברו הפלילי הכולל 3 הרשעות בעבירות אלימות ורכוש, האחרונה משנת 2012.","טיעוני ב""כ המאשימה"
157,SH-19-06-27952-235,ניתנו לנאשם מספר הזדמנויות לשפר דרכיו אולם הוא לא השכיל לנצלן.,"טיעוני ב""כ המאשימה"
158,SH-19-06-27952-235,"ב""כ המאשימה טענה כי על אף נסיבותיו המיוחדות של הנאשם בתיק זה, יש צורך בענישה מוחשית שתבהיר לנאשם את גבולות החוק.","טיעוני ב""כ המאשימה"
159,SH-19-06-27952-235,"לטענתה, את נסיבותיו יש לקחת בקביעת העונש בתוך המתחם ההולם, אך לא בסטייה מהמתחם.","טיעוני ב""כ המאשימה"
160,SH-19-06-27952-235,"לסיכום, ב""כ המאשימה בקשה למצות עם הנאשם את הדין ולגזור עליו 13 חודשי מאסר בפועל בתיק העיקרי, עונש באמצע המתחם המבוקש עבור התיק המצורף, מאסר על תנאי ארוך ומרתיע, פסילת רישיון נהיגה, התחייבות, קנס כספי משמעותי.","טיעוני ב""כ המאשימה"
161,SH-19-06-27952-235,"ב""כ הנאשם טען כי מתחם העונש ההולם נע בין מאסר על תנאי ועד מספר חודשי מאסר עבור מכירה אחת.","טיעוני ב""כ הנאשם"
162,SH-19-06-27952-235,"נטען כי אמנם מדובר בסחר בקוקאין לסוכן משטרתי, אולם מדובר בכמויות סם קטנות.","טיעוני ב""כ הנאשם"
163,SH-19-06-27952-235,"ב""כ הנאשם ביקש למקם את הנאשם בחלק התחתון של מתחם העונש ההולם.","טיעוני ב""כ הנאשם"
164,SH-19-06-27952-235,"נטען כי לא מדובר בסוחר סמים, אלא בנאשם שמכר כמות קטנה כדי לממן את שימוש עצמי בסמים.","טיעוני ב""כ הנאשם"
165,SH-19-06-27952-235,"נטען, כי שירות המבחן עוקב אחר הנאשם במשך תקופה מאוד ארוכה של כשנתיים, וכי לאחרונה פתח הנאשם את סגר ליבו ושיתף בפגיעה מינית אותה עבר בהיותו ילד, עליה שמר בסוד עד היום.","טיעוני ב""כ הנאשם"
166,SH-19-06-27952-235,"על רקע הפגיעה המדוברת, טען הסניגור, ניתן להבין את השימוש בסמים כבריחה וכמפלט עבור הנאשם.","טיעוני ב""כ הנאשם"
167,SH-19-06-27952-235,"הנאשם התחיל לקבל טיפול והוא משתף פעולה, ואף קיבל היתר לשימוש בקנאביס רפואי בשל נסיבותיו.","טיעוני ב""כ הנאשם"
168,SH-19-06-27952-235,"נטען, כי שלב זה אינו מתאים לענישה מחמירה.","טיעוני ב""כ הנאשם"
169,SH-19-06-27952-235,"הסניגור הפנה לאקלים הציבורי שהשתנה בשנים האחרונות בעניין החזקת סמים קלים לשימוש עצמי וביקש להקל על הנאשם מטעמי שיקום או מטעמי צדק, כפי שמתאפשר בגין טעמים רפואיים חריגים אחרים.","טיעוני ב""כ הנאשם"
170,SH-19-06-27952-235,"הודגש כי הנאשם כיום הוא אב לשניים, החי מן היד אל הפה.","טיעוני ב""כ הנאשם"
171,SH-19-06-27952-235,הקושי הכלכלי המשמעותי תואר בהרחבה בתסקירי שירות המבחן.,"טיעוני ב""כ הנאשם"
172,SH-19-06-27952-235,"בנוסף, לנאשם התמודדות נפשית קשה בעקבותיה אינו מתאים לבצע עבודות שירות.","טיעוני ב""כ הנאשם"
173,SH-19-06-27952-235,"לפיכך, ביקש הסניגור כי בית המשפט יתחשב בו ויקל עליו ולכל היותר יקבע את עונשו בתחתית המתחם.","טיעוני ב""כ הנאשם"
174,SH-19-06-27952-235,הנאשם אמר כי הטיפול עוזר לו מאוד להתמודד עם החרדות וכי בעקבותיו חשף לראשונה את התקיפה שהותקף  בילדותו.,דברי הנאשם
175,SH-19-06-27952-235,"הוא ציין כי היום הוא נקי מסמים ונפגש באופן קבוע עם פסיכיאטר, ועם גורמי הרווחה בעיריית בית-שאן,  ואף ממתין לקבוצה טיפולית ייעודית.",דברי הנאשם
176,SH-19-06-27952-235,הנאשם מסר כי אינו מצליח לעבוד וכי הוא ממתין לתשובה מוועדת נכות של ביטוח לאומי לגבי קבלת קצבת נכות.,דברי הנאשם
177,SH-19-06-27952-235,"סוחרי סמים מונעים מתוך שיקול כלכלי, תוך ניצול התמכרותם ותלותם של משתמשי הסם וצרכניו.",הערכים החברתיים הנפגעים
178,SH-19-06-27952-235,"הערכים החברתיים העומדים בבסיס מיגור תופעת הסמים הם בראש ובראשונה, שמירה על בריאות הציבור, ועם ערך זה, מוגנים גם  ערכים חברתיים רחבים יותר שעניינם שמירה על רכוש הציבור, הסדר הציבורי, ורמת החיים, הנפגעת מעבירות סמים.",הערכים החברתיים הנפגעים
179,SH-19-06-27952-235,עבירות סחר בסמים מבוצעות לשם הפקת רווח כספי קל ומהיר.,הערכים החברתיים הנפגעים
180,SH-19-06-27952-235,"גם סוחרי סמים הממנים בדרך זו התמכרות עצמית, מונעים, כמו העבריינים אשר אינם משתמשים בעצמם בסמים, בשיקולי רווח ותועלת.",הערכים החברתיים הנפגעים
181,SH-19-06-27952-235,"אמנם התמכרות מקהה במידת מה את אלמנט התכנון והניצול קר הרוח של ה""לקוחות"" , אך מאידך ההתמכרות מלווה שאדישות מוחלטת של צרכן הסמים, כלפי הנזקים שנגרמים על ידו לאותם אנשים שלהם הוא מפיץ סמים, לסביבתם ולחברה כולה.",הערכים החברתיים הנפגעים
182,SH-19-06-27952-235,"קיומו של קשר הדוק בין עבריינות בתחום הסמים לעבירות רכוש ואלימות שמבוצעות על ידי המכורים לסמים למימון רכישת הסם, הוכח, והנו מן הידועות.",הערכים החברתיים הנפגעים
183,SH-19-06-27952-235,"הנאשם הודה והורשע בשתי עבירות של סחר בסמים, שתי עבירות של קשירת קשר לפשע, ושלוש עבירות של החזקת סם לצריכה עצמית.",נסיבות הקשורות בביצוע העבירה
184,SH-19-06-27952-235,"הסחר בוצע מול סוכן משטרתי, בסמוך למקום מגוריו של הנאשם, לאחר שהסוכן יצר עם הנאשם קשר טלפוני והשניים תיאמו מקום מפגש.",נסיבות הקשורות בביצוע העבירה
185,SH-19-06-27952-235,"שתי עבירות הסחר בוצעו בהפרש של שבועיים וחצי, בסם מסוג קוקאין, במשקלים שבין 0.5 גרם 0.7 גרם בכל עסקה, ובתמורה כספית בגובה מאות שקלים.",נסיבות הקשורות בביצוע העבירה
186,SH-19-06-27952-235,"סך הכול סחר הנאשם בכ- 1.2 גרם קוקאין בתמורה ל-1,300 ₪.",נסיבות הקשורות בביצוע העבירה
187,SH-19-06-27952-235,"עבירות החזקת הסם לשימוש עצמי פרוסות על פני תקופה ארוכה יותר, 3 עבירות על פני כשנה וחצי.",נסיבות הקשורות בביצוע העבירה
188,SH-19-06-27952-235,"בעניין עבירות הסחר, אמנם בסם מסוג קוקאין, אשר אינו מסווג כ""סם קל"" ואשר  לו השפעות קשות על בריאות הציבור, והוא גורם לתלות ולהתמכרות, ומשפיע על תפקודם של המשתמשים.",נסיבות הקשורות בביצוע העבירה
189,SH-19-06-27952-235,"כמות הסמים איננה גדולה, ואולם המחיר הגבוה ששולם עבור כמות סמים לא גדולה, ממחיש את נזקו החמור של הסחר והשימוש בקוקאין לרווחתם של משתמשי הסמים, ומסביר עד כמה קצרה הדרך בין שימוש בסם זה, לבין ביצוע עבירות רכוש וסחר בסמים.",נסיבות הקשורות בביצוע העבירה
190,SH-19-06-27952-235,חלקו של הנאשם במעשים מרכזי.,נסיבות הקשורות בביצוע העבירה
191,SH-19-06-27952-235,מתסקיר שירות המבחן עולה כי לנאשם הייתה היכרות מוקדמת עם הסוכן המשטרתי.,נסיבות הקשורות בביצוע העבירה
192,SH-19-06-27952-235,"בהתאם לכתב האישום, היה זה הסוכן שפנה אל הנאשם באירוע הראשון והציע שימכור לו סמים, ואילו באירוע השני פנה הנאשם לסוכן.",נסיבות הקשורות בביצוע העבירה
193,SH-19-06-27952-235,"אמנם לא מדובר בעבירות הדורשות תחכום ותכנון מוקדם רב, מאחר וכמות הסם הינה קטנה ומיועדת לצריכה אישית.",נסיבות הקשורות בביצוע העבירה
194,SH-19-06-27952-235,"אף על פי כן, נעשה שימוש באמצעים שונים להוצאת העסקאות אל הפועל – כשימוש בטלפונים סלולריים, תוכנת פייסבוק, קביעת מקום מפגש ושימוש במשקל אלקטרוני.",נסיבות הקשורות בביצוע העבירה
195,SH-19-06-27952-235,"לזכות הנאשם יצוין כי לא נלוו למעשים עבירות נוספות, וכי לא נגרם נזק ישיר בפועל למשתמשים בעקבות מכירת הסם לסוכן משטרתי, כיוון שהיה מדובר בכמות קטנה וכי היא הגיעה בסופו של דבר לידי המשטרה.",נסיבות הקשורות בביצוע העבירה
196,SH-19-06-27952-235,"עוד יצוין, כי הסיבות שהביאו את הנאשם לביצוע העבירות נעוצות, בהתאם למפורט בתסקירים, בבעיות נפשיות, התמכרות, רקע משפחתי מורכב, מצוקה ופוסט טראומה מעברו.",נסיבות הקשורות בביצוע העבירה
197,SH-19-06-27952-235,"ככלל, עבירות סחר בסמים מכתיבות מתחם עונשי הכולל רכיב של מאסר בפועל, לתקופות קצרות כארוכות, תלוי בנסיבות כל מקרה ומקרה, בכמויות הסם, סוג הסם וכד'.",מדיניות הענישה הנוהגת
198,SH-19-06-27952-235,"ב""כ המאשימה הפנתה לפסקי דין רבים, בין היתר פסקי-הדין הבאים:",מדיניות הענישה הנוהגת
199,SH-19-06-27952-235,ניתן גם להתייחס לפסיקה הבאה:,מדיניות הענישה הנוהגת
200,SH-19-06-27952-235,"ב""כ הנאשם לא הפנה בטיעוניו לפסיקה.",מדיניות הענישה הנוהגת
201,SH-19-06-27952-235,"לאור האמור לעיל, מצאתי כי מתחם העונש ההולם לכל עבירות כתבי האישום, הכולל שתי עסקאות סמים בכמות קטנה מול הסוכן, קשירת קשר לפשע ו-3 עבירות של החזקת סם לשימוש עצמי, נע בין 12 ועד ל-24 חודשי מאסר בפועל.",מדיניות הענישה הנוהגת
202,SH-19-06-27952-235,גזירת עונשו של הנאשם – סטייה ממתחם העונש משיקולי שיקום,מדיניות הענישה הנוהגת
203,SH-19-06-27952-235,"אקדים ואמר כי החלטתי, לאחר הליך ממושך, שאינו נקי ממעידות, בו הנאשם נטל חלק בפיקוח שרות המבחן, לסטות ממתחם העונש ולהעדיף את שיקולי השיקום.",מדיניות הענישה הנוהגת
204,SH-19-06-27952-235,"החלטתי לאמץ כלשונה את המלצת שרות המבחן, אשר הושיט לנאשם ידו, ואשר בא בהמלצה מנומקת להמשיך ולתמוך בנאשם בהליך שיקום שבו החל ואשר הוא נמצא זקוק עד מאד להמשכו.",מדיניות הענישה הנוהגת
205,SH-19-06-27952-235,"ההמלצה הייתה מרחיקת לכת, משהמליצה להימנע מרכיב מאסר כלל, אף לא בעבודות שרות, ואולם מצאתי כי הליך השיקום השברירי של הנאשם מצדיק, לשם הגברת סיכויי הצלחתו, את ההקלה המפליגה המומלצת.",מדיניות הענישה הנוהגת
206,SH-19-06-27952-235,"הנאשם מודע לכך שמדובר בהזדמנות אשר ספק אם תינתן לו שוב, אם חלילה ימעד וייבצע שוב עבירות חמורות, וראיתי כי יש לאפשר לו הזדמנות משמעותית זו, גם על חשבון חריגה משמעותית מרמת הענישה הראויה לעבירות החמורות שביצע.",מדיניות הענישה הנוהגת
207,SH-19-06-27952-235,"הנאשם בן 27, נמצא בזוגיות ואב לשני ילדים קטנים; פעוט ותינוקת.",מדיניות הענישה הנוהגת
208,SH-19-06-27952-235,"המשפחה חיה מהיד לפה, נתמכת באופן קבוע על ידי גורמי הרווחה בבית–שאן ונשענת על קצבאות הביטוח הלאומי.",מדיניות הענישה הנוהגת
209,SH-19-06-27952-235,"הנאשם הודה במיוחס לו בכתבי האישום המתוקנים, נטל אחריות ובכך חסך זמן ציבורי.",מדיניות הענישה הנוהגת
210,SH-19-06-27952-235,"לחובת הנאשם 3 הרשעות קודמות, חלקן מבית משפט לנוער, כאשר האחרונה שבהן מלפני יותר מ- 10 שנים; מיום 12.1.12, בעבירות של איומים, היזק לרכוש, ותקיפה סתם בגינן נידון למאסר בפועל 6 חודשים ועונשים נלווים.",מדיניות הענישה הנוהגת
211,SH-19-06-27952-235,"לנאשם נסיבות חיים קשות, אשר פורטו בהרחבה בתסקירים.",מדיניות הענישה הנוהגת
212,SH-19-06-27952-235,"הוריו, שנפרדו, התמודדו עם התמכרות לסמים, ואביו נפטר.",מדיניות הענישה הנוהגת
213,SH-19-06-27952-235,"הנאשם הצעיר מעדר תמיכה משפחתית, ובשנים האחרונות איבד את תמיכת הדמות המרכזית בחייו, סבתו, שמצבה הבריאותי התדרדר למחלה סיעודית.",מדיניות הענישה הנוהגת
214,SH-19-06-27952-235,"במהלך ההליך הטיפולי חשף הנאשם  לראשונה כי עבר טראומה בילדותו, אותה שמר בסוד עד לאחרונה, שגרמה לו לקושי בתפקוד היום יומי, חרדות וסיוטים.",מדיניות הענישה הנוהגת
215,SH-19-06-27952-235,הנאשם מצוי בהליך טיפולי מזה כשנתיים.,מדיניות הענישה הנוהגת
216,SH-19-06-27952-235,שירות המבחן המליץ כמה פעמים לדחות את הדיונים בעניינו נוכח ההתקדמות והמוטיבציה של הנאשם לערוך שינוי בחייו.,מדיניות הענישה הנוהגת
217,SH-19-06-27952-235,"במשך ההליך הארוך דווחו על ידי שירות המבחן עליות ומורדות בתפקודו ואף נפתחו נגדו שני התיקים שצורפו לתיק הנוכחי, בגין החזקת סם לשימוש עצמי.",מדיניות הענישה הנוהגת
218,SH-19-06-27952-235,"הוא שולב בקבוצה ייעודית לטיפול בהתמכרויות, שיתף פעולה ואף נמצא ""נקי"" מסמים ברוב הבדיקות.",מדיניות הענישה הנוהגת
219,SH-19-06-27952-235,"יחד עם זאת, נמצאו גם בדיקות בודדות אשר הצביעו על שימוש בסם.",מדיניות הענישה הנוהגת
220,SH-19-06-27952-235,הנאשם הסביר כי היה מדובר במקרה נקודתי בו סבל ממצבי רוח דיכאוניים.,מדיניות הענישה הנוהגת
221,SH-19-06-27952-235,"במהלך התקופה האחרונה, לאחר שהנאשם שיתף בטראומה שחווה בילדותו ונפגש עם פסיכיאטר, הוא קיבל רישיון לשימוש בקנאביס רפואי.",מדיניות הענישה הנוהגת
222,SH-19-06-27952-235,"הנאשם נמצא במעקב פסיכיאטרי קבוע, ובנוסף הוא ממתין לשילובו בטיפול של המרכז לנפגעי פגיעה מינית.",מדיניות הענישה הנוהגת
223,SH-19-06-27952-235,שירות המבחן התרשם כי הנאשם מתמיד ומגלה אחריות רבה יותר מאז נולדו ילדיו והוא מביע רצון עז ומוטיבציה לשנות את חייו כדי להיות גורם יציב ותומך עבורם.,מדיניות הענישה הנוהגת
224,SH-19-06-27952-235,"בתסקיר הסופי המליץ שירות המבחן לאפשר לנאשם להשלים את תהליך הטיפול ביחידה להתמכרויות בבית-שאן, ולהעמידו בצו מבחן לתקופה של 12 חודשים, במהלכה ימשיך בתהליך השיקום, לרבות מעקב פסיכיאטרי, טיפול ביחידה להתמכרויות ואפשרות לשילוב במרכז לטיפול בפגיעות מיניות בעפולה בהתאם לפניות המרכז.",מדיניות הענישה הנוהגת
225,SH-19-06-27952-235,שירות המבחן המליץ כי ימשיך ללוות ולפקח אחר התקדמותו של הנאשם בטיפול וניהול אורח חיים תקין נקי מסמים וללא הפרות חוק.,מדיניות הענישה הנוהגת
226,SH-19-06-27952-235,"עוד סבור שירות המבחן כי ביצוע שעות למען הציבור כענישה קונקרטית יחד עם המשך הטיפול של הנאשם, יש בהם כדי להפחית את הסיכון להישנות עבירות דומות מצדו בעתיד.",מדיניות הענישה הנוהגת
228,SH-19-06-27952-235,"צוין כי בצורה זו, יוכל הנאשם להמשיך ולפרנס את משפחתו לצד המשך הטיפול, תוך שמירה על עוגן משמעותי ומנוף שיקומי.",מדיניות הענישה הנוהגת
229,SH-19-06-27952-235,"התרשמתי כי הנאשם מתקשה קושי אמיתי ללכת בתלם, לשמור על נקיון מסמים, ולנהל אורח חיים יצרני, וזאת חרף מאמצים כנים.",מדיניות הענישה הנוהגת
230,SH-19-06-27952-235,"הנאשם לא הצליח להחזיק מעמד במסגרת תעסוקתית, אם כי לאחרונה דווח כי הוא עובד מזה מספר חודשים.",מדיניות הענישה הנוהגת
231,SH-19-06-27952-235,"אני נוטה להסכים עם טענת הסנגור, עו""ד לוי, כי ספק אם לנאשם יכולת לעבוד כעובד שרות, בשל נתוניו וקשייו.",מדיניות הענישה הנוהגת
232,SH-19-06-27952-235,"שרות המבחן סבור כי ענישה בפועל לריצוי בדרך של עבודות שירות עלולה לפגוע בהמשך תעסוקתו, לגרום לנסיגה במצבו הנפשי העדין ובהליך השיקום בו הנמצא הנאשם כיום, המהווה עבורו עוגן משמעותי לשמירה על אורח חיים יציב ונורמטיבי, המחזק את דימויו העצמי.",מדיניות הענישה הנוהגת
233,SH-19-06-27952-235,"כאמור, שוכנעתי בעמדת שרות המבחן גם בנקודה זו.",מדיניות הענישה הנוהגת
234,SH-19-06-27952-235,"לסיכום, התרשמתי כי הנאשם עשה, ועודנו עושה, מאמצים משמעותיים לשינוי אורח החיים השלילי אליו גדל, בניסיון להגיע לתפקוד נורמטיבי הכולל חיי משפחה ועבודה, כפי שהעריך שירות המבחן לאורך תקופה ממושכת וכן בתסקיר הסופי.",מדיניות הענישה הנוהגת
235,SH-19-06-27952-235,"אני סבורה כי נסיבות חייו המורכבות, עברו הקשה ומצבו הנפשי העדין של הנאשם, יחד עם שיתוף הפעולה שהוא מפגין בטיפול מזה תקופה ארוכה, מחייבים התייחסות מיוחדת, המבכרת את סיכויי השיקום, על שיקולי הענישה וההוקעה.",מדיניות הענישה הנוהגת
236,SH-19-06-27952-235,"ועל כן החלטתי לתת לנאשם הזדמנות למצות את ההליך השיקומי, לחרוג ממתחם העונש ההולם במקרה זה ולאמץ את המלצת שירות המבחן.",מדיניות הענישה הנוהגת
237,SH-19-06-27952-235,נוכח מצבו הכלכלי הקשה אמנע גם מקנס.,מדיניות הענישה הנוהגת
238,SH-19-06-27952-235,"נוכח כל האמור לעיל, אני גוזרת את עונשו של הנאשם כדלקמן:",סוף דבר
239,SH-19-06-27952-235,"צו של""צ בהיקף של 400 שעות למשך שנה מהיום (לשירות המבחן נתונה סמכות להגיש בקשה להאריך את תקופת השל""צ  ככל שיראה לנכון), שיבוצעו על-פי תכנית שיציג שירות המבחן לאישור בית-המשפט תוך 21 יום מהיום.",סוף דבר
240,SH-19-06-27952-235,"צו מבחן לתקופה של 12 חודשים מהיום, במהלכם יעמוד הנאשם בפיקוח שרות המבחן ויבצע את כל אשר יוטל עליו.",סוף דבר
241,SH-19-06-27952-235,"בית המשפט מסביר בזאת לנאשם בלשון פשוטה את משמעות הצווים ומזהיר אותו, כי אם לא ימלא אחר הצווים מכל בחינה שהיא, או יעבור עבירה נוספת, יהיה צפוי לעונש על העבירות שבגללן ניתן הצו ובית המשפט יוכל לגזור את דינו מחדש.",סוף דבר
242,SH-19-06-27952-235,"6 חודשי מאסר על תנאי, והתנאי הוא שהנאשם לא יעבור במשך תקופה של שלוש שנים מהיום כל עבירה לפי פקודת הסמים המסוכנים, למעט החזקת סמים לשימוש עצמי.",סוף דבר
243,SH-19-06-27952-235,מוצגים סמים –להשמדה,סוף דבר
244,SH-19-06-27952-235,5129371,סוף דבר
245,SH-19-06-27952-235,54678313זכות ערעור תוך 45 ימים לבית המשפט המחוזי.,סוף דבר
246,SH-19-06-27952-235,"ניתן והודע היום כ""ז תמוז תשפ""ב, 26/07/2022 במעמד הנוכחים.",סוף דבר
247,SH-19-06-27952-235,רות שפילברג כהן 54678313,   					
