,verdict,text,part
0,SH-20-07-34771-653,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 13, 19",הנאשמים
1,SH-20-07-34771-653,"חוק העונשין, תשל""ז-1977: סע'  40.יג.ב, 40ד, 40יג.א.",הנאשמים
2,SH-20-07-34771-653,"בהכרעות דין מיום 17.6.20 ומיום 25.10.20 הורשע הנאשם, לפי הודאתו, בשני כתבי אישום שצורפו זה לזה.",מבוא
3,SH-20-07-34771-653,"באישום הראשון - בעבירה של החזקת סם שלא לצריכה עצמית, לפי סעיף 7(א) יחד עם סעיף 7(ג) רישא לפקודת הסמים המסוכנים [נוסח חדש], תשל""ג – 1973 ובעבירה של החזקת סמים לצריכה עצמית, לפי סעיף 7(א) יחד עם סעיף 7(ג) סיפא לפקודת הסמים המסוכנים (להלן – ""האישום הראשון בכתב האישום הראשון"").",מבוא
4,SH-20-07-34771-653,"לפי האישום הראשון, בצהרי יום 21.1.20 במסגרת צו חיפוש בדירת הנאשם בנס ציונה, החזיק הנאשם את הסמים המסוכנים הבאים: בסלון הדירה, בתוך צנצנת  על השידה, סם מסוכן מסוג קנבוס במשקל של 4.59 גרם נטו לצריכה עצמית; בסלון הדירה, בתוך צנצנת על השידה, סם מסוכן מסוג קנבוס במשקל של 7.79 גרם לצריכה עצמית; בסלון בדירה בתוך קופסת פלסטיק לבנה במגירת השידה, שלוש טבליות המכילות סם מסוג MDMA שלא לצריכה עצמית; בסלון הדירה בתוך קופסה לבנה, סם מסוכן מסוג MDMA במשקל  0.7556 גרם נטו, שלא לצריכה עצמית;  בסלון הדירה, בתוך שקית במגירה, סם מסוכן מסג MDMA במשקל 0.9531 גרם נטו, שלא לצריכה עצמית; בסלון הדירה, בתוך שקית על השידה, סם מסוכן מסוג קוקאין במשקל 0.3183 גרם לצריכה עצמית; בתוך המקרר, במדף העליון, בתוך בקבוקון סם מסוכן מסוג LSD במשקל 2.80 מ""ל שלא לצריכה עצמית.",מבוא
5,SH-20-07-34771-653,"באישום בשני- בעבירה של סחר בסמים, לפי סעיף 13 יחד עם סעיף 19 לפקודת הסמים המסוכנים (להלן – ""אישום שני בכתב האישום הראשון"").",מבוא
6,SH-20-07-34771-653,"לפי האישום השני, בערב יום 16.10.18 יצרה שיר לוי קשר עם הנאשם באמצעות יישומון ווטסאפ.",מבוא
7,SH-20-07-34771-653,בין השניים היכרות קודמת.,מבוא
8,SH-20-07-34771-653,השניים נפגשו והנאשם מכר ללוי סם מסוכן מסוג קנבוס במשקל 2 גרם תמורת 200 ₪.,מבוא
9,SH-20-07-34771-653,"באישום השלישי - בעבירה של סחר בסמים, לפי סעיף 13 יחד עם סעיף 19 לפקודת הסמים המסוכנים (להלן – ""אישום שלישי בכתב האישום הראשון"").",מבוא
10,SH-20-07-34771-653,"לפי האישום השלישי, כשנה לפני יום 26.1.20 מכר הנאשם לקורל סיטבון סם מסוכן מסוג קנבוס במשקל 2 גרם תמורת 70 – 100 ₪.",מבוא
12,SH-20-07-34771-653,"באישום החמישי - בעבירה של סחר בסמים, לפי סעיף 13 יחד עם סעיף 19 לפקודת הסמים המסוכנים (להלן – ""אישום חמישי בכתב האישום הראשון"").",מבוא
13,SH-20-07-34771-653,"לפי האישום החמישי, בערב יום 20.7.18 מכר הנאשם לשיר בדיחי סם מסוכן מסוג קנבוס במשקל של 2 גרם תמורת 200 ₪.",מבוא
15,SH-20-07-34771-653,"באישום השישי - בעבירה של סחר בסמים, לפי סעיף 13 יחד עם סעיף 19 לפקודת הסמים המסוכנים (להלן – ""אישום שישי בכתב האישום הראשון"").",מבוא
16,SH-20-07-34771-653,"לפי האישום השישי, בערב יום 16.1.18 מכר הנאשם לצהאי סמין סם מסוכן מסוג קנבוס במשקל 2 גרם תמורת 200 ₪.",מבוא
17,SH-20-07-34771-653,בערב 13.2.18 מכר הנאשם לצהאי סם מסוכן מסוג קנבוס במשקל 2 גרם תמורת 200 ₪.,מבוא
19,SH-20-07-34771-653,"באישום השביעי - בריבוי עבירות של סחר בסמים, לפי סעיף 13 יחד עם סעיף 19 לפקודת הסמים המסוכנים (להלן – ""אישום שביעי בכתב האישום הראשון"").",מבוא
20,SH-20-07-34771-653,"לפי האישום השביעי, כחודש וחצי לפני 27.1.20 במספר הזדמנויות, תיאמו הנאשם ואופק פרטוש ליד מקום מגוריו של אופק.",מבוא
22,SH-20-07-34771-653,"הנאשם מסר לאופק שניים או שלושה ""פרחים"" של סם מסוכן קנבוס מסוג, בכל הזדמנות.",מבוא
23,SH-20-07-34771-653,"ביום 10.1.20 העביר אופק לנאשם סכום של 1,000 ₪ במזומן.",מבוא
24,SH-20-07-34771-653,"בצהרי יום 16.1.20 נפגשו הנאשם ואופק במועד ה""בלוק"" בתל אביב.",מבוא
25,SH-20-07-34771-653,הנאשם מכר לאופק סם מסוכן מסוג אקסטזי תמורת סכום של 50 ₪.,מבוא
26,SH-20-07-34771-653,ביום 11.1.20 מסר הנאשם לאופק סם מסוג קטאמין במשקל 2 גרם תמורת 300 ₪ לגרם.,מבוא
27,SH-20-07-34771-653,ביום 7.1.20 מסר הנאשם לאופק סם מסוכן מסוג קטאמין במשקל של גרם או שניים תמורת 300 ₪ לגרם.,מבוא
28,SH-20-07-34771-653,באמצע חודש דצמבר מכר הנאשם לאופק סם מסוכן מסוג MDMA  במשקל גרם תמורת סכום שאינו ידוע.,מבוא
29,SH-20-07-34771-653,"לפי כתב האישום השני, בערב יום 15.4.19 במהלך חיפוש בבית הנאשם בנס ציונה, לפי צו חיפוש, החזיק הנאשם את הסמים המסוכנים הבאים: בתוך כוס ניר על המדף העליון בארון חדר השינה סם מסוכן מסוג קנבוס במשקל 15.49 גרם; בתוך שקית בקופסה על המדף השני בתוך הארון סם מסוכן מסוג קנבוס במשקל 19.47 גרם נטו.",מבוא
30,SH-20-07-34771-653,"לפי הסדר הטיעון, נשלח הנאשם לעריכת תסקיר שירות מבחן בעניינו, ללא הסכמה עונשית.",מבוא
31,SH-20-07-34771-653,"בתסקירו מיום 9.11.20, ציין שירות המבחן, כי הנאשם בן 27, רווק, מתגורר בבית הוריו בנס ציונה.",תסקירי שירות מבחן
32,SH-20-07-34771-653,הנאשם עובד עם אביו.,תסקירי שירות מבחן
33,SH-20-07-34771-653,"הנאשם סיים 12 שנות לימוד ושירת שירות צבאי מלא, תחילה כלוחם ובעקבות פציעה בתפקיד הדרכה.",תסקירי שירות מבחן
34,SH-20-07-34771-653,לאחר שחרורו עבד כשנתיים בתחום מכירות רכבים.,תסקירי שירות מבחן
35,SH-20-07-34771-653,הוריו נפרדו בהיותו בגיל 11.,תסקירי שירות מבחן
36,SH-20-07-34771-653,"אביו בעל מכולת ומשווק גלידה ואמו גמלאית צה""ל.",תסקירי שירות מבחן
37,SH-20-07-34771-653,הנאשם תיאר את אמו כדמות משמעותית וקרובה.,תסקירי שירות מבחן
38,SH-20-07-34771-653,בגיל 24 נסע הנאשם לטיול במזרח ושם נחשף לסמים מסוגים שונים.,תסקירי שירות מבחן
39,SH-20-07-34771-653,"לאחר חזרתו לישראל, החל הנאשם לנהל אורח חיים התמכרותי על בסיס יומיומי.",תסקירי שירות מבחן
40,SH-20-07-34771-653,"בשנת 2018 עבר תאונת דרכים, נפצע בברכו ועבר תקופה משברית.",תסקירי שירות מבחן
41,SH-20-07-34771-653,בשנתיים האחרונות עובד הנאשם עם אביו בעסק משפחתי ולהם חנות למכירת מוצרי מזון.,תסקירי שירות מבחן
42,SH-20-07-34771-653,במקביל מנהל הנאשם אורח חיים שולי והתמכרותי לסמים.,תסקירי שירות מבחן
43,SH-20-07-34771-653,הנאשם נעדר עבר פלילי והוא לוקח אחריות על מעשיו.,תסקירי שירות מבחן
44,SH-20-07-34771-653,"לטענתו, מכר סמים מסוגים שונים לחברים קרובים וללא מטרת רווח.",תסקירי שירות מבחן
45,SH-20-07-34771-653,"עוד מסר הנאשם, כי מזה כשנה אינו צורך סמים ומבצע בדיקות שתן ללא שרידי סמים.",תסקירי שירות מבחן
46,SH-20-07-34771-653,כן תיאר עייפות ומצוקה ממצבו וניכר כי ההליך המשפטי מרתיעו.,תסקירי שירות מבחן
47,SH-20-07-34771-653,"הנאשם שולב בטיפול במרכז ""חוסן"" ביום 17.5.20.",תסקירי שירות מבחן
48,SH-20-07-34771-653,"גורמי הטיפול מסרו, כי הנאשם מתמיד בהגעתו, משתף פעולה, לוקח אחריות על התנהגותו ומתמסר להליך הטיפולי.",תסקירי שירות מבחן
49,SH-20-07-34771-653,"להתרשמות שירות המבחן, הנאשם מתפקד באופן תקין במסגרות חייו השונות, אולם מתמודד עם קשיים רגשיים לא מטופלים.",תסקירי שירות מבחן
50,SH-20-07-34771-653,"שירות המבחן לא התרשם מדפוסים עבריינים מושרשים, אולם העריך כי הנאשם מתקשה לווסת את דחפיו במצבי לחץ.",תסקירי שירות מבחן
51,SH-20-07-34771-653,"מכאן, המליץ שירות המבחן להטיל על הנאשם צו מבחן למשך שנה וחצי וצו שירות לתועלת הציבור בהיקף של 300 שעות.",תסקירי שירות מבחן
52,SH-20-07-34771-653,"בתסקיר משלים מיום 25.1.21 הוסיף שירות המבחן,  כי הנאשם ממשיך לעמוד בקשר עם גורמי הטיפול ומגיע לבדיקות שתן באופן סדיר שנמצאו ללא שרידי סמים.",תסקירי שירות מבחן
53,SH-20-07-34771-653,"הנאשם עושה מאמצים רבים לשמור על שגרת חיים תקינה ונורמטיבית, שומר על יציבות תעסוקתית ומסתייע בגורמי תמיכה משפחתיים.",תסקירי שירות מבחן
54,SH-20-07-34771-653,"הנאשם מביע מוטיבציה כנה להמשיך בהליך הטיפולי, מביע הבנה והכרה בבעייתיות שבהתנהלותו ומצליח לבחון באופן מעמיק יותר את דפוסי אישיותו אשר הובילוהו לביצוע העבירות.",תסקירי שירות מבחן
55,SH-20-07-34771-653,שירות המבחן חזר על המלצתו מיום 9.11.20.,תסקירי שירות מבחן
56,SH-20-07-34771-653,"בתסקיר אחרון מיום 24.5.21 חזר שירות המבחן על התרשמותו ממחויבות הנאשם להליך הטיפולי ומוטיבציה גבוהה לשיקום, לצד שיתוף פעולה מלא עם שירות המבחן.",תסקירי שירות מבחן
57,SH-20-07-34771-653,"מכאן, ששירות המבחן חזר פעם נוספת על המלצותיו האחרונות.",תסקירי שירות מבחן
58,SH-20-07-34771-653,"אביו של הנאשם, מר עזרי נוי, העיד לעונש ומסר, כי הנאשם עוזר לו בשיווק גלידה ובמקביל לומד נהיגה על משאית.",ראיות לעונש
59,SH-20-07-34771-653,"עוד מסר, כי הנאשם השתנה לחלוטין, הוא רגוע, עובד, משתתף בהליך הטיפולי ומוסר בדיקות שתן ללא שרידי סם.",ראיות לעונש
60,SH-20-07-34771-653,"באת כוח התביעה טענה, שכתוצאה מביצוע העבירות בהן הורשע הנאשם נפגעו הערכים החברתיים של הגנה על הציבור מפני נגע הסמים ומפני פשיעה על כל גווניה הנגרמת כתוצאה משימוש בסמים.",טענות הצדדים לעונש
61,SH-20-07-34771-653,"עוד טענה, כי יש לקחת בחשבון את הנסיבות הבאות בקביעת מתחם העונש ההולם: הנאשם ביצע ריבוי עבירות של סחר בסמים, וכן החזיק בביתו סמים מסוגים שונים.",טענות הצדדים לעונש
62,SH-20-07-34771-653,"הנאשם ביצע את העבירות מתוך בצע כסף, מכר סמים מסוגים שונים במקומות שונים וללא שהורתע.",טענות הצדדים לעונש
63,SH-20-07-34771-653,זמינות הנאשם ללקוחותיו מלמדת על חומרת  מעשיו.,טענות הצדדים לעונש
64,SH-20-07-34771-653,"מכאן טענה, כי מתחמי הענישה הם כדלקמן: באישום הראשון בכתב האישום הראשון - בין מאסר לתקופה של 8 חודשים ובין מאסר לתקופה של 18 חודשים; בכל אחד מהאישומים השני, השלישי והחמישי בכתב האישום הראשון - בין מאסר לתקופה של 6 חודשים ובין מאסר לתקופה של 12 חודשים; באישום השישי בכתב האישום הראשון - בין מאסר לתקופה של 8 חודשים ובין מאסר לתקופה של 18 חודשים; באישום השביעי בכתב האישום הראשון  - בין מאסר לתקופה של 12 חודשים ובין מאסר לתקופה של 24 חודשים; בכתב האישום השני - בין מאסר על  תנאי ובין מאסר לתקופה של מספר חודשים.",טענות הצדדים לעונש
65,SH-20-07-34771-653,"לטענת באת כוח התביעה, בנסיבות העניין, המתחם הכולל בגין שני כתבי האישום ומכלול האישומים נע מאסר לתקופה של שנתיים ובין מאסר לתקופה של ארבע שנים.",טענות הצדדים לעונש
66,SH-20-07-34771-653,"עוד הוסיפה וטענה באת כוח התביעה, כי בקביעת העונש ההולם בתוך המתחם יש לקחת בחשבון את הנסיבות הבאות שאינן קשורות בביצוע העבירות: הנאשם הודה במיוחס לו וחסך בזמן שיפוטי; הנאשם נעדר עבר פלילי.",טענות הצדדים לעונש
67,SH-20-07-34771-653,"כן טענה, כי בשל הטיפול שעבר הנאשם ושיקולי שיקום ניתן לחרוג מהמתחם ולהטיל עליו מאסר בפועל החורג מהמתחם, אולם לא די בהם כדי להביא לחריגה מהמתחם בדרך של אימוץ המלצת שירות המבחן והסתפקות בענישה שיקומית גרידא.",טענות הצדדים לעונש
68,SH-20-07-34771-653,"לאור האמור, עתרה באת כוח התביעה להטיל על הנאשם עונש הכולל מאסר בפועל – בחריגה מהמתחם - מאסר על תנאי, קנס ופסילת רישיון בפועל ועל תנאי.",טענות הצדדים לעונש
69,SH-20-07-34771-653,"בא כוח הנאשם טען, לעומת זאת, כי בקביעת מתחם העונש ההולם יש לקחת בחשבון, כי לנאשם היכרות מוקדמת עם כל הגורמים להם מכר סמים והוא ביצע את כל העסקאות על רקע חברות מבלי שהפיק מהעסקאות רווח כלשהו.",טענות הצדדים לעונש
70,SH-20-07-34771-653,"עוד טען בא כוח הנאשם, כי בקביעת העונש ההולם יש לקחת בחשבון את הנסיבות הבאות שאינן קשורות בביצוע העבירות: הנאשם גדל במשפחה נורמטיבית ויסודותיו טובים.",טענות הצדדים לעונש
71,SH-20-07-34771-653,"הנאשם סיים 12 שנות לימוד, היה מפקד ולוחם בצה""ל.",טענות הצדדים לעונש
72,SH-20-07-34771-653,"לאחר שירותו נסע לטיול במזרח, שם החל לצרוך סמים ובהמשך לכך החל לנהל אורח חיים שולי עד ביצוע העבירות מושא כתב האישום.",טענות הצדדים לעונש
73,SH-20-07-34771-653,"בה בעת, הנאשם ניצל את ההזדמנות שניתנה לו במסגרת ההליך הפלילי, עשה שינוי משמעותי בחייו, נרתם לטיפול במרכז יום במשך תקופה בלתי מבוטלת, ולאורך כל התקופה מסר בדיקות שתן שנמצאו ללא שרידי סמים.",טענות הצדדים לעונש
74,SH-20-07-34771-653,לנאשם לא נפתחו תיקים חדשים בתקופה שחלפה.,טענות הצדדים לעונש
75,SH-20-07-34771-653,"הנאשם החל לעבוד בעבודה מסודרת, בכוונתו להתחיל לימודים והוא מתרחק מחברה שולית.",טענות הצדדים לעונש
76,SH-20-07-34771-653,הנאשם לוקח אחריות על מעשיו ומביע חרטה.,טענות הצדדים לעונש
77,SH-20-07-34771-653,"מכאן העריך שירות המבחן, כי הנאשם נעדר דפוסים עבריינים מושרשים ובא בהמלצה לסיים ההליך באפיק שיקומי בלבד.",טענות הצדדים לעונש
78,SH-20-07-34771-653,"לטענת בא כוח הנאשם, בנסיבות אלו, אין לגדוע את ההליך הטיפולי אשר יסוכל אם יוטל על הנאשם עונש של מאסר.",טענות הצדדים לעונש
79,SH-20-07-34771-653,"עוד הוסיף, כי לא ניתן להתעלם מהמאמץ השיקומי שהשקיעו רשויות הטיפול והנאשם עצמו במטרה להעלותו על דרך המלך.",טענות הצדדים לעונש
80,SH-20-07-34771-653,"כן ציין, כי גם התביעה עתרה לדחיית הדיון, כדי לעקוב אחר התקדמות הנאשם בהליך הטיפולי, ומכאן הביע תמיהה על עמדתה להטלת מאסר בפועל.",טענות הצדדים לעונש
81,SH-20-07-34771-653,"מכאן, עתר בא כוח הנאשם לאמץ את המלצת שירות המבחן במלואה ולסיים ההליך באפיק שיקומי בלבד.",טענות הצדדים לעונש
82,SH-20-07-34771-653,"כן עתר שלא לפסול את רישיונו של הנאשם בפועל, הואיל והנאשם עובד בקו חלוקה וזקוק לשם כך לרישיון נהיגה.",טענות הצדדים לעונש
83,SH-20-07-34771-653,"גם אין היגיון, לטענתו, בפסילת רישיון בפועל, כאשר הנאשם מוסר כל העת בדיקות שתן ללא שרידי סמים.",טענות הצדדים לעונש
84,SH-20-07-34771-653,בדברו האחרון הביע הנאשם צער וחרטה על מעשיו.,טענות הצדדים לעונש
85,SH-20-07-34771-653,"לדבריו, ההליך הפלילי שינה את חייו מקצה לקצה, הוא מבקש להמשיך לעבוד, ללמוד ולהתפתח.",טענות הצדדים לעונש
86,SH-20-07-34771-653,"בקביעת מתחם העונש ההולם את מעשי העבירות אותן ביצע הנאשם יתחשב בית המשפט בערך החברתי הנפגע מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירות.",דיון והכרעה 
87,SH-20-07-34771-653,במעשיו פגע הנאשם בערכים החברתיים של הגנה על בריאותו ושלומו הפיזי והנפשי של הציבור מפני נזקים הנגרמים כתוצאה משימוש בסמים והשפעתם הממכרת וההרסנית.,דיון והכרעה 
88,SH-20-07-34771-653,"לצד זאת, עומדים ההגנה על הציבור מפני נזקים עקיפים הנגרמים כתוצאה מעבריינות הנלווית לשימוש בסמים.",דיון והכרעה 
89,SH-20-07-34771-653,"בעבירות סמים, יש להתאים את העונש לחומרת המעשים שתיבחן בהתאם לאופי העבירה, חלקו של הנאשם בביצועה, סוג הסם וכמותו.",דיון והכרעה 
90,SH-20-07-34771-653,"נבחן, אפוא, את רמת הפגיעה בערכים החברתיים ביחס לכל אחד מהאישומים.",דיון והכרעה 
91,SH-20-07-34771-653,הפגיעה בערכים החברתיים כתוצאה מביצוע העבירה מושא האישום הראשון בכתב האישום הראשון היא בינונית.,דיון והכרעה 
92,SH-20-07-34771-653,"הנאשם החזיק סמים מסוג קנבוס לצריכה עצמית במשקל 12.38 גרם נטו, וכן סם מסוג קוקאין במשקל 0.3183 גרם.",דיון והכרעה 
93,SH-20-07-34771-653,"אולם, לצד זאת החזיק גם סמים שלא לצריכה עצמית, לרבות שלוש טבליות סם מסוג MDMA, סם מסוג MDMA במשקל 1.7087 גרם, וסם מסוג LSD במשקל 2.8 מ""ל.",דיון והכרעה 
94,SH-20-07-34771-653,"מדובר בהחזקה של סמים מסוגים שונים ובמשקלים, שאמנם אינה גבוהים במיוחד, אולם גם אינם מזעריים.",דיון והכרעה 
95,SH-20-07-34771-653,"הפגיעה בערכים החברתיים כתוצאה מביצוע העבירות מושא כל אחד מהאישומים השני, השלישי, החמישי והשישי בכתב האישום הראשון היא נמוכה עד בינונית.",דיון והכרעה 
96,SH-20-07-34771-653,בכל אחד מהאישומים מדובר במכירה אחת בלבד של סם מסוג קנבוס במשקל של 2 גרם תמורת 200 ₪.,דיון והכרעה 
97,SH-20-07-34771-653,המדובר במכירה סמים קלים במשקל קטן ורוב המכירות הן למכרים ולחברים.,דיון והכרעה 
98,SH-20-07-34771-653,הפגיעה בערכים החברתיים כתוצאה מביצוע העבירות מושא האישום השביעי כתב האישום הראשון היא בינונית.,דיון והכרעה 
99,SH-20-07-34771-653,"הנאשם ביצע ריבוי עבירות של סחר בסמים מסוגים שונים: במספר הזדמנויות שניים או שלושה ""פרחי"" סם מסוג קנבוס; הנאשם מכר סם מסוג אקסטזי תמורת 50 ₪; כן מכר סם מסוג קטאמין במשקל של גרם או שניים תמורת 300 ₪ לכל גרם; עוד מכר סם מסוג MDMA במשקל גרם תמורת מחיר שאינו ידוע.",דיון והכרעה 
100,SH-20-07-34771-653,"אכן, מדובר במכירה של סמים מסוגים שונים ובמספר הזדמנויות, אולם בכל המקרים מדובר בכמויות קטנות ובסכומים נמוכים שקיבל הנאשם בתמורה.",דיון והכרעה 
101,SH-20-07-34771-653,הפגיעה בערכים החברתיים כתוצאה מביצוע העבירה מושא כתב האישום השני היא נמוכה.,דיון והכרעה 
102,SH-20-07-34771-653,הנאשם החזיק בסם מסוג קנבוס לצריכה עצמית במשקל 34.96 גרם.,דיון והכרעה 
103,SH-20-07-34771-653,"מטבע הדברים, מלאכת גזירת העונש עת עסקינן במספר אישומים, שחלקם כולל עבירות שונות, ופגיעה במידה שונה בערכים החברתיים – אינו קל.",דיון והכרעה 
104,SH-20-07-34771-653,"כך במיוחד, עת נקבע מתחם שונה לכל אישום ואישום, כמו במקרה הנדון.",דיון והכרעה 
105,SH-20-07-34771-653,"אולם, כמצוות המחוקק, יש לקבוע מתחם ענישה אחד לכל אירוע ואירוע, ולא לקבוע מתחם כולל אחד בגין כל האישומים, כפי שעתרה התביעה (סעיף 40יג (א) ו-(ב) לחוק העונשין).",דיון והכרעה 
106,SH-20-07-34771-653,"לאור האמור, ובהתחשב בנסיבות ביצוע העבירות ובמדיניות הענישה, מתחמי הענישה הם כדלקמן: באישום הראשון בכתב האישום הראשון - בין מאסר קצר ובין מאסר לתקופה של 12 חודשים, לצד ענישה נלווית; בכל אחד מהאישומים השני והשלישי, החמישי והשישי - בין מאסר על תנאי ובין מאסר לתקופה של 6 חודשים, לצד ענישה נלווית; באישום השביעי - בין מאסר לתקופה של 6 חודשים, שיכול ויבוצע בדרך של עבודות שירות, ובין מאסר לתקופה של 18 חודשים, לצד ענישה נלווית; בכתב האישום השני, בין מאסר על תנאי ובין מאסר לתקופה קצרה, לצד ענישה נלווית.",דיון והכרעה 
107,SH-20-07-34771-653,העונש ההולם בתוך המתחמים,דיון והכרעה 
108,SH-20-07-34771-653,בקביעת העונש ההולם בתוך המתחמים לקחתי בחשבון את הנסיבות הבאות אשר אינן קשורות בביצוע העבירות:,דיון והכרעה 
109,SH-20-07-34771-653,"לזכותו של הנאשם עומדת הודאתו במיוחס, נטילת אחריות, הבעת חרטה וחסכון בשמיעת עדויות; הנאשם נעדר עבר פלילי והוא לא שב לבצע עבירות נוספות; הנאשם סיים 12 שנות לימוד ושירת שירות הצבאי מלא במהלכו קיבל תעודות הוקרה (ענ/1); הנאשם מנהל עתה אורח חיים תקין ונורמטיבי.",דיון והכרעה 
110,SH-20-07-34771-653,"הוא עובד עם אביו בחנות למוצרי מזון, נרשם למכללת פסגות (ענ/2), וכן לומד נהיגה על משאית (ענ/3); אביו של הנאשם העיד לעונש ומסר כי הנאשם עבר שינוי מקצה לקצה; הנאשם היה עצור במשך כשבוע והיה נתון בתנאים מגבילים במשך תקופה בלתי מבוטלת.",דיון והכרעה 
111,SH-20-07-34771-653,"בעניינו של הנאשם הוגשו שני תסקירים מהם עולה, כי הנאשם החל לצרוך סמים במהלך טיול בחו""ל והוא החל לנהל אורח חיים התמכרותי לאחר שחזר.",דיון והכרעה 
112,SH-20-07-34771-653,בעקבות מעצרו נגמל הנאשם מסמים ולאורך תקופה מסר בדיקות שתן שבועיות ללא סימני סם.,דיון והכרעה 
113,SH-20-07-34771-653,התסקירים גם מלמדים על ההליך הטיפולי שאליו נרתם הנאשם במרכז חוסן.,דיון והכרעה 
114,SH-20-07-34771-653,"להתרשמות שירות מבחן, הנאשם נעדר דפוסים עבריינים והוא עושה מאמצים רבים לניהול אורח חיים נורמטיבי, תוך שמירה על יציבות תעסוקתית; שירות המבחן גם התרשם כי ההליך הפלילי מרתיע את הנאשם.",דיון והכרעה 
115,SH-20-07-34771-653,"למעשה, גם התביעה הסכימה כי יש מקום לסטות ממתחמי הענישה בשל שיקולי שיקום, לפי סעיף 40ד לחוק העונשין.",דיון והכרעה 
116,SH-20-07-34771-653,המחלוקת בין הצדדים היא בדבר מידת הסטייה המתבקשת.,דיון והכרעה 
117,SH-20-07-34771-653,ביישום מבחנים אלו על ענייננו עולות המסקנות הבאות: הונחה תשתית ממשית בדבר שיקומו של הנאשם.,דיון והכרעה 
118,SH-20-07-34771-653,"תסקירי שירות המבחן מגלים, כי לא זו בלבד שהנאשם הביע מוטיבציה גבוהה להיגמל מסמים, אלא שגם נרתם להליך שיקומי מוצלח.",דיון והכרעה 
119,SH-20-07-34771-653,במשך תקופה ממושכת מסר בדיקות שתן ללא שרידי סם.,דיון והכרעה 
120,SH-20-07-34771-653,"שיקומו של הנאשם בא לידי ביטוי לא רק בגמילה מסמים והעובדה כי לא שב לבצע עבירות נוספות, אלא בעיקר בהירתמות לחיים נורמטיביים ויצרניים, הכוללים תעסוקה וחזרה למוטב.",דיון והכרעה 
121,SH-20-07-34771-653,"מכאן, שיש מקום לחריגה משמעותית מהעונש ההולם העולה מהצטברות מתחמי הענישה.",דיון והכרעה 
122,SH-20-07-34771-653,חריגה כזאת תשרת הן את האינטרס הציבורי שבשיקום עבריינים והן את האינטרס האישי של הנאשם.,דיון והכרעה 
123,SH-20-07-34771-653,"בה בעת, אין מקום לאמץ את המלצת שירות המבחן במלואה ולסיים ההליך באפיק שיקומי הכולל אך ענישה שיקומית, משום שעונש זה אינו הולם את חומרתן המצטברת של העבירות בהן הורשע הנאשם ואת הצורך לשמור על הלימה בין מעשיו של הנאשם ובין העונש שיוטל.",דיון והכרעה 
124,SH-20-07-34771-653,"ערה אני לכך, כי הטלת מאסר בדרך של עבודות שירות עלולה לפגוע בתעסוקתו, אולם שיקול זה אינו עומד כשלעצמו.",דיון והכרעה 
125,SH-20-07-34771-653,"על מנת שהפגיעה תהיה מינימאלית, עבודות השירות יבוצעו אחר הצהריים ובהיקף שלא יעלה על 6.5 שעות.",דיון והכרעה 
126,SH-20-07-34771-653,"לאור אמור, יש להטיל על הנאשם עונש הכולל מאסר שיכול ויבוצע בדרך של עבודות שירות, מאסרים על תנאי, קנס ופסילת רישיון על תנאי.",דיון והכרעה 
127,SH-20-07-34771-653,"לא מצאתי מקום לפסילת רישיון הנהיגה של הנאשם בפועל, בשל ההליך השיקומי המוצלח אליו נרתם, העובדה כי הפסיק את צריכת הסמים והצורך של הנאשם ברישיון לצורך תעסוקתו.",דיון והכרעה 
128,SH-20-07-34771-653,לפי חוות דעת הממונה על עבודות שירות מיום 19.5.21 הנאשם נמצא מתאים לעבודות שירות.,דיון והכרעה 
129,SH-20-07-34771-653,"לא מצאתי מקום להיעתר לעתירת התביעה בדבר חילוט סכום של 9,150 ₪ ו-4 טלפונים, אשר הועלתה על ידי התביעה אך במועד שנקבע למתן גזר הדין.",דיון והכרעה 
130,SH-20-07-34771-653,"ראשית, משום שהתביעה לא ביקשה להכריז על הנאשם כסוחר סמים טרם הכרעת הדין; שנית, משום שלא הונחה תשתית מספקת על ידי התביעה לעתירה זו; שלישית, משום הליך השיקום שעבר הנאשם; ורביעית, בשל השלב בו הועלתה – במועד מתן גזר הדין.",דיון והכרעה 
131,SH-20-07-34771-653,"לפיכך, אני גוזרת על הנאשם את העונשים הבאים:",סוף דבר 
132,SH-20-07-34771-653,"מאסר לתקופה של 9 חודשים, שיבוצע בדרך של עבודות שירות בהתאם לחוות דעת הממונה מיום 19.5.21.",סוף דבר 
133,SH-20-07-34771-653,הנאשם יחל את עבודות השירות ביום 11.8.21.,סוף דבר 
134,SH-20-07-34771-653,הנאשם יבצע את עבודות השירות אחר הצהריים ובהיקף של 6.5 שעות.,סוף דבר 
135,SH-20-07-34771-653,מובהר לנאשם כי כל חריגה מהוראות הממונה עלולה להוביל לנשיאת המאסר בפועל;,סוף דבר 
136,SH-20-07-34771-653,"מאסר על תנאי לתקופה של  6 חודשים, והתנאי הוא שבמשך 3 שנים מהיום לא יעבור כל עבירה מסוג פשע לפי פקודת הסמים המסוכנים;",סוף דבר 
137,SH-20-07-34771-653,"מאסר על תנאי לתקופה של 3 חודשים, והתנאי הוא שבמשך שנתיים מהיום לא יעבור כל עבירה מסוג עוון לפי פקודת הסמים המסוכנים;",סוף דבר 
138,SH-20-07-34771-653,צו מבחן למשך שנה וחצי.,סוף דבר 
139,SH-20-07-34771-653,רשמתי לפניי את נכונות הנאשם לבצע את צו המבחן.,סוף דבר 
140,SH-20-07-34771-653,"מובהר בזאת, כי כל חריגה מהוראות שירות המבחן עלולה להוביל לביטול גזר דינו וגזירת דינו מחדש;",סוף דבר 
141,SH-20-07-34771-653,"קנס בסכום של 2,000 ₪ או 20 ימי מאסר תמורתו, הנאשם ישלם את הקנס ב-5 תשלומים שווים ורצופים, הראשון לא יאוחר מיום 1.7.21 והיתרה עד ל-1 לכל חודש קלנדרי שלאחר מכן;",סוף דבר 
142,SH-20-07-34771-653,"אני פוסלת את הנאשם מלקבל או מלהחזיק רישיון נהיגה לתקופה של 6 חודשים, אם בתוך תקופה בת שלוש שנים מהיום יעבור עבירה מהסוג בה הורשע בתיק זה.",סוף דבר 
143,SH-20-07-34771-653,ניתן צו להשמדת הסמים.,סוף דבר 
144,SH-20-07-34771-653,"המוצגים התפוסים יוחזרו לבעליהם, בכפוף לכל דין.",סוף דבר 
145,SH-20-07-34771-653,5129371עותק גזר הדין יועבר לממונה על עבודות שירות ולשירות המבחן.,סוף דבר 
146,SH-20-07-34771-653,זכות ערעור כחוק תוך 45 ימים.,סוף דבר 
147,SH-20-07-34771-653,"ניתן היום, י""ט סיוון תשפ""א, 30 מאי 2021, בהעדר הצדדים.",סוף דבר 
148,SH-20-07-34771-653,5129371   					חתימה,סוף דבר 
