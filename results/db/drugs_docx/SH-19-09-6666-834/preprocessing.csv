,verdict,text,part
0,SH-19-09-6666-834,בית משפט השלום בנצרת,nothing
2,SH-19-09-6666-834,"תפ""ק 6666-09-19 מדינת ישראל נ' לבדב",nothing
3,SH-19-09-6666-834,תיק חיצוני: 10289/2018,nothing
6,SH-19-09-6666-834,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",מקסים לבדב
7,SH-19-09-6666-834,"חוק סדר הדין הפלילי [נוסח משולב], תשמ""ב-1982: סע'  192א",מקסים לבדב
8,SH-19-09-6666-834,"הנאשם הורשע על-פי הודאתו בכתב אישום המייחס לו החזקת סמים שלא לצריכה עצמית – לפי סעיף 7(א) + 7(ג) סיפא לפקודת הסמים המסוכנים (נוסח חדש), תשל""ג-1973.",כתב אישום ורקע 
9,SH-19-09-6666-834,"בכתב האישום צוין ביום 15.2.18, בשעה 14:00 לערך, החזיק הנאשם בבית 14 טבליות של סם מסוכן מסוג MDMA, 5.017 גרם נטו של MDMA וכן 4.82 נטו של סם מסוכן מסוג חשיש.",כתב אישום ורקע 
10,SH-19-09-6666-834,"במסגרת הסדר הטיעון, עליו הודיעו הצדדים ביום 12.1.20, הוסכם כי הנאשם יודה בכתב האישום, יורשע בעבירה המיוחסת לו, ויופנה לשירות המבחן לקבלת תסקיר, אשר יבחן, בין היתר, את שאלת ההרשעה בדין.",כתב אישום ורקע 
11,SH-19-09-6666-834,"לאחר מכן, הצדדים יטענו באופן חופשי.",כתב אישום ורקע 
12,SH-19-09-6666-834,"שירות המבחן המליץ על ביטול הרשעתו של הנאשם בדין, וכן על הטלת צו מבחן למשך 12 חודשים, וצו של""צ בהיקף של 140 שעות, ענישה שיש בה, לדעת שירות המבחן, לעמת את הנאשם עם חומרת מעשיו והשלכותיהם, ויחד עם זאת, תאפשר לו את המשך התפתחותו המקצועית והאישית.",תסקירי שירות המבחן
13,SH-19-09-6666-834,"בהתאם לתסקיר מיום 23.7.20, הנאשם בן 43, תושב אחוזת ברק, נשוי ואב לשלושה ילדים בגילאים 3- 14.",תסקירי שירות המבחן
14,SH-19-09-6666-834,"עלה לישראל לבדו מרוסיה, בגיל 19.",תסקירי שירות המבחן
15,SH-19-09-6666-834,משפחת המוצא שלו עלתה כארבע שנים אחריו.,תסקירי שירות המבחן
16,SH-19-09-6666-834,מזה עשר שנים עובד הנאשם באופן שאינו רציף בחברת החשמל.,תסקירי שירות המבחן
17,SH-19-09-6666-834,"הוריו גרושים, והוא להם הבן הבכור.",תסקירי שירות המבחן
18,SH-19-09-6666-834,הנאשם תיאר יחסים קרובים ותומכים עם בני משפחתו.,תסקירי שירות המבחן
19,SH-19-09-6666-834,אשתו של הנאשם עובדת כאחות בבית חולים.,תסקירי שירות המבחן
20,SH-19-09-6666-834,"הנאשם סיים תשע שנות לימוד ברוסיה, והשתלב שם בלימודים במכללה,  אותם הפסיק בשל עלייתו ארצה.",תסקירי שירות המבחן
21,SH-19-09-6666-834,"לאחר הגעתו לארץ, התגורר בקיבוץ והתגייס לצה""ל.",תסקירי שירות המבחן
22,SH-19-09-6666-834,סיים שירות צבאי מלא כמכונאי רכב.,תסקירי שירות המבחן
23,SH-19-09-6666-834,"לדבריו, במהלך השירות נשפט בגין עריקות ונדון לחודשיים מאסר בכלא צבאי.",תסקירי שירות המבחן
24,SH-19-09-6666-834,"לדברי הנאשם, הוא עבר אז תקופה קשה מבחינה נפשית ולכן נעדר מהשירות.",תסקירי שירות המבחן
25,SH-19-09-6666-834,"בשנת 2000 סיים הנאשם לימודי חשמלאות, ומאז עוסק בתחום זה בחברת חשמל ובמפעלים נוספים.",תסקירי שירות המבחן
26,SH-19-09-6666-834,הנאשם מסר לשירות המבחן כי נחשף לראשונה לשימוש במריחואנה ברוסיה כשהיה בן 14.,תסקירי שירות המבחן
27,SH-19-09-6666-834,"מאז, עשה שימוש בה מדי פעם, בנסיבות חברתיות.",תסקירי שירות המבחן
28,SH-19-09-6666-834,"כן ניסה להשתמש ב-MDMA, לאחר שקיבל משלוח אותו הזמין מחו""ל.",תסקירי שירות המבחן
29,SH-19-09-6666-834,"לטענת הנאשם, הוא נקי משימוש בסמים מזה כשנתיים.",תסקירי שירות המבחן
30,SH-19-09-6666-834,בדיקת שתן אחת אותה מסר בשירות המבחן נמצא כמכילה שרידי קנאביס.,תסקירי שירות המבחן
31,SH-19-09-6666-834,"בתגובה לכך מסר הנאשם כי מדובר בטעות, ולטענתו הוא נקי באופן מלא מזה כשנתיים, כאמור.",תסקירי שירות המבחן
32,SH-19-09-6666-834,"בשל שביתת העו""ס נבצר משירות המבחן להזמין הנאשם לבדיקת שתן נוספת.",תסקירי שירות המבחן
33,SH-19-09-6666-834,אין לנאשם הרשעות קודמות בפלילים.,תסקירי שירות המבחן
34,SH-19-09-6666-834,"בהתייחסו לעבירה בה הורשע, נטל הנאשם אחריות מלאה על מעשיו, וביטא צער וחרטה.",תסקירי שירות המבחן
35,SH-19-09-6666-834,"לדבריו, באותה תקופה התמודד עם קשיים הקשורים באובדן מקום העבודה בחברת חשמל, וקושי להסתגל למקומות עבודה אחרים בהם השתלב.",תסקירי שירות המבחן
36,SH-19-09-6666-834,"כן, חש קשיים פיזיים שנבעו ממחלת צהבת ומכאבי גב מהם סבל.",תסקירי שירות המבחן
37,SH-19-09-6666-834,הנאשם חיפש באמצעות האינטרנט לרכוש סמים במטרה להקל על מצבו הפיזי והנפשי.,תסקירי שירות המבחן
38,SH-19-09-6666-834,"הוא הזמין מספר פעמים כמויות סמים קטנות, וקיבל את הזמנותיו בסמוך לפני החיפוש שבוצע בביתו.",תסקירי שירות המבחן
39,SH-19-09-6666-834,"זמן קצר לאחר מכן אף קיבל חבילה נוספת, אותה מסר באופן מיידי לתחנת המשטרה.",תסקירי שירות המבחן
40,SH-19-09-6666-834,הנאשם ביטא חרטה עמוקה על מעשיו ותובנה לגבי השלכות התנהלותו.,תסקירי שירות המבחן
41,SH-19-09-6666-834,"שירות המבחן התרשם כי הנאשם פעל מתוך מצוקה נפשית ופיזית, וללא חשיבה על השלכות מעשיו.",תסקירי שירות המבחן
42,SH-19-09-6666-834,התנהלותו מבטאת קושי בהתמודדות עם מצבי לחץ.,תסקירי שירות המבחן
43,SH-19-09-6666-834,"מאידך, התרשם שירות המבחן כי הנאשם הוא אדם יציב, בעל יכולות אישיות גבוהות, המנהל אורח חיים נורמטיבי ופרודוקטיבי, ללא קשיי הסתגלות למסגרות, ללא מעורבות קודמת בפלילים, ללא דפוסים עברייניים מושרשים, בעל גורמי תמיכה משמעותיים בסביבתו, המגלה אחריות לתפקידיו.",תסקירי שירות המבחן
44,SH-19-09-6666-834,"הנאשם נטל אחריות מלאה, ביטא חרטה בגין בחירותיו ותובנה לנזק שעלול להיגרם בגינן.",תסקירי שירות המבחן
45,SH-19-09-6666-834,הובא הרושם כי הנאשם פעל מתוך מצוקה.,תסקירי שירות המבחן
46,SH-19-09-6666-834,"שירות המבחן לא התרשם מקיומה של נזקקות טיפולית, וצויין כי ניכר שהנאשם מבין כיום את המניעים לבחירותיו, וההליכים נגדו מהווים גורם מרתיע משמעותי כך שהנאשם הפיק את הלקח הנדרש.",תסקירי שירות המבחן
47,SH-19-09-6666-834,שירות המבחן התרשם מקיומו של סיכון נמוך להישנות ביצוע עבירות.,תסקירי שירות המבחן
48,SH-19-09-6666-834,"יחד עם זאת, בשל מסירת בדיקת שתן חיובית, ביקש שירות המבחן דחייה של הדיון בעניינו.",תסקירי שירות המבחן
49,SH-19-09-6666-834,"מתסקיר סופי מיום 13.10.20 עולה כי בתקופת הדחייה, לא נפתחו נגד הנאשם תיקים נוספים, וכן הנאשם מסר מספר בדיקות שתן שנמצאו כולן נקיות משרידי סם.",תסקירי שירות המבחן
50,SH-19-09-6666-834,"שירות המבחן התרשם כי הנאשם אינו מכור פעיל לסמים, ואינו תלוי בסמים, וכי אין לו דפוסים עבריינים מושרשים והוא למד את הלקח הנדרש ומבין את משמעות מעשיו, חומרתם והסיכון שגרם בהם.",תסקירי שירות המבחן
51,SH-19-09-6666-834,"הנאשם הביע בפני שירות המבחן חשש כי במידה ויורשע בדין תיפגע באופן משמעותי יכולתו להתקדם במקום עבודתו בחברת החשמל, ולהתפתח מקצועית ואישית בתחום זה.",תסקירי שירות המבחן
52,SH-19-09-6666-834,"נוכח נטילת האחריות המלאה, החרטה העמוקה שהביע הנאשם, ויתר המאפיינים, הביע שירות המבחן חשש כי הרשעתו של הנאשם בדין תסכן את עתידו ותטיל בו סטיגמה עבריינית.",תסקירי שירות המבחן
53,SH-19-09-6666-834,"לפיכך, הומלץ על ביטול הרשעתו של הנאשם, על הטלת צו מבחן למשך 12 חודשים במהלכם יהיה הנאשם נתון בפיקוח שירות המבחן, וכן צו של""צ בהיקף של 140 שעות, ענישה אשר לדעת שירות המבחן תפגיש את הנאשם עם חומרת מעשיו והשלכותיהם, ולצד זאת תאפשר לו את המשך התפתחותו המקצועית והאישית.",תסקירי שירות המבחן
54,SH-19-09-6666-834,"ביום 18.10.20, טענו הצדדים לעונש בעל-פה, בפניי.",טיעוני הצדדים לעונש
55,SH-19-09-6666-834,"טיעוני ב""כ המאשימה",טיעוני הצדדים לעונש
56,SH-19-09-6666-834,"ב""כ המאשימה טען כי מתחם העונש ההולם בנסיבות ביצוע העבירות, נע בין 6 חודשי מאסר שיכול וירוצו בעבודות שירות לבין 12 חודשי מאסר, וביקש להטיל על הנאשם עונש המצוי ברף התחתון של מתחם העונש ההולם, קרי 6 חודשי עבודות שירות, בכפוף לחוות-דעת הממונה, בצירוף מאסר על-תנאי, קנס, פסילת רישיון בפועל ופסילה על-תנאי.",טיעוני הצדדים לעונש
57,SH-19-09-6666-834,"נטען, כי מעשי הנאשם פגעו בערכים מוגנים של שמירה על בריאות הציבור מפני נגע הסמים.",טיעוני הצדדים לעונש
58,SH-19-09-6666-834,בביתו של הנאשם נתפסו שני סוגי סם.,טיעוני הצדדים לעונש
59,SH-19-09-6666-834,"הנאשם, אמנם נטל אחריות, הודה בהזדמנות הראשונה, הוא ללא עבר פלילי, ותסקיר שירות המבחן בעניינו חיובי, אולם התסקיר אינו מציג בעניינו שיקולים משמעותיים לטובת העדפת הפן השיקומי, חריגה ממתחם העונש ההולם, ואף אין כל ראיה לפגיעה קונקרטית בעתידו במידה ויורשע, ולכן ביקש ב""כ המאשימה להותיר את הרשעתו בדין על כנה.",טיעוני הצדדים לעונש
60,SH-19-09-6666-834,"ב""כ הנאשם ביקש להימנע מהרשעתו של הנאשם בדין, ולאמץ את המלצות תסקיר שירות המבחן בעניינו.",טיעוני הצדדים לעונש
61,SH-19-09-6666-834,"צויין כי הנאשם נטל אחריות מלאה על מעשיו וביטא חרטה עמוקה, ואף כי הודה בהזדמנות הראשונה בכתב האישום ללא כל תיקון.",טיעוני הצדדים לעונש
62,SH-19-09-6666-834,"הנאשם החל תהליך בבית המשפט הקהילתי, אך נאלץ לקטוע אותו כאשר עלה חשש לאיבוד מקום העבודה בשל אינטנסיביות ההליך.",טיעוני הצדדים לעונש
63,SH-19-09-6666-834,"צויין כי הנאשם שיתף פעולה באופן מלא עם הרשויות, ואף מסר למשטרה מעטפה ובה משלוח סם אותו קיבל לאחר שבוצע החיפוש בביתו, מיוזמתו.",טיעוני הצדדים לעונש
64,SH-19-09-6666-834,זוהי הסתבכותו הראשונה עם החוק.,טיעוני הצדדים לעונש
65,SH-19-09-6666-834,את העבירה ביצע הנאשם בתקופה שבה חש במצב ירוד מבחינה פיזית ונפשית.,טיעוני הצדדים לעונש
66,SH-19-09-6666-834,"הוא הזמין כמות קטנה של סם במספר הזמנות, אך פתח אותן במקביל, עשה שימוש חד פעמי בסם, ולא עשה בו שימוש נוסף.",טיעוני הצדדים לעונש
67,SH-19-09-6666-834,"הנאשם כיום נקי מסמים, ושירות המבחן לא התרשם מקיומה של התמכרות או תלות בסם.",טיעוני הצדדים לעונש
68,SH-19-09-6666-834,לאורך תקופה של מספר חודשים מסר הנאשם מספר בדיקות שתן נקיות בשירות המבחן.,טיעוני הצדדים לעונש
69,SH-19-09-6666-834,"ב""כ הנאשם טען עוד כי הנאשם אדם נורמטיבי, אב לשלושה ילדים, שפרנסתם מוטלת על כתפיו, הוא עובד בחברת החשמל, ונוסע מדי יום לפרויקטים אותם מבצע במרכז הארץ על מנת להתפרנס.",טיעוני הצדדים לעונש
70,SH-19-09-6666-834,נסיבות חייו אינן פשוטות ופורטו בתסקיר שירות המבחן.,טיעוני הצדדים לעונש
71,SH-19-09-6666-834,שירות המבחן המליץ על ביטול ההרשעה וכן קבע כי הסיכון להישנות עבירות נוספות בעתיד הנו נמוך.,טיעוני הצדדים לעונש
72,SH-19-09-6666-834,"לנאשם רישיון כחשמלאי מוסמך, הוא פוטר בעבר מחברת חשמל משום שלא ניתנה לו קביעות, וכאשר גויס לחברת חשמל פעם נוספת נדרש לעמוד בתנאי סיווג ביטחוני, בהם נתן למעסיק הרשאה לעיין בגיליון הרישום הפלילי.",טיעוני הצדדים לעונש
73,SH-19-09-6666-834,"נטען כי הנאשם, אם יפוטר, לא יוכל לכלכל את משפחתו.",טיעוני הצדדים לעונש
74,SH-19-09-6666-834,"הובא כי בשנת 2021 עתיד הנאשם לחדש את רישיון החשמלאי שלו, והמשך גם העסקתו בחברת חשמל תיבחן מחדש, והרשעה עלולה לפגוע בעיסוקו ובשיקומו, בפרט אם תישלל ממנו האפשרות להמשיך ולעבוד בחברת חשמל.",טיעוני הצדדים לעונש
75,SH-19-09-6666-834,"הסנגור הפנה לפסיקה ממנה עולה לטענתו, כי במקרים בהם הוחזקו סמים, מאותו סוג, ואף בכמויות גבוהות יותר, ביטלו בתי המשפט את ההרשעה, וכן הפנה לפסיקה בעבירות אחרות, בה בוטלה הרשעתם של נאשמים בנסיבות תעסוקתיות דומות.",טיעוני הצדדים לעונש
76,SH-19-09-6666-834,"הנאשם מסר לבית-המשפט כי מסוף שנת 2017, הוא משמש כעובד ארעי בחברת חשמל, במשרה מלאה, במסגרת חוזה העסקה למשך 5 שנים, שבסופו ניתנת קביעות או תופסק עבודתו.",טיעוני הצדדים לעונש
77,SH-19-09-6666-834,"הנאשם מסר כי טעה בהסתבכותו עקב תקופה קשה מבחינה בריאותית, בה גם עבר טיפולים רפואיים, וכי הוא מבקש הזדמנות להמשיך לחיות חיים נורמטיביים.",טיעוני הצדדים לעונש
78,SH-19-09-6666-834,"הכלל בהליך הפלילי הוא כי נאשם בגיר, שהוכחה אשמתו - יורשע בדין.",שאלת ההרשעה בדין
79,SH-19-09-6666-834,"הימנעות מהרשעה הינה חריג לכלל, שהנו מוצדק רק במקרים נדירים וחריגים, בהם אין יחס סביר בין הנזק הצפוי לנאשם מן ההרשעה, אשר יש לקבוע כי הוא ממשי וחריף, לבין היעדר חומרתה של העבירה, שניתן להימנע מהרשעת מבצעה, מבלי שהדבר יפגע באינטרס הציבורי ובערך המוגן.",שאלת ההרשעה בדין
80,SH-19-09-6666-834,"לאור האמור לעיל, ניתן לומר כי השאלה אם ניתן להימנע מהרשעת נאשם נענית תוך איזון הדדי בין שני שיקולים שמשקלם משפיע זה על זה – ככל שהעבירה חמורה יותר, נסיבותיה קשות, ופגיעתה בערכים ובמוסכמות החברתיות גבוהה יותר, אזי הימנעות מהרשעה של מבצעה תהיה פחות סבירה ומוצדקת, ותתאפשר, אם בכלל, רק מקום בו תוכח פגיעה ניכרת וקשה בעתידו של הנאשם.",שאלת ההרשעה בדין
81,SH-19-09-6666-834,"הנאשם הורשע בעבירה של החזקת סמים מסוכנים שלא לצריכה עצמית, לאחר שנמצא מחזיק בביתו, סמים מסוכנים מסוג MDMA וחשיש.",שאלת ההרשעה בדין
82,SH-19-09-6666-834,"כמויות הסם אינם בטלות, והן עולות משמעותית על הכמויות שנקבעו בחוק ככאלה המעידות על החזקה עצמית, ואולם יחד עם זאת אין מדובר בכמויות גדולות במיוחד, הנאשם החזיק ב-14 טבליות MDMA, ב-5.017 גרם MDMA וב-4.82 גרם חשיש.",שאלת ההרשעה בדין
83,SH-19-09-6666-834,"שימוש בסמים, ואפילו אלה המסווגים ""קלים"", עלול, כפי שנקבע בהחלטות ובפסקי דין רבים, לשבש את בריאותם ושגרת חייהם של הצרכנים, ליצור תלות והתמכרות, ולהביא להתדרדרות לשימוש בסמים קשים יותר.",שאלת ההרשעה בדין
84,SH-19-09-6666-834,"אין להקל ראש בהחזקת סמים מסוגים שונים, לרבות סמי הזייה כמו כאן, שפגיעתם עלולה להיות קשה, ואולם כאמור, אין מדובר בכמות גדולה מאד של סמים.",שאלת ההרשעה בדין
85,SH-19-09-6666-834,"מעבר לחזקה שבחוק על כך שהכמות האמורה מבססת עבירת סמים שלא לשימוש עצמי, המקרה נעדר סממנים להעיד כי הנאשם התעתד לסחור בסם.",שאלת ההרשעה בדין
86,SH-19-09-6666-834,"בנוסף, נעדרות במקרה זה נסיבות מחמירות שנפוצות בעבירות סמים, כמו החזקת הסם במסיבות, בקרב צעירים, במקום ציבורי, וכד' – נסיבות, אשר אילו היו, היה בהן ללמד על כוונת הנאשם להפיץ הסמים לאחרים.",שאלת ההרשעה בדין
87,SH-19-09-6666-834,המעשים נעדרי תחכום או פליליות מיוחדת המצביעה על מעורבות בעולם עברייני.,שאלת ההרשעה בדין
88,SH-19-09-6666-834,"הנאשם מסר לשירות המבחן כי הזמין את הסם באמצע האינטרנט, לצריכתו שלו, כאשר ביצע מספר הזמנות של כמויות קטנות, אשר הצטברו אצלו לכמויות הסם שנתפסו במהלך החיפוש.",שאלת ההרשעה בדין
89,SH-19-09-6666-834,"מדובר בטענה עובדתית אשר אין לקבלה כלשונה, שכן אינה מופיעה בכתב האישום, ואולם בהיעדר נסיבות אחרות מפורטות, יש בכך לתת רקע משוער לעבירה שבוצעה.",שאלת ההרשעה בדין
90,SH-19-09-6666-834,"הנאשם מסר לשירות המבחן כי עשה שימוש מועט בסמים, בשל מצב בריאותי ונפשי ירוד בו היה נתון באותה תקופה, ולדבריו מזה שנתיים אינו עושה עוד שימוש בסמים כלל.",שאלת ההרשעה בדין
91,SH-19-09-6666-834,"בנסיבות אלה, סבורה אני כי ניתן לסווג את הפגיעה בערכים המוגנים כנמוכה.",שאלת ההרשעה בדין
92,SH-19-09-6666-834,"מכל מקום, אין מדובר בחומרה אשר שוללת מני וביה כל אפשרות לביטול הרשעה, ונראה כי אינטרס הציבור לא ייפגע באופן בלתי-מידתי באם תבוטל ההרשעה בנסיבות המתאימות לכך.",שאלת ההרשעה בדין
93,SH-19-09-6666-834,"ב""כ הנאשם הפנה למקרים אחרים, בהם הכירו בתי-המשפט באפשרות להימנע מהרשעתם של צעירים, נעדרי עבר פלילי, שביצעו עבירות סמים, חרף חומרתן והנזק שהן גורמות לציבור:",שאלת ההרשעה בדין
94,SH-19-09-6666-834,"לא ניתן להתעלם מכך כי מדיניות האכיפה והענישה בעבירות החזקת סמים, גם בכמות המוגדרת בחוק שלא לצריכה עצמית בלבד, ללא עבירות נלוות וללא סממנים של סחר והספקה, ואשר הוחזקו בפועל לצריכה עצמית בלבד, עוברת תמורות של ממש בימים אלה, אל הצד המקל.",שאלת ההרשעה בדין
95,SH-19-09-6666-834,פסק-דין זה אינו מתייחס לסוגיית ביטול ההרשעה בדין.,שאלת ההרשעה בדין
96,SH-19-09-6666-834,"על אף שעבר עבירת סמים, אשר ככלל, מחייבת הרשעה בדין, סבורני כי ניתן, לאור נתוניו, להתייחס אל הנאשם כאדם שמעד לראשונה בחייו, בתקופת משבר אישי.",שאלת ההרשעה בדין
97,SH-19-09-6666-834,"מדובר בנאשם בן 43, נשוי ואב לשלושה ילדים, ללא כל עבר פלילי.",שאלת ההרשעה בדין
98,SH-19-09-6666-834,"הנאשם נטל אחריות מלאה למעשיו, הודה בהזדמנות הראשונה, ושיתף פעולה הן בחקירה, והן עם שירות המבחן.",שאלת ההרשעה בדין
99,SH-19-09-6666-834,"מדבריו בפני שירות המבחן עלתה התרשמות באשר לנטילת אחריות עמוקה, הבעת חרטה וצער, והפנמת הפסול הטמון במעשים.",שאלת ההרשעה בדין
100,SH-19-09-6666-834,"הנאשם הסביר כי עשה שימוש עצמי בסמים אותם הזמין באמצעות האינטרנט מחו""ל, אך מאז הסתבכותו הוא נקי מסמים ואינו עושה בהם שימוש עוד.",שאלת ההרשעה בדין
101,SH-19-09-6666-834,"לדברי הנאשם, באותה תקופה היה מצוי במצב רגשי ירוד עקב פיטוריו מעבודתו, וכן במצב פיזי ירוד עקב מחלת צהבת בה לקה.",שאלת ההרשעה בדין
102,SH-19-09-6666-834,"שירות המבחן התרשם כי בביצוע העבירה הנאשם פעל מתוך מצוקה נפשית ופיזית, ללא חשיבה על השלכות מעשיו.",שאלת ההרשעה בדין
103,SH-19-09-6666-834,"שירות המבחן התרשם מקיומו של סיכון נמוך להישנות ביצוע עבירות בעתיד, וכן מהעדר דפוסים עבריינים מושרשים.",שאלת ההרשעה בדין
104,SH-19-09-6666-834,"שירות המבחן לא התרשם מקיומה של נזקקות טיפולית, תלות או התמכרות לסם.",שאלת ההרשעה בדין
105,SH-19-09-6666-834,"הנאשם מסר מספר בדיקות שתן בשירות המבחן, שנמצאו כולן נקיות למעט אחת, המוקדמת, שבהקשר לה הכחיש שימוש בסמים וטען כי מדובר בטעות.",שאלת ההרשעה בדין
106,SH-19-09-6666-834,"אניח, לטובתו של הנאשם, ובהתייחס ליתר הבדיקות הנקיות שמסר, לאחר מכן, כי אכן מדובר בטעות וכי הנאשם אכן הפסיק את השימוש בסמים בעקבות הסתבכותו בעבירה.",שאלת ההרשעה בדין
107,SH-19-09-6666-834,"ממילא, שירות המבחן לא התרשם מקיומה של נזקקות טיפולית בנושא זה, או מקיומם של דפוסי תלות והתמכרות בסמים.",שאלת ההרשעה בדין
108,SH-19-09-6666-834,"מדובר בנאשם המנהל, ככלל, אורח חיים נורמטיבי ופרודוקטיבי ונמסר לגביו כי ההליך המשפטי שנוהל נגדו מהווה עבורו גורם הרתעתי משמעותי שסייע לו להפיק את הלקח הנדרש ממעשיו.",שאלת ההרשעה בדין
109,SH-19-09-6666-834,"באשר לקיומו של נזק קונקרטי לשיקומו של הנאשם, סבורה אני כי עלה בידו של הנאשם להראות כי עלול להיגרם לו נזק כזה.",שאלת ההרשעה בדין
110,SH-19-09-6666-834,"הנאשם עובד בחברת החשמל, ומצוי בחוזה זמני אשר בתום תקופתו תיבחן המשך העסקתו.",שאלת ההרשעה בדין
111,SH-19-09-6666-834,"הנאשם, בעל שאיפות ורצון להשתלב במשרה קבועה בתחום עיסוקו, הביע חשש כי הרשעה בדין תחסום אותו מאפשרות זו ותפגע באפשרות קידומו המקצועי ובהמשך עבודתו בחברת החשמל.",שאלת ההרשעה בדין
112,SH-19-09-6666-834,"מן המסמכים שהגיש הסנגור לעיוני (נ/1- נ/3) עולה כי על הנאשם מוטלת החובה ליידע את מעסיקו באשר לפרטי הרישום הפלילי שלו, ואף שלא צוין בהם במפורש כי הרשעה בפלילים תביא בהכרח לפיטוריו, נראה כי המעסיק דורש מעובדיו הצגת גיליון רישום פלילי, ובדיקת התאמה ביטחונית, וקיימת אפשרות כי אם יצביעו על הסתבכות בפלילים, לא יאפשרו את העסקת העובד.",שאלת ההרשעה בדין
113,SH-19-09-6666-834,"נראה כי מדובר בנאשם העורך מאמצים רבים, חרף נסיבות חייו שאינן פשוטות, להשתלב באורח חיים יצרני ומתפקד, ולפרנס בכבוד את משפחתו.",שאלת ההרשעה בדין
114,SH-19-09-6666-834,"בנסיבות, 	מצאתי כי ניתן להסתפק בהטלת צו מבחן וצו שירות לתועלת הציבור, כמוצע בהמלצת שירות המבחן, במקביל למעקב בדיקות שתן בפיקוח שירות המבחן, בהטלת התחייבות כספית משמעותית, ובהרתעה שנוצרה בעקבות ניהולו של ההליך הפלילי נגד הנאשם, כדי לגלם הן את הרכיב ההרתעתי והן את הרכיב העונשי עבורו.",שאלת ההרשעה בדין
115,SH-19-09-6666-834,החלטתי לפיכך כי בנסיבות העניין ראוי לבטל את הרשעתו של הנאשם ולתת לו הזדמנות לשקם את דרכו.,שאלת ההרשעה בדין
116,SH-19-09-6666-834,"לאור כל האמור לעיל, אני מבטלת את הרשעתו של הנאשם בדין על פי סמכותי בסעיף 192א לחוק סדר הדין הפלילי [נוסח משולב], התשמ""ב-1982, ומטילה עליו צו מבחן למשך 12 חודשים, במהלכם יהיה נתון בפיקוח שירות המבחן, וכן צו שירות לתועלת הציבור בהיקף של 140 שעות ולמשך 12 חודשים מהיום, במהלכן יבצע עבודות החזקה במסגרת ""פארק חי"" בעפולה.",סוף דבר
117,SH-19-09-6666-834,"בתקופה זו על הנאשם לעמוד בתנאי הצווים שהנם בפיקוח שרות המבחן ולבצע את כל אשר יוטל עליו, לרבות שיתוף פעולה במסירת בדיקות שתן לגילוי סמים בהתאם לדרישות שירות המבחן.",סוף דבר
118,SH-19-09-6666-834,"בית המשפט מסביר בזאת לנאשם בלשון פשוטה את משמעות הצווים ומזהיר אותו, שאם לא ימלא אחר הצווים מכל בחינה שהיא או יעבור עבירה נוספת יהיה צפוי לעונש על העבירה שבגללה ניתנו הצווים ובית המשפט יוכל לגזור את דינו מחדש, ואף לשוב ולהרשיעו בדין.",סוף דבר
119,SH-19-09-6666-834,"הנאשם יתחייב שלא לעבור במשך שלוש שנים מהיום כל עבירה על פקודת הסמים המסוכנים, אחרת יחוייב בתשלום של 3,000 ₪.",סוף דבר
120,SH-19-09-6666-834,המזכירות תשלח עותק ההחלטה לשרות המבחן.,סוף דבר
121,SH-19-09-6666-834,זכות ערעור תוך 45  יום.,סוף דבר
122,SH-19-09-6666-834,"5129371ניתנה היום, א' כסלו תשפ""א, 17 נובמבר 2020, בנוכחות הצדדים.",סוף דבר
123,SH-19-09-6666-834,54678313,סוף דבר
124,SH-19-09-6666-834,"הנאשם: אני מתחייב לא לעבור עבירה עפ""י פקודת הסמים המסוכנים במשך 3 שנים מהיום, ואני מבין שאם אפר התחייבות זו אחויב בתשלום של 3,000 ₪.",סוף דבר
125,SH-19-09-6666-834,רות שפילברג כהן 54678313,סוף דבר
