,verdict,text,part
0,SH-13-01-47183-747,"פקודת הסמים המסוכנים [נוסח חדש], תשל""ג-1973","ב""כ הנאשם  עו""ד   ירון פורר "
1,SH-13-01-47183-747,"בתאריך 24.1.13 הוגש נגד הנאשם כתב אישום ,הכולל בחובו תשעה עשר אישומים.",גזר דין
2,SH-13-01-47183-747,"שבעה עשר אישומים עניינם סחר בסמים, אישום אחד - השישה עשר - תיווך למכירת סם, והאישום השמונה עשר ניסיון לסחר בסם.",גזר דין
3,SH-13-01-47183-747,כפי שיפורט להלן כתב אישום זה תוקן באופן שלאחר התיקון נותרו בו שלושה עשר אישומים.,גזר דין
4,SH-13-01-47183-747,"בצמוד להגשת כתב האישום, הגישה התביעה (המאשימה) בקשה למעצר הנאשם עד תום הליכים.",גזר דין
5,SH-13-01-47183-747,"הנאשם אכן, נעצר ומשפטו התקיים בעודו במעצר.",גזר דין
6,SH-13-01-47183-747,"בדיון שהתקיים לפני ביום 9.6.13, הודיעו הצדדים כי הגיעו לכדי הסדר טיעון.",גזר דין
7,SH-13-01-47183-747,"על פי הצהרת הצדדים, כתב האישום יתוקן, הנאשם יודה בעובדות כתב האישום המתוקן ויורשע.",גזר דין
8,SH-13-01-47183-747,הצדדים הצהירו כי לבד מתיקון כתב האישום למעשה אין ביניהם הסכמה לעונש.,גזר דין
9,SH-13-01-47183-747,"הצדדים אף הצהירו שאין להם הסכמה גם באשר לחילוט תפוסים לרבות: רכב, כסף מזומן וטלפונים ניידים.",גזר דין
10,SH-13-01-47183-747,בדיון שהתקיים לפני ביום 11.7.13 טענו הצדדים לעונש.,גזר דין
11,SH-13-01-47183-747,כאן המקום לציין ולו בקצרה העובדות והעבירות בהן הורשע הנאשם.,גזר דין
12,SH-13-01-47183-747,"לאחר שכתב האישום המקורי תוקן, הנאשם הורשע במסכת ארוכה ביותר של עבירות סחר בסמים.",גזר דין
13,SH-13-01-47183-747,"מדובר בשלושה עשר אישומים, בהם כלולים עשרים מכירות של סם, שמכר הנאשם ללקוחותיו השונים.",גזר דין
14,SH-13-01-47183-747,על פי כתב האישום מדובר בעשרה לקוחות.,גזר דין
15,SH-13-01-47183-747,לחלק מהם מכר יותר מפעם אחת והתביעה מצאה לייחס לכל מכירת סם - אישום בנפרד.,גזר דין
16,SH-13-01-47183-747,"יצוין כי באישום האחד עשר ,יוחסה לנאשם עבירת תיווך לסם בכך שתיווך מכירת סם לאחד בשם אדם, אשר במועד אחר על פי כתב האישום מכר לו הנאשם סם.",גזר דין
17,SH-13-01-47183-747,"עוד יש לציין כי בשני אישומים: השני והרביעי, ייחסה התביעה בגין מספר מכירות סם, ולא מצאה להפריד אישום לכל מכירה, מן הסתם משום שלא היו ידועים לה מועדי מכירות הסמים.",גזר דין
18,SH-13-01-47183-747,"לא מצאתי להתייחס לביקורת וטרוניית בא כוח הנאשם באשר לדרך כתיבת כתבי אישום על ידי התביעה, באופן של ריבוי אישומים כאשר ניתן היה לצמצם מספרם בדרך של ייחוס אישומים לכל ""לקוח"" בנפרד.",גזר דין
19,SH-13-01-47183-747,"לא אעשה כן, שכן הדרך הצורנית שהתביעה קובעת לה, אף שיש וסבורה היא בטעות שהצורה קובעת המהות, אין לה כדי שתשפיע.",גזר דין
20,SH-13-01-47183-747,"בית המשפט ישקול עובדות כתב האישום, ללא קשר לצורתו ולמסגרת הפורמלית שלו.",גזר דין
21,SH-13-01-47183-747,"בא כוח התביעה, בטיעוניו לעונש הרחיב הדיבור באשר למתחם הענישה ההולם כפי שמצא שהוא מחויב לעשות על פי תיקון 113 לחוק העונשין.",גזר דין
22,SH-13-01-47183-747,נדמה לו לבא כוח התביעה כי מצא נוסחה מתמטית למתחם ענישה.,גזר דין
23,SH-13-01-47183-747,"מצא הוא שבגזר דין מסוים של בית משפט השלום ,מתחם הענישה בסחר בסמים הוא בין 7 חודשי מאסר בפועל לבין 18 חודשים, אלא שטרח ומצא כי בית משפט שלום בגזר דין אחר קבע מתחם בין 6 חודשים לבין 12 חודשים.",גזר דין
24,SH-13-01-47183-747,"יצוין כי בא כוח התביעה לא נפל לבור שהבנה מוטעית של תיקון 113 יכולה להוביל אליו, ונדמה כי בנס לא מצא לו בא כוח התביעה לערוך חישוב חשבוני של ממוצע עונשים בין שני מתחמים ולקבוע מתחם ענישה ממוצע - שלישי.",גזר דין
25,SH-13-01-47183-747,"נדמה כי תחת אשר תטען התביעה לעונש באופן ממוקד, ענייני, הבא מתוך הכאב כאבו של הציבור הנפגע ממעשי עבירה, שיש חובה להגן עליו מפני אלה הפוגעים בו, נוטה התביעה ולעיתים גם סניגורים, לערוך מעין חישובים מחישובים שונים ומשונים של מספרי חודשי מאסר מכאן ועד כאן בגזר דין זה או אחר.",גזר דין
26,SH-13-01-47183-747,"אני סבור שראוי לצדדים, להתמקד בטיעונים לעונש, שמטרתם ותכליתם היא הענישה הפלילית יותר מאשר לערוך תרגילי חשבון למתחילים.",גזר דין
27,SH-13-01-47183-747,בא כוח התביעה טען להחמיר עם הנאשם.,גזר דין
28,SH-13-01-47183-747,לפי חישובים שערך מצא כי על פי מתחם העונש ההולם העונש הראוי במקרה זה הוא לפחות 65 חודשי מאסר.,גזר דין
29,SH-13-01-47183-747,לא ברור כיצד דווקא מספר זה הוא התוצאה החשבונאית?,גזר דין
30,SH-13-01-47183-747,"שהרי ככל שמדובר ב- 13 אישומים, ולכל אישום המעט שיש לגזור הוא 6 חודשי מאסר, משמע היה על התובע לעתור למינימום תקופת מאסר של 78 חודשי מאסר! או אם היה מחשב לפי 20 מכירות סם, אזי העונש ההולם לשיטתו הוא 120 חודשי מאסר.",גזר דין
31,SH-13-01-47183-747,"ואם היה עורך חישוב ממוצע בין מינימום 7 חודשי מאסר ל- 6 חודשי מאסר, אזי המכפלה היתה מביאה אותו לכדי 84.5 חודשים.",גזר דין
32,SH-13-01-47183-747,"התביעה בקשה לגזור עונש מאסר בפועל לתקופה זו של מינימום 65 חודש מאסר, לנאשם חסר הרשעות קודמות.",גזר דין
33,SH-13-01-47183-747,"נדמה כי התביעה התעלמה לחלוטין מעובדה זו, כמו גם מנסיבות אישיות קשות, שפורטו על ידי אמו של הנאשם עת בקשה להקל עם בנה.",גזר דין
34,SH-13-01-47183-747,"התביעה, בצדק רב, יש לומר, מצאה חומרה רבה בריבוי האישומים ובשים לב לעבירות החמורות של סחר בסמים, שכל תכליתן היא הפקת רווח כספי קל.",גזר דין
35,SH-13-01-47183-747,בא כוח הנאשם הפנה תחילה טרוניה על דרך הטיעון לעונש של התביעה.,גזר דין
36,SH-13-01-47183-747,"על הדרך הטכנית ,הסרגלית ,של חישוב חודשי מאסר עד כי הגיעה התובע ל- 65 חודשי מאסר.",גזר דין
37,SH-13-01-47183-747,"ואומר בא כוח הנאשם ושואל: האם ""פעם ראשונה פוקדים את בית המשפט?""  לשיטתו, עונש של מעל חמש שנות מאסר, לנאשם חסר הרשעות קודמות, בנסיבות המקרה, אף שמדובר בריבוי אישומים, וכשאין מדובר בהיקפי סחר בסמים גדולים - הוא עונש מוגזם בחומרתו.",גזר דין
38,SH-13-01-47183-747,"בשלב שני, עמד בא כוח הנאשם על אומללותו של הנאשם.",גזר דין
39,SH-13-01-47183-747,"הנאשם עבר תאונת דרכים קשה ביותר, גופו רוסק כמעט לחלוטין, עבר ניתוחים רבים, תהליך שיקומי ארוך וקשה שהוא מצוי כיום בתוכו.",גזר דין
40,SH-13-01-47183-747,"אדם זה לדבריו, ודברים אלה מגובים במסמכים רפואיים רבים, סבל סבל גופני רב וסובל גם כיום.",גזר דין
41,SH-13-01-47183-747,"רבים מאיבריו חוברו באמצעות אביזרים מלאכותיים: ""פלטינות"" לרבות בגולגלתו.",גזר דין
42,SH-13-01-47183-747,"לדברי בא כוח הנאשם, מצבו הרפואי מחייב רחמים ומשום כך הקלה בדין.",גזר דין
43,SH-13-01-47183-747,"כמו כן, ציין כי מדובר בבחור צעיר, חסר הרשעות קודמות, הבא ממשפחה נורמטיבית ביותר, כפי שהעידה אמו, אביו שנשאר ברוסיה, הוא רופא בעל תואר גבוה ביותר בתחום השחמט, אמו בעלת תואר שני בהנדסה.",גזר דין
44,SH-13-01-47183-747,הנאשם בוגר תיכון  עם בגרות מלאה אשר רצה ללמוד וטרינריה.,גזר דין
45,SH-13-01-47183-747,"על פי רקע זה, לדברי בא כוח הנאשם, מדובר במעידה של אדם נורמטיבי, אשר המעצר וההליכים המשפטים עד כה לימדוהו לקח.",גזר דין
46,SH-13-01-47183-747,הנאשם עצור מזה חודשים רבים וזה לו המעצר הראשון בחייו.,גזר דין
47,SH-13-01-47183-747,"ראשית, באשר למתחם ענישה.",גזר דין
48,SH-13-01-47183-747,"איני סבור כי בלי מחקר השוואתי מעמיק של ניתוח  גזרי הדין הרבים שניתנו בעבר, של בתי משפט בכל הערכאות, בעבירות דומות עד כדי זהות, בנסיבות דומות עד כדי זהות, דהיינו: 13 אישומים של סחר בסמים אחד מהם תיווך בסמים, בפרק זמן כפי המפורט בכתב האישום, במהלך שנת 2011 (אישום רביעי) ובמסגרת מחצית השנה השנייה של 2011 (האישומים האחרים), של מכירת סם מסוג חשיש בסכום של 100 עד 300 ש''ח, ובתדירות כמו בכתב האישום וכיוצא באלה בנסיבות רלבנטיות - ניתן לקבוע מתחם ענישה לעבירות בכתב האישום.",גזר דין
49,SH-13-01-47183-747,לא מצאתי לערוך מחקרים השוואתיים בין אלפי גזרי הדין השונים בעבירות סחר בסמים.,גזר דין
50,SH-13-01-47183-747,"אני עם כל הכבוד, סבור שגזירת הדין במקרה הקונקרטי העומד לדיון הוא עניין שאינו תלוי במחקרים השוואתיים אלא בדיון ענייני, מהותי הקשור בכל לאדם העומד לדין ולעבירות שביצע.",גזר דין
51,SH-13-01-47183-747,"אכן, אין להתעלם מהעונשים שמקובל לגזור על הנאשמים, שכן, עקרון אחידות הענישה המביא ליציבות במשפט, עקרון חשוב ביותר הוא.",גזר דין
52,SH-13-01-47183-747,"משום כך, קיים הניסיון השיפוטי המצטבר  של שנים לא מעטות בעיסוק בתחום הפלילי, לרבות בשיפוט בתחום זה.",גזר דין
53,SH-13-01-47183-747,"ככל שמדובר בריבוי עבירות סחר בסמים כפי המקרה שלפני, ללקוחות שונים, ובמקרה שלפני מדובר בעשרים מכירות של סם מסוג חשיש, לעשרה לקוחות שונים, תמורת הכנסה כספית של למעלה כ- 7,000 ש''ח, הרי שהעונש ההולם הוא מאסר בפועל לחודשים ואיני נוקב וקובע מספר חודשים כמתחם ענישה.",גזר דין
54,SH-13-01-47183-747,ברור הוא שהעונש ההולם  ברף התחתון אינו ממאסר מותנה.,גזר דין
55,SH-13-01-47183-747,ברף תחתון העונש ההולם הוא של חודשי מאסר.,גזר דין
56,SH-13-01-47183-747,כאן המקום לעמוד על חומרת המעשים תחת אשר לנתח מתחם עונש הולם במספרי חודשים.,גזר דין
57,SH-13-01-47183-747,"ראשית לכל, עבירת הסחר בסמים היא אחת העבירות החמורות עלי ספר החוקים.",גזר דין
58,SH-13-01-47183-747,המחוקק קבע לעבירה זו עונש מאסר למשך 20 שנות מאסר.,גזר דין
59,SH-13-01-47183-747,"לא בכדי קבע כך המחוקק, אלא משום שראה בעבירה זו, כעבירה חמורה הפוגעת באושיות החברה, מצא שיש להחמיר בדין.",גזר דין
60,SH-13-01-47183-747,"איני מתעלם כי ישנן נסיבות, קלות של עבירה זו, בהן מבחינה פורמלית עובר אדם העבירה של סחר בסמים, כגון שמספק לחברו הנרקומן מנת סם, שאז הדין שונה – אך לא בכך מדובר.",גזר דין
61,SH-13-01-47183-747,החומרה בעבירה היא בהפצת רעל בקרב האוכלוסייה.,גזר דין
62,SH-13-01-47183-747,"סם מסוכן, כחשיש, הוא רעל.",גזר דין
63,SH-13-01-47183-747,אין הגדרה אחרת ראויה לו.,גזר דין
64,SH-13-01-47183-747,"על פי ניסיוני המצטבר בתחום הפלילי לרבות בתחום השיפוט הפלילי, לא ברור עד עצם היום הזה, מהו ""סם קל"" ומהו ""סם קשה"" - קיים סם אסור על פי החוק.",גזר דין
65,SH-13-01-47183-747,"האם שימוש ב""סם קל"" כחשיש כפי שסוברים בטעות, המביא את המשתמש לעבור לשימוש בסמים אחרים, כגון ההרואין, משאיר ההגדרה של ""סם קל"" על כנה?",גזר דין
66,SH-13-01-47183-747,"המעניין הוא שבאותו יום דיונים עצמו, בו טענו הצדדים לעונש עת התביעה מצאה להתמקד במתחם הענישה, הועמד נאשם אחר לדין, במשפט אחר, בגין מעשי אלימות קשים כנגד בת זוגו.",גזר דין
67,SH-13-01-47183-747,"הרקע להתנהלותו הקשה של הנאשם הוא בעברו הפלילי, אשר מקורו הוא: תחילה בשימוש בחשיש ואחר כך, מעבר לסמים אחרים ""קשים"", שהביאוהו אל עברי פי פחת.",גזר דין
68,SH-13-01-47183-747,אדם המוכר סמים לכל דורש מרעיל האוכלוסייה.,גזר דין
69,SH-13-01-47183-747,"אדם זה גורם לאחרים להתמכר לאבד מזהותם, לאבד מיכולת התפקוד החברתי והמשפחתי, לאבד רכושו ורכוש משפחתו על מנת לממן הסם, לפגוע באחרים בביצוע עבירות אלימות לשמן, או כדי להפיק רווחים, ועוד רבות הן התוצאות הקשות של הפיכת ציבור תמים למכור לסמים.",גזר דין
70,SH-13-01-47183-747,"המוכר סמים לכל דורש, ומשחית האוכלוסייה, דומה לאדם העומד בכיכרה של עיר ויורה בנשק אוטומטי לכל עבר.",גזר דין
71,SH-13-01-47183-747,"אנו היושבים בדין, שומעים וחוזים מדי יום בדיונים המתקיימים לפנינו, באלה אשר התדרדרו לשולי החברה משום שמאן דהוא הציע להם סם.",גזר דין
72,SH-13-01-47183-747,"שימוש אחד בסם גורר לשימוש הבא, כך וחוזר חלילה עד לחיים בשולי החברה.",גזר דין
73,SH-13-01-47183-747,אנו עומדים נבוכים מול מעשי עבירה קשים שבוצעו על רקע שימוש בסמים.,גזר דין
74,SH-13-01-47183-747,"והנה כיום, עומד לפנינו אחד ממחולליה של מחלה ציבורית זו.",גזר דין
75,SH-13-01-47183-747,ואנו שואלים מה דינו?,גזר דין
76,SH-13-01-47183-747,שמעתי עדותה המרגשת והנרגשת של אם הנאשם עת ביקשה רחמים על בנה.,גזר דין
77,SH-13-01-47183-747,"אין לבי אטום למצבו של הנאשם, אך רחמי הם בעיקר על האם לאו דווקא על הנאשם.",גזר דין
78,SH-13-01-47183-747,"אלא שרחמי על אם הנאשם אין בהם, במקרה זה, כדי להביא להקלה בדינו.",גזר דין
79,SH-13-01-47183-747,"הנאשם אכן, נפגע קשות בתאונת דרכים.",גזר דין
80,SH-13-01-47183-747,הנאשם סבל וסובל סבל גופני לא פשוט והוא מצוי בתהליך טיפולי.,גזר דין
81,SH-13-01-47183-747,אך האם אין אמרת רבי אלעזר במדרש תנחומא ראויה להישמע כאן?,גזר דין
82,SH-13-01-47183-747,"האם אין זה נכון כי ""כל שנעשה רחמן על אכזרים לסוף נעשה אכזר על רחמנים""?",גזר דין
83,SH-13-01-47183-747,"עוד יש לציין ולהדגיש לחומרה כי מדובר במכירות רבות של סמים, בתקופה לא ארוכה.",גזר דין
84,SH-13-01-47183-747,נראה מתוך העובדות כי הנאשם נגיש לסמים והסמים זמינים לו.,גזר דין
85,SH-13-01-47183-747,"מתוך כך, המסקנה היא שמדובר באדם, שבתקופה הרלבנטית החזיק סמים רבים או למצער היה מעורה וחי בעולם הסמים כאילו היה זה עולמו הרגיל והיומיומי.",גזר דין
86,SH-13-01-47183-747,"התנהלות הנאשם אופיינית לסוחר סמים, אשר אין לו כל בעיה או מכשול להשיג סחורתו הנלוזה ולהפיצה בקרב האומללים הנופלים אל התהום בעקבות מעשיו.",גזר דין
87,SH-13-01-47183-747,לא התעלמתי ולו בשמץ מהנסיבות האחרות לקולא לבד ממצבו הבריאותי של הנאשם.,גזר דין
88,SH-13-01-47183-747,"איני מתעלם בשמץ ואני לוקח זאת בשיקולי העונש, בכך שהנאשם הודה בעבירות, חסך חסכון משמעותי מזמן שיפוטי, ויש כי בהודייתו קיימת הפנמת המעשה האסור שעשה.",גזר דין
89,SH-13-01-47183-747,"כמו כן, איני מתעלם כי מדובר בבחור צעיר, חסר הרשעות קודמות, הבא ממשפחה נורמטיבית, שהעבריינות אינה דרכה אלא חריגה מדרכה.",גזר דין
90,SH-13-01-47183-747,"התרשמתי בעניין זה מאמו של הנאשם, אשר שכנעה אותי כי מעשהו של הנאשם זר למשפחה נורמטיבית זו.",גזר דין
91,SH-13-01-47183-747,"לסיכום, אני דוחה עתירה בא כוח הנאשם להסתפק בתקופת מעצרו של הנאשם כעונשו.",גזר דין
92,SH-13-01-47183-747,"כמו כן, אני דוחה עתירת התביעה לעונש של 65 חודשי מאסר בפועל, עתירה המנותקת לחלוטין מהנסיבות הרלבנטיות הכוללות לעונש.",גזר דין
93,SH-13-01-47183-747,אלה העונשים שאני משית על הנאשם:,גזר דין
94,SH-13-01-47183-747,24 חודשי מאסר בפועל.,גזר דין
95,SH-13-01-47183-747,עונש המאסר ירוצה מיום מעצרו של הנאשם 6.1.13.,גזר דין
96,SH-13-01-47183-747,7 חודשי מאסר על תנאי והתנאי הוא שבמשך שלוש שנים מיום שחרור הנאשם ממאסר לא יעבור עבירה על פקודת הסמים המסוכנים מסוג פשע.,גזר דין
97,SH-13-01-47183-747,5 חודשי מאסר על תנאי והתנאי הוא שבמשך שלוש שנים מיום שחרור הנאשם ממאסר לא יעבור עבירה על פקודת הסמים המסוכנים מסוג עוון.,גזר דין
98,SH-13-01-47183-747,"אני משית על הנאשם קנס בסך 6,000 ש''ח או חודשיים מאסר תמורתם.",גזר דין
99,SH-13-01-47183-747,הקנס ישולם עד ליום 6.1.15.,גזר דין
100,SH-13-01-47183-747,אני פוסל הנאשם מלקבל רשיון נהיגה לרכב מנועי פסילה בפועל למשך 7 חודשים.,גזר דין
101,SH-13-01-47183-747,על הנאשם להפקיד רשיונו או להצהיר כקבוע בתקנות.,גזר דין
102,SH-13-01-47183-747,"בכפוף לכך, הפסילה תחל מיום שחרור הנאשם ממאסר.",גזר דין
103,SH-13-01-47183-747,אני פוסל הנאשם מלקבל רשיון נהיגה לרכב מנועי פסילה על תנאי והתנאי הוא שבמשך שלוש שנים מיום שחרור הנאשם ממאסר לא יעבור עבירה על פקודת הסמים המסוכנים.,גזר דין
104,SH-13-01-47183-747,יעבור עבירה כאמור יפסל מלקבל או להחזיק רשיון נהיגה למשך 24 חודשים.,גזר דין
105,SH-13-01-47183-747,באשר לחילוט.,גזר דין
106,SH-13-01-47183-747,החלטה לעניין הרכב ניתנה ביום הדיון.,גזר דין
107,SH-13-01-47183-747,"באשר לכסף המזומן שנתפס וכן לטלפונים הניידים הרי לנוכח הרווח הכספי שהושג על ידי הנאשם על פי הודייתו בכתב האישום, אני מוצא כי בקשת התביעה לחילוט במקומה ומבוססת היא.",גזר דין
108,SH-13-01-47183-747,אני מורה על חילוט התפוסים שבטופס המוצג בתיק זה ככל שמדובר במספרים הסידוריים 1 ו-2.,גזר דין
109,SH-13-01-47183-747,"ניתנה והודעה היום י""ב תשרי תשע""ד, 16/09/2013 במעמד הנוכחים.",גזר דין
110,SH-13-01-47183-747,היה לי פעם רשיון נהיגה אלא שהוא הופקד על פי פסילה לנוכח נקודות שצברתי הגוררות פסילת רשיון.,הנאשם מוזהר כחוק:
111,SH-13-01-47183-747,אין בידי רשיון.,הנאשם מוזהר כחוק:
112,SH-13-01-47183-747,אבקש שהצהרת הנאשם שניתנה לאחר שהוזהר כדין תשמש תחליף כהצהרה על פי החוק והתקנות.,"ב""כ הנאשם:"
113,SH-13-01-47183-747,"כידוע על פי הדין ככל שלאדם היה בעבר רשיון נהיגה, ואף שהופקד משום פסילה, הרי כל אימת שבית המשפט פוסל רשיונו יש להפקיד רשיון נהיגה או בהעדר רשיון להצהיר כדין.",החלטה
114,SH-13-01-47183-747,יחד עם זאת במקרה זה אני רואה דברי הנאשם בדיון כהצהרה בדין ואני קובע כי הנאשם אינו חייב להצהיר אודות העדר רשיון נהיגה או להפקיד רשיון נהיגה.,החלטה
115,SH-13-01-47183-747,פסילת רשיון הנהיגה תחל מיום שחרור הנאשם ממאסר.,החלטה
116,SH-13-01-47183-747,למותר לציין שהחלטה זו משנה הוראות גזר הדין לעניין זה בלבד.,החלטה
117,SH-13-01-47183-747,"5129371ניתנה והודעה היום י""ב תשרי תשע""ד, 16/09/2013 במעמד הנוכחים.",החלטה
