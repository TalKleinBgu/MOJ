,verdict,text,part
0,ME-21-12-15965-239,באמצעות פרקליטות מחוז חיפה (פלילי),מדינת ישראל 
1,ME-21-12-15965-239,אלעד דוידוב (עציר),הנאשם
2,ME-21-12-15965-239,"ע""י ב""כ עוה""ד א. ספיה-קנדלפת",הנאשם
3,ME-21-12-15965-239,"חוק העונשין, תשל""ז-1977: סע'  25, 52 (א), 58, 379, 384, 402(א), 404, 407(א)",הנאשם
4,ME-21-12-15965-239,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
5,ME-21-12-15965-239,"הנאשם, יליד 19.06.1990, הורשע ביום 14.09.2022 בעבירת שוד, לפי סעיף 402(א) לחוק העונשין, התשל""ז – 1977 (להלן: ""חוק העונשין"").",גזר-דין
6,ME-21-12-15965-239,"בצהרי-היום, בתאריך 29.09.2021, ניגש הנאשם אל אשנב סניף הדואר בקיסריה, דרש מן המתלוננת לתת לו כסף, ולאחר שנתנה לו המתלוננת 4,000 ₪, עזב הנאשם את סניף הדואר עם הסכום האמור.",הנסיבות הצריכות לעניין
7,ME-21-12-15965-239,"הנאשם טען, כי מדובר בגניבה בעוד המאשימה סברה, כי מדובר בשוד, ולפיכך הגישה נגד הנאשם, ביום 08.12.2021, כתב-אישום, אשר מייחס לו עבירות שוד, לפי סעיף 402(א) לחוק העונשין.",הנסיבות הצריכות לעניין
8,ME-21-12-15965-239,"עובר לאירוע המתואר בכתב-האישום, ובמועד שאינו ידוע למאשימה במדויק, החליט הנאשם לבצע שוד.",כתב-האישום
9,ME-21-12-15965-239,"לצורך כך, הצטייד הלה במכל שחור בעל ראש אדום, אשר נחזה להיות גז פלפל (להלן: ""המכל"").",כתב-האישום
10,ME-21-12-15965-239,"ביום 29.09.2021, סמוך לשעה 11:55, נכנס הנאשם למונית מסוג רנו ל.ז.",כתב-האישום
11,ME-21-12-15965-239,"81-785-26, אשר הייתה בשימושו של מר יקב שלג מטעם חברת ההסעות ""שושנה הסעות"" (להלן: ""המונית""), בשדרות הנשיא, אור-עקיבא, וביקש להסיעו לסניף הדואר בקיסריה.",כתב-האישום
12,ME-21-12-15965-239,"בשעה 12:00 לערך, הגיע הנאשם לסניף הדואר, ברחוב רוטשילד, במרכז המסחרי בקיסריה (להלן: ""סניף הדואר""), כשהוא לבוש בחולצה לבנה בעלת שרוולים ארוכים של חברת ""ריפליי"", מכנס כהה, כובע מצחייה כהה, נעליים כהות (להלן: ""הביגוד""), ועוטה ""מסכת קורונה"" ורודה.",כתב-האישום
13,ME-21-12-15965-239,הנאשם התיישב על הספסל בכניסה לסניף הדואר.,כתב-האישום
14,ME-21-12-15965-239,"בתוך סניף הדואר, עבדה אותה עת מנהלת הסניף נופר אלימלך (להלן: ""נופר"" או ""המתלוננת"").",כתב-האישום
15,ME-21-12-15965-239,"זאת עשה הנאשם, תוך שהוא מאיים על נופר לבצע בה מעשה אלימות באמצעות המכל ובכוונה ליטול מסניף הדואר כספים ולשלול אותם שלילת קבע מבעליהם, ללא הסכמה.",כתב-האישום
16,ME-21-12-15965-239,"בתגובה, ובפחדה מן הנאשם, החלה נופר להוציא שטרות מן המגירה שלימינה בסך כולל של 4,000 ₪ ומסרה אותם לנאשם.",כתב-האישום
17,ME-21-12-15965-239,"בתגובה לכך, אספה נופר את מטבעות הכסף שהיו במגירה באמצעות ידהּ, אך בטרם הספיקה לתת אותם לנאשם, הוא נמלט מן המקום בריצה אל עבר המונית.",כתב-האישום
18,ME-21-12-15965-239,"לפיכך, התבקש להרשיע את הנאשם בעבירת שוד, לפי סעיף 402(א) לחוק העונשין.",כתב-האישום
19,ME-21-12-15965-239,"במסגרת הכרעת-הדין המרשיעה קבעתי, כי שתי שאלות מרכזיות דורשות הכרעה, וזאת בשים-לב לעובדה, שבענייננו, הודה הנאשם בתשובתו לכתב-האישום, בחלק לא מבוטל מן העובדות המופיעות בו: הנאשם הודה שהיה בתאריך 29.09.2021, בשעה 12:00 בסניף הדואר במרכז המסחרי בקיסריה.",עיקרי הכרעת-הדין
20,ME-21-12-15965-239,"מלבד מילים אלו, כך טען הנאשם, לא אמר דבר, והנאשם אף לא הודה, כי החזיק במכל שחור בעל ראש אדום, אשר נחזה להיות מכל גז פלפל.",עיקרי הכרעת-הדין
21,ME-21-12-15965-239,"האחת, האם הצליחה המאשימה להוכיח מעל לכל ספק סביר את עובדות כתב-האישום?",עיקרי הכרעת-הדין
22,ME-21-12-15965-239,"השנייה, האם העובדות אותן הצליחה המאשימה להוכיח במידת ההוכחה הנדרשת או לחלופין אם המעשים בהם הודה הנאשם, מובילים לתוצאה לפיה יש להרשיע את הנאשם בעבירת שוד, כטענת המאשימה או שמא בענייננו מדובר בעבירה של גניבה ""בלבד"", כטענת הנאשם?",עיקרי הכרעת-הדין
23,ME-21-12-15965-239,"באשר לסוגיה הראשונה קיבלתי את גרסת המתלוננת לעניין המכל, וקבעתי כקביעה עובדתית, כי המאשימה הצליחה להוכיח מעל לכל ספק סביר, שהנאשם אחז במכל שחור בעל ראש אדום, אשר נחזה להיות מכל גז פלפל, וזאת, בין היתר, הואיל וגרסת המתלוננת עלתה בקנה אחד עם סרטון האירוע, שם נצפה הנאשם (בשעה 12:01:50 לערך) קם, כאשר זרועותיו מכוסות עד לכף -ידו על-ידי שרווליה הארוכים של החולצה הלבנה אותה לבש, וניגש לאשנב עם יד ימין מושטת קדימה בצורה חשודה, ומכף היד המוסתרת תחת השרוול מבצבץ דבר-מה שחור.",עיקרי הכרעת-הדין
24,ME-21-12-15965-239,"בנוסף ניתן לראות, כי הנאשם מכניס את היד לשנייה לתוך האשנב, כפי שעולה גם מדברי המתלוננת.",עיקרי הכרעת-הדין
25,ME-21-12-15965-239,"בנוסף הדגשתי, כי הגם שהזווית, ממנה צולם סרטון האבטחה של סניף הדואר, אינו זהה למיקומה של המתלוננת מול הנאשם, ברי, כי צפייה בו מחזקת באופן משמעותי את גרסת המתלוננת, וזאת ביתר-שאת שעה שהנאשם נמנע מליתן את גרסתו בבית המשפט, וכי הימנעותו של הנאשם מלהעיד, ומבלי שעדותו בעניין זה נשמעה, מחזקת את גרסת המתלוננת, וזאת אף בשים-לב לכך שעל אף שברור מן הסרטון, כי הנאשם אחז בכף ידו חפץ שחור, לא ניסה הוא – ולו בדוחק – ליתן גרסה חלופית לעניין זה, והסתפק בהכחשה גורפת של סוגיה זו.",עיקרי הכרעת-הדין
26,ME-21-12-15965-239,"עוד קבעתי בהכרעת-הדין, בעניין המחלוקת העובדתית הנוספת שהתגלעה בין הצדדים הייתה בדבר האישום לפיו מלבד אמירתו של הנאשם ""את הכסף"", הוא הוסיף ואמר למתלוננת: ""מהר, מהר, מהר"" ו- ""עוד, עוד, עוד"", כי יש לקבל את גרסת המתלוננת במלואה, ולפיכך קבעתי, כי המאשימה הצליחה להוכיח מעל לכל ספק סביר את כלל עובדות כתב-האישום.",עיקרי הכרעת-הדין
27,ME-21-12-15965-239,"באשר למחדלי החקירה הנטענים, לרבות בעניין ""תרגיל החקירה"" שנעשה לנאשם, במסגרתו נערך תשאול מוקלט עם הנאשם מחוץ לחדרי החקירות, נקבע, כי אין באלה כדי לשנות מן התוצאה אליה הגעתי, בין היתר הואיל וגם אם היו כאלו, אין מדובר במחדלים מהותיים היורדים לשורשו של עניין, והגנתו של הנאשם בענייננו לא קופחה בעטיים של אלו באופן שיש בהם כדי להביא לזיכויו.",עיקרי הכרעת-הדין
28,ME-21-12-15965-239,"באשר למחלוקת המשפטית שהתגלעה בין הצדדים בדבר השאלה אם עובדות כתב-האישום מבססות הרשעה בעבירת השוד, או שמא, כטענת הנאשם, יש להרשיעו בעבירת גניבה ""בלבד"", קבעתי, כי הגם שככלל יש לבחון את האיום דרך משקפיים אוביקטיביים, ולבחון בד בבד את תוכן הדברים, את הנסיבות בהן נאמרו הדברים, והאם היה בהם כדי להטיל אימה על אדם מן היישוב.",עיקרי הכרעת-הדין
29,ME-21-12-15965-239,"בענייננו, כך קבעתי, התקיימו כלל יסודות עבירת השוד עת גנב הנאשם את הסך של 4,000 ₪, ועל כך אין מחלוקת בין הצדדים, ""....",עיקרי הכרעת-הדין
30,ME-21-12-15965-239,"ובשעת מעשה מבצע או מאיים לבצע מעשה אלימות באדם או בנכס כדי להשיג את הדבר הנגנב או לעכבו אצלו או כדי למנוע התנגדות לגניבת הדבר או להתגבר עליה"" – ובשים-לב לקביעתי, לפיה הלה החזיק במכל שחור עם ראש אדום, אשר נחזה להיות מכל גז פלפל, ושעה ששמיעת עדותהּ של המתלוננת, קריאת הודעותיה במשטרה לצד צפייה בסרטון האבטחה של האירוע מושא כתב-האישום, אינם מותירים כל מקום לספק, באשר לקיומו של איום הן בהתנהלותו של הנאשם והן בדבריו, עובדה, אשר מובילה לתוצאה לפיה יש להרשיעו בעבירת השוד, כטענת המאשימה ולא בעבירת הגניבה, כטענת הנאשם.",עיקרי הכרעת-הדין
31,ME-21-12-15965-239,"על יסוד כל האמור, הרשעתי את הנאשם בעבירת השוד, לפי סעיף 402(א) לחוק העונשין, התשל""ז – 1977.",עיקרי הכרעת-הדין
32,ME-21-12-15965-239,"ביום 21.09.2022, נשמעו טיעוני הצדדים לעונש.",טיעוני הצדדים לעונש
33,ME-21-12-15965-239,"באת-כוח המאשימה הגישה תדפיס מרשם פלילי של הנאשם, כתב-האישום וגזר-הדין שניתנו בעניינו של הנאשם בתיק האחר, וכן טיעונים בכתב לעונש, וטענה, כי בעניינו של הנאשם הרשעות קודמות רבות, אשר בגין חלקן אף ריצה הלה מאסרים בפועל, וכי לנאשם קיים מאסר על תנאי בר הפעלה בן 6 חודשים.",טיעוני הצדדים לעונש
34,ME-21-12-15965-239,"צוין, כי הנאשם עצור מיום 18.11.2021, ובאת-כוח המאשימה הפנתה לעדויות שנשמעו בפני בית המשפט לעניין האופן בו השפיע האירוע נפשית ופיזית על הנפגעות.",טיעוני הצדדים לעונש
35,ME-21-12-15965-239,"על מתחם הענישה ההולם, כך נטען, להיקבע בין 24 חודשי מאסר בפועל לבין 48 חודשים, וכי יש ליתן את הדעת לכך שמדובר באירוע חמור, לנזקים שנגרמו לנפגעות, לסכום שנגנב, ולכך  שהאירוע בוצע עם חפץ מאיים.",טיעוני הצדדים לעונש
36,ME-21-12-15965-239,"נוכח האמור, כך נטען, יש לגזור את עונשו של הנאשם ברף העליון של המתחם, להורות על ריצוי המאסר המותנה באופן מצטבר, וכן להשית על הנאשם מאסר מותנה נוסף ופיצוי לנפגעות.",טיעוני הצדדים לעונש
37,ME-21-12-15965-239,"כאמור כבר לעיל, הגישה המאשימה טיעונים לעונש גם בכתב, במסגרתם חזרה על הטיעונים שנשמעו בעל-פה, והדגישה, כי עבירות הרכוש ובכללן עבירות השוד הפכו לתופעה נפוצה, מדאיגה ומסוכנת, אשר גורמת לפגיעה קשה בפרטיותו של הקורבן, בכבודו וברכושו, וכן בתחושת חוסר בטחון שלו ושל הציבור כולו.",טיעוני הצדדים לעונש
38,ME-21-12-15965-239,"לפיכך, כך נטען, ובשים-לב, בין היתר, לקלות היחסית בה ניתנת העבירה ביצוע, ייחס המחוקק חומרה רבה לעבירה זו, וקבע לצידה 14 שנות מאסר.",טיעוני הצדדים לעונש
39,ME-21-12-15965-239,"גם פסיקת בית המשפט העליון, כך נטען, מייחסת חומרה יתרה לעבירה זו.",טיעוני הצדדים לעונש
40,ME-21-12-15965-239,"בעניינו של הנאשם, וכפי שעולה מעובדות כתב-האישום כך נטען, הנאשם תכנן את ביצוע העבירה, חלקו בביצוע העבירה הוא מוחלט, הנזק שהי צפוי להיגרם מביצוע העבירה והנזק שנגרם מביצועהּ הוא משמעותי, כפי שאף עולה מעדויותיהן של המתלוננת והלקוחה שנכחה בזמן ביצוע העבירה בסניף הדואר בו בוצעה העבירה.",טיעוני הצדדים לעונש
41,ME-21-12-15965-239,"באשר לנסיבות שאינן קשורות לביצוע העבירה, נטען, כי הנאשם הבין את השלכות מעשיו, וכי אין מקום לסטות ממתחם הענישה בעניינו של הלה.",טיעוני הצדדים לעונש
42,ME-21-12-15965-239,"נוכח האמור, כך נטען, יש לקבוע מתחם ענישה שנע בין 24 חודשי מאסר בפועל לבין 48 חודשים, ולקבוע, כי נוכח חומרת העבירה, השתלשלות האירוע, עברו הפלילי של הנאשם, אשר כולל עבירות דומות, עונשו של הנאשם יהא ברף העליון של מתחם הענישה.",טיעוני הצדדים לעונש
43,ME-21-12-15965-239,"עוד ובנוסף טענה המאשימה, כי יש להפעיל את עונש המאסר המותנה בעניינו של הנאשם במצטבר לעונש שיוטל עליו, כמו גם להטיל עליו קנס ופיצוי כספי לנפגעות העבירה.",טיעוני הצדדים לעונש
44,ME-21-12-15965-239,"מנגד טענה באת-כוחו של הנאשם, כי יש לזקוף לזכותו של הנאשם את העובדה, כי הודה במרבית עובדות כתב-האישום בהזדמנות הראשונה, וכי ההתמקדות הייתה רק סביב הסוגיה המשפטית.",טיעוני הצדדים לעונש
45,ME-21-12-15965-239,"עוד נטען, כי מתחם הענישה שהוצג על-ידי המאשימה אינו מתאים לנסיבות המקרה שבפנינו, בין היתר,  הואיל ומדובר היה באיום גבולי.",טיעוני הצדדים לעונש
46,ME-21-12-15965-239,"על אף שנקבע בהכרעת-הדין, כך נטען,  כי מתקיים היסוד העובדתי שבעבירת השוד נוכח התנהגותו המאיימת של הנאשם, האמין בית המשפט למתלוננת, אשר העידה שהנאשם לא הציג את החפץ, לא נפנף בו, ולא איים באמצעותו.",טיעוני הצדדים לעונש
47,ME-21-12-15965-239,"לטענת באת-כוח הנאשם, על מתחם הענישה ההולם להיקבע בין מספר חודשי מאסר בפועל שירוצו בדרך של עבודות שירות לבין 12 חודשי מאסר בפועל שירותו מאחורי סורג ובריח.",טיעוני הצדדים לעונש
48,ME-21-12-15965-239,"עוד ובנוסף נטען, כי על בית המשפט להסתפק בימי מעצרו של הנאשם הואיל והנאשם מעוניין לעלות על דרך הישר ולדבוק בה, ובשים-לב לכך שהנאשם גרוש ואב לשני ילדים קטנים.",טיעוני הצדדים לעונש
49,ME-21-12-15965-239,"הנאשם, אף הוא אמר את דברו: ""אני רוצה להגיד שאני מצטער ואני לא מקל ראש בחומרת העבירה.",טיעוני הצדדים לעונש
50,ME-21-12-15965-239,"באמת שהכוונה שלי לא הייתה לבצע שוד, זה קרה ככה בקלות דעת, אני בחיים לא קבלתי הזדמנות מבית משפט.",טיעוני הצדדים לעונש
51,ME-21-12-15965-239,אני מבקש באמת בפעם הזאת אם אפשר לתת לי את הצ'אנס הזה ולתת לי קנס בצורה.,טיעוני הצדדים לעונש
52,ME-21-12-15965-239,אני מתנצל שוב פעם ותודה.,טיעוני הצדדים לעונש
53,ME-21-12-15965-239,"בית המשפט העליון שב והדגיש בפסיקה עקבית ורבת-שנים את החומרה בה יש להתייחס לעבירת השוד, ועל הצורך לנהוג ביד קשה במבצעיה.",דיון והכרעה
54,ME-21-12-15965-239,"הערכים החברתיים בהם פגע הנאשם הם רבים: כבוד-האדם, שלמות הגוף, תחושת הביטחון האישי, הסדר החברתי ושלום הציבור, וכן הרכוש והקניין.",דיון והכרעה
55,ME-21-12-15965-239,"אדגיש, כי ביצוע עבירות שוד כדוגמת זו שבענייננו, אינה פוגעת בקורבן העבירה הספציפי בלבד, כי אם גם בציבור כולו, ובתחושת הביטחון שלו.",דיון והכרעה
56,ME-21-12-15965-239,"כעולה מעובדות כתב-האישום, עבירת השוד בוצעה כאשר המתלוננת בענייננו, עבדה לפרנסתהּ בסניף בנק הדואר ונתנה שירות לציבור, ואין צורך להכביר מילים על ההשלכות האפשריות של מעשה זה על חייה.",דיון והכרעה
57,ME-21-12-15965-239,"יפים לענייננו דבריו של המשנה לנשיאה (בדימוס), השופט ס. ג'ובראן בעניין מזרחי, פסקה 9:",דיון והכרעה
58,ME-21-12-15965-239,"ודוק, על-פי עובדות כתב-האישום המתוקן,  עובר לאירוע המתואר בכתב-האישום, החליט הנאשם לבצע שוד.",דיון והכרעה
59,ME-21-12-15965-239,"לצורך כך, הצטייד הלה במכל שחור בעל ראש אדום, אשר נחזה להיות גז פלפל.",דיון והכרעה
60,ME-21-12-15965-239,"ביום 29.09.2021, סמוך לשעה 11:55, נכנס הנאשם למונית וביקש להסיעו לסניף הדואר בקיסריה.",דיון והכרעה
61,ME-21-12-15965-239,"בשעה 12:00 לערך, הגיע הנאשם לסניף הדואר, כשהוא לבוש חולצה לבנה בעלת שרוולים ארוכים של חברת ""ריפליי"", מכנס כהה, כובע מצחייה כהה, נעליים כהות, ועוטה ""מסכת קורונה"" ורודה, והתיישב על הספסל בכניסה לסניף הדואר.",דיון והכרעה
62,ME-21-12-15965-239,"בתוך סניף הדואר, עבדה אותה עת המתלוננת, ומשהבחינה בנאשם, קראה לו לגשת אל אשנב קבלת הקהל.",דיון והכרעה
63,ME-21-12-15965-239,"בתגובה, ובפחדה מן הנאשם, החלה המתלוננת להוציא שטרות מן המגירה שלימינה בסך כולל של 4,000 ₪ ומסרה אותם לנאשם.",דיון והכרעה
64,ME-21-12-15965-239,"בתגובה לכך, אספה היא את מטבעות הכסף שהיו במגירה באמצעות ידהּ, אך בטרם הספיקה לתת אותם לנאשם, הוא נמלט מן המקום בריצה אל עבר המונית.",דיון והכרעה
65,ME-21-12-15965-239,"עולה בבירור מן האמור לעיל, כי לנאשם היו הזדמנויות למכביר לעצור את המעשה הנפשע בכל רגע נתון, דא עקא, הוא לא עשה כן, בנוסף, וכאמור כבר לעיל, גם אם במבחן התוצאה לא נגרמו למתלוננת נזקים, הרי שעלינו לזכור, כי ראשיתו של מעשה שוד ידוע, אולם פעמים רבות מידי, יוצאים הדברים משליטה, ואזי אחריתם מי ישורנו?",דיון והכרעה
66,ME-21-12-15965-239,"מתחם הענישה בעבירות השוד תלוי בנסיבותיו המיוחדות של כל מקרה ומקרה, ובאי-כוח הצדדים הפנו לפסיקה רלוונטית, והגישו לעיוני אסופת פסיקה.",דיון והכרעה
67,ME-21-12-15965-239,"עולה בבירור, כי קיים מנעד רחב ביותר של פסיקה באשר לענישה בעבירות האמורות.",דיון והכרעה
68,ME-21-12-15965-239,"מחד-גיסא, קיימת פסיקה שבה הסתפקו בתי המשפט בהטלת עונשי מאסר בפועל לריצוי בדרך של עבודות שירות או לחלופין הטילו על הנאשמים עונשי מאסר לא ארוכים, ומאידך גיסא, קיימת פסיקה, שבה עמדו בתי המשפט על-כך שיש להטיל על נאשמים בעבירות שוד ענישה מוחשית, אשר תכלול תקופת מאסר משמעותית מאחורי סורג ובריח.",דיון והכרעה
69,ME-21-12-15965-239,קראתי את הפסיקה אליה הפנו הצדדים.,דיון והכרעה
70,ME-21-12-15965-239,"מן הפסיקה אליה הפנתה המאשימה עולות נסיבות חמורות מן הנסיבות אשר מתוארות בכתב-האישום המתוקן בענייננו, לרבות, עבר מכביד של הנאשמים, ופגיעה פיזית במתלוננים.",דיון והכרעה
71,ME-21-12-15965-239,"מנגד, עולה מן הפסיקה המצומצמת אליה הפנתה באת-כוחו של הנאשם עולה, כי גם שם הנסיבות שונות מאלו שבעניינו של הנאשם שבפניי, לרבות העובדה, שערכאת הערעור אינה נוטה למצות את חומרת הדין עם הנאשמים.",דיון והכרעה
72,ME-21-12-15965-239,"לצד הפסיקה האמורה, מעיון מעמיק בהלכות, עולה, כי בית המשפט העליון התווה בפסיקה עקבית מדיניות ענישה מחמירה בעבירות של שוד.",דיון והכרעה
73,ME-21-12-15965-239,"בענייננו, מחד גיסא, השוד מושא כתב-האישום המתוקן אינו נמנה עם המקרים החמורים ביותר, בשים-לב למידת האלימות והאיום שהופעלה כלפי המתלוננת ותוצאותיה.",דיון והכרעה
74,ME-21-12-15965-239,"מאידך גיסא, אדגיש, כי הגם שעולה שלמתלוננת לא נגרם נזק פיזי, אין להקל ראש, ולו בדוחק, בנזקים הנפשיים שעלולים להיגרם למאן-דהוא כתוצאה מאירוע כה טראומטי, וכי הנאשם יכול היה לעצור את ביצוע העבירה, אולם הוא לא עשה כן.",דיון והכרעה
75,ME-21-12-15965-239,"זאת ועוד, אדגיש, כי במסגרת הנסיבות הקשורות בביצוע העבירה, יש לבחון לא רק את הנזק שנגרם מביצוע העבירה אלא גם את הנזק שהיה צפוי להיגרם מביצוע העבירה.",דיון והכרעה
76,ME-21-12-15965-239,"ולעניין זה, אפנה לדבריה של כב' השופטת ע.",דיון והכרעה
77,ME-21-12-15965-239,"ארבל, בעניין אבו הוידי, בשינויים המתחייבים.",דיון והכרעה
78,ME-21-12-15965-239,"בהתחשב במכלול הנסיבות שמניתי לעיל הקשורות לביצוע העבירה, חומרת העבירה, והערכים החברתיים שנפגעו כתוצאה מביצועה ולאחר שעמדתי על מדיניות הענישה הנהוגה בנסיבות דומות, אני קובע כך:",דיון והכרעה
79,ME-21-12-15965-239,"מתחם הענישה הראוי, בעבירה מושא כתב-האישום המתוקן, הוא מאסר בפועל לתקופה שנעה בין 20-48 חודשים, זאת לצד עונשים נלווים.",דיון והכרעה
80,ME-21-12-15965-239,"בית המשפט רשאי לחרוג ממתחם העונש ההולם או לקולא, בשל שיקולי שיקום וטיפול של הנאשם, או לחומרא בשל הגנה על שלום הציבור.",דיון והכרעה
81,ME-21-12-15965-239,"בעניינו של הנאשם, אין כל מקום לסטות לקולא ממתחם הענישה, שקבעתי לעיל.",דיון והכרעה
82,ME-21-12-15965-239,"מנגד סבורני, כי אף לא מתקיימים התנאים לסטייה לחומרא ממתחם העונש האמור, ולפיכך, קובע אני, כי עונשו של הנאשם יקבע במתחם האמור.",דיון והכרעה
83,ME-21-12-15965-239,"בגזירת העונש המתאים לנאשם יש להתחשב בנסיבות שאינן קשורות לביצוע העבירה, ובענייננו יש להביא בחשבון כשיקול לקולא את הודאתו של הנאשם במרבית עובדות כתב-האישום, בהזדמנות הראשונה, שעה שהמחלוקת בין הצדדים נסובה בעיקר בסוגיה משפטית, ובכך חסך זמן שיפוטי יקר.",דיון והכרעה
84,ME-21-12-15965-239,"מנגד, יש ליתן את הדעת לכך שעל אף גדר המחלוקת המצומצם בין הצדדים, לא חסך הנאשם מן המתלוננת ומן העדים האחרים את הצורך במתן עדות, אשר כאמור כבר לעיל, לא הייתה פשוטה עבורם כלל ועיקר, ולא נתן ליבו להשלכות הנלוות למתן עדות מעין זו עבורם.",דיון והכרעה
85,ME-21-12-15965-239,"בנוסף, יש להתחשב כשיקול לחומרא בעקרון ההרתעה בעבירות השוד ובצורך ההולך וגובר למגרן, שעה הרי שעלינו לזכור, כי ראשיתו של מעשה שוד ידוע אולם פעמים רבות מידי, יוצאים הדברים מכלל שליטה, ואזי אחריתו מי ישורנו?",דיון והכרעה
86,ME-21-12-15965-239,"על הנאשם להבין, כי הוא פוסע בדרך חתחתים, אשר דומה, כי מובילה אותו לדרך ללא מוצא, ועל מסר זה לעבור גם הלאה.",דיון והכרעה
87,ME-21-12-15965-239,"יש לציין, כי בהתאם לגיליון המרשם הפלילי, לנאשם הרשעות קודמות רבות, לרבות בעבירות פריצה לבניין שאינו דירה או בית תפילה, לפי סעיף 407(א) לחוק העונשין; גניבה, לפי סעיף 384 לחוק העונשין; דרישה באיומים של רכוש, לפי סעיף 404 רישא לחוק העונשין; החזקה/שימוש בסמים לצריכה עצמית, לפי סעיף 7(א)+7(ג) סיפא לפקודת הסמים המסוכנים (נוסח חדש) התשל""ג – 1973; ניסיון לתקיפה סתם, לפי סעיפים 379 – 25 לחוק העונשין, ועוד.",דיון והכרעה
88,ME-21-12-15965-239,"בשקלול הנסיבות והנתונים השונים אני קובע, כי העונש הראוי בנסיבות הוא 26 חודשי מאסר בפועל, בניכוי ימי המעצר בהם נשא הנאשם עד כה מכוח המעצר עד תום ההליכים אשר הושת עליו, החל מיום 18.11.2021.",דיון והכרעה
89,ME-21-12-15965-239,סעיף 52 (א) לחוק העונשין מורנו כך:,דיון והכרעה
90,ME-21-12-15965-239,"ובהמשך, סעיף 58 קובע, כי:",דיון והכרעה
91,ME-21-12-15965-239,"לפיכך ובנסיבות המקרה שבפנינו, סבורני, כי יש להורות על הפעלת המאסר המותנה באופן מצטבר, הואיל ולא מצאתי טעמים להורות על כך ששתי התקופות כולן או מקצתן תהיינה חופפות.",דיון והכרעה
92,ME-21-12-15965-239,אני דוחה את עתירת המאשימה להשית על הנאשם אף רכיב של פיצוי כספי.,דיון והכרעה
93,ME-21-12-15965-239,אשר על כן אני גוזר על הנאשם:,דיון והכרעה
94,ME-21-12-15965-239,"26 חודשי מאסר בפועל, בניכוי ימי המעצר בהם נשא הנאשם עד כה מכוח המעצר עד תום ההליכים אשר הושת עליו, החל מיום 18.11.2021.",דיון והכרעה
95,ME-21-12-15965-239,"מאסר על תנאי לתקופה של 12 חודשים שיופעל במידה והנאשם יעבור תוך 3 שנים מיום שחרורו, עבירת רכוש או אלימות מסוג עוון או פשע.",דיון והכרעה
96,ME-21-12-15965-239,"כמפורט, בפסקה לעיל, סבורני, כי אין להשית על הנאשם פיצוי כספי, וכך אני מורה.",דיון והכרעה
97,ME-21-12-15965-239,"5129371המזכירות תשלח עותק מגזר-הדין לשב""ס",דיון והכרעה
98,ME-21-12-15965-239,"ניתן היום,  כ""ד תשרי תשפ""ג, 19 אוקטובר 2022, במעמד הנאשם וב""כ עוה""ד א.",דיון והכרעה
99,ME-21-12-15965-239,"ספיה קנדלפת וכן ב""כ המאשימה עוה""ד ל.",דיון והכרעה
100,ME-21-12-15965-239,שרייבר.,דיון והכרעה
