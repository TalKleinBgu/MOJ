,verdict,text,part
0,ME-17-11-7629-317,גרצ'יה איסקיאן  ת.ז. xxxxxxxxxx,הנאשם
2,ME-17-11-7629-317,"חוק העונשין, תשל""ז-1977: סע'  7.א., 7.ג, 40ד, 40ד(א), 40ט, א'1 לפרק ו'",הנאשם
3,ME-17-11-7629-317,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10",הנאשם
4,ME-17-11-7629-317,"* בית המשפט גזר את דינו של נאשם שהורשע בעבירת סמים, חרג ממתחם הענישה מטעמי שיקום והטיל עליו 4 חודשי מאסר בדרך של עבודת שירות, פיקוח שירות-המבחן למשך 18 חודשים ומאסרים על תנאי.",הנאשם
5,ME-17-11-7629-317,* עונשין – ענישה – מדיניות ענישה: עבירות סמים,הנאשם
6,ME-17-11-7629-317,* עונשין – ענישה – שיקום,הנאשם
7,ME-17-11-7629-317,"הנאשם הורשע (בגדרו של הסדר-טיעון) בעבירה של החזקת סם מסוכן שלא לצריכה עצמית, לפני כמעט ארבע שנים.",הנאשם
8,ME-17-11-7629-317,בית המשפט המחוזי גזר את הדין כדלהלן:,הנאשם
9,ME-17-11-7629-317,"גישתם של בתי-המשפט כלפי העוסקים בסמים קשים היא בלתי-מתפשרת וקובעת כלל של הטלת מאסר מאחורי סורג ובריח לתקופות ממושכות מטעמים של הרתעה, גמול והלימה.",הנאשם
10,ME-17-11-7629-317,"לצד זאת, עניין לנו כאן במקרה יוצא דופן, שבמסגרתו נבחן עניינו של נאשם אשר לגביו ניתן לומר בבירור כי הוא בעל סיכוי ממשי להשתקם שיקום מלא ומוחלט.",הנאשם
11,ME-17-11-7629-317,הנאשם כאן הוא אף יוצא דופן באשר הידרדרותו לביצוע מעשה הפשע בו הורשע כאן קשור קשר בל יינתק לטראומה בלתי פתורה אותה הוא גורר עמו משירותו הצבאי כלוחם.,הנאשם
12,ME-17-11-7629-317,"במובן זה קיים אינטרס חברתי משמעותי לחלצו מעולם הפשיעה, בפרט על רקע מסלול חייו הלא פשוט ועברו הנקי.",הנאשם
13,ME-17-11-7629-317,"בהתחשב במכלול, ראוי לקבוע את מתחם העונש ההולם כנע בין שנתיים לבין ארבע שנות מאסר לריצוי בפועל, לצד עונשים נלווים.",הנאשם
14,ME-17-11-7629-317,"מקום בו קיים סיכוי של ממש (ואף למעלה מכך) שהנאשם ""ישתקם"", ניתנת לבית המשפט האפשרות לחרוג ממתחם העונש ההולם ולהעדיף את עקרון השיקום על פני עקרון ההלימה.",הנאשם
15,ME-17-11-7629-317,עניינו של הנאשם דכאן נופל לגדרם של המקרים החריגים הללו.,הנאשם
16,ME-17-11-7629-317,"בהתחשב במכלול יש להטיל על הנאשם 4 חודשי מאסר לריצוי בדרך של עבודת שירות, פיקוח שירות-המבחן למשך 18 חודשים ושני מאסרים על תנאי.",הנאשם
17,ME-17-11-7629-317,"זהו גזר-דין בעניינו של הנאשם, גרצ'יה איסקיאן, אשר הורשע לפניי בהתאם לכתב-אישום מתוקן אשר הוגש נגדו (בגדרו של הסדר-טיעון) בעבירה של החזקת סם מסוכן שלא לצריכה עצמית, בניגוד לסעיף 7(א) ו- (ג) לחוק העונשין, התשל""ז-1977 (להלן: ""חוק העונשין"" או ""החוק"").",גזר דין
18,ME-17-11-7629-317,"העבירה הנ""ל נעברה ביום 22.10.17, לפני כמעט ארבע שנים ; כתב-האישום המקורי הוגש כשבועיים ימים לאחר ביצוע העבירה והמעצר (בתחילת חודש נובמבר 2017); הסדר-הטיעון הושג בין הצדדים והוצג ביום 30.1.18.",גזר דין
19,ME-17-11-7629-317,בו-ביום הורשע הנאשם על-סמך הודאתו.,גזר דין
20,ME-17-11-7629-317,גזר-הדין ניתן רק היום.,גזר דין
21,ME-17-11-7629-317,"הטעם להשהיה זו בגזירת הדין נעוץ בנסיבותיו המיוחדות של הנאשם, אשר חייבו, לטעמי, לפסוע במשעולי השיקום ובמסילותיו חרף מהמורות רבות אשר ניצבו בדרך; הצעידה בדרך זו נעשתה בשיתוף עם שירות המבחן, סנגוריתו המצוינת של הנאשם ומשפחתו ובסיועם.",גזר דין
22,ME-17-11-7629-317,"ארגון ""עמך, המרכז הישראלי לתמיכה נפשית וחברתית בניצולי השואה והדור השני"" העמיד לרשותנו פלטפורמה לביצוע ניסיון רציני להחזיר את הנאשם שלפניי להלך בדרך המלך, בה צעד עובר לשירותו הצבאי; לחדור את שריון-הקשיחות, שעטה עליו הנאשם (ככל הנראה תסמין של ההפרעה הפוסט-טראומתית שממנה הוא סובל); ולבסוף, להענישו בגין מעשה העבירה שאותו ביצע, באורח אשר יביא בחשבון את מניעיו בביצוע המעשה, את המצב הנפשי הקשה המלווה אותו מזה שנים ואת מאמציו הכנים לפרוץ את ""מסך הלם-הקרב"", בו היה נתון כדי לחזור לחברה כאזרח תורם ומועיל - ולא כעבריין, המשתמש בסמים ואולי אף מספק סמים לזולתו.",גזר דין
23,ME-17-11-7629-317,"בבסיס ההליך המשפטי בעננינו של הנאשם, ניצבת הרשעתו בהחזקה של 59.3856 גרם נטו של סם מסוג הרואין בתוך 13 אריזות.",גזר דין
24,ME-17-11-7629-317,"על פי עובדותיו של כתב האישום המתוקן, בזמנים הרלוונטיים, התגורר הנאשם בדירת סבתו ברחוב כנרת 3, בחיפה.",גזר דין
25,ME-17-11-7629-317,"בתאריך 22.10.17, החזיק הנאשם בדירה סם מסוכן מסוג הרואין במשקל הנ""ל, שלא לצריכתו העצמית וללא היתר כדין.",גזר דין
26,ME-17-11-7629-317,"הסמים הוחזקו בתוך 13 אריזות סגורות כשמתוכן היו 10 אריזות סגורות המכילות סם מסוכן מסוג הרואין, במשקל כולל של 45.141 גרם נטו, בתוך שקית ניילון ו-3 אריזות סגורות המכילות סם מסוכן מסוג הרואין, במשקל כולל של 14.2446 גרם נטו.",גזר דין
27,ME-17-11-7629-317,"לאחר הרשעתו על סמך הודאה, הופקו בעניינו של נאשם זה, לבקשתי, שורה של תסקירים מאת שירות המבחן, כשבתווך, נערכו דיוני מעקב בבית המשפט ובמסגרתם אף נשמעו טיעוני הצדדים לעניין העונש.",גזר דין
28,ME-17-11-7629-317,תמציות תסקירים אלו ועיקרי הדיונים שנערכו מעת לעת יובאו להלן בקצרה.,גזר דין
29,ME-17-11-7629-317,"יוער, כי תיאור התהליכים הממושכים, שאותם עבר הנאשם בתיק זה במרוצת השנים, הן אלו הטיפוליים הן אלו האישיים, חיוניים להבנת ההתפתחות החיובית שחלה בנאשם והערכת סיכויי שיקומו, כפי שיפורטו בהמשך.",גזר דין
30,ME-17-11-7629-317,תסקיר מיום 18.4.18,גזר דין
31,ME-17-11-7629-317,בתסקיר זה תואר רקעו של הנאשם.,גזר דין
32,ME-17-11-7629-317,"צוין כי הוא בן 34 שנים, רווק.",גזר דין
33,ME-17-11-7629-317,תושב חיפה; הוא עלה ארצה עם משפחתו בשנת 93'.,גזר דין
34,ME-17-11-7629-317,עד למעצרו עבד כנהג בחברת הובלות; לסירוגין עבד כמבצע-קעקועים.,גזר דין
35,ME-17-11-7629-317,"הוא השלים 12 שנות-לימוד במסגרת בית-הספר ""אורט"" ועבד בתחום הנגרות עד לגיוסו לצה""ל.",גזר דין
36,ME-17-11-7629-317,"לפני קצינת המבחן, הציג הנאשם תעודת הערכה והצטיינות על מילוי תפקידו ועל הנחישות, החתירה למגע בקרב ועל מקצועיות.",גזר דין
37,ME-17-11-7629-317,"הנאשם סיפר שהשירות הצבאי היה משמעותי עבורו והקנה לו תחושת הערכה והוקרה; עם זאת, הוא תיאר חוויות רגשיות קשות ומורכבות, במיוחד במפגש עם פצועים והרוגים, תמונות אשר ליוו אותו תקופה ממושכת.",גזר דין
38,ME-17-11-7629-317,בתום השירות הצבאי עבד הנאשם 3 שנים כמאבטח באמצעות חברת כוח-אדם ובהמשך עבד בעבודות מזדמנות ומגוונות בין היתר בתחום הנהיגה והפעלת המכונות.,גזר דין
39,ME-17-11-7629-317,הנאשם הסביר את חוסר-היציבות במסגרת התעסוקה על רקע תחושת חוסר-סיפוק.,גזר דין
40,ME-17-11-7629-317,"משפחתו הגרעינית היא נורמטיבית ובעלת ערכים תקינים, לדבריו.",גזר דין
41,ME-17-11-7629-317,עברו הפלילי נקי.,גזר דין
42,ME-17-11-7629-317,"הנאשם אישר, שבמהלך השירות הצבאי, השתמש בקנביס על-מנת להתמודד עם קשייו הרגשיים והמשיך לעשות שימוש בסם זה לאורך השנים.",גזר דין
43,ME-17-11-7629-317,"בגיל 28, בהשפעת חבריו, החל להשתמש בהרואין ועד למעצרו השתמש באורח ספוראדי בגראס ובהרואין.",גזר דין
44,ME-17-11-7629-317,"במהלך השירות הצבאי נרשם לו סם-שינה ""נוקטורנו"" והוא ממשיך לעשות בו שימוש ברציפות.",גזר דין
45,ME-17-11-7629-317,"לדבריו, מאז המעצר חדל לעשות שימוש בסמים.",גזר דין
46,ME-17-11-7629-317,"בבדיקת-שתן שנערכה לו נמצאו שרידי ""הרואין ובנזן"" אך לטענתו, הדבר נבע משימוש בכדורי-שינה ולא משימוש בסמים.",גזר דין
47,ME-17-11-7629-317,"בכל הנוגע לעבירה עליה הוא נותן את הדין כאן, הוא הביע חרטה, והסביר שביצע אותה על רקע היעדר-תעסוקה ולחץ כלכלי בו היה נתון.",גזר דין
48,ME-17-11-7629-317,קצינת המבחן התרשמה מהשלכת האחריות לביצוע המעשה על גורמים חיצוניים.,גזר דין
49,ME-17-11-7629-317,"עם זאת, הוא הבין את חומרת המעשה וטוען שלמד את לקחו.",גזר דין
50,ME-17-11-7629-317,"המעצר ומעצר הבית חידדו, לדבריו, עבורו את הגבולות.",גזר דין
51,ME-17-11-7629-317,הוא לא הפר את תנאי החזקתו מעולם.,גזר דין
52,ME-17-11-7629-317,התרשמות קצינת המבחן הייתה מאדם המחוסר מודעות ותובנות בכל הקשור לשימוש בסמים ולעיסוק בסמים.,גזר דין
53,ME-17-11-7629-317,הוא מחובר להשלכות מעורבותו בעבירה הנדונה על עצמו ועל משפחתו.,גזר דין
54,ME-17-11-7629-317,"כל האמור מלמד כי בהיעדר טיפול בנושא הסמים, קיים סיכון גבוה להישנות התנהגות דומה בעתיד.",גזר דין
55,ME-17-11-7629-317,"לפיכך, אף לא הייתה בפי שירות המבחן המלצה טיפולית ומשכך גם לא הייתה בנמצא המלצה על חלופות ענישה או על שיקום במסגרת הקהילה, העשויות להפחית את רמת הסיכון הגבוהה להישנות התנהגות כאמור.",גזר דין
56,ME-17-11-7629-317,"לאחר קבלת חוות-הדעת האמורה, נערך דיון בבית-המשפט בעניינו של הנאשם.",גזר דין
57,ME-17-11-7629-317,"לנוכח בקשת ההגנה לבחון שוב את התרשמות שירות המבחן, שלפיה הנאשם ממשיך לעשות שימוש  סמים אופיאטים התבקש שירות המבחן לערוך בדיקות אל מול מומחים בתחום הסמים על-מנת לוודא, אם אכן ממצאי בדיקת דגימות השתן הם חד-משמעיים ומה משמעותם.",גזר דין
58,ME-17-11-7629-317,"בתסקיר זה עמדה קצינת המבחן על כך, שלדברי הנאשם, הוא סובל מקרע בתופי האוזניים ולפיכך סובל מצפצופים ורעשים באוזניים המשפיעים על איכות-שנתו; לפיכך, הוא נוטל כדורי-שינה מסוג ""נוקטורנו פורטה"" על-פי מרשם (מרשם מיום 6.5.18 הוצג לקצינת המבחן).",גזר דין
59,ME-17-11-7629-317,"עם זאת, לא הוצגה חוות-דעת רפואית המסכמת את מצבו בהקשר הנדון.",גזר דין
60,ME-17-11-7629-317,"בדיקות נוספות של שתנו לימדו גם כן על שימוש ב""בנזו"" (סמים ממשפחת הבנזודיאזפינים) ו-""הרואין"" אך עלה מבדיקות מול מומחים שסם-השינה, שאותו הוא נוטל (על פי מרשם) בהחלט עלול להביא לגילוי ממצאים דוגמת אלו שצוינו בתסקיר.",גזר דין
61,ME-17-11-7629-317,השיחה עם הנאשם הותירה רושם של חוסר-בהירות ביחס לצריכת חומרים פסיכו-אקטיביים על-ידיו.,גזר דין
62,ME-17-11-7629-317,"השירות התחזק בדעתו, שלנאשם כוחות-אגו חלשים וכי הוא מתקשה לערוך התבוננות פנימית ולבחון לעומק את העומד בבסיס מעורבותו בעבירה הנדונה כאן.",גזר דין
63,ME-17-11-7629-317,"ההתרשמות אף הייתה של גישה מניפולטיבית, שנועדה לשרת את צרכיו.",גזר דין
64,ME-17-11-7629-317,"נאמר, כי הנאשם מתקשה לפתח מודעות ותובנה באשר לדפוסי-התנהגותו הבעייתיים, וקיים סיכון להישנות התנהגות שולית ועוברת חוק עתידית.",גזר דין
65,ME-17-11-7629-317,"לפיכך, לא הובאה המלצה טיפולית אלא המלצה לענישה מוחשית ומרתיעה דהיינו מאסר בעבודות שירות.",גזר דין
66,ME-17-11-7629-317,דיון מיום 31.5.18 – טיעונים לעניין העונש,גזר דין
67,ME-17-11-7629-317,"בדיון שנערך ביום 31.5.18, לנוכח ממצאי התסקיר הנ""ל נשמעו סיכומי המאשימה לעניין העונש;",גזר דין
68,ME-17-11-7629-317,לא הוצגו מטעם המאשימה ראיות לעניין העונש.,גזר דין
69,ME-17-11-7629-317,"המאשימה עמדה על כך שהנאשם, בן 34, ללא עבר פלילי, שהה במעצר בכליאה מיום 22.10.17 ועד ליום 26.11.17, או אז הועבר למעצר באיזוק אלקטרוני (עם ""חלונות אוורור"" שהורחבו מעת לעת).",גזר דין
70,ME-17-11-7629-317,המאשימה עמדה על כך שאמנם עסקינן בהחזקה ולא בסחר סמים.,גזר דין
71,ME-17-11-7629-317,"עם זאת, צוין כי יש להעניק לסוג הסם הקטלני שנתפס (הרואין) ומשקלו חומרה יתרה.",גזר דין
72,ME-17-11-7629-317,המאשימה הציגה את פסיקת בית המשפט העליון במקרים דומים.,גזר דין
73,ME-17-11-7629-317,"עוד עמדה המאשימה על נסיבותיו האישיות של הנאשם וטענה, כי כעולה מתסקירי שירות המבחן הנאשם אינו מודע להשלכות שימושו בסמים ולכן לא קיימת המלצה טיפולית בו.",גזר דין
74,ME-17-11-7629-317,"נטען, כי יש לזקוף לטובתו את הודאתו באשמה על המשמעויות הנלוות לכך ואת העדר עברו הפלילי.",גזר דין
75,ME-17-11-7629-317,"לצד זאת, צוין כי על אף בדיקת השתן החיובית שנמצאה אצל הנאשם, כמפורט בתסקיר שירות המבחן, הוא לא הציג, כגרסתו, אישור רפואי, המעיד על כך, שתוצאות בדיקותיו אלו נבעו משימוש מתרופות מרשם שאותן הוא נוטל.",גזר דין
76,ME-17-11-7629-317,"הומלץ על קביעת מתחם ענישה הנע בין 3 ל-5 שנות מאסר והוצע, כי יוטל עונש המצוי בחלקו הבינוני-עליון של המתחם.",גזר דין
77,ME-17-11-7629-317,ההגנה השמיעה אף היא טיעוניה.,גזר דין
78,ME-17-11-7629-317,"ב""כ הנאשם, עמדה על כך שלנאשם ""רקורד"" צבאי מרשים ביותר, והציגה לפניי תעודות הערכה – מ""פ מבצעית דוכיפת, סרן כהן, העניק לו תעודת הערכה בחודש אפריל 2004 ""על השתתפות בסיכול מחבלים"" ששמותיהם צוינו בתעודה בחודש ספט' 03'; מח""ט 500, אל""ם אשכנזי העניק לו תעודת הערכה על נחישות, חתירה למגע בקרב, מקצועיות, אומץ וביצוע מקצועי וללא רבב בחודש דצמבר 2003.",גזר דין
79,ME-17-11-7629-317,"בשנת 05' הוא השתתף בקורס ""נתיב"" שאותו סיים בהצלחה.",גזר דין
80,ME-17-11-7629-317,(טעה/1-4).,גזר דין
81,ME-17-11-7629-317,עוד התקבלה תעודות מקצוע בתחומי החשמל ומכונאות הרכב (טעה/5).,גזר דין
82,ME-17-11-7629-317,"כנגזרת מכך,  ביקשה הסנגורית המלומדת  דחיית הדיון לצורך הצגת חוות-דעת פסיכיאטרית, שבמסגרתה תוצג בפני בית-המשפט ההפרעה הנפשית שממנה סובל הנאשם והקשר שלה לשירות הצבאי ולעבירה שאותה עבר.",גזר דין
83,ME-17-11-7629-317,"מאחר שראיתי חשיבות לאפשר להגנה לבסס טענתה זו, נעתרתי לבקשתה כדי שתוצג חוות-דעת פסיכיאטרית כאמור.",גזר דין
84,ME-17-11-7629-317,"ביום 17.7.18, משההגנה לא הספיקה להצטייד בחוות-דעת כאמור, שבה ונדחתה ישיבת הטיעונים לעונש לצורך השלמת חוות-הדעת האמורה.",גזר דין
85,ME-17-11-7629-317,"במסגרת דיון זה הוצגה לפניי חוות-דעתה של ד""ר סבטלנה גרישין, רופאה פסיכיאטרית בכירה, שהיא גם רופאה מחוזית מוסמכת מטעם משרד הביטחון (טעה/6).",גזר דין
86,ME-17-11-7629-317,"הרופאה ציינה בחוות-דעתה, כי שמעה מפי הנאשם על החוויות הטראומתיות שהיו מנת-חלקו בשירות הצבאי; שקיבל טיפול רגשי (טיפול שדה) בגינן; שלאחר שחרורו מצה""ל סבל מנדודי שינה קשים, רעשים באוזניים, חוסר-סבלנות הסתגרות והתבודדות, לא הצליח להתמיד בלימודים או בעבודה וחווה תסכול מתמשך בשל אלו.",גזר דין
87,ME-17-11-7629-317,"הרופאה אבחנה תסמינים של תגובה פוסט-טראומתית כרונית עם תסמינים של עוררות-יתר, חודרנות, הימנעות, התבודדות, והסתגרות.",גזר דין
88,ME-17-11-7629-317,כל אלו הובילו אותו לשימוש בסמים ולהחזקתם.,גזר דין
89,ME-17-11-7629-317,"הפרעה זו, בהצטברה להפרעת קשב ולטנטון באוזניים גרמו למצוקה נפשית רבה ולפגיעה משמעותית בתפקוד ובאורח החיים.",גזר דין
90,ME-17-11-7629-317,"הנאשם אובחן כסובל מהפרעה פוסט-טראומתית כרונית מלווה בתסמינים דיכאוניים כתוצאה מחשיפה לאירועים שלהם נחשף בשירותו הצבאי, מאי-קבלת טיפול במועד ומהשלכות של הפרעה זו על יכולתו להתפרנס.",גזר דין
91,ME-17-11-7629-317,הוא חש חוסר-אונים.,גזר דין
92,ME-17-11-7629-317,הנאשם זקוק לטיפול תרופתי ופסיכולוגי; הוצע להתחשב במצבו המורכב בזמן ביצוע העבירה לנוכח הקשר בין ההפרעות שמהן הוא סובל לבין התנהגות דוגמת זו שהביאה אותו לדין.,גזר דין
93,ME-17-11-7629-317,"המומחית נחקרה בידי ב""כ המאשימה.",גזר דין
94,ME-17-11-7629-317,"כאן, אישרה הרופאה, שעיינה בתסקירי שירות-המבחן וכי אלו לא שינו את עמדתה הנ""ל.",גזר דין
95,ME-17-11-7629-317,"הרופאה ציינה, שלא אבחנה במניפולטיביות מצדו, אך שלא קיבלה ממנו מענה מספק בדבר התעסקותו הנוכחית בסמים.",גזר דין
96,ME-17-11-7629-317,"הרופאה ציינה, שאכן התרשמה משימוש בהדחקה כמנגנון פסיכולוגי (ניתוק רגשי).",גזר דין
97,ME-17-11-7629-317,הרופאה אישרה שנפגשה עם הנאשם 4 פעמים; שוחחה עמו על הטראומות שחווה בשירותו וציינה שהבינה שמדובר בחוויות שבמסגרתן היה עד למוות של חיילים- חברים אך גם של אנשי-האויב.,גזר דין
98,ME-17-11-7629-317,"לדבריה, פוסט-טראומה בהחלט יכולה להיבנות כרצף של אירועים ולאו דווקא כתוצאה מחוויה ספציפית אחת.",גזר דין
99,ME-17-11-7629-317,"הרופאה הדגישה, שהנאשם לא פנה לקב""ן על-מנת לקבל עזרה להתמודדות עם מצוקותיו.",גזר דין
100,ME-17-11-7629-317,"היא ציינה, שלא קיבלה תיעוד כלשהו משלטונות צה""ל בהקשר זה.",גזר דין
101,ME-17-11-7629-317,"הרופאה אישרה, שהנאשם הצליח לעבור תהליך הסמכה כחשמלאי רכב מוסמך, אך כי קשיי-הפרנסה שלו נבעו מהפרעת האישיות שממנה הוא סובל.",גזר דין
102,ME-17-11-7629-317,הוא נתקל בקושי להתמיד במקום-עבודה.,גזר דין
103,ME-17-11-7629-317,"הרופאה אישרה, שרשמה לנאשם תרופות אנטי-דיכאוניות וכן טיפול פסיכולוגי.",גזר דין
104,ME-17-11-7629-317,"לעומת זאת, ריצוי עונש מאסר בעבודות שירות אינו צפוי להחמיר את מצבו, לדבריה.",גזר דין
105,ME-17-11-7629-317,"לדעתה, המוטיבציה של הנאשם להשתנות קיימת והיא אמורה לאפשר לו להתמודד עם הצורך לעמוד בדייקנות בדרישות מסגרת עבודות השירות.",גזר דין
106,ME-17-11-7629-317,"לנוכח חוות-דעתה של הרופאה הפסיכיאטרית, ביקשתי מאת שירות המבחן להביע דעתו בשלישית בעניינו, בשים לב לממצאים הרפואיים.",גזר דין
107,ME-17-11-7629-317,תסקיר מיום 30.1.19,גזר דין
108,ME-17-11-7629-317,"שירות המבחן עיין בחוות-הדעת הפסיכיאטרית הנ""ל ועודכן שהנאשם החל לקבל טיפול פסיכולוגי במרכז ""עמך"" (מרכז לטיפול נפשי).",גזר דין
109,ME-17-11-7629-317,"פניית השירות למרכז ""עמך"" העלה שהנאשם ממתין לתחילת הטיפול.",גזר דין
110,ME-17-11-7629-317,"השירות ערך לנאשם בדיקת-שתן נוספת וגם ממנה עלה קיומם של תוצרי חילוף חומרים של אופיאטיים העשויים לעלות בקנה אחד גם עם השימוש בתרופה ""קודיקל"" המכילה קודאין ושבה עושה שימוש הנאשם על-פי מרשם.",גזר דין
111,ME-17-11-7629-317,"שירות המבחן הביע דעתו, שלפיה המשך ההליך המשפטי יהווה גורם מגייס ומדרבן לטיפול ולפיכך המליץ לדחות את הדיון בעניינו של הנאשם בשלושה חודשים, אשר ינוצלו על-ידיו למעקב אחר השתלבותו בתהליך הטיפולי במרכז ""עמך"" והמשך תפקודו ומוכנותו לשיתוף פעולה.",גזר דין
112,ME-17-11-7629-317,"לבקשה זו של שירות המבחן נעתרתי, מנימוקיה, והוריתי על קיום דיון ביום 12.5.19, לאחר קבלת תסקיר משלים נוסף מטעם השירות.",גזר דין
113,ME-17-11-7629-317,"ואכן, ביום 6.5.19 התקבל התסקיר המיוחל.",גזר דין
114,ME-17-11-7629-317,להלן יובאו עיקריו.,גזר דין
115,ME-17-11-7629-317,"צוין, כי הנאשם מתייצב כנדרש לפגישות הטיפוליות; כי הוא מגלה מוטיבציה ופתיחות בהליך שהוא עובר; הוא מביע הבנה למשמעות הטיפול ולצורך בו לנוכח מצבו הרגשי ומבטא מוטיבציה לערוך שינוי בחייו.",גזר דין
116,ME-17-11-7629-317,"ביום 24.3.19 נערכה לו בדיקת שתן; שוב נתגלו שרידים של אופיאטיים, אך צוין בממצאי הבדיקה שהתוצאה עשויה לנבוע גם משימוש בתרופות אנטי - היסטמיניות.",גזר דין
117,ME-17-11-7629-317,"הנאשם ציין שאיננו עושה עוד שימוש בסמים אך ממשיך להיות מטופל ב""קודיקל"" המכילה, כזכור, קודאין.",גזר דין
118,ME-17-11-7629-317,"שירות המבחן העריך, שההליך המשפטי מהווה עבור הנאשם גבול חיצוני מרתיע העשוי לסייע לו להמשיך בהליך הטיפולי ולהימנע מביצוע עבירות בעתיד.",גזר דין
119,ME-17-11-7629-317,"לאור כל אלה, העריך השירות, כי יש מקום להעדיף את האופציה השיקומית–טיפולית על-פני זו העונשית.",גזר דין
120,ME-17-11-7629-317,"לפיכך, המליץ השירות על העמדת הנאשם במבחן לצורכי פיקוח למשך שנה.",גזר דין
121,ME-17-11-7629-317,כן הומלץ להטיל מאסר על תנאי והתחייבות להימנע מעבירה.,גזר דין
122,ME-17-11-7629-317,"במסגרת דיון זה, השמיעה ב""כ המאשימה דברים אשר לימדו על חוסר-אימון ופקפוק בטענת הנאשם כי אינו משתמש בסמים ובטענה, כי הוא מעוניין כעת בטיפול-משקם לבעיות הבלתי-מטופלות מהן הוא סובל (הלם-קרב והפרעת קשב וריכוז) לנוכח היעדר פנייה מצדו לטיפול במשך השנים שקדמו להליך המשפטי בתיק זה, ואף במסגרת תסקירי שירות המבחן הראשונים שנערכו בעניינו.",גזר דין
123,ME-17-11-7629-317,"ב""כ המאשימה אף הביעה פקפוק בכל הנוגע לקיומו של קשר בין הבעיות הנפשיות הללו לבין ביצוע העבירה, שבעשייתה הורשע.",גזר דין
124,ME-17-11-7629-317,"בהתחשב בכך, ביקשתי מהנאשם להעמיד עצמו לחקירה בבית-המשפט (בלא הכנה מוקדמת), על-מנת שדרך שמיעת דבריו ובחינתם בחקירה נגדית אפקטיבית יהיה אפשר לבחון את אמינות טענותיו הנ""ל.",גזר דין
125,ME-17-11-7629-317,הנאשם הואיל להיחקר ולהלן יובאו עיקרי דבריו –,גזר דין
126,ME-17-11-7629-317,"הוא ציין, שהקביעה שהוא סובל מהלם-קרב לא נעשתה על-ידיו אלא על-ידי פסיכולוגים ופסיכיאטרים אשר אליהם נשלח.",גזר דין
127,ME-17-11-7629-317,"לדבריו, הוא סבל מהבעיה זמן רב אך לא ""שם לב"" לכך.",גזר דין
128,ME-17-11-7629-317,"הוא ציין, כי התקשה להתמיד בעבודה.",גזר דין
129,ME-17-11-7629-317,"בתחילה, הדבר היה חמור יותר אך התופעה פוחתת עם חלוף הזמן.",גזר דין
130,ME-17-11-7629-317,"הוא סיפר על מסלולו הצבאי: גיוס בשנת 2002; שירות בפלס""ר שריון ואז ביחידת ""דוכיפת"" כלוחם.",גזר דין
131,ME-17-11-7629-317,הוא זכה לדרגת סמל ושאף להיות בשטח.,גזר דין
132,ME-17-11-7629-317,"הוא שירת בחברון, ברמאללה ובשכם.",גזר דין
133,ME-17-11-7629-317,"הוא סיפר על מספר אירועים טראומתיים שבהם נכח או השתתף; סיפר שחבריו ערפו ראשים של מחבלים שחוסלו; הוא ראה, לדבריו, את גופותיהם בדיעבד.",גזר דין
134,ME-17-11-7629-317,"הוא חזה במפקדו, קצין, בוכה באירוע ובהמשך הבין שהתאבד בביתו.",גזר דין
135,ME-17-11-7629-317,"הוא סיפר על אירוע בו הפילו בית בן 7 קומות על מחבלים שהיו בתוכו ועל כך, שהוא היה בין הלוחמים אשר הוטלה עליהם המשימה לחלץ את גופותיהם מההריסות ולנושאן באלונקות.",גזר דין
136,ME-17-11-7629-317,הוא סיפר על מקרה בו ירה בראשו של מחבל אשר קפץ מחלון בית חד-קומתי והוא ראה את ראשו מתפוצץ.,גזר דין
137,ME-17-11-7629-317,"לדבריו, אחר-כך היה עליו לשאת את הגופה מהמקום.",גזר דין
138,ME-17-11-7629-317,"לדבריו, לאחר כל אירוע הייתה פגישת-אוורור אך לא היה בכך כדי לשחרר מן המצוקה.",גזר דין
139,ME-17-11-7629-317,הוא פיתח בעיות שינה קשות אשר ליוו אותו גם לאחר שחרורו מהצבא.,גזר דין
140,ME-17-11-7629-317,"את השימוש בסמים החל, לדבריו, רק לאחר השירות הצבאי.",גזר דין
141,ME-17-11-7629-317,הוא החל משתמש בהרואין בהסנפה אך הפסיק לעשות כן.,גזר דין
142,ME-17-11-7629-317,הנאשם התקשה במסירת פרטי חבריו-לנשק למעט מפקד המחלקה ושמו הפרטי של סמל המחלקה.,גזר דין
143,ME-17-11-7629-317,"הוא ציין, שאינו עומד עם חבריו בקשר והוא נמנע מלהשתתף בפגישת מחזור שנערכה להם.",גזר דין
144,ME-17-11-7629-317,"בתחילת הדרך ביצע מספר שנים שירות מילואים פעיל במסגרת ""דוכיפת"" אך כשהוחלט שיעבור לשמש כנהג ביחידה אחרת ביקש להפסיק לבצע מילואים ולפיכך, לא נקרא עוד לשמ""פ.",גזר דין
145,ME-17-11-7629-317,"לדבריו, פנה אל ועדה רפואית עוד במהלך השירות, אך משהסתבר לו שנכותו (בגין פגיעה בתופי האוזניים) איננה צפויה להניב יותר מ-8 אחוזי נכות ויתר על הפנייה.",גזר דין
146,ME-17-11-7629-317,"הוא כפר מכל וכל בטענה, שהוסיף לעשות שימוש בהרואין לאחר מעצרו.",גזר דין
147,ME-17-11-7629-317,"לאחר הדיון התקבלה חוות-דעת מאת העמותה הנ""ל, אשר לימדה על קיומה של מוטיבציה אמתית לשינוי על רצון להשיב את השליטה לחייו ועל רצונו לקיים חיים נורמטיביים, למצוא תעסוקה בטוחה ויציבה ולהקים בית ומשפחה עם בת-זוגו.",גזר דין
148,ME-17-11-7629-317,"הומלץ, אפוא על המשך טיפול עקבי ארוך-טווח שמטרותיו העיקריות לעזור לנאשם להשיב יציבות לחייו וכן שורה של מטרות נוספות: הפחתת סימפטומי פוסט-טראומה; שיפור היכולת להתמיד במעגלי תעסוקה; שיפור היכולת להתמיד במערכות יחסים אישיות; הבנה מעמיקה יותר של המעורבות בפשע; הרחבת המעגלים החברתיים המיטיבים; למידת מיומנויות אדפטיביות לוויסות עצמי.",גזר דין
149,ME-17-11-7629-317,"שירות המבחן דיווח במסגרתו של תסקיר זה , על כך שהנאשם החל בטיפול במסגרת מרכז ""עמך"" וכי הוא עובד כמתקין דלתות בעיר חיפה.",גזר דין
150,ME-17-11-7629-317,"פורט, כי הטיפול מסייע לנאשם להתמודד עם קשייו, וגורם לו לשתף בקשייו הרגשיים.",גזר דין
151,ME-17-11-7629-317,הנאשם הביע רצון להמשיך בהליך הטיפולי והוסיף את הנתון שלפיו הוא ממשיך ליטול את תרופותיו לפי הצורך (ולא בתדירות גבוהה).,גזר דין
152,ME-17-11-7629-317,"עוד פורט, כי הנאשם משתף פעולה עם הליך הטיפול ומגלה פתיחות.",גזר דין
153,ME-17-11-7629-317,נערכה לנאשם בדיקת שתן שהעידה על ניקיונו מסמים.,גזר דין
154,ME-17-11-7629-317,"משאלו הם פני הדברים, שב שירות המבחן והמליץ על העמדתו של הנאשם בצו מבחן למשך שנה, לצד השתת מאסר מותנה משמעותי והתחייבות כספית להימנע מעבירות בעתיד.",גזר דין
155,ME-17-11-7629-317,"הוסף, כי יש להשית על הנאשם ענישה מוחשית בדמות מאסר בדרך ריצוי של עבודות שירות.",גזר דין
156,ME-17-11-7629-317,דיון מיום 8.9.19,גזר דין
157,ME-17-11-7629-317,"בקצירת האומר, במסגרתו של הדיון הנ""ל הציגה ב""כ הנאשם מכתבים מאת מרכז ""עמך"" (טעה/ 7 – טעה/9) מהם עולה, כי הנאשם התחייב לצורך הטיפול במרכז שלא להשתמש סמים.",גזר דין
158,ME-17-11-7629-317,"צוין, כי קיימת אצל הנאשם מוטיבציה אמיתית לערוך שינוי בחייו.",גזר דין
159,ME-17-11-7629-317,"במובן זה, הודגשה חשיבותו וחיוניותו הרבה של טיפול עקבי וארוך טווח.",גזר דין
160,ME-17-11-7629-317,"ב""כ המאשימה מצדה טענה, לאחר עיון בתסקיר המעודכן (מיום 1.9.19), כי עמדתה העונשית לא השתנתה.",גזר דין
161,ME-17-11-7629-317,"צוין, כי המאשימה מסתייגת מעיתוי העלאת הטענה שלפיה הנאשם סובל מפוסט טראומה.",גזר דין
162,ME-17-11-7629-317,"הוסף, כי שירות המבחן אמור היה להתייחס להשתלבותו של הנאשם בעבודתו - דבר שבפועל לא נעשה.",גזר דין
163,ME-17-11-7629-317,"עוד הודגש, כי עסקינן בראשיתו של הטיפול ומשכך לא ניתן ללמוד כדבעי על סיכויי השיקום.",גזר דין
164,ME-17-11-7629-317,"בנסיבות שנוצרו, מצאתי לנכון לדחות שוב את ההליך בעניינו של הנאשם לתקופה נוספת, שבמהלכה יתאפשר לעקוב אחר התהליכים אשר בהם מצוי הנאשם – הן  התעסוקתי הן הטיפולי.",גזר דין
165,ME-17-11-7629-317,"עוד ציינתי, כי קיים צורך בהגשת מסמך רפואי מטעמו של הנאשם, המציין כי כדורי השינה אותם הוא נוטל, על פי מרשם רופא, אכן עלולים לגרור מציאת שרידי אופיאטים בבדיקות השתן.",גזר דין
166,ME-17-11-7629-317,קבעתי כי ראוי שהרופא המטפל בנאשם יבהיר באמצעות מסמך קצר עניין זה.,גזר דין
167,ME-17-11-7629-317,"ביקשתי משירות המבחן  לעקוב אחר קבלת מסמך כאמור, וכן לעקוב אחר המשך התהליך השיקומי שבו מצוי הנאשם.",גזר דין
168,ME-17-11-7629-317,"עוד ציינתי כי לקראת הישיבה הנדחית יונפק לתיק בית המשפט תסקיר משלים נוסף, העוסק בסוגיות האמורות.",גזר דין
169,ME-17-11-7629-317,תסקיר מיום 20.1.20,גזר דין
170,ME-17-11-7629-317,"ואכן, ביום 20.1.20 הפיק שירות המבחן תסקיר משלים נוסף.",גזר דין
171,ME-17-11-7629-317,"דווח, כי במהלך תקופת הדחייה לא נפתחו נגד הנאשם תיקים פליליים חדשים.",גזר דין
172,ME-17-11-7629-317,"כאמור בתסקיריו הקודמים ציין שירות המבחן, כי הנאשם סובל מפוסט טראומה שאינה מאובחנת ואינה מטופלת, המלווה אותו מתקופתו בצבא.",גזר דין
173,ME-17-11-7629-317,"בהתייחסה למסגרת התעסוקתית של הנאשם, ציינה קצינת המבחן, כי התקבל בעניינו של הנאשם מכתב המלצה מאת מעסיקו.",גזר דין
174,ME-17-11-7629-317,"נכתב במסגרתו, כי הנאשם מקפיד להגיע לעבודתו במזון וכן כי עסקינן בעובד מסור ונעים הליכות, החיוני לבית העסק (התקנת דלתות).",גזר דין
175,ME-17-11-7629-317,"בהתייחסה למסגרת הטיפולית, ציינה קצינת המבחן, כי הנאשם ממשיך לפקוד באופן תדיר את השיחות הטיפוליות בעניינו.",גזר דין
176,ME-17-11-7629-317,"במובן זה, ההליך הטיפולי מסייע לו רבות.",גזר דין
177,ME-17-11-7629-317,"מדיווחים עדכניים שהתקבלו ממרכז ""עמך"", צוין כי קיימת אצל הנאשם מוטיבציה אמתית לחלול שינוי בחייו, כאשר באופן זה הוא מעוניין להשתלב בתעסוקה בטוחה ולהקים בית ומשפחה.",גזר דין
178,ME-17-11-7629-317,שירות המבחן חזר על המלצתו העונשית כמופרט בתסקירו האחרון.,גזר דין
179,ME-17-11-7629-317,דיון מיום 4.2.20,גזר דין
180,ME-17-11-7629-317,"במסגרתו של דיון זה, ציינה באת כוחו של הנאשם, כי הרופאה המטפלת (בקופת החולים) לא הסכימה להנפיק מסמך המתייחס לאפשרות שלפיה כדורי השינה אכן מותרים ""עקבות"" של אופייטים בבדיקות השתן.",גזר דין
181,ME-17-11-7629-317,"משאלו הם פני הדברים, ב""כ המאשימה התייחסה לעניין זה וטענה שעניין זה לא הוכח כדבעי.",גזר דין
182,ME-17-11-7629-317,המאשימה שבה וטענה שאין מקום בתיק זה לחרוג לקולה ממתחם העונש ההולם.,גזר דין
183,ME-17-11-7629-317,"הוסף, כי עם כל הכבוד להליך השיקומי עולות תהיות רבות הנוגעות  אף לעיתוי פנייתו של הנאשם למשרד הביטחון, על מנת שיכירו בו כמי שבאמת סובל מפוסט טראומה.",גזר דין
184,ME-17-11-7629-317,"המאשימה פירטה, כי עסקינן באירועים נטענים שאינם מגובים במסמכים.",גזר דין
185,ME-17-11-7629-317,"לפיכך, לא קיימת ידיעה (והוכחה ברמה הנדרשת) האם אכן הנאשם היה חשוף לאירועים אלו במסגרת שירותו הצבאי.",גזר דין
186,ME-17-11-7629-317,"בסיומו של הדיון הנ""ל סברתי, כי יש מקום להמשיך ולעקוב אחר התהליכים שבהם מצוי הנאשם.",גזר דין
187,ME-17-11-7629-317,קבעתי שקיים צורך להמשיך להעמיק בטיב ההליך השיקומי של הנאשם ובאופן זה לוודא שהוא צפוי להיות מוצלח ואיתן.,גזר דין
188,ME-17-11-7629-317,"הוריתי בנוסף, להמציא לעיוני חוות דעת מטעם הפסיכיאטר בכל הנוגע לאופי הכדורים, שאותם נוטל הנאשם.",גזר דין
189,ME-17-11-7629-317,דרשתי כי לדיון הנדחה ינפיק שירות המבחן תסקיר משלים נוסף.,גזר דין
190,ME-17-11-7629-317,תסקיר מיום 8.9.20,גזר דין
191,ME-17-11-7629-317,"במסגרתו של התסקיר הנ""ל צוין, כי בית העסק בו עבד הנאשם נסגר.",גזר דין
192,ME-17-11-7629-317,"הוסף, כי הוא עובד מזה כארבעה חודשים בתחום ההובלות.",גזר דין
193,ME-17-11-7629-317,"לדברי הנאשם הוא ממשיך בחיפוש אחר עבודה אחרת, שכן אינו מרוצה תנאי העסקתו.",גזר דין
194,ME-17-11-7629-317,"עוד צוין, כי הנאשם, בעצה אחת עם הפסיכיאטרית המטפלת בו, הפסיק ליטול את תרופותיו.",גזר דין
195,ME-17-11-7629-317,"בהתייחס להליך הטיפול, צוין כי הנאשם הביע בפני שירות המבחן סיפוק ותחושת ביטחון הנובע מההליך הטיפולי בו.",גזר דין
196,ME-17-11-7629-317,"ההערכה היא שהנאשם מגלה כיום אחריות רבה יותר לחייו, מצליח להתמודד באופן תקין עם מצבים מורכבים ומשכך קיימת חשיבות רבה להמשכו התקין של ההליך הטיפולי.",גזר דין
197,ME-17-11-7629-317,לנאשם נערכה בדיקת סמים שיצאה נקייה.,גזר דין
198,ME-17-11-7629-317,שירות המבחן שב וחזר על המלצתו העונשית.,גזר דין
199,ME-17-11-7629-317,"הוסף, כי במסגרת צו המבחן ימשיך הנאשם בטיפולו במסגרת מרכז ""עמך"" וכן ישולב במרכז ""הזדמנות"" לתעסוקה.",גזר דין
200,ME-17-11-7629-317,"במסגרת הדיון הנ""ל חזרה המאשימה על  עמדתה העונשית ועל  טיעוניה, שלפיהן הנאשם לא הציג, על אף הזמן הרב שחלף מאז תחילת טיפולו, אינדיקציות המאשרות את התופעות הנגזרות מן השימוש בתרופות אותן הוא נוטל.",גזר דין
201,ME-17-11-7629-317,כן הסתייגה המאשימה פעם נוספת מהטענה כי הנאשם אכן סובל מפוסט טראומה.,גזר דין
202,ME-17-11-7629-317,"מנגד ב""כ הנאשם עתרה לבית המשפט להפנות את הנאשם אל הממונה על עבודות השירות, לצורך הנפקת חוות דעת בעניינו.",גזר דין
203,ME-17-11-7629-317,"אף בסיומו של דיון זה סברתי, כי טרם בשלה השעה לומר, כי הנאשם השתקם או כי קיים סיכוי טוב לשיקומו.",גזר דין
204,ME-17-11-7629-317,"משכך, דחיתי את הדיון לתקופה נוספת, שבמסגרתה יסיע שירות המבחן לנאשם להשתלב בעבודה חדשה.",גזר דין
205,ME-17-11-7629-317,הנאשם ימשיך בטיפולו וכן תילקח ממנו בדיקת שתן אחת לחודש.,גזר דין
206,ME-17-11-7629-317,תסקיר מיום 21.2.21,גזר דין
207,ME-17-11-7629-317,"בתסקיר זה צוין, כי נערכו לנאשם מספר בדיקות שהעידו על ניקיונו מסמים.",גזר דין
208,ME-17-11-7629-317,"בהתייחס להליך הטיפולי, הודגש כי הנאשם מפיק מההליך הטיפולי רווחים רבים, שכן הליך זה מסייע לו בהתבוננות פנימית ובחינה עצמית.",גזר דין
209,ME-17-11-7629-317,"כפועל יוצא מהליך הטיפול, הנאשם חיזק את הקשרים המשפחתיים שלו.",גזר דין
210,ME-17-11-7629-317,לדבריו המשפחה מהווה עבורו עוגן ליציבות וביטחון.,גזר דין
211,ME-17-11-7629-317,שירות המבחן התרשם מהנאשם כמי שמגלה נחישות והתמדה בתהליך הטיפולי (אף לצד מגפת הקורונה) במטרה להביא לשינוי באורחות חייו.,גזר דין
212,ME-17-11-7629-317,"פורט, כי הנאשם עובד בארבעת החודשים האחרונים כנהג מלגזה.",גזר דין
213,ME-17-11-7629-317,שירות המבחן שב על המלצתו העונשית כמפורט לעיל.,גזר דין
214,ME-17-11-7629-317,"בפתחו של הדיון ציינה ב""כ המלומדת של הנאשם, כי היא מלווה את התיק מזה שלוש שנים, שבמהלכן ניתן להיווכח בשינוי החיובי שחל אצל הנאשם.",גזר דין
215,ME-17-11-7629-317,"נטען, כי עניין זה הוכח במסגרתם של כל תסקירי שירות המבחן שהוגשו בעניינו של הנאשם.",גזר דין
216,ME-17-11-7629-317,מנגד עמדה המאשימה על עמדתה העונשית להטלת מאסר לריצוי בפועל.,גזר דין
217,ME-17-11-7629-317,בסיומו של הדיון סברתי שניתן לסיים את ההליך כבר עתה במישור המשפטי.,גזר דין
218,ME-17-11-7629-317,"עם זאת, סברתי כי ראוי (במישור השיקומי – אנושי) לאפשר לנאשם תקופת התארגנות לקראת תקופת ריצוי עונשו בדרך של עבודות שירות, שהרי במהלכה תיפגע באופן מהותי יכולת ההשתכרות שלו.",גזר דין
219,ME-17-11-7629-317,מצאתי לנכון לקבוע את התיק לישיבת מתן גזר דין ביום 12.9.21.,גזר דין
220,ME-17-11-7629-317,עוד קבעתי שבמהלך חודש אוגוסט יעביר שירות המבחן תסקיר סופי בעניינו של הנאשם.,גזר דין
221,ME-17-11-7629-317,"כמו כן, ביקשתי מהממונה על עבודות השירות להפיק חוות דעת בעניינו של הנאשם ובה אפשרות לשיבוצו לריצוי עונשו בדרך של עבודות שירות, לתקופה של חצי שנה.",גזר דין
222,ME-17-11-7629-317,"ביום 23.8.21 הוגשה לתיק בית המשפט חוות דעתו של הממונה על עבודות השירות לפיה נמצא הנאשם מתאים לריצוי עונש (במגבלות) בדרך זו, הכול כפי שיפורט להלן.",גזר דין
223,ME-17-11-7629-317,תסקיר סופי מיום 29.8.21.,גזר דין
224,ME-17-11-7629-317,"כמתבקש, שירות המבחן הפיק תסקיר סופי מטעמו.",גזר דין
225,ME-17-11-7629-317,"עוד הוסף, כי הנאשם שומר על קשר עם הפסיכולוג המטפל בו.",גזר דין
226,ME-17-11-7629-317,"הודגש, כי ההליך הטיפולי תורם רבות לשינוי החיובי שהתחולל בנאשם, שכן קיימת אצל הנאשם מוטיבציה אמתית לעריכת שינוי כן בדפוסי התנהגותו וחשיבתו, באמצעות סיוע והכוונה.",גזר דין
227,ME-17-11-7629-317,"לצד זאת הוער, כי הנאשם זקוק להמשך הקשר הטיפולי לצורך ליווי, עידוד, ושימור הישגיו הטיפוליים.",גזר דין
228,ME-17-11-7629-317,לנאשם נערכה בדיקת שתן (בהתראה קצרה) שהעידה על ניקיונו משרידי סמים.,גזר דין
229,ME-17-11-7629-317,"בהקשר זה, צוין שהנאשם אינו נוטל (כבר למעלה משנה) ,בעצה אחת עם הרופאה המטפלת בו, את הטיפול התרופתי שניתן לו בעבר.",גזר דין
230,ME-17-11-7629-317,"דווח, כי הנאשם נישא לבת זוגו לפני כחודשיים ומחצה וממשיך לעבוד כנהג מלגזה.",גזר דין
231,ME-17-11-7629-317,"בהקשר זה, הנאשם ביטא רצון להמשיך ולנהל אורח חיים מיטבי.",גזר דין
232,ME-17-11-7629-317,"נוכח השינוי החיובי שחל בהתנהלותו של הנאשם, התקדמותו בהליך הטיפולי, התמדתו במסגרת התעסוקתית, שמירתו על ניקיון מחומרים ממכרים למשך תקופת זמן ארוכה, לצד רצונו לנהל אורח חיים ללא מעורבות נוספת בפלילים, חזר שירות המבחן על המלצתו האחרונה כדלהלן –",גזר דין
233,ME-17-11-7629-317,"הומלץ, על העמדתו בצו מבחן למשך שנה, מאסר לריצוי בפועל בדרך של עבודות שירות, מאסר מותנה, קנס והתחייבות להימנע מביצוע עבירות בעתיד.",גזר דין
234,ME-17-11-7629-317,להערכתו של שירות המבחן עונש מסוג זה יהווה עבור הנאשם גורם מוחשי מתריע ומציב גבולות.,גזר דין
235,ME-17-11-7629-317,המעשים שבעשייתם הורשע הנאשם הם חמורים.,דיון והכרעה 
236,ME-17-11-7629-317,הוא החזיק ברשותו כמות בלתי מבוטלת של סם קשה וממכר.,דיון והכרעה 
237,ME-17-11-7629-317,"גישתם של בתי-המשפט כלפי העוסקים בסמים קשים (הן אלו הסוחרים בהם הן אלו המחזיקים בהם שלא לצריכה עצמית) היא בלתי-מתפשרת וקובעת כלל של הטלת מאסר מאחורי סורג ובריח לתקופות ממושכות מטעמים של הרתעה, גמול והלימה.",דיון והכרעה 
238,ME-17-11-7629-317,"לצד זאת, אין ניתן להתעלם מכך, שעניין לנו כאן במקרה יוצא דופן, שבמסגרתו נבחן עניינו של נאשם יוצא דופן, אשר לגביו ניתן לומר בבירור ובאורח חד משמעי, כי הוא בעל סיכוי ממשי להשתקם שיקום מלא ומוחלט.",דיון והכרעה 
240,ME-17-11-7629-317,"במובן זה  קיים אינטרס חברתי משמעותי לחלצו מעולם הפשיעה, בפרט על רקע  מסלול חייו הלא פשוט ועברו הנקי.",דיון והכרעה 
241,ME-17-11-7629-317,"בנסיבות מעין אלו, גזירת הדין תמיד מציבה דילמה בפני בית המשפט.",דיון והכרעה 
242,ME-17-11-7629-317,האם ניתן להקל הקלה מופלגת בדינו של מי שעבר עבירה חמורה למדי לנוכח סיכויי שיקום טובים שמא יש לעמוד על ענישה הולמת מרתיעה ומוחשית?,דיון והכרעה 
243,ME-17-11-7629-317,"נתמודד עם קרני הדילמה האמורה תוך היעזרות במאזניים הנורמטיביות, השתולות בסימן א'1 לפרק ו' בחוק העונשין, התשל""ז-1977 (להלן: ""חוק העונשין"" או ""החוק""), העוסק בהבניית שיקול-הדעת השיפוטי.",דיון והכרעה 
244,ME-17-11-7629-317,"כידוע, העיקרון המנחה בענישה הוא ההלימה – שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה 
245,ME-17-11-7629-317,"עובר לקביעת העונש, יש לקבוע מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה (סעיף 40ט לחוק).",דיון והכרעה 
246,ME-17-11-7629-317,"לאחר קביעת המתחם וככל שבית-המשפט לא מצא לנכון לסטות הימנו מטעמים של שיקום, ייקבע העונש המתאים לנאשם בשים לב לנסיבותיו האישיות, הללו שאינן קשורות בביצוע העבירה.",דיון והכרעה 
247,ME-17-11-7629-317,על הערכים החברתיים שבהם פגעו מעשיו של הנאשם אין צורך להכביר מילים.,דיון והכרעה 
248,ME-17-11-7629-317,"עבירות מסוג זה פוגעות בערכים שעניינם שמירה על חיי-אדם, על בריאות-הציבור ועל רווחתו.",דיון והכרעה 
249,ME-17-11-7629-317,"נוכח אופי הסם, שאותו החזיק הנאשם כמותו ודרך החזקתו ראוי לקבוע, כי מידת הפגיעה בערכים הללו, כפי שזו ניבטת ממעשיו של הנאשם מהותית.",דיון והכרעה 
250,ME-17-11-7629-317,"אין מנוס מהכבדת היד על המחזיקים סמים שלא לצריכה עצמית, שכל בר דעת מבין כי נועדו לצריכת הזולת, קרי, להוספת שמן על מדורת הסמים אשר להבותיה אופפות רבים וטובים, או רבים שהיו טובים.",דיון והכרעה 
251,ME-17-11-7629-317,נפנה לעיין בנסיבות ביצוע העבירה (מאלו המצוינות בסעיף 40ט לחוק).,דיון והכרעה 
252,ME-17-11-7629-317,"הנאשם נתפס כשהסמים ברשותו, כך שחלקם חולקו ל- 13 שקיות.",דיון והכרעה 
253,ME-17-11-7629-317,"מכאן, שבוודאי שיש לומר על מעשיו שהללו היו מתוכננים.",דיון והכרעה 
254,ME-17-11-7629-317,חלקו בביצוע העבירה שיוחסה לו בלעדי.,דיון והכרעה 
255,ME-17-11-7629-317,כתוצאה מביצוע המעשה עלול היה להיגרם נזק גדול בשים לב לאופי הסמים ולכמותם.,דיון והכרעה 
256,ME-17-11-7629-317,"בפועל, לא נגרמו נזקים כתוצאה מהמעשה.",דיון והכרעה 
257,ME-17-11-7629-317,"הנאשם עשה את שעשה על רקע התמכרותו לסמים ורצונו, ככל הנראה, להשיג ""כסף קל"" כדי לממן סמים, שבהם השתמש.",דיון והכרעה 
258,ME-17-11-7629-317,הנאשם הבין את חומרת מעשיו.,דיון והכרעה 
259,ME-17-11-7629-317,"עם זאת, ברי כי את השלכות-הרוחב החמורות, הכרוכות במעשיו יש לבחון גם על רקע מצבו הנפשי (הלם-הקרב הלא מטופל המלווה אותו מזה שנים ארוכות, משפיע ופוגע בכל היבט אפשרי של חייו).",דיון והכרעה 
260,ME-17-11-7629-317,הנאשם יכול היה וצריך היה להימנע מלבצע את המעשים.,דיון והכרעה 
261,ME-17-11-7629-317,"בהתחשב במכלול, ראוי, לטעמי לקבוע את מתחם העונש ההולם  כנע בין שנתיים לבין ארבע שנות מאסר לריצוי בפועל, לצד עונשים נלווים.",דיון והכרעה 
262,ME-17-11-7629-317,"אמרנו מיד, כי עיקר הדילמה שמולה ניצב בית המשפט בעניינו של הנאשם כאן נוגעת לאפשרות להתחשב בסיכוייו הטובים של הנאשם להשתקם (ובמאמצים הכבירים שעשה עד כה על מנת להשיא סיכויים אלה) כמשקל נגד לחומרת מעשי העבירה שבהם הורשע.",חריגה מטעמים של שיקום?
263,ME-17-11-7629-317,"הגענו, אפוא, ללב ליבה של ההכרעה בעניין העונש הראוי להיות מוטל על הנאשם.",חריגה מטעמים של שיקום?
264,ME-17-11-7629-317,בעניינה של שאלה זו ניטשה מחלוקת עזה בין הצדדים אשר הופיעו לפניי.,חריגה מטעמים של שיקום?
265,ME-17-11-7629-317,"לדעת התביעה, אין הנאשם עומד ברף הדרוש לצורך חריגה ממתחם העונש ההולם שנקבע.",חריגה מטעמים של שיקום?
266,ME-17-11-7629-317,בוודאי שאין הוא ראוי לצאת פטור בלא ריצוי מאסר לתקופה בת מספר שנים מאחורי סורג ובריח.,חריגה מטעמים של שיקום?
267,ME-17-11-7629-317,"התביעה פקפקה באמינות טענותיו של הנאשם; בכך שהוא אכן סובל מפוסט טראומה על רקע שירותו הצבאי; בכך שהוא ניתק עצמו לחלוטין מעולם הסמים כשאמר שעשה כן ולפיכך, כי סיכוייו להשתקם הם טובים או כי הוא ראוי להקלה משמעותית בעונש פועל יוצא מכך.",חריגה מטעמים של שיקום?
268,ME-17-11-7629-317,"אליבא דידה, גם אם נגמל לחלוטין מסמים אין בכך כדי להקרין באורח ישיר על הצורך להענישו בגין מעשי החזקת סם שלא לצריכה עצמית שיועדו להשיג עבורו בצע כסף.",חריגה מטעמים של שיקום?
269,ME-17-11-7629-317,"באת כוחו סברה כמובן, בהתבסס על חוות הדעת הפסיכיאטרית אשר הוצגה מטעמה כמו גם תוך הישענות על הרוח הגבית הנושבת מתסקירי שירות המבחן שאין מקום להטיל על הנאשם עונש במסגרת מתחם הענישה ההולם וכי יש לסטות הימנו מטעמי שיקום.",חריגה מטעמים של שיקום?
270,ME-17-11-7629-317,"ככל שהתשובה לשאלה זו היא חיובית, אזי יהא מקום להיזקק גם לשאלה אם מעשה העבירה שאותו ביצע הנאשם ומידת האשם אשר נלוותה לו הם בעלי חומרה יתירה מה שעלול להקשות על חריגה ממתחם העונש ההולם מטעמים של שיקום.",חריגה מטעמים של שיקום?
271,ME-17-11-7629-317,"אומר מיד, לתפיסתי, קיים גם קיים סיכוי של ממש (ואף למעלה מכך) שהנאשם דכאן ""ישתקם"" במובנו של מונח זה בסעיף 40ד(א) בחוק העונשין.","""השתקם או קיים סיכוי סביר שישתקם"""
272,ME-17-11-7629-317,אבאר קביעתי.,"""השתקם או קיים סיכוי סביר שישתקם"""
273,ME-17-11-7629-317,"לא בכדי חלפה תקופה בת ארבע שנים מאז הוגש כתב האישום בתיק זה, נרשמה הודאת הנאשם והוא הורשע בדינו ועד למתן גזר הדין.","""השתקם או קיים סיכוי סביר שישתקם"""
274,ME-17-11-7629-317,"תקופה זו, החריגה אליבא דכולי עלמא לניהול שלב קביעת העונש הושקעה בבחינת נסיבותיו המיוחדות ויוצאות הדופן של הנאשם ולא פחות מכך, בבחינת נכונותו ורצינותו בהתמסרות לתהליך שיקומי אשר יוציאו כליל ממעגל הפשיעה ויביא לקליטתו האפקטיבית בשוק התעסוקה מתוך הבעת מחויבות בלתי מתפשרת מצדו לחזור למוטב ולנהל אורח חיים נורמטיבי לעילא ולעילא.","""השתקם או קיים סיכוי סביר שישתקם"""
275,ME-17-11-7629-317,"ראוי לשבח בכל פה את שירות המבחן על פתיחותו המחשבתית, על נכונותו לבחון את ממצאיו ומסקנותיו מחדש שוב ושוב ואת מאמציו הכנים והרציניים לסייע לנאשם (ולבית המשפט) בניסיון להעלות את הנאשם על דרך הישר.","""השתקם או קיים סיכוי סביר שישתקם"""
276,ME-17-11-7629-317,"אכן, בתחילת הדרך, הועלו סימני שאלה רבים ביחס לרצינותו של הנאשם בכל הנוגע להשתחררותו מאחיזת הסמים; לאמינות דבריו כי הוא סובל מהלם קרב; למוכנותו להשקיע את הזמן והאנרגיה הדרושים לצורך השתלבות בתוכנית טיפולית מפרכת.","""השתקם או קיים סיכוי סביר שישתקם"""
277,ME-17-11-7629-317,"דומה שהיום, שנים ארוכות לאחר תחילתו של אותו תהליך אין באמת ספקות אמיתיים לאיש כי הנאשם נמצא במקום אחר לחלוטין; כי הוא נקי מסמים (ואפילו מכדורי שינה והרגעה שלהם נזקק בתחילה על רקע הלם הקרב שממנו סבל); כי הוא נחוש להשתלב בשוק התעסוקה ובפועל השתלב במקומות עבודה וביצע תפקידיו לשביעות רצונו המלאה של מעסיקו; כי הוא מתמיד בהשתתפות בטיפולים אשר נקבעו לו בשירות המבחן; וכי הוא מודע ומתמודד טוב הרבה יותר עם ההפרעה הפוסט טראומטית שממנה הוא סובל.","""השתקם או קיים סיכוי סביר שישתקם"""
278,ME-17-11-7629-317,"לעיל, נסקרו בהרחבה תסקירי שירות המבחן בעניינו של הנאשם.","""השתקם או קיים סיכוי סביר שישתקם"""
279,ME-17-11-7629-317,"עסקינן בשמונה תסקירים הנפרסים על פני תקופה ממושכת (שלוש שנים), שבמסגרתה הנאשם היה נתון תחת עיניו הבוחנות של שירות המבחן, והגורמים המטפלים.","""השתקם או קיים סיכוי סביר שישתקם"""
280,ME-17-11-7629-317,"כפי שפורט בהרחבה לעיל, במהלכה של התקופה הנ""ל נבחן עניינו של הנאשם, הנעדר עבר פלילי, בעין בוחנת גם על ידי בית המשפט.","""השתקם או קיים סיכוי סביר שישתקם"""
281,ME-17-11-7629-317,"העובדה ששירות המבחן היה בתחילת הדרך מהוסס ביחס לרצינות כוונותיו של הנאשם וכי בהמשך הדרך, על רקע ההכרה בו כסובל מהפרעה פוסט טראומטית, השתכנע אט אט כי הנאשם בשל לשיקום ועושה צעדים של ממש בכיוון זה מחזקת את ההבנה שאכן התבצע כאן תהליך אישיותי, המבוסס על רצון על נחישות ועל התמדה וכן על החלטה ברורה ויציבה של הנאשם להותיר מאחוריו את הפרק האפל שבחייו ולצעוד קדימה בעולם הנורמטיבי.","""השתקם או קיים סיכוי סביר שישתקם"""
282,ME-17-11-7629-317,"לא זו אף זו,  כאשר לטעמי לא בשלו התנאים לקבוע כי התגבשו התנאים לשיקום הנאשם, סברתי כי ראוי להמתין קמעה, על מנת שהנאשם יתמיד ""ויכה שורשיו"" בתהליכי שיקומו.","""השתקם או קיים סיכוי סביר שישתקם"""
283,ME-17-11-7629-317,"זה המקום לחזור ולהזכיר את דברי שירות המבחן, שלפיהם חל בנאשם שינוי חיובי, עם התקדמותו בהליך הטיפולי, התמדתו במסגרת התעסוקתית, ושמירתו על ניקיון מחומרים ממכרים למשך תקופת זמן ארוכה.","""השתקם או קיים סיכוי סביר שישתקם"""
284,ME-17-11-7629-317,הכול לצד רצונו הכן לנהל אורח חיים ללא מעורבות נוספת בפלילים.,"""השתקם או קיים סיכוי סביר שישתקם"""
285,ME-17-11-7629-317,"למותר לציין, כי בהתאם לדיווחי שירות המבחן  (החל מיום 1.9.19) בדיקות השתן שנערכו לנאשם באופן תדיר העידו על ניקיונו מסמים.","""השתקם או קיים סיכוי סביר שישתקם"""
286,ME-17-11-7629-317,"בנוסף לכך, חרף קשיים ניכרים ובלתי צפויים שנבעו מהתפשטות נגיף הקורונה במקומותינו הצליח הנאשם להשתלב פעם אחר פעם בשוק התעסוקה.","""השתקם או קיים סיכוי סביר שישתקם"""
287,ME-17-11-7629-317,"אף אני התרשמתי, כי הנאשם עמד לאורך כל תקופת הטיפול בדרישות שהוצבו לפתחו בידי המסגרות השונות שבהן שולב.","""השתקם או קיים סיכוי סביר שישתקם"""
288,ME-17-11-7629-317,הנאשם צלח כברת דרך משמעותית.,"""השתקם או קיים סיכוי סביר שישתקם"""
289,ME-17-11-7629-317,הוא התמיד בטיפוליו; שיתף פעולה והפגין אחריות מרשימה בשמירה על כללי ההליכים הטיפוליים אשר הוצבו לפניו.,"""השתקם או קיים סיכוי סביר שישתקם"""
290,ME-17-11-7629-317,"בהקשר זה, בהחלט ראיתי עין בעין את המלצותיו העקביות של שירות המבחן, שלפיהן המסגרת הטיפולית אכן מהווה גורם משמעותי עבור הנאשם.","""השתקם או קיים סיכוי סביר שישתקם"""
291,ME-17-11-7629-317,"משאלו הם פני הדברים, אני סבור שנכון להיום בשלה העת לקבוע שאכן קיים סיכוי של ממש שהנאשם ישתקם.","""השתקם או קיים סיכוי סביר שישתקם"""
292,ME-17-11-7629-317,"במובן זה, הנאשם הוכיח לי שראוי להפעיל בעניינו את מודל הענישה השיקומי, המצוי במסגרתו של סעיף 40ד לחוק העונשין.","""השתקם או קיים סיכוי סביר שישתקם"""
293,ME-17-11-7629-317,"ודוק, במסגרת המשפט הפלילי תכליתו של מודל הענישה השיקומי הוא לחולל שינוי בדרכיו של מבצע העבירה, על מנת להשיבו לחברה כאזרח, החיוני לה.","""השתקם או קיים סיכוי סביר שישתקם"""
294,ME-17-11-7629-317,"במצב דברים זה ניתנת לבית המשפט האפשרות לחרוג ממתחם העונש ההולם - באותם מקרים שבהם קיים סיכוי של ממש שהנאשם ישתקם - ולהעדיף את עקרון השיקום על פני העיקרון המנחה בענישה, הלוא הוא עקרון ההלימה (זה המצוי בבסיסו של תיקון מס' 113).","""השתקם או קיים סיכוי סביר שישתקם"""
295,ME-17-11-7629-317,"כאמור, לשיטתי, עניינו של הנאשם דכאן נופל לגדרם של המקרים החריגים הללו.","""השתקם או קיים סיכוי סביר שישתקם"""
296,ME-17-11-7629-317,"אינני מתעלם, ולו לרגע מכך שעניין לנו במי שעסק בסוג סם המהווה סכנה ממשית (הרואין), ובכמות שאינה מבוטלת.","""השתקם או קיים סיכוי סביר שישתקם"""
297,ME-17-11-7629-317,"עם זאת, חרף חומרת המעשה לא סברתי, כי זה המקרה, שבו על אינטרס הציבור להלום את חומרת המעשה ולהרתיע בענישה לגבור על הצורך לשקם את הנאשם (פעולה, המשרתת גם היא עצמה את אינטרס הציבור במובנו הרחב ולא רק את האינטרס הצר של הנאשם).","""השתקם או קיים סיכוי סביר שישתקם"""
298,ME-17-11-7629-317,רקעו הנפשי; עברו הנקי; הזמן שחלף מאז ביצוע העבירות; והדרך השיקומית יוצאת הדופן שאותה עבר כמו גם החשש שמא הסטתו מדרך זו תשיבנו לדרך הפשע מטות את הכף בעיניי בעניין זה.,"""השתקם או קיים סיכוי סביר שישתקם"""
299,ME-17-11-7629-317,"לסיכום, לאור נתוני השיקום הטובים והסיכוי הממשי ""להשיב"" לחברה מכור לסמים שקיים  בעניינו סיכוי של ממש שיצליח להשתקם, ובכך להפוך לאזרח מן השורה, סברתי כי ראוי במקרה זה לסטות ממתחם הענישה מטעמי שיקום.","""השתקם או קיים סיכוי סביר שישתקם"""
300,ME-17-11-7629-317,בהתחשב במכלול האמור לעיל מצאתי להטיל על הנאשם  עונשים כדלקמן -,"""השתקם או קיים סיכוי סביר שישתקם"""
301,ME-17-11-7629-317,"4 חודשי מאסר לריצוי בדרך של עבודת שירות, בניכוי ימי מעצרו בכליאה.","""השתקם או קיים סיכוי סביר שישתקם"""
302,ME-17-11-7629-317,"לא מצאתי לנכון להטיל תקופת מאסר ארוכה יותר מכך בהתחשב בקשיי הפרנסה הניכרים עימם מתמודד הנאשם, בזמן הרב שחלף מאז ביצוע העבירה ובהפרעה הפוסט טראומטית, שממנה הוא סובל.","""השתקם או קיים סיכוי סביר שישתקם"""
303,ME-17-11-7629-317,את עבודת השירות יבצע הנאשם במקום העבודה: חברת קדישא חיפה - שדה יהושע.,"""השתקם או קיים סיכוי סביר שישתקם"""
304,ME-17-11-7629-317,"עליו  להתייצב לריצוי עונשו ביום 15.11.21 עד השעה 08:00, ביחידת עבודות השירות, שלוחת צפון, בסמוך לביס""ר מגידו.","""השתקם או קיים סיכוי סביר שישתקם"""
305,ME-17-11-7629-317,הזהרתי את הנאשם כי עליו לעמוד בכל תנאי העסקתו במסגרת זו.,"""השתקם או קיים סיכוי סביר שישתקם"""
306,ME-17-11-7629-317,התנהגות בניגוד לאמור עלולה להוות עילה להפסקה מנהלית של ריצוי עונשו בדרך של עבודות שירות.,"""השתקם או קיים סיכוי סביר שישתקם"""
307,ME-17-11-7629-317,"משמע, מאסרו יומר לריצוי מאחורי סורג ובריח.","""השתקם או קיים סיכוי סביר שישתקם"""
308,ME-17-11-7629-317,הנאשם יושם תחת פיקוח שירות-המבחן למשך 18 חודשים מיום מתן גזר-דין זה.,"""השתקם או קיים סיכוי סביר שישתקם"""
309,ME-17-11-7629-317,"החלטתי לקבוע תקופה ארוכה יותר של פיקוח לעומת זו שהומלצה על ידי שירות המבחן על מנת לצמצם ככל הניתן את הסיכוי שהנאשם יסטה מהדרך הנורמטיבית, שבה בחר.","""השתקם או קיים סיכוי סביר שישתקם"""
310,ME-17-11-7629-317,הנאשם מוזהר בזאת שאי-ציות להוראות שירות המבחן או הפרת הצו בכל דרך אחרת עלולה להביאו להידון מחדש בגין העבירה הנדונה כאן ולריצוי מאסר בפועל.,"""השתקם או קיים סיכוי סביר שישתקם"""
311,ME-17-11-7629-317,18 חודשי מאסר על תנאי שלא יעבור במשך 3 שנים עבירה על פקודת הסמים המסוכנים אשר איננה כרוכה בצריכת סם או בהחזקתו לצריכה עצמית בלבד.,"""השתקם או קיים סיכוי סביר שישתקם"""
312,ME-17-11-7629-317,3 חודשי מאסר על תנאי שלא יעבור במשך 3 שנים עבירה של שימוש בסם מסוכן או של החזקתו לצריכה עצמית.,"""השתקם או קיים סיכוי סביר שישתקם"""
313,ME-17-11-7629-317,לא מצאתי לנכון להטיל על הנאשם קנס בשים לב לקשייו הכלכליים ולהפרעה הפוסט טראומטית המקשה עליו להתפרנס.,"""השתקם או קיים סיכוי סביר שישתקם"""
314,ME-17-11-7629-317,העתק גזר הדין יועבר לעיונו של הממונה על עבודות השירות ואל שירות המבחן למבוגרים.,"""השתקם או קיים סיכוי סביר שישתקם"""
315,ME-17-11-7629-317,"ניתן היום, ו' תשרי תשפ""ב, 12 ספטמבר 2021.","""השתקם או קיים סיכוי סביר שישתקם"""
