,verdict,text,part
0,SH-20-08-4606-818,"ע""י ב""כ עוה""ד נחשון ארוסי",מדינת ישראל
1,SH-20-08-4606-818,"ע""י ב""כ עוה""ד חן בן חיים",דן ווקנין
2,SH-20-08-4606-818,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 10, 37א",דן ווקנין
3,SH-20-08-4606-818,"פקודת התעבורה [נוסח חדש]: סע'  36(ג), 67",דן ווקנין
4,SH-20-08-4606-818,"חוק העונשין, תשל""ז-1977: סע'  40ג(א), 40ג(ב), 40ד, 40ה, 40ו, 40ז, 40ח', 40יא, 40יט",דן ווקנין
5,SH-20-08-4606-818,"בהתאם לעובדות כתב האישום המתוקן בהן הודה והורשע, ב-11.6.20, במסגרת הליך מ""ת 3097-06-20, נפסל הנאשם מלנהוג עד תום ההליכים (להלן: הפסילה).","כתבי האישום, הכרעות הדין והשתלשלות העניינים בתיק"
6,SH-20-08-4606-818,"חרף זאת, ב-28.7.20, סמוך לשעה 17:25, נהג הנאשם בכביש 3632 ביציאה מהיישוב ניצן בפסילה והחזיק, יחד עם אחר, בצוותא חדא, סך כולל של 304.11 גרם קנבוס ב-5 שקיות, במשקלים הבאים: 77.43 גרם, 104.63 גרם, 47.49 גרם, 33.25 גרם ו-41.31 גרם וכן שקיות חלוקה המשמשות ככלים להחזקת סמים שלא לצריכה עצמית (להלן: האירוע האחרון).","כתבי האישום, הכרעות הדין והשתלשלות העניינים בתיק"
7,SH-20-08-4606-818,"פל""א 402110/19 מדינת ישראל נ' ווקנין – החזקת סמים לצריכה עצמית, בהתאם לסעיפים 7(א) ו-7(ג) סיפא ל-פקודת הסמים, בכך שב-11.9.19, ברכב ל""ז 73-861-36 בחצר הבית, החזיק 13.8 גרם קנבוס, מחולקים ל-12.8 גרם ו-1.60 גרם (להלן: האירוע השני).","כתבי האישום, הכרעות הדין והשתלשלות העניינים בתיק"
8,SH-20-08-4606-818,"עם זאת, בהינתן חפיפה מסוימת במהות הערכים שנפגעו, מידת הפגיעה בהם, מדיניות הענישה ונסיבות ביצוע חלק מהעבירות – מצאתי כי יש לאחד סקירתם.",קביעת מתחמי העונש ההולמים
9,SH-20-08-4606-818,"לכך גם יש להוסיף כי קיים חוט מקשר בין העבירות השונות בכלל, ובפרט בנוגע להחזקת הקנבוס.",קביעת מתחמי העונש ההולמים
10,SH-20-08-4606-818,"משכך, אתייחס במאוחד לאמות המידה ואבני הבוחן בהן התחשבתי בקביעת מתחמי העונש ההולמים, בהתאם לסעיף 40ג(א) ל-חוק העונשין, כמפורט להלן:",קביעת מתחמי העונש ההולמים
11,SH-20-08-4606-818,"הערכים החברתיים שנפגעו מביצוע עבירות הסמים הם, כנטען על ידי ב""כ המאשימה, הגנה על שלום הציבור ובריאותו מפני הנזקים הישירים והעקיפים שנגרמים עקב השימוש בסמים, כמו גם השמירה על הסדר הציבורי ובטחון הציבור.",קביעת מתחמי העונש ההולמים
12,SH-20-08-4606-818,"נפסק לא אחת, כי עבירות הסמים הן מחוללות פשיעה, אגב הפצת הסם וצריכתו.",קביעת מתחמי העונש ההולמים
13,SH-20-08-4606-818,"מעבר לנזקים הישירים הנגרמים למשתמשי הסם, משפחותיהם וסביבתם הקרובה – נגע הסמים מלווה ואף יוצר עבירות נוספות, ובכלל זה עבירות רכוש, בשל הצורך להשיג את מנת הסם, ולעיתים אף אלימות, שמבוצעות כתוצאה מהשימוש בסמים, או במהלך ביצוע עבירות הרכוש.",קביעת מתחמי העונש ההולמים
14,SH-20-08-4606-818,"מקובלת עלי טענת ב""כ המאשימה, כי באירוע האחרון, במסגרתו נהג הנאשם בפסילה, נפגעו גם ערכים חברתיים של שמירה על שלומם ובטחונם של המשתמשים בדרך – הולכי רגל, נהגים ונוסעים.",קביעת מתחמי העונש ההולמים
15,SH-20-08-4606-818,"מעבר לכך, פגע הנאשם בערכי שמירה וכיבוד שלטון החוק.",קביעת מתחמי העונש ההולמים
16,SH-20-08-4606-818,"בעקיפין יש בכך גם פגיעה כלכלית בציבור, בשל הקושי להיפרע במקרה של תאונה כתוצאה מנהיגה בפסילה.",קביעת מתחמי העונש ההולמים
17,SH-20-08-4606-818,יפה לעניין זה קביעת כב' הש' רובינשטיין (כתוארו אז) בפסקה ז' להחלטתו ב-רע״פ 665/11 אבו עמאר נ׳ מדינת ישראל (24.1.11) –,קביעת מתחמי העונש ההולמים
18,SH-20-08-4606-818,"״עבירות נהיגה בפסילה ללא ביטוח וללא רישיון, יש בהן לא רק דופי פלילי אלא אף מוסרי כפול: הסיכון המובהק לעוברי דרך (וגם לנוהג עצמו), וזו עיקר, וכן קשיים במימוש פיצויים בעקבות תאונת דרכים אם אלה יקרו חלילה בעת נהיגה כזאת.",קביעת מתחמי העונש ההולמים
19,SH-20-08-4606-818,..,קביעת מתחמי העונש ההולמים
20,SH-20-08-4606-818,"באשר לפגיעתם הרעה של סמים מסוכנים מסוג קנבוס וחשיש, שלא נמנים על הקטלניים שב-פקודת הסמים, קבעה כב' הש' ארבל ב-פס""ד ויצמן -",קביעת מתחמי העונש ההולמים
21,SH-20-08-4606-818,"מידת הפגיעה בערכים החברתיים בנהיגה בפסילה אף היא לא מבוטלת –הפסילה היא הדרך בה בית המשפט מונע נהיגתו של אדם המסכן את הציבור, ונהיגה בפסילה מסכלת תכלית זו ומטילה סיכון על שלום הציבור.",קביעת מתחמי העונש ההולמים
22,SH-20-08-4606-818,"בנוסף, מעשי הנאשם מלמדים על זלזול בהחלטות בית משפט והיעדר מורא, המבטאים פגיעה בשלטון החוק.",קביעת מתחמי העונש ההולמים
23,SH-20-08-4606-818,בחינת מדיניות הענישה הנהוגה בפסיקה בעבירות החזקת סמים מלמדת על קשת רחבה של ענישה.,קביעת מתחמי העונש ההולמים
24,SH-20-08-4606-818,"סוג העונש ואופן ריצויו תלוי בסוג הסם, כמותו ונסיבות החזקתו.",קביעת מתחמי העונש ההולמים
25,SH-20-08-4606-818,"במהלך הטיעונים לעונש כל אחד מב""כ הצדדים הפנה לפסיקה התומכת בעמדתו ועליה הוספתי פסיקה נוספת.",קביעת מתחמי העונש ההולמים
26,SH-20-08-4606-818,"כל מקרה לנסיבותיו, ויש לאבחן המקרים השונים למקרה שלפניי, אם כי יש פסקי-דין מהם ניתן לגזור אמת-מידה עונשית הולמת –",קביעת מתחמי העונש ההולמים
27,SH-20-08-4606-818,"* נוכח הפער בין כמויות הסמים שהוחזקו – המתחם ב-ענין לוי, שיכול לשמש אמת מידה, מוביל לכך שיש לקבוע בכל אחד מהאירועים שלפניי מתחם הנמוך, למצער בחלקו התחתון, מזה שנקבע ב-ענין לוי.",קביעת מתחמי העונש ההולמים
28,SH-20-08-4606-818,"* גם כאן, נוכח הפער בין כמויות הסמים שהוחזקו – המתחם ב-ענין ג'אנח, שיכול לשמש אמת מידה, מוביל לכך שיש לקבוע בכל אחד מהאירועים שלפניי מתחם הנמוך, למצער בחלקו התחתון, מזה שנקבע ב-ענין ג'אנח.",קביעת מתחמי העונש ההולמים
29,SH-20-08-4606-818,"תפ""ק (שלום-רמ') 70755-06-20, 3343-07-20 ו-67219-02-23 מדינת ישראל נ' נחמני (27.5.24), אליו הפנתה ב""כ הנאשם – בגין הרשעתו ב-3 כתבי אישום נקבע מתחם 6–14 בגין החזקת סמים שלא לצריכה עצמית (4 בקבוקוני קטאמין, 1 במשקל 0.0858 גרם ו-3 בנפח 27 מ""ל, 0.1612 גרם קוקאין, 0.6851 גרם MDMA ו-0.9505 גרם אבקת קטאמין), בגין נהיגה תחת השפעת קוקאין וקנבוס נקבע מתחם ממאסר מותנה עד 6 חודשי מאסר.",קביעת מתחמי העונש ההולמים
30,SH-20-08-4606-818,"בגין נהיגה בחניון תחת השפעת סמים, הפרעה לשוטר במילוי תפקידו והחזקת 1.7 גרם קטאמין ו-0.5583 גרם קוקאין לצריכה עצמית, נקבע מתחם 5–18.",קביעת מתחמי העונש ההולמים
31,SH-20-08-4606-818,"על צעיר, עם נסיבות חיים קשות, אשר במשך כשנתיים ערך מאמצים לשינוי אורחות חייו, שיתף פעולה עם שירות המבחן, אך שב וביצע עבירות כשהוא בעיצומו של הליך בבית המשפט הקהילתי, ממנו נפלט – הושתו 4 חודשי מאסר לריצוי בעבודות שירות, מאסרים מותנים, 1,000 ₪ קנס, 6 חודשי פסילה בפועל, פסילה מותנית ומאסר מותנה.",קביעת מתחמי העונש ההולמים
32,SH-20-08-4606-818,בחינת מדיניות הענישה הנהוגה בפסיקה בנהיגה בפסילה מלמדת אף היא על קשת רחבה של ענישה.,קביעת מתחמי העונש ההולמים
33,SH-20-08-4606-818,"במהלך הטיעונים לעונש ב""כ המאשימה הפנה לפסיקה ועליה הוספתי פסיקה נוספת.",קביעת מתחמי העונש ההולמים
35,SH-20-08-4606-818,רע״פ 155/23 ברנס נ׳ מדינת ישראל (11.1.23) – נדחו ערעור ובקשת רשות ערעור.,קביעת מתחמי העונש ההולמים
36,SH-20-08-4606-818,"נקבע מתחם 7–20 חודשי מאסר בנהיגה בפסילה, ללא רישיון תקף, ללא ביטוח ואי-החלפת דסקה יומית.",קביעת מתחמי העונש ההולמים
37,SH-20-08-4606-818,"על מי שהודה, תוך התחשבות בנסיבותיו האישיות המורכבות ובעברו התעבורתי המכביד, אשר ריצה מאסרים קודמים ונגזרו עליו מאסרים מותנים – הושתו 12 חודשי מאסר בפועל, הופעלו 9 ו-14 חודשי מאסר מותנה בחופף ובמצטבר, כך שסך הכל הושתו 33 חודשי מאסר וענישה נלווית, שכללה מאסר מותנה ו-10 שנות פסילה.",קביעת מתחמי העונש ההולמים
38,SH-20-08-4606-818,"גם אם ניתן לגזור אמת מידה עונשית רלוונטית מהפסיקה שנסקרה לעיל לצורך קביעת המתחם, הרי מאחר שמדובר בנסיבות ביצוע שונות מאלו שלפניי, כשהנאשם לא הורשע בעבירות תעבורה נוספות – יש לקבוע מתחם נמוך מזה שנקבע בפסיקה שפורטה לעיל.",קביעת מתחמי העונש ההולמים
39,SH-20-08-4606-818,"זאת ועוד, פסקי הדין שנסקרו לעיל עסקו בעבריינות תעבורה חוזרת, כשהנהיגה בפסילה בוצעה על ידי מי שלא החזיקו רישיון נהיגה תקף במשך תקופה ארוכה ונהגו חרף קיומם של מאסרים מותנים, שלא היה בהם כדי להרתיעם.",קביעת מתחמי העונש ההולמים
40,SH-20-08-4606-818,משכך יש שוני גם בעבר התעבורתי.,קביעת מתחמי העונש ההולמים
41,SH-20-08-4606-818,"בפסיקה עוברת כחוט השני חשיבות נסיבות הקשורות בביצוע העבירות, בהתאם לסעיף 40יט ל-חוק העונשין ובכלל זה סוג הסם, אופן החזקתו וכמותו.",קביעת מתחמי העונש ההולמים
42,SH-20-08-4606-818,"עיון בפסיקה מלמד, כי אין דין החזקת סמים מסוג קנבוס וחשיש כדין החזקת סמים קשים וקטלניים יותר, כגון קוקאין והרואין, אין דין החזקת גרמים בודדים כדין החזקת קילוגרמים רבים ואין דין החזקה לשימוש עצמי כדין החזקה שלא לשימוש עצמי בנסיבות המלמדות על מטרות סחר.",קביעת מתחמי העונש ההולמים
43,SH-20-08-4606-818,"כך גם אין דין נהיגה בפסילה ללא עבירות נלוות כדין נהיגה בפסילה במהלך מרדף, תוך סיכון חיי אדם ובכוונה להפריע לשוטרים, וקיים שוני גם אם קיים רישיון נהיגה ותוקפו.",קביעת מתחמי העונש ההולמים
44,SH-20-08-4606-818,משכך התחשבתי בנסיבות הבאות –,קביעת מתחמי העונש ההולמים
45,SH-20-08-4606-818,"עבירות החזקת סמים הן עבירות שמעצם טיבן וטבען נעשו לאחר תכנון מוקדם, כך גם לגבי הנהיגה בפסילה.",קביעת מתחמי העונש ההולמים
46,SH-20-08-4606-818,"הנאשם הוא המבצע היחיד והעיקרי של מרבית העבירות בהן הורשע, מלבד האירוע האחרון, בו החזיק 304.11 גרם קנבוס, בצוותא חדא עם אחר.",קביעת מתחמי העונש ההולמים
47,SH-20-08-4606-818,"אמנם הנזק שנגרם בפועל לא משמעותי, שכן הנאשם נתפס נוהג בפסילה והסמים נתפסו – אולם הנזק שצפוי היה להיגרם מביצוע העבירות חמור עשרות מונים מהנזק שנגרם בפועל.",קביעת מתחמי העונש ההולמים
48,SH-20-08-4606-818,"זאת ועוד, יש בזלזול הנאשם בהחלטת בית המשפט בעצם הנהיגה בפסילה כדי להביא לפגיעה משמעותית בהרתעה וכיבוד החוק, המהווים את הבסיס לקיום חיים שלווים בחברה מתוקנת.",קביעת מתחמי העונש ההולמים
49,SH-20-08-4606-818,"הסיבות שהביאו את הנאשם לבצע את העבירות – הן התמכרותו לסמים, שהובילה לרכישת כמויות גדולות של סמים כדי לחסוך עלויות.",קביעת מתחמי העונש ההולמים
50,SH-20-08-4606-818,"זאת ועוד, הנאשם נהג בפסילה משום שסבר כי הפסילה חלה רק על נהיגה באופנוע, אין בכך כדי להשפיע על אחריותו לביצוע העבירות, אולם יש בכך כדי להפחית מחומרתן.",קביעת מתחמי העונש ההולמים
51,SH-20-08-4606-818,"הנאשם הורשע בכמה עבירות המהוות מספר אירועים, ומשכך אני קובעת מתחמים כדלקמן:",קביעת מתחמי העונש ההולמים
52,SH-20-08-4606-818,"באירוע האחרון: 6–18 חודשי מאסר לצד ענישה נלווית, הכוללת מאסרים מותנים, עיצומים כספיים ופסילה.",קביעת מתחמי העונש ההולמים
53,SH-20-08-4606-818,"באירוע השלישי: 2–8 חודשי מאסר, לצד ענישה נלווית, הכוללת מאסרים מותנים, עיצומים כספיים ופסילה.",קביעת מתחמי העונש ההולמים
54,SH-20-08-4606-818,"באירוע השני: ענישה שלא כוללת מאסר, אף לא מותנה עד מאסר מותנה, לצד עיצומים כספיים ופסילה.",קביעת מתחמי העונש ההולמים
55,SH-20-08-4606-818,"באירוע הראשון: ענישה צופה פני עתיד עד 6 חודשי מאסר בפועל, לצד ענישה נלווית, הכוללת מאסרים מותנים, עיצומים כספיים ופסילה.",קביעת מתחמי העונש ההולמים
56,SH-20-08-4606-818,גזירת העונש המתאים לנאשם במסגרת המתחמים,קביעת מתחמי העונש ההולמים
57,SH-20-08-4606-818,"בגזירת העונש המתאים לנאשם התחשבתי, בהתאם לסעיף 40ג(ב) ל-חוק העונשין, בנסיבות שאינן קשורות בביצוע העבירות כאמור בסעיף 40יא ל-חוק העונשין, כפי שפורטו בטיעוני ההגנה לעונש, בתסקירי שירות המבחן (הנושאים תאריכים 8.2.21, 2.12.21, 23.3.22, 1.6.22, 27.12.22, 29.5.23, 23.11.23 ו-21.5.24), חוות דעת הממונה (12.9.24), טיעוני ב""כ הצדדים ודברי הנאשם, כדלהלן:",קביעת מתחמי העונש ההולמים
58,SH-20-08-4606-818,נסיבות חיים מורכבות של הנאשם שהיתה להן השפעה על ביצוע העבירות – הנאשם נולד וגדל במושב נהורה ובנערותו משפחתו עברה להתגורר באשקלון.,קביעת מתחמי העונש ההולמים
59,SH-20-08-4606-818,"משפחת מוצאו מונה זוג הורים גרושים בשנות ה-50 לחייהם ו-3 ילדים, כשהנאשם הוא הבכור במשפחתו.",קביעת מתחמי העונש ההולמים
60,SH-20-08-4606-818,"אביו כבאי וחשמלאי רכב ואימו סמנכ""לית כספים בחברה לציוד רפואי בשדרות.",קביעת מתחמי העונש ההולמים
61,SH-20-08-4606-818,הוריו התגרשו כשהיה בכיתה א' בהליך גירושין קשה שנמשך גם בעת הכנת התסקיר מיום 8.2.21.,קביעת מתחמי העונש ההולמים
62,SH-20-08-4606-818,שני הוריו נישאו מחדש ולנאשם נולד אח נוסף מנישואיו השניים של אביו.,קביעת מתחמי העונש ההולמים
63,SH-20-08-4606-818,"לנאשם קשר מורכב עם אביו מאז ילדותו, כשלאורך השנים חווה מצד האב אלימות קשה, שהובילה למעורבות שירותי הרווחה ובעידודם הוגשה תלונה על אלימות האב במשטרה.",קביעת מתחמי העונש ההולמים
64,SH-20-08-4606-818,"חרף ניסיונות האם לקרב אותו ואת אחיו לאב – הם בחרו לנתק איתו את הקשר בשל התנהגותו האלימה כלפיהם לאורך השנים, בייחוד בהליכי גירושי הוריו.",קביעת מתחמי העונש ההולמים
65,SH-20-08-4606-818,"תיאר את אמו כדמות תומכת ומגוננת, שנלחמה למענו לאורך השנים ועודדה בהתמודדות עם משברים בחייו.",קביעת מתחמי העונש ההולמים
66,SH-20-08-4606-818,"יחסים טובים עם אחיו, שהתגוררו יחד עמו בבית האם ונעדרי עבר פלילי.",קביעת מתחמי העונש ההולמים
67,SH-20-08-4606-818,שנות ילדותו ונערותו אופיינו בבעיות התנהגות ובקשיי למידה.,קביעת מתחמי העונש ההולמים
68,SH-20-08-4606-818,התנהגותו אופיינה באלימות רבה כלפי סביבתו.,קביעת מתחמי העונש ההולמים
69,SH-20-08-4606-818,"לימודים, שירות צבאי ותעסוקה – הנאשם אובחן כלוקה בהיפרקטיביות בגיל צעיר.",קביעת מתחמי העונש ההולמים
70,SH-20-08-4606-818,"בכיתה ג' עבר אבחון קשב וריכוז, הומלץ על ריטלין ובהמשך קונצרטה, שהשפיעו במידה מסוימת על תפקודו במסגרות הלימודים.",קביעת מתחמי העונש ההולמים
71,SH-20-08-4606-818,עם מעבר לחטיבת הביניים חלה החרפה בתפקודו והוא הועבר לכפר הנוער סילבר למסלול אקסטרני.,קביעת מתחמי העונש ההולמים
72,SH-20-08-4606-818,"סיים 12 שנ""ל.",קביעת מתחמי העונש ההולמים
73,SH-20-08-4606-818,בשל מעורבותו בפלילים לא גויס לצבא בגיל המתאים.,קביעת מתחמי העונש ההולמים
74,SH-20-08-4606-818,בסיום ההליך הפלילי קיבל צו גיוס אך אז סירב להתגייס.,קביעת מתחמי העונש ההולמים
75,SH-20-08-4606-818,לאחר מאסר בכלא צבאי קיבל פטור משירות צבאי.,קביעת מתחמי העונש ההולמים
76,SH-20-08-4606-818,"משנות לימודיו התיכוניים עבד בעבודות שונות בתקופות קצרות, התקשה לשמור על יציבות תעסוקתית.",קביעת מתחמי העונש ההולמים
77,SH-20-08-4606-818,בתסקיר מיום 8.2.21 דווח כי במסגרת הקלה בתנאי השחרור עבד בפיצרייה באשקלון השייכת לחברו.,קביעת מתחמי העונש ההולמים
78,SH-20-08-4606-818,"בתסקיר מיום 2.12.21 עלה כי לא אהב את עבודתו, הגיע לעבוד 3 ימים בשבוע, הוציא רישיון על מכונה ניידת ורצה להשתלב בעבודה בתחום.",קביעת מתחמי העונש ההולמים
79,SH-20-08-4606-818,"שימוש בסמים ובחומרים משני תודעה – כשמשפחתו עברה לגור באשקלון, בהיותו כבן 16, חבר לחברה שולית, החל לצרוך אלכוהול וסמים עם חבריו והסתבך בפלילים.",קביעת מתחמי העונש ההולמים
80,SH-20-08-4606-818,"בשנים שקדמו להכנת התסקיר מיום 8.2.21 נטה לעשות שימוש בסמים באופן אינטנסיבי, שכן הם נתנו לו תחושת רוגע, הפחיתו תחושות כעס ועצבנות שאפיינו אותו בעבר.",קביעת מתחמי העונש ההולמים
81,SH-20-08-4606-818,"בשנה שקדמה לתסקיר מ-8.2.21 חווה תגובה פיזית קשה לאחר שימוש בסמים שגרמה לו להפסיק השימוש בהם, אולם בחר לנסות לחזור לשימוש בסמים ולכן ביולי 2020 רכש סמים עם חברו (באירוע האחרון).",קביעת מתחמי העונש ההולמים
82,SH-20-08-4606-818,מאז מעצרו לא שב לצרוך סמים ובדיקות שמסר בתאריכים 24.1.21 ו-7.2.21 נמצאו נקיות משרידי סם.,קביעת מתחמי העונש ההולמים
83,SH-20-08-4606-818,"להתרשמות שירות המבחן בתסקירו מיום 8.2.21 נטייתו לחפש שייכות בחברה שולית וצריכת סמים לרעה, כמענה לרגשות מורכבים וכואבים, מהווים גורמי סיכון במצבו.",קביעת מתחמי העונש ההולמים
84,SH-20-08-4606-818,"לדברי אם הנאשם – הנאשם חווה לאורך חייו אלימות קשה מצד אביו ומורכבות ביחסים עמו, שלהערכתה השפיעו על התנהגותו האלימה לאורך השנים ועל בחירתו להשתמש בסמים כפורקן לרגשותיו הכואבים.",קביעת מתחמי העונש ההולמים
85,SH-20-08-4606-818,"לאורך השנים השקיעה בטיפול רגשי פרטי עבור הנאשם, אשר שיפר במידת מה את תפקודו ואופן התנהלותו.",קביעת מתחמי העונש ההולמים
86,SH-20-08-4606-818,יחסיה עמו קרובים ויש לה השפעה עליו.,קביעת מתחמי העונש ההולמים
87,SH-20-08-4606-818,ידעה על נטייתו להשתמש בסמים.,קביעת מתחמי העונש ההולמים
88,SH-20-08-4606-818,"לדבריה, כחצי שנה לפני עריכת התסקיר מיום 8.2.21 חווה הנאשם תגובות פיזיות קשות בעקבות השימוש בסמים ובחר להפסיק צריכתם, ולכן הביעה תמיהה על מעורבותו בהחזקת סמים באירוע האחרון.",קביעת מתחמי העונש ההולמים
89,SH-20-08-4606-818,בתסקיר מיום 2.12.21 עלה כי תחילה השתמש בסמים במפגשים חברתיים אולם עם הזמן השימוש נהיה אינטנסיבי ואף ללא חבריו.,קביעת מתחמי העונש ההולמים
90,SH-20-08-4606-818,"בתסקיר זה עלה כי אמנם עם מעצרו הפסיק לצרוך סמים, אולם המשיך לבלות עם חבריו הבעייתיים ולצרוך עמם אלכוהול, חש צורך לעשות שימוש בסמים, אך נמנע מכך בשל ההליך המשפטי.",קביעת מתחמי העונש ההולמים
91,SH-20-08-4606-818,לדבריו השימוש בסמים תרם לתחושת רוגע ושחרור מקשיים רגשיים.,קביעת מתחמי העונש ההולמים
92,SH-20-08-4606-818,גם בדיקות שמסר ב-16.11.21 ו-23.11.21 נמצא נקי מסמים.,קביעת מתחמי העונש ההולמים
93,SH-20-08-4606-818,מהתסקיר מיום 23.3.22 עלה כי גם בתאריכים 14.12.21 ו-21.12.21 מסר בדיקות נקיות.,קביעת מתחמי העונש ההולמים
94,SH-20-08-4606-818,"נטילת האחריות של הנאשם – בתסקיר מ-8.2.21 עלה, כי לשיטתו לא נהג בפסילה, משום שנפסל מלנהוג באופנוע ולא ברכב פרטי.",קביעת מתחמי העונש ההולמים
95,SH-20-08-4606-818,לגבי החזקת הסמים הסביר כי נהג לצרוך סמים בכמויות גדולות ובתדירות גבוהה ולכן העדיף לרכוש כמויות גדולות להפחתת עלויות.,קביעת מתחמי העונש ההולמים
96,SH-20-08-4606-818,דברים דומים נרשמו גם בתסקיר מ-2.12.21.,קביעת מתחמי העונש ההולמים
97,SH-20-08-4606-818,באירוע האחרון רכש סמים עם חברו לשימושם העצמי.,קביעת מתחמי העונש ההולמים
98,SH-20-08-4606-818,מאמצי הנאשם לחזור למוטב ושיתוף הפעולה עם ההליך הטיפולי –,קביעת מתחמי העונש ההולמים
99,SH-20-08-4606-818,"בתסקיר מיום 8.2.21 עלה, כי בשני 2015 ו-2017 הופנה לשירות המבחן לנוער בהליך שנסגר ללא הרשעתו.",קביעת מתחמי העונש ההולמים
100,SH-20-08-4606-818,לדבריו בגיל 17 היה מעורב בדקירת נער עמו היה מסוכסך.,קביעת מתחמי העונש ההולמים
101,SH-20-08-4606-818,"שיתף פעולה בפגישות שבועיות קבועות בשירות המבחן לנוער, לקח חלק בטיפול פסיכולוגי ובתכנית ""סיכויים"", בה קיבל חונך שליווה אותו בהליך מעצרו.",קביעת מתחמי העונש ההולמים
102,SH-20-08-4606-818,"טופל גם על ידי עו""ס נערים במחלקת הרווחה בנהורה בעקבות אלימות אביו ולדברי אמו לווה גם בפסיכולוג בית הספר.",קביעת מתחמי העונש ההולמים
103,SH-20-08-4606-818,"הנאשם אמנם הגיע לפגישות, אולם לא שיתף פעולה עם הפסיכולוגית ואף סרב להשתתף בקבוצת טיפול לשליטה וויסות כעסים ולכן הטיפול הסתיים בטרם עת.",קביעת מתחמי העונש ההולמים
104,SH-20-08-4606-818,"בשנים האחרונות, כחלק מהחלטתו להתרחק מחברה שולית, צמצם הנאשם מספר חבריו.",קביעת מתחמי העונש ההולמים
105,SH-20-08-4606-818,באותה עת ניהל הנאשם מערכת יחסים יציבה ומשמעותית במשך כשנה וחצי והשניים היו מעוניינים לשכור יחד דירה למגורים משותפים.,קביעת מתחמי העונש ההולמים
106,SH-20-08-4606-818,בתסקיר מיום 8.2.21 עלה כי מאחר שמעת מעצרו בעקבות האירוע האחרון לא שב לצרוך סמים לא ראה נזקקות טיפולית במצבו.,קביעת מתחמי העונש ההולמים
107,SH-20-08-4606-818,"שירות המבחן התרשם כי לצד גורמי הסיכון נוכח השימוש בסמים כמזור לכאביו – המאמצים שערך לשתף פעולה עם גורמי הטיפול במסגרת שירות המבחן לנוער, כמו גם הפתיחות והכנות בהן שיתף בקשייו הרגשיים, חולשותיו והמשבים בחייו, מהווים גורמי סיכוי.",קביעת מתחמי העונש ההולמים
108,SH-20-08-4606-818,שירות המבחן ציין כי יש בהשתלבותו בטיפול אינטנסיבי כדי לצמצם הסיכון הנשקף ממנו.,קביעת מתחמי העונש ההולמים
109,SH-20-08-4606-818,"שירות המבחן ציין כי אם הנאשם יבטא הכרה ומודעות לחומרת מצבו והסכמה להשתלב בטיפול כוללני בקהילה טיפולית לצעירים מכורים, שירות המבחן יוכל לבחון זאת.",קביעת מתחמי העונש ההולמים
110,SH-20-08-4606-818,הדיון בהמלצת שירות המבחן נדחה מעת לעת מטעמים שונים והתקיים רק ביום 1.11.21.,קביעת מתחמי העונש ההולמים
111,SH-20-08-4606-818,במועד זה כב' הש' נחמיאס דחה את הדיון ליום 9.12.21 לקבל תסקיר משלים.,קביעת מתחמי העונש ההולמים
112,SH-20-08-4606-818,"בתסקיר מיום 2.12.21 עלה כי בנובמבר 2021 התחתן עם זוגתו, שהיתה אותה עת בהריון מתקדם.",קביעת מתחמי העונש ההולמים
113,SH-20-08-4606-818,נישואיו והולדת בנו לא היו מתוכננים והוא נערך לאחריות הכבדה שנפלה על כתפיו.,קביעת מתחמי העונש ההולמים
114,SH-20-08-4606-818,"אשתו הציבה כתנאי להמשך הקשר שינוי באורחותיו, הפסקת שימוש בחומרים ממכרים והתרחקות מחברה שולית.",קביעת מתחמי העונש ההולמים
115,SH-20-08-4606-818,"בעקבות זאת עברו לגור ביישוב קהילתי על מנת להתרחק מחבריו הבעייתיים, שרובם צרכני סמים.",קביעת מתחמי העונש ההולמים
116,SH-20-08-4606-818,"בתסקיר זה עלה כי הנאשם הצליח להכיר בהשלכות השימוש בסמים מבחינה כלכלית ותפקודית, שימוש שהביא לתחושות עצלות, חוסר ריכוז, חוסר מוטיבציה לעשייה ולהתפתחות.",קביעת מתחמי העונש ההולמים
117,SH-20-08-4606-818,"הנאשם הכיר בהתמכרותו לסמים, ועל אף נקיונו הפיזי משימוש בהם – הבין שזקוק לסיוע לטיפול גמילה נפשי מסמים והסכים להשתלב ביחידה לטיפול בהתמכרויות באשקלון.",קביעת מתחמי העונש ההולמים
118,SH-20-08-4606-818,שירות המבחן המליץ על דחיית הדיון ב-3 חודשים.,קביעת מתחמי העונש ההולמים
119,SH-20-08-4606-818,"מהתסקיר מיום 23.3.22 עלה כי הנאשם היה בקשר עם שירות המבחן וזומן לפגישת אינטק ביחידה לטיפול בהתמכרויות ב-30.12.21אולם לא התייצב ועו""ס היחידה לא הצליחה ליצור עמו קשר.",קביעת מתחמי העונש ההולמים
120,SH-20-08-4606-818,בהמשך התברר כי הנאשם נעצר בתיק סחר בסמים ומשכך הופסק הקשר עם היחידה להתמכרויות.,קביעת מתחמי העונש ההולמים
121,SH-20-08-4606-818,שירות המבחן המליץ על דחיית הדיון בחודשים נוספים.,קביעת מתחמי העונש ההולמים
122,SH-20-08-4606-818,"התיק נותב לכב' הש' בונדה, אשר דחתה את הדיון ליום 7.6.22.",קביעת מתחמי העונש ההולמים
123,SH-20-08-4606-818,"מהתסקיר מיום 1.6.22 עלה כי ב-30.5.22 הגיעו הצדדים להסדר טיעון בתיק בו נעצר, במסגרתו הוסכם על 12 חודשי מאסר בפועל, מאסר מותנה קנס ופסילה והדיון שם נדחה ליום 4.7.22.",קביעת מתחמי העונש ההולמים
124,SH-20-08-4606-818,במצב דברים זה שירות המבחן לא בא בהמלצה.,קביעת מתחמי העונש ההולמים
125,SH-20-08-4606-818,"ב-7.6.22 כב' השופטת בונדה נעתרה לבקשת ב""כ הנאשם לבחון את נושא הנהיגה בפסילה משכך הדיון נדחה ליום 21.9.22.",קביעת מתחמי העונש ההולמים
126,SH-20-08-4606-818,"מועד זה לא התקיים מפאת מחלת ב""כ הנאשם ליום 15.1.23.",קביעת מתחמי העונש ההולמים
127,SH-20-08-4606-818,ביום 13.11.22 התבקש שירות המבחן להגיש תסקיר משלים בעניינו.,קביעת מתחמי העונש ההולמים
128,SH-20-08-4606-818,"מהתסקיר מיום 27.12.22 עלה כי הנאשם השתחרר ממאסרו בספטמבר 2022, מאסר שבמהלכו הפך לאב.",קביעת מתחמי העונש ההולמים
129,SH-20-08-4606-818,הנאשם התגורר עם אשתו ובנם הבכור במושב נהורה יחד עם אמו ואחיו הקטנים.,קביעת מתחמי העונש ההולמים
130,SH-20-08-4606-818,"מאז שחרורו עבד כנהג בחברה לעבודות עפר באשקלון, החל ללמוד צילום והופנה לקבלת רישיון לקנבוס רפואי.",קביעת מתחמי העונש ההולמים
131,SH-20-08-4606-818,"הנאשם שב והביע רצון להשתלב בטיפול בתחום ההתמכרויות וביקש לקבל כלים להתמודדות נורמטיבית ומקדמת בחייו, בייחוד לאור השינוי עם הפיכתו לאב.",קביעת מתחמי העונש ההולמים
132,SH-20-08-4606-818,שירות המבחן ביקש דחייה על מנת לבחון אפיקי הטיפול.,קביעת מתחמי העונש ההולמים
133,SH-20-08-4606-818,ב-15.1.23 נעתרה כב' השופטת בונדה להמלצת שירות המבחן והדיון נדחה ליום 20.6.23.,קביעת מתחמי העונש ההולמים
134,SH-20-08-4606-818,מהתסקיר מיום 29.5.23 עלה כי במהלך תקופת הדחייה הופנה הנאשם לטיפול ביחידה להתמכרויות וכי הפסיק בכוחות עצמו את השימוש בקנבוס שניתן לו ברישיון ללא גמילה באשפוזית.,קביעת מתחמי העונש ההולמים
135,SH-20-08-4606-818,"הנאשם מסר שהוא מרוצה מעבודתו בחברה, מתגורר בשכירות במושב סמוך לאשקלון עם אשתו ובנם וכי אשתו צפויה ללדת בקרוב.",קביעת מתחמי העונש ההולמים
136,SH-20-08-4606-818,הנאשם הביע רצון להמשיך לנהל אורח חיים מתפקד ויציב.,קביעת מתחמי העונש ההולמים
137,SH-20-08-4606-818,משכך שירות המבחן המליץ על 3 חודשי דחייה נוספים.,קביעת מתחמי העונש ההולמים
138,SH-20-08-4606-818,ב-20.6.23 נעתרה כב' השופטת בונדה להמלצה והדיון נדחה ליום 25.12.23.,קביעת מתחמי העונש ההולמים
139,SH-20-08-4606-818,בתסקיר מיום 23.11.23 עלה כי באוגוסט 2023 נרצח חברו של הנאשם וכי לנאשם נולדה בת.,קביעת מתחמי העונש ההולמים
140,SH-20-08-4606-818,"הנאשם מסר שעל רקע אירועים אלו לא היה בקשר עם היחידה להתמכרויות, אולם הפסיק צריכת הסמים.",קביעת מתחמי העונש ההולמים
141,SH-20-08-4606-818,בספטמבר 2023 מסר הנאשם שלא הגיע לפגישה שנקבעה לו בשל תאונה שעבר בה נפצע בפניו ובאפו ונזקק לניתוח ולטיפול.,קביעת מתחמי העונש ההולמים
142,SH-20-08-4606-818,באוקטובר 2023 מסר הנאשם כי הפגישה שנקבעה לו בוטלה בשל מצב החירום.,קביעת מתחמי העונש ההולמים
143,SH-20-08-4606-818,לנאשם נקבעה פגישה נוספת ב-20.11.23 אליה לא הגיע משום ששכח את המועד.,קביעת מתחמי העונש ההולמים
144,SH-20-08-4606-818,"הנאשם מסר שהוא עזב את עבודתו בתחום עבודות העפר והשתלב במפעל בשדרות, התרחק מהחברה השולית אליה חבר בעבר, שואף לנהל אורח חיים מיטיב ויצרני, וכן להתמקד בקידומו האישי והמשפחתי.",קביעת מתחמי העונש ההולמים
145,SH-20-08-4606-818,"מאחר שהתיק נותב לשמיעה בפניי חרף קיומה של מניעות עם ב""כ הנאשם לא היה מנוס אלא לדחות את מועד הטיעונים לעונש לאחר תום המניעות ליום 6.3.24.",קביעת מתחמי העונש ההולמים
146,SH-20-08-4606-818,במועד זה נעתרתי לבקשת ההגנה והפניתי את הנאשם לעריכת תסקיר משלים.,קביעת מתחמי העונש ההולמים
147,SH-20-08-4606-818,"בתסקיר מיום 21.5.24 עלה שהנאשם שינה את סביבתו החברתית, הקים משפחה, הקים עסק והפסיק את השימוש בסמים.",קביעת מתחמי העונש ההולמים
148,SH-20-08-4606-818,"הנאשם התקשה להשתלב בטיפול ביחידה להתמכרויות על רקע תאונת הדרכים שעבר, רצח חברו ופרוץ מלחמת חרבות ברזל.",קביעת מתחמי העונש ההולמים
149,SH-20-08-4606-818,"לאחר מכן יצר קשר עם היחידה להתמכרויות בנהורה, ובמהלך האבחון התוודע לדפוסיו המכשילים, הגורמים שהביאו אותו לצרוך סמים והמענים שהסמים סיפקו לו.",קביעת מתחמי העונש ההולמים
150,SH-20-08-4606-818,"מגורמי הטיפול ביחידה להתמכרויות בנהורה נמסר כי הנאשם שיתף פעולה עם גורמי הטיפול ביחידה להתמכרויות, בדיקות לאיתור שרידי סם נמצאו נקיות, אולם הנאשם התקשה לקיים פגישות רצופות ולהציב מטרות טיפוליות לצד הצהרתו כי שינה אורחות חייו וחדל מהתנהלות שולית, תוך ששלל נזקקות טיפולית, על רקע השינוי שביצע בחייו.",קביעת מתחמי העונש ההולמים
151,SH-20-08-4606-818,שירות המבחן המליץ להימנע מלהטיל על הנאשם מאסר בפועל על מנת למנוע רגרסיה בחייו ולהסתפק במאסר בעבודות שירות ומאסר מותנה.,קביעת מתחמי העונש ההולמים
152,SH-20-08-4606-818,"הפגיעה של העונש בנאשם ובמשפחתו – הנאשם כבן 27, נשוי ואב ל-3 ילדים.",קביעת מתחמי העונש ההולמים
153,SH-20-08-4606-818,עוד בתסקיר מ-8.2.21 צויין כי הנאשם חש אכזבה וחרטה רבה מעצם הרצון לנסות לחזור לשימוש בסמים.,קביעת מתחמי העונש ההולמים
154,SH-20-08-4606-818,שיתף בתגובות הכעס והאכזבה שהביעו אמו וזוגתו בעקבות חזרתו לשימוש בסמים ומעצרו באירוע האחרון.,קביעת מתחמי העונש ההולמים
155,SH-20-08-4606-818,"בתסקיר מ-23.3.22 עלה כי לאחר שהנאשם נעצר שוב בתיק אחר, הביעה אמו תסכול, ייאוש וכעס רב, שיתפה כי עובר ללידת בנם הבכור הם התמודדו עם מורכבות רגשית סביב המצב.",קביעת מתחמי העונש ההולמים
156,SH-20-08-4606-818,בהמשך עדכנה שנולד לנאשם בן.,קביעת מתחמי העונש ההולמים
157,SH-20-08-4606-818,"כאמור לעיל, בתסקיר מיום 23.11.23 עלה כי לנאשם נולדה בת ובתסקיר מיום 21.5.24 עלה שהנאשם שינה את סביבתו החברתית, הקים משפחה, הקים עסק והפסיק את השימוש בסמים.",קביעת מתחמי העונש ההולמים
158,SH-20-08-4606-818,בדבריו לעונש אמר הנאשם:,קביעת מתחמי העונש ההולמים
159,SH-20-08-4606-818,חלוף הזמן – חלפו 4 וחצי ואף 5 שנים מביצוע העבירות.,קביעת מתחמי העונש ההולמים
160,SH-20-08-4606-818,הסדר הטיעון שהוצג ב-29.12.20 לא כלל הסכמה לעונש והנאשם הופנה לשירות המבחן לעריכת תסקיר בעניינו.,קביעת מתחמי העונש ההולמים
161,SH-20-08-4606-818,"כב' השופט נחמיאס, אליו נותב התיק, קבע כי הטיעונים לעונש יישמעו ב-16.3.21.",קביעת מתחמי העונש ההולמים
162,SH-20-08-4606-818,"דיון זה נדחה במשך 8 חודשים מטעמים שונים עד שהתקיים ביום 2.11.21, נדחה ליום 9.12.21 ובהמשך נדחה ליום 5.4.21.",קביעת מתחמי העונש ההולמים
163,SH-20-08-4606-818,"כב' השופטת בונדה, אליה נותב התיק כשנה וחצי לאחר הצגת ההסדר, דחתה את מועד הטיעונים לעונש מספר פעמים מטעמים שונים ובחלוף כשנה וחצי נוספות נותב התיק לשמיעה בפניי, חרף מניעות המותב, אשר הסתיימה ביום 5.3.24.",קביעת מתחמי העונש ההולמים
164,SH-20-08-4606-818,"בשל טעמים רפואיים של ב""כ הנאשם ושל הנאשם, בקשת שירות המבחן ולצורך בחינת סוגיית הנהיגה בפסילה – לא היה מנוס מדחיות נוספות, ולכן מועד מתן גזר דין נקבע ליום 16.1.25.",קביעת מתחמי העונש ההולמים
165,SH-20-08-4606-818,"עבר פלילי – לחובת הנאשם 2 הרשעות קודמות בעבירות סמים, אלימות ונוספות וכן פרט רישום שהתיישן מבית משפט לנוער בעבירת אלימות והחזקת סכין.",קביעת מתחמי העונש ההולמים
166,SH-20-08-4606-818,ב-4.7.22 נגזר דינו של הנאשם ל-12 חודשי מאסר ויום בגין סחר והחזקת סמים ועבירות נוספות.,קביעת מתחמי העונש ההולמים
167,SH-20-08-4606-818,"לחוברת הנאשם 33 רישומי תעבורה, רובם בעבירות קנס, אולם ב-4.7.22 נתן את הדין גם בהסתייעות ברכב לעבור עבירה וב-22.11.20 נתן את הדין בגין נהיגה ללא רישיון נהיגה.",קביעת מתחמי העונש ההולמים
168,SH-20-08-4606-818,"מכל המקובץ לעיל, תוך התחשבות בצורך בהרתעה אישית ובהרתעת הרבים, בהתאם לסעיפים 40ו ו-40ז ל-חוק העונשין, משלא מצאתי מקום לחרוג ממתחם העונש ההולם בשל שיקולי שיקום או הגנה על שלום הציבור לפי הוראות סעיפים 40ד ו-40ה ל-חוק העונשין ובהתחשב בנתוניו של הנאשם מצאתי כי יש למקמו בחלקו התחתון של כל אחד מהמתחמים.",סוף דבר
169,SH-20-08-4606-818,"בנוסף, מצאתי כי יש מקום לגזור על הנאשם עונש כולל לכל האירועים, תוך שמירה על יחס הולם בין חומרת מכלול המעשים ומידת אשמו של הנאשם לבין תקופת המאסר שעל הנאשם לשאת.",סוף דבר
170,SH-20-08-4606-818,"חרף קיומו של עבר פלילי בתחום הסמים והגם שהנאשם לא שיתף פעולה באופן מלא עם ההליך הטיפולי, בהתחשב בכך שהנאשם הפסיק את השימוש בסמים, הקים משפחה המונה כיום 3 ילדים, הקים עסק, זקוק לרישיון לצורך עבודתו ובהתחשב גם בחלוף הזמן – ראיתי לנכון להורות על חפיפה מלאה בין מכלול העונשים שיושתו על הנאשם ואף לחרוג ממתחם הפסילה שקבעתי, על מנת לעודד את הנאשם להמשיך בדרך המיטיבה והיצרנית בה בחר.",סוף דבר
171,SH-20-08-4606-818,"אשר על כן, אני גוזרת על הנאשם את העונשים הבאים:",סוף דבר
172,SH-20-08-4606-818,6 חודשי מאסר בפועל.,סוף דבר
173,SH-20-08-4606-818,"בהתאם לחוות דעת הממונה על עבודות שירות, המאסר ירוצה בעבודות שירות.",סוף דבר
174,SH-20-08-4606-818,"הנאשם יבצע את עבודות השירות - 5 ימים בשבוע, 8.5 שעות ביום.",סוף דבר
175,SH-20-08-4606-818,"בחלוף המועד שהומלץ על תחילת ריצוי המאסר בעבודות שירות, אני קובעת תחילת בצוע עבודות השירות ביום 2.3.25",סוף דבר
176,SH-20-08-4606-818,"ביום 2.3.25, בשעה 08:00 יתייצב הנאשם לצורך קליטה והצבה ב-יחידת ברקאי - עבודות שירות - שלוחת דרום - סמוך לכלא באר שבע.",סוף דבר
177,SH-20-08-4606-818,"אוטובוסים להגעה: 247, 350, 189.",סוף דבר
178,SH-20-08-4606-818,"עליו לעדכן את משרד הממונה בכל שינוי, אם יחול, בכתובת מגוריו ובטלפון הנייד שלו.",סוף דבר
179,SH-20-08-4606-818,"עליו לעמוד בתנאי הפיקוח, שכן כל הפרה או אי מילוי עבודות השירות על פי הנחיות המפקח, עלול להביא להפסקתן ולהמרתן בריצוי יתרת המאסר בפועל.",סוף דבר
180,SH-20-08-4606-818,"במקום נערכות ביקורות, וכי אי עמידה בביקורת עלולה להביא להפסקת עבודות השירות ולהמרתן בריצוי יתרת המאסר בפועל.",סוף דבר
181,SH-20-08-4606-818,כי מדובר בתנאי העסקה קפדניים וכי כל חריגה מכללים אלו עלולה להביא להפסקת עבודות השירות ולהמרתן בריצוי יתרת המאסר בפועל.,סוף דבר
182,SH-20-08-4606-818,הממונה תדווח לבית המשפט עם תום ביצוען של העבודות.,סוף דבר
183,SH-20-08-4606-818,"6 חודשי מאסר על תנאי, למשך 3 שנים מהיום שלא יעבור כל עבירה על פקודת הסמים מסוג פשע ועבירה של נהיגה בפסילה או ללא רישיון נהיגה.",סוף דבר
184,SH-20-08-4606-818,"קנס בסך 2,000 ₪, או 40 ימי מאסר תמורתו.",סוף דבר
185,SH-20-08-4606-818,"הקנס ישולם ב-10 תשלומים שווים ורצופים, החל מיום 2.3.25 וכל 2 בחודש שלאחריו.",סוף דבר
186,SH-20-08-4606-818,אם לא יבוצע תשלום במועדו - תעמוד כל יתרת הקנס לפירעון מיידי.,סוף דבר
187,SH-20-08-4606-818,"3,000 ₪ התחייבות, למשך 3 שנים מהיום, שלא יעבור כל עבירה על פקודת הסמים ועבירה של נהיגה בפסילה או ללא רישיון נהיגה.",סוף דבר
188,SH-20-08-4606-818,על הנאשם להצהיר על ההתחייבות היום.,סוף דבר
189,SH-20-08-4606-818,"לא יצהיר על ההתחייבות היום - יהיה על הנאשם לרצות 30 ימי מאסר בפועל, במצטבר לכל עונש אחר, על מנת לכפות אותו לעשות כן.",סוף דבר
190,SH-20-08-4606-818,"פסילה מקבל או מהחזיק רישיון נהיגה לתקופה של  8 חודשים, בניכוי התקופה בה היה הנאשם בפסילה עד תום ההליכים.",סוף דבר
191,SH-20-08-4606-818,"הפסילה בפועל תחל היום, במצטבר לכל פסילה אחרת שטרם סיים לרצות.",סוף דבר
192,SH-20-08-4606-818,"מובהר לנאשם כי עליו להפקיד רישיון הנהיגה, או תצהיר על העדרו, היום במזכירות בית המשפט.",סוף דבר
193,SH-20-08-4606-818,"על הנאשם להפקיד רישיון נהיגה, גם אם תוקף רישיון הנהיגה פקע.",סוף דבר
194,SH-20-08-4606-818,"לא יופקד רישיון הנהיגה או תצהיר על העדרו – תחל הפסילה בפועל, הנאשם יחשב פסול מלנהוג, אך פסילתו לא תימנה כל עוד לא יופקד הרישיון או התצהיר, ולכן לא תסתיים.",סוף דבר
195,SH-20-08-4606-818,מוסברת לנאשם חשיבות הפקדת הרישיון במועד וחומרת העבירה של נהיגה בזמן פסילה.,סוף דבר
196,SH-20-08-4606-818,12 חודשי פסילה מלקבל או מהחזיק רישיון נהיגה על תנאי.,סוף דבר
197,SH-20-08-4606-818,"התנאי הוא שבמשך 3 שנים לא יעבור כל עבירה, כפי שנקבע ב-סעיף 36(ג) ל-פקודת התעבורה [נוסח חדש] וכל עבירה על פקודת הסמים.",סוף דבר
198,SH-20-08-4606-818,תשומת לב הנאשם כי ניתן לשלם את הקנס באחת הדרכים הבאות:,סוף דבר
199,SH-20-08-4606-818,בכרטיס אשראי - באתר המקוון של רשות האכיפה והגבייהwww.eca.gov.il .,סוף דבר
200,SH-20-08-4606-818,מוקד שירות טלפוני (בשרות עצמי) מרכז גבייה - במספר *35592 או073-2055000 .,סוף דבר
201,SH-20-08-4606-818,במזומן בכל סניף של בנק הדואר - בהצגת תעודת זהות בלבד (אין צורך בהצגת בשוברי תשלום).,סוף דבר
202,SH-20-08-4606-818,לא תשמע טענה שהנאשם לא קיבל שוברי תשלום בדואר.,סוף דבר
203,SH-20-08-4606-818,המזכירות מתבקשת להעביר עותק גזר הדין לשירות המבחן ולממונה על עבודות שירות.,סוף דבר
204,SH-20-08-4606-818,"ניתן צו כללי למוצגים הנוספים: להשמיד, לחלט ולהשיב לבעלים, לפי שיקול דעת היחידה החוקרת.",סוף דבר
205,SH-20-08-4606-818,54678313זכות ערעור לבית-המשפט המחוזי תוך 45 יום.,סוף דבר
206,SH-20-08-4606-818,"ניתן היום,  ט""ז טבת תשפ""ה, 16 ינואר 2025, במעמד הנוכחים.",סוף דבר
207,SH-20-08-4606-818,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
