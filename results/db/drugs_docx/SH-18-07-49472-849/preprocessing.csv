,verdict,text,part
0,SH-18-07-49472-849,"אורן גזל-אייל, ""חריגה ממתחם העונש ההולם"", ספר דורית ביניש,  (אונ' בר אילן, נבו, 2018) 539",הנאשם
1,SH-18-07-49472-849,"פקודת הסמים המסוכנים [נוסח חדש], תשל""ג-1973: סע'  6, 10",הנאשם
2,SH-18-07-49472-849,"חוק העונשין, תשל""ז-1977: סע'  40ד', 40ט', 40י'",הנאשם
3,SH-18-07-49472-849,"פקודת המבחן [נוסח חדש], תשכ""ט-1969: סע'  1",הנאשם
4,SH-18-07-49472-849,"הנאשם הורשע על פי הודאתו, במסגרת הסדר טיעון, בעבירות של ייצור, הכנה והפקת סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן – פקודת הסמים), והחזקת כלים להכנת סם שלא לשימוש עצמי, עבירה לפי סעיף 10 רישא לפקודת הסמים.",כתב האישום 
5,SH-18-07-49472-849,"בהתאם לעובדות כתב האישום, ביום 16.7.18 גידל הנאשם עשרות שתילים (כך צוין בכתב האישום – י.ט.) של סם מסוכן מסוג קנביס, במשקל 13 ק""ג נטו.",כתב האישום 
6,SH-18-07-49472-849,"את הסמים גידל הנאשם בדירה ששכר כשנתיים לפני המועד המצוין לעיל ובה החזיק גם כלים להכנת הסם, היינו חמישה מפוחי אוויר; 12 שנאי חשמל; 12 מנורות חימום; 3 מסנני לחות; מד טמפרטורה; 3 בקבוקי דישון ו- 2 מכשירי חימום.",כתב האישום 
7,SH-18-07-49472-849,שירות המבחן הגיש שלושה תסקירים בעניינו של הנאשם.,תסקירי שירות המבחן
8,SH-18-07-49472-849,"מטעמים של צנעת הפרט לא אפרט יתר על המידה את הדברים ובתמצית ייאמר כי הנאשם כבן 26, ובגיל צעיר עלה ארצה מאוקראינה עם הוריו.",תסקירי שירות המבחן
9,SH-18-07-49472-849,הנאשם עבד במשך כשנתיים בתחום ההובלות ופתח עסק עצמאי לשליחויות.,תסקירי שירות המבחן
10,SH-18-07-49472-849,"בעברו ריצה הנאשם שלושה מאסרים בכלא צבאי על רקע היעדר מהשירות, עד אשר שוחרר מהצבא בגין אי התאמה.",תסקירי שירות המבחן
11,SH-18-07-49472-849,"הנאשם תיאר בפני שירות המבחן נזקקות טיפולית בתחום ההתמכרות לסמים, וביחס לביצוע העבירה קיבל אחריות למעשיו, ביטא חרטה וציין שגידל את הסמים לצריכה עצמית ולא למטרות רווח (להשלמת התמונה ייאמר כי בשלב הטיעונים לעונש הבהירה ההגנה את עמדת הנאשם כפי שמסר לשירות המבחן, ולגופו של עניין הוא לא חזר בו מהודאתו ולא הוסיף נסיבות מקלות).",תסקירי שירות המבחן
12,SH-18-07-49472-849,"שירות המבחן התרשם כי ברקע המעשים עומדת תקופה ארוכה של שימוש בסמים, וכי הנאשם זקוק לטיפול ייעודי בתחום, והוא שולב אפוא בטיפול.",תסקירי שירות המבחן
13,SH-18-07-49472-849,"מדיווחים שהתקבלו מהיחידה לטיפול בהתמכרויות עלה כי הנאשם השתלב באופן חיובי בטיפול, מסר בדיקות שתן נקיות משרידי סם וניכר כי הוא נתרם מהטיפול.",תסקירי שירות המבחן
14,SH-18-07-49472-849,"ברוח דברים אלו המליץ שירות המבחן להעדיף את הפן השיקומי ולהעמיד את הנאשם בצו מבחן למשך שנה, לצד ענישה חינוכית בדמות צו של""צ.",תסקירי שירות המבחן
15,SH-18-07-49472-849,"המאשימה הגישה את גיליון הרישום הפלילי של הנאשם (ע/1), ממנו עולה כי לחובת הנאשם שלוש הרשעות קודמות מבתי דין צבאיים בגין היעדר משירות צבאי, והוא ריצה שלושה מאסרים בפועל בגין עבירות אלו.",טיעוני הצדדים לעונש והראיות
16,SH-18-07-49472-849,"כן הוגש אוסף תמונות של חממת הסמים (ע/2), ובהקשר זה נטען כי מדובר בחממה משוכללת ולא חובבנית, שכללה עשרות שתילים במשקל כולל של כ- 13 ק""ג נטו.",טיעוני הצדדים לעונש והראיות
17,SH-18-07-49472-849,"ב""כ המאשימה הדגישה את חומרת העבירה ואת הערכים שנפגעו בעטיה.",טיעוני הצדדים לעונש והראיות
18,SH-18-07-49472-849,נטען כי מדובר בפגיעה חמורה בביטחון הציבור והוגשה פסיקה מתאימה.,טיעוני הצדדים לעונש והראיות
19,SH-18-07-49472-849,"ביחס להמלצת שירות המבחן נטען כי היא אינה הולמת את חומרת העבירות, וכי היא אינה כוללת התייחסות לתיק חקירה שנפתח נגד הנאשם לאחרונה.",טיעוני הצדדים לעונש והראיות
20,SH-18-07-49472-849,"לטענת המאשימה לו שירות המבחן היה מודע לכך, אפשר ומסקנתו הייתה שונה.",טיעוני הצדדים לעונש והראיות
21,SH-18-07-49472-849,"ביחס למתחם העונש ההולם נטען כי הוא נע בין 10 חודשי מאסר בפועל ועד 24 חודשי מאסר בפועל, ועתירת המאשימה הייתה לעונש מאסר ברף התחתון של המתחם וכן מאסר מותנה, קנס, ופסילת רישיון.",טיעוני הצדדים לעונש והראיות
22,SH-18-07-49472-849,"ב""כ הנאשם הפנה להליך השיקום שעבר הנאשם ולהודאתו שביטאה לדבריו קבלת אחריות מלאה למעשיו.",טיעוני הצדדים לעונש והראיות
23,SH-18-07-49472-849,ביחס לתיק החקירה שנפתח נגד הנאשם ציין הסנגור כי ספק אם היה מקום להתייחס אליו ובכל מקרה הוא עמד לנגד עיני שירות המבחן ואין בכך כדי לשנות מההמלצה הסופית.,טיעוני הצדדים לעונש והראיות
24,SH-18-07-49472-849,"לגופו של עניין נטען כי באותה פרשה הוגש זה מכבר כתב אישום כנגד אחר, והנאשם הוא עד תביעה בעניין זה.",טיעוני הצדדים לעונש והראיות
25,SH-18-07-49472-849,ביחס למתחם העונש הראוי הוגשה פסיקה מתאימה ונטען כי יש להעדיף את שיקולי השיקום ולאמץ את המלצות שירות המבחן.,טיעוני הצדדים לעונש והראיות
26,SH-18-07-49472-849,"הנאשם בדברו האחרון הביע חרטה על מעשיו, סיפר על אודות השינוי שהוא עובר והביע רצון להמשיך בטיפול בשירות המבחן.",טיעוני הצדדים לעונש והראיות
27,SH-18-07-49472-849,בהתאם לתיקון 113 לחוק העונשין על בית המשפט לקבוע את מתחם הענישה ההולם את העבירה בנסיבותיה.,קביעת מתחם הענישה
28,SH-18-07-49472-849,"לאחר קביעת המתחם יש להחליט אם ראוי לסטות ממנו, לקולה או לחומרה, שאחרת ייגזר העונש בגדרי המתחם שנקבע.",קביעת מתחם הענישה
29,SH-18-07-49472-849,"בעת קביעת מתחם העונש ההולם מתחשב בית המשפט בעקרון המנחה בענישה – הלימה, בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה, על פי סעיף 40ט' לחוק העונשין.",קביעת מתחם הענישה
30,SH-18-07-49472-849,הערכים המוגנים בבסיס העבירה: במעשיו פגע הנאשם בערכים של בטחון הציבור ושלומו.,קביעת מתחם הענישה
31,SH-18-07-49472-849,"הסכנות הטמונות בהחזקת סם, לצורך גידולו והפצתו, ידועות ואין צורך להכביר מילים על הנזקים שעלולים להיגרם לחברה ולפרט ממעשים אלו.",קביעת מתחם הענישה
32,SH-18-07-49472-849,"פעם אחר פעם נפסק כי יש לראות בחומרה רבה את עבירות הסמים אשר הפכו מכת מדינה וכי תוצאותיהן הישירות והעקיפות הן הרות אסון לשלומה של החברה, לבריאותה ולביטחונה.",קביעת מתחם הענישה
33,SH-18-07-49472-849,בהקשר זה ראו :,קביעת מתחם הענישה
34,SH-18-07-49472-849,"התכנון שקדם לביצוע העבירה – גידול סמים מחייב תכנון מוקדם, לימוד, רכישת ציוד, היערכות והתמדה.",נסיבות הקשורות לביצוע העבירה –    	
35,SH-18-07-49472-849,"הנאשם שכר לבדו דירה, הצטייד בכלים רבים כמפורט בכתב האישום, וניכר כי תכנון רב עמד מאחורי ביצוע העבירה.",נסיבות הקשורות לביצוע העבירה –    	
36,SH-18-07-49472-849,"בהקשר זה ראוי לציין כי לא צוין בכתב האישום אם מדובר היה במקום בו התגורר הנאשם, או שמא הוא יועד למטרת הגידול בלבד (ועל ההשקעה הכספית שבכך), וכל שצוין הוא כי שנתיים עובר לביצוע העבירה הסב הנאשם את הבית לחממה לגידול שתילי קנביס.",נסיבות הקשורות לביצוע העבירה –    	
37,SH-18-07-49472-849,"כתב האישום לא מפרט את שהתרחש בתקופה זו, ויש להניח עבור הנאשם את ההנחה הטובה ביותר, היינו שלא מדובר במקום שהוחזק לצורך גידול סמים בלבד.",נסיבות הקשורות לביצוע העבירה –    	
38,SH-18-07-49472-849,"המדובר כאמור בכמות שתילים שאינה ידועה, וגם במקרה הזה ראוי להניח עבור הנאשם את ההנחה הטובה ביותר, היינו שמדובר במספר ""עשרות"" מינימאלי, קרי שתי עשרות (ואין מדובר בסתירה לתמונות ובכל מקרה כתב האישום גובר (סעיף 40י' לחוק העונשין)).",נסיבות הקשורות לביצוע העבירה –    	
39,SH-18-07-49472-849,ברי כי לאור כך פוטנציאל הנזק אינו מבוטל.,נסיבות הקשורות לביצוע העבירה –    	
40,SH-18-07-49472-849,"הנסיבות שהביאו את הנאשם לביצוע העבירה – מכתב האישום המתוקן, בו הודה הנאשם, עולה כי הכלים שהחזיק  היו שלא למטרת שימוש עצמי בלבד.",נסיבות הקשורות לביצוע העבירה –    	
41,SH-18-07-49472-849,"ביחס לגידול הסמים לא צוינה מטרת הגידול בכתב האישום וכידוע, לפי נוסחו של סעיף 6 לפקודת הסמים אין כל חשיבות לנושא לצורך השתכללות יסודות העבירה.",נסיבות הקשורות לביצוע העבירה –    	
42,SH-18-07-49472-849,"עם זאת, הכלים הוחזקו לצורך גידול הסמים ומכאן מתחייבת הזהות שבמטרות ההחזקה שבין הכלים והסמים.",נסיבות הקשורות לביצוע העבירה –    	
43,SH-18-07-49472-849,"לאור כל זאת, אני בדעה כי מתחם הענישה ההולם את העבירות בנסיבותיו של מקרה זה, נע בין 8 חודשי מאסר בפועל ועד 20 חודשי מאסר בפועל.",מדיוניות הענישה:
44,SH-18-07-49472-849,"אקדים ואומר כי סבור אני שלאור נתוניו האישיים של הנאשם, ראוי לחרוג במקרה זה ממתחם הענישה ולהעדיף את שיקולי השיקום כהמלצת שירות המבחן.",קביעת עונשו של הנאשם
45,SH-18-07-49472-849,"עם זאת, לא אאמץ את המלצת שירות המבחן במלואה, אלא תוך שינוי מסוים.",קביעת עונשו של הנאשם
46,SH-18-07-49472-849,אנמק להלן עמדתי.,קביעת עונשו של הנאשם
47,SH-18-07-49472-849,הנאשם שלפני הוא בחור צעיר.,קביעת עונשו של הנאשם
48,SH-18-07-49472-849,עברו אינו מכביד והוא כולל שלוש הרשעות מבית דין צבאי בעבירות של היעדר מן השירות.,קביעת עונשו של הנאשם
49,SH-18-07-49472-849,הנאשם הודה בהזדמנות הראשונה וקיבל אחריות מלאה למעשיו.,קביעת עונשו של הנאשם
50,SH-18-07-49472-849,"שירות המבחן התרשם כי הנאשם אינו בעל דפוסי התנהגות עבריינית, הוא שולב בטיפול במסגרת היחידה לטיפול בהתמכרויות והדיווחים שהתקבלו בעניינו היו חיוביים.",קביעת עונשו של הנאשם
51,SH-18-07-49472-849,ניכר היה שחל בנאשם שינוי משמעותי והבדיקות העידו על ניקיון מסמים.,קביעת עונשו של הנאשם
52,SH-18-07-49472-849,"לאור כך, המליץ שירות המבחן להעדיף את הפן השיקומי, להטיל על הנאשם צו של""צ ולהעמידו בצו מבחן.",קביעת עונשו של הנאשם
53,SH-18-07-49472-849,"ראוי בעיני לעודד את הנאשם להתמיד במגמת השיפור, ולכן המלצת שירות המבחן בנוגע להעדפת הפן השיקומי מקובלת עלי.",קביעת עונשו של הנאשם
54,SH-18-07-49472-849,יישום דברים אלו על הנאשם שלפני מביא למסקנה לפיה הוכחו בעניינו סיכויי שיקום ממשיים.,קביעת עונשו של הנאשם
55,SH-18-07-49472-849,"עוד אציין, כידוע, כי לאחרונה נכנס לתוקפו תיקון לחוק העונשין (תיקון 133 – הוראת שעה), תשע""ח – 2018, ס""ח 2742) וניתנה בידי בית המשפט הסמכות לאפשר נשיאה בעונש מאסר בן 9 חודשים בעבודות שירות, כך שממילא סוג העונש שבכוונתי לגזור על הנאשם עשוי להיות מצוי בגדרי המתחם אותו קבעתי גם ללא חריגה ממנו, והחריגה ממתחם הענישה במקרה שלפנינו תבוא לידי ביטוי באורך התקופה אותה יש בכוונתי לגזור.",קביעת עונשו של הנאשם
56,SH-18-07-49472-849,"סיכומו של דבר, לאחר שבחנתי את מכלול השיקולים, הן לחומרה והן לקולה, אני גוזר על הנאשם את העונשים הבאים:",קביעת עונשו של הנאשם
57,SH-18-07-49472-849,א.	 מאסר למשך 4 חודשים.,קביעת עונשו של הנאשם
58,SH-18-07-49472-849,הנאשם יישא בעונש זה בדרך של עבודות שירות בהתאם 		לחוות דעת הממונה מיום 20.6.19.,קביעת עונשו של הנאשם
59,SH-18-07-49472-849,הובהר לנאשם שעליו לבצע את עבודות השירות 		לשביעות רצון הממונה וכי אם לא יעשה כן ניתן יהיה להפקיע את העונש והוא יישא 		ביתרת התקופה בכליאה.,קביעת עונשו של הנאשם
60,SH-18-07-49472-849,מועד תחילת עבודות השירות – 5.8.19.,קביעת עונשו של הנאשם
61,SH-18-07-49472-849,ב.,קביעת עונשו של הנאשם
62,SH-18-07-49472-849,מאסר על תנאי למשך 6 חודשים והתנאי הוא שהנאשם לא יעבור במשך שלוש שנים 		כל עבירה על פקודת הסמים שהיא פשע.,קביעת עונשו של הנאשם
63,SH-18-07-49472-849,ג.,קביעת עונשו של הנאשם
64,SH-18-07-49472-849,אני מעמיד את הנאשם בפיקוח שירות המבחן למשך 12 חודשים.,קביעת עונשו של הנאשם
65,SH-18-07-49472-849,"הובהר לנאשם, 		בלשון פשוטה, כי עליו למלא אחר הוראות שירות המבחן וכי אם לא יעשה כן ניתן 		יהיה להפקיע את הצו להטיל עליו ענישה נוספת.",קביעת עונשו של הנאשם
66,SH-18-07-49472-849,"ד. 	קנס בסך של 5,000 ₪.",קביעת עונשו של הנאשם
67,SH-18-07-49472-849,הקנס ישולם ב- 5 תשלומים חודשיים רצופים ושווים החל 		מיום 1.8.19 ובכל אחד לחודש שלאחריו.,קביעת עונשו של הנאשם
68,SH-18-07-49472-849,היה והקנס או שיעור משיעוריו לא ישולם 		במועד – תעמוד יתרת הקנס לתשלום מידי.,קביעת עונשו של הנאשם
69,SH-18-07-49472-849,הודעה זכות ערעור בתוך 45 ימים.,קביעת עונשו של הנאשם
70,SH-18-07-49472-849,"המוצגים – סמים והציוד, להשמיד בחלוף תקופת הערעור.",קביעת עונשו של הנאשם
71,SH-18-07-49472-849,המזכירות תשלח את גזר הדין לשירות המבחן וכן לממונה על עבודות השירות.,קביעת עונשו של הנאשם
72,SH-18-07-49472-849,"54678313ניתן היום,  כ""ח סיוון תשע""ט, 01 יולי 2019, במעמד הצדדים.",קביעת עונשו של הנאשם
