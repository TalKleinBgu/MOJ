,verdict,text,part
0,SH-24-03-18327-547,נגד,המאשימה
4,SH-24-03-18327-547,"חוק העונשין, תשל""ז-1977: סע'  380, 382(ג)+, 452",הנאשם
5,SH-24-03-18327-547,"פקודת הסמים המסוכנים [נוסח חדש], תשל""ג-1973: סע'  7(א)+, 7(ג)",הנאשם
6,SH-24-03-18327-547,"הנאשם הורשע במסגרת הסדר טיעון שלא כלל הסכמה עונשית בעבירת היזק לרכוש במזיד, לפי סעיף 452 לחוק העונשין, תשל""ז- 1977 (להלן – חוק העונשין); תקיפה סתם- בן זוג, לפי סעיף 382(ג)+ סעיף 380 לחוק העונשין; והחזקת סמים שלא לצריכה עצמית, לפי סעיף 7(א)+ סעיף 7(ג) רישא לפקודת הסמים המסוכנים [נוסח חדש], תשל""ג- 1973 (להלן – פקודת הסמים).",כתב האישום
7,SH-24-03-18327-547,"במועד הרלוונטי לכתב האישום היו הנאשם והמתלוננת בני זוג מספר שנים והתגוררו עם בתם המשותפת, ילידת 2019 (להלן – הקטינה).",כתב האישום
8,SH-24-03-18327-547,כן צוין כי אותה עת הייתה המתלוננת בהיריון.,כתב האישום
9,SH-24-03-18327-547,ביום 3.3.24 נכנסה הקטינה לחדר הרחצה כאשר הנאשם התקלח.,כתב האישום
10,SH-24-03-18327-547,"הנאשם התרגז בשל כך, ניגש לחדר השינה, צעק על המתלוננת וגידף אותה.",כתב האישום
11,SH-24-03-18327-547,לאחר מכן השליך שתי כוסות פלסטיק על תכולתן לעבר הקיר ובעוד המתלוננת מחייגת למשטרה חטף מידה את מכשיר הטלפון שהיה צמוד לאוזנה וכתוצאה מכך נתלשו שערות מראשה.,כתב האישום
12,SH-24-03-18327-547,"המתלוננת ניסתה למנוע מהנאשם לגרום נזק למכשיר הנייד והוא בתגובה דחף אותה, הפילה למיטה והשליך בחוזקה לרצפה את שני מכשירי הטלפון שהיו בחזקתה ואלו התנפצו.",כתב האישום
13,SH-24-03-18327-547,כשדרשה שיעזוב את הבית תפס אותה בידה ודחף אותה.,כתב האישום
14,SH-24-03-18327-547,כל זאת בוצע לעיני הקטינה.,כתב האישום
15,SH-24-03-18327-547,"בהמשך, ביום 4.3.24 בתחנת המשטרה, החזיק הנאשם בכיס מכנסיו סם מסוכן מסוג קוקאין במשקל 1.4943 גרם נטו, שלא לצריכה עצמית.",כתב האישום
16,SH-24-03-18327-547,בתסקירים שהוגשו פורטו בהרחבה נסיבות חייו של הנאשם ומטעמים של צנעת הפרט לא ארחיב.,תסקירי שירות המבחן
17,SH-24-03-18327-547,"בתמצית ייאמר כי הנאשם רווק כבן 34, אב לשתי בנות (אחת נולדה לאחר האירועים) ומתגורר במרכז הארץ עם בת זוגו - המתלוננת.",תסקירי שירות המבחן
18,SH-24-03-18327-547,בשנים האחרונות התמודד הנאשם עם מצב כלכלי רעוע ולא עבד באופן רציף.,תסקירי שירות המבחן
19,SH-24-03-18327-547,לחובתו הרשעה קודמת בעבירת אלימות כלפי אותה המתלוננת.,תסקירי שירות המבחן
20,SH-24-03-18327-547,"ביחס לביצוע העבירות קיבל הנאשם אחריות חלקית למעשיו, תיאר את האירוע מנקודת מבטו וציין כי מדובר בוויכוח שהסלים (הערה: התרשמות זו שירות המבחן לא נבעה מאי הודאה בעובדות האישום אלא מהיחס לאירוע).",תסקירי שירות המבחן
21,SH-24-03-18327-547,"עם זאת, צוין שהנאשם רואה בכך אירוע מביש ומבין שהגיב שלא בפרופורציה.",תסקירי שירות המבחן
22,SH-24-03-18327-547,"הנאשם הביע חרטה, במיוחד לאור העובדה שבתו הקטינה נכחה באירוע.",תסקירי שירות המבחן
23,SH-24-03-18327-547,"צוין כי הנאשם שולב בצו פיקוח מעצרים למשך שישה חודשים במהלכו השתלב בטיפול פרטני שעסק בהתנהגות זוגית, הורית וחברתית.",תסקירי שירות המבחן
24,SH-24-03-18327-547,הנאשם שיתף פעולה עם דרישות הצו וניכר שנתרם מהשיח.,תסקירי שירות המבחן
25,SH-24-03-18327-547,"עם זאת, בהמשך לא הביע נזקקות טיפולית תוך שהדגיש שחווה טראומה בתקופת מעצרו והרושם שהתקבל הוא מהיעדר מוטיבציה להליך שיקומי כמו גם מכך שהנאשם אינו מזהה בעצמו דפוסי התנהגות תוקפניים.",תסקירי שירות המבחן
26,SH-24-03-18327-547,"בשיחה עם המתלוננת תארה היא את האירוע מנקודת מבטה, ציינה שמאז האירוע השתפרה מערכת היחסים והנאשם קשוב ונוהג כלפיה בכבוד.",תסקירי שירות המבחן
27,SH-24-03-18327-547,הרושם שהתקבל הוא מעמדה מגוננת וממזערת ולאור כך התקשה קצין המבחן לבצע הערכת סיכון להישנות עבירות.,תסקירי שירות המבחן
28,SH-24-03-18327-547,המתלוננת העידה לעונש מטעם ההגנה ותארה באריכות את טיב מערכת היחסים מאז האירוע.,טיעוני הצדדים לעונש והראיות 
29,SH-24-03-18327-547,"בדבריה שיבחה את הנאשם על השינוי החיובי שערך, ציינה כי הוא תומך, סבלני וקשוב גם במקרים של חילוקי דעות וכי הוא הבין את טעותו.",טיעוני הצדדים לעונש והראיות 
30,SH-24-03-18327-547,המתלוננת ציינה את רצונם לחיות יחד ולהשאיר את הדברים מאחור.,טיעוני הצדדים לעונש והראיות 
31,SH-24-03-18327-547,"ב""כ המאשימה הגיש טיעון כתוב והוסיף טיעון על פה.",טיעוני הצדדים לעונש והראיות 
32,SH-24-03-18327-547,"הודגשו הערכים המוגנים שנפגעו וכן חומרת המעשים, לרבות העובדה שבוצעו לעיני הבת הקטינה ובעת המתלוננת בהיריון.",טיעוני הצדדים לעונש והראיות 
33,SH-24-03-18327-547,כן הוגשו תמונות.,טיעוני הצדדים לעונש והראיות 
34,SH-24-03-18327-547,ביחס למתחם ענישה הוצגה פסיקה ונטען כי הוא נע בין 12-24 חודשי מאסר בפועל.,טיעוני הצדדים לעונש והראיות 
35,SH-24-03-18327-547,"ברמה האופרטיבית, ובהיעדר המלצה שיקומית, עתרה המאשימה לעונש מאסר אם כי בתחתית המתחם.",טיעוני הצדדים לעונש והראיות 
36,SH-24-03-18327-547,"ב""כ הנאשם הדגיש את התיקון שנערך בכתב האישום וציין כי מדובר בעבירות ברף חומרה נמוך ובאירוע נקודתי.",טיעוני הצדדים לעונש והראיות 
37,SH-24-03-18327-547,נטען תוך הסתמכות על פסיקה כי במקרים דומים הסתיימו ההליכים אף באי הרשעה ולכל היותר בעונש מאסר קצר בעבודות שירות.,טיעוני הצדדים לעונש והראיות 
38,SH-24-03-18327-547,"הסנגור הרחיב על אודות נסיבות חייו של הנאשם, כפי שפורט בתסקיר, ציין שהוא מצוי כיום במקום אחר בחייו לאחר שהקים עסק עם המתלוננת, התרחק מחברה שולית שהובילה אותו לשימוש בסמים והוא איש משפחה.",טיעוני הצדדים לעונש והראיות 
39,SH-24-03-18327-547,נטען כי תקופת המעצר והתנאים המגבילים היוו גורם הרתעה משמעותי עבור הנאשם.,טיעוני הצדדים לעונש והראיות 
40,SH-24-03-18327-547,לסיכום עתרה ההגנה לאמץ את המלצות התסקיר ולהימנע מענישה מוחשית.,טיעוני הצדדים לעונש והראיות 
41,SH-24-03-18327-547,"הנאשם בדברו האחרון התנצל בפני המתלוננת, תיאר את הקשיים שחווה במעצר וסיפר בהרחבה על קשיים בזוגיות לאורך השנים שהובילו למתחים רבים.",טיעוני הצדדים לעונש והראיות 
42,SH-24-03-18327-547,"כן תיאר את תפקודו כיום, את רצונו להצליח בתפקידו כאב ואת השינוי שערך בחייו.",טיעוני הצדדים לעונש והראיות 
43,SH-24-03-18327-547,ביחס להליכי טיפול הסביר הנאשם כי הוא מתקשה להכיל את הסיטואציה בחדר הטיפולים ומטעם זה ביקש מקצין המבחן שלא לשלבו בטיפול.,טיעוני הצדדים לעונש והראיות 
44,SH-24-03-18327-547,"שני הצדדים עתרו לקביעת מתחם ענישה אחד לכל העבירות ואני מקבל טיעון זה בהתאם למבחן הקשר ההדוק, הגם שביחס לעבירת הסמים העמדה אינה מובנת מאליה ודומה שניתן היה לראות בה אירוע נפרד.",קביעת מתחם הענישה
45,SH-24-03-18327-547,ביחס לנסיבות הקשורות לביצוע העבירות אזי הסיבה היא כעסו של הנאשם על כך שבתו הקטנה נכנסה לחדר האמבטיה עת התקלח ותגובתו מלמדת על בעיית ויסות ושליטה בכעסים.,קביעת מתחם הענישה
46,SH-24-03-18327-547,"אמנם מדובר בהתפרצות ספונטנית, אך מובן שאין בכך להוות נסיבה מקלה לאור התגובה האלימה שהייתה אף בפני הקטינה ועת זוגתו בהיריון.",קביעת מתחם הענישה
47,SH-24-03-18327-547,"עם זאת, האלימות לא הייתה במדרג גבוה ותלישת השיער לא הייתה תוצאה של פעולה רצונית (במובן של רצון בהשגתה) אלא היא תוצאת לווי לניסיון הנאשם ליטול את מכשיר הטלפון מהמתלוננת.",קביעת מתחם הענישה
48,SH-24-03-18327-547,"כך או כך, האירוע כולו לבטח גרם לבהלה בליבן של המתלוננת והקטינה ואציין שהנאשם אף ניפץ את מכשירי הטלפון של המתלוננת.",קביעת מתחם הענישה
49,SH-24-03-18327-547,ביחס להחזקת הסם אזי מדובר בקוקאין שהוא סם קשה אך הכמות אינה גבוהה.,קביעת מתחם הענישה
50,SH-24-03-18327-547,הנאשם החזיק את הסם על גופו עת נעצר ולכן הוא נמצא בחיפוש בתחנת המשטרה.,קביעת מתחם הענישה
51,SH-24-03-18327-547,אציין שנסיבות החזקת הסם מקרבות את העבירה לעבר השימוש העצמי ובכל מקרה אין מדובר במקרה בו יש לזקוף לחובת הנאשם את המשמעות המחמירה שעבירת החזקת סם שלא לשימוש עצמי בלבד.,קביעת מתחם הענישה
52,SH-24-03-18327-547,"לאור כל זאת, אני בדעה כי מתחם הענישה ההולם את העבירות מושא ענייננו, בנסיבות ביצוען, נע בין מאסר מותנה ועד 15 חודשי מאסר.",קביעת מתחם הענישה
53,SH-24-03-18327-547,אקדים ואומר שיש להצר על כך שהנאשם לא מצא כוחות להתחייב להליך טיפולי אשר ברי שהיה מסייע בידו ובידי זוגתו להתגבר על מכשולים וקשיים שאפשר שיתעוררו בעתיד.,קביעת עונשו של הנאשם
54,SH-24-03-18327-547,הדברים מתחזקים לאור כך שאין מדובר באירוע אלימות ראשון כלפי מתלוננת זו.,קביעת עונשו של הנאשם
55,SH-24-03-18327-547,"עם זאת, הנאשם שהה בקבוצה טיפולית כשישה חודשים ודומה שרכש כלים מסוימים בתקופה זו.",קביעת עונשו של הנאשם
56,SH-24-03-18327-547,"כמו כן התרשמתי במהלך הדיונים שההליך המשפטי, תקופת המעצר (ממש) והתקופה שהיה עצור באיזוק, יצרו אצלו הרתעה.",קביעת עונשו של הנאשם
57,SH-24-03-18327-547,"כן התרשמתי שהצדדים שיקמו את מערכת היחסים ביניהם, הנאשם הבין את טעותו והוא מצר עליה ומבקש לערוך שינוי בחייו.",קביעת עונשו של הנאשם
58,SH-24-03-18327-547,התרשמתי גם מדברי המתלוננת בדבר שינוי עמוק אצל הנאשם לרבות ביחסו כלפיה וביכולתו לנהל ויכוחים בצורה עניינית ושקולה.,קביעת עונשו של הנאשם
59,SH-24-03-18327-547,"היות שבני הזוג המשיכו את החיים המשותפים ואף הרחיבו את התא המשפחתי מאז ביצוע העבירה, יש לקוות שאכן חל שינוי ביכולתו של הנאשם לשלוט בכעסיו ובתגובותיו.",קביעת עונשו של הנאשם
60,SH-24-03-18327-547,"לצורך קביעת עונשו של הנאשם הבאתי בחשבון את גילו (כבן 38), ואת הודאתו אשר חסכה זמן שיפוטי ובעיקר את עדות המתלוננת ובני משפחה נוספים.",קביעת עונשו של הנאשם
61,SH-24-03-18327-547,כן הבאתי בחשבון שהוא עשה מאמץ לעבור הליך טיפולי ומנגד את העובדה שבסופו של יום בחר שלא להתמיד בו ומשכך שירות המבחן ציין שאינו יכול להעריך את מידת המסוכנות.,קביעת עונשו של הנאשם
62,SH-24-03-18327-547,עוד הבאתי בחשבון את עמדת המתלוננת אשר תיארה את תכונותיו הטובות ואת השינוי שעבר.,קביעת עונשו של הנאשם
63,SH-24-03-18327-547,מנגד הבאתי בחשבון את עברו הפלילי הכולל עבירה דומה כלפי מתלוננת זו (בשנת 2020).,קביעת עונשו של הנאשם
64,SH-24-03-18327-547,על רקע מכלול השיקולים שקלתי אם העונש הראוי הוא מאסר ולו קצר ואף לריצוי בעבודות שירות.,קביעת עונשו של הנאשם
65,SH-24-03-18327-547,"על פני הדברים, חרף גבולו התחתון של מתחם הענישה דומה שלאור קיומו של עבר רלוונטי והיעדר המלצה שיקומית, אפשר ומדובר בעונש ההולם את נסיבות המקרה.",קביעת עונשו של הנאשם
66,SH-24-03-18327-547,ואולם בסופו של יום ראיתי להימנע מכך שכן סברתי שיש בענישה זו לפגוע בסיכויי השיקום של המשפחה.,קביעת עונשו של הנאשם
67,SH-24-03-18327-547,בני הזוג עובדים בעסק משותף.,קביעת עונשו של הנאשם
68,SH-24-03-18327-547,הם הורים לשתי ילדות קטנות אשר הקטנה נולדה כאמור לפני מספר חודשים.,קביעת עונשו של הנאשם
69,SH-24-03-18327-547,בנתונים אלו סברתי שעונש מאסר בעבודות שירות עלול להכביד על התא המשפחתי בצורה משמעותית באופן שהעונש לא ישיג את מטרתו אלא להיפך – יפגע בהם כלכלית ויגרום למתחים רבים.,קביעת עונשו של הנאשם
70,SH-24-03-18327-547,אציין כי זו אף עמדתו של שירות המבחן שהוא הגוף המקצועי האמון על שיקום נאשמים ולהמלצתו משקל לא מבוטל.,קביעת עונשו של הנאשם
71,SH-24-03-18327-547,"לכך אוסיף שהנאשם היה עצור (ממש) כשלושה חודשים ולאחר מכן שהה במעצר באיזוק תקופה בת כחודשיים, כך שאין לומר שהוא לא נענש בגין מעשיו ודי בכך בשילוב מאסר מותנה לצורך השגת תכליות הענישה במקרה זה.",קביעת עונשו של הנאשם
72,SH-24-03-18327-547,"סיכומו של דבר, לאחר שבחנתי את מכלול השיקולים, אני גוזר על הנאשם מאסר על תנאי למשך 5 חודשים והתנאי הוא שלא יעבור במשך שנתיים כל עבירת אלימות פיזית כלפי אדם.",קביעת עונשו של הנאשם
73,SH-24-03-18327-547,הודעה זכות ערעור לבית המשפט המחוזי בתוך 45 יום.,קביעת עונשו של הנאשם
74,SH-24-03-18327-547,"ניתן היום,  ו' אדר תשפ""ה, 06 מרץ 2025, במעמד הצדדים.",קביעת עונשו של הנאשם
