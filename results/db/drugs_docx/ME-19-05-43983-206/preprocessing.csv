,verdict,text,part
0,ME-19-05-43983-206,מדינת ישראל,המאשימה:
1,ME-19-05-43983-206,"על-ידי ב""כ עו""ד יוסי קורצברג",המאשימה:
2,ME-19-05-43983-206,נ ג ד,המאשימה:
4,ME-19-05-43983-206,אופיר ראובן,הנאשם:
5,ME-19-05-43983-206,"על-ידי ב""כ עו""ד נס בן-נתן",הנאשם:
6,ME-19-05-43983-206,"פקודת הסמים המסוכנים [נוסח חדש], תשל""ג-1973: סע'  7.א., 7.ג, 10",הנאשם:
7,ME-19-05-43983-206,"הנאשם הורשע על יסוד הודאתו בשתי עבירות של החזקת סמים שלא לצריכה עצמית, לפי סעיף 7(א)+(ג) רישא לפקודת הסמים המסוכנים (נוסח חדש), התשל""ג-1973 (להלן - הפקודה) ובעבירה של החזקת כלים המשמשים להכנת סם מסוכן או לצריכתו, לפי סעיף 10 לפקודה.",גזר דין
8,ME-19-05-43983-206,"במסגרת הסדר הטיעון שגובש בין הצדדים, תוקן כתב האישום באופן שיפורט להלן, אולם הצדדים לא גיבשו הסכמה לעניין העונש, ולפיכך בהקשר זה טען כל צד על פי מיטב שיקול דעתו.",גזר דין
9,ME-19-05-43983-206,עובדות כתב האישום המתוקן,גזר דין
10,ME-19-05-43983-206,כתב האישום המתוקן שהוגש מחזיק שני אישומים.,גזר דין
11,ME-19-05-43983-206,"על פי עובדות האישום הראשון, ביום 10.5.2019 בשעה 23:00 או סמוך לכך, החזיק הנאשם במושב האחורי של רכבו, קופסה הנחזית להיראות כצמד ספרים ובתוכה מוסלקות 3 שקיות המכילות 317.46 גרם נטו של סם מסוכן מסוג MDMA, שלא לצריכה עצמית.",גזר דין
12,ME-19-05-43983-206,במסגרת אישום זה הורשע הנאשם בעבירת החזקת סמים שלא לצריכה עצמית.,גזר דין
13,ME-19-05-43983-206,"על פי עובדות האישום השני, ביום 10.5.2019 בשעה 23:00 או סמוך לכך, החזיק הנאשם בדירה אותה שכר יחד עם אחר, שקית המכילה 10 גרם סם מסוכן מסוג קוקאין, שתי שקיות המכילות 19 טבליות סם מסוכן מסוג MDMA, שתי שקיות המכילות 15.62 גרם סם מסוכן מסוג MDMA, 6.26 גרם סם מסוכן מסוג METHYLMETHCATHINONE, 12.02 גרם סם מסוכן מסוג KETAMINE, וכן 56 בולים של סם מסוכן מסוג LSD, הכל שלא לצריכה עצמית.",גזר דין
14,ME-19-05-43983-206,"כמו כן, החזיק הנאשם במטבח הדירה, ללא היתר, שני משקלים אלקטרוניים המשמשים להכנת סם מסוכן או לצריכתו.",גזר דין
15,ME-19-05-43983-206,במסגרת אישום זה הורשע הנאשם בעבירת החזקת סמים שלא לצריכה עצמית וכן בעבירת החזקת כלים המשמשים להכנת סם מסוכן או לצריכתו.,גזר דין
16,ME-19-05-43983-206,"לאחר הרשעתו הופנה הנאשם לשירות המבחן לצורך הכנת תסקיר, ובהמשך - ניתנו הוראות בדבר עריכת תסקיר משלים, כך שכעת מונחים על שולחני שני תסקירים המתארים את הנסיבות שהובילו להידרדרות הנאשם ואת התהליך השיקומי בו החל.",גזר דין
17,ME-19-05-43983-206,"בתסקיר הראשון מיום 8.1.2020, התייחס שירות המבחן לנתוניו האישיים של הנאשם: צעיר כבן 23, רווק המתגורר בבית אמו בנס ציונה, אשר עובדת בניקיון בתים.",גזר דין
18,ME-19-05-43983-206,"הנאשם תיאר קשר תומך וקרוב עם אמו שדואגת לכל מחסורו, גם בעת מעצרו וגם כיום בהיותו נתון במעצר בית באיזוק אלקטרוני.",גזר דין
19,ME-19-05-43983-206,"הנאשם מנהל קשר מרוחק עם אחותו הצעירה, ואינו בקשר עם אביו, שניתק עם הנאשם קשר בשל יחסיו הקרובים עם אמו.",גזר דין
20,ME-19-05-43983-206,"הורי הנאשם פרודים מזה כשלוש שנים, והיחסים בין השניים מתוחים.",גזר דין
21,ME-19-05-43983-206,"אבי הנאשם מוכר לשירות המבחן על רקע עבירות אלימות במשפחה, ונמצא למעלה מחצי שנה במסגרת בית משפט קהילתי.",גזר דין
22,ME-19-05-43983-206,"הנאשם סיים 11 שנות לימוד כשברקע בעיות התנהגות חוזרות, העדר מוטיבציה ללמידה ובעיות קשב וריכוז.",גזר דין
23,ME-19-05-43983-206,"גויס לצה""ל ושירת כטבח ושוחרר לאחר כשנה וחצי בסעיף נפשי על רקע אי התאמה.",גזר דין
24,ME-19-05-43983-206,"עד לביצוע העבירות נשוא המקרה דנן, עבד כטבח בבית קפה ובאולם אירועים.",גזר דין
25,ME-19-05-43983-206,"הנאשם תיאר כי החל לצרוך קנאביס באופן מזדמן בעקבות קשרים חברתיים, ובהדרגה העמיק השימוש בו עד כדי שימוש אינטנסיבי יומיומי, שהעניק לו הקלה מול קשייו סביב פרידת הוריו.",גזר דין
26,ME-19-05-43983-206,"לצורך מימון צריכת הסמים העמיקה מעורבותו בקשרים שוליים, כאשר קיבל תמורת המעשים המפורטים בכתב האישום סמים ורווח כספי.",גזר דין
27,ME-19-05-43983-206,בתקופה זו לא עבד וניהול אורח חיים שולי והתמכרותי.,גזר דין
28,ME-19-05-43983-206,"הנאשם ציין כי הוא מבין את חומרת מעשיו וההשלכות עמן הוא ומשפחתו נאלצים להתמודד כיום, וחש בושה ואשמה על כך.",גזר דין
29,ME-19-05-43983-206,"בנוסף, חוויית מעצרו בבית המעצר הייתה משברית עבורו ושם התמודד לראשונה עם קשייו בעצמו.",גזר דין
30,ME-19-05-43983-206,"קצינת המבחן התרשמה כי הנאשם מסוגל להתבונן בצורה ביקורתית על התנהלותו, מגלה נכונות ומוכנות לבחון באופן ראשוני בחירותיו ודפוסי צריכת הסמים ומביע רצון להשתלב בטיפול ייעודי.",גזר דין
31,ME-19-05-43983-206,"כמו כן, צוין כי קיים סיכון להמשך התנהלות שולית לצד סיכון להמשך צריכת סמים.",גזר דין
32,ME-19-05-43983-206,"קצינת המבחן התרשמה כי הנאשם ממשיך לבטא מוטיבציה לעריכת שינוי משמעותי בחייו ולטיפול בתחום ההתמכרות לסמים, הפסיק את צריכת הסמים ומקפיד על שמירת תנאי המעצר.",גזר דין
33,ME-19-05-43983-206,שירות המבחן ציין כי טרם בשלה העת לבוא בהמלצה סופית.,גזר דין
34,ME-19-05-43983-206,"לשיטת שירות המבחן, יש לפעול בשלב זה למיצוי האפיק השיקומי, כאשר המלצה סופית תינתן בעוד כשלושה חודשים, לאחר תקופה בה תיבחן המשך התגייסות הנאשם לטיפול.",גזר דין
35,ME-19-05-43983-206,"ב""כ המאשימה, עו""ד יוסי קורצברג, עמד על ריבוי סוגי הסמים שהחזיק הנאשם ועל כך שהחזיקם במכוניתו ובדירה ששכר עם אחר.",גזר דין
36,ME-19-05-43983-206,"נטען כי הגם שלא יוחסה לנאשם עבירה של סחר בסם, יש לראות את מעשיו ככאלה הנושקים לעבירת הסחר, בוודאי לאור מגוון הסמים, ובשים לב לתפיסתם של שני המשקלים האלקטרוניים.",גזר דין
37,ME-19-05-43983-206,"על יסוד נתונים אלה, ופסיקה שהוצגה, סבר התובע כי יש מקום לקבוע מתחם עונש הנע בין 3 שנות מאסר ל-5 שנות מאסר.",גזר דין
38,ME-19-05-43983-206,"באשר למיקומו של הנאשם במתחם נטען, כי נוכח נתוניו המורכבים, היעדר הרשעות קודמות והודאתו במיוחס לו, יש למקמו בתחתית המתחם, להשית עליו רכיבי ענישה נלווים, ולהורות על חילוט רכבו (מזדה 2008) וסכום כסף שנתפס (14,539 ₪).",גזר דין
39,ME-19-05-43983-206,"ב""כ הנאשם, עו""ד נס בן-נתן, עמד באריכות על נסיבותיו הקשות של הנאשם, על כך שמדובר בבחור צעיר, ללא עבר פלילי, אשר עקב המקרה דנן שהה לראשונה במעצר במשך חודשיים וחצי במסגרתו סבל מהצקות, ולאחר מכן שוחרר בהסכמה.",גזר דין
40,ME-19-05-43983-206,"עוד צוין הקשר ההדוק בינו לבין אמו, שאף ישנה על מזרון בפתח בית המעצר בליל שבת.",גזר דין
41,ME-19-05-43983-206,"ב""כ הנאשם הדגיש כי מדובר במקרה של החזקת סמים אך לא הפקתם או מכירתם, ובהתבסס על פסיקה שהוגשה על ידו, סבר כי הרף התחתון של מתחם העונש ההולם צריך לעמוד, לכל היותר, על 10 חודשי מאסר.",גזר דין
42,ME-19-05-43983-206,"לצד נסיבות חייו הקשות, צוין כי הנאשם הודה ולקח אחריות על מעשיו, ניתק קשר עם גורמים עבריינים ו""נקי"" מסמים כבר למעלה משנה.",גזר דין
43,ME-19-05-43983-206,"ב""כ הנאשם עמד על כך שתיקון 113 לחוק העונשין עוסק גם במי שקיים פוטנציאל שיקומי בעניינו ולא רק במי שעבר הליך שכזה, ולאור תפיסת הגורמים המטפלים כי ניתן לשקמו, יש לשקלל זאת בקביעת העונש המתאים, אף באופן של חריגה ממתחם הענישה והעמדת העונש על מאסר שניתן לרצותו בעבודות שירות.",גזר דין
44,ME-19-05-43983-206,"הסניגור אף עתר להימנע מחילוט רכבו של הנאשם ונטען כי הרכב משמש גם את אמו; נקנה בכספי הלוואה; וערכו הנוכחי מתמצה בכ- 15,000 ₪.",גזר דין
45,ME-19-05-43983-206,"הנאשם הביע חרטה על המקרה, הודה בטעותו וציין כי מבין שמגיע לו עונש.",גזר דין
46,ME-19-05-43983-206,"הנאשם עמד אודות החוויה הקשה שעבר במסגרת המעצר, וציין רצונו לחזור למוטב ולהקים משפחה.",גזר דין
47,ME-19-05-43983-206,"אמו של הנאשם העידה מטעמו, וסיפרה אודות הנסיבות המשפחתיות הקשות, על הלקח שנלמד ועל חרטת הנאשם ורצונו לחזור למוטב.",גזר דין
48,ME-19-05-43983-206,לא הייתה מחלוקת בין הצדדים כי יש להתייחס לשני האישומים המפורטים בכתב האישום כאירוע אחד.,גזר דין
49,ME-19-05-43983-206,"על כן, ימוקד הדיון בשאלת מתחם הענישה.",גזר דין
50,ME-19-05-43983-206,"לצד הפגיעה בערכים המוגנים ומידת הפגיעה בהם, בקביעת המתחם יש לקחת בחשבון את העובדה כי העבירות נעשו בשל בצע כסף, וכן את הנתונים הבאים:",גזר דין
51,ME-19-05-43983-206,(א) 	מגוון הסמים אותם החזיק הנאשם;,גזר דין
52,ME-19-05-43983-206,"(ב) 	כמות הסמים - הנאשם החזיק למעלה מ- 300 גרם אקסטזי לצד 19 טבליות של סם זה, 56 בולים של LSD ועוד כ- 55 גרם של סמים קשים אחרים, ובהם קוקאין (10 גרם);",גזר דין
53,ME-19-05-43983-206,"(ג) 	החזקת המשקלים האלקטרוניים - מעבר לעובדה כי החזקת פריטים אלה בצמוד לסמים מגבשת עבירה עצמאית, ניתן לראות בה כאינדיקציה מובהקת למטרת ההחזקה.",גזר דין
54,ME-19-05-43983-206,"אשר לנזק שהיה צפוי להיגרם מביצוע העבירות, כפי שפורט לעיל, הנזקים הם ישירים ועקיפים אחד, ומתבטאים בפגיעה ביחיד ובחברה, פגיעה לה השלכות בריאותיות - לחיים, לגוף ולנפש, וכן השלכות כלכליות.",גזר דין
55,ME-19-05-43983-206,"מדיניות הענישה הנוהגת בעבירות שביצע הנאשם מעניקה משקל לצורך במאבק בנגע הסמים, וכי טווח הענישה הנו רחב, כשלרוב הוטלו על הנאשמים עונשי מאסר, לצד ענישה כלכלית וענישה מרתיעה צופה פני עתיד.",גזר דין
56,ME-19-05-43983-206,"ככלל וכאמור לעיל, הפרמטרים העיקריים הנלקחים בחשבון הם סוג הסם וכמותו, לצד שיקולים נוספים כמקום החזקת הסם, משך ההחזקה, מידת המעורבות בעולם הסמים ועוד.",גזר דין
57,ME-19-05-43983-206,"על רקע האמור לעיל, מצאתי להתייחס לפסקי הדין הבאים:",גזר דין
58,ME-19-05-43983-206,"חשוב לציין כי עניינו של בורוחוב חמור יותר מענייננו, וזאת בשים לב לכמות הקוקאין שהחזיק בורוכוב (מעל 50 גרם) בהשוואה לענייננו (כ- 10 גרם), ובשים לב לעברו הפלילי המכביד של בורוחוב בעוד שאין לחובת הנאשם דנן הרשעות קודמות.",גזר דין
59,ME-19-05-43983-206,"בעניין בן סעדון הנאשם הורשע בעבירות של החזקת סם מסוכן שלא כדין ושלא לצריכה עצמית, השמדת ראיה והפרעה לשוטר בשעת מילוי תפקידו.",גזר דין
60,ME-19-05-43983-206,"המערער החזיק בביתו 446 כדורי MDMA, 406.71 גרם חשיש וכן כמות נוספת מסם זה שלא הייתה ידועה למאשימה, 26.4 גרם קוקאין וכן כמות נוספת מסם זה שלא הייתה ידועה למאשימה, ושני משקלים אלקטרוניים.",גזר דין
61,ME-19-05-43983-206,"המערער, בעל עבר פלילי כבד, סירב לפתוח דלת ביתו לשוטרים שהגיעו לשם ביצוע חיפוש על פי צו, והשליך במזיד סמים מסוכנים מסוג חשיש וקוקאין לאסלה והשמידם.",גזר דין
62,ME-19-05-43983-206,"מתחם הענישה הועמד על 60-18 חודשי מאסר, ועל הנאשם הושתו 42 חודשי מאסר לריצוי בפועל לצד רכיבי ענישה נלווים.",גזר דין
63,ME-19-05-43983-206,"ערעור הנאשם על חומרת העונש נדחה, תוך שצוין על ידי בית המשפט העליון כי רמת ענישה הנעה בין 3 ל-5 שנות מאסר לצד הטלת קנס כספי כשמדובר בהחזקת סמים מסוכנים שלא לצריכה עצמית בכמות של עשרות גרמים - אינה חורגת מהמקובל.",גזר דין
64,ME-19-05-43983-206,"גם עניינו של בן סעדון חמור משמעותית מענייננו, הן נוכח הכמות הגדולה יותר של כדורי ה- MDMA, החשיש והקוקאין, והן נוכח ניסיונו להשמיד את הסמים עם כניסת השוטרים לדירתו.",גזר דין
65,ME-19-05-43983-206,"העונש שהוטל על בן סעדון נותן ביטוי גם לעברו הפלילי הכבד, וחזקה כי ככל שהיה מדובר בנאשם צעיר, נעדר הרשעות קודמות ובעל נסיבות חיים קשות עם אופק שיקומי, העונש היה משקף את החלק התחתון של מתחם הענישה שנקבע בבית המשפט המחוזי.",גזר דין
66,ME-19-05-43983-206,"בכל הנוגע למתחם הענישה, ניתן להצביע על קווי דמיון בין עניינו של פורת לבין ענייננו.",גזר דין
67,ME-19-05-43983-206,אמנם בעניינו של פורת דובר בכמות גדולה יותר באופן משמעותי של MDMA.,גזר דין
68,ME-19-05-43983-206,"יחד עם זאת, בענייננו הורשע הנאשם בהחזקת קוקאין בכמות גדולה יותר וכן בהחזקת שני משקלים אלקטרוניים, על כל המשתמע מכך.",גזר דין
69,ME-19-05-43983-206,"מעבר למתחם שהוא כאמור רלוונטי לענייננו, העונש שהוטל בסופו של יום על פורת, שיקף הליך שיקום משמעותי, כך שלא ניתן להקיש ממנו על עניינו של הנאשם.",גזר דין
70,ME-19-05-43983-206,"על יסוד כלל הנתונים שפורטו לעיל, ראיתי לקבוע מתחם ענישה של 42-18 חודשי מאסר.",גזר דין
71,ME-19-05-43983-206,"בעת גזירת העונש המתאים לנאשם בתוך מתחם העונש ההולם, על בית המשפט להתחשב בנסיבות שאינן קשורות בביצוע העבירה.",גזר דין
72,ME-19-05-43983-206,"בהקשר זה, ראיתי ליתן משקל לנתונים הבאים:",גזר דין
73,ME-19-05-43983-206,"גילו הצעיר של הנאשם - מדובר בנאשם צעיר בן 24, כך שיש מקום להתחשב בנתון זה;",גזר דין
74,ME-19-05-43983-206,"הודאת הנאשם, נטילת האחריות ומאמציו לחזור למוטב - הנאשם הודה במיוחס לו וחסך זמן שיפוטי יקר; נטל אחריות על מעשיו, והביע נכונות ורצון עז לחזור למוטב;",גזר דין
75,ME-19-05-43983-206,העדר הרשעות קודמות - העובדה כי אין לנאשם הרשעות קודמות רלוונטית אף היא בקביעת העונש המתאים בתוך מתחם הענישה;,גזר דין
76,ME-19-05-43983-206,"נסיבות חיים מורכבות - כעולה מתסקיר שרות המבחן, עסקינן בנאשם בעל נסיבות חיים מורכבות ביותר, ואין חולק כי יש מקום להתחשב בהן, בוודאי בסיטואציה בה הנאשם עומד לדין לראשונה בחייו;",גזר דין
77,ME-19-05-43983-206,"סיכויי שיקום - על יסוד האמור בתסקירי שרות המבחן, ראיתי ליתן משקל לפוטנציאל שיקומו של הנאשם, אשר אף אם אינו מצדיק חריגה ממתחם העונש ההולם, יש בו כדי להוות נימוק ראוי, בצירוף ליתר הנתונים עליהם עמדתי, להעמדת העונש ברף התחתון של המתחם;",גזר דין
78,ME-19-05-43983-206,נתתי משקל מסוים גם לתקופה בת מספר החודשים בה היה הנאשם עצור בפיקוח אלקטרוני;,גזר דין
79,ME-19-05-43983-206,מאסר ראשון - העובדה כי מדובר במאסרו הראשון של הנאשם תומכת אף היא במסקנה כי אין מקום למיצוי הדין במסגרת מתחם העונש ההולם.,גזר דין
80,ME-19-05-43983-206,"על יסוד האמור לעיל, ראיתי להטיל על הנאשם את העונשים הבאים:",גזר דין
81,ME-19-05-43983-206,18 חודשי מאסר לריצוי בפועל בניכוי ימי מעצרו (10.5.19 עד 2.7.19).,גזר דין
82,ME-19-05-43983-206,"הנאשם יתייצב ביום 19.4.2020 במתקן ""ניצן"" או במתקן אחר עליו יורה שב""ס בהליך המיון המוקדם, ככל שייערך כזה;",גזר דין
83,ME-19-05-43983-206,"9 חודשי מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג פשע;",גזר דין
84,ME-19-05-43983-206,"חודש מאסר, אולם הנאשם לא יישא עונש זה אלא אם יעבור תוך שלוש שנים מיום שחרורו עבירה על פקודת הסמים מסוג עוון;",גזר דין
85,ME-19-05-43983-206,פסילת רישיון הנהיגה של הנאשם למשך 3 חודשים מיום שחרורו מהמאסר.,גזר דין
86,ME-19-05-43983-206,"רכב מזדה מ.ר. 24-457-65 - מדובר ברכב אשר שימש את הנאשם לצורך החזקת הסמים, ובהינתן העובדה כי לא מצאתי טעם ממשי המצדיק להימנע מחילוט, ראיתי להורות על חילוט הרכב;",גזר דין
87,ME-19-05-43983-206,"סך של 14,539 ₪ - ראיתי להורות על חילוט הסכום האמור;",גזר דין
88,ME-19-05-43983-206,ניתן צו כללי למוצגים לשיקול דעת קצין משטרה ו/או התביעה.,גזר דין
89,ME-19-05-43983-206,זכות ערעור כחוק.,גזר דין
90,ME-19-05-43983-206,"ניתן והודע היום כ""ג באדר תש""פ, 19/03/2020 במעמד הנוכחים.",גזר דין
