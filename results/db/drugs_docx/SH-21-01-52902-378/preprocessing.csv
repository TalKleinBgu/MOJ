,verdict,text,part
0,SH-21-01-52902-378,"מדינת ישראל
ע""י שלוחת תביעות נתניה","כבוד השופטת הבכירה, טל אוסטפלד נאוי"
2,SH-21-01-52902-378,"יהונתן לוי
ע""י ב""כ עו""ד שמעון ציון",נגד
4,SH-21-01-52902-378,"חוק העונשין, תשל""ז-1977: סע'  40ד(א), 381(א)(3), 40יג'",נגד
5,SH-21-01-52902-378,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",נגד
6,SH-21-01-52902-378,"הנאשם הורשע על פי הודאתו, בעובדות כתב אישום מתוקן, בביצוע עבירות של תקיפה כדי לגנוב – עבירה לפי סעיף 381(א)(3) לחוק העונשין, תשל""ז- 1977 (להלן: ""חוק העונשין"") והחזקת סמים שלא לצריכה עצמית – עבירה לפי סעיפים 7(א) + 7(ג) רישא לפקודת הסמים המסוכנים (נוסח חדש) התשל""ג – 1973.",העובדות
7,SH-21-01-52902-378,"על פי החלק הכללי לכתב האישום, המתלונן-אלדד בר נור, חולה בסרטן העצמות, עבר ניתוח להחלפת מפרק הירך וכתוצאה מכך התנייד עם קב.",העובדות
8,SH-21-01-52902-378,נוכח המחלה החזיק המתלונן בהיתר לשימוש בקנביס רפואי במשקל של 180 גרם נטו לכל חודש.,העובדות
9,SH-21-01-52902-378,גיא לוי הנו אחיו של הנאשם וגם לו היתר לקנביס רפואי במשקל 90 גרם נטו בכל חודש.,העובדות
10,SH-21-01-52902-378,"במועדים שאינם ידועים למאשימה, יצר המתלונן קשר עם גיא ו/או הנאשם, באמצעות יישומון הטלגראס בקבוצה ""מטופלים למען מטופלים"" וביקש להחליף את הסם הרפואי שברשותו בזנים אחרים של סם רפואי, וכך עשו ב-3 הזדמנויות.",העובדות
11,SH-21-01-52902-378,"על פי עובדות האישום הראשון, ביום 18.1.21 יצר המתלונן קשר עם הנאשם באמצעות היישומון וביקש להחליף את הסם שברשותו בזן של סם רפואי אחר ולאחר שסיכמו את הפרטים, מסר לו המתלונן את כתובת מגוריו.",העובדות
12,SH-21-01-52902-378,"בנסיבות אלו, בשעה 19:00 או בסמוך לכך, הגיע הנאשם למקום מגוריו של המתלונן יחד עם אחר שזהותו איינה ידוע למאשימה, תוך שהוא מצויד בגז פלפל.",העובדות
13,SH-21-01-52902-378,הנאשם יצר קשר עם המתלונן והודיע לו שהגיע למקום.,העובדות
14,SH-21-01-52902-378,המתלונן הגיע למקום כשברשותו קרטון ובתוכו הסם הרפואי ופגש בנאשם ובאחר.,העובדות
15,SH-21-01-52902-378,או אז תקף הנאשם ו/או האחר את המתלונן בכך שהשפריץ לעברו גז פלפל וכתוצאה מכך מעד המתלונן והקב שלו נפל.,העובדות
16,SH-21-01-52902-378,"בהמשך, ניסה המתלונן להימלט מהמקום, אך האחר חטף מידיו את הקרטון ונכנס לרכב כשבידו הקרטון.",העובדות
17,SH-21-01-52902-378,"המתלונן ניסה להיכנס לרכב על מנת לקחת את הקרטון בחזרה, אך הנאשם ריסס אותו בגז פלפל, משך אותו בחוזקה תוך שהוא אוחז בצווארו, חונק אותו והפיל אותו ארצה.",העובדות
18,SH-21-01-52902-378,"בעוד המתלונן שרוע על הרצפה, בעט בו הנאשם, סטר על פניו, נכנס לרכב וברח מהמקום.",העובדות
19,SH-21-01-52902-378,"על פי עובדות האישום השני, ביום 25.1.21, בשעה 19:15, או בסמוך לכך, נערך חיפוש במחסן שבבעלות הנאשם.",העובדות
20,SH-21-01-52902-378,"בנסיבות אלה, החזיק הנאשם במחסן סם מסוכן מסוג קנבוס במשקל 500 גרם נטו.",העובדות
21,SH-21-01-52902-378,"במסגרת ההבנות אליהן הגיעו הצדדים, הופנה הנאשם לשירות המבחן לעריכת תסקיר בעניינו.",הסכמת הצדדים
22,SH-21-01-52902-378,לא גובשו הסכמות עונשיות.,הסכמת הצדדים
23,SH-21-01-52902-378,אין לחובת הנאשם רישום פלילי קודם.,רישום פלילי
24,SH-21-01-52902-378,"בתסקיר הראשון נסקרו תולדותיו של הנאשם בהרחבה וצוין כי מדובר בבחור צעיר כבן 23, רווק, אשר השלים 12 שנות לימוד וקיבל פטור משירות צבאי על רקע מחלת אסטמה.",תסקירי שירות המבחן
25,SH-21-01-52902-378,"כיום, עובד הנאשם עם אביו בעבודות שיפוצים וכשליח באופן מזדמן.",תסקירי שירות המבחן
26,SH-21-01-52902-378,"בהתייחסותו של הנאשם לשימוש בחומרים פסיכו - אקטיבים, מסר כי החל שימוש ספוראדי בעת מפגשים חברתיים בסם הקנאביס בגיל 19, ושלל תלות בסם.",תסקירי שירות המבחן
27,SH-21-01-52902-378,במהלך תהליך האבחון הופנה לשתי בדיקות שתן אשר נמצאו נקיות משרידי סמים.,תסקירי שירות המבחן
28,SH-21-01-52902-378,"באשר לאישום הראשון ציין הנאשם כי אחיו, אשר צורך קנאביס ברישיון, היה זקוק לכמות גדולה יותר מזו שאושרה לו ונהג לרכוש את הסם באמצעות האפליקציה.",תסקירי שירות המבחן
29,SH-21-01-52902-378,"אותה עת היה הנאשם בדרכו חזרה מפגישות עבודה, לביתו, ונפגש עם המתלונן כדי לרכוש עבור אחיו את הסם.",תסקירי שירות המבחן
30,SH-21-01-52902-378,"לדבריו, בהגיעו למקום המפגש ועל רקע מחלוקת באשר לסכום תמורת הסם, הכה המתלונן את הנאשם עם הקב.",תסקירי שירות המבחן
31,SH-21-01-52902-378,"בתגובה להתנהגותו האלימה של המתלונן, האחר (אשר נסע עם הנאשם ברכב) הכה במכת אגרוף את המתלונן וריסס אותו בגז פלפל.",תסקירי שירות המבחן
32,SH-21-01-52902-378,"הנאשם מסר כי נלחץ מהסיטואציה, ניסה להתרחק ופנה לרכבו בעוד האחר דחף את המתלונן ולקח ממנו את הארגז ובו הסמים.",תסקירי שירות המבחן
33,SH-21-01-52902-378,"המתלונן ניגש לדלת הרכב וניסה למשוך את הנאשם מהרכב והנאשם בתגובה, דחף את המתלונן, היכה בו, ריסס בגז הפלפל ונמלט עם רכבו מהמקום.",תסקירי שירות המבחן
34,SH-21-01-52902-378,הנאשם הביע חרטה על מעשיו וביטא נכונות לפצות את המתלונן.,תסקירי שירות המבחן
35,SH-21-01-52902-378,הנאשם הבהיר כי מדובר במעשה חריג אשר אינו מאפיין את התנהלותו.,תסקירי שירות המבחן
36,SH-21-01-52902-378,עוד מסר כי בדיעבד הבין כי האחר נטל את הארגז מהמתלונן ללא תשלום ולכן המתלונן תקף אותו.,תסקירי שירות המבחן
37,SH-21-01-52902-378,הנאשם ציין כי לא היה מודע לכך במהלך ביצוע העבירות.,תסקירי שירות המבחן
38,SH-21-01-52902-378,"באשר לאישום השני, הסביר הנאשם כי הסמים שייכים לאחיו, שהחזיקם ללא ידיעתו במחסן אשר בבעלותו.",תסקירי שירות המבחן
39,SH-21-01-52902-378,הנאשם הביע רצון להשתלב בהליך טיפולי מטעם שירות המבחן.,תסקירי שירות המבחן
40,SH-21-01-52902-378,"שירות המבחן התרשם כי מדובר בבחור צעיר, נעדר עבר פלילי, אשר גדל במשפחה שמהווה עבורו גורם תמיכה משמעותי והתנהל באופן יציב ומסתגל במסגרות השונות בחייו.",תסקירי שירות המבחן
41,SH-21-01-52902-378,"עוד התרשם שירות המבחן מהיותו מאופיין באישיות לא בשלה ולא מגובשת, מקשייו להציב לעצמו גבול פנימי ולהיענות לגבולות חיצוניים מתוך צורך לרצות את סביבתו.",תסקירי שירות המבחן
42,SH-21-01-52902-378,"שירות המבחן ציין עוד כי הנאשם התקשה ליטול אחריות מלאה על מעשיו, השליך את האחריות להסלמת האירוע על האחר, הציג עצמו באופן מיתמם, הסתיר מידע ושיתף במידע באופן מגמתי.",תסקירי שירות המבחן
43,SH-21-01-52902-378,"לצד זאת, ניכר בנאשם כי הכיר בכך שפעל באופן שגוי והיה מעוניין לבחון את התנהלותו במסגרת הליך טיפולי.",תסקירי שירות המבחן
44,SH-21-01-52902-378,שירות המבחן התרשם כי הנאשם החל תהליך של התבוננות פנימית במסגרת שילובו בקבוצת עצורי הבית ולצד זאת סבר כי הוא זקוק לבחינה מעמיקה יותר ולקבלת כלים להתנהלות אדפטיבית באירועי דחק ומשבר.,תסקירי שירות המבחן
45,SH-21-01-52902-378,עוד סבר שירות המבחן כי יש לשקול כגורמי סיכוי לשיקום את תוצאות בדיקות השתן הנקיות אשר העידו על היעדר שימוש בסמים.,תסקירי שירות המבחן
46,SH-21-01-52902-378,"שירות המבחן התרשם כי רמת הסיכון להישנות ביצוע עבירות אלימות-נמוכה ורמת המסוכנות לגבי החומרה הצפויה, גם היא נמוכה.",תסקירי שירות המבחן
47,SH-21-01-52902-378,בסופו של יום עתר שירות המבחן לדחיית מועד הדיון כדי לבחון שילובו של הנאשם בהליך טיפולי.,תסקירי שירות המבחן
48,SH-21-01-52902-378,"במסגרת התסקיר  השני מיום 14.6.22, התרשם שירות המבחן כי ההליך המשפטי מהווה גורם הרתעה ממשי עבור הנאשם וכי הוא מכיר בבחירותיו ובהחלטותיו השגויות.",תסקירי שירות המבחן
49,SH-21-01-52902-378,"כמו כן, התרשם כי הנאשם בעל יכולת להפיק לקחים ולבחון את התנהלותו.",תסקירי שירות המבחן
50,SH-21-01-52902-378,"שירות המבחן לא התרשם כי הנאשם בעל דפוסי חשיבה והתנהלות אלימים ולכן לא נמצא מתאים לשילוב בקבוצה לשליטה בכעסים, אך התאים לקבוצה ייעודית לצעירים, בה טרם שולב, בשל רשימת המתנה.",תסקירי שירות המבחן
51,SH-21-01-52902-378,"בתסקיר השלישי מיום 18.9.22 צוין כי הנאשם שולב בקבוצה ייעודית לצעירים לאחרונה, הוא מבטא מוטיבציה להמשיך בטיפול ולרכוש כלים שיסייעו לו.",תסקירי שירות המבחן
52,SH-21-01-52902-378,"לצד זאת, ביטא הנאשם תחושה של חוסר ודאות וחוסר אונים מהימשכות ההליך המשפטי.",תסקירי שירות המבחן
53,SH-21-01-52902-378,"שירות המבחן התרשם משינוי שחל בעמדת הנאשם ביחס למעורבותו בעבירות ולאור המוטיבציה ושיתוף הפעולה, המליץ להעמיד את הנאשם בצו מבחן למשך שנה לצד צו של""צ בהיקף נרחב באופן שישקף את חומרת העבירות ויהווה עבורו עונש חינוכי מוחשי ומרתיע, צופה פני עתיד.",תסקירי שירות המבחן
54,SH-21-01-52902-378,"במסגרת התסקיר הרביעי מיום 1.1.23, צוין כי בתקופת הדחייה עמד שירות המבחן עם גורמי הטיפול בקבוצת הצעירים אשר דיווחו כי הנאשם ממשיך בטיפול, מגלה מסירות ומוטיבציה לתהליך אך הוא נוטה להיגרר אחר דעות של אחרים.",תסקירי שירות המבחן
55,SH-21-01-52902-378,"שירות המבחן חזר וציין כי הנאשם אינו בעל דפוסי התנהגות אלימים, אך התמקד בעוול שנגרם למשפחתו.",תסקירי שירות המבחן
56,SH-21-01-52902-378,"שירות המבחן ציין קיים חוסר בהירות באשר לשימוש שעושה הנאשם בסמים לאחר שלא התייצב לשתי בדיקות שתן אליהן הוזמן, בבדיקה אחת נמצאו שיריד סם, תוצאות בדיקה נוספת אינן חד משמעיות ורק בדיקה שלישית נמצאה נקיה מסמים .",תסקירי שירות המבחן
57,SH-21-01-52902-378,"שירות המבחן התרשם מהשינוי שחל בעמדתו ביחס למעורבותו בעבירות ומשיתוף הפעולה, וחזר על המלצתו להעמיד את הנאשם בצווי מבחן ושל""צ .",תסקירי שירות המבחן
58,SH-21-01-52902-378,המאשימה הגישה לעיון בית המשפט את תצהיר נפגע העבירה – ת/1 .,ראיות לעונש
59,SH-21-01-52902-378,מהתצהיר עלה כי למתלונן נגרם נזק נפשי של חרדה ופחד ללכת לבדו ברחובות חשוכים והוא  נמנע מלצאת את ביתו וממפגשים עם אחרים.,ראיות לעונש
60,SH-21-01-52902-378,"המתלונן פרט את מצבו הבריאותי והנפשי וציין כי נגרם לו נזק פיזי עד כי נזקק לכיסא גלגלים, בעוד שבעבר הצליח ללכת למרחקים קצרים עם קביים.",ראיות לעונש
61,SH-21-01-52902-378,"המתלונן המשיך וציין כי בשל התקיפה הוא נפל ונפגע בירכו והליך שיקומו, נפגע.",ראיות לעונש
62,SH-21-01-52902-378,עוד ציין כי בשל גז הפלפל בו רוסס התקשה בראייה ונגרם לו יובש בעיניים מספר ימים לאחר מכן.,ראיות לעונש
63,SH-21-01-52902-378,"עוד הוסיף את הנזק הכלכלי שנגרם לו לאחר שנלקחה ממנו התרופה בשווי 6,000 ₪.",ראיות לעונש
64,SH-21-01-52902-378,המאשימה הגישה אף את סרטון מצלמות האבטחה.,ראיות לעונש
65,SH-21-01-52902-378,המתעד את העבירה.,ראיות לעונש
66,SH-21-01-52902-378,עיינתי בקובץ מספר 012021184537 10_06_M_.,ראיות לעונש
67,SH-21-01-52902-378,בדקה 18:47:56 המתאר את המתואר במסגרת עובדות כתב האישום.,ראיות לעונש
68,SH-21-01-52902-378,"בטיעוניה עמדה המאשימה על חומרת הפגיעה בערכים המוגנים והדגישה כי מדובר ב""עבירת אחות"" לעבירת השוד.",טיעוני המאשימה
69,SH-21-01-52902-378,"עוד הדגישה המאשימה את נסיבות ביצוע העבירה שבוצעה במרחב הציבורי וציינה כי המתלונן חולה סרטן, מתקשה בעמידה והתרופה ניטלה ממנו.",טיעוני המאשימה
70,SH-21-01-52902-378,"כאשר ביקש המתלונן להחזיר לידיו את התרופה, הותקף באופן קשה, רוסס בגז פלפל והופל אל הקרקע.",טיעוני המאשימה
71,SH-21-01-52902-378,"אף לאחר שהיה מוטל על הקרקע, בעט בו הנאשם וסטר על פניו.",טיעוני המאשימה
72,SH-21-01-52902-378,המאשימה ציינה כי בגין מעשים אלה נגרמו למתלונן נזקים פיזיים ונפשיים.,טיעוני המאשימה
73,SH-21-01-52902-378,"המאשימה הפנתה לפסיקה ועתרה להעמיד את מתחם הענישה ההולם, בגין אישום זה, בין 18 ל-36 חודשי מאסר.",טיעוני המאשימה
74,SH-21-01-52902-378,"באשר לאישום השני, במסגרתו הורשע הנאשם בהחזקת סם מסוכן מסוג קנביס במשקל 500 גרם נטו עתרה המאשימה למתחם בין 6 חודשי מאסר ל-18 חודשים.",טיעוני המאשימה
75,SH-21-01-52902-378,באשר לנסיבות הנאשם ציינה המאשימה כי מדובר בחור צעיר נעדר עבר פלילי.,טיעוני המאשימה
76,SH-21-01-52902-378,"לצד זאת ציינה כי הנאשם משתמש בסמים ואין בטיפול בו שולב כדי להצדיק סטייה ממתחם העונש ההולם, נוכח חומרת העבירה.",טיעוני המאשימה
77,SH-21-01-52902-378,"בנסיבות אלה עתרה המאשימה להעדיף את האינטרס הציבורי מול גמול והרתעה, ובשים לב להודאת הנאשם, לגזור על הנאשם עונש כולל של 24 חודשי מאסר לצד מאסר מותנה מרתיע, קנס, פסילת רישיון נהיגה בפועל ועל תנאי.",טיעוני המאשימה
78,SH-21-01-52902-378,"ההגנה הזכירה את גילו הצעיר של הנאשם, העובדה שהיה עצור למעלה מחודש, ולאחר מכן היה נתון בתנאים מגבילים לתקופה ממושכת מבלי שהפר איזה מהתנאים המגבילים.",טיעוני ההגנה
79,SH-21-01-52902-378,"הנאשם לא היה מעורב בפלילים, העבירה בוצעה ללא תכנון מוקדם וללא תחכום, הוא  הודה בהזדמנות הראשונה במיוחס לו וחסך זמן שיפוטי ואת זמנו של המתלונן.",טיעוני ההגנה
80,SH-21-01-52902-378,"לשיטת ההגנה, הודאת הנאשם מגלמת את נטילת האחריות והבעת חרטה עמוקה, כמו גם את ההפנמה בפסול שבמעשיו.",טיעוני ההגנה
81,SH-21-01-52902-378,"ההגנה הפנתה לתסקירי שירות המבחן, לשיתוף הפעולה לתחושות התסכול והבושה שגילה הנאשם כלפי משפחתו ולאמפטיה שהביע כלפי המתלונן.",טיעוני ההגנה
82,SH-21-01-52902-378,הסנגור הוסיף כי הנאשם אינו עושה שימוש בסמים והסביר את תוצאות בדיקות השתן החיובית בכך ששהה לצד משתמשים אחרים בסמים.,טיעוני ההגנה
83,SH-21-01-52902-378,הסנגור הצביע על בדיקת השתן האחרונה שנמצאה נקיה מסמים.,טיעוני ההגנה
84,SH-21-01-52902-378,ההגנה הפנתה לפסיקה ועתרה לאמץ את המלצות שירות המבחן מבלי לגדוע את ההליך השיקומי באיבו.,טיעוני ההגנה
85,SH-21-01-52902-378,ההגנה ציינה כי ענישה בדרך של עבודות שירות תעצור את ההתקדמות האדירה שעשה הנאשם ותפגע בשיקומו.,טיעוני ההגנה
86,SH-21-01-52902-378,לבסוף שמעתי את הנאשם עצמו אשר הביע חרטה וביקש לפצות את המתלונן.,טיעוני ההגנה
87,SH-21-01-52902-378,"המדובר בעבירות אלימות ורכוש אשר פגעו בזכותו של האזרח לקניינו ובשלמות הגוף, הנפש ובטחונו של האזרח.",דיון והכרעה
88,SH-21-01-52902-378,"מידת הפגיעה בערכים המוגנים שבבסיס העבירות, גבוהה.",דיון והכרעה
89,SH-21-01-52902-378,"המדובר בהחזקת סם מסוג קנאביס במשקל של 500 גרם, כמות החורגת פי 33 מהכמות המוחזקת בפקודת הסמים המסוכנים ככמות לשימוש עצמי-15 גרם, ומאפיינת כמות לשימוש מסחרי רחב היקף.",דיון והכרעה
90,SH-21-01-52902-378,"עוד, אין להתעלם מכך שבמסגרת האישום הראשון הורשע הנאשם בגניבת סם מסוכן מהמתלונן, אשר קיבל את הסם בהיותו חולה סרטן.",דיון והכרעה
91,SH-21-01-52902-378,"בענייננו, בחינת ביצוע העבירה מעלה כי הנאשם יחד עם אחר, בהיעדר תחכום ותכנון, תקף את המתלונן באמצעות ריסוס בגז פלפל, משך אותו בחוזקה תוך שהוא אוחז בצווארו, חנק אותו והפיל אותו ארצה.",דיון והכרעה
92,SH-21-01-52902-378,"הנאשם לא הסתפק בכך ובעוד המתלונן נותר שרוע על הרצפה, בעט בו, סטר על פניו, נכנס לרכב וברח מהמקום.",דיון והכרעה
93,SH-21-01-52902-378,"אין ספק כי המתלונן עבר אירוע מטלטל ומפחיד עד מאוד, הנזק שהיה צפוי להיגרם כתוצאה מביצוע העבירה הוא נזק גוף חמור, בעיקר מקום בו המתלונן חולה במחלת סרטן העצמות, נסיבה אליה היה מודע הנאשם.",דיון והכרעה
94,SH-21-01-52902-378,העבדה כי הנאשם הצטייד בגז פלפל מעצים את פוטנציאל הנזק הצפוי.,דיון והכרעה
95,SH-21-01-52902-378,"בפועל לא הוצגו ראיות בעניין נזק גוף שנגרם למתלונן והמצריך שיקום ממושך כדבריו, אך אין לזלזל בחבלה ובכאבים שנגרמו לו בעקבות התקיפה.",דיון והכרעה
96,SH-21-01-52902-378,"לצד זאת אציין כי על אף שלא הוצגו ראיות לקיומו של נזק נפשי, הרי שכזה טבוע בעבירות שבוצעו מעצם טיבן וטבען, ולא ניתן להקל ראש בפחד והאימה שהיו מנת חלקו של המתלונן לנוכח התקיפה האלימה על ידי הנאשם.",דיון והכרעה
97,SH-21-01-52902-378,בחינת נסיבות ביצוע העבירה במקרה דנן מצביעה על פגיעה ברף בינוני בערכים המוגנים.,דיון והכרעה
98,SH-21-01-52902-378,"מדיניות הענישה הנוהגת בעבירת התקיפה כדי לגנוב, רבה ומגוונת.",דיון והכרעה
99,SH-21-01-52902-378,ראו למשל:,דיון והכרעה
100,SH-21-01-52902-378,"בית המשפט קבע מתחם עונש יחיד לשני האישומים ובשים לב לגילו הצעיר של הנאשם כבן 18 שנים וחודש, ובהיותו בגיר צעיר, העמיד את מתחם העונש הולם בין 18 חודשי מאסר ל-48 חודשים.",דיון והכרעה
101,SH-21-01-52902-378,"בסופו של יום גזר בית המשפט על הנאשם 6 חודשי עבודות שירות תוך סטייה ממתחם העונש ההולם משיקולי שיקום, ובשים לב לכך שהנאשם לא הפעיל כל אלימות פיזית כלפי המתלוננים.",דיון והכרעה
102,SH-21-01-52902-378,"אשר למדיניות הענישה הנוהגת בעבירת החזקת סמים שלא לצריכה עצמית, סקירת הפסיקה מלמדת כי קיים מנעד רחב של עונשים, הכול בהתאם לכמות הסם ונסיבות החזקתו.",דיון והכרעה
103,SH-21-01-52902-378,"ואולם, בדרך כלל, העונש נע בין מספר חודשי מאסר בדרך של עבודות שירות ועד למאסר בפועל של ממש, הגם שניתן למצוא, במקרים החריגים, עונשים החורגים לקולה או לחומרה.",דיון והכרעה
104,SH-21-01-52902-378,למשל:,דיון והכרעה
105,SH-21-01-52902-378,"מכל המפורט, תוך שקילת הפסיקה הנהוגה, אני קובעת כי מתחם העונש ההולם בגין האישום הראשון (תקיפה כדי לגנוב) נע בין 12 חודשי מאסר ל-24 חודשים, לצד ענישה נלווית, ובגין האישום השני (החזקת סמים שלא לצריכה עצמית), מתחם העונש ההולם נע בין חודשי מאסר ספורים שיכול וירוצו בדרך של עבודות שירות לבין 9 חודשי מאסר בפועל, לצד ענישה נלווית.",דיון והכרעה
106,SH-21-01-52902-378,"על אף קביעת שני תחמי ענישה נפרדים, אני סבורה כי במקרה זה, יש מקום לעשות שימוש בסמכות המוקנית בסעיף 40יג' לחוק העונשין לקביעת עונש כולל תוך התחשבות במספר העבירות, בתדירותן ובזיקה ביניהן, תוך שמירה על יחס הולם בין חומרת מכלול המעשים ומידת אשמו של הנאשם לבין היקף עונש המאסר שיוטל עליו.",דיון והכרעה
107,SH-21-01-52902-378,"במסגרת איזון כולל זה ועל מנת לאתר את העונש הראוי לנאשם בגדר המתחמים שנקבעו, אתייחס למכלול נסיבותיו של הנאשם עצמו ובכלל זה גם לעולה מתסקירי שירות המבחן.",דיון והכרעה
108,SH-21-01-52902-378,"ראשית אזקוף לזכות הנאשם את הודאתו בביצוע העבירות, ללא צורך בחקירתם של העדים ותוך חיסכון בזמנם.",דיון והכרעה
109,SH-21-01-52902-378,"עוד אציין לקולה כי במשך הזמן שחלף, לא  נפתחו תיקים חדשים כנגד הנאשם.",דיון והכרעה
110,SH-21-01-52902-378,"עוד ראוי להזכיר כי מדובר בבחור צעיר, נעדר עבר פלילי אשר מעולם לא ריצה עונש מאסר.",דיון והכרעה
111,SH-21-01-52902-378,"הנאשם היה נתון במעצר של ממש מזה כחודש והיה נתון בתנאים מגבילים תקופה לא מבוטלת, מבלי שהפר תנאים אלה.",דיון והכרעה
112,SH-21-01-52902-378,"לא זו אף זו, למכלול נסיבותיו האישיות של הנאשם מצטרף שיקול נוסף – השיקום שעבר.",דיון והכרעה
113,SH-21-01-52902-378,"זאת כאשר לטענת ההגנה יש לסטות ממתחם העונש ההולם, משיקול זה.",דיון והכרעה
114,SH-21-01-52902-378,"באשר לסעיף 40ד(א) לחוק העונשין, סבור בית המשפט העליון כי שיקולי ההלימה אינם פורחים לאוויר כל אימת שמתקיים שיקום.",דיון והכרעה
115,SH-21-01-52902-378,ויש לבחון את סיכויי השיקום ולגזור עונש אשר לא יפגע בסיכויים אלה באופן ממשי.,דיון והכרעה
116,SH-21-01-52902-378,"בהמשך, בעניין קרנדל, הבהיר בית המשפט העליון כי לא כל הליך שיקום מצדיק סטייה ממתחם העונש ההולם, מידת המשקל שתינתן להליכי השיקום צריכה להיבחן אל מול יתר שיקולי הענישה, ובראשם שיקול ההלימה, כמו גם נתוניו האישיים של הנאשם, עוצמתו של הליך השיקום, העבר הפלילי ומרכיבי הענישה הנוספים.",דיון והכרעה
117,SH-21-01-52902-378,אציין כי אומנם הנאשם שלפני מגלה מסוגלות ורצון לערוך שינוי באורחות חייו.,דיון והכרעה
118,SH-21-01-52902-378,"שירות המבחן ציין בתסקיריו כי גורמי הטיפול בקבוצת הצעירים דיווחו על שיתוף הפעולה של הנאשם בקבוצה, המסירות והמוטיבציה לתהליך.",דיון והכרעה
119,SH-21-01-52902-378,"שירות המבחן עצמו התרשם מהשינוי שחל בעמדתו של הנאשם ביחס למעורבותו בעבירות ומשיתוף הפעולה גם עם שירות המבחן וחזר והמליץ להעמיד את הנאשם בצו מבחן לצד צו של""צ .",דיון והכרעה
120,SH-21-01-52902-378,"שירות המבחן התרשם כי רמת הסיכון להישנות ביצוע עבירות אלימות היא נמוכה ורמת המסוכנות לגבי החומרה הצפויה, אף היא נמוכה.",דיון והכרעה
121,SH-21-01-52902-378,עוד צוין כי ההליך המשפטי מהווה גורם הרתעה ממשי עבור הנאשם שהכיר בבחירות ובהחלטות השגויות שעשה.,דיון והכרעה
122,SH-21-01-52902-378,"כמו כן, התרשם שירות המבחן כי הנאשם בעל יכולת להפיק לקחים ולבחון את התנהלותו.",דיון והכרעה
123,SH-21-01-52902-378,"כמו כן, לא נמצא כי בעל דפוסי חשיבה והתנהלות אלימים.",דיון והכרעה
124,SH-21-01-52902-378,לצד זאת ציין שירות המבחן כי עולה חוסר בהירות בנוגע לשימוש שעושה הנאשם בסמים: משבדיקה אחת נמצאה חיובית לשימוש בסם; תוצאות בדיקה לא היו חד משמעיות; ובדיקה שלישית נמצאה נקיה מסמים.,דיון והכרעה
125,SH-21-01-52902-378,"נוכח אלה, לא ניתן לומר בעת הזו, כי ההליך הטיפולי בו שולב הנאשם מצביע על הצלחה בעוצמה כזו המצדיקה הימנעות ממאסר לחלוטין או מצדיק סטייה משמעותית וניכרת ממתחם הענישה.",דיון והכרעה
126,SH-21-01-52902-378,"המדובר במי שאמנם החל לקחת חלק בטיפול במסגרת קבוצה ייעודית לצעירים ואולם, שולב במפגשים הקבוצתיים רק ביום 19.8.22.",דיון והכרעה
127,SH-21-01-52902-378,"על כן, לא ניתן לומר כעת מהי מידת השיקום והאם קיים אותו סיכוי לשיקום, זאת נוכח חומרת העבירות בהן הורשע וכאשר קיים חוסר בהירות ביחס לשימוש בסמים.",דיון והכרעה
128,SH-21-01-52902-378,"הנאשם לא התייצב לשתי בדיקות שתן לאיתור סמים, בבדיקה אחת נמצאו שרידי סמים, תוצאות בדיקה נוספת אינה חד משמעיות ורק בדיקה שלישית יצאה ללא ממצאי שרידי סם.",דיון והכרעה
129,SH-21-01-52902-378,וראו:,דיון והכרעה
130,SH-21-01-52902-378,"סופו של דבר, יש לתת משקל בגזירת הדין להליך השיקומי ויש בעצם קיומו כדי להקל בעונשו של הנאשם ולהצדיק סטייה ממתחם העונש ההולם.",דיון והכרעה
131,SH-21-01-52902-378,"אך אין בהליך זה כדי להצדיק, כאמור לעיל, הימנעות לחלוטין ממאסר בפועל.",דיון והכרעה
132,SH-21-01-52902-378,לאור האמור לעיל הנני גוזרת על הנאשם את העונשים הבאים:,סוף דבר
133,SH-21-01-52902-378,"11 חודשי מאסר בפועל בניכוי ימי מעצרו כרישומי שב""ס.",סוף דבר
134,SH-21-01-52902-378,מאסר על תנאי למשך 5 חודשים והנאשם לא יישא עונש זה אלא אם יעבור בתוך 3 שנים מהיום כל עבירה לפי פקודת הסמים המסוכנים.,סוף דבר
135,SH-21-01-52902-378,מאסר על תנאי למשך 6 חודשים והנאשם לא יישא עונש זה אלא אם יעבור בתוך 3 שנים מהיום  כל עבירת אלימות.,סוף דבר
136,SH-21-01-52902-378,"קנס בסך 2,500 ₪.",סוף דבר
137,SH-21-01-52902-378,"הקנס ישולם ב-5 תשלומים שווים ורצופים, החל מיום 1.4.23 ובכל 1 לחודש שלאחריו.",סוף דבר
138,SH-21-01-52902-378,"ככל שתשלום אחד מן התשלומים לא יפרע במועדו, יעמוד כל הקנס לפירעון מידי.",סוף דבר
139,SH-21-01-52902-378,הנאשם מתבקש לגשת למזכירות בית המשפט לברר דרכי התשלום.,סוף דבר
140,SH-21-01-52902-378,פוסלת הנאשם מקבל ומלהחזיק רישיון נהיגה למשך 3 חודשים.,סוף דבר
141,SH-21-01-52902-378,הנאשם יפקיד את רישיון הנהיגה במזכירות בית המשפט עד ליום 1.5.23.,סוף דבר
142,SH-21-01-52902-378,"מובהר לנאשם כי היה ולא יפקיד את רישיון הנהיגה במזכירות בית המשפט, יחשב כפסול אך הפסילה תמנה מיום ההפקדה בלבד.",סוף דבר
143,SH-21-01-52902-378,"פוסלת הנאשם מלקבל ומלהחזיק רישיון נהיגה למשך 3 חודשים על תנאי למשך שנתיים מהיום, והתנאי הוא שלא יעבור עבירה על פקודת הסמים או נהיגה בזמן פסילה.",סוף דבר
144,SH-21-01-52902-378,צו להשמדת הסמים והמוצגים.,סוף דבר
145,SH-21-01-52902-378,5129371זכות ערעור בתוך 45 יום מהיום.,סוף דבר
146,SH-21-01-52902-378,"ניתן היום,  כ""ו אדר תשפ""ג, 19 מרץ 2023, בנוכחות הנאשם וב""כ הצדדים.",סוף דבר
147,SH-21-01-52902-378,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר
