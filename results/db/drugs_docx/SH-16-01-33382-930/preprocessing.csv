,verdict,text,part
0,SH-16-01-33382-930,"פקודת הסמים המסוכנים [נוסח חדש], תשל""ג-1973: סע'  6, 10",הנאשם
1,SH-16-01-33382-930,"חוק העונשין, תשל""ז-1977: סע'  40י', 40י'(ג)",הנאשם
2,SH-16-01-33382-930,"* בית המשפט גזר על הנאשם שהורשע על פי הודאתו בעבירות של גידול סמים, לפי סעיף 6 לפקודת הסמים המסוכנים (נוסח חדש) וכן החזקת כלים להכנת סם שלא לצריכה עצמית, לפי סעיף 10 לפקודת הסמים עונש של מאסר בפועל למשך 10 חודשים, קנס ומאסר על תנאי.",הנאשם
3,SH-16-01-33382-930,* עונשין – ענישה – מדיניות ענישה: עבירות סמים,הנאשם
4,SH-16-01-33382-930,"בית המשפט נדרש לגזור את דינו של הנאשם שהורשע על פי הודאתו בעבירות של גידול סמים, לפי סעיף 6 לפקודת הסמים המסוכנים (נוסח חדש) וכן החזקת כלים להכנת סם שלא לצריכה עצמית, לפי סעיף 10 לפקודת הסמים.",הנאשם
5,SH-16-01-33382-930,בית המשפט פסק כלהלן:,הנאשם
6,SH-16-01-33382-930,"נסיבות העניין, כמו גם ההרשעה בעבירה של החזקת כלים שלא לשימוש עצמי, מביאות למסקנה שמדובר בגידול שאינו לשימוש עצמי בלבד.",הנאשם
7,SH-16-01-33382-930,מדיניות הענישה בעבירות סמים הקשורות לשרשרת ההפצה היא ככלל מחמירה ולנסיבות האישיות ניתן משקל מופחת.,הנאשם
8,SH-16-01-33382-930,מתחם הענישה ההולם את העבירה מושא ענייננו נע בין 9 חודשי מאסר בפועל ועד 24 חודשי מאסר בפועל וכן ענישה כלכלית הולמת.,הנאשם
9,SH-16-01-33382-930,"אין מקום להעדיף, במקרה זה, את שיקולי השיקום על פני שיקולי ההלימה.",הנאשם
10,SH-16-01-33382-930,"בנסיבותיו של עניין זה, על עונשו של הנאשם להיגזר בגדרי המתחם, תוך מתן דגש לשיקולי הרתעה, כאשר סיכויי שיקומו יובאו בחשבון בקביעת העונש בתוך המתחם.",הנאשם
11,SH-16-01-33382-930,"הנאשם הורשע על פי הודאתו בעבירות של גידול סמים, לפי סעיף 6 לפקודת הסמים המסוכנים (נוסח חדש) תשל""ג-1973 (להלן: ""פקודת הסמים"") וכן החזקת כלים להכנת סם שלא לצריכה עצמית, לפי סעיף 10 לפקודת הסמים.",כתב האישום 
12,SH-16-01-33382-930,"מכתב האישום המתוקן, שבעובדותיו הודה הנאשם, עולה התמונה הבאה:",כתב האישום 
13,SH-16-01-33382-930,"בחודש 10/14 שכר הנאשם דירת 3 חדרים בקריית אתא והחל מחודש 9/15 ייעד אותה לצורך הקמת מעבדה לגידול שתילי קנאביס, וזאת ללא ידיעת המשכיר.",כתב האישום 
14,SH-16-01-33382-930,"בתאריך 10.1.16 נמצא הנאשם מגדל בדירה 48 שתילים של סם מסוג קנאביס במשקל כולל של 5.25 ק""ג.",כתב האישום 
15,SH-16-01-33382-930,"בנוסף, נמצאו בדירה כלים המשמשים להכנת הסמים ובהם: שנאים, נורות חימום, צינורות אוורור, מפוחים, משקל אלקטרוני, מדי לחות, מערכת השקיה, חומרי דישון ושעוני שבת.",כתב האישום 
16,SH-16-01-33382-930,בכתב האישום צוין כי כלים אלו הוחזקו שלא לשימוש עצמי בלבד.,כתב האישום 
17,SH-16-01-33382-930,שירות המבחן הגיש תסקיר על אודות הנאשם.,תסקיר שירות המבחן
18,SH-16-01-33382-930,"בתסקיר פורטו נסיבות חייו של הנאשם, אשר גדל במשפחה נורמטיבית שעלתה ארצה בשנות ה - 90.",תסקיר שירות המבחן
19,SH-16-01-33382-930,שירות המבחן התרשם כי הנאשם מקבל אחריות לביצוע העבירות ומביע חרטה.,תסקיר שירות המבחן
20,SH-16-01-33382-930,הנאשם הסביר כי נהג להשתמש בסמים משך שנים והדבר הצריך ממון רב.,תסקיר שירות המבחן
21,SH-16-01-33382-930,לאור כך החליט הנאשם (כדבריו) לגדל סמים לשימושו האישי בלבד.,תסקיר שירות המבחן
22,SH-16-01-33382-930,הנאשם הביע נזקקות טיפולית בבעיית הסמים ושירות המבחן התרשם כי הנאשם מבין את חומרת מצבו והצורך בשינוי ולכן סבר שיש מקום לשלבו בהליך טיפולי בתחום הסמים.,תסקיר שירות המבחן
23,SH-16-01-33382-930,"לאור כך, נדחה הדיון במספר חודשים ובתסקיר נוסף שהוגש צוין כי הנאשם מקפיד להגיע למפגשים ביחידה לטיפול בהתמכרויות וכי כל בדיקות השתן שמסר היו נקיות מסמים.",תסקיר שירות המבחן
24,SH-16-01-33382-930,הנאשם הביע חרדה מהאפשרות שיוטל עליו עונש מאסר וטען כי הוא נתרם מהטיפול.,תסקיר שירות המבחן
25,SH-16-01-33382-930,לאור כך העריך שירות המבחן כי הנאשם מקבל אחריות על מעשיו ועושה מאמצים לשיקום חייו ולכן המליץ להעמידו בצו מבחן למשך שנה וכן להטיל עליו ענישה בעבודות שירות.,תסקיר שירות המבחן
26,SH-16-01-33382-930,מטעם הנאשם העידו לעונש אשתו ואחיו.,טיעוני הצדדים לעונש והראיות
27,SH-16-01-33382-930,השניים ציינו את השינוי שחל בנאשם מאז שנעצר ושוחרר בתנאי מעצר בית.,טיעוני הצדדים לעונש והראיות
28,SH-16-01-33382-930,אחיו של הנאשם הדגיש את הפגיעה שתגרם למשפחה באם יוטל על הנאשם עונש מאסר.,טיעוני הצדדים לעונש והראיות
29,SH-16-01-33382-930,אשת הנאשם תיארה אף היא את התרומה הממשית שקיבלה המשפחה מהנאשם מאז שוחרר בתנאי מעצר בית וביקשה שלא יוטל עונש מאסר.,טיעוני הצדדים לעונש והראיות
30,SH-16-01-33382-930,"ב""כ המאשימה הדגיש את נסיבות ביצוע העבירה שכללו הקמת מעבדה משוכללת שיש בכוחה לפעול בעצמה ללא צורך בנוכחות אדם בדירה.",טיעוני הצדדים לעונש והראיות
31,SH-16-01-33382-930,"עוד נטען כי ""אין שבוע שבפני בית המשפט לא מונחים מספר תיקים של מעבדות סמים"" ומשכך נטען כי נדרשת החמרה ועל מתחם הענישה לעמוד על עונש מאסר בין 18 חודשים ועד 36 חודשים.",טיעוני הצדדים לעונש והראיות
32,SH-16-01-33382-930,"ביחס לעונש הראוי לנאשם, צוין כי אין מקום לסטייה ממתחם הענישה.",טיעוני הצדדים לעונש והראיות
33,SH-16-01-33382-930,בעניין המלצת שירות המבחן צוין כי אין כל אינדיקציה להתמכרות הנאשם לסמים ומשכך אין ערך ממשי להמלצה השיקומית.,טיעוני הצדדים לעונש והראיות
34,SH-16-01-33382-930,"בסיכום הדברים התבקש עונש בגדרי המתחם, מאסר מותנה וכן קנס שישקף את הרווח הכספי שהיה צפוי מהעבירה.",טיעוני הצדדים לעונש והראיות
35,SH-16-01-33382-930,"ב""כ הנאשם ציין כי תסקיר שירות המבחן מלמד על סיכויי שיקומו וראוי לאפשר לו להמשיך בהליך בו החל.",טיעוני הצדדים לעונש והראיות
36,SH-16-01-33382-930,"ביחס למתחם הענישה, טען הסנגור שיש לאמץ מתחם קל יותר מהמתחם לו עתרה המאשימה והוצע מתחם הנע בין 3 חודשי מאסר ועד 12 חודשי מאסר.",טיעוני הצדדים לעונש והראיות
37,SH-16-01-33382-930,"לגופו של עניין ביקש הסנגור לאמץ את המלצת שירות המבחן ולהטיל על הנאשם מאסר בעבודות שירות, בצד צו מבחן.",טיעוני הצדדים לעונש והראיות
38,SH-16-01-33382-930,הנאשם בדברו האחרון  הביע צער וחרטה על מעשיו.,טיעוני הצדדים לעונש והראיות
39,SH-16-01-33382-930,הנאשם תיאר את החיים בצל הסם ואת התרומה שהוא מפיק מהטיפול כיום.,טיעוני הצדדים לעונש והראיות
40,SH-16-01-33382-930,הערכים המוגנים בבסיס העבירה: אין צורך להרחיב מילים על אודות פגיעתו האנושה של נגע הסמים לחברה ולפרטיה.,דיון והכרעה
41,SH-16-01-33382-930,"מדובר על פגיעה בריאותית, המביאה רבים לכדי התמכרות, ולא אחת פונים צרכני הסמים (ובעיקר המכורים שבהם) לביצוע עבירות רכוש לצורך מימונם.",דיון והכרעה
42,SH-16-01-33382-930,"מעגל הקסמים: סמים – עבירות רכוש – סמים, ידוע לכל מי אשר עוסק בתחום ואין בכך כל חדש.",דיון והכרעה
43,SH-16-01-33382-930,"התכנון שקדם לביצוע העבירה – נסיבות ביצוע העבירה מלמדות בבירור על תכנון מוקדם, שהתבטא בהצטיידות בכלים מתאימים לצורך גידול השתילים.",נסיבות הקשורות בביצוע העבירה:  
44,SH-16-01-33382-930,"מדובר בציוד משוכלל שיש בו ללמד על השקעה מחשבתית וכספית, רצינות וידע רב בנושא.",נסיבות הקשורות בביצוע העבירה:  
45,SH-16-01-33382-930,"אמנם, צוין בכתב האישום כי הדירה הוסבה לכדי עיסוק בגידול סמים, רק לאחר תחילת השכירות, ואולם אין בכך לשנות את אופיים של הדברים, מהם עולה תכנון ברור.",נסיבות הקשורות בביצוע העבירה:  
46,SH-16-01-33382-930,הנזק שנגרם וכן שהיה צפוי מביצוע העבירה –  הנאשם החזיק ותחזק מיזם פרטי לייצור סמים.,נסיבות הקשורות בביצוע העבירה:  
47,SH-16-01-33382-930,כמות השתילים ממשית (48).,נסיבות הקשורות בביצוע העבירה:  
48,SH-16-01-33382-930,"בעניין זה אדגיש כי אין ללכת שבי אחר משקל הצמחים (הנמוך יחסית) שצוין בכתב האישום, שהרי מדובר בנתון שאינו מלמד דבר, זולת השלב במחזור חייו של הצמח, בו פשטה המשטרה על המעבדה.",נסיבות הקשורות בביצוע העבירה:  
49,SH-16-01-33382-930,מהתמונות שהוגשו (ע/1) עולה שהמעבדה נחשפה בשלב בו הצמחים היו קטנים עדין ורחוקים משיא גדילתם.,נסיבות הקשורות בביצוע העבירה:  
50,SH-16-01-33382-930,בחישוב פשוט ניתן להגיע למסקנה כי משקלו הממוצע של כל צמח היה כ-110 גרם בלבד.,נסיבות הקשורות בביצוע העבירה:  
51,SH-16-01-33382-930,"מובן כי מדובר בצמח בתחילת מחזור הגדילה וכי אם הייתה המשטרה פושטת על מעבדה זו לאחר מספר שבועות או חודשים, היה מתקבל משקל גדול יותר בצורה משמעותית.",נסיבות הקשורות בביצוע העבירה:  
52,SH-16-01-33382-930,"לאור כך, לא רק המשקל הוא הקובע לעניין קביעת מתחם הענישה, אלא גם (ובעיקר) מספר השתילים.",נסיבות הקשורות בביצוע העבירה:  
53,SH-16-01-33382-930,"בענייננו, מדובר כאמור, ב- 48 שתילים ומשכך, הנזק הפוטנציאלי הוא ממשי.",נסיבות הקשורות בביצוע העבירה:  
54,SH-16-01-33382-930,"ביחס לעבירות של גידול סמים, ראוי לומר שאכן יש ממש בטיעוני המאשימה בדבר ריבוין של עבירות גידול סמים בעת האחרונה.",נסיבות הקשורות בביצוע העבירה:  
55,SH-16-01-33382-930,"מהתיקים המובאים בפני בית משפט זה, אכן ניתן לומר שנושא זה הפך ""להיט"" בשנים האחרונות ודומה כי מדובר בדרך קלה ומהירה לגריפת ממון רב, אשר אף אנשים ללא עבר פלילי חוטאים בכך.",נסיבות הקשורות בביצוע העבירה:  
56,SH-16-01-33382-930,ראו בעניין זה את דבריו של בית המשפט המחוזי בתל אביב:,נסיבות הקשורות בביצוע העבירה:  
57,SH-16-01-33382-930,"לצורך בחינת מדיניות הענישה הנוהגת במקרים דומים, ניתן להפנות לפסקי הדין הבאים:",נסיבות הקשורות בביצוע העבירה:  
58,SH-16-01-33382-930,"לאור כל זאת, אני בדעה כי מתחם הענישה ההולם את העבירה מושא ענייננו נע בין 9 חודשי מאסר בפועל ועד 24 חודשי מאסר בפועל וכן ענישה כלכלית הולמת.",נסיבות הקשורות בביצוע העבירה:  
59,SH-16-01-33382-930,"בעניין זה ראיתי לציין כי בתי המשפט הדנים באופן יום יומי בעבירות של סחר בסמים, יודעים היטב את מחירו הגבוה של סם הקנאביס בעת האחרונה, וניתן לומר שמדובר בידיעה שיפוטית שהמחיר בזמן האחרון הוא כ-100 ש""ח לגרם.",נסיבות הקשורות בביצוע העבירה:  
60,SH-16-01-33382-930,"נתון זה אמור לגרום לכל המעורבים בדבר להבין את פוטנציאל הרווח הקל והמהיר שבעבירה זו ומכאן מתחייבת לדעתי החמרה בענישה, לרבות בפן הכלכלי.",נסיבות הקשורות בביצוע העבירה:  
61,SH-16-01-33382-930,"רק לשם סיבור האוזן – תפוקה של 5 ק""ג סם תניב למגדל בתוך זמן קצר חצי מיליון ש""ח ! (אם כי לרוב אין מדובר במכירה במחיר ""לצרכן"" אלא במכירה ""סיטונאית"" במחיר נמוך יותר ללא הסיכונים הכרוכים בהפצה ""לצרכן"").",נסיבות הקשורות בביצוע העבירה:  
62,SH-16-01-33382-930,"מדובר אפוא, בעבירה כלכלית ברורה (וקיימים אף היבטי מס שאין לשכוח) ומשכך על הענישה לכלול גם רכיבים כלכליים, לרבות חילוט רכושו של העבריין בהתאם לסמכויות המצויות בפקודת הסמים (דבר שלא התבקש במקרה זה).",נסיבות הקשורות בביצוע העבירה:  
63,SH-16-01-33382-930,"ולאחר שאמרנו את שאמרנו בעניין מתחם הענישה, השאלה הניצבת במרכזו של תיק זה היא אם ראוי לחרוג ממתחם הענישה, ולהעדיף את שיקולי השיקום, על פני שיקולי ההלימה וההרתעה.",קביעת עונשו של הנאשם 
64,SH-16-01-33382-930,"אומר כבר עתה, כי לאחר ששקלתי את מכלול הנסיבות, ובהן את מסקנות שירות המבחן, סברתי כי אין מקום במקרה זה לחרוג ממתחם הענישה, ובוודאי שלא עד כדי הימנעות מעונש מאסר בפועל.",קביעת עונשו של הנאשם 
65,SH-16-01-33382-930,אסביר להלן עמדתי.,קביעת עונשו של הנאשם 
66,SH-16-01-33382-930,אכן לנאשם עבר פלילי נקי ושירות המבחן סבור כי הוא עושה מאמץ ממשי לשקם את חייו.,קביעת עונשו של הנאשם 
67,SH-16-01-33382-930,"עם זאת, לא שוכנעתי כי מדובר בהליך שיקומי כה ממשי המצדיק סטייה ניכרת ממתחם הענישה.",קביעת עונשו של הנאשם 
68,SH-16-01-33382-930,מסקנתי מבוססת על אופי ההליך הטיפולי שעבר הנאשם וכן על האופן בו התייחס לעבירה בפני שירות המבחן.,קביעת עונשו של הנאשם 
69,SH-16-01-33382-930,"בעניין זה יש להדגיש שהנאשם תיאר בפני קצין המבחן שגידל את הסמים לשימושו האישי, בשל רצון לצמצם את עלויות השימוש.",קביעת עונשו של הנאשם 
70,SH-16-01-33382-930,בנושא זה ראיתי קושי ממשי.,קביעת עונשו של הנאשם 
71,SH-16-01-33382-930,"קשה להלום טענה בדבר קבלת אחריות מלאה וכנה, לא כל שכן מסקנה שיקומית הבאה על בסיסה, כאשר נתון עובדתי זה אינו נכון ויש בו למזער עד מאוד את אחריות הנאשם ולתאר עבירה שונה לחלוטין מזו בה הורשע (וראו הצהרתו לאחר הגשת התסקיר לפיה אינו חוזר בו מהודאה (בעמ' 11)).",קביעת עונשו של הנאשם 
72,SH-16-01-33382-930,עניין זה עומד לנאשם לרועץ .,קביעת עונשו של הנאשם 
73,SH-16-01-33382-930,נתון נוסף עניינו בהליך הגמילה שנטען שעבר הנאשם.,קביעת עונשו של הנאשם 
74,SH-16-01-33382-930,"הנאשם לא פנה לאשפוזית, ואף לא לקהילה טיפולית.",קביעת עונשו של הנאשם 
75,SH-16-01-33382-930,"כל שנטען שנעשה הוא, פניה ליחידה לטיפול בהתמכרויות ומסירת בדיקות שתן שנמצאו נקיות מסמים.",קביעת עונשו של הנאשם 
76,SH-16-01-33382-930,אינני מקל ראש בעובדה שהנאשם נקי מסמים.,קביעת עונשו של הנאשם 
77,SH-16-01-33382-930,יש לברך על מצב זה.,קביעת עונשו של הנאשם 
78,SH-16-01-33382-930,"עם זאת, כל העוסק במלאכה יודע כי אין ""תרופות פלא"" בתחום ההתמכרות וכי מכור ""אמתי"" אינו נגמל רק בשל כך שהוא נשלח למעצר בית ולאחר מספר חודשים משתתף בשיחות בנושא.",קביעת עונשו של הנאשם 
79,SH-16-01-33382-930,אם אכן הנאשם היה מכור עד כדי שיבוש אורחות חייו (כפי שתיאר) מצופה שהיה עובר הליך גמילה מעמיק ויסודי.,קביעת עונשו של הנאשם 
80,SH-16-01-33382-930,"בהיעדרו, קשה לומר שמדובר בשינוי ממשי באורחות חייו.",קביעת עונשו של הנאשם 
81,SH-16-01-33382-930,"לצורך קביעת העונש בגדרי המתחם, הבאתי בחשבון את עברו הנקי של הנאשם, את הודאתו בעבירה, אך מנגד את עמדתו בפני שירות המבחן שלא ביטאה קבלת אחריות מלאה, אלא מזעור אחריותו.",קביעת עונשו של הנאשם 
82,SH-16-01-33382-930,"הבאתי, כאמור, בחשבון גם את הפגיעה שתיגרם לנאשם ומשפחתו בשל מאסרו.",קביעת עונשו של הנאשם 
83,SH-16-01-33382-930,כן נתתי משקל לתקופה בה שהה הנאשם בתנאים מגבילים.,קביעת עונשו של הנאשם 
84,SH-16-01-33382-930,הבאתי כמובן גם בחשבון את התרשמותו החיובית של שירות המבחן ממנו.,קביעת עונשו של הנאשם 
85,SH-16-01-33382-930,"לאור כך, נתוניו האישיים וסיכויי שיקומו יובאו בחשבון בגדרי המתחם ועונשו יועמד קרוב לתחתית המתחם.",קביעת עונשו של הנאשם 
86,SH-16-01-33382-930,יש לקוות כי הנאשם ימשיך בדרך זו לאחר סיום ריצוי עונשו.,קביעת עונשו של הנאשם 
87,SH-16-01-33382-930,"לאור כך, מוטלים על הנאשם העונשים הבאים:",קביעת עונשו של הנאשם 
88,SH-16-01-33382-930,"מאסר בפועל למשך 10 חודשים, בניכוי תקופת מעצרו:  10.1.16- 19.1.16.",קביעת עונשו של הנאשם 
89,SH-16-01-33382-930,"מאסר על תנאי למשך 6 חודשים והתנאי הוא שהנאשם לא יעבור במשך 3 שנים מיום שחרורו, כל עבירת סמים שהיא פשע.",קביעת עונשו של הנאשם 
90,SH-16-01-33382-930,"קנס בסך 8,000 ש""ח או 25 ימי מאסר תמורתו.",קביעת עונשו של הנאשם 
91,SH-16-01-33382-930,"הקנס ישולם ב-8 תשלומים שווים ורצופים כאשר הראשון בהם, 60 יום לאחר שחרורו של הנאשם ממאסרו.",קביעת עונשו של הנאשם 
92,SH-16-01-33382-930,"אי עמידה באחד התשלומים במועד, תעמיד את יתרת הסכום לפירעון מידי.",קביעת עונשו של הנאשם 
93,SH-16-01-33382-930,הסמים והכלים להשמיד בחלוף תקופת הערעור.,קביעת עונשו של הנאשם 
94,SH-16-01-33382-930,5129371זכות ערעור בתוך 45 יום .,קביעת עונשו של הנאשם 
95,SH-16-01-33382-930,"ניתן היום,  ו' ניסן תשע""ז, 02 אפריל 2017, בהעדר הצדדים.",קביעת עונשו של הנאשם 
