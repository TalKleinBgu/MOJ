,verdict,text,part
0,SH-21-08-45516-505,"ע""י ב""כ עו""ד ניצן פרידמן",מדינת ישראל
1,SH-21-08-45516-505,פרקליטות מחוז תל אביב (פלילי),מדינת ישראל
2,SH-21-08-45516-505,"ע""י ב""כ עו""ד שי רודה",אלירן סער
3,SH-21-08-45516-505,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג), 9(א), 9(ד), 10",אלירן סער
4,SH-21-08-45516-505,"חוק העונשין, תשל""ז-1977: סע'  40ט, 400, 40יא, 40יא(6)",אלירן סער
5,SH-21-08-45516-505,"פקודת סדר הדין הפלילי (מעצר וחיפוש) [נוסח חדש], תשכ""ט-1969",אלירן סער
6,SH-21-08-45516-505,"הנאשם הורשע, לאחר שמיעת הראיות, בביצוע העבירות הבאות: ייצור, הכנה והפקת סמים מסוכנים, לפי הוראות סעיף 6 לפקודת הסמים המסוכנים [נוסח חדש], תשל""ג-1973 (להלן – פקודת הסמים המסוכנים); החזקת סמים מסוכנים שלא לצריכה עצמית, לפי הוראות סעיף 7(א) יחד עם סעיף 7(ג) רישא לפקודת הסמים המסוכנים; חצרים, לפי הוראות סעיף 9(א) יחד עם סעיף 9(ד) רישא לפקודת הסמים המסוכנים; כלים, לפי הוראות סעיף 10 רישא לפקודת הסמים המסוכנים; ונטילת חשמל, לפי הוראות סעיף 400 לחוק העונשין, תשל""ז-1977 (להלן – חוק העונשין).",רקע כללי:
7,SH-21-08-45516-505,"כפי שנקבע בהכרעת הדין, במשך תקופה של כחצי שנה (בין חודש פברואר 2021 לבין יום 10.08.2021) החזיק הנאשם בדירת מרתף בת שלושה חדרים במבנה מגורים ברחוב ז'בוטינסקי בחולון, השייך להוריו, וכן ביחידת דיור בחלקו האחורי של המבנה, שבה התגורר.",רקע כללי:
8,SH-21-08-45516-505,"במהלך חודש פברואר 2021, במועדים שאינם ידועים במדויק למאשימה, הקים הנאשם בדירת המרתף מעבדה לשם גידול, ייצור, הפקה והחזקת סמים מסוכנים מסוג קנבוס, תוך שצייד אותה בציוד המתאים לצורך זה.",רקע כללי:
9,SH-21-08-45516-505,"ביום 10.08.2021 החזיק הנאשם במעבדה וביחידת הדיור 127 שתילים ופרחים של סמים מסוכנים מסוג קנבוס, במשקל כולל של 32.7 ק""ג נטו.",רקע כללי:
10,SH-21-08-45516-505,עוד החזיק הנאשם במשקל אלקטרוני ובמכשיר המשמש לאידוי הקנבוס ולצריכתו.,רקע כללי:
11,SH-21-08-45516-505,"לשם תפעול המעבדה נטל הנאשם במרמה חשמל בשווי שאינו ידוע למאשימה, על ידי כך שהתחבר לרשת החשמל תוך עקיפת המונה.",רקע כללי:
12,SH-21-08-45516-505,"הכרעת הדין היא מפורטת ופשיטא כי אין מקום לחזור כאן על כל קביעותיה, כאשר המפורט להלן הוא לצרכי גזר הדין בלבד.",רקע כללי:
13,SH-21-08-45516-505,"יוקדם ויוער כי בתשובה לאישום – שנשמעה עוד בהליכים המקדמיים – הוצב על ידי ההגנה גדר מחלוקת מצומצם, שעיקרו בטענה המשפטית כי הנאשם היה בגדר ""מסייע"" בלבד, להבדיל מ""מבצע עיקרי"", שכן (כך לפי הטענה) הוא רק עזר לאחרים בתפעול המעבדה ולא היה חלק מהתכנון (ר' בהכרעת הדין, פסקה 3).",רקע כללי:
14,SH-21-08-45516-505,"ואולם, על אף גדר מחלוקת מצומצם-לכאורה זה ניהל הנאשם – כפי זכותו – משפט בהיקף ניכר, שבמהלכו אף העלה טענות הגנה נוספות.",רקע כללי:
15,SH-21-08-45516-505,"מכל מקום, הטענה העיקרית הנ""ל – בדבר היות הנאשם מסייע לאחר או לאחרים, שהיתה גם טענה כבושה משום שהועלתה רק בשלב המשפט – נדחתה לחלוטין בהכרעת הדין.",רקע כללי:
16,SH-21-08-45516-505,"נקבע, כי מדובר בגרסה מעורפלת וקלושה, חסרת היגיון פנימי (ר' בהכרעת הדין, פסקה 69 ואילך).",רקע כללי:
17,SH-21-08-45516-505,"עוד נקבע, כי מדובר בגרסה הסותרת חזיתית את התוודות הנאשם במסגרת חקירת המשטרה.",רקע כללי:
18,SH-21-08-45516-505,"כפי שהוסבר שם (בפסקה 67), התוודותו זו של הנאשם לא היתה התוודות סתמית, בעלמא, אלא מרובת פרטים.",רקע כללי:
19,SH-21-08-45516-505,"הנאשם תיאר מצוקה כלכלית, שעמדה לדבריו ברקע הקמת המעבדה, הסביר את מקור הכספים ששימשו אותו בהקמתה ומסר התייחסויות מפורטות נוספות, לרבות לעניין משך זמן הפעלת המעבדה.",רקע כללי:
20,SH-21-08-45516-505,"בנוסף הכחיש הנאשם, קטגורית, כי היו שותפים או מעורבים נוספים במעבדה.",רקע כללי:
21,SH-21-08-45516-505,"על רקע כל אלה – ובהתחשב במכלול הראיות שהובאו לפני בית המשפט – נקבע בהכרעת הדין כי הנאשם לא היה בבחינת מסייע גרידא, לאחר או לאחרים, אלא בגדר ""אדון העבירה"" ממש.",רקע כללי:
22,SH-21-08-45516-505,"זאת, הגם שבקביעה זו אין כדי לשלול את האפשרות כי מאן דהוא אמנם סייע לנאשם בהקמת המעבדה או בתפעולה, כמו גם את האפשרות כי הנאשם ביקש לשבש את החקירה נגד שותף שכזה בהסתרת קיומו ופרטיו מחוקרי המשטרה (ר' בהכרעת הדין, פסקה 74).",רקע כללי:
23,SH-21-08-45516-505,"עוד יש לציין כי בשולי הכרעת הדין נדחתה בקשת המאשימה להכריז על הנאשם כ""סוחר סמים"", בעיקר משום שסוגיית הרווח שהנאשם הפיק מביצוע העבירות או היה אמור להפיק מביצוען כלל לא נדונה במסגרת שמיעת הראיות (שם, פסקה 84).",רקע כללי:
24,SH-21-08-45516-505,"ב""כ המאשימה לא הגישה ראיות לקביעת העונש.",עיקר טיעוני הצדדים:
25,SH-21-08-45516-505,"מנגד, ב""כ הנאשם הגיש, כראיות לקביעת העונש, את המסמכים הבאים: (א) תעודת הגירושין של הנאשם (מיום 12.12.2019) (סומנה ס/1); (ב) דוחות אודות תיקי הנאשם במערכת ההוצאה לפועל (מיום 10.01.2022) (סומנו ס/2); (ג) שלושה מסמכים בעניין מצבו הרפואי של אביו של הנאשם (מיום 27.10.2021, מיום 02.01.2022 ומיום 29.12.2021) (סומנו ס/3 עד ס/5).",עיקר טיעוני הצדדים:
26,SH-21-08-45516-505,"בטיעוניה לעונש עמדה ב""כ המאשימה על עובדות האירוע מושא כתב האישום, כפי שנקבעו בהכרעת הדין.",עיקר טיעוני הצדדים:
27,SH-21-08-45516-505,"ב""כ המאשימה הדגישה במיוחד את ההיקף המשמעותי של המעבדה, בה גידל הנאשם 127 שתילים של סמים מסוכנים מסוג קנבוס במשקל כולל (כולל סמים נוספים שהחזיק) של 32.7 ק""ג נטו.",עיקר טיעוני הצדדים:
28,SH-21-08-45516-505,"עוד הדגישה ב""כ המאשימה את התכנון וההכנות שנדרשו לצורך הקמת המעבדה, לרבות ברכישת ציוד ייעודי רב שכלל דשנים, מאווררים, מנורות ושנאים.",עיקר טיעוני הצדדים:
29,SH-21-08-45516-505,"אשר לערכים החברתיים, שנפגעו כתולדה ממעשי הנאשם, ציינה ב""כ המאשימה את ההגנה על בריאות הציבור ואת ההגנה על הציבור מפני ביצוע העבירות המצטרפות לגידול סמים, לרבות הסחר בהם על כל הנלווה לכך.",עיקר טיעוני הצדדים:
30,SH-21-08-45516-505,"עוד הטעימה ב""כ המאשימה את גניבת החשמל, באמצעות עקיפת המונה, מעשה שאף יצר סיכון חמור למבנה כולו בשל האפשרות לגרימת שריפה.",עיקר טיעוני הצדדים:
31,SH-21-08-45516-505,"אשר לגזירת עונשו של הנאשם בתוך מתחם העונש ההולם ציינה ב""כ המאשימה כי מדובר בנאשם שלא נטל אחריות על מעשיו וניהל את משפט במלואו, אך גם בנאשם ללא עבר פלילי ואב לילד קטן.",עיקר טיעוני הצדדים:
32,SH-21-08-45516-505,"בנסיבות אלה עתרה ב""כ המאשימה למיקום הנאשם בשליש התחתון של מתחם העונש ההולם לו טענה, לצד השתת ענישה נלווית בדמות מאסר על תנאי וקנס כספי.",עיקר טיעוני הצדדים:
33,SH-21-08-45516-505,"ב""כ הנאשם, מצידו, הרחיב בטיעוניו וביקש בכל לשון של בקשה להקל עם מרשו ולהימנע משליחתו למאסר מאחורי סורג ובריח.",עיקר טיעוני הצדדים:
34,SH-21-08-45516-505,"ב""כ הנאשם ביקש ללמוד משינויי החקיקה האחרונים – לעניין החזקת סמים מסוכנים מסוג קנבוס לשימוש עצמי – כי במעשי הנאשם, שעניינם היה בגידול סמים מסוג זה, לא היתה משום פגיעה משמעותית או ניכרת בערכים החברתיים המוגנים.",עיקר טיעוני הצדדים:
35,SH-21-08-45516-505,"עוד ביקש ב""כ הנאשם ללמוד נסיבות קולה מהקביעה בהכרעת הדין, שלפיה לא ניתן לשלול כי מאן דהוא כזה או אחר סייע לנאשם, כמו גם מהקביעה כי לא הוכח שהנאשם הפיק רווח מביצוע העבירות (ר' בפרוטוקול, עמ' 98 שורה 26 ואילך).",עיקר טיעוני הצדדים:
36,SH-21-08-45516-505,"אשר לגזירת עונשו של הנאשם בתוך מתחם העונש ההולם הרחיב הסניגור בתיאור נסיבותיו האישיות של הנאשם, שהוא גרוש ואב לילד בן 7.",עיקר טיעוני הצדדים:
37,SH-21-08-45516-505,"הנאשם עובד קשה לפרנסתו, מתמודד עם חובות, משלם מזונות לגרושתו וגם מחזיק בילד במשמורת משותפת.",עיקר טיעוני הצדדים:
38,SH-21-08-45516-505,"בנוסף מטפל הנאשם, במסירות, באביו החולה.",עיקר טיעוני הצדדים:
39,SH-21-08-45516-505,"בנסיבות אלה, שליחת הנאשם לנשיאת מאסר בפועל תפגע באופן קשה לא רק בנאשם אלא גם במשפחתו ולפיכך ביקש הסניגור מאוד להימנע מכך.",עיקר טיעוני הצדדים:
40,SH-21-08-45516-505,"עוד הפנה ב""כ הנאשם לחלוף הזמן מאז ביצוע העבירות, לפני כמעט שנתיים ימים, כאשר מאז עושה הנאשם – שהוא אדם ללא כל רישומים פליליים קודמים – כל שביכולתו על מנת לשוב למוטב ולא ביצע כל עבירה נוספת.",עיקר טיעוני הצדדים:
41,SH-21-08-45516-505,"ב""כ הנאשם ער לכך שכיוון שהנאשם ניהל משפט הוא אינו זכאי להקלה הניתנת למי שנוטל אחריות על מעשיו, אך ביקש לפנות לרחמי בית המשפט.",עיקר טיעוני הצדדים:
42,SH-21-08-45516-505,"ב""כ הנאשם הדגיש מאוד את המקום שיש ליתן לרחמים, גם במסגרת גזירת העונש בפלילים.",עיקר טיעוני הצדדים:
43,SH-21-08-45516-505,"בהקשר זה הפנה הנאשם לאופיו הנוח והנעים של הנאשם, כפי שנתגלה גם במהלך ניהול המשפט, ועתר כאמור לרחמי בית המשפט ולהסתפקות בהשתת עבודות שירות בלבד.",עיקר טיעוני הצדדים:
44,SH-21-08-45516-505,"לבסוף הנאשם, בדברו האחרון לעונש, אמר: ""אני לא מתנער מאחריות...",עיקר טיעוני הצדדים:
45,SH-21-08-45516-505,אני ממש ממש רוצה להתחיל לנשום את החיים בצורה אחרת לכוון אותם בצורה אחרת ויש לי שאיפות זה תוקע אותי מאוד המהלך הטיפשי שעשיתי.,עיקר טיעוני הצדדים:
46,SH-21-08-45516-505,אני כן מבקש מבית משפט להתחשב בעובדה כדי לראות את החומר האנושי לדעת מי ולאיפה בית הכלא ובית מעצר למי שייך.,עיקר טיעוני הצדדים:
47,SH-21-08-45516-505,"אני כן לוקח אחריות, אני כן רוצה לתת וחשבון..."" (בפרוטוקול, עמ' 100 שורה 24 ואילך).",עיקר טיעוני הצדדים:
48,SH-21-08-45516-505,"בהתאם להוראות חוק העונשין, בעת גזירת עונשו של נאשם על בית המשפט לקבוע, תחילה, את מתחם העונש ההולם לאירוע שבגינו הורשע הנאשם, וזאת בהתאם לעיקרון ההלימה.",קביעת מתחם העונש ההולם:
49,SH-21-08-45516-505,"בהקשר זה יתחשב בית המשפט, בין השאר, בערכים החברתיים שנפגעו מביצוע העבירות ובמידת הפגיעה בהם, במדיניות הענישה הנהוגה ובנסיבות הקשורות בביצוע העבירות, לרבות אלה המנויות בהוראות סעיף 40ט לחוק העונשין.",קביעת מתחם העונש ההולם:
50,SH-21-08-45516-505,"כידוע, הפסיקה חוזרת ומדגישה את חומרתן של עבירות הסמים, הן בשל הסכנה הנשקפת לבריאות הציבור מצריכתם של סמים מסוכנים והן בשל היותן גורם ""מחולל פשיעה"", דהיינו: גורם הכרוך או אף עומד ביסוד ביצוען של עבירות רבות אחרות.",קביעת מתחם העונש ההולם:
51,SH-21-08-45516-505,"ברי אפוא כי ביצוען של עבירות סמים פוגע, ובמידה משמעותית, בערכים החברתיים של ההגנה על שלום הציבור ועל בריאותו מפני הנזקים הישירים והעקיפים, אשר נגרמים עקב השימוש בסמים מסוכנים.",קביעת מתחם העונש ההולם:
52,SH-21-08-45516-505,"מידת הפגיעה בערכים החברתיים היא גדולה במיוחד כאשר מדובר בהקמת מעבדות לגידול ולייצור סמים מסוכנים, שכן מעבדות כאלה מאפשרות ייצור סמים בהיקפים משמעותיים; ועל כן לא ניתן לראות בעובדה שהנאשם גידל ""רק"" סמים מסוכנים מסוג קנבוס משום נסיבה מקלה משמעותית.",קביעת מתחם העונש ההולם:
53,SH-21-08-45516-505,"במקרה דנא מדובר בכמות סמים מסוכנים פחותה מזו שנתפסה בעניין קושנרקו, שכן בסך הכל נתפסו ברשות הנאשם 32.7 ק""ג סמים נטו.",קביעת מתחם העונש ההולם:
54,SH-21-08-45516-505,"עם זאת התקיימו בענייננו נסיבות חומרה נוספות, שכן הנאשם תפעל את המעבדה במשך כחצי שנה, תוך גניבת חשמל, מעשה שמעבר לגניבה כשלעצמה גם העמיד בסיכון את המבנה כולו – בו לא רק הוא התגורר אלא גם הוריו.",קביעת מתחם העונש ההולם:
55,SH-21-08-45516-505,"במכלול נסיבות אלה אני קובע אפוא את מתחם העונש ההולם, במקרה זה, בין 12 חודשי מאסר בפועל לבין 24 חודשי מאסר בפועל.",קביעת מתחם העונש ההולם:
56,SH-21-08-45516-505,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה תוך התחשבות בנסיבות שאינן קשורות בביצוע העבירות, לרבות אלה המנויות בהוראות סעיף 40יא לחוק העונשין.",גזירת עונשו של הנאשם בתוך מתחם העונש ההולם:
57,SH-21-08-45516-505,"אשר לנאשם שלפניי, השיקולים הרלוואנטיים לגזירת עונשו הם כלהלן:",גזירת עונשו של הנאשם בתוך מתחם העונש ההולם:
58,SH-21-08-45516-505,"עברו הפלילי של הנאשם – לנאשם, יליד שנת 1985 (כבן 38 שנים כיום), אין הרשעות קודמות.",גזירת עונשו של הנאשם בתוך מתחם העונש ההולם:
59,SH-21-08-45516-505,"מדובר, כמובן, בנסיבה מהותית לקולת העונש.",גזירת עונשו של הנאשם בתוך מתחם העונש ההולם:
60,SH-21-08-45516-505,"הפגיעה של העונש בנאשם ובמשפחתו – הטלת עונש של מאסר בפועל תפגע הן בנאשם והן במשפחתו (בנו הקטן ואביו המבוגר), ויש להתחשב בנתון זה.",גזירת עונשו של הנאשם בתוך מתחם העונש ההולם:
61,SH-21-08-45516-505,"הודאה ונטילת אחריות – על אף גדר מחלוקת מצומצם לכאורה ניהל הנאשם משפט בהיקף נרחב למדיי, שבמהלכו נשמעו עדים רבים.",גזירת עונשו של הנאשם בתוך מתחם העונש ההולם:
62,SH-21-08-45516-505,זו היתה כמובן זכותו הבסיסית של הנאשם לנהוג כך וממילא אין לזקוף זאת לחובתו (ור' גם בהוראות סעיף 40יא(6) סיפא לחוק העונשין).,גזירת עונשו של הנאשם בתוך מתחם העונש ההולם:
63,SH-21-08-45516-505,"עם זאת, בנסיבות אלה אין הנאשם זכאי להקלה הניתנת למי שמודה באשמה ונוטל אחריות על מעשיו.",גזירת עונשו של הנאשם בתוך מתחם העונש ההולם:
64,SH-21-08-45516-505,"נתוניו האישיים של הנאשם ונסיבות חייו – לנאשם נסיבות חיים מורכבות, כאמור בטיעון הסניגור, הגם שלא מדובר בנסיבות חיים יוצאות דופן.",גזירת עונשו של הנאשם בתוך מתחם העונש ההולם:
65,SH-21-08-45516-505,"במהלך המשפט גם נתברר כי הנאשם הוא אדם נעים הליכות, תכונה שניכרת בין השאר בדרך התבטאותו.",גזירת עונשו של הנאשם בתוך מתחם העונש ההולם:
66,SH-21-08-45516-505,"עם זאת, בהקשר זה לא למותר להזכיר כי הנאשם העיד על עצמו כאדם שבמצבי מצוקה נכון לעבור על החוק, לרבות בדרך של אמירת שקרים לבלשים ולחוקרי משטרה לצורך שיבוש חקירה (ר' בפסקה 61 להכרעת הדין).",גזירת עונשו של הנאשם בתוך מתחם העונש ההולם:
67,SH-21-08-45516-505,חלוף הזמן מעת ביצוע העבירות – מאז תום ביצוע העבירות חלפו כבר כמעט שנתיים ימים.,גזירת עונשו של הנאשם בתוך מתחם העונש ההולם:
68,SH-21-08-45516-505,"ואולם, הנאשם הוא זה שבחר לנהל משפט ממושך, הן בשלב הדיונים המקדמיים והן בשלב שמיעת הראיות.",גזירת עונשו של הנאשם בתוך מתחם העונש ההולם:
69,SH-21-08-45516-505,"שוב, כמובן שהיתה זו זכותו המלאה של הנאשם לנהוג באופן זה – אך בנסיבות אלה אין לזקוף את חלוף הזמן לחובתה של המאשימה.",גזירת עונשו של הנאשם בתוך מתחם העונש ההולם:
70,SH-21-08-45516-505,המסקנה המתבקשת ממכלול הנסיבות והשיקולים שפורטו לעיל מלמד כי במקרה זה נסיבות הקולה עולות במשקלן על נסיבות החומרה.,גזירת עונשו של הנאשם בתוך מתחם העונש ההולם:
71,SH-21-08-45516-505,"עם זאת, נסיבות החומרה אינן מאפשרות, כפי שטענה ב""כ המאשימה, לגזור את דינו של הנאשם בתחתית מתחם העונש ההולם.",גזירת עונשו של הנאשם בתוך מתחם העונש ההולם:
72,SH-21-08-45516-505,"אני קובע אפוא את עונשו של הנאשם, ברכיב המאסר בפועל, לתקופה של 14 חודשים.",גזירת עונשו של הנאשם בתוך מתחם העונש ההולם:
73,SH-21-08-45516-505,נוכח טיב העבירות יש להשית על הנאשם גם ענישה כלכלית.,גזירת עונשו של הנאשם בתוך מתחם העונש ההולם:
74,SH-21-08-45516-505,"עם זאת, בהתחשב בכך שסוגיית הרווח שהנאשם הפיק או אמור היה להפיק מביצוע העבירות כאמור לא נדונה בפניי, ותוך התחשבות גם במצבו הכלכלי של הנאשם וגם בכך שדינו נגזר בזה למאסר בפועל מאחורי סורג ובריח – שיפגע כמובן ביכולתו להתפרנס – איני מוצא מקום להחמיר עם הנאשם ברכיב הענישה הכלכלי.",גזירת עונשו של הנאשם בתוך מתחם העונש ההולם:
75,SH-21-08-45516-505,"אשר על כן – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",סוף דבר:
76,SH-21-08-45516-505,"(א)	14 חודשי מאסר בפועל, בניכוי ימי מעצרו בהתאם לרישומי שירות בתי הסוהר.",סוף דבר:
77,SH-21-08-45516-505,"על הנאשם להתייצב לנשיאת עונשו בבית המעצר ניצן, או במקום אחר שייקבע שירות בתי הסוהר, ביום 20.08.2023 עד השעה 10:00.",סוף דבר:
78,SH-21-08-45516-505,"ב""כ הנאשם יתאם את הכניסה למאסר עם ענף אבחון ומיון של שירות בתי הסוהר, על מנת להבטיח עריכת ""מיון מוקדם"" לנאשם אשר יקל על קליטתו בבית הסוהר.",סוף דבר:
79,SH-21-08-45516-505,"(ב)	מאסר על תנאי למשך 6 חודשים, אותו לא יישא הנאשם אלא אם כן יעבור, תוך שלוש שנים מיום שחרורו מן המאסר, עבירה לפי הוראות פקודת הסמים המסוכנים מסוג פשע.",סוף דבר:
80,SH-21-08-45516-505,"(ד)	קנס בסך של 5,000 ₪, או 30 ימי מאסר תמורתו.",סוף דבר:
81,SH-21-08-45516-505,"הקנס ישולם ב-10 תשלומים חודשיים, שווים ורצופים, החל מיום 01.11.2023 ובכל אחד בחודש שלאחריו.",סוף דבר:
82,SH-21-08-45516-505,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,סוף דבר:
83,SH-21-08-45516-505,"(ה)	חילוט הרכוש ששימש לביצוע העבירות, כמפורט בבקשה שבסיפא לכתב האישום, וזאת מכוח הוראות פקודת סדר הדין הפלילי (מעצר וחיפוש) [נוסח חדש), תשכ""ט-1969.",סוף דבר:
84,SH-21-08-45516-505,"ככל שנותר בתיק בית המשפט – או בתיקים קשורים – פיקדון שהופקד מטעם הנאשם, בהסכמת ההגנה יקוזז הפיקדון לתשלום הקנס, כאשר הנאשם יידרש לשלם רק את יתרת הסכום שתיוותר.",סוף דבר:
85,SH-21-08-45516-505,"ניתן בזה צו כללי, לעניין מוצגים, לשיקול דעתו של קצין משטרה.",סוף דבר:
86,SH-21-08-45516-505,הסמים יושמדו.,סוף דבר:
87,SH-21-08-45516-505,5129371זכות ערעור בתוך 45 יום מהיום.,סוף דבר:
88,SH-21-08-45516-505,"54678313ניתן היום, ט""ז תמוז תשפ""ג, 05 יולי 2023, במעמד הצדדים.",סוף דבר:
