,verdict,text,part
0,SH-20-10-14941-493,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג)",רן שרעבי 
1,SH-20-10-14941-493,"חוק העונשין, תשל""ז-1977: סע'  40ד(א), 275",רן שרעבי 
2,SH-20-10-14941-493,* יש להטיל על הנאשם עונש מרתיע שיאפשר לו להמשיך בשיקום ולהחזיק בעבודתו.,רן שרעבי 
3,SH-20-10-14941-493,"שירות המבחן לא המליץ על השתת צו מבחן, אולם פיקוח וליווי של ההליך הטיפולי עשוי להיטיב עם הנאשם ולסייע לו.",רן שרעבי 
4,SH-20-10-14941-493,* עונשין – ענישה – מדיניות ענישה: עבירות סמים,רן שרעבי 
5,SH-20-10-14941-493,* עונשין – ענישה – מדיניות ענישה: שיקום,רן שרעבי 
6,SH-20-10-14941-493,"הנאשם הורשע על פי הודאתו בכתב אישום מתוקן המייחס לו ביצוע עבירות של גידול, ייצור והכנת סם; החזקת סמים שלא לצריכה עצמית; והפרעת שוטר במילוי תפקידו.",רן שרעבי 
7,SH-20-10-14941-493,"בית המשפט גזר את דינו של הנאשם, ופסק כלהלן:",רן שרעבי 
8,SH-20-10-14941-493,"לאחר שקילת טיעוני הצדדים ובחינת התסקירים שהוגשו, יש להיעתר לבקשת ההגנה לסטות ממתחם העונש ההולם מטעמי שיקום.",רן שרעבי 
9,SH-20-10-14941-493,"אומנם, על אף החשיבות הרבה שראה המחוקק לייחס להליכי שיקום במסגרת גזירת הדין, שימוש זה ראוי שייעשה בזהירות, שהרי שיקולי שיקום אינם חזות הכול, אלא חלק ממגוון שיקולי ענישה אחרים ובהם גמול והרתעה.",רן שרעבי 
10,SH-20-10-14941-493,"בענייננו, הפגיעה בערכים המוגנים אינה גבוהה ומבלי להקל ראש בעבירות בהם הורשע הנאשם, אין מדובר במעבדת סמים אלא בגידול של שני שתילים במחסן, ללא שנרכש לצורך כך ציוד מיוחד.",רן שרעבי 
11,SH-20-10-14941-493,"כמות סם החשיש שנתפס אינה מבוטלת, אך גם אין מדובר בכמות מאוד גדולה, ויש לציין כי על אף שאין מחלוקת שמדובר בסם שהוחזק שלא לצריכה עצמית, הסם לא נמצא מחולק ולא נמצאה במקום אינדיקציה אחרת לכך שיועד לסחר.",רן שרעבי 
12,SH-20-10-14941-493,"השיקום שערך הנאשם אינו חף מקשיים, כעולה מהתסקירים, אולם לא ניתן להתעלם מהמאמצים הניכרים שהשקיע בדרכו לשיקום.",רן שרעבי 
13,SH-20-10-14941-493,"לחובתו של הנאשם הרשעה קודמת שבעטיה ריצה מאסר וייתכן גם הרשעות קודמות שנמחקו, אולם במהלך כ-7 שנים מאז שוחרר מהמאסר ועד לביצוע העבירות מושא כתב האישום שמר על תפקוד תקין.",רן שרעבי 
14,SH-20-10-14941-493,"על אף הקשיים בהם נתקל בדרכו השיקומית והמעידה בחזרה לשימוש בסם למשך תקופה, לא נפתחו נגד הנאשם תיקים נוספים משך למעלה משלוש וחצי שנים, ואף בכך ניתן לראות שיקום שכן הלכה למעשה נמנע מביצוע עבירות נוספות.",רן שרעבי 
15,SH-20-10-14941-493,יש להטיל על הנאשם עונש מרתיע שיאפשר לו להמשיך בשיקום ולהחזיק בעבודתו.,רן שרעבי 
17,SH-20-10-14941-493,כתב האישום והעובדות הצריכות לעניין,גזר דין
18,SH-20-10-14941-493,"הנאשם הורשע על פי הודאתו בכתב אישום מתוקן המייחס לו ביצוע עבירות של גידול, יצור והכנת סם, לפי סעיף 6 בפקודת הסמים המסוכנים (נוסח חדש) תשל""ג-1973 (להלן: פקודת הסמים); החזקת סמים שלא לצריכה עצמית, לפי סעיפים 7(א) ו-7(ג) רישה בפקודת הסמים והפרעת שוטר במילוי תפקידו, לפי סעיף 275 בחוק העונשין, תשל""ז- 1977.",גזר דין
19,SH-20-10-14941-493,"על פי המתואר, בתאריך 20.2.2020 החזיק הנאשם במחסן סם מסוכן מסוג חשיש במשקל 94.8 גרם; שתיל סם מסוג קנביס במשקל 5.8 גרם; ושתיל נוסף במשקל 817 גרם.",גזר דין
20,SH-20-10-14941-493,"בעת שהגיעו שוטרים למחסן לצורך עריכת חיפוש במועד האמור, החל הנאשם במנוסה בעוד השוטרים קוראים לו לעצור והמשיך ועלה לגג הבית.",גזר דין
21,SH-20-10-14941-493,מיד ובסמוך לכך חדל לרוץ ועצר.,גזר דין
22,SH-20-10-14941-493,בהתאם להסדר דיוני שנערך בין הצדדים הופנה הנאשם לשירות המבחן לקבלת תסקיר בעניינו וכן לבחינת התאמתו לריצוי עבודות שירות.,גזר דין
23,SH-20-10-14941-493,תסקירי שירות המבחן,גזר דין
24,SH-20-10-14941-493,בעניינו של הנאשם התקבלו ארבעה תסקירים.,גזר דין
25,SH-20-10-14941-493,"הנאשם בן 51, נשוי ואב לשתי בנות.",גזר דין
26,SH-20-10-14941-493,מזה כשני עשורים עובד בעירייה.,גזר דין
27,SH-20-10-14941-493,הנאשם מתמודד עם בעיות רפואיות ובשנת 2020 קיבל רישיון לשימוש בקנביס רפואי.,גזר דין
28,SH-20-10-14941-493,מקורותיו עולה כי גדל ברקע משפחתי מורכב.,גזר דין
29,SH-20-10-14941-493,בנעוריו החל לצרוך סמים ועבר מספר מסגרות לימוד שונות.,גזר דין
30,SH-20-10-14941-493,למרות קשיים אלה סיים 12 שנות לימוד ללא תעודת בגרות.,גזר דין
31,SH-20-10-14941-493,בהמשך התגייס לשירות צבאי אולם בשל קשיי התנהגות ומשמעת והמשך צריכת סמים ריצה מספר מאסרים צבאיים ופוטר על רקע אי התאמה.,גזר דין
32,SH-20-10-14941-493,"בשנות ה- 30 לחייו העמיקה התמכרותו של הנאשם לסמים, היה מעורב בפלילים וריצה מאסר.",גזר דין
33,SH-20-10-14941-493,לאחר ששוחרר החליט לנתק את קשריו השוליים ובמשך 6 שנים הצליח להימנע מביצוע עבירות עד לעבירות מושא כתב האישום הנוכחי.,גזר דין
34,SH-20-10-14941-493,במהלך חודש יולי 2022 פנה ביוזמתו למרכז גמילה פרטי שם שהה כשלושה שבועות.,גזר דין
35,SH-20-10-14941-493,בהמשך החל להשתתף בקבוצת NA.,גזר דין
36,SH-20-10-14941-493,לאחר תחילת הקשר עם שירות המבחן השתלב הנאשם בחודש נובמבר 2022 ביחידה להתמכרויות בעיר מגוריו.,גזר דין
37,SH-20-10-14941-493,"שירות המבחן התרשם שהנאשם בעל יכול טובה יותר להכיר בקשייו ובדפוסי חשיבתו המכשילים ומגבירי הסיכון, קיימת מוטיבציה להמשך טיפול ומחויבות לו.",גזר דין
38,SH-20-10-14941-493,"נוכח האמור המלית שירות המבחן על הטלת של""צ וצו מבחן.",גזר דין
39,SH-20-10-14941-493,במהלך חודש ינואר 2023 חלה רגרסיה במצבו והוא חווה מספר מעידות לסמים ולא הצליח לשמור על שגרה יציבה.,גזר דין
40,SH-20-10-14941-493,"הנאשם השתלב בהמשך בחודש מרץ 2023 באשפוזית ""הדרך"", שיתף פעולה באופן מלא ועמד בכל הדרישות הטיפוליות.",גזר דין
41,SH-20-10-14941-493,"לאחר מכן שב להשתת, בקבוצות NA.",גזר דין
42,SH-20-10-14941-493,אמר שמעוניין להשתלב בקהילה טיפולית אך חושש מהשלכות היעדרותו על עתידו במקום עבודה ועל מצבו הכלכלי.,גזר דין
43,SH-20-10-14941-493,בתסקיר מסכם וסופי שהוגש ביום 20.9.2023 עדכן שירותה מבחן כי הנאשם מצליח לשמור על ניקיונו מסמים.,גזר דין
44,SH-20-10-14941-493,הוצע לנאשם להשתלב במרכז יום או בקהילה סגורה אולם הוא סרב לכך מפאת פגיעה אפשרית בתעסוקתו וניכר שאינו פנוי לעריכת שינוי משמעותי והוא ממוקד בהישרדות ובפרנסה.,גזר דין
45,SH-20-10-14941-493,"בשקלול הנתונים סבור שירות המבחן כי קיים סיכון להישנות עבריינות בעתיד ובהיעדר נכונות של הנאשם להליך טיפולי אינטנסיבי וכוללני, לא בא בהמלצה שיקומית בעניינו.",גזר דין
46,SH-20-10-14941-493,"מטעם המאשימה הוגש גיליון הרשעות קודמות לפיו לנאשם הרשעה משנת 2013 בעבירה של חבלה חמור (מועד ביצוע העבירה 2010), שבעטיה ריצה מאסר בן 10 חודשים.",גזר דין
47,SH-20-10-14941-493,"הנאשם ""נקי"" מזה כחצי שנה ולא השתלב במרכז יום או בטיפול בקהילה נוכח מצבם הכלכלי והיותם בחובות.",גזר דין
48,SH-20-10-14941-493,"ב""כ המאשימה, עו""ד מור יעבץ, סבורה שיש לקבוע מתחם ענישה הנע בין מספר חודשי מאסר ל- 12 חודשים, ובתוך עמדה על הערכים המוגנים בהם פגע הנאשם ועל הצורך במיגור תופעת הסמים בכל שלבי ההפצה.",גזר דין
49,SH-20-10-14941-493,"נוכח עברו הפלילי, הקשיים העולים מהתסקירים ושיתוף הפעולה החלקי עם שירות המבחן, עתרה להשית על הנאשם 6 חודשי מאסר שיינשאו בעבודות שירות, מאסר על תנאי וקנס.",גזר דין
50,SH-20-10-14941-493,"הסנגור, עו""ד איתי רוזין, טען כי הנאשם היה מכור לסמים וגידל את הסמים לשימושו העצמי ובהקשר זה הפנה לשינוי החקיקתי בנוגע לצריכת קנביס לצריכה עצמית.",גזר דין
51,SH-20-10-14941-493,"הסנגור הפנה לתהליך הטיפול שעבר הנאשם, הדגיש שהנאשם השתלב ביוזמתו באשפוזית וביקש שלא לזקוף לחובתו את המעידות במהלך הדרך, שהן טבעיות וצפויות בהליך טיפולי ממושך.",גזר דין
52,SH-20-10-14941-493,"עוד ביקש לשקול לקולה את הזמן הממושך שחלף מאז ביצוע העבירות, שבמהלכו לא נפתחו נגד הנאשם תיקים נוספים ואת המלצת שירות המבחן.",גזר דין
53,SH-20-10-14941-493,"להשקפתו ההליך שעבר הנאשם, הגם שאינו מושלם, מהווה בסיס לסטייה ממתחם העונש ההולם מטעמי שיקום, על מנת שלא לגרום לרגרסיה במצבו של הנאשם, לאחר שעלה על דרך המלך.",גזר דין
54,SH-20-10-14941-493,"שמעתי מפי הנאשם שהוא אינו משתמש בסמים מעל חצי שנה, הולך לפגישות ב NA, לקבוצת 12 צעדים.",גזר דין
55,SH-20-10-14941-493,"בהתאם לעיקרון ההלימה, ייקבע מתחם העונש תוך התחשבות בערכים החברתיים שנפגעו מביצוע העבירות ולמידת הפגיעה בהם, במדיניות הענישה הנהוגה ובנסיבות הקשורות בביצוע העבירה.",גזר דין
56,SH-20-10-14941-493,"על מדיניות הענישה הנוהגת ניתן ללמוד מפסקי הדין להלן, אם כי חלקם נוגעים לסם במשקלים גבוהים יותר ולנסיבות שבהן גודל הסם באמצעות ציוד ייעודי שנרכש לצורך כך:",גזר דין
57,SH-20-10-14941-493,"את מידת הפגיעה בערכים המוגנים יש לקבוע בהתאם לנסיבות ביצוע העבירה ובין היתר נבחנת מידת התכנון שנלווה לעבירה, מספר השתילים, כמות הסם ומשקלו.",גזר דין
58,SH-20-10-14941-493,"בענייננו מדובר בסם מסוג חשיש בכמות שאינה קטנה אך גם לא גבוהה במיוחד וכן בשני עציצים בודדים של סם מסוכן מסוג קנביס במשקל כולל של - 800 גרם שגודלו במחסן באופן הפשוט ביותר, ללא ציוד ייעודי.",גזר דין
59,SH-20-10-14941-493,"נוכח האמור, אני סבורה כי הפגיעה בערכים המוגנים היא נמוכה.",גזר דין
60,SH-20-10-14941-493,לאחר שנתתי דעתי למכלול הנסיבות הקשורות לביצוע העבירות ומדיניות הענישה הרווחת אני קובעת כי מתחם העונש ההולם בתיק זה נע בין מאסר קצר שיכול ויינשא  בעבודות שירות ועד ל- 12 חודשי מאסר בפועל.,גזר דין
61,SH-20-10-14941-493,קביעת העונש המתאים לנאשם,גזר דין
62,SH-20-10-14941-493,"בענייננו, לאחר שקילת טיעוני הצדדים ובחינת התסקירים שהוגשו, מצאתי להיעתר לבקשת ההגנה לסטות ממתחם העונש ההולם מטעמי שיקום.",גזר דין
63,SH-20-10-14941-493,"אמנם, על אף החשיבות הרבה שראה המחוקק לייחס להליכי שיקום במסגרת גזירת הדין, שימוש זה ראוי שייעשה בזהירות שהרי  שיקולי שיקום אינם חזות הכול, אלא חלק ממגוון שיקולי ענישה אחרים ובהם גמול והרתעה.",גזר דין
64,SH-20-10-14941-493,"בענייננו, אני סבורה, כאמור, כי הפגיעה בערכים המוגנים אינה גבוהה ומבלי להקל ראש בעבירות בהם הורשע הנאשם, אין מדובר במעבדת סמים אלא בגידול של שני שתילים במחסן, ללא שנרכש לצורך כך ציוד מיוחד.",גזר דין
65,SH-20-10-14941-493,"כמות סם החשיש שנתפס אינה מבוטלת אך גם אין מדובר בכמות מאד גדולה ויש לציין כי על אף שאין מחלוקת שמדובר בסם שהוחזק שלא לצריכה עצמית, הסם לא נמצא מחולק ולא נמצאה במקום אינדיקציה אחרת לכך שיועד לסחר.",גזר דין
67,SH-20-10-14941-493,"הנאשם השתלב באשפוזית, בקבוצות NA וביחידה להתמכרויות בעיר מגוריו.",גזר דין
68,SH-20-10-14941-493,"כשמעד וחזר לשימוש בסם, אשפז עצמו שוב במרכז גמילה על מנת להתנקות מסמים ולהחזיר את חייו למסלולם.",גזר דין
69,SH-20-10-14941-493,"שירות המבחן אמנם סבור שהנאשם זקוק להליך טיפולי אינטנסיבי יותר כגון מרכז יום או קהילה סגורה, אך ניתן להבין גם את הנאשם שחושש לאבד את מקום העבודה בו הוא מחזיק מזה 20 שנים.",גזר דין
70,SH-20-10-14941-493,אזכיר כי הנאשם בן 52 כך שאפשרויות למציאת מקום עבודה חדש אינן מהמשופרות ולכך יש להוסיף את המצב הכלכלי בתקופה האחרונה ואת המלחמה שפרצה- אלה גורמים המקשים על נטישת מקום עבודה יציב וקבוע.,גזר דין
71,SH-20-10-14941-493,"לחובתו של הנאשם הרשעה קודמת שבעטיה ריצה מאסר וייתכן גם הרשעות קודמות שנמחקו (כך עולה מהתסקיר), אולם במהלך כ- 7 שנים מאז שוחרר מהמאסר ועד לביצוע העבירות מושא כתב האישום שמר על תפקוד תקין.",גזר דין
73,SH-20-10-14941-493,נוכח האמור מצאתי להטיל על הנאשם עונש מרתיע שיאפשר לו להמשיך בשיקום ולהחזיק בעבודתו.,גזר דין
74,SH-20-10-14941-493,שירות המבחן לא המליץ על השתת צו מבחן אולם אני סבורה כי פיקוח וליווי של ההליך הטיפולי עשוי להיטיב עם הנאשם ולסייע לו.,גזר דין
75,SH-20-10-14941-493,התוצאה היא שאני משיתה על הנאשם את העונשים הבאים:,גזר דין
76,SH-20-10-14941-493,"מאסר מותנה למשך 6 חודשים, והתנאי הוא כי הנאשם לא יעבור עבירה על פקודת הסמים מסוג פשע למשך 3 שנים.",גזר דין
77,SH-20-10-14941-493,"הנאשם ישלם קנס בסך 2,000 ₪, או 20 ימי מאסר תמורתו.",גזר דין
78,SH-20-10-14941-493,"הקנס ישתלם ב-5 תשלומים חודשיים, שווים ורצופים, החל ביום 1.1.24 ובכל אחד בחודש שלאחריו.",גזר דין
79,SH-20-10-14941-493,"ככל שקיימת הפקדה בתיק זה או בתיק קשור אליו, בהסכמת הנאשם, היא תקוזז לטובת הפיצוי והקנס, והיתרה תושב לו כפוף לכל דין, לרבות עיקול.",גזר דין
80,SH-20-10-14941-493,"תשלום הקנס או הפיצוי ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט).",גזר דין
81,SH-20-10-14941-493,או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000.,גזר דין
82,SH-20-10-14941-493,"או במזומן בסניפי בנק הדואר, בהצגת תעודת זהות (ללא צורך בשוברים).",גזר דין
83,SH-20-10-14941-493,"הנאשם יתחייב להימנע מעבירות בהן הורשע במשך שלוש שנים מהיום, וככל שיפר התחייבותו ישלם  סך של 2,000 ₪.",גזר דין
84,SH-20-10-14941-493,"הנאשם יבצע של""צ בהיקף 250 שעות לפי תכנית שיגבש שירות המבחן בתוך 30 ימים.",גזר דין
85,SH-20-10-14941-493,"הזהרתי את הנאשם כי אם הוא לא ימלא אחר הוראות קצין המבחן ולא יבצע את השל""צ, ניתן יהיה לגזור את עונשו מחדש.",גזר דין
86,SH-20-10-14941-493,הנאשם יעמוד במבחן למשך שנה.,גזר דין
87,SH-20-10-14941-493,"הוסבר לנאשם כי אם לא יעמוד בתנאי צו המבחן, ניתן יהיה לגזור את עונשו מחדש ולהוסיף על עונשו.",גזר דין
88,SH-20-10-14941-493,ניתן צו  כללי למוצגים.,גזר דין
89,SH-20-10-14941-493,זכות ערעור לבית-המשפט המחוזי מרכז- לוד תוך 45 יום.,גזר דין
90,SH-20-10-14941-493,5129371המזכירות תשלח עותק מגזר הדין לשירות המבחן,גזר דין
91,SH-20-10-14941-493,"ניתן היום,  כ""ח חשוון תשפ""ד, 12 נובמבר 2023, בנוכחות הצדדים.",גזר דין
