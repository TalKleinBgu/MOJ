,verdict,text,part
0,SH-22-11-44604-394,בית משפט השלום בראשון לציון,nothing
1,SH-22-11-44604-394,תיק חיצוני: 514164/2022,nothing
2,SH-22-11-44604-394,"פקודת הסמים המסוכנים [נוסח חדש], תשל""ג-1973: סע'  6, 10",אלי חכמון
3,SH-22-11-44604-394,"חוק העונשין, תשל""ז-1977: סע'  40ד(א)",אלי חכמון
4,SH-22-11-44604-394,"פקודת המבחן [נוסח חדש], תשכ""ט-1969",אלי חכמון
5,SH-22-11-44604-394,"הנאשם הורשע על פי הודאתו, במסגרת הסדר דיוני, בעבירות של גידול, ייצור הכנת סמים מסוכנים, לפי סעיף 6 לפקודת הסמים המסוכנים [נוסח חדש], התשל""ג-1973 (להלן: ""פקודת הסמים המסוכנים""), והחזקת כלים להכנת סם שלא לצריכה עצמית, לפי סעיף 10 רישא לפקודת הסמים המסוכנים.",גזר-דין
6,SH-22-11-44604-394,"לפי עובדות כתב האישום, מספר חודשים עובר ליום 14.11.2022, בתאריך ובשעה שאינם ידועים במדוייק למאשימה, רכש הנאשם כלים לשם גידול סמים מסוכנים כמפורט: 16 מנורות חימום, 3 מזגנים, 2 מאווררים ו-3 מאווררי אוויר.",גזר-דין
7,SH-22-11-44604-394,"בהמשך לאותן הנסיבות, ביום 14.11.2022, גידל הנאשם בחדרים שונים בבית אותו שכר בראשון לציון (להלן: ""הבית"") 176 שתילים של סם מסוכן מסוג קאנבוס, במשקל כולל של 10.6 ק""ג.",גזר-דין
8,SH-22-11-44604-394,בדיון שנערך ביום  14.02.2023 הודיעו הצדדים כי הגיעו להסדר לפיו הנאשם הודה והורשע בעבירות המיוחסות לו בכתב האישום.,ההסדר הדיוני ותסקירי שירות המבחן
9,SH-22-11-44604-394,"בהתאם להסדר בין הצדדים, נשלח הנאשם לקבלת תסקיר מטעם שירות המבחן.",ההסדר הדיוני ותסקירי שירות המבחן
10,SH-22-11-44604-394,לא גובשו הסכמות עונשיות והצדדים הודיעו כי ישובו לשוחח ביניהם לאחר קבלת התסקיר.,ההסדר הדיוני ותסקירי שירות המבחן
11,SH-22-11-44604-394,"במהלך הדיונים הוגשו שלושה תסקירים מטעם שירות המבחן, שתמציתם תפורט להלן –",ההסדר הדיוני ותסקירי שירות המבחן
12,SH-22-11-44604-394,"תסקיר מיום 7.10.2023 - צוין כי הנאשם בן 40, רווק.",ההסדר הדיוני ותסקירי שירות המבחן
13,SH-22-11-44604-394,הנאשם סיים 12 שנות לימוד ללא תעודת בגרות.,ההסדר הדיוני ותסקירי שירות המבחן
14,SH-22-11-44604-394,"הנאשם תיאר התמודדות עם מורכבות רגשית, לתפיסתו, על רקע משבר נוכח גירושי הוריו.",ההסדר הדיוני ותסקירי שירות המבחן
15,SH-22-11-44604-394,"עוד  תיאר כי מגיל צעיר מתמודד עם קשיי שינה, תחושת מועקה, מחשבות טורדניות וקשיי תפקוד.",ההסדר הדיוני ותסקירי שירות המבחן
16,SH-22-11-44604-394,"הנאשם שירת שירות צבאי מלא ביחידה קרבית וממשיך בשירות מילואים גם כיום, ותיאר כי במהלך תקופת שירותו הצבאי נחשף לחוויות טראומטיות להן השלכות רגשיות על מצבו גם כיום.",ההסדר הדיוני ותסקירי שירות המבחן
17,SH-22-11-44604-394,"על רקע האמור, בגיל 30, בהמלצת רופא משפחה, החל הנאשם טיפול תרופתי בנוגדי דיכאון, אותו הוא נוטל באופן קבוע ובהתאם למרשם רופא.",ההסדר הדיוני ותסקירי שירות המבחן
18,SH-22-11-44604-394,"הנאשם תיאר כי הטיפול התרופתי מסייע לו באופן חלקי, שכן מצבו  הרגשי אינו יציב ואף לטיפול התרופתי היו השפעות שליליות על תפקודו.",ההסדר הדיוני ותסקירי שירות המבחן
19,SH-22-11-44604-394,לאורך חייו הועסק הנאשם בעבודות שונות בתחומים מגוונים.,ההסדר הדיוני ותסקירי שירות המבחן
20,SH-22-11-44604-394,"טרם מעצרו בתיק הנוכחי, במשך 5 שנים עבד הנאשם בתחום השיפוצים, לצד השקעה במטבעות דיגיטליים.",ההסדר הדיוני ותסקירי שירות המבחן
21,SH-22-11-44604-394,"מאז מעורבותו הנדונה, הנאשם מתגורר בבית אמו, ומזה כארבעה חודשים מועסק בתחום הייעוץ והטמעת תוכנה, זאת במקביל ללימודי תעודה בתחום בדיקת תוכנה אותם החל לאחרונה.",ההסדר הדיוני ותסקירי שירות המבחן
22,SH-22-11-44604-394,"טרם מעורבתו הנדונה, ניהל הנאשם קשר זוגי משך כשנה וחצי, אשר לדבריו הסתיים לאור אכזבתה של בת זוגו ממעורבותו בפלילים.",ההסדר הדיוני ותסקירי שירות המבחן
23,SH-22-11-44604-394,"הנאשם תיאר כי בהיותו כבן 14, החל לצרוך אלכוהול בנסיבות חברתיות בכמויות מבוקרות וכך נוהג גם כיום.",ההסדר הדיוני ותסקירי שירות המבחן
24,SH-22-11-44604-394,"באשר לשימוש בסמים, מסר הנאשם כי טרם מעורבותו הנדונה לא התנסה בשימוש בסמים ורק בהיותו כבן 38, סמוך למועד ביצוע העבירות, החל לצרוך קאנביס, בתדירות משתנה ובכמויות משתנות, בניסיון למצוא מינון אשר יביא לשיפור מצבו הרגשי.",ההסדר הדיוני ותסקירי שירות המבחן
25,SH-22-11-44604-394,"לדבריי הנאשם, מאז מעצרו בתיק הנוכחי, הוא נמנע משימוש בסמים.",ההסדר הדיוני ותסקירי שירות המבחן
26,SH-22-11-44604-394,"הנאשם תיאר כי ממשיך גם כיום להתמודד עם קשיים במישור הרגשי והנפשי, ונוכח האמור, הוצע לו לפנות לייעוץ פסיכיאטרי, והוא הביע נכונות ביחס לכך.",ההסדר הדיוני ותסקירי שירות המבחן
27,SH-22-11-44604-394,"עוד הוצע, כי לאור התנהלותו השולית של הנאשם וחומרתה, ישולב בטיפול קבוצתי המתקיים בשירות המבחן ומיועד למופנים שזוהי מעורבותם הראשונה בפלילים.",ההסדר הדיוני ותסקירי שירות המבחן
28,SH-22-11-44604-394,"הנאשם הביע נכונות להיעזר בטיפול מסוג זה, אולם ציין כי לאור מחויבותיו ללימודים בקורס, יוכל להתפנות לטיפול הקבוצתי רק בחודש ינואר 2024.",ההסדר הדיוני ותסקירי שירות המבחן
29,SH-22-11-44604-394,"שירות המבחן התרשם כי הנאשם גדל ברקע משפחתי מורכב, וכי לאחר גירושי הוריו הוא גדל ללא מענה מתאים לצרכיו הרגשיים, ובהעדר דמויות הוריות מכוונות וקשובות לצרכיו התפתח לאדם המתמודד עם דימוי עצמי נמוך וחוסר ביטחון, וכן כי קיימת מורכבות במצבו הנפשי והיעדר כלים ומיומנויות להתמודדות מותאמת במצבי דחק.",ההסדר הדיוני ותסקירי שירות המבחן
30,SH-22-11-44604-394,"לצד זאת, ניכר כי לאורך חייו השקיע הנאשם מאמצים בשמירה על תפקוד מסויים במסגרות המקובלות והימנעות ממעורבות שולית, ונראה כי אינו מאופיין בדפוסים עבריינים מושרשים.",ההסדר הדיוני ותסקירי שירות המבחן
31,SH-22-11-44604-394,"ברקע להסתבכותו הנדונה של הנאשם, עומד רצונו במציאת מענה למצבו הנפשי והרגשי, וכיום הוא מגלה הבנה ביחס לחומרת מעשיו ומשמעותיהם.",ההסדר הדיוני ותסקירי שירות המבחן
32,SH-22-11-44604-394,"אשר לגורמי הסיכון במצבו של הנאשם, ציין שירות המבחן את חומרת העבירות ומהותן, המורכבות במצבו הנפשי והרגשי, והערכה כי במצבים מסויימים הוא עלול לטשטש את חומרת מעשיו ולפנות לפתרונות בלתי מקדמים להתמודדות עם בעיותיו.",ההסדר הדיוני ותסקירי שירות המבחן
33,SH-22-11-44604-394,"כמו כן, העובדה כי הנאשם נעדר גורמי תמיכה משמעותיים, שיש בהם לכוון ולתמוך בו בעתות משבר או מצוקה.",ההסדר הדיוני ותסקירי שירות המבחן
34,SH-22-11-44604-394,"כגורמי סיכוי לשיקום, ציין שירות מבחן כי זוהי מעורבותו הראשונה והיחידה של הנאשם עם החוק, התרשמותו כי הנאשם אינו מתאפיין בדפוסים עבריינים, מאמצי הנאשם לאורך חייו בשמירה על תפקוד חיובי ומיטיב ונכונותו לשתף פעולה כנדרש עם שירות המבחן.",ההסדר הדיוני ותסקירי שירות המבחן
35,SH-22-11-44604-394,"שירות המבחן העריך כי ההליך המשפטי מהווה גורם מרתיע במצבו של הנאשם, אך עם זאת, מענה לצרכיו הרגשיים והנפשיים עשוי להפחית את הסיכון באופן משמעותי יותר.",ההסדר הדיוני ותסקירי שירות המבחן
36,SH-22-11-44604-394,"לאור המתואר, ולאור נכונותו של הנאשם לעבור הערכה פסיכיאטרית ולהשתלב בהמשך בטיפול קבוצתי ייעודי במסגרת שירות המבחן, הומלץ  על דחיית הדיון למשך שלושה חודשים.",ההסדר הדיוני ותסקירי שירות המבחן
37,SH-22-11-44604-394,"תסקיר משלים מיום 11.01.2024 – שירות המבחן דיווח כי במהלך תקופת הדחייה, קיים פגישה עם הנאשם, במהלכה שיתף האחרון כי בחודש נובמבר 20223 נבדק על ידי פסיכיאטרית, שהמליצה לו על שינוי במינון התרופתי אותו הוא נוטל, אולם הוא חווה קושי ביחס לכך אל מול תופעות הלוואי והשפעותיהן השליליות על תפקודו.",ההסדר הדיוני ותסקירי שירות המבחן
38,SH-22-11-44604-394,מעיון במסמך סיכום הבדיקה הפסיכיאטרית עלה כי הנאשם שיתף פעולה ומסר מידע רלוונטי אודות האירועים שחווה.,ההסדר הדיוני ותסקירי שירות המבחן
39,SH-22-11-44604-394,"להתרשמות הפסיכיאטרית, הנאשם אינו מגלה סימנים פסיכוטיים או אפקטיביים מג'וריים, ולהערכתה הוא מתמודד עם הפרעת דיכאון מתמשכת ((PDD.",ההסדר הדיוני ותסקירי שירות המבחן
40,SH-22-11-44604-394,"לפי המלצת הפסיכיאטרית, יש להמשיך את הטיפול התרופתי בנוגדי דכאון, פסיכותרפיה והמשך מעקב פסיכיאטרי מדי חודשיים.",ההסדר הדיוני ותסקירי שירות המבחן
41,SH-22-11-44604-394,"בחודש דצמבר 2023 הגיע הנאשם למפגש היכרות טרם השתלבותו בטיפול הקבוצתי במסגרת שירות המבחן, במהלכו ניכר כי ביטא מצוקה רגשית וחווה הצפה, העלה תכנים טראומטיים מעברו והתקשה בוויסות רגשותיו והתמקדות במטרות הטיפוליות.",ההסדר הדיוני ותסקירי שירות המבחן
42,SH-22-11-44604-394,"בשל כך, התרשם שירות המבחן כי בעיתוי הנוכחי ולאור מצבו הרגשי של הנאשם, ועל אף נכונותו לשתף פעולה כנדרש, הוא יתקשה בהפקת תועלת מהטיפול.",ההסדר הדיוני ותסקירי שירות המבחן
43,SH-22-11-44604-394,"צויין כי לאחר הערכת צרכים טיפוליים מחודשת בעניינו של הנאשם, הוצע לו לבחון אופציות טיפוליות פרטניות הקיימות במסגרת קופת החולים בה הוא מטופל, לצד המשך מעקב פסיכיאטרי.",ההסדר הדיוני ותסקירי שירות המבחן
44,SH-22-11-44604-394,"הנאשם הוזמן לשירות המבחן לבצע 4 בדיקות לאיתור שרידי סמים, הגיע לכלל הבדיקות, כאשר ב-2 בדיקות נמצאו שרידים מסוג אמפטמינים.",ההסדר הדיוני ותסקירי שירות המבחן
45,SH-22-11-44604-394,הנאשם שלל שימוש בסמים ומסר כי צרך תרופה המיועדת לטיפול בקשיי קשב וריכוז אותה נוטל במרשם רפואי (הוצג אישור) בתדירות לא קבועה ובהתאם למועדי בחינותיו.,ההסדר הדיוני ותסקירי שירות המבחן
46,SH-22-11-44604-394,"לאור המתואר ולצורך בניית תכנית טיפולית בהתאם לצרכיו של הנאשם, המליץ שירות המבחן על דחיה נוספת בת שלושה חודשים, במהלכה יבוצע מעקב אחר השתלבות הנאשם בטיפול פרטני וביצוע בדיקות לאיתור שרידי סם.",ההסדר הדיוני ותסקירי שירות המבחן
47,SH-22-11-44604-394,"תסקיר משלים מיום 8.4.2024 – צויין כי בחודש ינואר 2024 השתלב הנאשם בשיחות טיפוליות פרטניות אצל פסיכולוגית במסגרת קופת החולים, בתדירות של אחת לשבוע.",ההסדר הדיוני ותסקירי שירות המבחן
48,SH-22-11-44604-394,"הנאשם שיתף כי הוא מגיע לטיפול בעקביות ונעזר בתכנית הטיפולית על מנת לבחון את עצמו ואת דפוסיו באופן ביקורתי, מעמיק ומקדם.",ההסדר הדיוני ותסקירי שירות המבחן
49,SH-22-11-44604-394,"בשיחה עמו, ביטא הנאשם מוטיבציה ומוכנות להמשך הקשר הטיפולי שהחל, והשתלבות בהמשך בטיפול קבוצתי ייעודי במסגרת שירות המבחן.",ההסדר הדיוני ותסקירי שירות המבחן
50,SH-22-11-44604-394,במהלך תקופת הדחייה מסר הנאשם 2 בדיקות שתן שהעידו על ניקיונו משימוש בסמים.,ההסדר הדיוני ותסקירי שירות המבחן
51,SH-22-11-44604-394,"כמו כן, התקבל מידע מהמטפלת הפרטית של הנאשם ממנו עלה כי הוא מתמיד בהגעתו, משתף פעולה עם הטיפול וניכר כי הוא בעל יכולות אינטלקטואליות ורגשיות, שומר על תפקוד חיובי ואינו מאופיין בדפוסים עבריינים.",ההסדר הדיוני ותסקירי שירות המבחן
52,SH-22-11-44604-394,"בנוסף התרשמה המטפלת כי הטיפול תורם לחיזוק ביטחונו האישי של הנאשם, לדימוי חיובי ובחינה ביקורתית של הדפוסים שהביאוהו להסתבכותו הנדונה.",ההסדר הדיוני ותסקירי שירות המבחן
53,SH-22-11-44604-394,המטפלת הפרטית סברה כי ענישה בדרך של מאסר שירוצה בעבודות שירות עשוייה לפגוע בתהליך הטיפולי ולעכב את הנאשם בהתפתחותו התעסוקתית.,ההסדר הדיוני ותסקירי שירות המבחן
54,SH-22-11-44604-394,שירות המבחן שב ושקל את גורמי הסיכון ואת גורמי הסיכוי בעת הנוכחית.,ההסדר הדיוני ותסקירי שירות המבחן
55,SH-22-11-44604-394,"אשר לגורמי הסיכון, שירות המבחן שקל את חומרת העבירות ומהותן, התרשמותו כי מדובר בנאשם המתמודד עם מורכבות במצבו הרגשי וכי במצבי דחק הוא עלול להתקשות בבחינת דרכי התמודדות מקדמים ולפעול בחוסר שיקול דעת מספק.",ההסדר הדיוני ותסקירי שירות המבחן
56,SH-22-11-44604-394,"בבחינת גורמי הסיכוי לשיקום, הובא בחשבון כי הנאשם משתף פעולה כנדרש, קידם את השתלבותו  בטיפול פרטני התואם את צרכיו, ומבטא מוטיבציה להמשיך בתכנית הטיפולית הפרטנית אותה החל.",ההסדר הדיוני ותסקירי שירות המבחן
57,SH-22-11-44604-394,עוד צוין כי מאז העבירות נשוא כתב האישום לא נפתחו נגד הנאשם תיקים נוספים.,ההסדר הדיוני ותסקירי שירות המבחן
58,SH-22-11-44604-394,"להתרשמות שירות המבחן, ההליך המשפטי מהווה גורם מרתיע במצבו של הנאשם, והשתלבותו בטיפול התואם את צרכיו, מהווה גורם מפחית סיכון באופן משמעותי יותר.",ההסדר הדיוני ותסקירי שירות המבחן
59,SH-22-11-44604-394,"שירות המבחן המליץ לאמץ אפיק שיקומי-טיפולי בעניינו של הנאשם, על מנת לחזק את תפקודו החיובי ואת המוטיבציה שלו להמשך קשר טיפולי, להעמידו בצו מבחן למשך שנה ולהטיל עליו צו של""צ בהיקף של 200 שעות.",ההסדר הדיוני ותסקירי שירות המבחן
60,SH-22-11-44604-394,"ב""כ המאשימה התייחסה לנסיבות ביצוע העבירות ולערכים החברתיים שנפגעו כתוצאה מביצוען, טענה כי מתחם העונש ההולם את העבירות וחומרתן נע בין 10 ל-24 חודשי מאסר והפנתה לפסיקה, וכן טענה כי אין כל הלימה בין המלצת שירות המבחן לבין העונש ההולם והראוי.",תמצית טיעוני הצדדים לעונש 
61,SH-22-11-44604-394,"ב""כ המאשימה סקרה את האמור בתסקירים שהוגשו בעניינו של הנאשם, ובין היתר, עמדה על כך שהנאשם רק החל בטיפול פסיכולוגי וטרם השתלב בטיפול בשירות המבחן, וחרף האמור, שירות המבחן המליץ על סיום ההליך בענישה מקלה ביותר.",תמצית טיעוני הצדדים לעונש 
62,SH-22-11-44604-394,"ב""כ המאשימה טענה כי אין כל מקום לסטות ממתחם הענישה שנקבע בפסיקה בעבירות מהסוג דנן.",תמצית טיעוני הצדדים לעונש 
63,SH-22-11-44604-394,"משכך, ב""כ המאשימה עתרה למקם את עונשו של הנאשם ברף התחתון של מתחם הענישה ולגזור עליו עשרה חודשי מאסר בפועל, מאסר מותנה, קנס, פסילת רישיון נהיגה בפועל וכן פסילת רישיון נהיגה על תנאי.",תמצית טיעוני הצדדים לעונש 
64,SH-22-11-44604-394,"ב""כ הנאשם טען כי הנאשם נעדר הרשעות בעברו, נעצר בתיק זה ביום 14.11.2022 ושוחרר לאחר ארבעה ימי מעצר, שהיוו עבורו טראומה לא קלה, נמצא בטיפול פסיכיאטרי וכי מאז ביצוע העבירות נושא כתב האישום לא נפתחו נגדו תיקים נוספים.",תמצית טיעוני הצדדים לעונש 
65,SH-22-11-44604-394,"עוד טען, כי הנאשם שירת שירות צבאי מלא  בצנחנים, שירת במילואים ובמשרד רוה""מ, בהמשך עבד מספר שנים באלביט, וכיום בעל הסמכה כבודק תוכנה.",תמצית טיעוני הצדדים לעונש 
66,SH-22-11-44604-394,"ב""כ הנאשם טען כי התסקירים שהוגשו בעניינו של הנאשם מתארים אדם המבטא הכרה בבעיותיו וכי התנהלותו במקרה דנן הייתה על רקע התדרדרות במצבו הרגשי והעדר שיקול דעת.",תמצית טיעוני הצדדים לעונש 
67,SH-22-11-44604-394,"ב""כ הנאשם הדגיש כי הנאשם שיתף פעולה בשיחות פרטניות טיפוליות המתקיימות במסגרת פרטית, מסר בדיקות שתן ללא שרידי סם וטען כי השתת עונש מוחשי בדמות מאסר בפועל או בדרך של עבודות שירות עלולים להביא לקריסת הנאשם ולרגרסיה קשה שתפגע אנושות בהליך השיקומי שלו.",תמצית טיעוני הצדדים לעונש 
68,SH-22-11-44604-394,"עוד טען כי הנאשם הבין את הפסול במעשיו, לקח אחריות מלאה עליהם, הביע חרטה, לא הפר את התנאים המגבילים ולא נפתחו נגדו תיקים נוספים.",תמצית טיעוני הצדדים לעונש 
69,SH-22-11-44604-394,"בסיום טיעוניו לעונש, עתר ב""כ הנאשם לאימוץ המלצות שירות המבחן והפנה לפסיקה.",תמצית טיעוני הצדדים לעונש 
70,SH-22-11-44604-394,"הנאשם בדברו האחרון טרם גזר הדין אמר כי הוא מצר על מעשיו, שגרמו גם לפגיעה בחייו, בעצם חוויית המעצר, אובדן  הזוגיות ואובדן עבודתו, וכי כיום, כשהוא בן 41, עליו להתחיל לבנות את חייו מחדש.",תמצית טיעוני הצדדים לעונש 
71,SH-22-11-44604-394,הנאשם הורשע בכך שגידל וייצר במעבדה שהקים בביתו 176 שתילים של סם מסוג קנאבוס במשקל כולל של 10.60 קילוגרם נטו וכן החזיק בכלים המשמשים להכנת הסם.,דיון והכרעה 
72,SH-22-11-44604-394,"הערכים החברתיים המוגנים אשר נפגעו כתוצאה מביצוע העבירות הם בריאותו הפיזית והנפשית של הציבור מנזקי השימוש בסמים מסוכנים, לרבות ביצוע עבירות נלוות לשם מימון צריכת הסמים, בהיות העיסוק בסם מחולל פשיעה עיקרי.",דיון והכרעה 
73,SH-22-11-44604-394,"על החומרה שבעבירות הסמים בהן הורשע הנאשם, ניתן ללמוד מהעונש המקסימלי שקבע המחוקק בצד כל אחת מעבירות אלו – עד 20 שנות מאסר.",דיון והכרעה 
74,SH-22-11-44604-394,"עבירת גידול הסמים מנויה בסעיף 6 לפקודת הסמים המסוכנים, יחד עם ייצור והכנת סמים, כאשר הרציונל העומד מאחורי סעיף זה הוא מניעת הכנסת סם חדש למעגל הסמים.",דיון והכרעה 
75,SH-22-11-44604-394,"על בית המשפט מוטלת החובה להחמיר בענישת מגדלי הסמים, על מנת לצקת תוכן לתכלית החקיקה, לגמול להם על מעשיהם, ולהרתיע את הציבור בכלל ואת הנאשמים בפרט מלבצע מעשים אלו.",דיון והכרעה 
76,SH-22-11-44604-394,"בחינת מידת הפגיעה בערכים החברתיים המוגנים בנסיבות המקרה מובילה למסקנה כי מדובר בפגיעה משמעותית ומוחשית, לנוכח רכישת הציוד הרב המתאים לשם הגידול, כמות השתילים וכמות הסם שנתפס.",דיון והכרעה 
77,SH-22-11-44604-394,"אשר לנסיבות הקשורות בביצוע העבירות, יש להתחשב בתכנון שקדם לגידול הסמים המסוכנים.",דיון והכרעה 
78,SH-22-11-44604-394,"בענייננו, הנאשם הקים מעבדת סמים בדירה ששכר, למד את נושא גידול הסמים, השקיע בגידול הסם כסף ומשאבים לשם רכישת החומרים והאביזרים הנדרשים לצורך הצלחת הגידולים, לרבות מנורות חימום, מזגנים ומאווררי אוויר.",דיון והכרעה 
79,SH-22-11-44604-394,"עם זאת, יש לציין כי אין מדובר בציוד יוצא דופן או מתוחכם במיוחד.",דיון והכרעה 
80,SH-22-11-44604-394,"גידול הסמים דרש תכנון מוקפד מצדו של הנאשם, שהצטייד בציוד ייעודי וכלים שונים, וגידוליו הניבו בתקופה הרלוונטית לכתב האישום 176 שתילים, וכמות סמים במשקל כולל של 10.6 קילו נטו.",דיון והכרעה 
81,SH-22-11-44604-394,"גידול הסמים בשני חדרים בדירה, הציוד הייעודי בו השתמש הנאשם לשם גידול הסמים והכמות המשמעותית של הסמים שנתפסה בסופו של יום בדירה, מעידים כי לא היה מדובר במעידה חד פעמית, אלא בנאשם שהשקיע ידע, מחשבה וכספים רבים לשם כך.",דיון והכרעה 
82,SH-22-11-44604-394,"עוד יש לתת את הדעת לכך כי אין מדובר בהחזקה/שימוש בסמים בכמות המיועדת לצריכה עצמית, אלא בכמות גדולה בעשרות מונים.",דיון והכרעה 
83,SH-22-11-44604-394,"לא נפגמה יכולתו של הנאשם להבין את אשר הוא עושה או את הפסול במעשיו וחלקו של הנאשם בביצוע העבירות הוא החלק העיקרי, שכן הוא פעל לבדו ולא היו שותפים למעשיו.",דיון והכרעה 
84,SH-22-11-44604-394,"אין טענה כי הנאשם החל להפיץ את הסמים שגידל, כך שבפועל לא נגרם נזק מאחר שהסמים נתפסו על ידי המשטרה.",דיון והכרעה 
85,SH-22-11-44604-394,"עם זאת, על רקע כמות השתילים וכמות הסם שנתפסו, הנזק הפוטנציאלי לציבור שעלול היה להתרחש אלמלא נתפס הסם הוא רב.",דיון והכרעה 
86,SH-22-11-44604-394,"בחינת מדיניות הענישה הנוהגת באשר לעבירות נושא כתב האישום מעלה כי במקרים דומים הוטלו על נאשמים עונשים במנעד ענישה רחב, בהתאם לנסיבות המקרה, ובשים לב, בין היתר, לכמות השתילים, משקלם, סוג הסמים, כמות הציוד, מטרת הגידול, משך הזמן בו הופעלה המעבדה ונסיבותיו האישיות של הנאשם שעמד לדין.",דיון והכרעה 
87,SH-22-11-44604-394,"על דרך הכלל, העונש שהוטל על הנאשמים הוא עונש הכולל בחובו מאסר בפועל או בדרך של עבודות שירות, גם כאשר עברו הליך שיקום משמעותי.",דיון והכרעה 
88,SH-22-11-44604-394,"בנוסף, עייינתי בפסיקה אליה הפנה כל אחד מהצדדים לשם תמיכה בעתירתו לעונש, כפי שתפורט להלן.",דיון והכרעה 
89,SH-22-11-44604-394,"יוער כי אף אחד מהמקרים הנזכרים אינו זהה לחלוטין בכל רכיביו לנסיבות ביצוע העבירות במקרה דנן, כמו גם מבחינת הנסיבות האישיות של הנאשמים שעמדו לדין, ובהתאם יש לערוך את האבחנות הנדרשות.",דיון והכרעה 
90,SH-22-11-44604-394,"ב""כ המאשימה הפנתה לפסיקה כדלקמן –",דיון והכרעה 
91,SH-22-11-44604-394,ערעור שהגישה המאשימה על קולת העונש התקבל והושתו על המבקש 10 חודשי מאסר בפועל חלף העבודות לתועלת הציבור.,דיון והכרעה 
92,SH-22-11-44604-394,בקשת רשות ערעור לעליון נדחתה.,דיון והכרעה 
93,SH-22-11-44604-394,"בית המשפט העליון קבע כי שיקול השיקום אינו חזות הכל, אלא מדובר בשיקול אחד מבין מכלול שיקולי הענישה, ואישר את בחירת בית המשפט המחוזי להתחשב בהליך השיקום שעבר המבקש ובנסיבותיו האישיות לצורך הקלה במשך תקופת המאסר אך לא כדי הימנעות מהשתת עונש מאסר לריצוי בפועל.",דיון והכרעה 
94,SH-22-11-44604-394,"המבקש גידל 286 שתילים של קנאבוס במשקל של 2.850 ק""ג נטו, החזיק במעבדה כלים ומכשירים רבים המשמשים לגידול סמים, וקנאבוס במשקל 542.6 גרם שלא לשימושו העצמי.",דיון והכרעה 
95,SH-22-11-44604-394,"בית משפט השלום קבע כי מתחם העונש ההולם בעניינו של המבקש נע בין 6 חודשי מאסר שניתן לרצותם בעבודות שירות לבין 24 חודשי מאסר בפועל, מיקם את עונשו של המבקש בתחתית המתחם והשית עליו 6 חודשי מאסר בפועל לריצוי בדרך של עבודות שירות, מאסר מותנה, קנס, פסילת רישיון נהיגה על תנאי וצו מבחן.",דיון והכרעה 
96,SH-22-11-44604-394,"בית המשפט המחוזי קיבל את ערעור המשיבה על גזר הדין, השית על המבקש 9 חודשי מאסר בפועל במקום 6 חודשי עבודות שירות, ויתר חלקי גזר הדין נותרו על כנם, למעט העמדת המבקש בפיקוח שירות המבחן.",דיון והכרעה 
97,SH-22-11-44604-394,בית המשפט העליון דחה את בקשת רשות הערעור שהגיש המבקש וקבע כי העונש שהוטל על המבקש מבטא איזון ראוי בין כלל השיקולים לקולה ולחומרה.,דיון והכרעה 
98,SH-22-11-44604-394,"אפרט להלן את הפסיקה אליה הפנה ב""כ הנאשם –",דיון והכרעה 
99,SH-22-11-44604-394,"בית משפט קמא קבע כי מתחם העונש ההולם נע בין 8 חודשי מאסר בפועל ועד 20 חודשי מאסר בפועל, סבר כי ראוי לחרוג ממתחם הענישה, לאמץ את המלצות שירות המבחן בשל שיקולי שיקום, כי לא יהיה בהטלת עונש מאסר על דרך עבודות שירות כדי לפגוע בסיכויי שיקומו של המערער וכי יהיה בכך לבטא את היחס שבין חומרת מעשיו של הנאשם לסיכויי שיקומו.",דיון והכרעה 
100,SH-22-11-44604-394,"במסגרת הערעור נטען כי בית המשפט קמא לא אפשר לסיכויי השיקום להשליך באופן מהותי על הענישה הראויה למערער וכן כי לא ניתן משקל לתקופה הממושכת, למעלה משנה, בה שהה המערער בתנאי מעצר בית מלא.",דיון והכרעה 
101,SH-22-11-44604-394,"המערער טופל מזה כתשעה חודשים ביחידה להתמכרויות וערך שינויים בתחומים נוספים בחייו ועלה כי יתקשה לשלב בין עבודה, טיפול וריצוי עבודות השירות.",דיון והכרעה 
102,SH-22-11-44604-394,"בית המשפט המחוזי קיבל את הערעור בקובעו כי ההליך השיקומי נחל הצלחה מלאה והשית על המערער צו שירות לתועלת הציבור בהיקף של 240 שעות, חלף 4 חודשי המאסר שירוצו בעבודת השירות וכן הורה על הארכת צו המבחן ל-18 חודשים.",דיון והכרעה 
103,SH-22-11-44604-394,"בית משפט השלום קבע כי העבירות המתוכננות שביצע הנאשם מצדיקות ככלל שליחתו למאסר ממש לתקופה לא מבוטלת, וכי ההליך הטיפולי שארך קרוב לארבע שנים, אין די בו כדי להצדיק חריגה משמעותית ממתחם הענישה כפי שהמליץ שירות המבחן.",דיון והכרעה 
104,SH-22-11-44604-394,"עם זאת, השילוב בין ההליך השיקומי הממושך, הזמן הרב שחלף מאז בוצעו העבירות והתפרצות המחלה באופן קשה בתוך תקופה זו, הקשיים מהם סובל הנאשם בשל מצבו הרפואי, המלצותיה העקביות של קצינת המבחן ומידת הסיכון הנמוכה הנשקפת עתה מן הנאשם, הביאו את בית המשפט למסקנה כי ראוי ללכת כברת דרך נוספת לקראת הנאשם והחליט להשית עליו מאסר מותנה, 350 שעות של""צ, צו מבחן והתחייבות כספית.",דיון והכרעה 
105,SH-22-11-44604-394,"הנאשם שולב בטיפול ביחידה להתמכרויות, ובית המשפט קבע כי הטיפול שעבר היה אינטנסיבי וחוות הדעת של שירות המבחן היו חיוביות מאוד, לכן השית על הנאשם מאסר מותנה, של""צ בהיקף של 320 שעות, קנס, פסילת רישיון על תנאי והתחייבות.",דיון והכרעה 
106,SH-22-11-44604-394,"בית המשפט קבע כי שיקולי שיקום אינם חזות הכל, והשתתפותו של הנאשם בטיפול אין בה די כשלעצמה כדי לאמץ את המלצת שירות המבחן ולחרוג לקולה מהמתחם.",דיון והכרעה 
107,SH-22-11-44604-394,"אולם, הוסיף וקבע כי עניינו של הנאשם נכנס בגדר המיעוט שבמיעוט של אלו שעברו דרך משכנעת, עד כדי מהפך של ממש והליך טיפולי משמעותי, שיש בו להביא לחריגה לקולה מהמתחם.",דיון והכרעה 
108,SH-22-11-44604-394,"לפיכך, על הנאשם נגזר עונש שכלל מאסר על תנאי, צו שירות לתועלת הציבור בהיקף של 450 שעות וצו מבחן לתקופה של 18 חודשים.",דיון והכרעה 
109,SH-22-11-44604-394,"בית המשפט מצא כי לאור נסיבותיו של הנאשם קיימת הצדקה להקלה במתחם העונש ההולם ללא מרכיב של מאסר, והשית עליו 6 חודשי מאסר על תנאי, צו של""צ בהיקף של 350 שעות, קנס ופסילת רישיון נהיגה על תנאי.",דיון והכרעה 
110,SH-22-11-44604-394,"נוכח כל האמור, בהתאם לעקרון ההלימה ובשים לב לערכים המוגנים שנפגעו ומידת הפגיעה בהם, הנסיבות הקשורות בביצוע העבירות ומדיניות הענישה הנוהגת, אני קובעת כי מתחם העונש ההולם נע בין 6 חודשי מאסר שיכול וירוצו בדרך של עבודות שירות לבין 24 חודשי מאסר בפועל וענישה נלווית.",דיון והכרעה 
111,SH-22-11-44604-394,"אמנם, תסקירי שירות המבחן שהוגשו בעניינו של הנאשם הם תסקירים חיוביים, אולם, אינני סבורה כי הם מצביעים על נסיבות אישיות והליך טיפולי יוצא דופן, המצדיקים חריגה ממתחם הענישה לקולה מטעמי שיקום.",דיון והכרעה 
112,SH-22-11-44604-394,"לאחר שעיינתי בתסקירי שירות המבחן ושקלתי את טענות הצדדים, אני סבורה כי יש לקבוע את עונשו של הנאשם בתוך מתחם הענישה, תוך התחשבות בכלל נסיבותיו האישיות, בכברת הדרך שעשה מאז שנעצר והתרשמות שרות המבחן לצורך קביעת מיקום עונשו של הנאשם בחלקו התחתון של מתחם הענישה וכדי להימנע משליחתו למאסר מאחורי סורג ובריח.",דיון והכרעה 
113,SH-22-11-44604-394,"מאחר שהנסיבות האישיות של הנאשם וממצאי התסקירים פורטו בהרחבה לעיל, לרבות בטיעוני הצדדים, לא אחזור ואפרטם שוב אלא רק אציין בתמצית מספר נקודות –",דיון והכרעה 
114,SH-22-11-44604-394,"הנאשם יליד 1983, כלומר בעת ביצוע העבירה היה כבן 39, גיל בו ניתן לצפות ממנו שיפעל בדרך בוגרת ואחראית.",דיון והכרעה 
115,SH-22-11-44604-394,"הנאשם נעדר עבר פלילי, זהו מפגשו הראשון עם החוק, בגינו היה עצור ימים ספורים, בפעם הראשונה בחייו, כשהמעצר תואר על ידו כטראומתי עבורו, וההתרשמות היא כי מעצר זה לצד ההליכים המשפטיים מהווים גורם מרתיע משמעותי עבורו.",דיון והכרעה 
116,SH-22-11-44604-394,"כמו כן, הנאשם הודה, לקח אחריות על מעשיו וחסך זמן שיפוטי יקר.",דיון והכרעה 
117,SH-22-11-44604-394,"גם מדברי הנאשם במסגרת הטיעונים לעונש ניתן ללמוד על הבעת צער וחרטה מצדו על מעשיו, השלכותיהם של אלו על חייו והפנמת חומרתם.",דיון והכרעה 
118,SH-22-11-44604-394,"תסקירי שירות המבחן מלמדים גם  על נתונים אישיים ומאפייני אישיות חיוביים לנאשם, בהם שירותו הצבאי המלא ביחידה קרבית, שירותו הפעיל במילואים, וסיום לימודי קורס כבודק תוכנה במהלך ההליך המשפטי, וניכר כי הוא עושה מאמץ להצליח בחייו.",דיון והכרעה 
119,SH-22-11-44604-394,"בנוסף, בדיקות השתן האחרונות שמסר הנאשם העידו על ניקיון משרידי סמים, הנאשם שיתף פעולה עם שירות המבחן וגורמי הטיפול, בעל מוטיבציה ונכונות להשיב את חייו למסלולם ולהשתלב בקבוצת הטיפול הייעודית במסגרת שירות המבחן, לצד המשך טיפול פסיכולוגי ופסיכיאטרי.",דיון והכרעה 
120,SH-22-11-44604-394,"יצויין כי בחודש אוקטובר 2023 שירות המבחן הדגיש את החשיבות בשילוב הנאשם בטיפול קבוצתי המתקיים במסגרת שירות המבחן ומיועד לאנשים שזוהי מעורבותם הראשונה עם החוק ולו מטרות מהותיות בעיבוד אירוע העבירות, זיהוי מצבי סיכון והפחתת הסיכון לרצדיביזם, אך הנאשם מסר כי נוכח מחוייבותו ללימודיו באותה העת יוכל להתפנות לכך בחודש ינואר 2024.",דיון והכרעה 
121,SH-22-11-44604-394,"בחודש ינואר 2024 השתלב הנאשם בשיחות טיפוליות פרטניות אצל פסיכולוגית בתדירות של אחת לשבוע, אולם לא השתלב בטיפול הקבוצתי בנסיבות שפורטו בתסקיר שירות המבחן.",דיון והכרעה 
122,SH-22-11-44604-394,"בנוסף, יש להתחשב בהערכת שירות המבחן לפיה התכנית הטיפולית שנבנתה עבור הנאשם תהווה גורם מפחית סיכון במצבו, בהבעת נכונותו ורצונו של הנאשם להמשיך ולשתף פעולה בהליך הטיפולי, וכן בכך שמאז ביצוע העבירות נושא כתב האישום, לא נפתחו כנגדו תיקים נוספים.",דיון והכרעה 
123,SH-22-11-44604-394,הנתונים הללו ויתר נסיבותיו האישיות של הנאשם מצדיקים התחשבות לקולה בגזירת דינו.,דיון והכרעה 
124,SH-22-11-44604-394,"עם זאת, הגם שסבורני כי קיים סיכוי לשיקום הנאשם, המלצת שירות המבחן, כשמה כן היא, המלצה בלבד, שאינה מחייבת את בית המשפט, חורגת באופן בלתי מידתי מהענישה ההולמת ואינה מצדיקה הימנעות מהטלת עונש ממשי בדמות מאסר שירוצה בדרך של עבודות שירות .",דיון והכרעה 
125,SH-22-11-44604-394,"אני סבורה כי סיום ההליך ללא ענישה משמעותית, ייפגע בעקרון ההרתעה מפני ביצוע עבירות אלו, בעוד שהטלת מאסר אשר ירוצה בדרך של עבודות שירות למשך מספר חודשים, יאזן באופן ראוי בין חומרת העבירות לבין מכלול נסיבותיו האישיות של הנאשם.",דיון והכרעה 
126,SH-22-11-44604-394,"בנוסף, לא מצאתי כי הטלת מאסר שירוצה בעבודות שירות תיפגע באפשרות של הנאשם להמשיך בהליך הטיפולי או תפגע בנאשם בדרך אחרת, שכן ריצוי מאסר בדרך של עבודות שירות לא תימנע ממנו להמשיך את הפגישות עם המטפלת הפרטית ואף להשתלב בטיפול בשירות המבחן באופן שיתאים לשעות העבודה.",דיון והכרעה 
127,SH-22-11-44604-394,בהתייחסות המטפלת הפרטית לכך לא הובהר האם ומדוע הפגיעה שעלולה להיגרם להתפתחותו המקצועית של הנאשם היא מעבר לפגיעה הנגרמת בכך לכל נאשם אחר שדינו נגזר לריצוי עבודות שירות ולצו מבחן.,דיון והכרעה 
128,SH-22-11-44604-394,"מאחר שהנאשם גידל סמים בהיקף משמעותי, גידול שיכול היה להפיק עבורו כספים רבים, הדבר מצדיק הטלת ענישה כלכלית, וכמו כן, בקביעת גובה הקנס יש להתחשב ביתר רכיבי הענישה שיוטלו על הנאשם.",דיון והכרעה 
129,SH-22-11-44604-394,יוער בהקשר זה כי לא הובאו לפניי כל טיעונים או מסמכים מהם ניתן להסיק שלנאשם  חובות או קושי כלכלי אחר.,דיון והכרעה 
130,SH-22-11-44604-394,"נוכח כל האמור לעיל, אני גוזרת על הנאשם את העונשים כדלקמן:",סוף דבר 
131,SH-22-11-44604-394,"מאסר לתקופה של 6 חודשים, אשר ירוצה בדרך של עבודות שירות, החל מיום 28.8.2024, בבית תמחוי ""ברכת כהן"", רחוב חלמית 7 בת ים, 5 ימים בשבוע לפי טווח השעות המתאפשר בחוק העונשין.",סוף דבר 
132,SH-22-11-44604-394,"בערבי חג וחול המועד הנאשם יועסק במקום העבודה גם אם לא עבד באותו יום, בין מסיבותיו ובין מפני שהמקום סגור, יחויב ביום עבודה מלא.",סוף דבר 
133,SH-22-11-44604-394,"הובהר לנאשם, כי עליו לעמוד בתנאי הפיקוח ובביקורות הפתע , וכי כל הפרה בעבודת השירות או ביצוע עבירות נוספות, יביאו להפסקה מנהלית ולריצוי העונש במאסר ממש.",סוף דבר 
134,SH-22-11-44604-394,"על הנאשם להתייצב ביום 28.8.2024 בשעה 08:00 לצורך קליטה והצבה בפני המפקח על עבודות השירות, יחידת ברקאי, רחוב לוחמי בית""ר 6, רמלה.",סוף דבר 
135,SH-22-11-44604-394,"הנאשם יעמוד בפיקוח של קצין מבחן, כאמור בפקודת המבחן [נוסח חדש] תשכ""ט-1969, לתקופה של 12 חודשים, שתחילתה היום, ויפעל בהתאם לתוכנית הטיפולית, להנחיות ולפיקוח שירות המבחן.",סוף דבר 
136,SH-22-11-44604-394,"הנאשם מוזהר על ידי בית המשפט כי אם לא ימלא אחר צו המבחן מכל בחינה שהיא או יעבור עבירה נוספת בתקופת המבחן, רשאי בית המשפט לגזור את עונשו מחדש ולהטיל עליו עונש בגין תיק זה, בנוסף לעונש שנגזר עליו.",סוף דבר 
137,SH-22-11-44604-394,"8 חודשי מאסר על תנאי למשך 3 שנים שימנו מהיום, לבל יעבור הנאשם בתקופה זו כל עבירה על פקודת הסמים המסוכנים מסוג פשע.",סוף דבר 
138,SH-22-11-44604-394,"3 חודשי מאסר על תנאי למשך 3 שנים שימנו מהיום, לבל יעבור הנאשם בתקופה זו כל עבירה על פקודת הסמים המסוכנים מסוג עוון.",סוף דבר 
139,SH-22-11-44604-394,"קנס בסך 5,000 ₪  או 50 ימי מאסר תמורתו.",סוף דבר 
140,SH-22-11-44604-394,"הקנס ישולם ב-5 תשלומים חודשיים, שווים ורצופים החל מיום1.8.2024  וב-1 לכל חודש שלאחריו.",סוף דבר 
141,SH-22-11-44604-394,"אם תשלום אחד מן התשלומים לא יפרע במועדו ובמלואו, יעמוד מלוא הקנס או יתרתו לפירעון מדי.",סוף דבר 
142,SH-22-11-44604-394,"הקנס יועבר למרכז לגביית קנסות, אגרות והוצאות ברשות האכיפה והגבייה, וניתן יהיה לשלמו תוך 3 ימים מיום גזר הדין באחת הדרכים המפורטות באתר המרכז.",סוף דבר 
143,SH-22-11-44604-394,"12 חודשי פסילה על תנאי מלקבל או להחזיק רישיון נהיגה למשך שלוש שנים מהיום, והתנאי הוא כי הנאשם לא יעבור בתקופה זו כל עבירה על פקודת הסמים המסוכנים.",סוף דבר 
144,SH-22-11-44604-394,אני מורה על השמדת הסמים.,סוף דבר 
145,SH-22-11-44604-394,ניתן בזאת צו כללי למוצגים.,סוף דבר 
146,SH-22-11-44604-394,"המזכירות תשלח העתק גזר הדין לממונה על עבודות השירות בשב""ס ולשירות המבחן.",סוף דבר 
147,SH-22-11-44604-394,זכות ערעור לבית משפט מחוזי מרכז-לוד תוך 45 ימים.,סוף דבר 
148,SH-22-11-44604-394,"5129371ניתן היום, י""ט סיוון תשפ""ד, 25 יוני 2024, במעמד הצדדים.",סוף דבר 
149,SH-22-11-44604-394,54678313,סוף דבר 
150,SH-22-11-44604-394,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר 
