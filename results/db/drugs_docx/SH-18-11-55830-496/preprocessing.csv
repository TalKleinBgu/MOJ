,verdict,text,part
0,SH-18-11-55830-496,"ע""י ב""כ עו""ד רוני אלסטר",בעניין:	מדינת ישראל – שלוחת תביעות כפר-סבא	המאשימה
1,SH-18-11-55830-496,"ע""י ב""כ עו""ד איתמר צור",	יורי נגה						הנאשם
2,SH-18-11-55830-496,"פקודת הסמים המסוכנים [נוסח חדש], תשל""ג-1973: סע'  1, 7.א., 7.ג, 36",	יורי נגה						הנאשם
3,SH-18-11-55830-496,"הנאשם, יליד 1985, הורשע על פי הודאתו, ובמסגרת הסדר טיעון בשתי עבירות של החזקת סם שלא לצריכה עצמית, בניגוד לסעיף 7(א)+7(ג) רישא לפקודת הסמים המסוכנים [נוסח חדש], תשל""ג-1973.",גזר דין
4,SH-18-11-55830-496,"על פי האישום הראשון, ביום 1.3.18 בשעה 23:00, ברח' בן גמלא בהוד השרון, שהה הנאשם ברכבו והחזיק בסמים מסוכנים מסוג קנאבוס אשר חולקו ל-11 שקיות פלסטיק בקופסת קרטון שהונחה מתחת למושב הנוסע ובשקית שהונחה בתא בין כסא הנהג לתא הנוסע, במשקל כולל של 52.41 גרם נטו.",גזר דין
5,SH-18-11-55830-496,כן החזיק הנאשם בשתי סיגריות ובהן סם מסוג קנאבוס.,גזר דין
6,SH-18-11-55830-496,"על פי האישום השני, ביום 4.6.18 בשעה 00:31 נהג הנאשם ברכב ברח' סוקולוב בהוד השרון אז נעצר לבדיקת רשיונות.",גזר דין
7,SH-18-11-55830-496,באותן הנסיבות החזיק הנאשם בתא הכפפות 2 שקיות ובהן 4.99 גרם נטו סם מסוכן מסוג קנאבוס ובתא נוסף בתוך הרכב שקית נוספת ובה 2.96 גרם נטו קנאבוס.,גזר דין
8,SH-18-11-55830-496,"כמו כן, בתא המטען של הרכב החזיק הנאשם ב-12 שקיות שהכילו 47.29 גרם נטו של סם מסוכן מסוג קנאבוס.",גזר דין
9,SH-18-11-55830-496,"אותה עת, החזיק הנאשם 6,400 ₪ במזומן.",גזר דין
10,SH-18-11-55830-496,במסגרת הסדר הטיעון הוסכם שהנאשם יישלח לשרות המבחן לצורך קבלת תסקיר בעניינו.,גזר דין
11,SH-18-11-55830-496,"כמו כן, הוסכם שהמאשימה תטען לעונש ראוי של 9 חודשי מאסר בפועל שיכול וירוצו בעבודות שרות, לצד מאסר על תנאי וקנס.",גזר דין
12,SH-18-11-55830-496,כן הוסכם שהתביעה תעתור להכריז על הנאשם סוחר סמים ותבקש לחלט את סכום הכסף שנתפס בחזקתו.,גזר דין
13,SH-18-11-55830-496,ההגנה תטען באופן חופשי לעונש.,גזר דין
14,SH-18-11-55830-496,בעניינו של הנאשם התקבלו שלושה תסקירים.,גזר דין
15,SH-18-11-55830-496,"בתסקיר מיום 13.1.21 נאמר שהנאשם כבן 36, נשוי ואב לפעוטה בת שנתיים, סיים 11 שנות לימוד ללא תעודת בגרות.",גזר דין
16,SH-18-11-55830-496,"הנאשם שרות בצה""ל במשך 13 חודשים ושוחרר בעקבות אי התאמה ורצונו לסייע בפרנסת המשפחה.",גזר דין
17,SH-18-11-55830-496,לאחר שחרורו השתלב בעבודות מזדמנות.,גזר דין
18,SH-18-11-55830-496,"הנאשם נחשף לראשונה לסם הקנאבוס בגיל 20, כאשר שנתיים לפני ביצוע העבירות חלה החרפה בדפוסי צריכת הסם.",גזר דין
19,SH-18-11-55830-496,דגימת שתן שמסר נמצאה נקיה מסמים.,גזר דין
20,SH-18-11-55830-496,"בעברו של הנאשם 3 הרשעות קודמות בגין ביצוע עבירות רכוש ואלימות, בין השנים 2010-2006, בגינן ריצה שני עונשי מאסר בעבודות שרות.",גזר דין
21,SH-18-11-55830-496,"בהתייחסותו לעבירות דנן טען שאכן החזיק את הסמים כמיוחס לו, אך החזיק בהם לשימושו העצמי בלבד, וזאת בתקופה בה השתמש בסמים באופן אינטנסיבי.",גזר דין
22,SH-18-11-55830-496,"שרות המבחן התרשם שהנאשם מודה בעובדות כתב האישום המתוקן, חש חרטה, מזהה את הפסול ומכיר בהשלכות האישיות והחברתיות, אך אינו נוטל אחריות על סוג העבירות (החזקת סם שלא לצריכה עצמית).",גזר דין
23,SH-18-11-55830-496,"שרות המבחן העריך את רמת הסיכון הנשקפת מהנאשם ולקח בחשבון קושי בהפעלת שיקול דעת הולם, נטיה להעדפת קיצורי דרך וקושי להירתע מסנקציות עונשיות שננקטו כלפיו בעבר.",גזר דין
24,SH-18-11-55830-496,"עוד לקח שרות המבחן בחשבון את הקושי לתפקד במסגרות באופן סגלתני ויציב, נטיה לטשטש אורחות חייו וקשיים חברתיים.",גזר דין
25,SH-18-11-55830-496,"יחד עם זאת, שרות המבחן ציין היעדר אינדיקציות לשימוש עכשווי בסמים ונכונות לשתף פעולה באמצעות השתלבות בתהליך טיפולי ארוך טווח.",גזר דין
26,SH-18-11-55830-496,"ללא התערבות טיפולית כאמור, ציין שרות המבחן שהתרשם מרמת סיכון להישנות התנהגות עוברת חוק בעתיד.",גזר דין
27,SH-18-11-55830-496,הומלץ לדחות את הדיון למשך 3 חודשים.,גזר דין
28,SH-18-11-55830-496,"בתסקיר משלים מיום 11.4.21 דווח שהנאשם השתלב בהליך טיפולי החל מחודש פברואר 2021, הופיע למפגשי הקבוצה באופן עקבי ורציף, לקח חלק פעיל במפגשים וגילה מעורבות בתהליך הקבוצתי.",גזר דין
29,SH-18-11-55830-496,"כמו כן, החל עורך התבוננות פנימית בחלקי אישיותו השונים ובדפוסי התנהגותו אשר עמדו ברקע לביצוע העבירות.",גזר דין
30,SH-18-11-55830-496,הנאשם הביע נכונות להשתלב בתהליך טיפולי אינטנסיבי וארוך טווח בשרות המבחן.,גזר דין
31,SH-18-11-55830-496,דגימות שתן שמסר העידו על נקיון מסמים.,גזר דין
32,SH-18-11-55830-496,"שרות המבחן המליץ על הטלת צו מבחן למשך 18 חודשים במהלכם ימשיך הנאשם את הטיפול בו החל, לצד הטלת עונש מאסר בדרך של עבודות שרות.",גזר דין
33,SH-18-11-55830-496,"בתסקיר משלים מיום 6.7.21, אשר הוזמן על ידי לאחר שנשמעו הטיעונים לעונש ביום 19.4.21, נאמר שהנאשם המשיך למסור דגימות שתן נקיות מסמים, עבר ראיון קבלה לקבוצת ""דפוסים מכשילים"" בשרות המבחן, נמצא מתאים לטיפול אשר יתחיל בעוד כחודש.",גזר דין
34,SH-18-11-55830-496,שרות המבחן שב על המלצתו להטיל על הנאשם צו מבחן למשך 18 חודשים לצד עונש מאסר בפועל שירוצה בעבודות שרות.,גזר דין
35,SH-18-11-55830-496,מחוות דעת הממונה על עבודות השרות מיום 31.12.20 עלה שהנאשם כשיר לרצות עונש מאסר בפועל בדרך של עבודות שרות.,גזר דין
36,SH-18-11-55830-496,"ב""כ המאשימה הפנתה לערכים החברתיים המוגנים בביצוע העבירות; הפנתה לעובדה שהסמים היו מחולקים למנות והימצאותם ברכב מעידה על עצמה; טענה שהנאשם נעצר בחודש מרץ 2018 כשהוא מחזיק בסמים ברכב (אישום ראשון) וכעבור כ-3 חודשים שב ונעצר כשהוא מחזיק בסמים ברכב (אישום שני); התובעת הפנתה להיעדר נטילת אחריות מלאה, כאשר נטען שהסם הוחזק לצריכה עצמית בלבד, ולסיכון הנשקף מהנאשם אם לא יעבור הליך טיפולי רציני, כשהוא נמצא בתחילת דרכו הטיפולית בלבד; עוד הפנתה לעברו הפלילי של הנאשם הכולל שלוש הרשעות קודמות, לעברו התעבורתי ולהמלצת שרות המבחן להטלת עונש מאסר בעבודות שרות, המלצה שלא בנקל יסטה ממנה בית המשפט.","טיעוני ב""כ הצדדים"
37,SH-18-11-55830-496,"לפיכך, עתרה התובעת להטיל על הנאשם 9 חודשי מאסר לריצוי בעבודות שרות, לצד מאסר על תנאי וקנס.","טיעוני ב""כ הצדדים"
38,SH-18-11-55830-496,"כמו כן, ביקשה להכריז על הנאשם סוחר סמים ולחלט את סכום הכסף שנתפס עליו בעת מעצרו.","טיעוני ב""כ הצדדים"
39,SH-18-11-55830-496,"ב""כ המאשימה הפנתה לפסיקה.","טיעוני ב""כ הצדדים"
40,SH-18-11-55830-496,"ב""כ הנאשם טען שחרף קשיים ראייתיים בחר הנאשם להודות בכתב האישום המתוקן ולצאת לדרך שיקומית חדשה.","טיעוני ב""כ הצדדים"
41,SH-18-11-55830-496,הסניגור הפנה לתסקירי שרות המבחן החיוביים המעידים על נקיון מסמים ועל שיתוף פעולה בהליך הטיפולי.,"טיעוני ב""כ הצדדים"
42,SH-18-11-55830-496,"לשאלת בית המשפט השיב ב""כ הנאשם שהוא נוטל אחריות על ביצוע העבירות, מודה שהחזיק בסמים שלא כדין, אך לא התעמק ב""ניואנסים המשפטיים"" ועל כן, בדבריו לשרות המבחן התכוון שלא היתה לו כוונה לסחר או להעברת הסם לאחרים (עמ' 16, ש' 29).","טיעוני ב""כ הצדדים"
43,SH-18-11-55830-496,"ב""כ הנאשם הפנה לעברו הפלילי הישן של הנאשם, לעובדה שלא הסתבך בעבר בעבירות סמים ושלא ריצה מעולם עונשי מאסר בפועל.","טיעוני ב""כ הצדדים"
44,SH-18-11-55830-496,"נטען שהנאשם עובד באופן קבוע במחסן ""לוראל"" (תלוש משכורת – נע/1) וכי אשתו פוטרה לאחרונה בעיצומו של משבר הקורונה ופרנסתה ופרנסת בתו הפעוטה נשענת על הנאשם (פלט עו""ש – נע/2).","טיעוני ב""כ הצדדים"
45,SH-18-11-55830-496,"בנסיבות אלה, ועל מנת שלא לגדוע את ההליך הטיפולי בו החל הנאשם ולא להוציאו ממעגל העבודה, התבקש בית המשפט להורות לשרות המבחן להכין עבורו צו של""צ.","טיעוני ב""כ הצדדים"
46,SH-18-11-55830-496,"בפתח הדברים, משלא הוצג על ידי ב""כ הנאשם טיעון נגדי; משהורשע הנאשם בשתי עבירות של החזקת סם שלא לצריכה עצמית, עבירות אשר מוגדרות כעבירות של ""עסקת סמים"" (סעיף 1 לפקודת הסמים המסוכנים); נוכח נסיבות החזקת הסמים (ברכב; באישון ליל; במקומות מוסתרים; כאשר הסמים מחולקים, בשתי ההזדמנויות, לכ-23 שקיות; וכשהנאשם מחזיק בסכום כסף של 6,400 ₪ במזומן, כשלשרות המבחן סיפר שהחזיק בסם לצריכתו העצמית בלבד), שוכנעתי שהנאשם אמור היה להפיק רווח מאותם סמים ושנראה שסכום הכסף הגדול, יחסית, שהחזיק, במזומן, הופק כתוצאה מביצוע עבירות סמים ועל כן, מצאתי להכריז על הנאשם סוחר סמים, בהתאם לסעיף 36 לפקודת הסמים המסוכנים.",דיון והכרעה
47,SH-18-11-55830-496,"על נגע עבירות הסמים, כמו גם על הנזקים הישירים והעקיפים שהם גורמים, אין צורך להכביר מילים.",דיון והכרעה
48,SH-18-11-55830-496,"הערכים החברתיים המוגנים בעבירות אותן ביצע הנאשם הם שמירה על שלומו ובריאותו של הציבור, מניעת התמכרות לסם, התמכרות שמביאה עמה תופעות חברתיות שליליות, כמו ביצוע עבירות רכוש לצורך מימון הסם, הגעת הסם לידי קטינים וצריכת סם על ידי קטינים ונזקים בריאותיים ונפשיים הנגרמים כתוצאה מהשימוש בסם.",דיון והכרעה
49,SH-18-11-55830-496,"מכאן מדיניות הענישה הקוראת, ככלל, להטיל עונשי מאסר בפועל על מבצעי עבירות הסמים.",דיון והכרעה
50,SH-18-11-55830-496,"במקרה שלפניי הנאשם נתפס בשתי הזדמנויות – כאשר לאחר הפעם הראשונה הוא שוחרר ושב לסורו – כשהוא מחזיק בכמויות בלתי מבוטלות של סם מסוכן מסוג קנאבוס, מוחבא ומוסלק ברכב ומחולק לשקיות – 11 שקיות סם במשקל של כ-53 גרם; ו-15 שקיות במשקל של כ-55 גרם ובסך הכל 26 שקיות סם המכילות כ-108 גרם של סם מסוכן מסוג קנאבוס.",דיון והכרעה
51,SH-18-11-55830-496,בהתחשב בעובדה שכמות הסם המוגדרת בפקודת הסמים לצריכה עצמית עומדת על 5 גרם בלבד – אין ספק שמדובר בסם בכמות גדולה.,דיון והכרעה
52,SH-18-11-55830-496,"ומכאן, שמידת הפגיעה בערכים החברתיים המוגנים אף היא אינה נמוכה.",דיון והכרעה
53,SH-18-11-55830-496,"מנגד, אין להתעלם מהעובדה שמדובר בסם שאינו מוגדר בפסיקה כסם ""קשה"" ושהנאשם הורשע בעבירה של החזקת סם שלא לצריכה עצמית ולא בעבירה של סחר בסם, אם כי אין ספק שהוא מהווה חוליה בשרשרת הפצת הסם.",דיון והכרעה
54,SH-18-11-55830-496,"נוכח מידת הפגיעה בערכים החברתיים המוגנים; מדיניות הענישה הנוהגת; נסיבות ביצוע העבירה; כמות הסם; סוגו; העובדה שהיה מחולק לשקיות ומוסלק בתוך הרכב; והעובדה שמדובר בשתי הזדמנויות – אני קובע שמתחם העונש ההולם לשני האישומים נע בין מספר חודשי מאסר לריצוי בעבודות שרות ל-10 חודשי מאסר בפועל, לצד רכיבי ענישה נלווים.",דיון והכרעה
55,SH-18-11-55830-496,"באשר לנסיבות שאינן קשורות לביצוע העבירות, לקחתי בחשבון את אלה:",דיון והכרעה
56,SH-18-11-55830-496,עבר פלילי – לנאשם שלוש הרשעות קודמות מן השנים 2010-2006 בעבירות רכוש ואלימות בגינן ריצה עונשי מאסר בפועל בעבודות שרות.,דיון והכרעה
57,SH-18-11-55830-496,"מנגד, אין לנאשם הרשעות בעבירות מתחום הסמים והוא לא ריצה עונשי מאסר מאחורי סורג ובריח, כשהרשעתו האחרונה היא משנת 2013, דהיינו מלפני כ-8 שנים.",דיון והכרעה
58,SH-18-11-55830-496,"הנאשם כבן 36, נשוי ואב לילדים קטנים, מפרנס יחיד כשאשתו נפלטה ממעגל העבודה בעיצומו של משבר הקורונה.",דיון והכרעה
59,SH-18-11-55830-496,חלוף הזמן – מאז ביצוע העבירות חלפו כ-3.5 שנים והנאשם לא שב להסתבך בביצוע עבירות נוספות.,דיון והכרעה
60,SH-18-11-55830-496,"הנאשם אמנם הודה בעובדות כתב האישום המתוקן ונטל אחריות על החזקת הסם, אך בניגוד להוראת החיקוק המיוחסת לו טען שמדובר בהחזקת סם לצריכתו העצמית בלבד.",דיון והכרעה
61,SH-18-11-55830-496,הנאשם אמנם החל להשתלב בהליך טיפולי.,דיון והכרעה
62,SH-18-11-55830-496,"הוא סיים קבוצה טיפולית בה השתתף בחודשים פברואר- מרץ 2021, שולב בקבוצת ""הכנה לטיפול"" ועתיד להשתתף בקבוצה נוספת שנפתחה לאחרונה.",דיון והכרעה
63,SH-18-11-55830-496,"יחד עם זאת, על פי הערכת שרות המבחן עדיין נשקפת מהנאשם רמת סיכון להישנות התנהגות עבריינית וזו יכול ותופחת עם התקדמות ההליך הטיפולי.",דיון והכרעה
64,SH-18-11-55830-496,"שרות המבחן, שהוא הגורם המקצועי להערכת סיכון, לשילוב בטיפול ולמתן המלצות עונשיות הנוגעות לטיפול ולשיקום, ממליץ להטיל על הנאשם עונש לריצוי בעבודות שרות.",דיון והכרעה
65,SH-18-11-55830-496,"כידוע, לא בנקל יסטה בית המשפט מהמלצות שרות המבחן, אם כי תמיד ההחלטה הסופית נתונה בידו ולשיקול דעתו הבלעדי.",דיון והכרעה
66,SH-18-11-55830-496,"בנסיבות אלה, ראיתי לסטות ממתחם העונש ההולם, וזאת בהתחשב בסיכויי שיקום, ומן הטעם שהטלת עונש מאסר לריצוי בעבודות שרות לתקופה ארוכה מזו שתוטל, תביא, בהכרח, לפגיעה בלתי מידתית בפרנסת הנאשם ובתעסוקתו.",דיון והכרעה
67,SH-18-11-55830-496,"יחד עם זאת, בנסיבות המפורטות לעיל, ובשים לב להמלצת שרות המבחן, לא ראיתי לסטות מן המתחם כך שיוטל על הנאשם צו של""צ בלבד, כעתירת בא-כוחו.",דיון והכרעה
68,SH-18-11-55830-496,"לאור האמור לעיל, אני גוזר על הנאשם את העונשים הבאים:",דיון והכרעה
69,SH-18-11-55830-496,"חודשיים מאסר בפועל שירוצו בדרך של עבודות שרות, וזאת בהסכמת הנאשם, ובהתאם לחוות דעת הממונה על עבודות השרות מיום 31.12.20.",דיון והכרעה
70,SH-18-11-55830-496,"הנאשם יבצע את עבודות השרות 5 ימים בשבוע, על פי טווח השעות המתאפשר על פי חוק העונשין, בעיריית חדרה, הלל יפה 4 חדרה או בכל מקום אחר עליו יורה הממונה על עבודות.",דיון והכרעה
71,SH-18-11-55830-496,"הנאשם יתייצב לתחילת ריצוי עונשו ביום 29.11.21 בשעה 08:00 במפקדת מחוז צפון, יחידת עבודות שרות, רח' הציונות 14 טבריה.",דיון והכרעה
72,SH-18-11-55830-496,6 חודשי מאסר על תנאי למשך 3 שנים מהיום והתנאי שלא יעבור כל עבירת סמים מסוג פשע.,דיון והכרעה
73,SH-18-11-55830-496,3 חודשי מאסר על תנאי למשך 3 שנים מהיום והתנאי שלא יעבור כל עבירת סמים מסוג עוון.,דיון והכרעה
74,SH-18-11-55830-496,"אני מורה על חילוט סכום הכסף שנתפס בחזקת הנאשם בסך 6,400 ₪ לטובת אוצר המדינה (קרן החילוט לפי פקודת הסמים המסוכנים).",דיון והכרעה
75,SH-18-11-55830-496,"אני מעמיד את הנאשם בצו מבחן למשך 18 חודשים מהיום, וזאת כהמלצת שרות המבחן ובהסכמתו.",דיון והכרעה
76,SH-18-11-55830-496,"מובהר לנאשם שעליו לשתף פעולה עם שרות המבחן ולהישמע להוראותיו, שאם יפר את צו המבחן יהא מוסמך בית המשפט לשוב ולגזור את דינו מחדש.",דיון והכרעה
77,SH-18-11-55830-496,מוצגים – סמים – להשמדה.,דיון והכרעה
78,SH-18-11-55830-496,זכות ערעור לבית המשפט המחוזי מרכז בתוך 45 יום.,דיון והכרעה
79,SH-18-11-55830-496,5129371המזכירות תעביר עותק מגזר הדין לממונה על עבודות השרות.,דיון והכרעה
80,SH-18-11-55830-496,"ניתן היום, י""ג תשרי תשפ""ב, 19 ספטמבר 2021, בנוכחות ב""כ המאשימה, עו""ד אורית מנצ'יקובסקי, הנאשם ובא-כוחו.",דיון והכרעה
