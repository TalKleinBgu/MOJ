,verdict,text,part
0,ME-18-05-35986-417,"באסל שחתות (עציר) ת""ז xxxxxxxxx",הנאשם
1,ME-18-05-35986-417,"חוק העונשין, תשל""ז-1977: סע'  40ב', 40ט, 402(א), 40יא'",הנאשם
2,ME-18-05-35986-417,"פקודת הסמים המסוכנים [נוסח חדש], תשל""ג-1973: סע'  7.א., 7.ג",הנאשם
3,ME-18-05-35986-417,"הנאשם הודה בעובדות כתב אישום שתוקן ביום 8.1.2019 לאחר שמיעת המתלונן במסגרת הסדר טיעון שלא כלל הסכמה לעונש (וכלל הסכמות דיוניות שיפורטו בהמשך) והורשע בהתאם בעבירת שוד לפי סעיף 402(א) לחוק העונשין, תשל""ז-1977 (להלן-החוק) ובעבירת החזקת סם מסוכן לצריכה עצמית לפי סעיף 7(א) + 7(ג) סיפא לפקודת הסמים המסוכנים (נוסח חדש), תשל""ג-1973 (להלן – פקודת הסמים המסוכנים).",גזר דין
4,ME-18-05-35986-417,"על פי עובדות כתב האישום המתוקן (סומן א), בתאריך 9.5.18 , בסמוך לשעה 03:15  הגיע הנאשם ברכב מאזדה (להלן- הרכב) לתחנת הדלק סונול ""אחים סמאר בע""מ"" בטמרה (להלן- תחנת הדלק).",גזר דין
5,ME-18-05-35986-417,"הנאשם פנה לעובד תחנת הדלק, מאיסרה חג'אזי (להלן- המתלונן) עמו יש לו היכרות מוקדמת, וביקש ממנו 200 ש""ח.",גזר דין
6,ME-18-05-35986-417,המתלונן סירב לבקשתו.,גזר דין
7,ME-18-05-35986-417,"בתגובה, ניגש הנאשם לרכבו, הוציא מהרכב בקבוק בירה מזכוכית, וחזר לכיוונו של המתלונן כשהוא מרים את בקבוק הזכוכית לכיוונו בתנועה מאיימת.",גזר דין
8,ME-18-05-35986-417,"מיד לאחר מכן, החל הנאשם לדחוף את המתלונן תוך שליחת ידיים לכיוון כיס מכנסיו האחורי במטרה לגנוב כסף אשר המתלונן החזיק בכיסו במסגרת עבודתו, והמתלונן ניסה להדפו.",גזר דין
9,ME-18-05-35986-417,"הנאשם תפס את ידו של המתלונן, לפת את גופו, ובאמצעות ידו הימנית נטל מכיסו האחורי במכנסיו של הנאשם כסף מזומן בסך 935 ש""ח (להלן- הכסף) לאחר מכן עזב הנאשם את תחנת הדלק באמצעות הרכב.",גזר דין
10,ME-18-05-35986-417,"כשעה לערך לאחר ביצוע השוד, נעצר הנאשם בביתו כשהוא מחזיק על גופו כדור סם מסוג קוקאין במשקל 0.4116 גרם נטו .",גזר דין
11,ME-18-05-35986-417,"הנאשם טען לנסיבות שונות מהמתואר בכתב האישום המקורי והבהיר בתגובתו לכתב האישום מיום 20.12.2018 כי הגיע לתחנת הדלק כדי לפגוש במתלונן-קרוב משפחתו ובן שכונתו, ביקש ממנו 200 ₪, נישק את ידו והתחנן לקבל ממנו את הכסף, המתלונן נענה לבקשתו ואמר לו כי יתן לו את הכסף שנמצא ברכב שלו.",גזר דין
12,ME-18-05-35986-417,"הנאשם  לא המתין דחף את המתלונן ולקח מכיסו את הכסף, בעקבות תגובתו לכתב האישום נקבע התיק לשמיעת המתלונן.",גזר דין
13,ME-18-05-35986-417,בישיבת ההוכחות מיום 8.1.2019 העיד המתלונן ומסר גרסה דומה מאוד לתגובת  הנאשם לכתב האישום.,גזר דין
14,ME-18-05-35986-417,"בתום עדות המתלונן הגיעו הצדדים להסדר טיעון, כתב האישום תוקן בשנית והוסכם בין הצדדים כי ניתן יהיה להסתמך בטיעונים ובגזר הדין על עדות המתלונן.",גזר דין
15,ME-18-05-35986-417,הנאשם ביקש 200 ₪.,גזר דין
16,ME-18-05-35986-417,"בשלב זה הלך המתלונן לתדלק רכב אחר, הנאשם המתין ברכבו ולא הפריע לעבודתו.",גזר דין
17,ME-18-05-35986-417,כשראה המתלונן כי הנאשם זקוק מאוד לעזרה כספית הוא הציע מרצונו כי ייתן לו סכום של  170 ₪ שנמצא ברכבו.,גזר דין
18,ME-18-05-35986-417,"בשלב זה הנאשם הלך לרכבו לקח בקבוק זכוכית ריק והתחיל לדחוף את המתלונן, ובזמן הדחיפה הנאשם לקח מכיסו של המתלונן סכום במזומן בסך של 920 ש""ח  או 900 ₪ כספי תחנת הדלק וברח.",גזר דין
19,ME-18-05-35986-417,המתלונן הבהיר כי אינו כועס על הנאשם ולא מפחד ממנו.,גזר דין
20,ME-18-05-35986-417,"ב""כ המאשימה הגיש את גיליון ההרשעות הקודמות של הנאשם (ט/1) המונה חמישה רישומים קודמים בעבירות רכוש, סמים ואלימות.",גזר דין
21,ME-18-05-35986-417,כל העבירות המפורטות בגיליון ההרשעות בוצעו לפני למעלה מ-10 שנים (בשנים 2002- 2007).,גזר דין
22,ME-18-05-35986-417,"בנוסף הוגש גיליון ההרשעות הקודמות של הנאשם בתחום התעבורה (ט/2) המונה חמישה רישומים קודמים, בעבירות תעבורה מסוגים שונים, הרישום האחרון בגיליון הוא על עבירה משנת 2009.",גזר דין
23,ME-18-05-35986-417,"ב""כ המאשימה בטיעוניו בכתב (ט/1) ביקש להעמיד את מתחם העונש ההולם לכלל העבירות שביצע הנאשם בין 18 ל-36 חודשי מאסר בפועל בצירוף מאסר על תנאי משמעותי, פיצוי למתלונן, קנס ופסילת רישיון הנהיגה שלו.",גזר דין
24,ME-18-05-35986-417,עוד ביקש לקבוע את עונשו של הנאשם במחצית הראשונה של המתחם נוכח נסיבותיו האישיות של הנאשם והעובדה כי דרש תחילה את הכסף וכי השוד בוצע על רקע התמכרותו לסמים.,גזר דין
25,ME-18-05-35986-417,"ב""כ המאשימה הדגיש את חומרת עבירת השוד, אשר לא בכדי נקבע לה עונש מרבי של     14 שנות מאסר בפועל וכן את עבירת החזקת סם מסוכן לצריכה עצמית שעונש המרבי שנקבע לה הוא 3 שנות מאסר בפועל.",גזר דין
26,ME-18-05-35986-417,"עוד הדגיש כי השוד נעשה נגד נותן שירות ציבורי, בשעת לילה מאוחרת, כאשר נותן השירות ניצב לבד מול הסכנה שיצר הנאשם ללא הגנה ובמעשיו גרם הנאשם למתלונן להרגיש בחוסר ביטחון.",גזר דין
27,ME-18-05-35986-417,"בהקשר זה ציטט ב""כ המאשימה מספר פסקי דין העוסקים בהגנה שעל בית המשפט לתת למתדלקים מעצם תפקידם והפנה לפסקי דין נוספים, לרלוונטיים, אתייחס בפרק הבא.",גזר דין
28,ME-18-05-35986-417,הסנגורית ביקשה שלא למצות את הדין עם הנאשם ולהסתפק בענישה של מספר בודד של חודשים כענישה הולמת ועל כן ביקשה להסתפק בתקופת מעצרו כענישה מתאימה.,גזר דין
29,ME-18-05-35986-417,לתמיכה בטענותיה הפנתה לשני פסקי דין של בתי משפט מחוזיים.,גזר דין
30,ME-18-05-35986-417,"הסנגורית הדגישה כי הודאתו של הנאשם הייתה רק לאחר שהוסכם כי תוכל להסתמך בטיעוניה גם על עדות המתלונן וחזרה בפירוט על תיאור עדותו שהובאה לעיל והוסיפה כי מעשי הנאשם לא פגעו במתלונן, הוא לא נזקק לטיפול רפואי, וכי המתלונן אישר כי אינו כועס על הנאשם ולא מפחד ממנו.",גזר דין
31,ME-18-05-35986-417,"לטענתה, הנאשם לא ביצע את המעשה כדי להשיג רווח כספי, כל שביקש הוא 200 ש""ח  על מנת לקנות סמים, אין תכנון למעשה, הנאשם פנה באופן ספציפי למתלונן אתו קיימת לו היכרות מוקדמת.",גזר דין
32,ME-18-05-35986-417,"לא נגרם למתלונן נזק פיזי או נפשי, והאלימות בה נקט הנאשם היא ברף התחתון.",גזר דין
33,ME-18-05-35986-417,"עוד הדגישה כי הנאשם הוא בן 35,  גרוש ואב לשני ילדים קטינים שהיה בעבר מכור לסמים, עבר לפני מספר שנים גמילה אולם חזר להשתמש בסמים בעת מצוקותיו, כפי שקרה במקרה זה, לאחר שאשתו עזבה את ביתם יחד עם ילדיהם והם התגרשו.",גזר דין
34,ME-18-05-35986-417,"עוד טענה, כי הנאשם שיתף פעולה עם רשויות החוק, הודה במעשה, חש בושה והביע רצון לפצות את המתלונן ואת בעל התחנה.",גזר דין
35,ME-18-05-35986-417,"בנוסף הדגישה כי חרף העובדה כי יש לחובתו של הנאשם הרשעות קודמות, האחרונה שבהן היא משנת 2008.",גזר דין
36,ME-18-05-35986-417,"בנוסף טענה, כי הסעיף בו הועמד לדין הנאשם הוא חמור מהסעיף עליו יכלה למאשימה להעמידו לדין, וכי נסיבות ביצוע העבירה מתאימות גם לעבירה של דרישת נכס באיומים תוך הפעלת כוח או סעיף של תקיפה לשם גניבה, אשר על סעיפים אלה העונשים נמוכים יותר.",גזר דין
37,ME-18-05-35986-417,"לעניין הפסיקה אשר הוגשה על ידי המאשימה טענה כי פסיקה הנוגעת לשוד מתדלקים לא רלבנטית, כי כאן לא מדובר על כניסה בכוח לתחנת דלק, או הסתרת הפנים ושימוש בנשק תוך גרימת נזק, אלא בנסיבות אחרות לחלוטין.",גזר דין
38,ME-18-05-35986-417,"לבסוף ביקשה שלא לפסול את רישיון הנהיגה של הנאשם  ולהסתפק בפסילה על תנאי משום שהנאשם משתמש ברישיון הנהיגה לצרכי עבודותיו המזדמנות, עליהן הוא מצליח לשמור בקושי רב אך הן עוזרות לו לשרוד בחייו ולשלם מזונות.",גזר דין
39,ME-18-05-35986-417,בתום דברי הסנגורית הביע הנאשם צער על מעשיו וביקש לא לפגוע ברישיון הנהיגה שלו המשמש לפרנסתו.,גזר דין
40,ME-18-05-35986-417,הנאשם  הורשע על פי הודאתו בעובדות כתב אישום  מתוקן.,גזר דין
41,ME-18-05-35986-417,"במקרה זה חל תיקון 113 לחוק שקבע כי ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק).",גזר דין
42,ME-18-05-35986-417,"הנאשם הגיע לתחנת הדלק ורצה להיעזר במתלונן, קרוב משפחתו ושכנו בדרך של קבלת 200 ₪ לרכישת מנת סם בדחיפות.",גזר דין
44,ME-18-05-35986-417,"בשלב זה הנאשם הלך לרכבו לקח בקבוק זכוכית ריק והתחיל לדחוף את המתלונן, ובזמן הדחיפה הנאשם לקח מכיסו של המתלונן סכום במזומן בסך של כ-900 ₪.",גזר דין
45,ME-18-05-35986-417,כשעה לאחר מכן נעצר הנאשם בביתו כשהוא מחזיק על גופו כדור של סם מסוכן מסוג קוקאין במשקל 0.4116 גרם נטו.,גזר דין
46,ME-18-05-35986-417,"במעשיו פגע הנאשם פגיעה קלה בערכים חברתיים מוגנים של שלמות גופו ונפשו של המתלונן, תחושת הביטחון האישי של כלל הציבור וקניינו של בעל תחנת הדלק.",גזר דין
47,ME-18-05-35986-417,"אשר למדיניות הענישה הנהוגה,  מנעד הענישה בעבירות השוד הוא רחב מאוד, בין השאר בהתחשב במיהות הקרבן, שעת העבירה והאמצעי בו עשה שימוש הנאשם.",גזר דין
48,ME-18-05-35986-417,"ולכן חשוב להגדיר את הנסיבות הרלבנטיות למקרה זה (סעיף 40ט לחוק) ולבחון בהתאם את פסקי הדין, הנאשם פעל ללא תכנון מוקדם, ללא כלי נשק והאלימות שהופעלה הייתה על הרף הנמוך ביותר.",גזר דין
49,ME-18-05-35986-417,"במקרה זה פגש הנאשם במתלונן קרוב משפחתו ושכנו ללא כוונה לבצע עבירה פלילית אלא מתוך צפייה לקבל עזרה כספית לרכישת מנת סם (הבקשה הייתה לקבל 200 ₪),  ההחלטה לשדוד את כספו של המתלונן שהוחזק בכיס מכנסיו, הייתה החלטה ספונטאנית, בשל הלחץ הנפשי בו היה הנאשם או כדברי המתלונן הנאשם היה במצב של ""קריז"" והוא נזקק לסם באופן מידי.",גזר דין
50,ME-18-05-35986-417,לנוכח נסיבות אלו  המתלונן רצה לתת לנאשם מרצונו הטוב 170 ₪ אלא שלנאשם לא הייתה סבלנות להמתין ואז יצא מרכבו עם בקבוק בירה ריק.,גזר דין
51,ME-18-05-35986-417,למתלונן לא נגרם נזק פיזי כלשהוא.,גזר דין
52,ME-18-05-35986-417,הנאשם שדד כ-900 ₪ מכספי בעל התחנה.,גזר דין
53,ME-18-05-35986-417,"מקובלת עליי עמדת הסנגורית ואני קובע כי לזירת האירוע-תחנת דלק או לשעת האירוע 03:15 לפנות בוקר, לא הייתה כל משמעות.",גזר דין
54,ME-18-05-35986-417,הנאשם לא בא בהיחבא ולא ניסה לנצל את החשכה או את פגיעותו של המתלונן כדי לבצע את מעשיו.,גזר דין
55,ME-18-05-35986-417,הוא הגיע כדי לבקש עזרה בשעת לילה מאוחרת כי זו השעה בה חש צורך ברכישת סם.,גזר דין
56,ME-18-05-35986-417,הוא הגיע למתלונן אותו הוא מכיר היטב ולא במקרה הנאשם נעצר תוך שעה ממועד ביצוע העבירה ולכן פסקי דין הדנים בשוד מתדלקים בתחנות דלק אינם תואמים את נסיבות ביצוע העבירה במקרה זה.,גזר דין
57,ME-18-05-35986-417,"ב""כ הצדדים צירפו ופירטו שורה ארוכה של פסקי דין לתמיכה בענישה שביקשו, לטעמי הם לא תואמים את נסיבות המקרה שלפניי ולכן אפנה לפסקי דין אחרים של בית המשפט העליון.",גזר דין
58,ME-18-05-35986-417,"לעניין הסיבות שהביאו את הנאשם לבצע את העבירות, המתלונן העיד כי הנאשם היה נראה לו במצב לא טוב, במצב של ""קריז"" ולכן ניתן להסיק כי הצורך המידי בסמים הוא אשר הביא את הנאשם לבצע את מעשיו, כאשר רצון זה של הנאשם היה כה חזק, שהוא לא הסכים לחכות למתלונן עד אשר יביא לו את הכסף שלו שנמצא במכוניתו.",גזר דין
59,ME-18-05-35986-417,"בעת קביעת גבולות המתחם אקח בחשבון את  העובדה כי מדובר בשוד ספונטאני שלא כלל שימוש באמצעי מיוחד שהוכן לצורך השוד מבעוד מועד אלא הנאשם החזיק בבקבוק זכוכית ריק, את רמת האלימות המעטה שהופעלה, וכי מעשיו בוצעו על רקע  מצוקה נפשית שנגרמה ככל הנראה משימוש של הנאשם בסמים מסוכנים (טענה זו אמנם לא הוכחה במסמכים רפואיים ולא הופיעה בעובדות כתב האישום המתוקן, אך ניתן ללמוד על מצבו זה של הנאשם מעדות המתלונן, עליה לפי ההסכמות הדיוניות בין הצדדים ניתן להסתמך).",גזר דין
60,ME-18-05-35986-417,בנוסף יש לזכור כי בנוסף לעבירת השוד הורשע הנאשם גם בעבירה של החזקת סם מסוכן לצריכה עצמית.,גזר דין
61,ME-18-05-35986-417,"בהתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה אני קובע כי העונש ההולם במקרה זה הוא מאסר בפועל במתחם שבין 6  ל- 28 חודשי מאסר בפועל.",גזר דין
62,ME-18-05-35986-417,לא עומדת שאלת שיקום על הפרק ועל כן העונש יהיה בתוך מתחם הענישה שקבעתי.,גזר דין
63,ME-18-05-35986-417,בהתחשב בזמן הרב שחלף ממועד ביצוע העבירות שביצע הנאשם בעבר לא אתן משקל משמעותי לעברו הפלילי.,גזר דין
64,ME-18-05-35986-417,"אשר לנסיבות שאינן קשורות בביצוע העבירה (סעיף 40יא' לחוק), לנאשם נסיבות חיים קשות  כמתואר על ידי הסנגורית.",גזר דין
65,ME-18-05-35986-417,"הנאשם בן ה-35 גרוש ואב לשני ילדים, חזר לאחרונה להשתמש בסמים מהם נגמל בעבר, בשל מצוקה משפחתית בה הוא שרוי, כאשר אין התנהגות זו מאפיינת את אורחותיו ומעיד על כך גיליון ההרשעות הקודמות שהעבירה האחרונה על פיו, עבירת החזקת סמים בוצעה ביום 6.5.2007, לפני יותר מ-11 שנים.",גזר דין
66,ME-18-05-35986-417,"בנוסף עומדת לזכות הנאשם לקיחת האחריות, ההודאה והחיסכון בזמן השיפוטי וזאת לאחר שהמתלונן בעדותו אישר נסיבות ביצוע העבירה כגרסת הנאשם.",גזר דין
67,ME-18-05-35986-417,כבר בתחילת ההליך ניתן היה להבין כי הנאשם מתחרט על מעשיו והוא מבקש לפצות את המתלונן ובעל התחנה.,גזר דין
68,ME-18-05-35986-417,רכבו של הנאשם לא שימש כאמצעי לביצוע העבירות ולכן לא אטיל על הנאשם עונש של פסילה מלנהוג.,גזר דין
69,ME-18-05-35986-417,לאור האמור לעיל אני דן את הנאשם לעונשים הבאים:,גזר דין
70,ME-18-05-35986-417,10 חודשי מאסר בפועל בניכוי תקופת מעצרו החל מיום 9.5.2018.,גזר דין
71,ME-18-05-35986-417,7 חודשי מאסר על תנאי.,גזר דין
72,ME-18-05-35986-417,הנאשם לא ישא את עונש המאסר על  תנאי אלא אם יעבור תוך שלוש שנים עבירת אלימות מסוג פשע ויורשע בשל עבירה כזאת תוך תקופת התנאי או לאחריה.,גזר דין
73,ME-18-05-35986-417,3 חודשי מאסר על תנאי.,גזר דין
74,ME-18-05-35986-417,הנאשם לא ישא את עונש המאסר על  תנאי אלא אם יעבור תוך שלוש שנים עבירת רכוש ויורשע בשל עבירה כזאת תוך תקופת התנאי או לאחריה.,גזר דין
75,ME-18-05-35986-417,"3 חודשי מאסר על תנאי, הנאשם לא ישא את עונש המאסר על  תנאי אלא אם יעבור תוך שנתיים עבירה לפי סעיף 7(א) + 7(ג) סיפא לפקודת הסמים המסוכנים (נוסח חדש), תשל""ג-1973.",גזר דין
76,ME-18-05-35986-417,"אני מחייב את הנאשם לשלם לבעל תחנת דלק סונול ""אחים סמאר"", פיצוי בשיעור של     900  ש""ח.",גזר דין
77,ME-18-05-35986-417,הפיצוי ישולם עד לא יאוחר מיום 9.6.2019.,גזר דין
78,ME-18-05-35986-417,המאשימה תמסור למזכירות בית המשפט את הפרטים הדרושים לצורך ביצוע התשלום שכן לא ידועה זהותו של הבעלים.,גזר דין
79,ME-18-05-35986-417,"נוכח העובדה כי למתלונן לא נגרם נזק מוגדר והוא סלח לנאשם, לא אפסוק פיצוי לזכותו.",גזר דין
80,ME-18-05-35986-417,זכות ערעור לבית המשפט העליון תוך 45 יום.,גזר דין
81,ME-18-05-35986-417,"5129371ניתן היום,  כ""א שבט תשע""ט, 27 ינואר 2019, בנוכחות ב""כ המאשימה עו""ד וייסהוף,  הסנגורית עו""ד לירון מלכה והנאשם באמצעות שב""ס.",גזר דין
