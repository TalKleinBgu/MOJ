,verdict,text,part
0,ME-21-12-60429-844,לפני:                                        כבוד השופט אינאס סלאמה,בית המשפט המחוזי בחיפה
2,ME-21-12-60429-844,"ע""י פרקליטות מחוז חיפה",מדינת ישראל
4,ME-21-12-60429-844,"ע""י ב""כ עוה""ד ענאן עליאן","ראשד קבלאן ת""ז  xxxxxxxxxx"
6,ME-21-12-60429-844,"חוק העונשין, תשל""ז-1977: סע'  144(א), 144(ב), 40יא","ראשד קבלאן ת""ז  xxxxxxxxxx"
7,ME-21-12-60429-844,"הנאשם שלפני הורשע, על פי הודאתו בעובדות כתב האישום, בביצוע עבירות בנשק (החזקה והובלה) - עבירה לפי סעיפים 144(א) רישא + סיפא, וכן 144(ב) רישא + סיפא, לחוק העונשין, התשל""ז-1977 (להלן: ""החוק"").",גזר דין
8,ME-21-12-60429-844,"על פי עובדות כתב האישום, שעיקרן יפורט להלן, בתאריך 20.11.2020, בשעה 01:51 או בסמוך לכך, הנאשם ושריף קבלאן נסעו ברכב מסוג איסוזו שבשימושו של האחרון, בכביש חקלאי המחבר בין בית ג'ן לחורפיש.",גזר דין
9,ME-21-12-60429-844,"במהלך הנסיעה, הנאשם החזיק והוביל ברכב, בלא רשות על פי דין, חפץ דמוי רובה צייד מאולתר בקוטר 12 גייג' שהינו כלי שסוגל לירות כדור שבכוחו להמית אדם (להלן: ""רובה הצייד"" או ""הנשק"").",גזר דין
10,ME-21-12-60429-844,"כמו כן, החזיק והוביל הנאשם 5 כדורים לרובה אשר היו מוצמדים לקת של רובה הצייד, שהינם תחמושת לנשק.",גזר דין
11,ME-21-12-60429-844,"על פי החלטתי, נערך תסקיר שירות המבחן על אודות הנאשם.",גזר דין
12,ME-21-12-60429-844,בתסקיר מיום 10.2.2023 סקר שירות המבחן את רקעו האישי והמשפחתי של הנאשם.,גזר דין
13,ME-21-12-60429-844,"בכלל זה צויין, כי הנאשם בן 28, פרוד ומצוי בהליכי גירושין.",גזר דין
14,ME-21-12-60429-844,"הוא מתגורר בכפר בית ג'ן, ועובד כנהג ומסיע חיילים בחברה השייכת למשרד הביטחון.",גזר דין
15,ME-21-12-60429-844,משפחת מוצאו מונה זוג הורים ושלושה ילדים.,גזר דין
16,ME-21-12-60429-844,הנאשם בעל 12 שנות לימוד עם זכאות לתעודת בגרות.,גזר דין
17,ME-21-12-60429-844,"שירת בצבא כנהג מבצעי, ולאחר מכן בקבע משך מספר חודשים.",גזר דין
18,ME-21-12-60429-844,"בהתייחסו לעבירה מושא ענייננו, כך צוין בתסקיר, הנאשם לא קיבל אחריות למעשיו והביע חרטה מילולית בלבד.",גזר דין
19,ME-21-12-60429-844,הלה טען כי מצא את רובה הצייד בבית סבו אשר ריק מאדם.,גזר דין
20,ME-21-12-60429-844,"לדבריו, הוא לקח את הנשק בהולכו למסוק זיתים כדי לזרוק אותו ביער.",גזר דין
21,ME-21-12-60429-844,"עוד טען הנאשם כי הוא לא ידע מה לעשות עם הנשק, וכיום הוא מתרחט שלא התקשר למשטרה.",גזר דין
22,ME-21-12-60429-844,הנאשם שלל כי הנשק שייך לו או כי בכוונתו היה לעשות בו שימוש.,גזר דין
23,ME-21-12-60429-844,"שירות המבחן ציין, כי הנאשם התייחס לנסיבות ביצוע העבירה באופן שאינו קוהרנטי, והתרשם מרמת הבנה מסוימת של הנאשם להשלכות ולבעייתיות שבמעשיו.",גזר דין
24,ME-21-12-60429-844,שירות המבחן עמד עוד על גורמי הסיכון להישנות עבריינות אל מול גורמי הסיכוי לשיקום.,גזר דין
25,ME-21-12-60429-844,"לבסוף, בפרק ההמלצה, ציין שירות המבחן כי נוכח האמור בתסקיר, ועל אף שזוהי מעורבותו הראשונה של הנאשם בפלילים, והגם שקיימת יציבות במרבית מישורי חייו של הנאשם, ההתרשמות היא כי מדובר בהתנהגות חוצת גבול, אשר ברקע לביצועה חסכים רגשיים עמוקים ופגיעות פנימיות לא מעובדות.",גזר דין
26,ME-21-12-60429-844,"זאת, לצד קשיים מאת הנאשם להכיר בחסכיו הרגשיים, לבחון את כשליו, וכן לגלות אמון בגורמי סמכות וטיפול.",גזר דין
27,ME-21-12-60429-844,"משכך, ובמיוחד נוכח עמדת הנאשם והתייחסותו אל ביצוע העבירה, וקושיו להכיר בחלקו ובאחריותו, לא בא שירות המבחן בהמלצה טיפולית או בהמלצה לחלופת ענישה שיהא בה כדי להפחית את הסיכון להישנות מעשים דומים מצד הנאשם בעתיד.",גזר דין
28,ME-21-12-60429-844,"במהלך הדיון שיוחד לשמיעת טיעוני הצדדים לעונש, הגיש כל אחד מן הצדדים גם טיעון בכתב.",גזר דין
29,ME-21-12-60429-844,"המאשימה ציינה בטיעוניה, כי עבירות האלימות באמצעות נשק אשר רבו בשנים האחרונות נגזרות באופן ישיר מהחזקה של נשק בלתי חוקי על ידי מי שאינו מורשה ואינו מיומן בהחזקת נשק שכזה.",גזר דין
30,ME-21-12-60429-844,"תופעה זו הפכה מכת מדינה, ועל בית המשפט החובה להילחם בה באמצעות ענישה מחמירה בדמות שלילת החירות לתקופה ממושכת.",גזר דין
31,ME-21-12-60429-844,עוד הזכירה המאשימה את מגמת ההחמרה בענישה בשנים האחרונות.,גזר דין
32,ME-21-12-60429-844,"בנוגע לנסיבות הקשורות בביצוע העבירה, ציינה המאשימה כי הנאשם החזיק והוביל את הנשק והתחמושת בתוך רכב, כשנסיבות השגתם והצורך לשמו הצטייד בהם נותרו בערפל.",גזר דין
33,ME-21-12-60429-844,"חלקו של הנאשם מוחלט, והנזק שהיה צפוי להיגרם לו הנאשם היה עושה שימוש בנשק, ברור.",גזר דין
34,ME-21-12-60429-844,"עוד נטען מפי המאשימה, כי אין מקום להקל עם הנאשם רק מחמת שמדובר ברובה צייד, ובעניין זה מפנה היא לפסיקת בית המשפט העליון.",גזר דין
35,ME-21-12-60429-844,"בנוסף, הזכירה המאשימה את תיקון 140 לחוק בדבר עונש מזערי של רבע מהעונש המרבי הקבוע בחוק בגין עבירות נשק, וטענה כי על אף שהתיקון אינו חל בענייננו, הוא משקף את יחס החברה לביצוע עבירות נשק ואת הצורך להילחם בעבירות אלו.",גזר דין
36,ME-21-12-60429-844,"בכל הנוגע למדיניות הענישה הנוהגת, הפנתה המאשימה לשני גזרי דין.",גזר דין
37,ME-21-12-60429-844,"באותם המקרים הנאשמים החזיקו רובה צייד ותחמושת והורשעו בעבירת החזקת נשק, ולטענת המאשימה המקרה שבענייננו חמור יותר.",גזר דין
38,ME-21-12-60429-844,"המאשימה פרטה עוד בטיעוניה את האמור בתסקיר שירות המבחן, ולבסוף עתרה לקביעת מתחם עונש הולם הנע בין 30 ל-60 חודשי מאסר בפועל.",גזר דין
39,ME-21-12-60429-844,"בשים לב לנטילת האחריות ולהודאה במיוחס לו, וכן להיעדר עבר פלילי, סבורה המאשימה כי יש להשית על הנאשם עונש מאסר בחלקו התחתון של המתחם.",גזר דין
40,ME-21-12-60429-844,"זאת, לצד מאסר מותנה ארוך ומשמעותי, וכן קנס.",גזר דין
41,ME-21-12-60429-844,"זאת, מחמת שמדובר ברובה צייד אשר נתפס בתוך הרכב.",גזר דין
42,ME-21-12-60429-844,הסנגור ציין עוד כי הנאשם עובד כנהג המסיע חיילים.,גזר דין
43,ME-21-12-60429-844,הסנגור טען כי הנאשם מצא 6 רימוני רסס והשכיל לקחתם לתחנת המשטרה.,גזר דין
44,ME-21-12-60429-844,"בנוסף נטען, כי הנאשם נורמטיבי ומגיע ממשפחה נורמטיבית וערכית.",גזר דין
45,ME-21-12-60429-844,גילו צעיר.,גזר דין
46,ME-21-12-60429-844,הוא מבין את חומרת המעשים ומביע חרטה על ביצועם.,גזר דין
47,ME-21-12-60429-844,הנאשם אינו בעל עבר פלילי.,גזר דין
48,ME-21-12-60429-844,"שירות המבחן אמנם לא בא בהמלצה, אך מן התסקיר עולה כי לא מדובר באדם הנטוע בעולם הפשע והעבריינות.",גזר דין
49,ME-21-12-60429-844,"כמו כן, נטען מפי ההגנה כי מאסר ממושך עלול לחשוף את הנאשם להשפעות שליליות ולפגוע בסיכוייו להשתקם.",גזר דין
50,ME-21-12-60429-844,"הסנגור המלומד הפנה בטיעוניו בכתב לעשרות פסקי דין על מנת ללמד על מדיניות הענישה הנוהגת; פסיקה שעניינה עבירות בנשק - החזקה, נשיאה והובלה, ופסיקה שעניינה סחר בנשק (הסניגור אף הפנה לפסיקה שעניינה עבירת שוד).",גזר דין
51,ME-21-12-60429-844,הסנגור הוסיף עוד וטען כי תיקון 140 לחוק אינו חל בענייננו.,גזר דין
52,ME-21-12-60429-844,"לבסוף, עתר הסנגור למתחם עונש הולם הנע בין 9 ל-30 חודשי מאסר, וביקש כי תיגזר על הנאשם ענישה של מאסר בפועל ברף התחתון, לריצוי בעבודות שירות.",גזר דין
53,ME-21-12-60429-844,לקראת תום הדיון אמר הנאשם את דברו.,גזר דין
54,ME-21-12-60429-844,"הנאשם סיפר כי הוא ""בא ממשפחה של שוטרים, לא עבריינים""; כי הוא שירת בשריון ונלחם למען המדינה, לרבות ב""צוק איתן"", וכן כי אחיו נפגע באורח קשה בתאונת דרכים בעת שירותו במשטרה צבאית, והנאשם מטפל בו באופן יומיומי.",גזר דין
55,ME-21-12-60429-844,"בהתייחסו לפרשה דכאן, ציין הנאשם כי ""אני מצאתי את הרובה בבית סבי עטוף בניילון ולכן גם עשו איתי שחזור המשטרה ואמרתי להם בדיוק, היה בבית של הסבא מצלמות ואמרתי להם לבדוק אותם.",גזר דין
56,ME-21-12-60429-844,"בנוסף, פרט הנאשם כי בעקבות המעשה מושא ענייננו, הוא ביקש להתקבל לשורות משטרת ישראל, אך פניו הושבו ריקם.",גזר דין
57,ME-21-12-60429-844,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
58,ME-21-12-60429-844,"בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
59,ME-21-12-60429-844,"לאחר קביעת מתחם העונש ההולם, יפנה בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
60,ME-21-12-60429-844,"בית המשפט יכול לחרוג ממתחם העונש הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
61,ME-21-12-60429-844,הנאשם שלפניי הודה והורשע כאמור בביצוע עבירות בנשק - החזקה והובלה.,דיון והכרעה
62,ME-21-12-60429-844,"בעת קביעת מתחם העונש ההולם, יש לעמוד תחילה על הערכים החברתיים אשר נפגעו כתוצאה מביצוע העבירה על ידי הנאשם, וכן על מידת הפגיעה בערכים אלו.",דיון והכרעה
63,ME-21-12-60429-844,"בעבירות הנשק גלומה פגיעה אשר אינה מבוטלת בשורה של ערכים חברתיים מוגנים, בראשם שמירה על החיים, וכן על ביטחון הציבור ושלומו.",דיון והכרעה
64,ME-21-12-60429-844,"בעצם החזקת נשק, וודאי בעת הובלתו ברכב, קיימת סכנה שמא ייעשה בו שימוש אשר עלול לגרום לנזק רב לרכוש או לגוף, עד כדי קיפוח חיים.",דיון והכרעה
65,ME-21-12-60429-844,"יכול, ואלמלא העמדתו לדין, היה זה הנאשם אשר היה מבצע שימוש בנשק, אך יכול והיה זה אדם אחר בזמן אחר ובמקום אחר.",דיון והכרעה
66,ME-21-12-60429-844,"החשש העיקרי, כאמור, הוא פן תארע פגיעה כתוצאה מהשימוש בנשק.",דיון והכרעה
67,ME-21-12-60429-844,"בענייננו קיימות שורה של נסיבות, עליהן אעמוד בהמשך, אשר יש בעיקרן כדי למתן את הפגיעה בערכים החברתיים, ולמשל כי מדובר ברובה צייד.",דיון והכרעה
68,ME-21-12-60429-844,"כמו כן, על אף שהיו כדורים לצידו, רובה הצייד לא היה טעון בעת החזקתו והובלתו ברכב.",דיון והכרעה
69,ME-21-12-60429-844,"חרף האמור, הגם כי עבירת החזקת רובה ציד איננה חומקת מהכלל המכתיב ענישה מרתיעה, יש אכן מקום ליתן ביטוי לסוג הנשק בבחינת נסיבות ביצוע העבירה.",דיון והכרעה
70,ME-21-12-60429-844,"כאמור, בעת קביעת מתחם העונש ההולם, על בית המשפט ליתן דעתו למדיניות הענישה הנוהגת.",דיון והכרעה
71,ME-21-12-60429-844,"זו, כמצוין לעיל, הדגישה את הצורך בהשתת ענישה מחמירה ומרתיעה כלפי מבצע עבירות נשק, תוך שמנעד הענישה רחב.",דיון והכרעה
72,ME-21-12-60429-844,כל אחד מהצדדים להליך הפנה לפסיקה אשר יש בה לטעמו כדי לתמוך בעמדתו באשר למתחם העונש ההולם בענייננו.,דיון והכרעה
73,ME-21-12-60429-844,"אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם במקרה דנן.",דיון והכרעה
74,ME-21-12-60429-844,בסקירה זו אכלול התייחסות לחלק מפסקי הדין אליהם הפנו באי כוח הצדדים.,דיון והכרעה
75,ME-21-12-60429-844,ענייין ג'בארין - פסק דין אליו הפנתה המאשימה.,דיון והכרעה
76,ME-21-12-60429-844,המערערים הורשעו בביצוע עבירת החזקת נשק.,דיון והכרעה
77,ME-21-12-60429-844,"על פי המתואר, המערערים נסעו ברכב באום אל פחם, סמוך לגדר מערכת הביטחון.",דיון והכרעה
78,ME-21-12-60429-844,המערערים נתפסו על ידי שני שוטרים שנסעו אחריהם.,דיון והכרעה
79,ME-21-12-60429-844,"בחיפוש נמצא כי המערערים החזיקו בצוותא ברובה ציד דו קני, קליבר 12 ג'ייג', שהיה טעון בשני כדורי תחמושת תואמים.",דיון והכרעה
80,ME-21-12-60429-844,"עוד נמצאה ברכב חגורה ייעודית לתחמושת, ובה 17 כדורים תואמים לרובה.",דיון והכרעה
81,ME-21-12-60429-844,"בית המשפט המחוזי קבע מתחם הנע בין 12 ל-36 חודשי מאסר, והשית על מערער 1 מאסר בפועל בן 18 חודשים לצד מאסר מותנה, ועל מערער 2 מאסר בפועל בן 21 חודשים לצד מאסר מותנה.",דיון והכרעה
82,ME-21-12-60429-844,יוער כי שני המערערים בעלי עבר פלילי מכביד.,דיון והכרעה
83,ME-21-12-60429-844,הערעורים נדחו.,דיון והכרעה
84,ME-21-12-60429-844,"ודוק, בעניין ג'בארין דובר בנסיבות דומות ואף חמורות יותר מאשר בענייננו (הגם שלא נעלם מעיני כי המערערים שם הורשעו בעבירת החזקה בלבד).",דיון והכרעה
85,ME-21-12-60429-844,עניין קדורה - המשיב הורשע בעבירה של החזקת נשק בצוותא עם אחר.,דיון והכרעה
86,ME-21-12-60429-844,"דובר באקדח ""גלוק"", כדורים ורימון הלם סינוור שהמשיב הסתיר על גג ביתו, ובהמשך העביר את האקדח והכדורים לידי אחר.",דיון והכרעה
87,ME-21-12-60429-844,במסגרת חיפוש בבית המשיב אותר הרימון.,דיון והכרעה
88,ME-21-12-60429-844,האקדח והכדורים לא נתפסו.,דיון והכרעה
89,ME-21-12-60429-844,"בית המשפט המחוזי קבע מתחם עונש הנע בין 10 ל-36 חודשי מאסר, והשית על המשיב 10 חודשי מאסר בפועל לצד עונשים נלווים.",דיון והכרעה
90,ME-21-12-60429-844,"בית המשפט העליון החמיר בעונשו של המשיב, כך שעונש המאסר בפועל הועמד על 18 חודשים.",דיון והכרעה
91,ME-21-12-60429-844,עניין אזברגה - פסק דין אליו הפנה הסנגור.,דיון והכרעה
92,ME-21-12-60429-844,"המערער הורשע בעבירה של נשיאת נשק (אקדח קליבר 9 מ""מ, יחד עם מחסנית תואמת) ודינו נגזר ל-16 חודשי מאסר בפועל יחד עם מאסרים על תנאי.",דיון והכרעה
93,ME-21-12-60429-844,מתחם העונש שנקבע על ידי בית המשפט המחוזי נע בין 12 ל-40 חודשי מאסר בפועל.,דיון והכרעה
94,ME-21-12-60429-844,הערעור על חומרת העונש נדחה.,דיון והכרעה
95,ME-21-12-60429-844,עד כאן סקירת הפסיקה.,דיון והכרעה
96,ME-21-12-60429-844,"בכל הנוגע לנסיבות הקשורות בביצוע העבירה, יש ליתן הדעת על כי מדובר בכלי נשק אחד.",דיון והכרעה
97,ME-21-12-60429-844,"סוג הנשק גם הוא כאמור לעיל בעל משמעות, ויש ליתן לו ביטוי בפרק זה.",דיון והכרעה
98,ME-21-12-60429-844,"בענייננו מדובר ברובה צייד מאולתר אשר מטיבו אינו מיועד להפעלה כנגד אדם, הגם שבהחלט ניתן לערוך בו שימוש על מנת להסב פגיעה ברכוש או בגוף.",דיון והכרעה
99,ME-21-12-60429-844,"כמו כן, רובה הצייד המאולתר לא היה טעון בעת החזקתו והובלתו ברכב, אלא הכדורים המתאימים לשימוש ברובה זה היו מוצמדים לקת, כך שדומני כי לא הייתה כוונה לערוך בו שימוש מיידי, וממילא הפוטנציאל הרב לפגיעה משמעותית לא התממש.",דיון והכרעה
100,ME-21-12-60429-844,"זאת ועוד, כתב האישום אינו כולל רקע להחזקת הנשק ואינו מפרט סכסוך כלשהו שקיים לנאשם, בגינו הוחזק הנשק ברכב.",דיון והכרעה
101,ME-21-12-60429-844,הרכב אף נסע בכביש חקלאי.,דיון והכרעה
102,ME-21-12-60429-844,"כמו כן, אין פירוט בכתב האישום היכן הוחזק הנשק ברכב - האם במקום בו ניתן לערוך בנשק שימוש באופן מיידי, למשל ליד המושב בו שהה הנאשם, או שמא בתא המטען, כשהוא עטוף ומאופסן.",דיון והכרעה
103,ME-21-12-60429-844,הדבר פועל לזכות הנאשם.,דיון והכרעה
104,ME-21-12-60429-844,"לעומת נסיבות אלו, הנשק הוחזק והובל ברכב בשעת לילה מאוחרת (01:51), והדבר יכול להוות נסיבה לחומרה.",דיון והכרעה
105,ME-21-12-60429-844,"על רקע נסיבות ביצוע העבירה, הערכים החברתיים המוגנים אשר נפגעו כתוצאה מביצוע העבירה ומידת הפגיעה בהם, וכן בשים לב למדיניות הענישה הנהוגה, סבורני כי מתחם העונש ההולם את מעשיו של הנאשם מצוי בטווח שבין 12 לבין 36 חודשי מאסר בפועל, לצד עונשים נלווים.",דיון והכרעה
106,ME-21-12-60429-844,"לא מצאתי בענייננו קיומם של שיקולים אשר יצדיקו לסטות ממתחם העונש שזה עתה נקבע, בין אם לחומרה ובין אם לקולא.",דיון והכרעה
107,ME-21-12-60429-844,"שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחם.",דיון והכרעה
108,ME-21-12-60429-844,"שיקול השיקום, בשים לב לנסיבות, אינו מתקיים ואינו מצדיק אף הוא סטייה מהמתחם.",דיון והכרעה
109,ME-21-12-60429-844,אפנה להלן לקבוע את העונש המתאים לנאשם בגבולות מתחם העונש ההולם.,דיון והכרעה
110,ME-21-12-60429-844,"בכגון דא, יש להתחשב בנסיבות אשר אינן קשורות בביצוע העבירה, כמפורט בסעיף 40יא לחוק.",דיון והכרעה
111,ME-21-12-60429-844,משקל נכבד בהקשר זה יש ליתן להודאתו של הנאשם בעובדות המיוחסות לו בכתב האישום.,דיון והכרעה
112,ME-21-12-60429-844,"הודאה זו באה בלא שתוקן כתב האישום ובשלביו המוקדמים של ניהול ההליך בעניינו של הנאשם, טרם השיב הוא לכתב האישום, וממילא טרם החל שלב הראיות.",דיון והכרעה
113,ME-21-12-60429-844,"הודאת הנאשם, במיוחד בשים לב לעיתוי בו היא ניתנה על פני ציר הזמן, הביאה לחיסכון של זמן שיפוטי רב.",דיון והכרעה
114,ME-21-12-60429-844,"חרף הודאתו זו, לא מצאתי בדבריו של הנאשם לפניי כי הביע הוא חרטה על המעשים.",דיון והכרעה
115,ME-21-12-60429-844,"לא נעלם הימני גם האמור בתסקיר כי הנאשם לא קיבל אחריות למעשיו, וכי הוא הביע חרטה מילולית בלבד.",דיון והכרעה
116,ME-21-12-60429-844,"אח שלו נפגע באורח קשה בתאונת דרכים ונותר נכה, עת שירת במשטרה צבאית.",דיון והכרעה
117,ME-21-12-60429-844,הנאשם עובד עם הצבא זה מספר שנים.,דיון והכרעה
118,ME-21-12-60429-844,"במהלך עבודתו הוא חשוף לאמצעי לחימה, ובכל פעם שהוא מוצא דבר כלשהו הוא מייד דואג להחזירו.",דיון והכרעה
119,ME-21-12-60429-844,"גיוסו למשטרה נמנע לדבריו מחמת מעשיו דכאן, בגינם הנאשם לא הוזמן לערוך גיבוש.",דיון והכרעה
120,ME-21-12-60429-844,"שיקול נוסף בעל חשיבות של ממש לקולא, הוא כי לא רשומות לחובת הנאשם הרשעות קודמות בפלילים, וזוהי למעשה הסתבכותו הראשונה עם החוק.",דיון והכרעה
121,ME-21-12-60429-844,"כמו כן, יש להביא בחשבון את גילו הצעיר באופן יחסי של הנאשם בעת ביצוע העבירה (26 שנים לערך).",דיון והכרעה
122,ME-21-12-60429-844,הסנגור אף הגיש מסמכים שונים אשר יש בהם לדידו כדי לתמוך בנאשם ולהביא להקלה בעונשו.,דיון והכרעה
123,ME-21-12-60429-844,"בין הצרופות ניתן למצוא מכתב המלצה ממפקדו של הנאשם בצבא, המעיד גם על אופיו הטוב של הנאשם; שני מכתבים של קצינים אשר עבדו עם הנאשם; מכתב של משפחה אשר הנאשם הציל את בתם הקטנה מטביעה; מסמכים רפואיים בנוגע לאחיו שנפגע כאמור בעת השירות הצבאי, וכן תעודת בגרות וגיליון ציונים.",דיון והכרעה
124,ME-21-12-60429-844,"זאת ועוד, הסנגור טען כי הנאשם מצא לדבריו רימוני רסס והחזירם למשטרת ישראל, אך גורמי המשטרה מאנו להוציא מסמכים מהתיק והיו נכונים למסור רק את מספר התיק המשטרתי.",דיון והכרעה
125,ME-21-12-60429-844,"משכך, לא מצאתי ליתן לטענה זו משקל רב, ועל מנת שתנוח דעתו של הנאשם אציין, כי ממילא אין ולא היה בה כדי לשנות באופן ממשי מן העונש אשר ייגזר על הנאשם.",דיון והכרעה
126,ME-21-12-60429-844,"צבר זה של שיקולים, הפועל בעיקרו של דבר לקולא, יש בו להטות את הכף אל עבר הרף התחתון של המתחם, והעמדת עונשו של הנאשם סמוך מאוד לרף זה.",דיון והכרעה
127,ME-21-12-60429-844,"באמצעות ענישה של מאסר מאחורי סורג ובריח למשך תקופה אשר אינה קצרה, בצירוף מאסר מותנה הצופה פני עתיד וקנס, סבורני כי יוגשם עיקרון ההלימה, ובד בבד תושג הרתעת הרבים לצד הרתעתו של הנאשם.",דיון והכרעה
128,ME-21-12-60429-844,"כולי תקווה כי עם שחרורו מבית האסורים יבחר הנאשם לילך בדרך הישר, ולא ישוב הוא עוד לסורו.",דיון והכרעה
129,ME-21-12-60429-844,"על כן, אני גוזר על הנאשם את העונשים הבאים:",סוף דבר
130,ME-21-12-60429-844,"שלושה עשר (13) חודשי מאסר בפועל, בניכוי ימי מעצרו מיום 20.11.2020 ועד ליום 23.11.2020.",סוף דבר
131,ME-21-12-60429-844,"הנאשם יתייצב לריצוי מאסרו בבית מעצר קישון ביום 19.4.2023, עד השעה 10:00, או על פי החלטת שירות בתי הסוהר, כשברשותו תעודת זהות או דרכון.",סוף דבר
132,ME-21-12-60429-844,"על הנאשם לתאם את הכניסה למאסר, כולל האפשרות למיון מוקדם עם ענף אבחון ומיון של שירות בתי הסוהר, טלפונים 074-7831077, 074-7831078, וכן להתעדכן באתר האינטרנט של שב""ס ברשימת הציוד הראשוני שניתן להביא עמו בעת ההתייצבות.",סוף דבר
133,ME-21-12-60429-844,"אחד עשר (11) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",סוף דבר
134,ME-21-12-60429-844,"שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",סוף דבר
135,ME-21-12-60429-844,"קנס בסך של 2,500 ₪ אשר ישולם תוך 120 ימים מהיום.",סוף דבר
136,ME-21-12-60429-844,"אשר לאופן תשלום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל.",סוף דבר
137,ME-21-12-60429-844,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
138,ME-21-12-60429-844,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
139,ME-21-12-60429-844,מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,סוף דבר
140,ME-21-12-60429-844,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
141,ME-21-12-60429-844,54678313זכות ערעור תוך 45 ימים לבית המשפט העליון.,סוף דבר
142,ME-21-12-60429-844,"ניתן היום,  ו' ניסן תשפ""ג, 28 מרץ 2023, בנוכחות הצדדים.",סוף דבר
