,verdict,text,part
0,ME-17-02-41242-441,נאיף משארקה ת.ז. xxxxxxxxxx(עציר),הנאשם
1,ME-17-02-41242-441,"חוק העונשין, תשל""ז-1977: סע'  29, 40ב, 40ג(א), 40ט', 144, 144(א), 144(ב), 275, 287, 287(א), 329, 332, 332(ב), 40 יא, 40יג(ב), 413, ב א'1 שבפרק ו'",הנאשם
2,ME-17-02-41242-441,פקודת התעבורה [נוסח חדש]: סע'  64א(ב),הנאשם
3,ME-17-02-41242-441,"ביום 13.7.16 הוגש נגד הנאשם שלפניי, נאיף משארקה, כתב-אישום לפני בית-משפט השלום בחדרה; בכתב-אישום זה (להלן: ""כתב-האישום המצורף"") הואשם הנאשם בעבירה של החזקת נשק, בניגוד לסעיף 144(א) רישא וסיפא במצורף לסעיף 29 לחוק העונשין, התשל""ז-1977 (להלן: ""חוק העונשין"").",כללי
4,ME-17-02-41242-441,"עובדות כתב-אישום זה דיברו על כך, שביום 6.6.16 הוא החזיק ביחד עם אחר, בילאל מראענה בתת מקלע מאולתר, בשתי מחסניות מאולתרות תואמות וב-29 כדורים תואמים.",כללי
5,ME-17-02-41242-441,"בגין כתב-אישום זה הושם הנאשם במעצר-בית מלא (מ""ת 26428-07-16).",כללי
6,ME-17-02-41242-441,"נקבעו לו בהחלטת בית-משפט השלום בחדרה ""חלונות התאווררות"" מדי יום בשעות 17:00-18:30 בליווי מפקח מאושר (להלן: ""מעצר הבית"").",כללי
7,ME-17-02-41242-441,"ביום 7 פבר' 2017, בשעה 18:00 או לפניה, יצא הנאשם ממעצר הבית ללא ליווי תוך הפרת צו בית-המשפט ונסע בכלי-רכב לכפר ברטעאה.",כללי
8,ME-17-02-41242-441,"שם, אסף את בן-דודו, פארס הינדי.",כללי
9,ME-17-02-41242-441,"בהמשך, בשעה 18:55 הוא נהג ברכב בכביש 652 לכיוון פורדיס.",כללי
10,ME-17-02-41242-441,"מתנדב משטרתי קרא לו באמצעות מערכת הכריזה המותקנת בניידת לעצור לבדיקה; הנאשם לא שעה לדרישה, האיץ את מהירות הרכב והחל בנסיעה מהירה ופרועה.",כללי
11,ME-17-02-41242-441,"כך, הצליח להימלט לאחר שנכנס לכפר פורידיס.",כללי
12,ME-17-02-41242-441,"בשעה 22:20, הוא נהג בכביש 652 לכיוון בנימינה, כשלצדו בן-דודו הנ""ל.",כללי
13,ME-17-02-41242-441,שני שוטרים ערכו מחסום תנועה שגרתי במעגל התנועה בכניסה לבנימינה וסימנו לנאשם לעצור.,כללי
14,ME-17-02-41242-441,"הנאשם לא נענה לאות, האיץ את מהירות הרכב וחלף על-פניהם תוך שהוא מאלץ אחד מהשוטרים לזוז ממקומו כדי להימנע מפגיעה.",כללי
15,ME-17-02-41242-441,השוטרים הללו עלו על ניידת והחלו דולקים אחר הנאשם כשאורות כחולים מהבהבים וכשהם צופרים וכורזים לו לעצור.,כללי
16,ME-17-02-41242-441,"דא עקא, הנאשם לא עצר והמשיך לנסוע במהירות גבוהה.",כללי
17,ME-17-02-41242-441,"תוך כדי הנסיעה דיווח אחד השוטרים על כך שרכבו של הנאשם ברח מהמחסום ולפיכך, נערכה חסימה משטרתית בכביש 652 סמוך לצומת גבעת-עדה.",כללי
18,ME-17-02-41242-441,"הנאשם הגיע למחסום זה (אשר הורכב מניידת עם אורות כחולים ושוטר האוחז בפנס), האט את מהירות הנסיעה אך מיד האיץ שוב, המשיך לנסוע בפראות ואילץ בכך את השוטר לקפוץ לאחור כדי להימנע מפגיעה.",כללי
19,ME-17-02-41242-441,הנאשם המשיך בהימלטותו לכיוון גבעת-עדה.,כללי
20,ME-17-02-41242-441,"בהמשך, פנה הנאשם לשמאל לכביש 653.",כללי
21,ME-17-02-41242-441,"בצומת רגבים הוא פנה שמאלה ואח""כ ימינה; לאורך נסיעתו דלקו אחריו ניידות משטרה עם אורות כחולים דולקים תוך השמעת קולות צפירה וכריזה לעצור.",כללי
22,ME-17-02-41242-441,"דא עקא, הנאשם לא עצר והמשיך בנסיעתו במהירות גבוהה.",כללי
23,ME-17-02-41242-441,"הוא עקף כלי-רכב, חצה קו הפרדה רצוף ונסע נגד כיוון התנועה תוך שהוא מסכן את המשתמשים בדרך וגורם לכלי-רכב לסטות מהנתיב ואף לרדת לשוליים.",כללי
24,ME-17-02-41242-441,"בעקבות הדיווח, הצטרף שוטר נוסף לניסיונות ללכוד את הנאשם.",כללי
25,ME-17-02-41242-441,"שוטר זה המתין לנאשם בכביש המוביל לכפר קרע; כשהבחין בו, החל נוסע בניידת במהירות איטית לפניו, כשהאורות הכחולים דולקים במטרה להאט את הרכב בו נהג הנאשם.",כללי
26,ME-17-02-41242-441,הנאשם עקף את הניידת במהירות והמשיך בנסיעה רצופה לכיוון כפר קרע.,כללי
27,ME-17-02-41242-441,הנאשם נכנס לכפר קרע והמשיך בנהיגה פרועה ומהירה גם בתוך הכפר.,כללי
28,ME-17-02-41242-441,הנאשם עבר בין נתיבים וגרם לכלי-רכב אשר נסעו מולו לעצור ולסטות מנתיב נסיעתם.,כללי
29,ME-17-02-41242-441,השוטרים וניידות נוספות המשיכו לדלוק אחר רכבו של הנאשם עד למרכז הכפר שם ניסה הנאשם לפנות לימין אך עלה על המדרכה ונאלץ לעצור את רכבו.,כללי
30,ME-17-02-41242-441,"בהמשך לכך, יצא בן-דודו של הנאשם, פארס, מהדלת הימנית של הרכב והחל נס בהתאם להוראת הנאשם; אחריו יצא גם הנאשם מהדלת הימנית של הרכב והחל אף הוא במנוסה רגלית בתוך כפר קרע וניסה להסתתר בין קרטונים מחוץ לאחת החנויות.",כללי
31,ME-17-02-41242-441,"לנוכח מכלול המעשים הללו, הואשם הנאשם בביצוע העבירות הבאות: הפעם בפני בית-המשפט המחוזי בתיק העיקרי הנדון לפניי (להלן: ""התיק העיקרי"") –",כללי
32,ME-17-02-41242-441,"סיכון חיי אדם במזיד בנתיב תחבורה, בניגוד לסעיף 332(ב) לחוק העונשין (מספר עבירות); הפרעה לשוטר בשעת מילוי תפקידו, בניגוד לסעיף 275 לחוק העונשין (מספר עבירות) והפרת הוראה חוקית, בניגוד לסעיף 287(א) לחוק העונשין.",כללי
33,ME-17-02-41242-441,הנאשם ביקש לצרף לתיק העיקרי את האישום שנכלל בכתב האישום המצורף.,ההליכים בתיק
34,ME-17-02-41242-441,"בתיק העיקרי נערכו שינויים; בתיק המצורף בוטלו ההליכים בבית-משפט השלום בחדרה, ובהתאם לבקשת הנאשם, הוריתי על צירוף הדיון בו לפניי.",ההליכים בתיק
35,ME-17-02-41242-441,הנאשם הודה בעובדות אשר יוחסו לו הן בכתב-האישום המקורי (בנוסחו המתוקן) הן בכתב-האישום המצורף.,ההליכים בתיק
36,ME-17-02-41242-441,"כעת, באה השעה לגזור דינו בגין הפרשה כולה.",ההליכים בתיק
37,ME-17-02-41242-441,"טרם גזירת הדין, וכמצוות החוק (בהתחשב בגילו של הנאשם) ביקשתי משירות המבחן לערוך תסקיר אודות הנאשם.",תסקיר שירות המבחן
38,ME-17-02-41242-441,"ממנו למדתי ,שהנאשם הוא כבן 20, תושב פורדיס; הוא מאורס.",תסקיר שירות המבחן
39,ME-17-02-41242-441,הוא הפסיק את לימודיו לאחר 11 שנות-לימוד בלבד על-מנת שיוכל לסייע בפרנסת המשפחה.,תסקיר שירות המבחן
40,ME-17-02-41242-441,"בפועל, אכן עבד במסעדה כשנה, בחברת אלומיניום כ-3 שנים ובחברת שטיפת מכוניות עד למעצרו.",תסקיר שירות המבחן
41,ME-17-02-41242-441,עברו הפלילי נקי.,תסקיר שירות המבחן
42,ME-17-02-41242-441,הנאשם הסביר לשירות כי יצא ממעצר הבית ביודעו שהוא מפר את תנאי שחרורו; הוא עשה כן לאחר 6 חודשי מעצר-בית מתוך ייאוש ותסכול כדי ליטול כסף מביתו שבפורדיס.,תסקיר שירות המבחן
43,ME-17-02-41242-441,הוא נמלט מהמשטרה כפי שעשה מתוך תחושות פחד וחרדה ממפגש עם הרשויות ביודעו שהוא מפר את התנאים.,תסקיר שירות המבחן
44,ME-17-02-41242-441,בכל הנוגע לכלי-הנשק שבו החזיק ציין שהוא איננו שייך לו אך סייע בהחבאתו לאחר שנגרר והושפע בידי שותפו.,תסקיר שירות המבחן
45,ME-17-02-41242-441,הוא הבהיר כי שיקול-דעתו לקוי על רקע היעדרה של דמות אב משמעותית וסמכותית בחייו.,תסקיר שירות המבחן
46,ME-17-02-41242-441,עלה כי תקופת המעצר הנוכחית היא גורם מרתיע באורח משמעותי עבורו; הנאשם ביטא צער חרטה ובושה נוכח מעשיו.,תסקיר שירות המבחן
47,ME-17-02-41242-441,הוא טרם הצליח להסתייע בגורמי הטיפול.,תסקיר שירות המבחן
48,ME-17-02-41242-441,שירות המבחן לא התרשם שהנאשם הוא אדם בעל דפוסים תוקפניים או כוחניים.,תסקיר שירות המבחן
49,ME-17-02-41242-441,"עם זאת, השירות התרשם מדפוסי אישיות בלתי-בשלים ונגררים הגורמים לו לפנות לחברה שולית כחלק ממאפייני גיל ההתבגרות.",תסקיר שירות המבחן
50,ME-17-02-41242-441,העבירה בוצעה על רקע זה ועל רקע העדר יכולת להפעיל שיקול-דעת בוגר במצבי דחק.,תסקיר שירות המבחן
51,ME-17-02-41242-441,או-אז הוא עלול להגיב באימפולסיביות.,תסקיר שירות המבחן
52,ME-17-02-41242-441,"לאור כל זאת, התרשם שירות המבחן מקיום סיכון בינוני להישנות התנהגות עוברת-חוק ופורצת גבול בעתיד.",תסקיר שירות המבחן
53,ME-17-02-41242-441,"בשל העדר שיתוף-פעולה מצדו להליכי הטיפול במסגרת הכלא מצא השירות, שלא נוצר פתח לבחינת האפיק השיקומי.",תסקיר שירות המבחן
54,ME-17-02-41242-441,"במידה שהוא יבטא נכונות להשתלם בהליך טיפולי,  המליץ השירות שהאופציה השיקומית תישקל ע""י גורמי שב""ס.",תסקיר שירות המבחן
55,ME-17-02-41242-441,"ב""כ התביעה עמדה על הערכים החברתיים בהם פגעו מעשיו של הנאשם: ההגנה על חיי אדם ושלמות הגוף; הגנה על שלום הציבור ובטחונו; שמירה על הסדר הציבורי; הגנה על נציגי החוק ורשויות האכיפה והגנה על רכושם של משתמשי-הדרך.",התביעה
56,ME-17-02-41242-441,"התביעה ציינה בטיעוניה, כי האמור באירועים שנסיבותיהם חמורות לנוכח מידת הסיכון שנשקפה פועל יוצא של המעשים.",התביעה
57,ME-17-02-41242-441,המעשים היו מתוכננים; עלולים היו לגרום נזק כבד; בפועל נגרמו פחד ואימה למשתמשים בדרך; המניע לביצוע המעשים מחמיר – רצון להימלט מזרועות החוק.,התביעה
58,ME-17-02-41242-441,"המדובר בהתנהגות עבריינית, מסוכנת ומזלזלת בחיי-אדם ובמערכת אכיפת החוק.",התביעה
59,ME-17-02-41242-441,גם עבירת החזקת הנשק חמורה בעיני התביעה לנוכח פגיעתה בביטחון הציבור על-דרך יצירת תנאים לביצוע עבירות אלימות.,התביעה
60,ME-17-02-41242-441,משמדובר בתת-מקלע ראוי לראות את הדברים בחומרה רבה עוד יותר.,התביעה
61,ME-17-02-41242-441,"לאור כל אלה, הציעה התביעה לקבוע מתחם ענישה הנע בין 4 לבין 6 שנות מאסר לריצוי בפועל (לצד עונשים נלווים) בגין העבירות הכלולות בכתב-האישום המקורי ומתחם ענישה הנע בין 2 ל-4 שנות מאסר בגין כתב-האישום המצורף.",התביעה
62,ME-17-02-41242-441,"כן ביקשה התביעה להטיל על הנאשם עונשי מאסר על-תנאי, קנס ופסילת רישיון נהיגה בפועל ועל-תנאי.",התביעה
63,ME-17-02-41242-441,"הסנגור המלומד טען, כי מתחם הענישה צריך להיקבע בהתאם לנסיבות ביצוע העבירה – אין המדובר במעשים מתוכננים מראש; לא הייתה כוונה לסכן חיי שוטרים או חיי-אדם בכלל; המעשה בוצע מתוך מניע של פחד לנוכח הפרת מעצר הבית.",ההגנה
64,ME-17-02-41242-441,הנאשם הוא אדם צעיר כבן 20 אשר שיקול-דעתו המוטעה הביאו לנהוג כפי שנהג.,ההגנה
65,ME-17-02-41242-441,לא נפגע אדם ולא נגרם נזק לרכוש.,ההגנה
66,ME-17-02-41242-441,"במקרים דומים הוטלו עונשי של""צ ועבודות שירות.",ההגנה
67,ME-17-02-41242-441,"בנסיבות העניין, סבר הסנגור שראוי לקבוע מתחם ענישה הולם הנע בין 8 לבין 15 חודשי-מאסר בפועל.",ההגנה
68,ME-17-02-41242-441,גם בכל הנוגע לאירוע שעניינו החזקת נשק שלא כחוק חלק הסנגור המלומד על מתחם הענישה שהוצע בידי התביעה.,ההגנה
69,ME-17-02-41242-441,"לדעתו, מתחם הענישה בכגון דא עומד על 3-6 חודשי מאסר.",ההגנה
70,ME-17-02-41242-441,"הסנגור הצביע על נסיבותיו האישיות של הנאשם, על העזובה בה גדל, על כך שלא זכה ליד מכוונת וזהו הטעם לכך שהוא פעל במקרה זה בלא הפעלת שיקול-דעת ראוי.",ההגנה
71,ME-17-02-41242-441,"הנאשם מעונין בטיפול בשליטה בכעסים אך משהוצע לו בשירות המבחן טיפול בהתמכרות, סירב לכך שכן הוא איננו סובל כלל ועיקר מהתמכרות לאלכוהול או לסמים.",ההגנה
72,ME-17-02-41242-441,"לדעת הסנגור, העונש הכולל הצריך להיות מוטל על הנאשם אסור שיעלה על 17 חודשים.",ההגנה
73,ME-17-02-41242-441,הנאשם הביע צער על מעשיו; הוא ציין שלא עשה את שעשה בכוונה; הוא הסביר כי שהה במעצר-בית ולא עבד ולפיכך היה זקוק לכסף; לפיכך עשה את שעשה.,הנאשם בדברו האחרון
74,ME-17-02-41242-441,הגיעה השעה לקבוע את גזר-דינו של הנאשם.,דיון והכרעה
75,ME-17-02-41242-441,"בעניין זה, אני מנחה את עצמי בעקרונות שנקבעו בסימן א'1 שבפרק ו' בחוק העונשין, ובעקרון המנחה בענישה - קיומו של יחס הולם בין חומרת מעשה העבירה בנסיבותיו ומידת אשמו של הנאשם לבין סוג העונש המוטל עליו ומידתו (סעיף 40ב לחוק העונשין).",דיון והכרעה
76,ME-17-02-41242-441,"מאחר שמדובר בשני אירועים שונים ונפרדים, האחד, שעניינו החזקת נשק (פרי כתב-האישום המצורף) והאחר שעניינו נהיגתו המסוכנת, הפרעות לשוטרים שבוצעו במהלכה והפרת הוראה חוקית הגלומה בהפרת הצו השיפוטי בדבר שחרורו ל""מעצר בית"", ראוי לקבוע מתחם עונש הולם לכל אירוע בנפרד ואחר-כך לגזור עונש כולל לכלל האירועים (סעיף 40יג(ב) לחוק העונשין).",דיון והכרעה
77,ME-17-02-41242-441,"משכך, אפנה לבחון כל אחד מהאירועים הללו כסדרם ולקבוע מתחם ענישה הולם לגבי כל אחד מהם.",דיון והכרעה
78,ME-17-02-41242-441,"תחילה, אפנה לבחון מה מתחם העונש ההולם את אירוע החזקת הנשק (כתב-האישום המצורף).",דיון והכרעה
79,ME-17-02-41242-441,"בקביעת מתחם העונש ההולם, עליי להתחשב בערכים החברתיים שנפגעו כתוצאה מביצוע העבירות, במידת הפגיעה בהם, במדיניות הענישה הנהוגה בכגון דא ובנסיבות הקשורות בביצוע העבירה (וראו סעיף 40ג(א) לחוק העונשין).",דיון והכרעה
80,ME-17-02-41242-441,"על מנת לשרטט כדבעי את מתחם העונש ההולם בעניינו של הנאשם, עיינתי בפסיקה רחבה העוסקת בעבירות החזקת נשק לפי סעיף 144(א) לחוק העונשין.",האירוע הראשון - החזקת הנשק 
81,ME-17-02-41242-441,"כאן המקום לציין, כי מדיניות הענישה הנהוגה במקרים אלו הינה מגוונת.",האירוע הראשון - החזקת הנשק 
82,ME-17-02-41242-441,"ברי, כי תלויה היא בנסיבותיו של כל מקרה ומקרה (ריבוי המעשים, סוג הנשק, הדרך שבה הוחזק, עבירות נוספות המצורפות וכיוצא באלה).",האירוע הראשון - החזקת הנשק 
83,ME-17-02-41242-441,"נזכיר, בעניינו של הנאשם דכאן עסקינן בעבירה שעניינה החזקת נשק, שלא ברשות על פי דין, ושבמסגרתה הוחזקו - תת מקלע מאולתר, שתי מחסניות מאולתרות תואמות ו-29 כדורים תואמים.",האירוע הראשון - החזקת הנשק 
84,ME-17-02-41242-441,במסגרת תיק פלילי 9111-02-15 מדינת ישראל נ' חאסרמה (ניתן ביום 20.9.15),האירוע הראשון - החזקת הנשק 
85,ME-17-02-41242-441,"גזר בית המשפט המחוזי בחיפה על הנאשם  עונש מאסר בן 10 חודשים לריצוי בפועל בגין ביצוען של שתי עבירות בנשק – האחת, לפי  סעיף 144(א) לחוק העונשין והשנייה לפי סעיף 144(ב) לחוק העונשין.",האירוע הראשון - החזקת הנשק 
86,ME-17-02-41242-441,"עובדות המקרה בפרשה זו היו אלו:  עת הגיעו שוטרים לסוכת אבלים של משפחת חסארמה, בכפר בענה, במטרה לעכב את יוסף חסארמה לחקירה, הבחין בהם הנאשם שהיה במתחם והחל במנוסה מהם כאשר הוא נושא ומחזיק אקדח מסוג FN ומחסנית עם 13 כדורים 9 מ""מ.",האירוע הראשון - החזקת הנשק 
87,ME-17-02-41242-441,במהלך המנוסה מהשוטרים זרק הנאשם את האקדח והמחסנית.,האירוע הראשון - החזקת הנשק 
88,ME-17-02-41242-441,"טרם הגדרת מתחם הענישה ההולם, ראוי לעיין בנסיבות הקשורות בביצוע העבירה (המנויות בסעיף 40ט' לחוק העונשין).",נסיבות הקשורות בביצוע העבירה
89,ME-17-02-41242-441,מעשהו של הנאשם היה מתוכנן.,נסיבות הקשורות בביצוע העבירה
90,ME-17-02-41242-441,"הוא החזיק נשק ברשותו ביודעין, בצוותא עם אחר, כאשר לכלי-הנשק גופו נלווים אביזר (מחסנית) ותחמושת (29 כדורים).",נסיבות הקשורות בביצוע העבירה
91,ME-17-02-41242-441,חלקו היחסי של הנאשם בעבירה היה עיקרי.,נסיבות הקשורות בביצוע העבירה
92,ME-17-02-41242-441,"אמנם, במסגרת הכנת תסקיר שירות המבחן טען הנאשם שנגרר אחר חברו לעשות את הדבר; עם זאת, ומאחר שכלי-הנשק והתחמושת נתפסו ברשותו אין ניתן להקל ראש במידת מעורבותו בביצוע המעשה.",נסיבות הקשורות בביצוע העבירה
93,ME-17-02-41242-441,על הנזק הצפוי להיגרם כתוצאה מהחזקת נשק אוטומטי אינני רואה צורך להכביר מילים.,נסיבות הקשורות בביצוע העבירה
94,ME-17-02-41242-441,"בפועל, לא גרמו המעשים נזק לנוכח העובדה שהנאשם נתפס בכף והנשק הוחרם מרשותו.",נסיבות הקשורות בביצוע העבירה
95,ME-17-02-41242-441,"אין בידיי מידע בדבר מניעיו המדויקים של הנאשם בביצוע המעשה ולפיכך, הללו לא יינטלו בחשבון לא לחומרה ולא לקולה.",נסיבות הקשורות בביצוע העבירה
96,ME-17-02-41242-441,"הנאשם הבין את מעשיו, יכול היה וצריך היה להימנע מלבצעם.",נסיבות הקשורות בביצוע העבירה
97,ME-17-02-41242-441,"בהתחשב במכלול האמור לעיל, סבורני שמתחם העונש ההולם בכל הנוגע לעבירה שעניינה החזקת נשק, מחסנית ותחמושת, נע בין 12 לבין 30 חודשי מאסר לריצוי בפועל, לצד עונשים נלווים.",נסיבות הקשורות בביצוע העבירה
98,ME-17-02-41242-441,"האירוע השני -  סיכון חיי אדם במזיד, הפרעה לשוטר, הפרת הוראה חוקית",נסיבות הקשורות בביצוע העבירה
99,ME-17-02-41242-441,הנאשם הפר ביודעין ובמזיד את צו בית-המשפט שבמסגרתו הוא שוחרר מהמעצר בתנאים.,נסיבות הקשורות בביצוע העבירה
100,ME-17-02-41242-441,"הוא עשה כן, לדבריו, מאחר שקצה נפשו בבידודו במקום בו שהה והוא חפץ להגיע לכפר מגוריו על-מנת לקבל שם כסף לצרכיו.",נסיבות הקשורות בביצוע העבירה
101,ME-17-02-41242-441,"מכאן, הסלימו מעשיו של הנאשם מאוד; פעם אחר פעם ובאורח מסוכן מאין כמותו הוא התעלם מהוראות שוטרים, נהג בצורה פרועה ומופקרת וסיכן חיי-אדם – הן חיי השוטרים אשר דלקו אחריו וארבו לו הן חיי עוברי-דרך אחרים.",נסיבות הקשורות בביצוע העבירה
102,ME-17-02-41242-441,מעשיו של הנאשם פגעו פגיעה משמעותית וקשה בשורה של ערכים חברתיים חשובים: הגנה על חיי אדם ושלמות גופו; שלום הציבור ובטחונו; הסדר הציבורי ונציגי אכיפת החוק.,נסיבות הקשורות בביצוע העבירה
103,ME-17-02-41242-441,"גם כאן, על מנת לשרטט כדבעי את מתחם העונש ההולם לאירוע זה, עיינתי בפסיקה רחבה העוסקת בעבירות שעניינן, בין היתר, סיכון חיי אדם במזיד בנתיב תחבורה; הפרעה לשוטר בשעת מילוי תפקידו, והפרת הוראה חוקית.",נסיבות הקשורות בביצוע העבירה
104,ME-17-02-41242-441,"אציין את המובן מאליו, מדיניות הענישה הנהוגה, במקרים אלו, הינה מגוונת.",נסיבות הקשורות בביצוע העבירה
105,ME-17-02-41242-441,"ברי, כי תלויה היא בנסיבותיו של כל מקרה ומקרה.",נסיבות הקשורות בביצוע העבירה
106,ME-17-02-41242-441,"עיון בנסיבות הקשורות בביצוע העבירות, הכלולות באירוע זה, מעלה ממצאים כדלקמן  –",נסיבות הקשורות בביצוע העבירה
107,ME-17-02-41242-441,לעבירות קדם תכנון.,נסיבות הקשורות בביצוע העבירה
108,ME-17-02-41242-441,"אין בידיי לקבל הטענה, שיש להשקיף על מכלול מעשיו של הנאשם כספונטניים, מעין משובת נעורים נסלחת.",נסיבות הקשורות בביצוע העבירה
109,ME-17-02-41242-441,ההפך הוא הנכון – הנאשם החליט החלטה מודעת לצאת את ביתו בלא מלווה ותוך החלטה ברורה להגיע לאזור שממנו הורחק בהחלטת בית-המשפט.,נסיבות הקשורות בביצוע העבירה
110,ME-17-02-41242-441,"הוא נהג ברכב וחששו מפני היתפסות בכף גרם לו לחמוק לראשונה משוטר, אשר אותת לו לעצור.",נסיבות הקשורות בביצוע העבירה
111,ME-17-02-41242-441,"דא עקא, לאחר שחמק מאותו שוטר הוא לא סב על עקביו במגמה לשוב הביתה אלא המשיך לנסוע ופעם אחר פעם התעלם מהוראות השוטרים, נסע נסיעה פרועה וסיכן חיי-אדם.",נסיבות הקשורות בביצוע העבירה
112,ME-17-02-41242-441,"אין לי אלא לקבוע, כי המדובר במעשה מתוכנן, לפחות בראשיתו.",נסיבות הקשורות בביצוע העבירה
113,ME-17-02-41242-441,חלקו היחסי של הנאשם במעשה הוא עיקרי.,נסיבות הקשורות בביצוע העבירה
114,ME-17-02-41242-441,הוא היה זה שהפר את הצו השיפוטי; הוא נהג ברכב בדרך בה נהג; הוא זה שיצר את הסיכון לחיי-אדם.,נסיבות הקשורות בביצוע העבירה
115,ME-17-02-41242-441,"מעשיו עלולים היו לגרום לנזק עצום ולסכן חיי-אדם ממש – הן חיי אדם של שוטרים, הממלאים תפקידם ומבקשים לגרום לעצירת מנוסתו הן עוברי-דרך אחרים אשר נקלעו למקום בתמימות.",נסיבות הקשורות בביצוע העבירה
116,ME-17-02-41242-441,"בפועל, לא נגרמו נזקים ממשיים כתוצאה מהמעשים.",נסיבות הקשורות בביצוע העבירה
117,ME-17-02-41242-441,למרבה המזל לא נפגעו בני-אדם ולא נגרם נזק לרכוש.,נסיבות הקשורות בביצוע העבירה
118,ME-17-02-41242-441,הנאשם הונע לעשות את מעשיו מפאת תסכולו מהיותו במעצר-בית ואחר-כך מפאת חששו להיתפס בידי כוחות משטרה.,נסיבות הקשורות בביצוע העבירה
119,ME-17-02-41242-441,הוא הבין את מעשיו יכול היה וצריך היה להימנע מלבצעם.,נסיבות הקשורות בביצוע העבירה
120,ME-17-02-41242-441,"מתחם העונש ההולם לעבירות הכלולות באירוע זה בהתחשב בשיקולים הנ""ל, עומד לטעמי על 12-36 חודשי מאסר לריצוי בפועל, וכן פסילת רישיון נהיגה למשך 18-48 חודשים לצד עונשים נלווים נוספים.",נסיבות הקשורות בביצוע העבירה
121,ME-17-02-41242-441,הטלת העונש (סעיף 40 יא לחוק העונשין),נסיבות הקשורות בביצוע העבירה
122,ME-17-02-41242-441,"בגזירת העונש המתאים לנאשם מצאתי לנכון, כמצוות החוק, להתחשב בנסיבות שאינן קשורות בביצוע העבירות ככל שראוי לתת להן משקל בנסיבות המקרה.",נסיבות הקשורות בביצוע העבירה
123,ME-17-02-41242-441,"עונש מאסר ממשי יפגע בוודאי בנאשם, בחור צעיר, כבן 20, מחוסר עבר פלילי אשר הגיע מרקע קשה ועבד לפרנסת המשפחה מאז שנאלץ לנטוש את ספסל הלימודים.",נסיבות הקשורות בביצוע העבירה
124,ME-17-02-41242-441,"מאסר שכזה גם יפגע בארוסתו, הממתינה להינשא לו.",נסיבות הקשורות בביצוע העבירה
125,ME-17-02-41242-441,כתוצאה מביצוע העבירות שב הנאשם למעצר ממשי וחירותו הוגבלה באורח משמעותי.,נסיבות הקשורות בביצוע העבירה
126,ME-17-02-41242-441,הוא נטל אחריות על מעשיו ומבקש להיות מופנה לתהליך שיקומי על-מנת לשוב למוטב.,נסיבות הקשורות בביצוע העבירה
127,ME-17-02-41242-441,הוא הודה באשמה ובכך חסך זמן שיפוטי רב.,נסיבות הקשורות בביצוע העבירה
128,ME-17-02-41242-441,"נסיבות חייו קשות; הוא גדל ללא דמות אב, מה שפגע ביכולתו להפעיל שיקול-דעת ראוי.",נסיבות הקשורות בביצוע העבירה
130,ME-17-02-41242-441,ראוי להרתיע הן את הנאשם עצמו (על רקע הערכת המסוכנות של שירות המבחן בעניינו).,נסיבות הקשורות בביצוע העבירה
131,ME-17-02-41242-441,הן את הרבים (על רקע חומרת המעשים ומסוכנותם הרבה)  מפני ביצוע מעשים שכאלה.,נסיבות הקשורות בביצוע העבירה
132,ME-17-02-41242-441,"בהתחשב במכלול, מצאתי לנכון לגזור על הנאשם עונשים כדלקמן –",נסיבות הקשורות בביצוע העבירה
133,ME-17-02-41242-441,28 חודשי מאסר לריצוי בפועל בניכוי ימי מעצרו.,נסיבות הקשורות בביצוע העבירה
134,ME-17-02-41242-441,"12 חודשי מאסר על תנאי שלא יעבור במשך שלוש שנים עבירה על סעיף 144 לחוק העונשין, עבירה על סעיף 332 או 329 לחוק העונשין.",נסיבות הקשורות בביצוע העבירה
135,ME-17-02-41242-441,"3 חודשי מאסר על תנאי לבל יעבור במשך שלוש שנים עבירה של הפרעה לשוטר, לפי סעיף 275 לחוק העונשין או הפרת הוראה חוקית, לפי סעיף 287 לחוק העונשין.",נסיבות הקשורות בביצוע העבירה
136,ME-17-02-41242-441,פסילת רישיון נהיגה למשך 36  חודשים אשר ירוצו מיום שחרורו מן המאסר.,נסיבות הקשורות בביצוע העבירה
137,ME-17-02-41242-441,"קנס בסך 2,500 ₪, אשר ישולם עד יום 1.1.19.",נסיבות הקשורות בביצוע העבירה
138,ME-17-02-41242-441,"לא ישולם הקנס במועדו, ירצה הנאשם 30 ימי מאסר נוספים תמורתו.",נסיבות הקשורות בביצוע העבירה
139,ME-17-02-41242-441,זכות ערעור כחוק.,נסיבות הקשורות בביצוע העבירה
140,ME-17-02-41242-441,"54678313ניתן היום, י' תמוז תשע""ז, 04 יולי 2017.",נסיבות הקשורות בביצוע העבירה
