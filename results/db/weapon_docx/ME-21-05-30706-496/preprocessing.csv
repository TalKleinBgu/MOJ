,verdict,text,part
0,ME-21-05-30706-496,לפני:                                         כבוד השופט אינאס סלאמה,בית המשפט המחוזי בחיפה
2,ME-21-05-30706-496,"חוק העונשין, תשל""ז-1977: סע'  29, 144(א), 144(ב), 275, 340א.ב.1., 340א.ב.2, 402(ב), 40יא", מוחמד סואעד (עציר)
3,ME-21-05-30706-496,"הנאשם שלפניי הורשע, על יסוד הודאתו במסגרת הסדר טיעון בעובדות כתב אישום מתוקן, בביצוע העבירות הבאות: שוד בנסיבות מחמירות, עבירה לפי סעיף 402(ב) + 29 לחוק העונשין, התשל""ז-1977 (להלן: ""החוק""), עבירות בנשק (נשיאה והובלה) - עבירה לפי סעיף 144(א) רישא וסיפא + 144(ב) רישא וסיפא + 29 לחוק, ירי מנשק חם - עבירה לפי סעיף 340א(ב)(1)+(2) + 29 לחוק, וכן הפרעה לשוטר בשעת מילוי תפקידו - עבירה לפי סעיף 275 + 29 לחוק.",גזר דין
4,ME-21-05-30706-496,הסדר הטיעון לא כלל הסכמה בדבר העונש שייגזר על הנאשם.,גזר דין
5,ME-21-05-30706-496,"הנאשם אשר כפר תחילה במרבית עובדות כתב האישום שהוגש כנגדו, חזר בו במסגרת הסדר הטיעון מכפירתו, והודה בעובדות כתב האישום המתוקן.",גזר דין
6,ME-21-05-30706-496,זאת לאחר שנשמעו מקצת מן הראיות.,גזר דין
7,ME-21-05-30706-496,כתב האישום המתוקן,גזר דין
8,ME-21-05-30706-496,"על פי כתב האישום המתוקן שעיקרו יובא להלן, סמוך ליום 21.4.2021, הנאשם וחברו אבראהים סואעד (להלן: ""אבראהים"") תכננו לבצע שוד בתחנת טוטו בשכונת ואדי סקיע בשפרעם.",גזר דין
9,ME-21-05-30706-496,זאת תוך שימוש בנשק חם אשר באמצעותו יירו במהלך השוד.,גזר דין
10,ME-21-05-30706-496,"לשם כך, הצטיידו השניים בלבוש כהה, בכיסויי פנים, בכפפות ובתת מקלע מאולתר (""קרלו""), אשר סוגל לירות כדור שבכוחו להמית אדם, וכן במחסנית ובכדורים התואמים לתת המקלע (להלן יחד: ""הנשק"").",גזר דין
11,ME-21-05-30706-496,"הנאשם ואבראהים נשאו והובילו את הנשק בצוותא חדא, ובלא רשות על פי דין.",גזר דין
12,ME-21-05-30706-496,"בתאריך 21.4.2021, בשעה 22:30 או בסמוך לכך, הנאשם ואבראהים הגיעו אל תחנת הטוטו ונכנסו אליה כשהם אוחזים בנשק, כשהוא שלוף וטעון.",גזר דין
13,ME-21-05-30706-496,"באותה העת שהו במקום  בעלי התחנה - ופא שחאדה (להלן: ""המתלוננת"") ובעלה זאהי שחאדה (להלן יחד: ""המתלוננים""), שעסקו בספירת הפדיון היומי מאחורי דלפק.",גזר דין
14,ME-21-05-30706-496,"עם כניסתם לתחנת הטוטו, הנאשם ואבראהים ביצעו, בצוותא חדא, ירי כדור בודד מהנשק, כדי להרתיע את המתלוננים ולמנוע התנגדותם.",גזר דין
15,ME-21-05-30706-496,הכדור שנורה פגע בכסא הניצב סמוך לדלפק.,גזר דין
16,ME-21-05-30706-496,"בהמשך, הנאשם ואבראהים דרשו באיומי נשק לקבל את כל הכסף שברשות המתלוננים.",גזר דין
17,ME-21-05-30706-496,"בשל איומיהם, ובפחדה מהנאשם ומאבראהים, המתלוננת מסרה לידיהם סך של כ- 3,000 ₪ שהיה בקופה.",גזר דין
18,ME-21-05-30706-496,הנאשם ואבראהים הוסיפו ודרשו מהמתלוננת לפתוח את תיקה ולמסור לידיהם את הכסף שבתיק.,גזר דין
19,ME-21-05-30706-496,"המתלוננת מסרה לידיהם סכום נוסף של כ- 20,000 ₪.",גזר דין
20,ME-21-05-30706-496,הנאשם ואבראהים נמלטו מהמקום רגלית דרך תחנת דלק סמוכה לעבר כביש 79.,גזר דין
21,ME-21-05-30706-496,"במהלך הבריחה, בכדי להעלים ראיות ולמנוע את גילויים ותפיסתם ולהביא לידי עיוות דין, הנאשם ואבראהים זרקו את כיסויי הפנים ואת הכפפות.",גזר דין
22,ME-21-05-30706-496,הנאשם אף השליך את חולצתו על אי תנועה בכביש 79.,גזר דין
23,ME-21-05-30706-496,סמוך לשעה 22:45 שוטרים הבחינו בנאשם ובאבראהים כשהם הולכים לצידי הכביש.,גזר דין
24,ME-21-05-30706-496,"השוטרים שהיו לבושים מדי משטרה, ירדו מניידות המשטרה על מנת לעכב את השניים, אשר מיד כשהבחינו בשוטרים החלו להימלט כשהם מתפצלים במנוסתם, ולא נשמעו להוראות השוטרים שקראו להם לעצור.",גזר דין
25,ME-21-05-30706-496,במהלך מנוסתם הנאשם ואבראהים השליכו את הנשק.,גזר דין
26,ME-21-05-30706-496,"לאחר מרדף רגלי, אבראהים נעצר, בעודו מנסה להשליך מכיסיו את הכסף ששדד.",גזר דין
27,ME-21-05-30706-496,הנאשם נעצר מספר ימים לאחר מכן.,גזר דין
28,ME-21-05-30706-496,"בהתאם להחלטתי מיום 1.11.2021, נערך תסקיר של שירות המבחן על אודות הנאשם.",גזר דין
29,ME-21-05-30706-496,"בתסקיר מיום 10.1.2022, פורט רקעו האישי והמשפחתי של הנאשם.",גזר דין
30,ME-21-05-30706-496,בכלל זה צויין כי הנאשם בן 19 שנים.,גזר דין
31,ME-21-05-30706-496,הוא רווק ומתגורר בבית הוריו בשפרעם.,גזר דין
32,ME-21-05-30706-496,"הנאשם השלים 11 שנות לימוד, ולדבריו, קודם מעצרו עבד חצי שנה לערך עם אביו בסלילת כבישים, בתפקיד צבעי.",גזר דין
33,ME-21-05-30706-496,להורי הנאשם ארבעה ילדים (הנאשם הוא הצעיר בסדר הילודה).,גזר דין
34,ME-21-05-30706-496,אבי הנאשם עובד בתחום סלילה ותשתיות תחבורה.,גזר דין
35,ME-21-05-30706-496,האם עובדת בניקיון במסגרות חינוכיות.,גזר דין
36,ME-21-05-30706-496,"בנוגע ל""היסטוריה עבריינית"" צויין בתסקיר כי אין לחובת הנאשם הרשעות קודמות בפלילים.",גזר דין
37,ME-21-05-30706-496,"אשר לעבירות מושא ענייננו, צוין בתסקיר כי הנאשם לוקח אחריות על התנהלותו פורצת הגבול בעת ביצוע עבירות אלו.",גזר דין
38,ME-21-05-30706-496,"עם זאת, להערכת שירות המבחן, הנאשם מתקשה לזהות את דפוסי אישיותו המכשילים שהביאו למעורבותו בפלילים.",גזר דין
39,ME-21-05-30706-496,"לדברי הנאשם, מעשיו נבעו מחשש פיזי משותפו לעבירות, ומרצונו להוכיח את גבריותו בפניו.",גזר דין
40,ME-21-05-30706-496,"עוד לדברי הנאשם, הוא מתחרט על התנהלותו הרשלנית, וכן על האימה שהטיל על המתלוננים, וברצונו להתנצל בפניהם.",גזר דין
41,ME-21-05-30706-496,"המשיך שירות המבחן ועמד על הערכת הסיכון לעבריינות, וכן על הסיכויי לשיקום, וציין לבסוף כי אין באפשרותו לשלול התנהגות עוברת חוק מצד הנאשם בעתיד.",גזר דין
42,ME-21-05-30706-496,עוד העריך שירות המבחן כי הסיכון להישנות עבירות אלימות דומות בעתיד מצד הנאשם הוא בינוני וברמת חומרה בינונית.,גזר דין
43,ME-21-05-30706-496,"שירות המבחן התרשם מצעיר הנעדר עבר פלילי, בעל קווי התנהגות ילדותיים אשר מתקשה להיפתח ולשתף מעולמו, וכן מקיומם של דפוסים עברייניים בהתנהלות הנאשם, אותם הוא מתקשה לבחון בשלב זה.",גזר דין
44,ME-21-05-30706-496,"שירות המבחן התרשם כי מקור ביטויי המוטיבציה לשינוי שמתאר הנאשם, בהשלכות ההליכים המשפטיים כנגדו, ולא מתובנה או מחיבור אמיתי לנסיבות שהובילו אותו להתנהלות פורצת הגבול או לחומרת מעשיו.",גזר דין
45,ME-21-05-30706-496,"על כן, ונוכח הערכת הסיכון, לא בא שירות המבחן בהמלצה טיפולית, והמליץ על הטלת ענישה מרתיעה אשר תהווה גבול ברור להתנהלות הנאשם.",גזר דין
46,ME-21-05-30706-496,"בדיון שהתקיים לפניי ביום 19.1.2022, טענו הצדדים לעונש.",גזר דין
47,ME-21-05-30706-496,"המאשימה הגישה טיעון בכתב, גזר דין של מותב אחר שדן בעניינו של אבראהים וכן אסופת פסיקה.",גזר דין
48,ME-21-05-30706-496,הסנגור הגיש גם הוא פסק דין לעיוני והפנה לפסיקה נוספת.,גזר דין
49,ME-21-05-30706-496,"עוד נטען כי הערכים החברתיים המרכזיים אשר נפגעים כתוצאה ממעשי שוד בנסיבות מחמירות הם בריאותו ושלמות גופו של אדם, וכן קניינו של אדם ורכושו.",גזר דין
50,ME-21-05-30706-496,"עוצמת הפגיעה מתחזקת בענייננו, משהשוד בוצע מחנות המתלוננים באמצעות נשק חם שנעשה בו שימוש במהלך השוד.",גזר דין
51,ME-21-05-30706-496,"עוד עמדה המאשימה על כי עבירת השוד גורמת לפגיעה רבה בתחושת ביטחון הציבור, ומטילה פחד ואימה.",גזר דין
52,ME-21-05-30706-496,המאשימה ביקשה להדגיש את הנסיבות לחומרה הקשורות בביצוע העבירה.,גזר דין
53,ME-21-05-30706-496,"בכלל זה נטען בין היתר, כי מעשי הנאשם מצביעים על אורח חיים אלים, מסוכנות גבוהה, זלזול בחיי אדם והיעדר מורא מפני החוק.",גזר דין
54,ME-21-05-30706-496,העבירות בוצעו תוך שימוש בנשק חם וירי כדי להרתיע את המתלוננים ולמנוע התנגדותם.,גזר דין
55,ME-21-05-30706-496,"לביצוע השוד קדם תכנון - הצטיידות בלבוש כהה, בכיסויי פנים, בכפפות ובנשק, אותו נשאו והובילו הנאשם ואבראהים לצורך ביצוע השוד.",גזר דין
56,ME-21-05-30706-496,"עוד עמדה המאשימה על הפחד והבהלה שאחזו במתלוננים ועל כי נגנב הימנם סך של 23,000 ₪; על הנזק שהיה צפוי לו הירי היה פוגע במתלוננים או באחר, וכן על גילו של הנאשם (19 שנים) ועל מודעותו לטיב מעשיו והשלכותיהם.",גזר דין
57,ME-21-05-30706-496,"אעיר כי המאשימה ציינה בטיעוניה בכתב כי חלקו של הנאשם בביצוע העבירה הוא מרכזי, באשר הנאשם נשא בפועל את הנשק וירה בו.",גזר דין
58,ME-21-05-30706-496,"בטיעוניה בעל פה ציינה כי האירוע בוצע בצוותא, לרבות הירי.",גזר דין
59,ME-21-05-30706-496,טיעון זה בעל פה עולה בקנה אחד עם עובדות כתב האישום המתוקן בו הודה הנאשם.,גזר דין
60,ME-21-05-30706-496,"בבחינת מדיניות הענישה הנהוגה הפנתה המאשימה לשישה פסקי דין, בהם הושתו עונשים של 32 חודשי מאסר בפועל ועד 52 חודשי מאסר בפועל, לצד עונשים נלווים.",גזר דין
61,ME-21-05-30706-496,"בטיעוניה בעל פה, הדגישה המאשימה כי בענייננו מדובר בתת מקלע ולא בכלי הנחזה להיות אקדח.",גזר דין
62,ME-21-05-30706-496,"בשים לב לאלו ועוד, המאשימה סבורה כי מתחם העונש ההולם בענייננו נע בין 4 ל- 7 שנות מאסר בפועל לצד עונשים נלווים.",גזר דין
63,ME-21-05-30706-496,"בכל הנוגע לנסיבות שאינן קשורות בביצוע העבירה, עמדה המאשימה על היעדר עבר פלילי של הנאשם; על הודאתו אשר חסכה בזמן שיפוטי, וכן על האמור בתסקיר.",גזר דין
64,ME-21-05-30706-496,עוד עמדה המאשימה על שיקול הרתעת הרבים לאור השימוש בנשק בלתי חוקי.,גזר דין
65,ME-21-05-30706-496,"לבסוף, עתרה המאשימה להשית על הנאשם עונש מאסר ברף האמצעי של המתחם, לצד עונש מאסר על תנאי ארוך ומרתיע, וכן פיצוי וקנס.",גזר דין
66,ME-21-05-30706-496,"בטיעוניה בעל פה, עמדה המאשימה בין היתר על עניינו של אבראהים שנדון לפני כב' השופט א' פורת בבית משפט זה.",גזר דין
67,ME-21-05-30706-496,"המאשימה הסבירה כי לאבראהים יוחסו שני אישומים שונים -האחד בנוגע להחזקת נשק, והשני הוא אירוע השוד שבענייננו; נקבעו שני מתחמי ענישה של 2 עד 4 שנות מאסר בפועל ושל 3 עד 6 שנות מאסר בפועל, בהתאמה; ביחס לאישום שבענייננו נגזרו על אברהים 3 שנות מאסר, ובסך הכל עם האישום האחר, ולאחר שנחפפו 10 חודשים, נגזרו עליו 50 חודשי מאסר בפועל.",גזר דין
68,ME-21-05-30706-496,"המאשימה סבורה כי בעניינו של הנאשם דכאן יש לקבוע מתחם גבוה יותר, כאמור לעיל.",גזר דין
69,ME-21-05-30706-496,"הסנגור הדגיש כי על פי גזר הדין בעניינו של אבראהים, הלה החזיק משנת 2020 בתת מקלע ועשה בו שימוש, ובאותו תת מקלע נעשה שימוש בשוד מושא ענייננו.",גזר דין
70,ME-21-05-30706-496,"בנוסף נטען, כי ""בקביעה הערכית"" נגזרו על אבראהים 36 חודשי מאסר בגין אירוע השוד, אך בפועל ונוכח החפיפה עם העונש שהוטל בגין האישום האחר, נגזרו למעשה 26 חודשים.",גזר דין
71,ME-21-05-30706-496,"הסנגור הדגיש כי בתסקיר, הערכת הסיכון נקבעה כבינונית, וטען כי לאור חומרת העבירה, היה ושירות המבחן היה מזהה ""בעיה קשה"" של עבריין אשר לא לוקח אחריות על מעשיו, סביר להניח כי הערכת המסוכנות הייתה גבוהה.",גזר דין
72,ME-21-05-30706-496,"בהמשך, טען הסנגור כי הנאשם הודה בהזדמנות הראשונה.",גזר דין
73,ME-21-05-30706-496,"אמנם נחקרו לטענתו שני עדים, אך בעקבות חקירתם תוקן כתב האישום.",גזר דין
74,ME-21-05-30706-496,בכך חסך הנאשם זמן שיפוטי.,גזר דין
75,ME-21-05-30706-496,"עוד הדגיש הסנגור את גילו הצעיר של הנאשם, את היותו נעדר עבר פלילי, וטען כי בשל כך עונשו צריך להיגזר בתחתית המתחם.",גזר דין
76,ME-21-05-30706-496,"בנוסף נטען, כי לאור גזר הדין בעניינו של אבראהים, ומשיקולי שוויון ומראית עין, יש להשית על הנאשם 24 חודשי מאסר.",גזר דין
77,ME-21-05-30706-496,"אלו דברי הנאשם כפי שנרשמו בפרוטוקול הדיון: ""אני מתנצל ומצטער.",גזר דין
78,ME-21-05-30706-496,אני מבין את חומרת המעשה.,גזר דין
79,ME-21-05-30706-496,"העיקרון המנחה בגזירת הדין הוא קיומו של יחס הולם בין חומרת העבירות בנסיבותיהן ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
80,ME-21-05-30706-496,"בעת קביעת מתחם עונש הולם למעשה עבירה שביצע הנאשם, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
81,ME-21-05-30706-496,"לאחר קביעת מתחם העונש ההולם, על בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות שאינן קשורות בביצוע העבירה.",דיון והכרעה
82,ME-21-05-30706-496,"בית המשפט יכול לחרוג ממתחם העונש הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
83,ME-21-05-30706-496,"בעת קביעת מתחם העונש ההולם, יש לעמוד תחילה על הערכים החברתיים המוגנים אשר נפגעו מן העבירות שביצע הנאשם, ועל מידת הפגיעה בהם.",דיון והכרעה
84,ME-21-05-30706-496,"מעשיו של הנאשם גרמו לפגיעה בשורה של ערכים חברתיים, בראשם הגנה על בטחון הציבור ושלומו, ובאופן פרטני היוו המעשים סכנה לשלמות גופם של המתלוננים.",דיון והכרעה
85,ME-21-05-30706-496,בדרך הילוכו של הנאשם יש גם כדי לערער את תחושת הביטחון האישי השוררת בציבור.,דיון והכרעה
86,ME-21-05-30706-496,עוד נפגעו ערך ההגנה על קניינו של אדם וכבודו.,דיון והכרעה
87,ME-21-05-30706-496,מעשה שוד כשלעצמו הוא בעל חומרה מרובה.,דיון והכרעה
88,ME-21-05-30706-496,"בענייננו מתווספת חומרה יתרה שכן העבירה בוצעה אגב שימוש בנשק חם וירי הימנו, לבל יתנגדו המתלוננים למהלכו של השוד.",דיון והכרעה
89,ME-21-05-30706-496,"אמנם, לא ארעה פגיעה בגוף, אך דומני כי האירוע הסתיים כך אך בנס.",דיון והכרעה
90,ME-21-05-30706-496,"נקל לתאר סיומת אחרת לו הכדור שנורה היה פוגע במי מהמתלוננים, או אף במקרה של פגיעת נתז בהם כתוצאה מן הירי.",דיון והכרעה
91,ME-21-05-30706-496,"בית המשפט העליון עמד פעמים רבות על החומרה הגלומה בביצוע עבירת שוד, וכן על הענישה המשמעותית שיש להשית בגין ביצועה.",דיון והכרעה
92,ME-21-05-30706-496,חומרתה של עבירה זו כלפי הפרט מורכבת משני נדבכים משתלבים.,דיון והכרעה
93,ME-21-05-30706-496,"האחד, הפגיעה בקניינו של קורבן השוד, ובמקרה דנן – פדיון עמל יומו של בעל עסק זעיר, המיועד לזון את בני ביתו.",דיון והכרעה
94,ME-21-05-30706-496,"והשני, הממד הפוגעני, האלים והמאיים.",דיון והכרעה
95,ME-21-05-30706-496,"גם אם יקבל קורבן השוד את כל רכושו בחזרה בלא פגע, לא במהרה יחלימו צלקותיו הנפשיות.",דיון והכרעה
96,ME-21-05-30706-496,"לאחר שאמרתי זאת, אפנה לסקירת פסיקה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה ייקבע מתחם העונש ההולם במקרה דנן.",דיון והכרעה
97,ME-21-05-30706-496,בסקירה זו אתייחס גם לחלק מהפסיקה אליה הפנו באי כח הצדדים בטיעוניהם.,דיון והכרעה
98,ME-21-05-30706-496,בית המשפט העליון דחה את ערעורו של פלוני.,דיון והכרעה
99,ME-21-05-30706-496,"אשר ליאסין, נוכח הפער בענישה בינו לבין פלוני, מצא בית המשפט העליון להפחית 8 חודשים מעונשו, כך שירצה גם הוא 24 חודשי מאסר בפועל.",דיון והכרעה
100,ME-21-05-30706-496,עניין חג'אזי - פסיקה אליה הפנו הן המאשימה והן הסנגור.,דיון והכרעה
101,ME-21-05-30706-496,הנאשמים הורשעו על יסוד הודאתם בעובדות כתב אישום מתוקן במסגרת הסדר טיעון.,דיון והכרעה
102,ME-21-05-30706-496,הנאשם מס' 1 (בפסקה זו להלן יקרא: נאשם 1) הורשע בביצוע עבירות של שוד בנסיבות מחמירות וירי מנשק חם.,דיון והכרעה
103,ME-21-05-30706-496,"הנאשם מס' 2 (להלן: נאשם 2) הורשע בעבירת החזקה, נשיאה והובלה של נשק, וכן בעבירת סיוע לשוד בנסיבות מחמירות.",דיון והכרעה
104,ME-21-05-30706-496,"על פי המתואר, הנאשם 1 ואדם אחר קשרו קשר לבצע שוד של שליח פיצה.",דיון והכרעה
105,ME-21-05-30706-496,"הם פנו לנאשם 2, שיספק להם נשק לביצוע השוד, וזה האחרון העביר לידיהם תת מקלע מאולתר מסוג קרלו, מחסנית ותחמושת.",דיון והכרעה
106,ME-21-05-30706-496,"בהמשך, הנאשם 1 והאחר ביצעו הזמנת פיצה.",דיון והכרעה
107,ME-21-05-30706-496,"משהגיע שליח הפיצה, האחר התקדם וכיוון לעברו את הנשק הטעון, ודרש כי יעביר לידיו את התיק.",דיון והכרעה
108,ME-21-05-30706-496,שליח הפיצה עשה כדבריו.,דיון והכרעה
109,ME-21-05-30706-496,הנאשם 1 התקדם בנסיעה על קטנוע לעברם ואמר לאחר לירות לעבר שליח הפיצה.,דיון והכרעה
110,ME-21-05-30706-496,האחר עלה על הקטנוע וירה באמצעות הנשק 4 יריות לכיוון רגלי שליח הפיצה.,דיון והכרעה
111,ME-21-05-30706-496,"לאחר מכן, ועל פי תיאום מראש, העבירו נאשם 1 והאחר את הנשק המחסנית והתחמושת לנאשם 2 על מנת שיסתירם.",דיון והכרעה
112,ME-21-05-30706-496,"בית המשפט המחוזי קבע מתחם עונש בעניינם של כל אחד מהנאשמים הנע בין 30 ל- 60 חודשי מאסר בפועל, וגזר על כל אחד מהם עונש מאסר בפועל של 32 חודשים, לצד עונשים נלווים.",דיון והכרעה
113,ME-21-05-30706-496,יוער כי ערעור שהגיש הנאשם 1 תלוי ועומד בבית המשפט העליון.,דיון והכרעה
114,ME-21-05-30706-496,"בכל הנוגע לנסיבות הקשורות בביצוע העבירה, יש ליתן הדעת על כי לא מדובר באירוע ספונטאני.",דיון והכרעה
115,ME-21-05-30706-496,"הנאשם ואבראהים תכננו לבצע שוד בתחנת הטוטו, במהלכו יבצעו ירי בנשק חם.",דיון והכרעה
116,ME-21-05-30706-496,"לשם ביצוע השוד, הם הצטיידו מבעוד מועד בנשק (אותו נשאו והובילו), במלבושים כהים, בכיסויי פנים ובכפפות.",דיון והכרעה
117,ME-21-05-30706-496,"ואכן, במהלך השוד נעשה שימוש בנשק, הן באמצעות ירי כדור בודד, והן על ידי דרישה מהמתלוננים באיומי נשק, לקבל את כל הכסף אשר נמצא ברשותם.",דיון והכרעה
118,ME-21-05-30706-496,הכדור שנורה פגע בכסא אשר היה ממוקם סמוך לדלפק שמאחוריו היו המתלוננים.,דיון והכרעה
119,ME-21-05-30706-496,"אמנם, כתוצאה מאירוע השוד המתלוננים לא נפגעו בגופם, ועובדה זו יש להביא גם כן בחשבון.",דיון והכרעה
120,ME-21-05-30706-496,"ואולם, וכפי שצוין לעיל, בנקל האירוע יכול היה לבוא על סיומו  באופן אחר.",דיון והכרעה
121,ME-21-05-30706-496,"פוטנציאל הפגיעה בגוף באירוע מעין זה, כשהעבריין נושא עמו נשק חם, קל וחומר כאשר נעשה שימוש בנשק במהלך השוד, הוא רב.",דיון והכרעה
122,ME-21-05-30706-496,עוד נקל לשער את הפחד אשר אחז במתלוננים למראה ולמשמע האירוע המבעית; אירוע אשר עלול לצלק את נפשו של הקורבן ולהותיר בו משקעים ארוכי טווח .,דיון והכרעה
123,ME-21-05-30706-496,"בנוסף, יש להביא בחשבון כי במהלך השוד נגנב סך של כ- 23,000 ₪.",דיון והכרעה
124,ME-21-05-30706-496,"לציין, כי סכום זה הוחזר במלואו למתלוננים.",דיון והכרעה
125,ME-21-05-30706-496,"אשר לחלקו של הנאשם באירוע, אין לי אלא את העובדות המפורטות בכתב האישום המתוקן, בהן הודה הנאשם ואשר על יסוד הודאתו הוא הורשע.",דיון והכרעה
126,ME-21-05-30706-496,עובדות אלו אינן מפרטות ומפרשות מעשים עיקריים שביצע הנאשם באופן בלעדי.,דיון והכרעה
127,ME-21-05-30706-496,"כתב האישום מייחס את מרבית המעשים, ובכלל זה את הירי בנשק, לנאשם ולאבראהים כאחד.",דיון והכרעה
128,ME-21-05-30706-496,"כך למשל, צוין בכתב האישום המתוקן, כי ""השניים נכנסו לתחנה, כשהם אוחזים בנשק, כשהוא שלוף וטעון""; ""עם הכניסה לתחנת הטוטו, ביצעו הנאשם ואבראהים, בצוותא חדא, ירי של כדור בודד מהנשק.",דיון והכרעה
129,ME-21-05-30706-496,..,דיון והכרעה
130,ME-21-05-30706-496,.,דיון והכרעה
131,ME-21-05-30706-496,"הכדור שירו הנאשמים פגע ..."" (סעיף 4).",דיון והכרעה
132,ME-21-05-30706-496,"טרם אפנה לקבוע את מתחם העונש ההולם בענייננו ואת עונשו של הנאשם, אציין בקצרה כי ההליך הפלילי כנגד אבראהים נדון לפני כב' השופט א' פורת.",דיון והכרעה
133,ME-21-05-30706-496,"עיון בגזר הדין (טמ/2) מעלה, כי כתב האישום בעניינו של אבראהים נסב על שתי פרשות.",דיון והכרעה
134,ME-21-05-30706-496,"הפרשה הראשונה, עניינה רכישת תת מקלע מאולתר, החזקתו וביצוע ירי.",דיון והכרעה
135,ME-21-05-30706-496,"בגין פרשה זו הורשע אבראהים בעבירות נשק - רכישה, החזקה, הובלה ונשיאה, וכן ירי מנשק חם.",דיון והכרעה
136,ME-21-05-30706-496,"הפרשה השנייה, היא זו מושא ענייננו, ובגינה הורשע אבראהים בעבירות שוד בנסיבות מחמירות, עבירות נשק, ירי מנשק חם ושיבוש מהלכי משפט.",דיון והכרעה
137,ME-21-05-30706-496,כב' השופט פורת קבע מתחם עונש נפרד לכל אחד מהאישומים.,דיון והכרעה
138,ME-21-05-30706-496,"בכל הנוגע לפרשה הראשונה נקבע מתחם הנע בין 2 ל- 4 שנות מאסר בפועל, ובאשר לאירוע השוד נקבע מתחם הנע בין 3 ל- 6 שנות מאסר בפועל.",דיון והכרעה
139,ME-21-05-30706-496,"בגין האישום הראשון נגזרו על אבראהים 24 חודשי מאסר בפועל, ובגין האישום השני נגזרו עליו 3 שנות מאסר בפועל.",דיון והכרעה
140,ME-21-05-30706-496,"עוד הורה כב' השופט פורת כי עונש המאסר בגין האישום הראשון ירוצה כך ש- 14 חודשים מתוכו יצטברו לעונש לגבי האישום השני, כך שעל אבראהים יהא לשאת ב- 50 חודשי מאסר בפועל.",דיון והכרעה
141,ME-21-05-30706-496,עוד הושתו על אבראהים עונשי מאסר על תנאי.,דיון והכרעה
142,ME-21-05-30706-496,"אעיר, כי לא נעלם מעיניי שעל פי גזר הדין בעניין אבראהים היה זה האחר (היינו הנאשם דכאן) שאחז בנשק וירה ממנו כדור אחד.",דיון והכרעה
143,ME-21-05-30706-496,"ואולם, בעובדות כתב האישום שלפניי, על יסודן הורשע הנאשם, יוחסו כאמור האחיזה בנשק בעת ביצוע השוד והירי הימנו לנאשם ולאבראהים; לשניהם גם יחד.",דיון והכרעה
144,ME-21-05-30706-496,"אם כן, על רקע נסיבות ביצוע העבירות, הערכים שנפגעו מביצוען ומידת הפגיעה בערכים מוגנים אלו, שהינה ברף בינוני עד גבוה, כמו גם מדיניות הענישה הנהוגה, סבורני כי מתחם העונש ההולם את מעשה הנאשם נמצא בטווח שבין 3 שנות מאסר בפועל לבין 6 שנות מאסר בפועל, לצד עונשים נלווים.",דיון והכרעה
145,ME-21-05-30706-496,"בענייננו, לא מצאתי כי מתקיימים שיקולים אשר יצדיקו סטייה מגבולות המתחם שנקבע לעיל.",דיון והכרעה
146,ME-21-05-30706-496,"שיקול ההגנה על שלום הציבור, הגם שמתקיים מעצם הערך המוגן שנפגע, אינו מצדיק חריגה מהמתחם.",דיון והכרעה
147,ME-21-05-30706-496,"שיקול השיקום, בשים לב לנסיבות, אינו מתקיים ואינו מצדיק אף הוא סטייה מהמתחם.",דיון והכרעה
148,ME-21-05-30706-496,"משנקבע מתחם העונש ההולם, יש לפנות עתה לקביעת העונש המתאים לנאשם בגבולות המתחם שהוצג.",דיון והכרעה
149,ME-21-05-30706-496,"בכגון דא, יש להתחשב בנסיבות שאינן קשורות בביצוע העבירה, כמפורט בסעיף 40יא לחוק.",דיון והכרעה
150,ME-21-05-30706-496,"משקל לא מבוטל בהקשר זה, יש ליתן להודאת הנאשם במיוחס לו לאחר שתוקן כתב האישום בעניינו.",דיון והכרעה
151,ME-21-05-30706-496,"אמנם ההודאה באה לאחר שהחלה פרשת התביעה, אך היא הביאה לחיסכון בזמן שיפוטי יקר, ויש בה לפעול לזכותו.",דיון והכרעה
152,ME-21-05-30706-496,"משקל נכבד יש ליתן לגילו הצעיר של הנאשם אשר במועד ביצוע העבירות היה בן 19 שנים לערך, ולכך שלחובתו לא רשומות הרשעות קודמות בפלילים.",דיון והכרעה
153,ME-21-05-30706-496,"בנוסף, הנאשם הביע חרטה אשר התרשמתי מכנותה.",דיון והכרעה
154,ME-21-05-30706-496,"הנאשם עמד על כי הוא מבין את חומרת המעשים, והביע צער וחרטה על ביצועם.",דיון והכרעה
155,ME-21-05-30706-496,"בהינתן שורת נסיבות אלו לקולא אשר אינן קשורות בביצוע העבירה, ובהתחשב אף בעונש שנגזר על אבראהים בגין אירוע השוד, דומני כי יש למקם את עונש מאסרו בפועל של הנאשם בחלקו התחתון של המתחם, בצד השתת עונש משמעותי של מאסרים מותנים.",דיון והכרעה
156,ME-21-05-30706-496,"בדרך זו, הכוללת מאסר ממושך מאחורי סורג ובריח וענישה משמעותית צופה פני עתיד, יוגשם עיקרון ההלימה, וכן תושג הרתעת הרבים.",דיון והכרעה
157,ME-21-05-30706-496,"ענישה זו תביא גם להרתעת הנאשם, ובתקווה כי בכך יפחת הסיכון העתידי להישנות עבירות אלימות דומות מצדו אשר הוערך על ידי שירות המבחן כבינוני.",דיון והכרעה
158,ME-21-05-30706-496,"הכל תוך שיתאפשר לנאשם אשר גילו צעיר לשוב אל דרך הישר, לאחר ריצוי עונש מאסר משמעותי של חודשים רבים.",דיון והכרעה
159,ME-21-05-30706-496,בעונש שנקבע יוגשם גם עיקרון האחידות בענישה כפי שתואר לעיל.,דיון והכרעה
160,ME-21-05-30706-496,"כאן אציין, למעלה מהצורך, כי לא מצאתי לקבל את טענות הסניגור המלומד לעניין האבחנה לקולא שביקש לבצע בכל הנוגע לעונשו של אברהים בגין אירוע השוד דכאן, לאור חפיפת חלק מהעונש בגין האישום הראשון שם ושאינו קשור לענייננו.",דיון והכרעה
161,ME-21-05-30706-496,חפיפת העונש בנסיבות דנן אינה משליכה ואין בה כדי להעלות או להוריד לעניין קביעת המתחם ההולם ולעניין גזירת הדין בתוך גדרי המתחם.,דיון והכרעה
162,ME-21-05-30706-496,"החלטת המותב הנכבד שם לחפוף חלק מהעונש מושא האישום הראשון, אינה ממעיטה מחומרת ענייננו ובוודאי שאינה מצדיקה חריגה לקולא אף מחוץ לגדרי המתחם שקבעתי.",דיון והכרעה
163,ME-21-05-30706-496,הדברים פורטו בהרחבה לעיל ואיני רואה מקום לשוב ולחזור עליהם.,דיון והכרעה
164,ME-21-05-30706-496,"על כן, אני גוזר על הנאשם את העונשים הבאים:",סוף דבר
165,ME-21-05-30706-496,"שלוש (3) שנות מאסר בפועל, אשר יימנו החל ממעצרו ביום 25.4.2021.",סוף דבר
166,ME-21-05-30706-496,"שמונה עשר (18) חודשי מאסר על תנאי למשך שלוש שנים, שלא יעבור עבירת אלימות, נשק או רכוש מסוג פשע.",סוף דבר
167,ME-21-05-30706-496,"שמונה (8) חודשי מאסר על תנאי למשך שלוש שנים, שלא יעבור עבירת אלימות, נשק או רכוש מסוג עוון.",סוף דבר
168,ME-21-05-30706-496,"5129371נוכח תקופת המאסר שנגזרה; משעל פי גזר הדין בעניין אבראהים שהניחה המאשימה לפניי הכספים אשר נשדדו הושבו, ונוכח גילו של הנאשם, לא מצאתי להטיל עליו ענישה בעלת ביטוי כספי.",סוף דבר
169,ME-21-05-30706-496,54678313זכות ערעור תוך 45 ימים לבית המשפט העליון.,סוף דבר
170,ME-21-05-30706-496,"ניתן היום,  כ""ח אדר א' תשפ""ב, 01 מרץ 2022, בהעדר הצדדים.",סוף דבר
