,verdict,text,part
0,SH-10-10-32637-439,עואד בן סאלם נבארי,הנאשם
1,SH-10-10-32637-439,"חוק העונשין, תשל""ז-1977: סע'  144(א), פרקים ז', ח', י'",הנאשם
2,SH-10-10-32637-439,"הנאשם שלפני נותן את הדין בגין עבירה של אחזקת נשק שלא כדין, בניגוד לסעיף 144(א) לחוק העונשין, תשל""ז – 1977.",מבוא והשתלשלות ההליכים
3,SH-10-10-32637-439,"כתב האישום המקורי הוגש כנגד הנאשם בשנת 2010, בעקבות אירוע חבלני שאירע בתאריך 04.04.2009, במסגרתו נטלה בתו של הנאשם, בסמה נבארי, את הנשק מושא כתב האישום, ובצעה פיגוע ירי כנגד שוטרי מג""ב בבסיס צומת שוקת.",מבוא והשתלשלות ההליכים
4,SH-10-10-32637-439,"לאחר שהדיונים נדחו מספר פעמים, מסיבות שונות, הועבר התיק, בתחילת שנת 2012, לטיפולו של מותב זה.",מבוא והשתלשלות ההליכים
5,SH-10-10-32637-439,"תחילה, הודיעה ההגנה על כפירה בעובדות כתב האישום, והתיק נקבע לשמיעת ראיות.",מבוא והשתלשלות ההליכים
6,SH-10-10-32637-439,"בחלוף זמן, חזר בו הנאשם מכפירתו, והודה בעובדות כתב אישום מתוקן (ת/1) במסגרת הסדר טעון.",מבוא והשתלשלות ההליכים
7,SH-10-10-32637-439,"על פי עובדות כתב האישום המתוקן, רכש הנאשם, בשנת 2004, נשק מאחר מוסא נבארי, בתמורה לאתנן כספי, והחזיק בו ברשותו, עד אשר בצעה בתו את הפיגוע הנזכר לעיל.",מבוא והשתלשלות ההליכים
8,SH-10-10-32637-439,"במסגרת ההסדר, הופנה הנאשם לחקירת שירות המבחן למבוגרים, כאשר הצדדים לא הציגו עמדה עֹנשית מוסכמת, אך הסכימו, כי ישקלו את עמדתם העֹנשית לאחר הגשת התסקיר.",מבוא והשתלשלות ההליכים
9,SH-10-10-32637-439,"תסקיר שירות המבחן הוגש, לאחר ארכה שניתנה, בתאריך 12.01.2014.",תסקיר שירות המבחן
10,SH-10-10-32637-439,"מהתסקיר עולה, כי הנאשם כבן 39 שנים, בן למשפחה פוליגמית.",תסקיר שירות המבחן
11,SH-10-10-32637-439,אב לששה.,תסקיר שירות המבחן
12,SH-10-10-32637-439,מצפה לילד השביעי (נכון למועד כתיבת התסקיר).,תסקיר שירות המבחן
13,SH-10-10-32637-439,"בהיותו בגיל העשרה, עבד למחיתו, ואולם מאז נשואיו בגיל 18, לא מצא עבודה קבועה מסודרת.",תסקיר שירות המבחן
14,SH-10-10-32637-439,"לדבריו, מתקים מעבודות מזדמנות וכן מקצבת המל""ל.",תסקיר שירות המבחן
15,SH-10-10-32637-439,"סיפר לקצינת המבחן (מה שאינו נתמך בראיות כלשהן או באמור בכתב האישום) כי קיבל הנשק לידיו כערבון להלוואה שהעניק לאחר, אותו אחר לא החזיר ההלוואה והנשק נותר בידיו.",תסקיר שירות המבחן
16,SH-10-10-32637-439,"שירות המבחן התרשם, כי הנאשם מתקשה לבחון באופן בקורתי את התנהגותו.",תסקיר שירות המבחן
17,SH-10-10-32637-439,"שירות המבחן  התרשם, כי הנאשם 'טרם הכיל ועיבד' את נסיבות מותה של בתו.",תסקיר שירות המבחן
18,SH-10-10-32637-439,"שירות המבחן הסיק זאת, מתוך שהנאשם הפגין עמדה נוקשה והתקשה בנטילת אחריות בגין העבירה שביצע.",תסקיר שירות המבחן
19,SH-10-10-32637-439,שירות המבחן המליץ על הטלת עונש מוחשי אשר יחדד את ההשלכות הפוטנציאליות של הישנות התנהגות דומה ויעביר מסר ברור לנאשם.,תסקיר שירות המבחן
20,SH-10-10-32637-439,"יחד עם זאת, המליץ שירות המבחן, בסופו של דבר, על עונש מאסר קצר שירוצה בעבודות שירות.",תסקיר שירות המבחן
21,SH-10-10-32637-439,"לאחר הגשת התסקיר, עתרו הצדדים לדחית הדיון על מנת לגבש עמדתם העונשית.",טעוני הצדדים
22,SH-10-10-32637-439,"במועד הנדחה, הגישה התביעה טעוניה לעונש בכתב (ת/2).",טעוני הצדדים
23,SH-10-10-32637-439,"בהתאם לפסיקה שהובאה בטעוניה, עותרת התביעה לקבוע, כי מתחם הענישה בנוגע לעבירה בה הורשע הנאשם נע בין שנה לשלוש שנות מאסר בפועל.",טעוני הצדדים
24,SH-10-10-32637-439,"התביעה הדגישה את פוטנציאל הסיכון הממשי בעבירות של אחזקת נשק, המחיב החמרה של ממש בענישה, לרבות ענישה במאסר בפועל ממש.",טעוני הצדדים
25,SH-10-10-32637-439,"לטענת התביעה, המחזיק נשק לא חוקי, עליו לצפות כי ישמש לפעילות בלתי חוקית.",טעוני הצדדים
26,SH-10-10-32637-439,"המציאות הבטחונית המורכבת במחוזותינו וסופו של האירוע מחיבים, לשטתה של התביעה, הטלת עונש מאסר מרתיע.",טעוני הצדדים
27,SH-10-10-32637-439,התביעה צירפה פסיקה מתאימה.,טעוני הצדדים
28,SH-10-10-32637-439,"ההגנה טענה על פה, בנוסף להגשת עיקרי טיעון בכתב (נ/1).",טעוני הצדדים
29,SH-10-10-32637-439,"ההגנה עותרת לקבוע, כי המדובר במקרה חריג ביותר, כי הנאשם נוכה מחשד בחקירת גורמי הבטחון שהתנהלה לאחר הפיגוע (לא הוגשו ראיות כלשהן לענין זה), כי הוא נעדר דפוסים פליליים.",טעוני הצדדים
30,SH-10-10-32637-439,"לטענת ההגנה, הנאשם אכול יסורי מצפון ומתביש, ובשל כך לא שיתף את שירות המבחן בתחושותיו.",טעוני הצדדים
31,SH-10-10-32637-439,"ההגנה הדגישה לימוד מקל וחומר מגזר הדין שניתן בענין מי שמכר הנשק לנאשם, אשר נדון בגין עבירה חמורה יותר, של העברת נשק לאחר ולא אחזקת נשק, לעונש בן תשעה חדשי מאסר בלבד.",טעוני הצדדים
32,SH-10-10-32637-439,"ההגנה עותרת להסתפק בהשתת עונש מאסר שירוצה בדרך של עבודות שירות, תוך שצירפה פסיקה עניפה התומכת בשטתה.",טעוני הצדדים
33,SH-10-10-32637-439,"בדברו האחרון של הנאשם, ציין הנאשם כי הוא מצטער, טעה, כי נשוי ואב לשבעה (נכון למועד פרשת העונש) וכי אינו יודע מדוע עשתה בתו מה שעשתה, אך זה קרה אחרי שהיתה בבית הספר.",טעוני הצדדים
34,SH-10-10-32637-439,"עבירה של אחזקת נשק בלתי חוקי מקימה סיכון של ממש לשלום הציבור, כי הנשק ימצא דרכו לידיים עוינות, לפעילות פלילית או בטחונית.",דיון והכרעה
35,SH-10-10-32637-439,"ר' בש""פ 2304/02 מדינת ישראל נ' רובין.",דיון והכרעה
36,SH-10-10-32637-439,"נשק חם הוא בעל פוטנציאל קטילה, אחזקתו בהעדר פיקוח מוסדר מטעם השלטונות, מקימה סיכון.",דיון והכרעה
37,SH-10-10-32637-439,ר' ע.פ. 3300/06 אבוסנינה נ' מדינת ישראל.,דיון והכרעה
38,SH-10-10-32637-439,"שיקולי ההגנה על שלום הציבור ועל בטחונו, ביחד עם שיקולים של הרתעה אפקטיבית, מחיבים החמרה בענישה בתחום של החזקת נשק שלא כדין.",דיון והכרעה
39,SH-10-10-32637-439,"לא זו אלא, הנסיבות האישיות נדחות בפני שיקולים אלה.",דיון והכרעה
40,SH-10-10-32637-439,ר' ע.פ. 1332/04 מדינת ישראל נ' פס; ע.פ.,דיון והכרעה
41,SH-10-10-32637-439,4831/08 אבו באכר נ' מדינת ישראל; ע.פ. 8012/04 מתאני נ' מדינת ישראל.,דיון והכרעה
42,SH-10-10-32637-439,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כרוך בנסיבות הספציפיות של העושה והמעשה.",דיון והכרעה
43,SH-10-10-32637-439,"לאחר שנתקבל תיקון 113 לחוק העונשין, תשל""ז – 1977 (להלן: ""תיקון 113""), נקבע מתחם הענישה בגין עבירה של אחזקת נשק חם, כלי ירי יחיד, שלא כדין, בין מאסר בפועל, בכליאה ממשית, למשך שנה, ועד למאסר באורך שלוש שנים.",דיון והכרעה
44,SH-10-10-32637-439,"ר' פסק דין, מהתקופה האחרונה ממש, בבית המשפט העליון, ע.פ. 4945/13 מדינת ישראל נ' סלימאן (2014), כן ר' ע.פ. 2892/13 עודתאללה נ' מדינת ישראל (2013).",דיון והכרעה
45,SH-10-10-32637-439,"מתחם ענישה זו אינו מאפשר קבלת עתירת ההגנה או המלצת שירות המבחן לגזור עונש של מאסר בעבודות שירות, אשר חורג אף מהפסיקה שקדמה לתיקון 113, שכן, כאמור, אף קודם לכן נקבע על ידי בית המשפט העליון, כי עבירות כדוגמת העבירה שעבר הנאשם מחיבות מאסר בפועל ממש (ר' הפסיקה שהובאה והצטוט לעיל).",דיון והכרעה
46,SH-10-10-32637-439,"קביעת הענישה הספציפית במסגרת המתחם נעוצה בנסיבות אחזקת הנשק; משך אחזקתו; אינדיקציה על פעילות שלילית, בטחונית או פלילית, שבוצעה בנשק; עברו הפלילי ונסיבותיו האישיות של הנאשם.",דיון והכרעה
47,SH-10-10-32637-439,"כעולה מפסקי הדין שהובאו לעיל, הסיבה לקביעת מתחם הענישה הכולל מאסר בפועל ממש, היתה הרתעת הרבים, מחשש זליגת הנשק החם הבלתי חוקי לשימוש פלילי או לשימוש כנגד בטחון המדינה, שימוש אשר יסכן את שלומו ובטחונו של הציבור.",דיון והכרעה
48,SH-10-10-32637-439,"והנה - במקרה דנן - חשש זה קרם עור וגידים, בכך שבִּתו של הנאשם, מולדת בֵּיתוֹ, אשר גדלה בצל קורתו והתחנכה מפיו, נטלה הנשק לרשותה ובצעה פיגוע בנסיון ליטול חייהם של חפים מפשע, על לא עוול בכפם, מי מהם בעלי משפחות וילדים הממתינים לשובם של אביהם או אמם.",דיון והכרעה
49,SH-10-10-32637-439,"הגם שנסיבות הגעת הנשק לידי בתו של הנאשם נותרו לוטות בערפל, ונקבע בכתב האישום על ידי התביעה, כי הנאשם לא היה מודע לפיגוע שמתכננת בתו, הרי שאין ספק, כי נסיבה זו מטה הכף לכיוון החמרה במסגרת מתחם הענישה.",דיון והכרעה
50,SH-10-10-32637-439,"שכן, הסיכון הפוטנציאלי שעומד בבסיס מתחם הענישה שנקבע, התממש במקרה דנן באופן החמור והנורא ביותר.",דיון והכרעה
51,SH-10-10-32637-439,"אף תסקיר שירות המבחן אינו מלמד על חרטה כלשהי מצדו של הנאשם, או הפנמת חומרת העבירה, וההיפך מכך.",דיון והכרעה
52,SH-10-10-32637-439,"יצוין, נוקשותו של הנאשם והיעדר נטילת אחריות אין מחויב כי תתפרש דווקא כנובעת מבושה או רגשות אשם, כטענת ההגנה.",דיון והכרעה
53,SH-10-10-32637-439,יתכן גם שנובעת מסיבות אחרות.,דיון והכרעה
54,SH-10-10-32637-439,"חרף התבטאותו המילולית של הנאשם בדברו האחרון, כי ""מצטער"", לא היה בידי בית המשפט להתרשם מחרטה אמיתית וכנה.",דיון והכרעה
55,SH-10-10-32637-439,הנאשם גם לא הצביע על נסיבות אישיות חריגות שהביאוהו למעשה העבירה.,דיון והכרעה
56,SH-10-10-32637-439,"יש לזכור, כי המדובר בנשק שנרכש בטבין ותקילין.",דיון והכרעה
57,SH-10-10-32637-439,"לא נטען, כי הנאשם או מי מבני משפחתו היו מאוימים, או נזקקו להחזיק בנשק מסיבה כלשהי, ואף הסיבה לרכישתו נותרה עלומה.",דיון והכרעה
58,SH-10-10-32637-439,"עם זאת, לנאשם אין הרשעות קודמות, הוא הודה בעבירה וחסך זמן שיפוטי – נסיבות אלה נזקפות לזכותו.",דיון והכרעה
59,SH-10-10-32637-439,"בשיקול הכולל, נסיבות החומרה גוברות, ובמצב דברים רגיל, היה על בית המשפט להשית עונש על הצד הבינוני - גבוה של המתחם.",דיון והכרעה
60,SH-10-10-32637-439,"כאן המקום לצין, כי בעלי הנשק הקודם, אשר העביר הנשק לידי נאשם, לאחר שהחזיק בו למשך תקופה דומה, בת חמש שנים, נדון לעונש מאסר בן 9 חדשים בפועל.",דיון והכרעה
61,SH-10-10-32637-439,ר' ת.פ. (מחוזי באר שבע) 8132/09 מדינת ישראל נ' מוסא נבארי.,דיון והכרעה
62,SH-10-10-32637-439,"עקרון אחידות הענישה מחיב נטילה בחשבון, כשיקול משמעותי במסגרת גזירת הדין, של העונש שנגזר על החוליה הקודמת באחזקת הנשק.",דיון והכרעה
63,SH-10-10-32637-439,"ואולם, עקרון אחידות הענישה אינו חזות הכל ומלאכת קציבת העונש אינה בגדר תרגיל מתימטי, ובלשון אחרת:",דיון והכרעה
64,SH-10-10-32637-439,"גזר הדין כנגד אותו מוסא נבארי ניתן במסגרת הסדר טעון, בו הגבילה התביעה עמדתה לשנת מאסר אחת בלבד.",דיון והכרעה
65,SH-10-10-32637-439,אין לפני בית משפט זה הנמוקים שעמדו בבסיס עריכת ההסדר שם.,דיון והכרעה
66,SH-10-10-32637-439,"יתר על כן, גזר הדין ניתן בטרם נכנס לתקפו תיקון 113, המחיב גזירת ענשים במסגרת מתחם ענישה.",דיון והכרעה
67,SH-10-10-32637-439,"זאת, בעוד שהנאשם דנן הורשע לאחר כניסתו לתוקף של התיקון האמור.",דיון והכרעה
68,SH-10-10-32637-439,"ועוד: הנאשם האחר מוסא נבארי נדון בגין עבירה נושנה, כאשר החזיק בנשק עד לשנת 2004, זמן רב לפני ביצוע האירוע החבלני, ולא יכולה להיות מחלוקת, כי לעובדה שדינו נגזר שנים ארוכות לאחר אחזקת הנשק (גזר הדין בענינו ניתן בשלהי שנת 2011, שבע שנים לאחר ביצוע העבירה), היתה השפעה על עמדת התביעה בענינו ומכאן גם על הענישה בענינו.",דיון והכרעה
69,SH-10-10-32637-439,"אמנם, אותו מוסא נבארי הורשע בחלופה חמורה יותר במסגרת סעיף העבירה בה הורשע הנאשם דנן, של העברת נשק לאחר, ולא אחזקת נשק, ונדון בבית המשפט המחוזי.",דיון והכרעה
70,SH-10-10-32637-439,"אך לעומת זאת - הנאשם דנן הינו חוליה קרובה יותר לחוליה האחרונה שהחזיקה בנשק - בתו, אשר בצעה הפיגוע, הן מבחינת הזמן, הן מבחינת המקום והן מבחינת הקרבה האישית.",דיון והכרעה
71,SH-10-10-32637-439,"יתר על כן, בענינו של הנאשם דנן, לא הגבילה התביעה הכללית עתירתה העֹנשית, כפי שהגבילה בענינו של מוסא נבארי, ואין לדעת אילו שיקולים, מבחינת הראיות, מבחינת נושנות העבירה, ומבחינות אחרות, הביאו התביעה להסתפק בעתירתה העֹנשית יוצאת הדֹּפן במסגרת ההסדר שגובש באותו ענין.",דיון והכרעה
72,SH-10-10-32637-439,"כך שבסופו של יום, ניתן לאמר, כי חרף ההבדל בסעיף העבירה, חומרת המעשים של הנאשם דנן הינה במדרג גבוה יותר, ובכל מקרה, כפי שנקבע על ידי בית המשפט העליון, מתחם הענישה לגביהם הינו גבוה יותר.",דיון והכרעה
73,SH-10-10-32637-439,"הגם שלעקרון אחידות הענישה משקל של ממש, אין הוא מנוי במסגרת הטעמים המיוחדים שנקבעו בתיקון 113 לצורך חריגה ממתחם הענישה שנפסק ואושר בבית המשפט העליון, כך שאינו מאפשר חריגה מן המתחם.",דיון והכרעה
74,SH-10-10-32637-439,"עם זאת, בשקול הדעת הנתון לבית המשפט במסגרת המתחם, ראוי ליתן לו משקל.",דיון והכרעה
75,SH-10-10-32637-439,"לאור גזר הדין שהוטל על אותו מוסא נבארי, וחרף העובדה שבית המשפט סבור, כי מקומה של העבירה שביצע הנאשם על הצד הבינוני - גבוה של המתחם, לנוכח עקרון אחידות הענישה, אך תוך מתן משקל גם ליתר שיקולי הענישה כפי שפורטו לעיל, משתנה נקודת האיזון במסגרת המתחם.",דיון והכרעה
76,SH-10-10-32637-439,"אך לנוכח יתר שיקולי הענישה, כאשר בסוף כל הסופות, המדובר בנשק חם, שהוחזק תקופה ארוכה שלא כדין, ומצא דרכו (אם גם אין ראיות על ידיעת הנאשם על כך) לנסיון פגוע רצחני – אין מקום להסתפק ברף הנמוך ביותר של המתחם, ובית המשפט רואה למצב העונש על הצד הנמוך של מתחם הענישה, אם גם לא ברף הנמוך ביותר.",דיון והכרעה
77,SH-10-10-32637-439,"את ההקלה לה יזכה הנאשם מתוך שינוי נקודת האיזון במסגרת מתחם הענישה, ראוי לאזן באמצעות הטלת עיצום כספי, שיצטרף לעונש המאסר ואף בו יהיה כדי להרתיע הנאשם ואחרים מלבצע עבירות דומות.",דיון והכרעה
78,SH-10-10-32637-439,"לאחר שבית המשפט לוקח בחשבון את טענות הצדדים המפורטות, וביניהן - את עקרון אחידות הענישה; לאחר שעיין בפסיקה העניפה שהוגשה על ידם; בתסקיר שירות המבחן; שמע דברו האחרון של הנאשם - ותוך מתן משקל ממשי לעקרון השוויון בפני הדין, מוצא לגזור על הנאשם העונשים הבאים:",דיון והכרעה
79,SH-10-10-32637-439,מאסר בפועל בן חמישה עשר (15) חדשים;,דיון והכרעה
80,SH-10-10-32637-439,"תשעה חדשים מאסר מותנה, והתנאי שהנאשם לא יעבור, במשך שלוש שנים מיום שחרורו ממאסר, עבירה בניגוד לחוק העונשין, תשל""ז – 1977, פרקים ז', ח', י';",דיון והכרעה
81,SH-10-10-32637-439,"קנס בסך 15,000 ₪ או 100 ימי מאסר תמורתו.",דיון והכרעה
82,SH-10-10-32637-439,הקנס ישולם עד ליום 01.01.2015.,דיון והכרעה
83,SH-10-10-32637-439,5129371הנאשם יתיצב לריצוי עונשו כעת.,דיון והכרעה
84,SH-10-10-32637-439,"ניתנה היום, כ""ח ניסן תשע""ד, 28 אפריל 2014, במעמד התובעת מתמחה אלין קרינאוי, הסניגור עו""ד אסתר בר-ציון, הנאשם.",דיון והכרעה
