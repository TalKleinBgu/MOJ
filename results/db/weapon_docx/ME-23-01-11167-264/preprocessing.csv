,verdict,text,part
0,ME-23-01-11167-264,"עו""ד עפרי מלצר; עו""ד נתי בן חמו",אברהים חב רמאן
3,ME-23-01-11167-264,"חוק העונשין, תשל""ז-1977: סע'  25, 40.ו., 40.ז, 40ב, 40ג(א), 40ג(ב), 40ד, 40ה, 40ט, 144(ב), 144(ז), 144ו, 40יא, 40יב, 448(א), 452",אברהים חב רמאן
4,ME-23-01-11167-264,"חוק זכויות נפגעי עבירה, תשס""א-2001: סע'  18",אברהים חב רמאן
5,ME-23-01-11167-264,"חוק המאבק בטרור, תשע""ו-2016: סע'  37",אברהים חב רמאן
6,ME-23-01-11167-264,"הנאשם הורשע בדין, על פי הודאתו שניתנה במסגרת הסדר טיעון.",גזר דין
7,ME-23-01-11167-264,הגיעה העת לגזור את עונשו.,גזר דין
8,ME-23-01-11167-264,"ביום 21.2.23 הורשע הנאשם על פי הודאתו בעבירות של נשיאת נשק לפי סעיף 144(ב) לחוק העונשין, התשל""ז-1977 (להלן: חוק העונשין), ניסיון הצתה בנסיבות מחמירות לפי סעיף 448(א) סיפא בצירוף סעיף 25 לחוק העונשין, וכן ניסיון היזק בזדון ממניע גזעני לפי סעיף 452 בצירוף סעיפים 25 ו-144ו לאותו החוק.",גזר דין
9,ME-23-01-11167-264,"על פי עובדות כתב האישום המתוקן שבהן הודה הנאשם, הוא החליט ליידות בקבוק תבערה לעבר בית שבו מתגוררים יהודים, המצוי בסמוך לביתו, וממניע גזעני.",גזר דין
10,ME-23-01-11167-264,"ביום 5.12.22 בשעה 4:07 לערך הצטייד הנאשם בבקבוק תבערה, עטה רעלת פנים, הדליק את הבקבוק, רץ לעבר הבית והשליך לעברו את הבקבוק.",גזר דין
11,ME-23-01-11167-264,"הבקבוק נפל בחצר הבית והתלקח, ומאבטחים שהבחינו בנעשה כיבו את השריפה באמצעות חול ואבנים.",גזר דין
12,ME-23-01-11167-264,תסקיר וראיות לקביעת העונש,גזר דין
13,ME-23-01-11167-264,"בתסקיר צוין, בתמצית, כי הנאשם הוא צעיר כבן 19 ללא עבר פלילי, בן רביעי משישה לזוג הורים תושבי שכונת ראס אל עמוד.",גזר דין
14,ME-23-01-11167-264,"הנאשם מסר כי סיים 12 שנות לימוד, ולאחר מכן עבד בעבודות מזדמנות והתקשה להתמיד במקום אחד.",גזר דין
15,ME-23-01-11167-264,"הנאשם התקשה להסביר את מניעיו לביצוע המעשה, אם כי ציין שהיה במצב רגשי מורכב בשל פרידה מבת זוגו ושהושפע מסרטונים המעודדים פעולות טרור.",גזר דין
16,ME-23-01-11167-264,"הנאשם הביע חרטה והתייחס למעשה כאל טעות, אולם שירות המבחן ציין כי הרושם הוא שהחרטה נובעת בעיקר מההשלכות על חיי הנאשם עצמו, והוא לא בעל תובנה מעמיקה בנוגע למהות המעשה והשלכותיו.",גזר דין
17,ME-23-01-11167-264,"על רקע מכלול הנסיבות סבר שירות המבחן כי קיים מצד הנאשם סיכון להישנות עבירות דומות בעתיד, ועל כן המליץ על השתת עונש מאסר בפועל ומאסר מותנה שיהיה בהם כדי להרתיע.",גזר דין
18,ME-23-01-11167-264,"המאשימה הגישה הצהרה בכתב מטעם נפגע העבירה, בהתאם לסעיף 18 לחוק זכויות נפגעי עבירה, התשס""א-2001.",גזר דין
19,ME-23-01-11167-264,"הנפגע ציין כי הוא ובני ביתו חיים בחרדות מהצתה, וכי בנותיו שחדרן סמוך לחצר חוששות פעמים רבות לישון בו ועוברות לישון בחדר נוסף (כאשר המשפחה מונה תשעה ילדים שגם כך מצטופפים בשני חדרי שינה, אחד מהם הוא החדר הסמוך לחצר).",גזר דין
20,ME-23-01-11167-264,"רעיית הנפגע מתקשה לישון ברציפות, וההורים חוששים בעת שילדיהם משחקים בחצר.",גזר דין
21,ME-23-01-11167-264,הנפגע ציין באופן קונקרטי את החרדות שמהן סובל בנו הנכה.,גזר דין
22,ME-23-01-11167-264,טענות הצדדים לעניין העונש,גזר דין
23,ME-23-01-11167-264,שני הצדדים הגישו עיקרי טענות בכתב והשלימו את טענותיהם בדיון.,גזר דין
24,ME-23-01-11167-264,"לטענת המאשימה, מתחם העונש ההולם בעניינו של הנאשם עומד על בין 40 ל-60 חודשי מאסר בפועל, והעונש המתאים לו עומד על 40 חודשי מאסר בפועל לצד מאסר על תנאי, פיצוי וקנס.",גזר דין
25,ME-23-01-11167-264,"מבחינת נסיבות הקשורות בביצוע העבירה, המאשימה מציינת כי המעשה בוצע על ידי הנאשם לבדו, לאחר שצפה בסרטונים מסיתים, לאחר תכנון והצטיידות, ממניע גזעני ומתוך מטרה לפגוע בבני אדם.",גזר דין
26,ME-23-01-11167-264,עוד צוין כי לא ניתן לצפות את היקף התפשטות האש הניצתת כתוצאה מהשלכת בקבוק התבערה ואת הנזק שייגרם ממנה.,גזר דין
27,ME-23-01-11167-264,"במקרה שכאן, כך הודגש, המעשה בוצע בשעת בוקר מוקדמת שבה ניתן היה לצפות כי דיירי הבית ינומו את שנתם וממילא הסיכויים לפגיעה בהם גוברים, ורק בשל ערנות המאבטחים האירוע הסתיים ללא פגיעה בגוף או ברכוש.",גזר דין
28,ME-23-01-11167-264,"מכל מקום, בפועל נגרמו לדיירים חרדות, והמאשימה הפנתה בעניין אל הצהרת נפגע.",גזר דין
29,ME-23-01-11167-264,בנוגע לנסיבות שאינן קשורות לביצוע העבירה ציינה המאשימה את העובדה שהנאשם נעדר עבר פלילי ואת הודאתו במסגרת הסדר הטיעון.,גזר דין
30,ME-23-01-11167-264,"הנאשם מצידו טוען כי מתחם העונש ההולם בעניינו עומד על בין 18 ל-32 חודשי מאסר, וכי העונש המתאים לו הוא בתחתיתו של המתחם, היינו 18 חודשי מאסר בפועל.",גזר דין
31,ME-23-01-11167-264,"לטענת הנאשם, המתחם שלו עתרה המאשימה תואם הרשעה בעבירה שהיא מעשה טרור מכוח סעיף 37 לחוק המאבק בטרור, התשע""ו-2016, אולם הוא לא הורשע בעבירה כזו, והמתחם שהוא טוען לו מביא בחשבון את מגמת ההחמרה בענישה בעבירות שבהן הורשע.",גזר דין
32,ME-23-01-11167-264,מבחינת נסיבות הקשורות בביצוע העבירה מדגיש הנאשם כי הוא יידה לבדו בקבוק תבערה יחיד באירוע יחיד.,גזר דין
33,ME-23-01-11167-264,"עוד טוען הנאשם כי על פי דבריו, כפי שהובאו בתסקיר, הוא ביצע את העבירה על רקע מצב רגשי מורכב והשפעה מסרטונים המעודדים פעולות טרור, וכי עד למעשה זה הוא לא נגרר להשתתף באירועים דומים המתרחשים באזור מגוריו.",גזר דין
34,ME-23-01-11167-264,"הנאשם מציין כי לא מדובר היה במעשה שתוכנן לאורך זמן; כי לא מדובר היה ב""תקופה רגישה"" או ב""מקום רגיש"" כלשונו; כי יידוי בקבוק התבערה לעבר החצר בשעה שבה לא נמצאים בה אנשים מלמד כי הוא לא ביקש לפגוע בהם; וכי מכל מקום לא נגרם בפועל נזק פיזי.",גזר דין
35,ME-23-01-11167-264,"מבחינת נסיבות שאינן קשורות בביצוע העבירה ציין הנאשם את היותו צעיר, נעדר עבר פלילי, וכן את העובדה שהוא שהה במעצר בשלב החקירה וב""מעצר בית"" עד שלבקשתו נעצר מחדש לאחר הרשעתו.",גזר דין
36,ME-23-01-11167-264,"הנאשם ציין כי משפחתו היא נורמטיבית, מגנה את מעשיו ותיפגע ממאסרו שכן הוא מסייע בפרנסתה.",גזר דין
37,ME-23-01-11167-264,"הנאשם מדגיש כי הוא הודה והורשע בדיון הראשון שנקבע לאחר שכתב האישום נקרא באוזניו, וכי הוא הביע חרטה, ואף ביקש לחזור למעצר כחלק מנטילת אחריותו.",גזר דין
38,ME-23-01-11167-264,הנאשם עצמו בדבריו לפניי הביע חרטה על מעשיו וציין כי הוא מעוניין לחזור לחייו ולמעגל העבודה.,גזר דין
39,ME-23-01-11167-264,ה(1) גזירת הדין - כללי,גזר דין
40,ME-23-01-11167-264,"חלק מהנסיבות הקשורות בביצוע העבירה מנויות בסעיף 40ט לחוק, ובכללן מידת התכנון שקדם לביצוע העבירה, חלקו היחסי של הנאשם, מידת הנזק שנגרמה או שהייתה צפויה להיגרם מהעבירה, הנסיבות שהביאו את הנאשם לביצוע העבירה, ועוד (וראו סעיף 40יב הקובע כי ניתן לשקול גם נסיבות אחרות שאינן מנויות בסעיף 40ט).",גזר דין
41,ME-23-01-11167-264,"לאחר קביעת מתחם העונש ההולם, יש לגזור את העונש המתאים לנאשם, וזאת תוך התחשבות בנסיבות שאינן קשורות בביצוע העבירה (סעיף 40ג(ב) לחוק).",גזר דין
42,ME-23-01-11167-264,"נסיבות כאלה מפורטות בסעיף 40יא לחוק, וכוללות בין היתר את השלכת העונש על הנאשם ועל משפחתו, הנזקים שנגרמו לו מהעבירה ומהרשעתו, שאלת נטילת אחריותו על מעשיו ומאמציו להשתקם, מאמציו לתקן את תוצאות העבירה, שיתוף הפעולה של הנאשם עם רשויות החוק, התנהגות חיובית כללית ותרומה לחברה, נסיבות חיים קשות, חלוף הזמן, ועברו הפלילי של הנאשם (וראו סעיף 40יב הקובע כי הרשימה המנויה בסעיף 40ט אינה סגורה וניתן לשקול גם נסיבות אחרות).",גזר דין
43,ME-23-01-11167-264,כמו כן ניתן להתחשב בצורך להרתיע את הנאשם ולהרתיע את הרבים (סעיפים 40ו-40ז לחוק).,גזר דין
44,ME-23-01-11167-264,"ככלל, העונש שייגזר על הנאשם יהיה בתוך המתחם שנקבע, אולם בית המשפט מוסמך לחרוג ממנו לקולא משיקולי שיקום או לחומרא משיקולי הגנה על שלום הציבור, בתנאים שפורטו בחוק (ראו סעיפים 40ד וכן 40ה לחוק).",גזר דין
45,ME-23-01-11167-264,ה(2) מתחם העונש ההולם למעשה שבו הורשע הנאשם,גזר דין
46,ME-23-01-11167-264,"השיקולים הרלוונטיים לקביעת מתחם העונש ההולם הם כאמור הערך החברתי שנפגע מביצוע העבירה, מידת הפגיעה בו, מדיניות הענישה הנהוגה, ונסיבות הקשורות בביצוע העבירה.",גזר דין
47,ME-23-01-11167-264,אתייחס לשיקולים אלה.,גזר דין
48,ME-23-01-11167-264,ה(2)(1) הערכים החברתיים שנפגעו,גזר דין
49,ME-23-01-11167-264,"מידת הפגיעה בערכים הנזכרים נגזרת מנסיבות ביצוע העבירה, כאמור להלן.",גזר דין
50,ME-23-01-11167-264,ה(2)(2) נסיבות ביצוע העבירה,גזר דין
51,ME-23-01-11167-264,"מבחינת נסיבות ביצוע העבירה (סעיף 40ט לחוק העונשין), הרי שמדובר במעשה מתוכנן שלצורך עשייתו הצטייד הנאשם בבקבוק תבערה וברעלה, אם כי לא עולה שהתכנון היה ארוך במיוחד.",גזר דין
52,ME-23-01-11167-264,הנאשם ביצע את המעשה לבדו.,גזר דין
53,ME-23-01-11167-264,"הנזק שעלול היה להיגרם לחיים לגוף ולרכוש הוא כבד, וזאת נוכח העובדה שבקבוק התבערה הושלך מאזור סמוך ובאשמורת הבוקר, היינו בעת שדרי הבית נמים את שנתם.",גזר דין
54,ME-23-01-11167-264,"נראה שהנזק הנפשי שנגרם בפועל הוא משמעותי, כעולה מהצהרת הנפגע לגבי ההשפעה על שלומם הנפשי של בני הבית ובכלל זה ילדים רכים.",גזר דין
55,ME-23-01-11167-264,"גם המניע למעשה, שהוא כאמור היותם של דיירי הבית יהודים, והמטרה לפגוע בחייהם, מהווים נסיבה מחמירה, הן מבחינת הצורך בהרתעה והן מבחינת הפגיעה שהם משקפים בערכים נוספים, כאמור לעיל.",גזר דין
56,ME-23-01-11167-264,"הנאשם אמנם בגיר צעיר, אך לא נטען כי לא הייתה לו יכולת להבין את משמעות מעשהו או כי קיימות נסיבות חריגות אחרות בעניינו.",גזר דין
57,ME-23-01-11167-264,ה(2)(3) מדיניות הענישה הנהוגה,גזר דין
58,ME-23-01-11167-264,העונש המרבי לעבירת נשיאת הנשק שבה הורשע הנאשם הוא עשר שנות מאסר; העונש המרבי לעבירת ניסיון הצתה בנסיבות מחמירות הוא עשרים שנות מאסר; והעונש המרבי על ניסיון היזק בזדון ממניע גזעני הוא שש שנות מאסר.,גזר דין
59,ME-23-01-11167-264,"יש גם לציין כי על פי הוראת השעה שבסעיף 144(ז), העונש על עבירות נשק המנויות בסעיף, ובכללן עבירת נשיאת הנשק, לא יפחת מרבע מן העונש המרבי, בהעדר טעמים מיוחדים שיירשמו.",גזר דין
60,ME-23-01-11167-264,"עם זאת, אין הכרח שכל העונש יהיה דווקא בדרך של מאסר בפועל.",גזר דין
61,ME-23-01-11167-264,"מעבר להתייחסות לעבירת ההצתה באופן כללי, בית המשפט העליון התייחס פעם אחר פעם לחומרה הגלומה ביידוי בקבוקי תבערה בכלל, ועל רקע גזעני-לאומני בפרט:",גזר דין
62,ME-23-01-11167-264,"סוג עבירות זה, שעניינן בקבוקי תבערה, מחייב ענישה מחמירה.",גזר דין
63,ME-23-01-11167-264,"תוצאותיו של בקבוק תבערה, וכבר היו דברים מעולם, עלולות להיות קשות ביותר, וראוי אפוא כי ייצא הקול שהענישה בכגון דא לא תהא קלה.",גזר דין
64,ME-23-01-11167-264,"לפיכך, על יידוי בקבוקי תבערה העלולים לגרום להתלקחות רחבה ואף לפגיעה באדם, ראוי שתינתן ענישה הולמת.",גזר דין
65,ME-23-01-11167-264,"בהתחשב במסוכנות הרבה של העבירות הללו יש הכרח, אפוא, במדיניות של ענישה מכבידה על מנת להוקיע, להרתיע ולשרש מעשים שכאלה.",גזר דין
66,ME-23-01-11167-264,מדיניות ענישה זו תבטא באופן הולם את ההגנה על הערך החברתי הנפגע כתוצאה מפעילות עבריינית זו - שמירה על ביטחון הציבור ושלטון החוק,גזר דין
67,ME-23-01-11167-264,"עיון בפסקי דין שניתנו ביחס ליידוי בקבוקי תבערה, הן אלה שאליהם הפנו הצדדים (שחלקם הם מלפני זמן) והן אחרים, מלמד כי הם פרושים על פני מנעד ענישה רחב.",גזר דין
68,ME-23-01-11167-264,"לצד נסיבות שאינן קשורות לביצוע העבירה, שמטבע הדברים שונות בעניינו של כל נאשם, נובע המנעד גם מנסיבות הקשורות לביצוע העבירה: האם מדובר היה במעשה של יחיד או בחבורה; כמות הבקבוקים שנזרקו; מידת הנזק הפוטנציאלי והנזק בפועל; האם המניע היה גזעני-לאומני; האם הנאשם הורשע גם ב""מעשה טרור""; ועוד.",גזר דין
69,ME-23-01-11167-264,ה(2)(4) המסקנה בעניין מתחם העונש ההולם למעשי הנאשם,גזר דין
70,ME-23-01-11167-264,"על רקע הערכים החברתיים שנפגעו ומידת הפגיעה שבהם במקרה שכאן כעולה מן האמור לעיל; על רקע נסיבות ביצוע העבירה על ידי הנאשם; על רקע פסקי הדין שהובאו, לרבות הנסיבות לחומרא ולקולא בכל אחד מהם; ועל רקע מגמת ההחמרה הנמשכת בענישה בעבירות נשק בכלל וביחס ליידוי בקבוקי תבערה בפרט – סבורני כי במקרה שכאן יש להעמיד את מתחם העונש ההולם למעשי הנאשם על בין 20 ל-36 חודשי מאסר בפועל.",גזר דין
71,ME-23-01-11167-264,"כמו כן בשים לב לפגיעה בדיירי הבית, סבורני כי המתחם אמור לכלול עונש של פיצוי.",גזר דין
72,ME-23-01-11167-264,ה(3) נסיבות שאינן קשורות לביצוע העבירה,גזר דין
73,ME-23-01-11167-264,בגזירת עונשו של הנאשם בתוך המתחם יש להתחשב בנסיבות שאינן קשורות בביצוע העבירה (סעיף 40יא לחוק העונשין).,גזר דין
74,ME-23-01-11167-264,"במקרה שכאן מדובר בצעיר כבן 19, המצוי בתחילת דרכו ונעדר עבר פלילי כלשהו והדבר רלוונטי גם לעניין הפגיעה של העונש בו.",גזר דין
75,ME-23-01-11167-264,"כמו כן לטעמי יש ליתן משקל ממשי לכך שהנאשם נטל אחריות על מעשיו כבר בתחילת ההליך (וכפי שהוא ציין בצדק, בדיון השני בהליך), והביא לחיסכון במשאבים שיפוטיים ובמשאבי גורמי האכיפה.",גזר דין
76,ME-23-01-11167-264,"באיזון בין השיקולים השונים, סבורני כי יש לגזור את עונשיו של הנאשם בחלק התחתון של המתחם, אך לא בתחתיתו ממש, ולהעמידו על 21 חודשי מאסר בפועל לצד עונשי מאסר על תנאי כאמור להלן.",גזר דין
77,ME-23-01-11167-264,"כמו כן בשים לב לנזק לדיירי הבית, סבורני כי יש לחייב את הנאשם לשלם לנפגע פיצוי בסך של 10,000 ₪.",גזר דין
78,ME-23-01-11167-264,"נוכח כל האמור, נגזרים בזאת על הנאשם העונשים הבאים:",גזר דין
79,ME-23-01-11167-264,"21 חודשי מאסר בפועל, שמהם ינוכו ימי מעצרו בגין ההליך שכאן.",גזר דין
80,ME-23-01-11167-264,מאסר על-תנאי לתקופה של 12 חודשים למשך שלוש שנים מיום שחרורו.,גזר דין
81,ME-23-01-11167-264,"התנאי הוא שהנאשם לא יעבור עבירת אלימות, עבירת הצתה או עבירת נשק מסוג פשע.",גזר דין
82,ME-23-01-11167-264,מאסר על תנאי לתקופה של 6 חודשים למשך שנתיים מיום שחרורו.,גזר דין
83,ME-23-01-11167-264,התנאי הוא שהנאשם לא יעבור עבירת אלימות או עבירת נשק מסוג עוון.,גזר דין
84,ME-23-01-11167-264,"5129371פיצוי בסך של 10,000 ₪.",גזר דין
85,ME-23-01-11167-264,"הפיצוי ישולם ב-5 תשלומים חודשיים שווים, החל מיום 10.8.23 ובכל 10 בחודש שלאחר מכן.",גזר דין
86,ME-23-01-11167-264,לא ישולם אחד התשלומים במלואו ובמועדו תעמוד יתרת הסכום לפירעון מיידי.,גזר דין
87,ME-23-01-11167-264,54678313ניתן לערער על פסק הדין בתוך 45 ימים.,גזר דין
88,ME-23-01-11167-264,"ניתן היום,  כ""ב סיוון תשפ""ג, 11 יוני 2023, במעמד הצדדים.",גזר דין
