,verdict,text,part
0,SH-19-09-3538-243,"חוק העונשין, תשל""ז-1977: סע'  40ג(א), 40ט(א), 40ט(א)(3), 40ט(א)(4), 379, 384, 40יא(1), 40יא(10), 40יא(11), 40יא(4)",MARET KOUBROM 
1,SH-19-09-3538-243,"חוק סדר הדין הפלילי [נוסח משולב], תשמ""ב-1982: סע'  144",MARET KOUBROM 
2,SH-19-09-3538-243,"ביום 17.5.2022 הורשע הנאשם, על יסוד הודאתו, בעבירת גניבה, עבירה לפי סעיף 384 לחוק העונשין, תשל""ז – 1977 (להלן: החוק; חוק העונשין) ובעבירת תקיפה, עבירה לפי סעיף 379 לחוק העונשין.",רקע ותמצית השתלשלות ההליך
3,SH-19-09-3538-243,"ביום 4.4.2022 כפר הנאשם, באמצעות בא-כוחו, במיוחס לו והתיק נקבע לשמיעת ראיות ליום 17.5.2022.",רקע ותמצית השתלשלות ההליך
4,SH-19-09-3538-243,"הנאשם לא התייצב לדיונים שנקבעו לפי סעיף 144 לחוק סדר הדין הפלילי [נוסח משולב], התשמ""ב – 1982 (להלן: חוק סדר הדין הפלילי), אך בפתחו של הדיון שנקבע לשם שמיעת הראיות הודה במיוחס לו במסגרת הסדר טיעון שגובש בין הצדדים.",רקע ותמצית השתלשלות ההליך
5,SH-19-09-3538-243,"בין הצדדים הוסכם, כי המאשימה תעתור לעונש מאסר בפועל, בצירוף רכיבי ענישה נלווים: מאסר מותנה ופיצוי למתלונן וההגנה חופשית בטיעוניה.",רקע ותמצית השתלשלות ההליך
6,SH-19-09-3538-243,"על פי עובדות כתב האישום המתוקן בו הודה הנאשם, ביום 28.8.2019 ישב המתלונן על ספסל מחוץ לביתו ברחוב עקיבא איגר בתל-אביב.",רקע ותמצית השתלשלות ההליך
7,SH-19-09-3538-243,"הנאשם, שהיה רכוב על קורקינט חשמלי, ניגש אליו וביקש ממנו לערוך שיחת טלפון ממכשיר מסוג סמסונג A9 שבבעלות המתלונן (להלן: המכשיר); המתלונן מסר את המכשיר לנאשם.",רקע ותמצית השתלשלות ההליך
8,SH-19-09-3538-243,"אז אמר הנאשם למתלונן: ""מי אתה בכלל"", הוציא מכיסו גז מדמיע והתיזו לעבר פני המתלונן ולאחר מכן נטל את המכשיר וברח מהמקום, רכוב על הקורקינט.",רקע ותמצית השתלשלות ההליך
9,SH-19-09-3538-243,"נטען, כי למתלונן נגרמו אדמומיות ורגישות בעיניו.",רקע ותמצית השתלשלות ההליך
10,SH-19-09-3538-243,ביום 8.6.2022 נשמעו טיעוני הצדדים לעונש.,רקע ותמצית השתלשלות ההליך
11,SH-19-09-3538-243,"בא-כח המאשימה הפנה לערכים המוגנים שנפגעו: שמירה על גופו, בטחונו ושלוות נפשו של המתלונן ומניעת פגיעה בפרטיותו.",רקע ותמצית השתלשלות ההליך
12,SH-19-09-3538-243,"אשר לעוצמת הפגיעה בערכים, נטען כי יש למקמה ברף הבינוני-עליון, שכן גניבת של טלפון סלולרי אינה עבירת רכוש רגילה.",רקע ותמצית השתלשלות ההליך
13,SH-19-09-3538-243,"לטענת המאשימה מתחם הענישה נע בין 8 ל-15 חודשי מאסר בפועל, כאשר מיקום הנאשם הוא בחלקו התחתון של המתחם, בשל היותו נעדר עבר פלילי ולאור הודאתו, שחסכה בזמן שיפוטי.",רקע ותמצית השתלשלות ההליך
14,SH-19-09-3538-243,"עוד נטען, כי על-אף שכלל ניתן לרצות המאסר בנסיבות אלו בדרך של עבודות שירות, לא נכון לעשות כן בעניין הנאשם, בשל היותו נתין זר.",רקע ותמצית השתלשלות ההליך
15,SH-19-09-3538-243,"לפיכך עתרה המאשימה להשית על הנאשם עונש מאסר בפועל לתקופה של 8 חודשים, לצד ענישה נלווית, לרבות מאסר על תנאי ופיצוי.",רקע ותמצית השתלשלות ההליך
16,SH-19-09-3538-243,"לטענת בא-כח הנאשם, הנאשם, נטול עבר פלילי, שוהה בישראל 12 שנה ושולט ברזי החברה, עובד ומפרנס עצמו, ונמצא בזוגיות ממושכת.",רקע ותמצית השתלשלות ההליך
17,SH-19-09-3538-243,"עוד הדגיש כי מדובר בטעות קשה, שהנאשם הפנימה וכי הטלפון הושב למתלונן דקות לאחר האירוע, כך שהנזק שנגרם לו אינו גדול וכי ההליך המשפטי פעל פעולתו המרתיעה.",רקע ותמצית השתלשלות ההליך
18,SH-19-09-3538-243,הסנגור הפנה אף למצבו הרפואי של הנאשם והגיש מסמכים בעניין זה.,רקע ותמצית השתלשלות ההליך
19,SH-19-09-3538-243,"מכל האמור, עתרה ההגנה לעונש צופה פני עתיד.",רקע ותמצית השתלשלות ההליך
20,SH-19-09-3538-243,"הנאשם, בדבריו האחרונים מסר כי מדובר במקרה יחיד, הביע חרטה על מעשיו וביקש סליחה בגינם.",רקע ותמצית השתלשלות ההליך
21,SH-19-09-3538-243,"עוד ציין כי מצבו הבריאותי אינו שפיר, כי הוא אינו עובד ונדרש עדיין לניתוח.",רקע ותמצית השתלשלות ההליך
22,SH-19-09-3538-243,"לאחר ששמעתי טיעוני הצדדים הוריתי, בהחלטתי מיום 16.6.2022, כי בעניינו של הנאשם תינתן חוות דעת מטעם הממונה על עבודות השירות וגזר הדין יישמע ביום 20.7.2022.",רקע ותמצית השתלשלות ההליך
23,SH-19-09-3538-243,אלא שהנאשם לא התייצב בפני הממונה ולבקשת בא כוחו נדחה מועד שימוע גזר הדין ליום 19.9.2022.,רקע ותמצית השתלשלות ההליך
24,SH-19-09-3538-243,"לאחר שהנאשם הגיע לראיון אצל הממונה, אך ללא המסמכים הנדרשים הוריתי ביום 22.8.2022 כי הדיון ידחה ליום 3.10.2022 וכי על הממונה לזמן את הנאשם לפניו פעם נוספת, ואולם הנאשם לא התייצב כאמור.",רקע ותמצית השתלשלות ההליך
25,SH-19-09-3538-243,"ביום 20.12.2022 הותלו ההליכים בתיק לאחר שהנאשם לא התייצב לדיונים בעניינו בימים 3.10.2022, 20.11.2022 ו-20.12.2022; עם איתורו של הנאשם חודשו ההליכים ביום 28.3.2023.",רקע ותמצית השתלשלות ההליך
26,SH-19-09-3538-243,"בדיון שהתקיים לפני ביום 16.4.2023 הוריתי על שליחת הנאשם פעם נוספת לממונה עבודות השירות, אך גם הפעם התקבלה הודעה מטעמו על אי-התייצבותו של הנאשם.",רקע ותמצית השתלשלות ההליך
27,SH-19-09-3538-243,הנאשם לא התייצב לדיון שנקבע ביום 13.7.2023 והוריתי על צו הבאה ללא שחרור בעניינו ועל דחיית הדיון ליום 6.9.2023.,רקע ותמצית השתלשלות ההליך
28,SH-19-09-3538-243,במועד זה חודש צו ההבאה והדיון נדחה ליום 14.12.2023.,רקע ותמצית השתלשלות ההליך
29,SH-19-09-3538-243,במועד זה נעתרתי לבקשת המאשימה לחידוש צו ההבאה והדיון נדחה ליום 23.1.2024.,רקע ותמצית השתלשלות ההליך
30,SH-19-09-3538-243,ביום 25.12.2023 נעצר הנאשם והובא לפני.,רקע ותמצית השתלשלות ההליך
31,SH-19-09-3538-243,"על פי הוראות סעיף 40ג(א) לחוק, טרם גזירת העונש יש לקבוע, בגין כל אחד מהאירועים שבכתב האישום, מתחם עונש הולם למעשה העבירה, תוך התחשבות בערך החברתי שנפגע כתוצאה מביצוע העבירה ומידת הפגיעה בערך זה, במדיניות הענישה הנהוגה ובנסיבות הקשורות בביצוע העבירה.",דיון והכרעה
32,SH-19-09-3538-243,"בענייננו, מדובר באירוע אחד, מתוחם בזמן ובמקום.",דיון והכרעה
33,SH-19-09-3538-243,"הערכים החברתיים שנפגעו נוגעים לשלמות הגוף, תחושת הביטחון במרחב הציבורי, שמירת קניינו של אדם ופגיעה בפרטיות.",דיון והכרעה
34,SH-19-09-3538-243,"מידת הפגיעה בערכים המוגנים, בנסיבות שיפורט להלן, היא משמעותית, גם אם אינה ברף הגבוה ביותר.",דיון והכרעה
35,SH-19-09-3538-243,"נסיבות ביצוע העבירה מפורטות בכתב האישום המתוקן; סעיף 40ט(א) לחוק קובע כי על בית המשפט להתחשב בקביעת העונש ההולם, בנסיבות, מקלות ומחמירות כאחד, הקשורות בביצוע העבירה ""ככל שסבר שהן משפיעות...",דיון והכרעה
36,SH-19-09-3538-243,"מדובר באירוע מתפתח אשר החל בבקשת הנאשם לבצע שיחת טלפון ממכשיר הטלפון של המתלונן והסתיים בתקיפתו של האחרון, באמצעות גז מדמיע, ובגניבת המכשיר.",דיון והכרעה
37,SH-19-09-3538-243,"אשר לשימוש בגז המדמיע: על מנת להשיג את המכשיר, שלא כדין, פנה הנאשם תחילה למתלונן, ביקש ממנו לערוך שיחה ולאחר שהמכשיר נמסר לו, אמר למתלונן: ""מי אתה בכלל"" ותקפו בהתזת גז לעבר פניו; לאחר מכן נמלט מהמקום רכוב על קורקינט.",דיון והכרעה
38,SH-19-09-3538-243,בהתזת גז לעבר פני אדם גלומה חומרה רבה; מדובר בשימוש באביזר פוגעני העלול להסב מכאובים משמעותיים ונזק של ממש לקרבן העבירה.,דיון והכרעה
39,SH-19-09-3538-243,בא- כח הנאשם לא הציג החלטות לעניין זה.,אשר למדיניות הענישה:
40,SH-19-09-3538-243,המאשימה הציגה מספר החלטות בתמיכה לטענותיה; יאמר כי חלקן הגדול נוגע לעבירות שוד.,אשר למדיניות הענישה:
41,SH-19-09-3538-243,"עיון בפסיקה מלמד על קיומה של מגמת החמרה בכל הנוגע לגניבת מכשיר טלפון נייד, גם אם זו נעשית ללא עבירת אלימות נלווית, נסיבה מחמירה שמתקיימת בענייננו אנו.",אשר למדיניות הענישה:
42,SH-19-09-3538-243,"בשים לב לערכים המוגנים שנפגעו, ומידת הפגיעה בהם, לנסיבות הקשורות לביצוע העבירה כפי שתוארו לעיל ולמדיניות הענישה הנוהגת, מתחם העונש ההולם בעניינו של הנאשם נע בין תקופת מאסר שיכול ותרוצה בעבודות שירות לבין 18 חודשי מאסר בפועל בצירוף ענישה נלווית; אעיר, כי על רף הענישה העליון להיות ממוקם גבוה מכפי שהוצע על ידי המאשימה.",אשר למדיניות הענישה:
43,SH-19-09-3538-243,בגזירת עונשו של נאשם רשאי בית המשפט להתחשב בהתקיימות נסיבות שאינן קשורות בביצוע העבירה.,העונש שיש להטיל על הנאשם במסגרת מתחם העונש ההולם
44,SH-19-09-3538-243,"לא נטען, וממילא אין לקבל כי יש מקום לחרוג בעניין הנאשם, לקולה או לחומרה.",העונש שיש להטיל על הנאשם במסגרת מתחם העונש ההולם
45,SH-19-09-3538-243,"הנאשם, השוהה בישראל על פי הנטען שנים רבות נעדר עבר פלילי (סעיף 40יא(11) לחוק), לקח אחריות על מעשיו והביע חרטה בנוגע אליהם (סעיף 40יא(4) לחוק).",העונש שיש להטיל על הנאשם במסגרת מתחם העונש ההולם
46,SH-19-09-3538-243,"אשר לחלוף הזמן (סעיף 40יא(10) לחוק): כתב האישום הוגש בחודש ספטמבר 2019, כחודש בלבד לאחר ההתרחשויות מושא התיק, אך ההליכים בתיק הותלו בחודש מאי 2021 וחודשו בחודש ספטמבר 2021.",העונש שיש להטיל על הנאשם במסגרת מתחם העונש ההולם
47,SH-19-09-3538-243,בחודש דצמבר 2021 הותלו ההליכים כנגד הנאשם בשנית וחודשו בחודש פברואר 2022.,העונש שיש להטיל על הנאשם במסגרת מתחם העונש ההולם
48,SH-19-09-3538-243,"מדובר בפרק זמן של למעלה משלוש שנים שיש ליתן לו את הדעת, אף בצד זאת לא ניתן להתעלם מחלקו של הנאשם בהתמשכות ההליכים, כפי שפורט בהרחבה לעיל.",העונש שיש להטיל על הנאשם במסגרת מתחם העונש ההולם
49,SH-19-09-3538-243,"אשר למצבו הרפואי של הנאשם, הנאשם סובל מנכות רפואית וממסמכים רפואיים שהוגשו עולה כי הנאשם עבר אירוע תקיפה לאחר האירוע מושא התיק ונדרש לטיפולים רפואיים, לרבות ניתוח.",העונש שיש להטיל על הנאשם במסגרת מתחם העונש ההולם
50,SH-19-09-3538-243,ניתן להניח כי ריצוי עונש בדרך של מאסר מאחורי סורג בריח או בדרך של עבודות שירות עשוי להיות קשה עבורו אף מעבר לקושי האינהרנטי הטמון בו עבור כל אדם (סעיף 40יא(1) לחוק).,העונש שיש להטיל על הנאשם במסגרת מתחם העונש ההולם
51,SH-19-09-3538-243,"על משקל הנתונים שפורטו לעיל, יש למקם הנאשם בחלקו התחתון של מתחם העונש ההולם.",העונש שיש להטיל על הנאשם במסגרת מתחם העונש ההולם
52,SH-19-09-3538-243,"אלא שהנאשם לא התייצב לפני הממונה, על אף מספר לא-מבוטל של הזדמנויות, האחרונה בהן אחר אי-התייצבותו לדיונים בעניינו והתליית ההליכים, תוך הוצאת צו הבאה.",בחינת אפשרות ריצוי העונש בדרך של עבודות שירות
53,SH-19-09-3538-243,"צו הבאה נוסף הוצא לאחר ששוב נמנע הנאשם להתייצב לדיון, וחודש, מספר פעמים, עד שלבסוף אותר והובא היום לפני.",בחינת אפשרות ריצוי העונש בדרך של עבודות שירות
54,SH-19-09-3538-243,"ריצוי מאסר בדרך של עבודות שירות הוא ""זכות יתר המוענקת לנידון מתוך תכלית שיקומית כחלופה לריצוי מאסר מאחורי סורג ובריח וכבר נפסק כי זכות יתר זו היא הדירה וניתנת לביטול בכל שלב, מקום שהנאשם אינו עומד בציפיות המתחייבות ממנו לצורך מימושה.",בחינת אפשרות ריצוי העונש בדרך של עבודות שירות
55,SH-19-09-3538-243,"נאשם המבקש לרצות את מאסרו בעבודות שירות חייב לקבל על עצמו עול אחריות הנילוה למסלול עונשי מיוחד זה, ולבצע את המוטל עליו על פי הוראות הממונים, בלא סטייה והפרה של הכללים"" (רע""ב 2334/11 בן דוד נ' מדינת ישראל, פסקה 5 (2.5.2011)).",בחינת אפשרות ריצוי העונש בדרך של עבודות שירות
56,SH-19-09-3538-243,"יש להניח כי קשיי הנאשם, כנתין זר בישראל ומצבו הרפואי, עומדים אף הם בבסיס אי-התייצבותו החוזרת והנשנית לפני הממונה, ובשל כך, לפנים משורת הדין, נתאפשרו לו מספר הזדמנויות לעשות כן אך הוא לא פעל למצותן.",בחינת אפשרות ריצוי העונש בדרך של עבודות שירות
57,SH-19-09-3538-243,"התנהלות זו, בצירוף אי-התייצבותו למשפט פעמים לא-מעטות בנסיבות שאף הובילו להתליית ההליכים כנגדו בשלב מסוים, מלמדת כי יתקשה לרצות עונשו בדרך זו, הדורשת מחויבות, התמדה ורצינות.",בחינת אפשרות ריצוי העונש בדרך של עבודות שירות
58,SH-19-09-3538-243,הנאשם יישא בעונשים הבאים:,סוף דבר
59,SH-19-09-3538-243,מאסר בפועל לתקופה של ארבעה חודשים.,סוף דבר
60,SH-19-09-3538-243,"מתקופה זו יש לנכות ימי מעצר בהם שהה הנאשם, בקשר לתיק זה, על פי רישומי שב""ס.",סוף דבר
61,SH-19-09-3538-243,"חמישה חודשי מאסר על תנאי, למשך 3 שנים מיום שחרורו ממאסר, שלא יעבור כל עבירות אלימות, לרבות נסיון לעברן.",סוף דבר
62,SH-19-09-3538-243,"שלושה חודשי מאסר על תנאי, למשך 3 שנים מיום שחרורו ממאסר, שלא יעבור עבירת גניבה, לרבות נסיון לעברה.",סוף דבר
63,SH-19-09-3538-243,"פיצוי למתלונן בסך של 2,000 ₪.",סוף דבר
64,SH-19-09-3538-243,"ניתן לשלם את הפיצוי כעבור שלושה ימים מיום גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות: בכרטיס אשראי – באתר המקוון של רשות האכיפה והגבייה, www.eca.gov.il ; מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000; במזומן בכל סניף של בנק הדואר – בהצגת תעודת זהות בלבד.",סוף דבר
65,SH-19-09-3538-243,מוצגים יטופלו בהתאם לשיקול דעתו של קצין החקירות., 	
66,SH-19-09-3538-243,המזכירות תשלח עותק הפרוטוקול לממונה על עבודות השירות., 	
67,SH-19-09-3538-243,54678313זכות ערעור לבית-המשפט המחוזי בתל-אביב תוך 45 יום מהיום., 	
68,SH-19-09-3538-243,"ניתן היום,  י""ג טבת תשפ""ד, 25 דצמבר 2023, במעמד הצדדים.", 	
69,SH-19-09-3538-243,שלומית בן יצחק 54678313,   					
