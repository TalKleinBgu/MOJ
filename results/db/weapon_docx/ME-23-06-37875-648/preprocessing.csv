,verdict,text,part
0,ME-23-06-37875-648,"באמצעות עו""ד נטלי חגי, מח""ש",מדינת ישראל
1,ME-23-06-37875-648,רוני עאסף,הנאשמים
2,ME-23-06-37875-648,ויסאם אבו חייה- נדון,הנאשמים
3,ME-23-06-37875-648,סארי מושלב,הנאשמים
4,ME-23-06-37875-648,"ע""י ב""כ עוה""ד יוסף פארס",הנאשמים
5,ME-23-06-37875-648,"חוק העונשין, תשל""ז-1977: סע'  29, 144 (ב), 144 (ב2), 499 (א)(1)",הנאשמים
6,ME-23-06-37875-648,כנגד הנאשם והנאשמים האחרים הוגש כתב אישום המייחס להם מעורבות בביצוע עבירות בחלקי נשק ותחמושת שנגנבו מידי המשטרה.,גזר דין בעניינו של נאשם 3
7,ME-23-06-37875-648,חלקו של הנאשם הוא במעורבות בנשיאה וסחר בתחמושת מסוג כדורי אקדח.,גזר דין בעניינו של נאשם 3
8,ME-23-06-37875-648,"הנאשם הורשע, על יסוד הודאתו, במסגרת כתב אישום מתוקן בעבירות של נשיאת נשק (תחמושת) לפי סעיף 144 (ב) סיפא וסעיף 29 (מספר מקרים) בחוק העונשין התשל""ז-1977 (להלן: ""החוק""), עבירה של סחר בנשק (תחמושת) לפי סעיף 144 (ב2) וסעיף 29 לחוק (מספר מקרים) ועבירה של קשירת קשר לפשע לפי סעיף 499 (א)(1) לחוק.",גזר דין בעניינו של נאשם 3
9,ME-23-06-37875-648,"כמפורט בעובדות כתב האישום המתוקן, נאשם 1 בכתב האישום רוני עאסף (להלן: ""רוני""), חבר ילדות של הנאשם, שימש בתקופה הרלוונטית לכתב האישום, החל מתחילת שנת 2022 ועד תחילת שנת 2023, כשוטר חובה בתחנת משטרת פתח תקווה.",גזר דין בעניינו של נאשם 3
10,ME-23-06-37875-648,"במספר הזדמנויות ביצע רוני עבירות רבות הקשורות בנשק, ובכלל זה גניבות וסחר בחלקי נשק ותחמושת וסחר בהם, במספר הזדמנויות, ביחד עם הנאשם.",גזר דין בעניינו של נאשם 3
11,ME-23-06-37875-648,בתקופה הרלוונטית סיפר רוני לנאשם כי הוא גונב תחמושת מהתחנה ומוכר אותה.,גזר דין בעניינו של נאשם 3
12,ME-23-06-37875-648,"הנאשם ביקש ממנו כי בפעם הבאה שיגנוב תחמושת, יעבירה אליו והוא ימכור אותה עבורו.",גזר דין בעניינו של נאשם 3
13,ME-23-06-37875-648,"לקראת סוף שנת 2022, במועד שאינו ידוע במדויק, גנב רוני 11 קופסאות של כדורי אקדח מחדר הציוד ביומן התחנה, בהמשך לכך פנה רוני לנאשם, לאחר שהתנהל משא ומתן ביניהם בנוגע לתנאי המכירה, הסכימו ביום 27.10.22 כי מחיר לקופסת תחמושת יעמוד על 400 ₪ , עוד הסכימו על הנחה בסך 400 ₪, כך שהתמורה הכוללת שיקבל רוני תעמוד על 4,000 ₪.",גזר דין בעניינו של נאשם 3
14,ME-23-06-37875-648,"רוני העביר את קופסאות הכדורים לנאשם, וזה מכר את התחמושת לאחר שזהותו אינה ידועה למאשימה, חלק מהתמורה שקיבל הנאשם העבירה לרוני.",גזר דין בעניינו של נאשם 3
15,ME-23-06-37875-648,"במקרה נוסף נטל רוני 90 כדורי אקדח מחדר קצין בתחנה, ביום 1.12.22 יצר רוני קשר עם הנאשם, וזה פעל למכירת התחמושת שגנב רוני בתמורה לסכום שאינו ידוע, חלקו הועבר לרוני.",גזר דין בעניינו של נאשם 3
16,ME-23-06-37875-648,"בהמשך, במהלך חודש דצמבר 2022 גנב רוני 20 קופסאות מחדר הקצין והעבירן לנאשם, תמורת 300 ₪ לקופסה, בתמורה לעסקה זו קיבל רוני מהנאשם סך של 6,000 ₪.",גזר דין בעניינו של נאשם 3
17,ME-23-06-37875-648,"נוסף על כך, בתקופה הרלוונטית, מכר רוני לנאשם 17 כדורי אקדח נוספים אותם גנב מתחנת המשטרה.",גזר דין בעניינו של נאשם 3
18,ME-23-06-37875-648,"במעשים אלו קשר הנאשם קשר עם רוני למכירת תחמושת, נשא את התחמושת וסחר בה בצוותא.",גזר דין בעניינו של נאשם 3
19,ME-23-06-37875-648,"הצדדים הגיעו להסדר טיעון, לפיו הנאשם הודה בעובדות כתב האישום המתוקן והורשע, הנאשם הופנה לתסקיר שירות המבחן.",גזר דין בעניינו של נאשם 3
20,ME-23-06-37875-648,"המאשימה הצהירה כי תעתור לעונש מאסר ראוי בן 15 חודשים וענישה נלווית, וההגנה תהייה חופשיה בטיעוניה.",גזר דין בעניינו של נאשם 3
21,ME-23-06-37875-648,"נאשם 1 רוני ממתין לגזירת דינו, נאשם 2, ויסאם אבו חייה הורשע בגניבת קופסת תחמושת בעת ששירת כשוטר, נדון למאסר בן 45 יום בדרך של עבודות שירות (גזר דיני מיום 15.1.24).",גזר דין בעניינו של נאשם 3
22,ME-23-06-37875-648,"הנאשם בן 22, תושב הכפר אבו סנאן, בן בכור למשפחה נורמטיבית, שירת בצבא בחיל האוויר, ערק מהצבא, לטענתו על רקע תאונה שעבר ובעטיה נבצר ממנו לחזור לשירות.",תסקיר שירות המבחן
23,ME-23-06-37875-648,"טרם מעצרו לא עבד בעקבות פציעה בתאונה ביתית, הנאשם נפל מגובה ונפצע בגבו ובגפיו, אושפז בבית החולים לתקופה ממושכת, מטופל בקנאביס רפואי להקלה על כאביו, מקבל קצבת נכות בשיעור של 20%.",תסקיר שירות המבחן
24,ME-23-06-37875-648,"תקופת החלמתו הממושכת השפיעה רבות על מצבו הנפשי, בתקופה זו שהתאפיינה בבדידות וסגירות שימש רוני שהוא שכנו וחברו, דמות משמעותית תומכת ומלווה.",תסקיר שירות המבחן
25,ME-23-06-37875-648,"הנאשם נטל אחריות על מעשיו, לדבריו רוני שיתף אותו במעשי העבירות בנשק והציע לו להצטרף אליו במכירת התחמושת, הנאשם הסכים וראה בכך אמצעי להשגת כסף קל תוך התעלמות מחומרת מעשיו, השלכותיהם והמחירים שעלול לשלם.",תסקיר שירות המבחן
26,ME-23-06-37875-648,"הנאשם ביטא צער וחרטה על מעשיו, כשלהבנתו פעל מתוך נגררות וללא הפעלת שיקול דעת מושכל.",תסקיר שירות המבחן
27,ME-23-06-37875-648,"שירות המבחן התרשם מבחור צעיר שזכה מהוריו ליחס מפנק וללא הצבת גבולות, ללא מאפיינים אנטי סוציאליים או דפוסי התנהגות שוליים, התנהלותו בתיק עומדת בפער לאורח חייו.",תסקיר שירות המבחן
28,ME-23-06-37875-648,"במסגרת הליך המעצר שולב במסגרת צו פיקוח מעצרים בקבוצת עצורי בית, הנאשם שיתף פעולה אך התקשה להיפתח ולשתף, ביטא נכונות להמשיך בהליך טיפולי שמטרתו לערוך שינוי במצבו ובדפוסי חשיבתו ורכישת כלים להתמודדות עם מצבי לחץ ומשבר.",תסקיר שירות המבחן
29,ME-23-06-37875-648,"שירות המבחן העריך כי מדובר בבחור צעיר בשלבי ביסוס אישיות בוגרת שמצליח להתחבר לחומרה הגלומה במעשיו וכישלונו ההתנהגותי, בעל סיכויי שיקום, עם זאת קיים סיכון כי עלול להיגרר בקלות לסיטואציות שליליות ללא חשיבה מעמיקה למניעים של מעשיו ומחיריהם.",תסקיר שירות המבחן
30,ME-23-06-37875-648,"לאור התרשמותם מנזקקות טיפולית הומלץ להעמיד את הנאשם בתקופת מבחן ממושכת לצד עבודות שירות, מתוך הערכה כי יש בעונש זה כדי לחדד בפניו את גבולות החוק ובכך להפחית הסיכון להישנות התנהגות עוברת חוק.",תסקיר שירות המבחן
31,ME-23-06-37875-648,"ב""כ המאשימה (מח""ש), עו""ד דניאל ארפי, עמד על חומרת נסיבות מעשיו שכללו ארבעה מקרי סחר בתחמושת משטרתית גנובה, פגיעתם בביטחון הציבור ובסדר הציבורי משמעותית.",תמצית הטיעונים לעונש
32,ME-23-06-37875-648,לטענתו התחמושת עלולה הייתה להגיע גם לארגונים עוינים ולשמש לביצוע מעשי אלימות.,תמצית הטיעונים לעונש
33,ME-23-06-37875-648,"עוד נטען, כי הנאשם יכול היה להפסיק את המעשים בשלבים רבים, הוא שיזם את המעורבות בהם כשהוא מודע לכך שהתחמושת נגנבה מהמשטרה.",תמצית הטיעונים לעונש
34,ME-23-06-37875-648,"המאשימה רואה במכלול המקרים אירוע עונשי אחד, ועתרה למתחם הנע בין 15-24 חודשי מאסר ומיקום הנאשם, נוכח עברו הנקי וגילו הצעיר, בתחתיתו.",תמצית הטיעונים לעונש
35,ME-23-06-37875-648,לטענתה מדובר בהתחשבות בנאשם מאחר שהעונש נמוך מעונש המינימום בעבירות נשק.,תמצית הטיעונים לעונש
36,ME-23-06-37875-648,אשר לתסקיר נטען כי הוא אמביוולנטי וכי המלצת שירות המבחן להסתפק בעבודות שירות מתעלמת משיקולי הרתעת הרבים.,תמצית הטיעונים לעונש
37,ME-23-06-37875-648,עוד נטען שהנאשם השליך את רוב האחריות על רוני וכי יוכל להמשיך בהליכי השיקום בתקופת מאסרו.,תמצית הטיעונים לעונש
38,ME-23-06-37875-648,"עוד עתרה המאשימה למאסר על תנאי מרתיע וקנס מכביד שלא יפחת מ-10,000 ₪.",תמצית הטיעונים לעונש
39,ME-23-06-37875-648,"ב""כ הנאשם, עו""ד יוסף פארס, ביקש לאמץ את המלצת התסקיר, וסבור שמדובר במקרה ייחודי השונה מתיקי הנשק הרגילים.",תמצית הטיעונים לעונש
40,ME-23-06-37875-648,לטענתו המעשים בוצעו שלא ממניעים עברייניים אלא מתוך חוסר מודעות ילדותית לחומרת המעשים.,תמצית הטיעונים לעונש
41,ME-23-06-37875-648,"הנאשם שהיה חברו של נאשם 1, רוני, כשלדבריו זה ניצל את התקופה הממושכת ששהה בביתו לבדו והנאשם נגרר אחריו בשעת קושי.",תמצית הטיעונים לעונש
42,ME-23-06-37875-648,"עוד ביקש לתת משקל לכך שמדובר בתחמושת ולא בנשק, כשלטענתו מתחם הענישה במקרים אלו נע בין מאסר על תנאי למספר חודשי מאסר ספורים, והפנה לאסופת פסיקה שבה במקרים חמורים יותר נמנעו בתי משפט מהטלת מאסר או שנגזרו עונשי מאסר קצרים.",תמצית הטיעונים לעונש
43,ME-23-06-37875-648,"הנאשם היה עצור 70 יום, שהה תקופה ארוכה בתנאי איזוק, נטל אחריות על מעשיו והביע חרטה מלאה, הנאשם משתף פעולה עם גורמי הטיפול ושירות המבחן המליץ להעדיף בעניינו את האפיק הטיפולי.",תמצית הטיעונים לעונש
44,ME-23-06-37875-648,לפיכך עתר הסניגור להסתפקות בענישה צופה פני עתיד ולחילופין למאסר קצר בדרך של עבודות שירות.,תמצית הטיעונים לעונש
45,ME-23-06-37875-648,הנאשם בדברו האחרון התנצל על מעשיו.,תמצית הטיעונים לעונש
46,ME-23-06-37875-648,"מגמת החמרה זו קיבלה ביטוי גם בחקיקה, במסגרת תיקון 140 לחוק בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",מתחם העונש ההולם
47,ME-23-06-37875-648,"נסיבות מעשיו של הנאשם- כידוע, בעבירות הנשק מיוחסת חשיבות רבה לרקע והנסיבות האופפות ביצוען ואף סיווג חומרת העבירה נעשה בהתאם לחומרת נסיבות ביצועה.",מתחם העונש ההולם
48,ME-23-06-37875-648,"הנאשם הוא חברו של רוני, שוטר במועד העבירות ומחולל העבירות, רוני גנב מתחנת המשטרה תוך ניצול פסול של תפקידו חלקי נשק ותחמושת רבה, לאחר שסיפר על כך לנאשם, זה הציע מיוזמתו למכור את התחמושת הגנובה ולחלוק ברווחים.",מתחם העונש ההולם
49,ME-23-06-37875-648,"המעשים בוצעו במהלך שנה, מדובר בארבעה מקרים שבהם גנב רוני קופסאות כדורי אקדח וכדורים, סה""כ 31 קופסאות כדורי אקדח ו-147 כדורים בודדים, העבירם לנאשם וזה מכרם בסכום כולל של לכל הפחות 10,000 ₪.",מתחם העונש ההולם
50,ME-23-06-37875-648,"הנאשם היה מודע היטב לכך שמדובר בתחמושת משטרתית גנובה, יכול היה לחדול ממעשיו במהלך תקופת המעשים אך המשיך ושיתף פעולה עם רוני ואף קיבל חלק מהתמורה עבור התחמושת הגנובה.",מתחם העונש ההולם
51,ME-23-06-37875-648,מעשיו מלמדים על נגישות לעולם הנשק הבלתי חוקי.,מתחם העונש ההולם
52,ME-23-06-37875-648,"מקובלת עליי טענת ההגנה, וזו גם התרשמות שירות המבחן, כי הנאשם לא ביצע את המעשים מטעמים עברייניים או פליליים, באותה תקופה שהה בביתו פצוע, לא עבד, המעשים בוצעו בעיקר כדי להרוויח כסף קל ותוך התעלמות בוטה מחומרת מעשיו.",מתחם העונש ההולם
53,ME-23-06-37875-648,כתב האישום לא מגלה למי מכר הנאשם את התחמושת וניתן להניח כי לא ברר או בדק לעומק האם התחמושת מיועדת לצורך ביצוע עבירה פלילית או אחרת.,מתחם העונש ההולם
54,ME-23-06-37875-648,"בנסיבות אלו, נוכח ריבוי המקרים, חלקו המשמעותי של הנאשם בביצוע עבירות הסחר בתחמושת והנזק הפוטנציאלי של מעשיו מצאתי לקבוע שמעשיו פגעו פגיעה מהותית בערכים המוגנים.",מתחם העונש ההולם
55,ME-23-06-37875-648,"מדיניות הענישה הנוהגת בעבירות נשק מצווה להחמיר עם כל מי שמעורב בביצוע עסקאות נשק, העונש הקונקרטי מושפע מנתוני המקרה ונסיבותיו וממידת אשמו של הנאשם.",מתחם העונש ההולם
56,ME-23-06-37875-648,"בענייננו מדובר בנשיאה וסחר בתחמושת, וזאת להבדיל מסחר בנשק שהעונשים המוטלים בגינו חמורים משמעותית.",מתחם העונש ההולם
57,ME-23-06-37875-648,"סעיף 144(ב) עניינו נשיאת נשק, כשהמחוקק מצא לאבחן בין הענישה בגין נשיאת נשק (10 שנות מאסר), נשיאת חלק מהותי בנשק, ונשיאת תחמושת (חלק לא מהותי בנשק, 3 שנות מאסר), אף בגין עבירת הסחר נכון יהיה לאבחן בין שמי שמכר נשק ממש לזה שהורשע במכירת תחמושת לבדה.",מתחם העונש ההולם
58,ME-23-06-37875-648,"לאחר ששקלתי את נסיבות המעשים וריבויים, מדיניות הענישה ברובה במקרים חמורים יותר, ועתירתה העונשית של המאשימה מצאתי לקבוע מתחם הנע בין 11-24 חודשי מאסר.",מתחם העונש ההולם
59,ME-23-06-37875-648,"הנאשם צעיר, בן למשפחה נורמטיבית, שירת בצבא אך נפצע בתאונה ואושפז לתקופה ממושכת.",גזירת העונש המתאים לנאשם 
60,ME-23-06-37875-648,הנאשם הודה במיוחס לו והביע חרטה על מעשיו.,גזירת העונש המתאים לנאשם 
61,ME-23-06-37875-648,שירות המבחן העריך כי אינו בעל דפוסים שוליים וביצע את העבירות בעיקר בשל פיתוי להרוויח כסף קל.,גזירת העונש המתאים לנאשם 
62,ME-23-06-37875-648,"הנאשם שולב בהליכי טיפול במסגרת הליך המעצר ובקבוצה טיפולית ושיתף פעולה כנדרש, ניכר כי נזקק להמשך טיפול, בעיקר לצורך קבלת כלים והכוונה להתנהלות במצבי לחץ ומשבר.",גזירת העונש המתאים לנאשם 
63,ME-23-06-37875-648,עוד ניתן להתרשם כי להסתבכותו בתיק זה ולהליכים המשפטיים אפקט מרתיע ומפחית מסוכנות.,גזירת העונש המתאים לנאשם 
64,ME-23-06-37875-648,"הנאשם היה עצור בתיק זה מעל חודשיים, בהמשך שהה בתקופה ארוכה בתנאים מגבילים נוקשים ולא הפרם.",גזירת העונש המתאים לנאשם 
65,ME-23-06-37875-648,"שירות המבחן המליץ להעדיף בעניינו את האפיק הטיפולי, לשלבו בתקופת מבחן משמעותית לצד ריצוי עבודות שירות.",גזירת העונש המתאים לנאשם 
66,ME-23-06-37875-648,"לאחר שבחנתי את כלל הנסיבות מצאתי לסטות לקולא ממתחם הענישה מטעמי שיקום, ולאמץ את המלצת שירות המבחן.",גזירת העונש המתאים לנאשם 
67,ME-23-06-37875-648,"כפי שצוין, המאשימה עתרה מלכתחילה לעונש מאסר בתחתית המתחם נוכח גילו הצעיר ועברו הנקי של הנאשם, וסבורה שאין מקום להתחשבות נוספת בו.",גזירת העונש המתאים לנאשם 
68,ME-23-06-37875-648,"הנאשם נתון בטיפול בשירות המבחן במשך תקופה ארוכה ואף שהה מעל לחודשיים במעצר, תסקירו מלמד על מוטיבציה טיפולית וסיכויי שיקום טובים, בהינתן נתוניו הטובים, התקדמות טיפולית ותקופת מעצרו שאף לה אפקט מרתיע מצאתי כי הצירוף של ענישה הכוללת עבודות שירות ברף מרבי וצו מבחן לתקופה ממושכת יהיה בו כדי ליתן מענה ראוי לשיקולים העונשיים, ובראשם שיקולי הרתעה, וזאת מבלי לפגוע בשיקומו של הנאשם.",גזירת העונש המתאים לנאשם 
69,ME-23-06-37875-648,"עוד נתתי דעתי לעונש שהוטל על נאשם 2, שהורשע אמנם בגניבת קופסת תחמושת אחת אך מדובר בשוטר שביצע את העבירה תוך ניצול נגישותו לנשקיית התחנה, ונדון ל-45 ימי עבודות שירות.",גזירת העונש המתאים לנאשם 
70,ME-23-06-37875-648,"באשר לקנס- הצדק עם המאשימה, העבירות נעברו מתוך מניע כלכלי והנאשם קיבל תמורה כספית עבור מעשיו הפסולים.",גזירת העונש המתאים לנאשם 
71,ME-23-06-37875-648,"לאור האמור לעיל, ולאחר ששקלתי את כלל השיקולים, אני גוזרת על הנאשם את העונשים הבאים:",גזירת העונש המתאים לנאשם 
72,ME-23-06-37875-648,9 חודשי מאסר בדרך של עבודות שירות.,גזירת העונש המתאים לנאשם 
73,ME-23-06-37875-648,"הנאשם יבצע את עבודות השירות במועצה המקומית ירכא, במגבלות שאישר הממונה, החל מיום 18.3.25 בטווח השעות שייקבע הממונה, בין הימים א' –ה' בשבוע.",גזירת העונש המתאים לנאשם 
74,ME-23-06-37875-648,הנאשם מוזהר בשיתוף פעולה עם הממונה.,גזירת העונש המתאים לנאשם 
75,ME-23-06-37875-648,מאסר על תנאי בן 6 חודשים שלא יעבור עבירה בנשק במשך שנתיים מהיום.,גזירת העונש המתאים לנאשם 
76,ME-23-06-37875-648,"קנס בסך 10,000 ₪ או 45 ימי מאסר.",גזירת העונש המתאים לנאשם 
77,ME-23-06-37875-648,הקנס ישולם ב-5 תשלומים חודשיים שווים ורצופים החל מיום 10.2.25.,גזירת העונש המתאים לנאשם 
78,ME-23-06-37875-648,צו מבחן למשך 18 חודשים החל מהיום.,גזירת העונש המתאים לנאשם 
79,ME-23-06-37875-648,בהעדר שיתוף פעולה של הנאשם עם גורמי הטיפול יופקע הצו וייגזר עונש אחר תחתיו.,גזירת העונש המתאים לנאשם 
80,ME-23-06-37875-648,"העתק גזה""ד יישלח לממונה על עבודות השירות ולשירות המבחן.",גזירת העונש המתאים לנאשם 
81,ME-23-06-37875-648,5129371זכות ערעור לבית המשפט העליון תוך 45 יום.,גזירת העונש המתאים לנאשם 
82,ME-23-06-37875-648,"ניתן היום,  כ""ז טבת תשפ""ה, 27 ינואר 2025, במעמד הצדדים.",גזירת העונש המתאים לנאשם 
