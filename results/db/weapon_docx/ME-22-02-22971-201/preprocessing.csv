,verdict,text,part
0,ME-22-02-22971-201,נגד,מדינת ישראל
2,ME-22-02-22971-201,"שמעון אבוחצרה, ת""ז xxxxxxxxxx(עציר)",הנאשמים
3,ME-22-02-22971-201,"אליהו איסקוב, ת""ז xxxxxxxxxx(עציר)",הנאשמים
4,ME-22-02-22971-201,"חוק העונשין, תשל""ז-1977: סע'  29, 40ג', 40ט', 52(ג), 58, 144(א), 144(ב), 144(ז), 40 יא', 456, ב1 לפרק ו'",הנאשמים
5,ME-22-02-22971-201,"חוק סדר הדין הפלילי [נוסח משולב], תשמ""ב-1982",הנאשמים
6,ME-22-02-22971-201,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  30(ב), 32, 32(א), 39, 39(א), 40",הנאשמים
7,ME-22-02-22971-201,"הנאשמים הורשעו על פי הודאתם בעובדות כתב אישום שתוקן במסגרת הסדר טיעון, שלא כלל הסכמות לגבי העונש, בעבירות הבאות: ניסיון להרוס נכס בחומר נפיץ לפי סעיף 456 בשילוב 29 לחוק העונשין, התשל""ז-1977 (להלן: חוק העונשין), ונשיאת והובלת נשק לפי סעיף 144(ב) רישא בשילוב סעיף 29 לחוק העונשין.","
כתב האישום"
8,ME-22-02-22971-201,בפתח כתב האישום המתוקן צוין כי המתלוננת היא הבעלים הרשום של רכב מסוג קאדילק (להלן: הרכב) וכי היא נשואה למתלונן – ושניהם מתגוררים בטירת הכרמל.,"
כתב האישום"
9,ME-22-02-22971-201,"כן צוין כי במועדים הרלוונטיים לכתב האישום שהה המתלונן בחו""ל.","
כתב האישום"
10,ME-22-02-22971-201,"עוד צוין כי במועדים הרלוונטיים לכתב האישום, חנה הרכב בחניה פתוחה סמוכה לבית המתלונן, שמסומנת עם מספר הבית (להלן: החנייה).","
כתב האישום"
11,ME-22-02-22971-201,"כן צוין כי באותה העת, השתמשו הנאשמים ברכב מסוג שברולט מספר רישוי 30-857-55 (להלן: רכב השברולט).","
כתב האישום"
12,ME-22-02-22971-201,"על פי המתואר בכתב האישום המתוקן, במועד שאינו ידוע למאשימה, שונתה זהות רכב השברולט בכך שהמספרים בלוחית הרישוי שונו באמצעות פיסות ""איזולירבנד"" שחור, כדי שיראה בכזב כי מספר הרישוי הוא 38-867-56, זאת במטרה לטשטש את סימני הזיהוי או על מנת להקשות על זיהויו.","
כתב האישום"
13,ME-22-02-22971-201,"לפי עובדות כתב האישום המתוקן, ביום 20.1.2022 סמוך לשעה 3:50, הגיעו הנאשמים באמצעות רכב השברולט אל רחוב סמוך לבית המתלונן, ירדו מן הרכב וצעדו רגלית לכיוון הבית והחניה.","
כתב האישום"
14,ME-22-02-22971-201,"צוין כי סמוך לשעה 3:52 הגיעו הנאשמים סמוך לבית המתלוננים, כשהם לבושים בבגדים שחורים, חובשים כפפות על ידיהם, עוטים מסיכות פנים המכסות את פניהם למעט עיניהם, ונושאים מטען חבלה שבכוחו להמית אדם בעת התפוצצותו.","
כתב האישום"
15,ME-22-02-22971-201,"צוין כי המטען הכיל חומר נפץ פלסטי מסוג RDX במשקל של 785 גרם, נפץ חשמלי מסוג M6 ומערכת הפעלה הכוללת מקלט אלחוטי ומשדר אלחוטי תואם.","
כתב האישום"
16,ME-22-02-22971-201,"כתב האישום המתוקן ממשיך ומתאר כי  בהגיע הנאשמים ליד הבית, המתין הנאשם 1 סמוך לחנייה, בעוד שנאשם 2 ניגש אל הרכב שחנה בחנייה.","
כתב האישום"
17,ME-22-02-22971-201,"לפי עובדות כתב האישום, זאת עשו הנאשמים בכוונה לפוצץ את המטען במועד מאוחר יותר ולגרום לנזק חמור לרכב או להרוס אותו.","
כתב האישום"
18,ME-22-02-22971-201,"סמוך לשעה 3:57, עזבו הנאשמים ברגל את המקום בחזרה אל רכב השברולט, כאשר הנאשם 1 נהג בו והנאשם 2 ישב במושב האחורי, והשניים פנו לצאת מטירת הכרמל.","
כתב האישום"
19,ME-22-02-22971-201,"בהגיעם לרחוב מנחם בגין, פנו הנאשמים לכיוון דרום, ובשלב זה הבחינו בהם שוטרים שהיו בניידת, נסעו אחריהם, וכרזו להם לעצור.","
כתב האישום"
20,ME-22-02-22971-201,"למרות זאת, הנאשמים המשיכו בנסיעתם לכיוון היציאה מטירת הכרמל ופנו לכביש 4 לכיוון דרום; אז, סמוך לשעה 4:07 חסמה ניידת המשטרה את רכב השברולט והנאשמים נעצרו.","
כתב האישום"
21,ME-22-02-22971-201,"בהמשך, אותר מטען החבלה ונוטרל על ידי שוטרים.","
כתב האישום"
22,ME-22-02-22971-201,יצוין כי כתב האישום כלל גם בקשה לחילוט רכב השברולט ולבקשה זאת אתייחס בהמשך.,"
כתב האישום"
23,ME-22-02-22971-201,כתב האישום המקורי הוגש עוד ביום 10.2.2022.,מהלך הדיון
24,ME-22-02-22971-201,"ביום 16.6.2022 הגיש הנאשם 1 תשובה מפורטת לכתב האישום, בה כפר בעובדות כתב האישום; וביום 4.7.2022 הודיע הנאשם 2 כי הוא כופר בעובדות כתב האישום.",מהלך הדיון
25,ME-22-02-22971-201,לאור כפירת הנאשמים הוחל בבירור הראיות והתקיימו 9 ישיבות לשמיעת ראיות במהלכן נשמעה עדותם של 17 עדים מתוך 50.,מהלך הדיון
26,ME-22-02-22971-201,בדיון שהתקיים ביום 14.2.2024 הודיעו הצדדים כי הגיעו להסדר טיעון לפיו הנאשמים יודו בכתב אישום מתוקן מבלי שיוסכם דבר לגבי העונש.,מהלך הדיון
27,ME-22-02-22971-201,בו ביום הורשעו הנאשמים על פי הודאתם בעבירות שיוחסו להם בכתב האישום המתוקן.,מהלך הדיון
28,ME-22-02-22971-201,"בהמשך, ביום 30.4.2024 טענו הצדדים לעונש.",מהלך הדיון
29,ME-22-02-22971-201,"הנאשם 1 הגיש במסגרת הראיות לעונש, הסכם ""סולחה"" שהצדדים לו הם המתלונן והנאשמים.",ראיות וטיעוני הצדדים לעונש
30,ME-22-02-22971-201,"בהסכם, הנושא את התאריך 17.4.2024, צוין כי בין הצדדים אין כל סכסוך, כי ההסכם נערך מרצונם הטוב והחופשי, וכי אין להם כל טענה האחד כלפי השני.",ראיות וטיעוני הצדדים לעונש
31,ME-22-02-22971-201,במאמר מוסגר יצוין כי לטענת המאשימה הסכם הסולחה הוצג לה רק בפתח הדיון והיא לא הצליחה לאמת את קיומו.,ראיות וטיעוני הצדדים לעונש
32,ME-22-02-22971-201,"בטיעוניה לעונש, ציינה המאשימה כי הנאשמים פגעו במספר ערכים מוגנים, ובהם ביטחון ושלום הציבור.",ראיות וטיעוני הצדדים לעונש
33,ME-22-02-22971-201,נטען כי קיום יסודות העבירה של ניסיון להרוס נכס בחומר נפיץ לא מחייב הפעלת המטען אלא רק הנחת החומר הנפיץ מתוך כוונה להרוס את הנכס.,ראיות וטיעוני הצדדים לעונש
34,ME-22-02-22971-201,"לפיכך, בנסיבות המקרה, העבירה מצויה ברף העליון משום שהמטען הונח, מערכת ההפעלה שלו הייתה תקינה ואף הייתה במצב פעיל.",ראיות וטיעוני הצדדים לעונש
35,ME-22-02-22971-201,המאשימה הוסיפה וטענה באשר לנסיבות ביצוע העבירות.,ראיות וטיעוני הצדדים לעונש
36,ME-22-02-22971-201,"נטען כי מעשיהם של הנאשמים מתוכננים: הם הצטיידו במטען, הגיעו לבית המתלוננים ברכב שנשא לוחית רישוי ששונתה, הניחו את המטען ונמלטו, ובהמשך אף ניסו להימלט מהמשטרה.",ראיות וטיעוני הצדדים לעונש
37,ME-22-02-22971-201,"עוד טענה המאשימה כי המטען הוצמד לרכב לפנות בוקר כאשר המתלונן שהה בחו""ל, ולא ברור מה היה מועד ההפעלה המתוכנן של המטען.",ראיות וטיעוני הצדדים לעונש
38,ME-22-02-22971-201,"בהקשר זה נטען כי הרכב חנה בחנייה של בית משותף, לכן נשקפה סכנה גם לעוברים ושבים; זאת בהינתן שמתג ההפעלה היה במצב פעיל וכי הייתה כוונה לפוצץ את המטען.",ראיות וטיעוני הצדדים לעונש
39,ME-22-02-22971-201,"בהתייחסה לנזק הצפוי מביצוע העבירות, טענה המאשימה כי מלבד הנזק החומרי שהיה צפוי להיגרם כתוצאה מפיצוץ הרכב, נגרם נזק עקב תחושת הפחד והאימה שאחזה בבעלים של הרכב לו הוצמד מטען, עם גילוי הדבר.",ראיות וטיעוני הצדדים לעונש
40,ME-22-02-22971-201,"המאשימה הדגישה כי אמנם המטען לא התפוצץ בסופו של דבר, אך נשקף סיכון רב משום שהמטען יכול היה להתפוצץ בחניה או תוך כדי נסיעה.",ראיות וטיעוני הצדדים לעונש
41,ME-22-02-22971-201,"עוד טענה המאשימה, באשר לחלקם היחסי של כל אחד מן הנאשמים, כי אין לערוך הבחנה בין הנאשמים, שכן העבירות בוצעו בצוותא ואין נפקות לשאלה מי מהנאשמים הניח את המטען.",ראיות וטיעוני הצדדים לעונש
42,ME-22-02-22971-201,אשר למדיניות הענישה – המאשימה הפנתה לפסיקה וציינה את העונש המרבי הקבוע לצד העבירה של ניסיון להרוס נכס בחומר נפיץ – 15 שנות מאסר.,ראיות וטיעוני הצדדים לעונש
43,ME-22-02-22971-201,"המאשימה ציינה כי אמנם כיום הפסיקה לגבי עבירות של הנחת מטענים נפיצים אינה מחמירה כמו בעבירות נשק, אך לשיטתה יש צורך בהרתעה משמעותית של היחיד ושל הרבים.",ראיות וטיעוני הצדדים לעונש
44,ME-22-02-22971-201,המאשימה טענה כי  על אף שהנאשמים הורשעו בעבירה של נשיאת והובלת נשק – העבירה מושא האישום הנוכחי חמורה יותר מעבירה של נשיאת והובלת נשק.,ראיות וטיעוני הצדדים לעונש
45,ME-22-02-22971-201,"לשיטת המאשימה, בנסיבות המקרה יש לקבוע כי מתחם העונש ההולם נע בין 5 ל-8 שנות מאסר, לצד מאסר על תנאי, קנס, פיצוי ופסילת רישיון נהיגה, זאת לאור העובדה שהרכב שימש לביצוע פשע.",ראיות וטיעוני הצדדים לעונש
46,ME-22-02-22971-201,"בטיעוניו, חלק הסנגור על המתחם הנטען על ידי המאשימה וטען כי טווח הענישה בעבירות בהן הורשע הנאשם נע בין 24 ל-39 חודשי מאסר, והפנה לפסיקה.",ראיות וטיעוני הצדדים לעונש
47,ME-22-02-22971-201,"כמו כן, הסנגור הפנה לתיקון בכתב האישום שהוגדר על ידו ""משמעותי"" והוסיף וטען כי חלפו למעלה משנתיים מיום ביצוע העבירות.",ראיות וטיעוני הצדדים לעונש
48,ME-22-02-22971-201,"עוד הפנה הסנגור להסכם הסולחה, ביקש לייחס לו משקל משמעותי וטען כי בעריכת ההסכם היו מעורבים גורמים רבים, וזאת במטרה לפתוח דף חדש בין הצדדים.",ראיות וטיעוני הצדדים לעונש
49,ME-22-02-22971-201,"אשר לנסיבותיו האישיות של הנאשם – הסנגור טען כי אמנם לחובת הנאשם 6 הרשעות קודמות, אך אף אחת מהן לא בגין עבירת נשק.",ראיות וטיעוני הצדדים לעונש
50,ME-22-02-22971-201,"הסנגור הוסיף וציין כי לנאשם 4 ילדים קטינים; כי הוא מוכר כנכה בשיעור 100% מטעם המוסד לביטוח הלאומי, וכי נזקק לטיפול אורתופדי, אותו הוא מקבל במעצרו.",ראיות וטיעוני הצדדים לעונש
51,ME-22-02-22971-201,כן ציין הסנגור כי הנאשם 1 הודה בכתב האישום ולקח אחריות.,ראיות וטיעוני הצדדים לעונש
52,ME-22-02-22971-201,"לבסוף, ביקש הסנגור להתחשב בתקופת מעצרו של הנאשם.",ראיות וטיעוני הצדדים לעונש
53,ME-22-02-22971-201,על בסיס טיעונים אלו ביקש הסנגור לגזור את עונשו של הנאשם ברף התחתון של המתחם לו הוא טען.,ראיות וטיעוני הצדדים לעונש
54,ME-22-02-22971-201,"בדברו לפני אמר הנאשם 1 שהוא מצטער על מה שקרה וכי נעשו מאמצים כדי ""לסגור"" את העניין עם המתלונן.",ראיות וטיעוני הצדדים לעונש
55,ME-22-02-22971-201,"הנאשם 1 ביקש להתחשב בו בגזירת העונש, והביע את רצונו לחזור לחיק משפחתו.",ראיות וטיעוני הצדדים לעונש
56,ME-22-02-22971-201,טיעוני הנאשם 2 לעונש,ראיות וטיעוני הצדדים לעונש
57,ME-22-02-22971-201,"בטיעוניו לעונש הדגיש הסנגור את התיקון המשמעותי בכתב האישום, שלדידו בוצע לאחר שהובאו חלק מהראיות והתגלו קשיים ראייתיים.",ראיות וטיעוני הצדדים לעונש
58,ME-22-02-22971-201,"לשיטת הסנגור, תיקון כתב האישום מלמד כי לנאשמים לא הייתה כוונה לפגוע באדם, ולכל היותר היה רעיון לגרום נזק לרכוש – נזק שבסופו של דבר לא נגרם.",ראיות וטיעוני הצדדים לעונש
59,ME-22-02-22971-201,"בהתייחסו לנסיבות ביצוע העבירה, ציין הסנגור כי במהלך האירועים מושא האישום המתלונן שהה בחו""ל – מה שמצביע, לשיטת הסנגור, על כך שלא הייתה לנאשם כוונה לפגוע במתלונן.",ראיות וטיעוני הצדדים לעונש
60,ME-22-02-22971-201,בהקשר זה צוין כי העבירה המיוחסת לנאשם היא מסוג ניסיון.,ראיות וטיעוני הצדדים לעונש
61,ME-22-02-22971-201,"לטענת הסנגור, גם העובדה שהמטען הוצמד לרכב שחנה בחנייה פתוחה, מהווה נסיבה מקלה שכן אין המדובר בחניה שצמודה לבית.",ראיות וטיעוני הצדדים לעונש
62,ME-22-02-22971-201,"כן נטען כי שני הנאשמים עזבו את המקום ויצאו מטירת הכרמל, כך שלטענתו לא הייתה להם כוונה להפעיל את המטען, על אף שהוא היה במצב דולק.",ראיות וטיעוני הצדדים לעונש
63,ME-22-02-22971-201,"הסנגור חלק על המתחם הנטען על ידי המאשימה, וטען כי טווח הענישה בעבירות בהן הורשע הנאשם נע בין 24 ל-39 חודשי מאסר.",ראיות וטיעוני הצדדים לעונש
64,ME-22-02-22971-201,אשר לנסיבותיו האישיות של הנאשם – הסנגור הפנה לנסיבות חייו של הנאשם.,ראיות וטיעוני הצדדים לעונש
65,ME-22-02-22971-201,"צוין כי הנאשם בן לאב ששירת בצבא דרום לבנון, אביו נפטר והוא גדל ללא דמות הורית.",ראיות וטיעוני הצדדים לעונש
66,ME-22-02-22971-201,"כן הדגיש כי הנאשם הודה, והוא נתון במעצר של ממש תקופה ארוכה.",ראיות וטיעוני הצדדים לעונש
67,ME-22-02-22971-201,על כן ביקש הסנגור לגזור את העונש ברף התחתון של המתחם הנטען.,ראיות וטיעוני הצדדים לעונש
68,ME-22-02-22971-201,"בדברו לפני ציין הנאשם 2 כי הוא לוקח אחריות על מעשיו, כי עשה הסכם סולחה וחסך בזמן שיפוטי.",ראיות וטיעוני הצדדים לעונש
69,ME-22-02-22971-201,כן ציין כי יש לו משפחה שהוא צריך לפרנס וביקש מבית המשפט להתחשב בו.,ראיות וטיעוני הצדדים לעונש
70,ME-22-02-22971-201,הדברים ידועים ואין צורך להכביר מילים – גזירת הדין נעשית בדרך כלל בשני שלבים עיקריים: קביעת מתחם עונש הולם ולאחר מכן גזירת העונש בתוך המתחם (סעיף 40ג' לחוק העונשין).,מתחם העונש ההולם
71,ME-22-02-22971-201,בתוך כך יש לבחון אם קיימים שיקולים המצדיקים סטייה מהמתחם.,מתחם העונש ההולם
72,ME-22-02-22971-201,"בבוא בית המשפט לקבוע את מתחם העונש, עליו לעשות כן בהתאם לעיקרון המנחה, כלומר קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו.",מתחם העונש ההולם
73,ME-22-02-22971-201,"לצורך קביעת המתחם, בית המשפט יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט' לחוק העונשין.",מתחם העונש ההולם
74,ME-22-02-22971-201,"במוקד כתב האישום שימוש במטען חבלה שהוצמד לרכב המתלונן שהצמיח שתי עבירות: עבירה של ניסיון להרוס נכס בחומר נפיץ לפי סעיף 456 לחוק העונשין, אשר העונש המרבי הקבוע לצדה עומד על 15 שנות מאסר; ועבירה של נשיאת והובלת נשק לפי סעיף 144(ב) רישא לחוק העונשין, אשר העונש המרבי הקבוע לצדה – 10 שנות מאסר.",מתחם העונש ההולם
75,ME-22-02-22971-201,יודגש כי עבירת הנשק מתייחסת למטען החבלה.,מתחם העונש ההולם
76,ME-22-02-22971-201,קיימת חפיפה בין הערכים החברתיים המוגנים בשתי העבירות שכוללים בין היתר שמירה על ביטחון הציבור ושלומו וכן שמירה על הסדר הציבורי.,מתחם העונש ההולם
77,ME-22-02-22971-201,"לפי הגדרת העבירה של ניסיון להרוס נכס בחומר נפיץ מגולם הערך של שמירה על נכס מפני פגיעה בו או הריסתו; גם עבירה זו וגם עבירת הנשק מגלמות ערך נוסף של שמירה על הזכות לשלמות הגוף, שכן בשתי העבירות פוטנציאל הנזק הן לרכוש והן לגוף הוא משמעותי.",מתחם העונש ההולם
78,ME-22-02-22971-201,"הטמנת מטען חבלה ברכב טומנת בחובה פוטנציאל לפגיעה חמורה בחיי אדם, לעיתים אף לעוברי אורח תמימים, זאת כתוצר לוואי של הסכנה שבהתפוצצות המטען; ואיני מתעלם מכך שלפי ניסוח כתב האישום המתוקן הנאשמים הטמינו את מטען החבלה ""בכוונה לפוצץ את המטען במועד מאוחר יותר ולגרום לנזק חמור לרכב או להרוס אותו""; וכי בעת המקרה המתלונן שהה באות עת בחו""ל.",מתחם העונש ההולם
79,ME-22-02-22971-201,מעשיהם של הנאשמים יצרו סיכון חמור לפגיעה באחרים עקב התפוצצות המטען.,מתחם העונש ההולם
80,ME-22-02-22971-201,"לאחר הנחת המטען לא הייתה לנאשמים שליטה מי ישהה ליד הרכב בעת הפעלת המטען, ככל שהיה מופעל.",מתחם העונש ההולם
81,ME-22-02-22971-201,"מלבד הפגיעה הפיזית שעלולה הייתה להתרחש, קיים פוטנציאל חמור לשיבוש חמור וקשה בשגרת חיי הפרטים בחברה, לו הסיכון הטמון בביצוע העבירות היה מתממש.",מתחם העונש ההולם
82,ME-22-02-22971-201,אף עצם הידיעה על הטמנת המטען עלולה לזרוע פחד בקרב הציבור ולטעת בו את התחושה שהמרחב הציבורי לא בטוח.,מתחם העונש ההולם
83,ME-22-02-22971-201,"נזכיר כי המטען היה במצב פעיל, והרכב חנה באזור מגורים, בחניית בית משותף, ועל כן הסיכון הוא מוחשי וממשי.",מתחם העונש ההולם
84,ME-22-02-22971-201,"לצד נסיבות אלו, שבאות בגדר הנסיבות הקשורות בביצוע העבירות, יש לשקול נסיבות נוספות ובכללן: התכנון שקדם לביצוע העבירות.",מתחם העונש ההולם
85,ME-22-02-22971-201,"כעולה מעובדות כתב האישום המתוקן, לביצוע העבירות כלל תכנון מוקדם הבא לידי ביטוי בעצם ההצטיידות במטען החבלה על כל מערכותיו המתוארות בכתב האישום ובביצוע פעולות שנועדו למנוע את זיהוי הנאשמים ולאפשר להם להימלט.",מתחם העונש ההולם
86,ME-22-02-22971-201,"כמתואר בכתב האישום המתוקן, השניים הגיעו לחניית רכבם של המתלוננים לפנות בוקר באמצעות רכב שמספר הרישוי שלו שונה, כשהם חובשים כפפות ועוטים מסיכות המכסות את פניהם.",מתחם העונש ההולם
87,ME-22-02-22971-201,"לאחר הצמדת המטען, השניים עזבו את המקום באמצעות רכבם.",מתחם העונש ההולם
88,ME-22-02-22971-201,"פעולות אלו מלמדות על כך שהעבירות בוצעו לאחר מחשבה, פרי תכנון מוקדם, מוקפד ומשמעותי.",מתחם העונש ההולם
89,ME-22-02-22971-201,"אמנם, על פי המתואר בכתב האישום הנאשם 2 הוא זה שהצמיד את מטען החבלה לרכב המתלוננים והפעיל את מתג ההפעלה;  בעוד שהנאשם 1 המתין ברכב.",מתחם העונש ההולם
90,ME-22-02-22971-201,אין בכך כדי ליצור הבחנה בין שני הנאשמים.,מתחם העונש ההולם
91,ME-22-02-22971-201,שני הנאשמים ביצעו את העבירות בצוותא ותוך שותפות מלאה וחלקו של כל אחד מהם לא נופל מחלקו של האחר.,מתחם העונש ההולם
92,ME-22-02-22971-201,"להלן אסקור מספר פסקי דין בהם עבירת הנשק הייתה לצד עבירה של ניסיון להרוס נכס בחומר נפיץ, אם כי יצוין כי לעמדתי רוב המקרים לא משקפים את הענישה הראויה.",מתחם העונש ההולם
93,ME-22-02-22971-201,אזכיר עוד כי לעולם יש לתת את הדעת לשוני בנסיבות כל מקרה.,מתחם העונש ההולם
94,ME-22-02-22971-201,"לאור הנתונים שהובאו לעיל ובהתחשב במדיניות הענישה הנוהגת, אני קובע כי מתחם העונש ההולם בנסיבותיו של מקרה זה נע בין 48 ל-84 חודשי מאסר, וכן מאסר על תנאי ופסילת רישיון נהיגה.",מתחם העונש ההולם
95,ME-22-02-22971-201,"נוכח המאסר שהוטל על הנאשמים לא ראיתי לכלול במתחם קנס, כמו כן בנסיבות העניין לא ראיתי להורות על תשלום פיצוי.",מתחם העונש ההולם
96,ME-22-02-22971-201,"בגזירת העונש בגדרי מתחם העונש ההולם, יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).",נסיבות שאינן קשורות בביצוע העבירה
97,ME-22-02-22971-201,ואלה השיקולים ששקלתי:,נסיבות שאינן קשורות בביצוע העבירה
98,ME-22-02-22971-201,"הנאשם 1 יליד 1981, כבן 43, ולו 4 ילדים קטינים.",נסיבות שאינן קשורות בביצוע העבירה
99,ME-22-02-22971-201,"נטען כי הנאשם  מוכר כנכה 100% מטעם הביטוח הלאומי, וכי הוא נזקק לטיפולים אורתופדיים חודשיים – אך לא הוגש שום מסמך רפואי לתמיכה בטענות אלו.",נסיבות שאינן קשורות בביצוע העבירה
100,ME-22-02-22971-201,"לחובת הנאשם 6 הרשעות קודמות בעבירות סמים, רכוש, ואלימות; הרשעתו האחרונה היא מיום 26.11.2020 בעבירה של החזקת סמים שלא לצריכה עצמית בגינה הוטל עליו עונש מאסר בפועל לתקופה של 9 חודשים.",נסיבות שאינן קשורות בביצוע העבירה
101,ME-22-02-22971-201,יצוין כי גם בעבר הוטלו עונשי מאסר על הנאשם.,נסיבות שאינן קשורות בביצוע העבירה
102,ME-22-02-22971-201,"הנאשם 2 יליד 1995, בן 29.",נסיבות שאינן קשורות בביצוע העבירה
103,ME-22-02-22971-201,במהלך הטיעונים פורטו נסיבות חייו האישיות ובכלל זה הנסיבות הקשורות למצבו המשפחתי.,נסיבות שאינן קשורות בביצוע העבירה
104,ME-22-02-22971-201,"לחובת הנאשם 7 הרשעות קודמות בעבירות סמים, נשק, אלימות ורכוש; הרשעתו האחרונה מיום 12.3.2019 בעבירה של החזקת סמים.",נסיבות שאינן קשורות בביצוע העבירה
105,ME-22-02-22971-201,הנאשם 2 נדון ביום 4.12.2018 בבית המשפט המחוזי בגין עבירה של נשיאת והובלה של נשק בגינה הוטלו עליו 10 חודשי מאסר בפועל וכן מאסר על תנאי ששאלת הפעלתו נתונה במחלוקת בין הצדדים.,נסיבות שאינן קשורות בביצוע העבירה
106,ME-22-02-22971-201,לצורך הצגת מלוא הנתונים הקשורים בתנאי יצוין כי מעצרו של הנאשם 2 בתיק בו הוטל התנאי היה ביום 21.6.2018; הנאשם 2 שוחרר מהמאסר ביום 27.1.2019; והעבירה בתיק זה בוצעה ביום 20.1.2022.,המאסר המותנה
107,ME-22-02-22971-201,"מבחינת מהותית עבירת הנשק מפעילה את התנאי (בגין עבירת נשק), אך הסנגור חולק על כך שהעבירה בתיק זה בוצעה בתקופת התנאי.",המאסר המותנה
108,ME-22-02-22971-201,"לשיטת המאשימה המאסר המותנה הינו בר הפעלה, משום שתקופת התנאי נמנית מיום שחרורו של הנאשם ממאסר, דהיינו מיום 21.4.2019.",המאסר המותנה
109,ME-22-02-22971-201,"לשיטת הסנגור, המאסר המותנה אינו בר הפעלה.",המאסר המותנה
110,ME-22-02-22971-201,"לטענתו, המאסר המותנה הוטל ביום 4.12.2018 אך בגזר הדין לא צוין ממתי מתחילה תקופת  התנאי, לפיכך, כך נטען, התנאי חל מיום מתן גזר הדין ומכאן שתקופת התנאי (שלוש שנים) שמניינה מיום  4.12.2018 חלפה, ולפיכך לא ניתן להפעיל את התנאי.",המאסר המותנה
111,ME-22-02-22971-201,"לחילופין, נטען כי גם לפי שיטת המאשימה העבירה בתיק זה בוצעה  7 ימים בלבד מסיום תקופת התנאי ופקיעת התנאי.",המאסר המותנה
112,ME-22-02-22971-201,"במחלקות האמורה, הדין הוא עם המאשימה.",המאסר המותנה
113,ME-22-02-22971-201,סעיף 52(ג) לחוק העונשין מורה בזו הלשון:,המאסר המותנה
114,ME-22-02-22971-201,בית המשפט העליון התייחס למשמעות של סעיף 52(ג) לחוק העונשין וציין דברים אלו:,המאסר המותנה
115,ME-22-02-22971-201,זהו הדין.,המאסר המותנה
116,ME-22-02-22971-201,"העובדה כי בגזר הדין בו הוטל התנאי לא צוין שהתנאי יחול מיום השחרור מן המאסר, אין בכוחה לגרוע מהוראת הדין.",המאסר המותנה
117,ME-22-02-22971-201,"יתרה מכך, על פי הסיפא של סעיף 52(ג) לחוק העונשין, בית המשפט מוסמך לקבוע הוראות אחרות לעניין תחולת התנאי, משלא הורה בית המשפט אחרת בגזר הדין שבו הוטל התנאי, הוראת הדין כי התנאי חל מיום השחרור ממאסר – שרירה וקיימת.",המאסר המותנה
118,ME-22-02-22971-201,"במקרה שלפנינו תקופת התנאי הייתה 3 שנים; הנאשם שוחרר ממאסר ביום 27.1.2019; לפיכך ביום ביצוע העבירה בתיק זה – 20.1.2022, לא חלפה תקופת התנאי.",המאסר המותנה
119,ME-22-02-22971-201,העובדה כי העבירה בוצעה ימים ספורים לפי תום תקופת התנאי אין בה כדי לאיין את תחולת התנאי.,המאסר המותנה
120,ME-22-02-22971-201,"תנאי שנקבע לתקופה מסוימת לאחר שיקול דעת שמפעיל בית המשפט, לא נשחק עם הימים ולא מאבד מתוקפו הנורמטיבי.",המאסר המותנה
121,ME-22-02-22971-201,"המאשימה ביקשה לחלט את רכב השברולט בהתאם לסמכות הקבועה בסעיפים 32 ו-39 לפקודת סדר הדין הפלילי (מעצר וחיפוש) [נוסח חדש], התשכ""ט-1969 (להלן: פסד""פ).",בקשת החילוט
122,ME-22-02-22971-201,"לטענת המאשימה, קמה עילה לחלט את הרכב משום שהרכב שימש להגעה לזירת ביצוע העבירות, לנשיאת המטען וכן להימלטות מהזירה.",בקשת החילוט
123,ME-22-02-22971-201,"המאשימה ציינה בטיעוניה כי הרכב לא רשום על שמם של הנאשמים, וכי לנאשמים אין טענה לזכות ברכב.",בקשת החילוט
124,ME-22-02-22971-201,"לטענת המאשימה, האדם שעל שמו נרשם הרכב נחקר, אך טען בחקירתו כי הרכב נרשם על שמו במרמה וכי אין לו קשר כלשהו לרכב; לכן לא ידוע מי הבעלים של הרכב.",בקשת החילוט
125,ME-22-02-22971-201,"עוד ציינה המאשימה כי היא ניסתה לאתר את הגורם שנחשד כמי שגרם לרישום הרכב על שמו של אותו בעלים רשום, אך לא הצליחה לאתרו; וכי מכל מקום לא הייתה פניה מטעם גורם כלשהו להחזרת הרכב.",בקשת החילוט
126,ME-22-02-22971-201,על כן ביקשה המאשימה להורות על חילוט הרכב.,בקשת החילוט
127,ME-22-02-22971-201,"ב""כ הנאשמים השאירו את ההכרעה בבקשת החילוט לשיקול דעת בית המשפט.",בקשת החילוט
128,ME-22-02-22971-201,"ב""כ הנאשם 2 הוסיף וטען כי לדידו ניתן היה לעשות בדיקה מעמיקה יותר לצורך איתור הבעלים של הרכב.",בקשת החילוט
129,ME-22-02-22971-201,לא יכולה להיות מחלוקת כי קיימת עילה לחילוט הרכב משום שהרכב היה אמצעי לביצוע העבירה.,בקשת החילוט
130,ME-22-02-22971-201,"נזכיר כי על פי כתב האישום, הרכב שמש להובלת המטען ולכן להסעת הנאשמים אל המקום ולהימלטותם מהמקום.",בקשת החילוט
131,ME-22-02-22971-201,"כאמור, במקרה שלפנינו קיים קושי להתחקות אחר המחזיק כדין או הבעלים של רכב השברולט.",בקשת החילוט
132,ME-22-02-22971-201,"הבעלים הרשום מתכחש לבעלותו ברכב, כך לפי טענת המאשימה.",בקשת החילוט
133,ME-22-02-22971-201,"לצד זאת, הנאשמים השאירו את ההכרעה בבקשה לשיקול דעת בית המשפט – היינו, הם אינם מתנגדים לחילוט רכב השברולט.",בקשת החילוט
134,ME-22-02-22971-201,"בד בבד, הם כלל לא הגיבו לטענת המאשימה לפיה הבעלים הרשום טוען כי הבעלות על רכב השברולט נרשם כבעלים במרמה.",בקשת החילוט
135,ME-22-02-22971-201,"סיכומם של דברים, שאני קובע כי המאשימה זכאית לחלט את רכב השברולט לטובת אוצר המדינה.",בקשת החילוט
136,ME-22-02-22971-201,"בשים לב למתחם העונש שקבעתי ולשיקולים הקשורים לגזירת העונש, אני גוזר על הנאשמים את העונשים הבאים:",גזר הדין
137,ME-22-02-22971-201,מאסר בפועל לתקופה של 60 חודשים בניכוי ימי מעצרו מיום 20.1.2022.,גזר הדין
138,ME-22-02-22971-201,"12 חודשי מאסר על תנאי, והתנאי כי הנאשם לא יעבר בתוך שלוש שנים, עבירה לפי סעיף 456 לחוק העונשין או עבירת נשק, ואולם אם יעבור עבירת נשק מסוג עוון יישא ב – 6 חודשים מתוכם.",גזר הדין
139,ME-22-02-22971-201,"אני פוסל את הנאשם מלקבל או להחזיק רישיון נהיגה, פסילה בפועל, למשך 8 חודשים מיום שחרורו מהמאסר.",גזר הדין
141,ME-22-02-22971-201,"סה""כ ירצה הנאשם 2 –  65 חודש מאסר בניכוי ימי מעצרו מיום 20.1.2022.",גזר הדין
142,ME-22-02-22971-201,"12 חודשי מאסר על תנאי, והתנאי כי הנאשם לא יעבור בתוך שלוש שנים, עבירה לפי סעיף 456 לחוק העונשין או עבירת נשק, ואולם אם יעבור עבירת נשק מסוג עוון יישא ב – 6 חודשים מתוכם.",גזר הדין
143,ME-22-02-22971-201,5129371זכות ערעור לבית המשפט העליון תוך 45 ימים.,גזר הדין
144,ME-22-02-22971-201,"ניתן היום,  כ""ז אייר תשפ""ד, 04 יוני 2024, בנוכחות הנאשמים וב""כ הצדדים;  הנאשמים עזבו את האולם על דעת עצמם לאחר ששמעו את העונש שבית המשפט הטיל עליהם ועוד לפני סיום הקראת עיקרי גזר הדין.",גזר הדין
