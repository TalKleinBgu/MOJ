,verdict,text,part
0,ME-13-01-11953-852,"ע""י ב""כ עו""ד הילה בניטה",מדינת ישראל
1,ME-13-01-11953-852,מפרקליטות מחוז ירושלים (פלילי),מדינת ישראל
4,ME-13-01-11953-852,מוחמד חלאק,הנאשם
5,ME-13-01-11953-852,"ע""י ב""כ עו""ד איברהים אבו-גוש",הנאשם
8,ME-13-01-11953-852,"חוק העונשין, תשל""ז-1977: סע'  40ב, 40ד(א), 40ה, 40ו, 40ז, 40ט, 144(א)",הנאשם
9,ME-13-01-11953-852,"הנאשם הורשע, על פי הודאתו שניתנה בגדר הסדר טיעון, בעבירה של החזקת נשק, לפי סעיף 144(א) לחוק העונשין, התשל""ז-1977 (להלן: ""חוק העונשין"" או ""החוק"").",גזר-דין
10,ME-13-01-11953-852,"על פי עובדות כתב האישום בהן הורשע הנאשם, ביום 21.10.10, בשעת ערב, במהלך בדיקות שגרתיות במחסום שהוקם בצומת ענתא בפאתי ירושלים, נמצא ברכב בו נהג הנאשם אקדח FN  מסוג חצי אוטומטי, וכן מחסנית ריקה ו- 15 כדורים בתפזורת.",גזר-דין
11,ME-13-01-11953-852,"בגדר הסדר הטיעון, בו נמחקה עבירת נשיאת נשק שיוחסה מלכתחילה לנאשם, וחלף כך יוחסה לו עבירה קלה יותר של החזקת נשק, הסכימו הצדדים כי טווח הענישה ינוע בין 6 חודשי מאסר בפועל לבין 6 חודשי מאסר לריצוי בעבודות שירות.",גזר-דין
12,ME-13-01-11953-852,"עוד הוסכם, כי יושתו על הנאשם עונש מאסר מותנה וקנס כספי.",גזר-דין
13,ME-13-01-11953-852,לא הוגשו ראיות מטעם הצדדים לעניין העונש.,גזר-דין
14,ME-13-01-11953-852,באת-כוח המאשימה עמדה על חומרת העבירה בה הורשע הנאשם ועל פוטנציאל הנזק הרב הגלום בה.,תמצית טענות הצדדים לעונש
15,ME-13-01-11953-852,"כל אלה, לטענתה, מצדיקים, ככלל, השתת עונש מאסר לריצוי בפועל, בטווח שבין 8 ל-24 חדשים.",תמצית טענות הצדדים לעונש
16,ME-13-01-11953-852,"חרף האמור ציינה, בהגינותה, כי בענייננו, העובדה שהנשק הוחזק ברכב ולא בבית, וכן נסיבותיו האישיות של הנאשם, שעיקרן: גילו הצעיר, הודאתו במיוחס לו ועברו הנקי, מאפשרות סטייה מהמתחם האמור, כך שהעונש ההולם יחפוף את הרף העליון בהסדר הטיעון; קרי – 6 חודשי מאסר לריצוי בפועל.",תמצית טענות הצדדים לעונש
17,ME-13-01-11953-852,"בא-כוח הנאשם, שעל אף הערות חוזרות ונשנות מצד בית המשפט לא טען לעונש בהתאם למתווה הנדרש על פי תיקון 113 לחוק העונשין, ביקש לאמץ את הרף התחתון בהסדר הטיעון, ולמצער – להשית על הנאשם מאסר לתקופה של כחודשיים.",תמצית טענות הצדדים לעונש
18,ME-13-01-11953-852,"לטענתו, מדובר במעידה חד-פעמית בחייו של הנאשם, עליה הוא מצר ומתחרט; הנאשם מפרנס יחיד במשפחתו, אב לתינוקת ומצפה ללידת תינוק נוסף.",תמצית טענות הצדדים לעונש
19,ME-13-01-11953-852,"משכך, אפוא, שליחתו למאסר בפועל, לא כל שכן לתקופה ארוכה, לא רק שתפגע בסיכויי השיקום שלו אלא שגם תוביל לפגיעה קשה בבני משפחתו.",תמצית טענות הצדדים לעונש
20,ME-13-01-11953-852,"באי-כוח הצדדים הגישו, מזה ומזה, פסיקה התומכת בעמדתם.",תמצית טענות הצדדים לעונש
21,ME-13-01-11953-852,"שיקולי הענישה במקרה דנן נובעים מהמתווה שהותווה במסגרת תיקון 113 לחוק העונשין (התשע""ב, 2012, ס""ח 2330 מיום 10.1.12), הקובע לבית המשפט מדרג של עקרונות ושיקולים הצריכים להיות מובאים בחשבון בעת גזירת הדין.",דיון
22,ME-13-01-11953-852,"בנוסף, בקביעת מתחם העונש ההולם למעשה העבירה על בית המשפט להתחשב בערך החברתי שנפגע כתוצאה מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, המפורטות בסעיף 40ט לחוק העונשין.",דיון
23,ME-13-01-11953-852,"לאחר שנקבע מתחם העונש ההולם, יש לבחון, ראש לכל, האם ראוי לחרוג ממתחם הענישה, בין לחומרא ובין לקולא, ואם כן – מהו העונש המתאים תוך חריגה מהמתחם.",דיון
24,ME-13-01-11953-852,"ככל ששאלה זו נענית בשלילה ונקבע כי אין לחרוג מהמתחם, או-אז עולה השאלה – ובעקבותיה ההכרעה – מהו העונש שיש להשית על הנאשם בתוך גדרי המתחם.",דיון
25,ME-13-01-11953-852,"עוד מן הראוי להפנות למדרג שנקבע בעניין אבו מוך (ב""ש 625/82 אבו מוך נ' מדינת ישראל, פ""ד לז(3) 668 (1982)), בו הוגדרה עבירה של החזקת נשק לשם ביצוע מעשים המיועדים לפגוע בביטחון המדינה או בביטחון הציבור כעבירה במדרג הגבוה של החומרה, בעוד עבירה של החזקת נשק למטרה של הגנה עצמית, כבענייננו, הוגדרה כמצויה ברף החומרה הבינוני-נמוך.",דיון
26,ME-13-01-11953-852,"לאחר שבחנתי את הנסיבות הקשורות בביצוע העבירה, את מדיניות הענישה הנוהגת, ועמדתי על הערך החברתי הנפגע מביצוע העבירה, כמו גם על נסיבות ביצוע העבירה במקרה זה, ובעיקרן העובדה כי הנשק הוחזק שלא למטרה ספציפית אלא להגנה עצמית, הגעתי לכלל מסקנה כי מתחם העונש ההולם בעניינו של הנאשם חופף למתחם עליו הסכימו הצדדים במסגרת הסדר הטיעון, אף שיש בו סטייה מסוימת לקולא.",דיון
27,ME-13-01-11953-852,"בנסיבות העניין לא מצאתי לחרוג ממתחם העונש ההולם: בין לקולא, נוכח העדר טענה בדבר סיכויי שיקום מיוחדים (סעיף 40ד(א) לחוק), מה גם שמלכתחילה מתחם העונש ההולם שיקף, במידת מה, את נסיבותיו המיוחדות של המעשה; ובין לחומרא, מהטעם של הגנה על הציבור (סעיף 40ה לחוק), מאחר שלא נטען (וקל וחומר שלא הוכח), כי נשקפת סכנה מוחשית מהנאשם לציבור, באופן המצדיק חריגה כאמור.",דיון
28,ME-13-01-11953-852,"לאחר שנקבע מתחם העונש ההולם, השלב הבא עניינו – קביעת העונש המתאים לנאשם, אשר השיקולים הנשקלים בגדרו נוגעים, בעיקר, לנסיבות שאינן קשורות בביצוע העבירות בהן הורשע.",דיון
29,ME-13-01-11953-852,"בגדר כך, יש להביא בחשבון את עברו הנקי של הנאשם דנן, גילו הצעיר (בעת ביצוע העבירה היה בן 21, וכיום הינו כבן 24), היותו אב לתינוקת, ובעתיד הקרוב – לתינוק נוסף, כמו גם העובדה כי הוא מפרנס יחיד למשפחתו, שתיפגע פגיעה משמעותית מהעונש שיושת עליו.",דיון
30,ME-13-01-11953-852,"בנוסף, יש לשקול לזכות הנאשם את הודאתו במיוחס לו כבר בתחילת ההליכים שהתנהלו נגדו.",דיון
31,ME-13-01-11953-852,"בגדר קביעת העונש המתאים, יש להתייחס גם לשיקולי הרתעה, כפי שאלה מפורטים בסעיפים 40ו ו-40ז לחוק.",דיון
32,ME-13-01-11953-852,"אף כי שינוי מרכזי בתיקון הינו הענקת משקל משני בלבד לשיקולים אלה, עדיין אין להתעלם מכך שקיימת חשיבות יתרה להרתעת כלל הציבור והנאשם עצמו מחזרה על העבירה בעתיד.",דיון
33,ME-13-01-11953-852,"עם זאת, בנסיבות המקרה דנן ונוכח העובדה כי לכאורה ועל פניו מדובר במעידה חד-פעמית בחייו של הנאשם, לטעמי שיקולי הרתעת היחיד יכולים לקבל מענה הולם בדרך של קביעת עונש מאסר מותנה לתקופה משמעותית, חלף השתת תקופת מאסר מכבידה לריצוי בפועל.",דיון
34,ME-13-01-11953-852,"באיזון הנדרש בין האינטרסים המנוגדים, שנשקלו ופורטו לעיל, אני משית אפוא על הנאשם את העונשים הבאים:",דיון
35,ME-13-01-11953-852,"5 חודשי מאסר לריצוי בפועל, בניכוי חמשת ימי המעצר אותם ריצה בתיק זה (21.10.10 – 25.10.10)).",דיון
36,ME-13-01-11953-852,"7 חודשי מאסר על תנאי, שלא יעבור תוך 3 שנים מיום שחרורו מהמאסר עבירת נשק כלשהי מסוג פשע.",דיון
37,ME-13-01-11953-852,"קנס בסך 5,000 ₪ או חודשיים מאסר תמורתם.",דיון
38,ME-13-01-11953-852,"הקנס ישולם בחמישה תשלומים חודשיים, רצופים ושווים החל מיום 1.5.13.",דיון
39,ME-13-01-11953-852,הנאשם יתייצב ביום 1.5.13 עד השעה 10:00 בבית המעצר ניצן ברמלה לצורך קליטה ויצטייד בתעודת זהות.,דיון
40,ME-13-01-11953-852,הודעה לנאשם זכותו לערער לבית המשפט העליון תוך 45 יום מהיום,דיון
41,ME-13-01-11953-852,"51293715129371ניתן והודע היום,  ד' אייר תשע""ג, 14 אפריל 2013, במעמד הצדדים.",דיון
42,ME-13-01-11953-852,"צבי סגל, שופט בכיר",דיון
