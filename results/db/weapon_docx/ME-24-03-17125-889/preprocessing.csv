,verdict,text,part
0,ME-24-03-17125-889,"חוק העונשין, תשל""ז-1977: סע'  29, 40ז, 40ט(א), 144(ב), 144(ז), 275, 40 יא, 40יג(א), 40יג(ג)",הנאשם 
1,ME-24-03-17125-889,"הנאשם, מוחמד (בן חוסין) שחאדה (יליד 3.2.2003), הורשע ביום 17.9.24, על סמך הודאתו במסגרת הסדר טיעון, בכתב אישום מתוקן שהוגש נגדו, בגין עבירות בנשק (רכישה, נשיאה והובלה) – לפי סעיפים 144(ב) רישא וסיפא, ולפי סעיף 29 לחוק העונשין, תשל""ז-1977 (להלן: ""החוק"").",גזר דין
2,ME-24-03-17125-889,הנאשם עצור במסגרת תיק זה מיום 6.2.24 ועד לתום ההליכים המשפטיים נגדו.,גזר דין
3,ME-24-03-17125-889,עובדות כתב האישום המתוקן,גזר דין
4,ME-24-03-17125-889,"בין הנאשם לבין מוחמד חאלד חאלילה (להלן: ""חאלד"") ומוחמד יוסף חאלילה (להלן: ""יוסף"") קיימת היכרות מוקדמת על רקע קשרי חברות.",גזר דין
5,ME-24-03-17125-889,"במועדים הרלוונטיים לאישום, היה בבעלות יוסף רכב מסוג סקודה, מספר לוחית זיהוי – 3934867 (להלן: ""הרכב"").",גזר דין
6,ME-24-03-17125-889,"בין השנים 2021-2022 החזיק חאלד בנשק מסוג תת-מקלע מאולתר, עם מחסנית תואמת ריקה ללא תחמושת (להלן: ""הנשק""), כשהוא מוסתר בשטח פתוח באזור הדרומי בעיר סכנין (להלן: ""מקום המסתור""), וזאת עד לתאריך 28.6.22.",גזר דין
7,ME-24-03-17125-889,עובר לתאריך 28.6.22 פנה הנאשם לחאלד וביקש לקנות ממנו נשק.,גזר דין
8,ME-24-03-17125-889,"חאלד הסכים לאמור והשניים סיכמו על מחיר של 3,000 ₪ (להלן: ""הכסף"") עבור רכישת הנשק.",גזר דין
9,ME-24-03-17125-889,"עוד אותו היום, 28.6.22, מסר הנאשם לחאלד את הכסף, ולאחר מכן, נסעו חאלד ויוסף ביחד עם הנאשם ברכב אל מקום המסתור.",גזר דין
10,ME-24-03-17125-889,"בהגיעם לשם, הוציא חאלד את הנשק ממקום המסתור, הכניס אותו לתיק שחור (להלן: ""התיק"") והעביר את התיק לידי הנאשם.",גזר דין
11,ME-24-03-17125-889,"בהמשך לכך, חזרו השלושה לרכב ונסעו מהמקום, כאשר הם נושאים ומובילים בצוותא, את התיק שהונח בין רגליו של הנאשם ובו הנשק, זאת בלא רשות על-פי דין.",גזר דין
12,ME-24-03-17125-889,"במהלך הנסיעה ברכב, הבחינו לפתע השלושה ברכב משטרתי שנסע לקראתם בנתיב הנגדי של הכביש.",גזר דין
13,ME-24-03-17125-889,"בתגובה, פתח הנאשם את הדלת ויצא ממנו כאשר פניו מכוסות ברעלה, והחל לרוץ בעודו נושא ומוביל את התיק עם הנשק, בלא רשות על-פי דין.",גזר דין
14,ME-24-03-17125-889,"בהמשך לאמור לעיל, יצא אחד השוטרים מהניידת והחל במרדף אחרי הנאשם.",גזר דין
15,ME-24-03-17125-889,"כאשר התקרב השוטר לנאשם בעת המרדף, זרק הנאשם את התיק ובתוכו הנשק ונמלט.",גזר דין
16,ME-24-03-17125-889,"בד בבד, נמלטו חאלד ויוסף מן המקום.",גזר דין
17,ME-24-03-17125-889,התיק ובתוכו הנשק נתפסו על-ידי השוטר באותו המועד.,גזר דין
18,ME-24-03-17125-889,"על-פי תסקיר שירות המבחן לנאשם מיום 31.10.24 (להלן: ""התסקיר""), עולה כי הנאשם הינו רווק, בן 21, וטרם מעצרו התגורר עם משפחתו בסכנין.",גזר דין
19,ME-24-03-17125-889,עוד עולה כי הנאשם מוכר לשירות המבחן לנוער עוד כאשר היה קטין וזאת בשל עברו הפלילי הקודם.,גזר דין
20,ME-24-03-17125-889,"במהלך הקשר עם שירות המבחן לנוער גובשה עבור הנאשם תכנית טיפולית שהחל בה טרם גזירת דינו, והמשיך בה עד סיום צו המבחן שהוטל עליו.",גזר דין
21,ME-24-03-17125-889,"מתואר כי התכנית הטיפולית לנאשם כללה מפגשים פרטניים עם קצין מבחן, כללה השתתפות בקבוצת שליטה בכעסים וכן השתתפות בתכנית ""סיכויים"" למשך כשנתיים (בין השנים 2020-2022), שהינה תכנית ייעודית לנוער עובר חוק, במטרה לצמצם ממדי העבריינות החוזרת בקרב בני-נוער.",גזר דין
22,ME-24-03-17125-889,מתואר בתסקיר כי הנאשם שיתף פעולה עם ההליך הטיפולי באופן חלקי והשתתפותו הופסקה בשל כך.,גזר דין
23,ME-24-03-17125-889,"ביחס לאישום המיוחס לו בתיק זה, הנאשם תיאר כי ביום ביצוע העבירה הוא התפתה למחיר הנשק שהוצע לו ורכש אותו במטרה למכור אותו לצעיר אחר בסכום גבוה יותר.",גזר דין
24,ME-24-03-17125-889,"עוד עולה כי הנאשם אמנם הודה בביצוע העבירות, אולם התקשה לקחת אחריות מלאה על ביצוען ונטה למזער מחומרתן.",גזר דין
25,ME-24-03-17125-889,"עוד מתואר כי נטה להשתמש באמתלות שונות על מנת להצדיק את התנהגותו המכשילה בעת ביצוע העבירות, התקשה להתחבר לחומרת העבירות שביצע ולסיכון שהיה עלול להסב עקב ביצוען.",גזר דין
26,ME-24-03-17125-889,הנאשם התמקד במחירים האישיים שהוא משלם בעקבות ההליך הפלילי נגדו ולא זיהה נזקקות טיפולית.,גזר דין
27,ME-24-03-17125-889,"בבחינת סיכויי השיקום של הנאשם עולה מהתסקיר כי מדובר בצעיר בעל דפוסים אנטי-סוציאליים בולטים באישיותו, מצוי בתהליכי גיבוש דפוסים מכשילים ועברייניים, נוטה לבחירות בעייתיות בחייו, מצוי במצבים מסכנים עבורו ומונע מעמדות מקלות כלפי החוק.",גזר דין
28,ME-24-03-17125-889,לפי הערכת שירות המבחן קיים סיכון בינוני-גבוה להישנות התנהגות פורצת גבולות ועוברת חוק בעתיד.,גזר דין
29,ME-24-03-17125-889,"במקרה דנן, שירות המבחן לא המליץ על ענישה טיפולית או שיקומית במסגרת שירותיו, והוא נתן המלצתו על עונש הרתעתי משמעותי בדמות מאסר בפועל, זאת במטרה לחדד לנאשם את הגבול בין מותר לאסור.",גזר דין
30,ME-24-03-17125-889,"שירות המבחן נתן דעתו על שילובו של הנאשם בהליך טיפולי במסגרת שב""ס.",גזר דין
31,ME-24-03-17125-889,"במסגרת ראיות התביעה לעניין העונש, הגישה הפרקליטה המלומדת, עו""ד אביבית - מולונש קבדה, תדפיס מידע פלילי אודות עברו הפלילי של הנאשם (להלן: ""התדפיס""), אשר סומן טעת/1.",הראיות לעניין העונש
32,ME-24-03-17125-889,"על-פי התדפיס, לנאשם תיק פלילי שמספרו 20809-01-21 (מחוזי חיפה) אשר בגינו הורשע ביום 24.11.21 בעבירת הצתה ובעבירת עשיית מעשה העלול להפיץ מחלה.",הראיות לעניין העונש
33,ME-24-03-17125-889,"בשל כך, נגזרו על הנאשם: 6 חודשי מאסר בפועל בעבודות שירות, מאסר מותנה של 9 חודשי בעבודות שירות (למשך שלוש שנים) באם יעבור עבירות אלימות או רכוש מסוג פשע, והוטל עליו צו מבחן לתקופה של שנה.",הראיות לעניין העונש
34,ME-24-03-17125-889,"במסגרת ראיות ההגנה לעניין העונש, העיד סנגורו המלומד של הנאשם, עו""ד טארק נעאמנה, את אמו של הנאשם - הגב' מאהה שחאדה, כעדת אופי מטעמו של הנאשם: העדה סיפרה כי הנאשם הוא בן הזקונים שלה, לנאשם שלוש אחיות גדולות.",הראיות לעניין העונש
35,ME-24-03-17125-889,"עוד סיפרה כי הנאשם עוזר לה הרבה ותומך בה מאוד, היא מסרה כי בני המשפחה אוהבים את הנאשם, הם רוצים לעזור לו ולתמוך בו.",הראיות לעניין העונש
36,ME-24-03-17125-889,"היא תיארה את הנאשם כאיש של שלום שעוזר לסביבה ולאביו, וכן תיארה את המשפחה כמלוכדת.",הראיות לעניין העונש
37,ME-24-03-17125-889,"עוד מסרה כי מעשיו של בנה הם בגדר טעות, שהיא מתנצלת עליה, והבטיחה שבנה לא יחזור עליה.",הראיות לעניין העונש
38,ME-24-03-17125-889,העדה ביקשה מבית-המשפט להקל במקצת על עונשו של בנה.,הראיות לעניין העונש
39,ME-24-03-17125-889,"המאשימה הגישה את טיעוניה לעונש בכתב, אשר סומנו טעת/2.",הטיעונים לעניין עונש
40,ME-24-03-17125-889,"במסגרת טיעוניה הכתובים ציינה המאשימה את הערכים המוגנים שנפגעו ממעשיו של הנאשם: שלום הציבור ובטחונו, וכן הגנה על חיי אדם.",הטיעונים לעניין עונש
41,ME-24-03-17125-889,"עוד טענה המאשימה כי עבירות אלימות בנשק התרבו בשנים האחרונות כ""פטריות אחרי הגשם"" וזה כפועל יוצא מהחזקה של נשק בלתי-חוקי, על-ידי אנשים שאינם מורשים ואינם מיומנים בהחזקת נשק, ועל-ידי גורמים עברייניים אשר מבצעים בו שימוש.",הטיעונים לעניין עונש
42,ME-24-03-17125-889,"כמו כן, פירטה המאשימה את הנסיבות המחמירות הקשורות בביצוע העבירה: המאשימה הדגישה כי מדובר במספר עבירות בנשק – רכישה, הובלה ונשיאה, ולכן יש לקחת בחשבון גם את עצם ""רכישת הנשק"" ולתת לכך ביטוי, הן בקביעת מתחם העונש ההולם והן בגזירת העונש.",הטיעונים לעניין עונש
43,ME-24-03-17125-889,"המאשימה בטיעוניה הפנתה לתסקיר ולמידע שעלה ממנו, ולפיו הנאשם התפתה למחיר שהוצע לו עבור רכישת הנשק מכיוון שהייתה בכוונתו למכור אותו לצעיר אחר במחיר גבוה יותר, ובכך למעשה הודה כי הייתה לו כוונה לסחור בנשק שרכש.",הטיעונים לעניין עונש
44,ME-24-03-17125-889,"באשר לנסיבות המחמירות שאינן קשורות בביצוע העבירה: המאשימה הפנתה למסקנותיו והמלצותיו של שירות המבחן, אשר אינן מטיבות עם הנאשם – הנאשם התקשה לקחת אחריות מלאה למעשיו, ניסה למזערם ולהצדיקם; הנאשם התקשה להתחבר לחומרת העבירה שביצע ולסיכון שבביצועה; הנאשם לא זיהה נזקקות טיפולית.",הטיעונים לעניין עונש
45,ME-24-03-17125-889,"עוד עולה מהתסקיר ומהתדפיס כי לנאשם עבר פלילי והוא הורשע בעברו בעבירת הצתה, בגינה הושת עליו מאסר לריצוי בעבודות שירות לצד צו מבחן ומאסר מותנה.",הטיעונים לעניין עונש
46,ME-24-03-17125-889,"המאשימה ציינה כי מסקנתו של שירות המבחן והתרשמותו היא שגורמי הסיכון להישנות עבירות דומות והתנהגות פורצת גבולות בעתיד עולים על גורמי הסיכוי לשיקום, והוא העריך כי קיים סיכוי בינוני-גבוה להישנות התנהגות פורצת גבולות ועוברת חוק בעתיד.",הטיעונים לעניין עונש
47,ME-24-03-17125-889,"המאשימה הדגישה כי שירות המבחן לא בא בהמלצה טיפולית או שיקומית במסגרתו, ולשיטתו יש לגזור על הנאשם עונש הרתעתי משמעותי בדמות מאסר בפועל, תוך שילובו בהליך טיפולי במסגרת שב""ס.",הטיעונים לעניין עונש
48,ME-24-03-17125-889,"עוד הדגישה המאשימה כי לאור תיקון 140 לחוק העונשין מיום 8.12.21 (הוראת שעה לתקופה של שלוש שנים) - יש לגזור על הנאשם את עונשו ברוחו של תיקון זה, קרי יש להתחשב בעונש המזערי שנקבע בחוק.",הטיעונים לעניין עונש
49,ME-24-03-17125-889,"המאשימה בטיעוניה עתרה למתחם עונש של 36-66 חודשי מאסר בפועל, וביקשה לגזור את עונשו של הנאשם באמצע המתחם שייקבע.",הטיעונים לעניין עונש
50,ME-24-03-17125-889,"ההגנה הגישה מטעמה טבלה המאגדת פסיקה, אשר סומנה טעה/1.",הטיעונים לעניין עונש
51,ME-24-03-17125-889,"בטיעוני ההגנה לעונש, אשר נטענו על-ידי סנגורו של הנאשם בעל-פה, הדגיש הסנגור את הנסיבות המקלות בעניינו של הנאשם.",הטיעונים לעניין עונש
52,ME-24-03-17125-889,"הוא ציין את הנסיבות מקלות הקשורות בביצוע העבירה: ביחס לעבירת ""הנשיאה"" הוא מתאר כי מדובר בנשיאה ""רגעית"" - הייתה זו נשיאה קצרה בלבד, שכן זמן קצר לאחר קבלת הנשק התרחש מרדף משטרתי, שכתוצאה ממנו הנאשם זרק את הנשק מידיו ובכך למעשה הסתיימה הנשיאה, ההחזקה וההובלה של הנשק; באשר למחסנית שהייתה מוכנסת בנשק - הדגיש כי היא הייתה ריקה וכי הנשק לא היה דרוך; עוד הוא הדגיש כי מדובר בנאשם צעיר;",הטיעונים לעניין עונש
53,ME-24-03-17125-889,"בנוסף, ציין הסנגור את הנסיבות המקלות שאינן קשורות בביצוע העבירה: הנאשם הודה במעשים בהזדמנות הראשונה בפני חוקריו; הנאשם חסך זמן שיפוטי יקר בעצם הודאתו במסגרת ההליך המשפטי; עוד הוא ציין כי מעצרו של הנאשם נעשה בפועל רק כשנתיים לאחר ביצוע המעשים המתוארים בכתב האישום (הנאשם אמנם נעצר במהלך אותן שנתיים, אך בשל עבירות אחרות ולא בשל עבירות נשוא כתב אישום זה); הוא טען כי הנאשם חזר לנהל אורח חיים נורמטיבי ולא חזר על המעשים; טען כי הנאשם למד את לקחו, נטל אחריות והתחרט על מעשיו, ומאז לא שב להתעסק עם אמל""ח; עוד הוא הדגיש כי מדובר בנאשם צעיר, בן 21, מפרנס, אשר תומך במשפחתו.",הטיעונים לעניין עונש
54,ME-24-03-17125-889,"בנוסף לכך, העלה הסנגור מספר טענות בעניין מעצרו של הנאשם: טען כי עצם החזקתו של הנאשם במעצר מאחורי סורג ובריח הקטין את סיכויו להשתקם וכי אם היה נתון בחלופת מעצר אזי היו לו סיכויי שיקום טובים יותר.",הטיעונים לעניין עונש
55,ME-24-03-17125-889,"עוד הוא ציין כי הנאשם עצור כבר תקופה ממושכת של כתשעה חודשים, ומשכך על בית-המשפט להתחשב בכך בעת גזירת עונשו של הנאשם - ולהקל בעונשו.",הטיעונים לעניין עונש
56,ME-24-03-17125-889,"לטענת הסנגור, המתחם אליו עתרה המאשימה אינו הולם, הוא מחמיר עם הנאשם יתר על המידה.",הטיעונים לעניין עונש
57,ME-24-03-17125-889,"לטענתו, הנסיבות המחמירות שאינן קשורות בביצוע העבירה הן לא נסיבות המצדיקות גזירת עונשו באמצע המתחם.",הטיעונים לעניין עונש
58,ME-24-03-17125-889,"עוד הדגיש כי הנאשם כבר הורשע ונגזר דינו בעבירה אחת, הוא כמעט ונעדר הרשעות קודמות.",הטיעונים לעניין עונש
59,ME-24-03-17125-889,עוד הוא טען כי ההחמרה בעבירות נשק צריכה להיות הדרגתית.,הטיעונים לעניין עונש
60,ME-24-03-17125-889,"כמו כן, הפנה הסנגור את בית-המשפט לפסיקה שהגיש ולמתחמי ענישה מקלים יותר.",הטיעונים לעניין עונש
61,ME-24-03-17125-889,"ההגנה עתרה למתחם עונש של 12-24 חודשי מאסר בפועל, וביקשה לגזור את עונשו של הנאשם בתחתית המתחם.",הטיעונים לעניין עונש
62,ME-24-03-17125-889,"במסגרת הדיון, פנה הנאשם לבית-המשפט - הביע חרטה על מעשיו והתחייב שלא לחזור עליהם פעם נוספת.",הטיעונים לעניין עונש
63,ME-24-03-17125-889,עוד הוא ביקש מבית-המשפט להתחשב בו בעת גזירת עונשו.,הטיעונים לעניין עונש
64,ME-24-03-17125-889,"מעשיו של הנאשם דכאן מבטאים פגיעה חמורה בשלום הציבור, בשגרת חייו ובביטחונו.",דיון והכרעה
65,ME-24-03-17125-889,"רכישת נשק, נשיאת נשק והובלתו מחייבים את בתי המשפט לתגובה עונשית הולמת, שכן האינטרס הציבורי העליון בכגון דא הוא למנוע, או לכל הפחות לצמצם ככל הניתן, את ביצוען של עבירות חמורות אלה.",דיון והכרעה
66,ME-24-03-17125-889,"ככלל, בעת ביצוע מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
67,ME-24-03-17125-889,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
68,ME-24-03-17125-889,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
69,ME-24-03-17125-889,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: הרוכש נשק, המוביל ונושא נשק בלא רשות על-פי דין, פוגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה לשלמות גופו ונפשו.",דיון והכרעה
70,ME-24-03-17125-889,"ככלל, החזקת כלי-נשק (מכל סוג שהוא) ובוודאי נשיאתו, פוגעת מיניה וביה בסדר הציבורי, בשלום הציבור ובביטחונו.",דיון והכרעה
71,ME-24-03-17125-889,במקרה שלפנינו נשא הנאשם נשק מסוג תת-מקלע מאולתר עם מחסנית תואמת ריקה (ללא תחמושת); המדובר בכלי-נשק אשר יש לו פוטנציאל לגרום נזק לאדם במקרה של הפעלתו.,דיון והכרעה
72,ME-24-03-17125-889,"לפיכך, ראוי לקבוע, שמידת פגיעת המעשה בערכים המוגנים הינה גבוהה.",דיון והכרעה
73,ME-24-03-17125-889,"מדינה ריבונית איננה יכולה לקבל כ""מכת-גורל"" תופעה של החזקת כמות אדירה של נשק בלתי-חוקי בקרב אזרחיה ותושביה.",דיון והכרעה
74,ME-24-03-17125-889,"תופעה שכזו פוגעת בעצם משילותה, היא פוגעת בסדר הטוב שבה, היא פוגעת בכל חלקה טובה בארצנו, והיא חותרת תחת שלומם וביטחונם של אזרחיה.",דיון והכרעה
75,ME-24-03-17125-889,"כלי-נשק באשר הם נועדו לזרוע הרס, חורבן ואובדן.",דיון והכרעה
76,ME-24-03-17125-889,"ביסודם, כלי-נשק נועדו להרוג.",דיון והכרעה
77,ME-24-03-17125-889,"ככל שמדובר בכלי-נשק התקפי יותר, דוגמת מקלע, תת-מקלע או רובה 'סער', מידת ההרס וההרג אשר יש בכוחם לזרוע - רבה יותר.",דיון והכרעה
78,ME-24-03-17125-889,"בהקשרן של עבירות הנשק המיוחסות לנאשם, אזכיר, כי במסגרתו של תיקון מס' 140 לחוק העונשין [(תיקון מס' 140 - הוראת שעה), התשפ""ב-2021, ס""ח 2938] הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין.",דיון והכרעה
79,ME-24-03-17125-889,"הוראה זו נכנסה לתוקפה ביום 8.12.21, קרי טרם ביצוען של העבירות מושא כתב האישום דכאן, ולפיכך - הוראה זו חלה על עניינו של הנאשם.",דיון והכרעה
80,ME-24-03-17125-889,"אשר על כן, עלינו להתחשב גם ברוח המחוקק ובתכלית חקיקתו, שכן מדובר בנדבך נוסף ומשמעותי במערכה למיגור תופעת ההחזקה של נשק בלתי-חוקי והשימוש בו.",דיון והכרעה
81,ME-24-03-17125-889,"התיקון למעשה מבקש לשקף את החומרה אותה יש לייחס לתופעה בה עסקינן, ואת הצורך המובהק להילחם בה מלחמת חורמה בלתי מתפשרת.",דיון והכרעה
82,ME-24-03-17125-889,"על מנת לשרטט כדבעי את מתחם העונש ההולם לאירוע זה, עיינתי בפסיקה רחבה העוסקת בעבירת החזקת נשק חם.",דיון והכרעה
83,ME-24-03-17125-889,"נמצאתי למד, כי בשנים האחרונות חלה אט-אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
84,ME-24-03-17125-889,"בבואנו לגבש את מתחם העונש ההולם יש לתת את הדעת לאותן נסיבות הקשורות בביצוע העבירות, זאת בהתאם לסעיף 40ט(א) לחוק העונשין.",דיון והכרעה
85,ME-24-03-17125-889,"ביחס למקרה דנן, אפרט את אותן הנסיבות אשר יש להתחשב בקיומן: העבירות בוצעו על-ידי הנאשם וביוזמתו; הנאשם הגיע למקום מחבואו של הנשק תוך ידיעה כי מדובר בנשק בלתי-חוקי; עבירת ההובלה והנשיאה נעשתה בצוותא ביחד עם שני מכריו של הנאשם; פוטנציאל הנזק הצפוי היה גדול לאור סוג הנשק הקטלני (תת-מקלע); המטרה לשמה החליט הנאשם לרכוש את הנשק האמור (לצורך מכירה לאחר ביוקר); יכולתו של הנאשם להבין את מעשיו ואת הפסול במעשיו והעובדה כי היה בגיר ביום ביצוע העבירות ולא קיים סייג לאחריות פלילי בעניינו; הנאשם היה מודע לטיב מעשיו ולהשלכות התנהגותו והראיה לכך היא העובדה שהוא החל במנוסה כשראה את השוטרים, תוך שהוא מנסה להסתיר את פניו באמצעות רעלה;  הנאשם נמלט מידי המשטרה.",דיון והכרעה
86,ME-24-03-17125-889,לא נעלם מעיניי כי מדובר בנשיאה קצרה שלא נמשכה זמן רב; המחסנית בנשק הייתה ריקה והנשק לא היה דרוך; וכי מדובר בנאשם צעיר שבעת ביצוע המעשים היה בן 19 שנים.,דיון והכרעה
87,ME-24-03-17125-889,"לסיכומו של דבר, סבור אני כי יש לקבוע מתחם ענישה הנע בין 30-42 חודשי מאסר בפועל, זאת לצד עונשים נלווים.",דיון והכרעה
88,ME-24-03-17125-889,"משנקבע מתחם הענישה, בשלה השעה להגדיר את העונש המדויק שיוצב בתוככי מתחם הענישה, תוך התחשבות באותן נסיבות שאינן קשורות בביצוע העבירה, זאת לפי סעיף 40 יא לחוק העונשין:",דיון והכרעה
89,ME-24-03-17125-889,"הנאשם הוא אדם צעיר בן 21, בעל עבר פלילי שאינו מכביד; הנאשם נטל אחריות על מעשיו, הודה בביצוע העבירות ובכך חסך זמן שיפוטי יקר; הנאשם פנה לבית-המשפט והביע חרטה על מעשיו.",דיון והכרעה
90,ME-24-03-17125-889,"אולם, נוכח ממצאי שירות המבחן כפי שאלו תוארו לעיל בהרחבה, ובהיעדר המלצה שיקומית מאת שירות המבחן – לא סברתי שזהו מקרה מתאים לשקול חריגה ממתחם הענישה שנקבע.",דיון והכרעה
91,ME-24-03-17125-889,"על רקע נסיבות אלה, ובשים לב לעובדה כי הנאשם נעצר רק כעבור שנה ושמונה חודשים מיום ביצוע העבירות, החלטתי לגזור את עונשו ברף התחתון של המתחם.",דיון והכרעה
92,ME-24-03-17125-889,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
93,ME-24-03-17125-889,"מוטלים, אפוא, על הנאשם עונשים כדלקמן –",סוף דבר
94,ME-24-03-17125-889,"30 חודשי מאסר לריצוי בפועל, מיום מעצרו.",סוף דבר
95,ME-24-03-17125-889,"10 חודשי מאסר על תנאי שלא יעבור בתוך 3 שנים מיום שחרורו ממאסרו, עבירת נשק מסוג פשע.",סוף דבר
96,ME-24-03-17125-889,"6 חודשי מאסר על תנאי שלא יעבור בתוך 3 שנים מיום שחרורו ממאסרו, עבירת נשק מסוג עוון.",סוף דבר
97,ME-24-03-17125-889,"קנס בסך 5,000 ₪ או 50 ימי מאסר תמורתו.",סוף דבר
98,ME-24-03-17125-889,הקנס ישולם עד יום 1.3.2025.,סוף דבר
99,ME-24-03-17125-889,"תשומת לב הנאשם לכך שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה החל מחלוף 3 ימים מיום מתן גזר – הדין וזאת באחת הדרכים הבאות:",סוף דבר
100,ME-24-03-17125-889,בכרטיס אשראי – באתר המקוון של רשות האכיפה והגבייה WWW.ECA.GOV.IL;,סוף דבר
101,ME-24-03-17125-889,אמצעות מוקד שירות טלפוני בשירות עצמי (מרכז גבייה) במספר הטלפון +35592 או 073-2055000.,סוף דבר
102,ME-24-03-17125-889,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
103,ME-24-03-17125-889,"כפי שהומלץ במסגרתו של תסקיר שירות המבחן, אבקש משב""ס לבחון את התאמתו של הנאשם לטיפול במסגרת בית המאסר.",סוף דבר
104,ME-24-03-17125-889,"54678313ניתן היום,  ז' כסלו תשפ""ה, 08 דצמבר 2024, במעמד הצדדים.",סוף דבר
