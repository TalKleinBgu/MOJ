,verdict,text,part
0,ME-12-07-54104-44,"מדינת ישראל
באמצעות פרקליטות מחוז חיפה",כב' השופטת חני  הורוביץ
1,ME-12-07-54104-44,עודאי מסארווה (עציר),נגד
2,ME-12-07-54104-44,"חוק העונשין, תשל""ז-1977: סע'  25, 29, 144(ב), 144 (ב2), 144 (ג)(3), 243, 262, 287 (א), 338(א)(5), 454",נגד
3,ME-12-07-54104-44,בעניינו של נאשם 1,גזר דין
4,ME-12-07-54104-44,מותר לפרסום לאחר  צנזור,גזר דין
5,ME-12-07-54104-44,"בהמשך להודייתם, נאשמים 1 ו-2 (הבגירים) הורשעו באישום הראשון בעבירות ייצור נשק, לפי סעיף 144 (ב2) רישא + 144 (ג)(3) לחוק העונשין, תשל""ז-1977 [החוק] (8 עבירות) ואילו נאשם 3 (הקטין) נקבע כי ביצע עבירה של אי מניעת פשע, לפי סעיף 262 לחוק (8 עבירות);  באישום השני הורשע נאשם 1 בעבירות: נשיאת נשק והובלתו, לפי סעיף 144(ב) רישא +144 (ג)(3) לחוק, מעשי פזיזות ורשלנות לפי סעיף 338(א)(5) לחוק וידיעות כוזבות, לפי סעיף 243 לחוק; נאשם 2 הורשע באי מניעת פשע, לפי סעיף 262 לחוק ואילו לגבי נאשם 3, נקבע כי עבר עבירה של אי מניעת פשע, לפי סעיף 262 לחוק;",גזר דין
6,ME-12-07-54104-44,"באישום השלישי נאשם 1 הורשע בעבירות: נשיאת נשק והובלתו, לפי סעיף 144 (ב) + 144 (ג)(3) לחוק, ניסיון להיזק בחומר נפיץ, לפי סעיף 454 סיפא בצירוף סעיף 25 לחוק והפרת הוראה חוקית לפי סעיף 287 (א)לחוק, נאשם 2 הורשע באי מניעת פשע, לפי סעיף 262 לחוק ואילו לגבי נאשם 3, נקבע כי עבר עבירה של אי מניעת פשע, לפי סעיף 262 לחוק;",גזר דין
7,ME-12-07-54104-44,"באישום הרביעי נאשם 1 הורשע בעבירות: נשיאת נשק והובלתו, לפי סעיף 144 (ב) + 144 (ג)(3) לחוק וניסיון להיזק בחומר נפיץ, לפי סעיף 454 סיפא + 25 לחוק; ואילו נאשם 2 הורשע באי מניעת פשע, לפי סעיף 262 לחוק;",גזר דין
8,ME-12-07-54104-44,"באישום החמישי הורשע נאשם 1 בעבירות: נשיאת נשק, לפי סעיף 144 (ב) +144 (ג)(3) לחוק, ניסיון להיזק בחומר נפיץ, לפי סעיף 454 סיפא בצירוף סעיף 25 לחוק וידיעות כוזבות, לפי סעיף 243 לחוק ונאשם 2 הורשע בעבירה של אי מניעת פשע, לפי סעיף 262 לחוק.",גזר דין
9,ME-12-07-54104-44,"באישום השישי נאשם 1 הורשע בעבירות: נשיאת נשק, לפי סעיף 144 (ב) + 144 (ג)(3) + 29 לחוק, ניסיון להיזק בחומר נפיץ, לפי סעיף 454 סיפא בצירוף 25 לחוק וידיעות כוזבות, לפי סעיף 243 לחוק.",גזר דין
10,ME-12-07-54104-44,2.,כתב האישום
11,ME-12-07-54104-44,"עפ""י כתב האישום המתוקן ג' בזמנים הרלבנטיים נאשמים 1-3 וארבעה נוספים [האחרים]: הקטין ב' [ב'], מורסי אגבריה [מורסי], מואנס אגבריה [מואנס] ונסים חטיב [נסים], התגוררו כולם בכפר קרע [הכפר], הכירו זה את זה ובין חלקם שררו קשרי ידידות.",כתב האישום
12,ME-12-07-54104-44,נאשמים 2 ו-3 הינם אחים.,כתב האישום
13,ME-12-07-54104-44,גם מורסי ומואנס אחים.,כתב האישום
14,ME-12-07-54104-44,"עפ""י האישום הראשון בתקופה שבין אמצע מרץ למאי 2012 בחצר האחורית של בית נאשמים 2 ו-3 בכפר, בארבע הזדמנויות שונות, הכינו נאשמים 1 ו-2 וב' בנוכחות נאשם 3, ושלושה מהאחרים מורסי, מואנס ונסים לכל הפחות 8 מטעני חבלה מאולתרים, המורכבים מצינורות מתכת, זיקוקין, אבק שריפה ופתיל השהייה.",כתב האישום
15,ME-12-07-54104-44,"במעשיהם, נאשמים 1 ו-2 יצרו פצצות או חפצים נפיצים שבכוחם להמית אדם, ונאשם 3 ידע על כך שפלוני זומם לעשות מעשה פשע (ייצור נשק) ולא נקט כל אמצעי סביר למנוע עשייתו או השלמתו.",כתב האישום
16,ME-12-07-54104-44,"כמתואר באישום השני, ב- 13.4.12 עובר לשעה 23:49 שהו נאשמים 2 ו-3 והאחרים בבית מורסי ומואנס בכפר.",כתב האישום
17,ME-12-07-54104-44,"בשלב מסוים הגיע למקום נאשם 1 כשברשותו מטען חבלה מאולתר, העשוי כמתואר באישום הראשון [המטען].",כתב האישום
18,ME-12-07-54104-44,"נאשם 1 הראה לנאשמים 2 ו-3 ולאחרים את המטען וציין בפניהם, כי בכוונתו להתקשר למשטרה ולדווח, דיווח כוזב, כאילו זרקו עליו מטען חבלה מקטנוע נוסע וזאת, בכדי להרתיע אנשים שיש לו סכסוך עימם.",כתב האישום
19,ME-12-07-54104-44,מייד לאחר מכן נכנס נאשם 1 לרכב שהיה בשימושו אותה עת [הרכב] ובידו המטען ונסע לכיוון סניף הדואר בכפר ויתר הנאשמים והאחרים הגיעו לשם בעקבותיו.,כתב האישום
20,ME-12-07-54104-44,"נאשם 1 הניח את המטען תחת הרכב, התקשר למוקד 100 של המשטרה ודיווח בכזב כי הושלך לעברו מטען חבלה מרכב נוסע.",כתב האישום
21,ME-12-07-54104-44,"למקום הגיעו כוחות משטרה וחבלן, אשר פוצץ את המטען באופן מבוקר.",כתב האישום
22,ME-12-07-54104-44,"בהמשך, הוסיף נאשם 1 ומסר תלונה כוזבת במשטרה, כי אדם שאינו מוכר לו השליך לעברו מטען.",כתב האישום
23,ME-12-07-54104-44,"במעשיהם, נאשם 1 - הוביל ונשא נשק בלא רשות, עשה מעשה בחומר נפיץ בדרך שיש בה כדי לסכן חיי אדם ומסר לשוטר ידיעה כוזבת על עבירה שהיא פשע; ואילו נאשמים 2 ו-3 ידעו שפלוני זומם לעשות מעשה פשע (נשיאת נשק והובלתו) ולא נקטו כל האמצעים הסבירים למנוע עשייתו או השלמתו.",כתב האישום
24,ME-12-07-54104-44,"עפ""י האישום השלישי ב- 30.4.12 ערכה המשטרה חיפוש בבית נאשם 1 בכפר קרע, במהלכו נמצא מטען חבלה מאולתר.",כתב האישום
25,ME-12-07-54104-44,"נאשם 1 חשד בנסים, שהוא זה שהניח בחצריו את המטען וגמר בדעתו לנקום בו על כך.",כתב האישום
26,ME-12-07-54104-44,"בעקבות מציאת המטען, נאשם 1 נעצר ואחר שהה במעצר בית מלא בביתו למשך 5 ימים.",כתב האישום
27,ME-12-07-54104-44,"ב- 2.5.12 סמוך לפני השעה 21:00 שהו נאשמים 2 ו-3, ב', מורסי ומואנס בבית האחרונים, כשבשלב מסוים הגיע למקום נאשם 1, כשהוא מפר את תנאי מעצר הבית בו היה נתון ובידו מטען חבלה מאולתר, העשוי כמתואר באישום הראשון [המטען].",כתב האישום
28,ME-12-07-54104-44,"על רקע רצונו לנקום בנסים, ביקש נאשם 1 מב' להשליך את המטען לעבר ביתו של נסים וזה הסכים, בנוכחות נאשמים 2 ו-3, מורסי ומואנס.",כתב האישום
29,ME-12-07-54104-44,"ב' נטל ממטבח ביתם של מורסי ומואנס כפפות, אותן עטה על ידיו כדי לא להותיר על המטען טביעות אצבע.",כתב האישום
30,ME-12-07-54104-44,"ולאחר מכן יצא מהבית כשהמטען בידיו, הלך סמוך לבית משפחת נסים בכפר, הצית את הפתיל והשליך המטען לעבר בית נסים, כשבאותה עת שהו בבית מספר בני משפחה.",כתב האישום
31,ME-12-07-54104-44,המטען לא התפוצץ.,כתב האישום
32,ME-12-07-54104-44,"המשטרה הגיעה לבית נסים, מצאה את המטען בסמוך לבלוני הגז בחצר וחבלן משטרתי פוצץ את המטען באופן מבוקר.",כתב האישום
33,ME-12-07-54104-44,"במעשיהם המתוארים, נאשם 1 – נשא והוביל נשק, ניסה להרוס נכס או לפגוע בו ע""י חומר נפיץ וכן הפר הוראה חוקית ואילו נאשמים 2 ו-3 – ידעו שפלוני זומם לעשות מעשה פשע (נשיאת נשק והובלתו וכן ניסיון להיזק בחומר נפיץ) ולא נקטו את כל האמצעים הסבירים למנוע את עשייתו או את השלמתו.",כתב האישום
34,ME-12-07-54104-44,האישום הרביעי מתייחס לנאשמים 1 ו-2 בלבד.,כתב האישום
35,ME-12-07-54104-44,"עפ""י אישום זה, משפחת מחמד יעקוב מתגוררת בשכנות לבית נאשם 1 בכפר [השכנים].",כתב האישום
36,ME-12-07-54104-44,"במועד שאינו ידוע, עובר ל- 9.5.12, ארע עימות בין בת השכנים, ר' ילידת 1993 [המתלוננת] לבין נאשם 1.",כתב האישום
37,ME-12-07-54104-44,על רקע זה החליט נאשם 1 לנקום במתלוננת ובמשפחתה בכך שישליך לעבר ביתם מטען חבלה.,כתב האישום
38,ME-12-07-54104-44,ב-9.5.12 סמוך לפני השעה 22:15 נפגשו נאשמים 1 ו-2 וב' בבית נאשם 2 בכפר.,כתב האישום
39,ME-12-07-54104-44,"נאשם 1 הביא עימו שני מטעני חבלה מאולתרים, העשויים כמתואר באישום הראשון [המטען] וביקש מב' להשליך את המטען לעבר בית השכנים והוא הסכים.",כתב האישום
40,ME-12-07-54104-44,"לבקשת ב', הלך נאשם 2 לבית ב' והביא לו משם חולצה ארוכה עם כובע קפוצ'ון וכובע נוסף, על מנת למנוע זיהויו של ב' כמשליך המטען.",כתב האישום
41,ME-12-07-54104-44,"ב' לבש את החולצה והכובע ויצא כשהמטען בידיו וכשהגיע בסמוך לבית המתלוננת, הצית את הפתיל והשליך את המטען, כשבאותה עת שהו במקום מספר בני משפחה.",כתב האישום
42,ME-12-07-54104-44,"המטען נפל בחצר ביתה של המתלוננת, התפוצץ וב' נמלט משם בריצה.",כתב האישום
43,ME-12-07-54104-44,"במעשיהם, נאשם 1 – החזיק והוביל נשק בלא רשות, ניסה להרוס נכס או לפגוע בו במזיד על ידי חומר נפיץ כאשר היה אדם במקום ונאשם 2 – ידע שפלוני זומם לעשות מעשה פשע (נשיאת נשק והובלתו וכן ניסיון להיזק בחומר נפיץ) ולא נקט כל האמצעים הסבירים למנוע עשיית המעשה או השלמתו.",כתב האישום
44,ME-12-07-54104-44,האישום החמישי מתייחס לנאשמים 1 ו-2 בלבד.,כתב האישום
45,ME-12-07-54104-44,"כמתואר באישום זה, עו""ד תאבתבידוסי [המתלונן] מתגורר עם משפחתו בכפר.",כתב האישום
46,ME-12-07-54104-44,"ב- 9.5.12 סמוך לפני השעה 22:15 נפגשו נאשם 1, ב' ונאשם 2 בבית האחרון בכפר.",כתב האישום
47,ME-12-07-54104-44,"נאשם 1 הביא עימו שני מטעני חבלה מאולתרים, העשויים כמתואר באישום הראשון והראה אותם לנוכחים.",כתב האישום
48,ME-12-07-54104-44,"לפני השעה 22:50 יצא נאשם 1 מהבית בו נפגשו כשאחד המטענים בידו, הגיע לבית המתלונן, הניח את המטען בחצר הבית, שם שהה המתלונן אותה עת.",כתב האישום
49,ME-12-07-54104-44,"בשעה 23:00 התקשר נאשם 1 לאיש משטרה ודיווח לו, דיווח כוזב, כי אחר הניח את מטען החבלה בחצר ביתו של המתלונן.",כתב האישום
50,ME-12-07-54104-44,"כוחות משטרה שהגיעו למקום, מצאו את המטען וחבלן משטרה פוצץ אותו באופן מבוקר.",כתב האישום
51,ME-12-07-54104-44,"במעשיהם, נאשם 1 – נשא והוביל נשק בלא היתר כדין, ניסה להרוס נכס או לפגוע בו במזיד על ידי חומר נפיץ כאשר היה אדם במקום, מסר לשוטר ידיעה כוזבת על עבירה שהיא פשע ואילו נאשם 2 – ידע שפלוני זומם לעשות מעשה פשע (נשיאת נשק והובלתו וניסיון להיזק בחומר נפיץ) ולא נקט כל האמצעים הסבירים למנוע את עשייתו או את השלמתו.",כתב האישום
52,ME-12-07-54104-44,האישום השישי מתייחס לנאשם 1 בלבד.,כתב האישום
53,ME-12-07-54104-44,"כמתואר באישום זה, איאד זחאלקה [המתלונן] משמש כקאדי בבית הדין השרעי בירושלים.",כתב האישום
54,ME-12-07-54104-44,"המתלונן מתגורר עם משפחתו בקומה השנייה בבית דו קומתי, כשבקומה הראשונה מתגוררים הוריו.",כתב האישום
55,ME-12-07-54104-44,"ב- 29.5.12 סמוך לפני השעה 23:00 הגיע נאשם 1 לביתו של מורסי, המתגורר בקירבה לבית המתלונן, כשבידו מטען חבלה מאולתר, העשוי כמתואר באישום הראשון [המטען].",כתב האישום
56,ME-12-07-54104-44,נאשם 1 הציע למורסי להשליך את המטען לעבר בית המתלונן וביקש ממנו לשמש תצפיתן ולהתריע מפני הגעתו של מאן דהוא למקום ומורסי הסכים.,כתב האישום
57,ME-12-07-54104-44,מייד לאחר מכן הלכו נאשם 1 ומורסי בסמוך לבית המתלונן.,כתב האישום
58,ME-12-07-54104-44,נאשם 1 הצית את פתיל המטען והשליכו לעבר בית המתלונן ומורסי תצפת בקרבת מקום ושמר שאיש לא יגיע.,כתב האישום
59,ME-12-07-54104-44,באותה עת שהו בבית אשת המתלונן וילדיו.,כתב האישום
60,ME-12-07-54104-44,המטען נפל בחצר הבית ולא התפוצץ ונאשם 1 ומורסי נמלטו מהמקום.,כתב האישום
61,ME-12-07-54104-44,בשעה 23:00 התקשר נאשם 1 לאיש משטרה ודיווח לו דיווח כוזב כי אדם אחר הניח את מטען החבלה בחצר ביתו של המתלונן.,כתב האישום
62,ME-12-07-54104-44,"כוחות משטרה שהגיעו למקום, מצאו את המטען וחבלן משטרתי פוצץ אותו באופן מבוקר.",כתב האישום
63,ME-12-07-54104-44,"במעשיו המתוארים נאשם 1 נשא והוביל נשק בלא רשות, ניסה להרוס נכס או לפגוע בו במזיד על ידי חומר נפיץ כאשר במקום המעשה היה אדם וכן מסר לשוטר ידיעה כוזבת על עבירה שהיא פשע.",כתב האישום
64,ME-12-07-54104-44,הנאשמים הופנו לשירות המבחן לקבלת תסקירים בעניינם.,כתב האישום
65,ME-12-07-54104-44,"לאחר טיעון לעונש הפניתי את נאשם 3, הקטין, לממונה על עבודות שירות וגזרי הדין שלו ושל אחיו, נאשם 2, יינתנו  ביום 11.4.13.",כתב האישום
66,ME-12-07-54104-44,"הנאשם בן 21, רווק יליד הארץ.",תסקיר שירות המבחן 
67,ME-12-07-54104-44,"עובר למעצרו התגורר בבית הוריו בכפר קרע ולדבריו, עבד במשך שישה חודשים בעבודות עפר ולפני כן בעבודות מזדמנות.",תסקיר שירות המבחן 
68,ME-12-07-54104-44,"הוא סיים 12 שנ""ל בבי""ס מקצועי.",תסקיר שירות המבחן 
69,ME-12-07-54104-44,"משפחת מוצאו מונה זוג הורים וחמישה ילדים, בגילאי 21-30 (הנאשם הצעיר ביותר).",תסקיר שירות המבחן 
70,ME-12-07-54104-44,"אביו עבד בעבר כמכונאי רכב עד שנפצע בתאונת עבודה ומאז הוא מוכר כנכה ע""י המל""ל ואינו עובד.",תסקיר שירות המבחן 
71,ME-12-07-54104-44,"האם, עקרת בית.",תסקיר שירות המבחן 
72,ME-12-07-54104-44,הנאשם מסר כי בילדותו אביו השתמש באלימות כאמצעי לחינוכו וכי חווה תחושות דחייה וקנאה באחיו.,תסקיר שירות המבחן 
73,ME-12-07-54104-44,"עם זאת, הנאשם ציין שכיום אביו תומך בו ומסייע לו.",תסקיר שירות המבחן 
74,ME-12-07-54104-44,"מצד אחד, הנאשם שלל שימוש בחומרים פסיכואקטיבים ומצד שני, שיתף כי מגיל 17 החל לשתות משקאות אלכוהוליים והתנסה באופן מזדמן ובכמויות קטנות בעישון סמים מסוג חשיש, ולדבריו לפני כשנה הפסיק.",תסקיר שירות המבחן 
75,ME-12-07-54104-44,הוא לא ביטא נזקקות טיפולית בעניין זה.,תסקיר שירות המבחן 
76,ME-12-07-54104-44,"הנאשם מוכר לשירות המבחן לנוער משנת 2007, בגין החזקת סכין למטרה לא כשרה.",תסקיר שירות המבחן 
77,ME-12-07-54104-44,"במרץ 2008 נדון בבימ""ש לנוער בחדרה והוחלט אז שלא להרשיעו.",תסקיר שירות המבחן 
78,ME-12-07-54104-44,לאחר מכן הורשע ב- 18.3.12 בעבירה של רכישה/החזקת נשק שלא כדין.,תסקיר שירות המבחן 
79,ME-12-07-54104-44,בפני קצינת המבחן טען כי במהלך תקופת מעצרו הנוכחי ערך חשבון נפש והבין השלכות מעשיו על הסובבים אותו.,תסקיר שירות המבחן 
80,ME-12-07-54104-44,"בהתייחסו לעבירות, התקשה לקחת אחריות מלאה על מעשיו ונטה למזער את חלקו ולטשטש את מידת אחריותו, אף שהביע חרטה מילולית.",תסקיר שירות המבחן 
81,ME-12-07-54104-44,את התנהגותו תירץ כילדותית וככזאת הנובעת מרצון לחפש אחר ריגושים ותשומת לב.,תסקיר שירות המבחן 
82,ME-12-07-54104-44,כיום הוא מבין כי התנהגותו נובעת משיקול דעת מוטעה.,תסקיר שירות המבחן 
83,ME-12-07-54104-44,בשיחה עימו התמקד בעיקר במחירים האישיים שעליו לשלם נוכח מעצרו והעמדתו לדין.,תסקיר שירות המבחן 
84,ME-12-07-54104-44,"התרשמות שירות המבחן היא מצעיר וורבלי, הנמצא בשלהי גיל ההתבגרות, בעל דימוי עצמי נמוך ותחושות חוסר ערך, המתקשה לשלוט בדחפיו ואשר מגיל צעיר הפנים התנהגות אנטי סוציאלית.",תסקיר שירות המבחן 
85,ME-12-07-54104-44,לא ניתנה המלצה טיפולית.,תסקיר שירות המבחן 
86,ME-12-07-54104-44,"ב""כ המאשימה הגיש גיליון ר""פ של הנאשם וכן כתב האישום והכרעת הדין",ראיות לעונש 
87,ME-12-07-54104-44,"מטעם הנאשם העיד מר נזיה מסארווה, ראש מועצת כפר קרע.",ראיות לעונש 
88,ME-12-07-54104-44,"העד קרוב משפחה, בן גילו של אביו של הנאשם ומלווה את המשפחה מקרוב, מילדות ועד היום.",ראיות לעונש 
89,ME-12-07-54104-44,לדבריו הוא מוסר עדותו הן מנקודת המבט של ראש הרשות והן כקרוב משפחה אכפתי.,ראיות לעונש 
90,ME-12-07-54104-44,מדובר במשפחה נורמטיבית ומצוינת.,ראיות לעונש 
91,ME-12-07-54104-44,"לטעמו ""החברה"",[.",ראיות לעונש 
92,ME-12-07-54104-44,".................................................] וביצע מעשים, שאמנם העד איננו רוצה להמעיט מחומרתם, אך נעשו לא כעבריינות או פשע לשמם, אלא כדי ""שיראו אותו"" ויתגאה במשהו.",ראיות לעונש 
93,ME-12-07-54104-44,לדברי העד מדובר יותר בפן קונדסי מאשר עברייני.,ראיות לעונש 
94,ME-12-07-54104-44,העד מסר שהמשפחה המורחבת גויסה כדי להחזיר את הנאשם למוטב.,ראיות לעונש 
95,ME-12-07-54104-44,"כדבריו, מתחייבים לעשות הכל ""לקחת אותו בידיים"" ולנסות לשקם אותו, לבנות לו בית ולהשיא אותו, כשישתחרר.",ראיות לעונש 
96,ME-12-07-54104-44,עוד טען שהוא מאמין שהנאשם לא ישוב לסורו וביקש שבית המשפט יתחשב בכך בשיקוליו.,ראיות לעונש 
97,ME-12-07-54104-44,"לשאלת ב""כ המאשימה, אישר כי כראש הרשות ביקר אצל מרבית האנשים שהניחו אצלם 	מטענים.",ראיות לעונש 
98,ME-12-07-54104-44,"ב""כ המאשימה הדגיש את החומרה הרבה הגלומה באירועים המתוארים בכתב האישום.",טענות הצדדים 
99,ME-12-07-54104-44,"התנהלות שהלכה והסלימה, עד הנחת וזריקת מטענים בבתי אנשים ולאחריה, הוסיף הנאשם וביצע עבירות נוספות.",טענות הצדדים 
100,ME-12-07-54104-44,"מדובר במעשים מתוכננים, מתמשכים, בשותפות עם אחרים, ואך יד המזל הביאה לכך שאנשים לא נפגעו בגופם ולא קופחו חיי אדם.",טענות הצדדים 
101,ME-12-07-54104-44,לדבריו יש ליתן מענה עונשי הולם לייצור נשק שנעשה בו שימוש.,טענות הצדדים 
102,ME-12-07-54104-44,המתחם ההולם לעבירה בודדת של ייצור נשק בנסיבות אלו נע בין 5 – 7 שנות מאסר.,טענות הצדדים 
103,ME-12-07-54104-44,"המתחם ההולם לעבירה בודדת של ניסיון להיזק בחומר נפיץ בשילוב עם עבירות נשק הכרוכות בכך הוא כנ""ל.",טענות הצדדים 
104,ME-12-07-54104-44,המתחם ההולם בעבירת מסירת הודעה כוזבת נע בין 10 – 20 חודשי מאסר.,טענות הצדדים 
105,ME-12-07-54104-44,"ב""כ המאשימה הפנה לפסיקה מחמירה בעבירות דומות.",טענות הצדדים 
106,ME-12-07-54104-44,"עוד טען הפרקליט כי מדובר בסדרת מעשים נפרדים, וראוי שיינתן עונש מצטבר, גם כמצוות תיקון 113 לחוק העונשין, שאם לא כן, המסר הוא שככל שתרבה בעבירות תקבל עונש חופף.",טענות הצדדים 
107,ME-12-07-54104-44,"עוד טען התובע כי יש להפעיל את המאסר על תנאי במצטבר, לתקופת מאסר בפועל ממושכת (דו ספרתית), בצירוף  מאסר מותנה וקנס כבד, אותם ראוי להטיל על הנאשם.",טענות הצדדים 
108,ME-12-07-54104-44,"ב""כ נאשם 1 טען שיש להתחשב בגילו הצעיר של הנאשם,  בן 21 שנים.",טענות הצדדים 
109,ME-12-07-54104-44,"גם מהתסקיר וגם מעדות מר נזיה מסארווה, עולה שהוא משתייך למשפחה נורמטיבית, שאין לה סכסוך עם שום אדם בכפרם.",טענות הצדדים 
110,ME-12-07-54104-44,אביו ניסה שבנו הנאשם ימשיך בלימודים וירכוש מקצוע.,טענות הצדדים 
111,ME-12-07-54104-44,אחיו אקדמאי ועובד בנק והנאשם היה מתוסכל מכך שחש שהוריו מעדיפים את אחיו עליו.,טענות הצדדים 
112,ME-12-07-54104-44,עניין זה הביא את הנאשם להתחבר לגורמים עבריינים ולנסות להוכיח קיומו ומעמדו בחברה.,טענות הצדדים 
113,ME-12-07-54104-44,"כבר מגיל צעיר, כשהיה בן 15, הורשע בעבירה של החזקת סכין.",טענות הצדדים 
114,ME-12-07-54104-44,"עוד טען הסנגור כי הרקע למעשי הנאשם, [..................................................................",טענות הצדדים 
115,ME-12-07-54104-44,לא הייתה לו כוונה לפגוע באיש או לגרום נזק.,טענות הצדדים 
116,ME-12-07-54104-44,לא היה לו שום מניע.,טענות הצדדים 
117,ME-12-07-54104-44,מדובר במשפחה ענפה שאיננה מעורבת בפלילים.,טענות הצדדים 
118,ME-12-07-54104-44,הסנגור הפנה לנסיבות האישיות כמפורט בתסקיר.,טענות הצדדים 
119,ME-12-07-54104-44,"עוד ביקש ב""כ הנאשם לזקוף לזכות הנאשם את הודאתו והחיסכון בזמן שיפוטי יקר וכן שמדובר במטענים פרימיטיביים, כפי שרואים גם בתמונות, וכי לא נגרם שום נזק לא לגופו של אדם ולא לרכושו.",טענות הצדדים 
120,ME-12-07-54104-44,"המטענים פוצצו בצורה מבוקרת, לאחר שהנאשם הודיע למשטרה אודותם.",טענות הצדדים 
121,ME-12-07-54104-44,"עוד טען הסנגור כי כפי שעולה גם מהתסקיר, הנאשם ערך חשבון נפש ומביע חרטה כנה.",טענות הצדדים 
122,ME-12-07-54104-44,תקופת המעצר הארוכה גרמה לו להפנים את חומרת מעשיו והוא למד לקח.,טענות הצדדים 
123,ME-12-07-54104-44,"הנאשם אכן ראוי לעונש, אך יש מקום להקל בעונשו, גם כיוון שסיכויי השיקום רבים.",טענות הצדדים 
124,ME-12-07-54104-44,"משפחתו הבינה מה עליה לעשות, כדי להחזירו למסלול הישר.",טענות הצדדים 
125,ME-12-07-54104-44,"הנאשם ""בדברו האחרון"" אמר שהוא מתבייש, מתנצל וזו פעם אחרונה, מוכן לקבל עונש על תנאי לכל החיים.",טענות הצדדים 
126,ME-12-07-54104-44,"מדובר בפרשיה חמורה ביותר, במסגרתה ביצע הנאשם שמונה עבירות של יצור נשק, חמש עבירות של נשיאת נשק והובלתו, ארבע עבירות של ניסיון להיזק בחומר נפיץ, שלוש עבירות של מסירת ידיעות כוזבות, עבירה של הפרת הוראה חוקית ועבירה של מעשי פזיזות ורשלנות.",דיון 
127,ME-12-07-54104-44,מדובר בנשק שבכוחו להמית או לגרום נזק ממשי לאדם ולרכוש.,דיון 
128,ME-12-07-54104-44,"העבירות בוצעו בצוותא, לאורך תקופה, תוך תכנון וסיכון חיי אדם, ולאחר מכן הוסיף הנאשם והודיע הודעות כוזבות למשטרה.",דיון 
129,ME-12-07-54104-44,"לנאשם הרשעה קודמת, בעבירה של החזקת נשק שלא כדין, שביצע ב-5/11.",דיון 
130,ME-12-07-54104-44,"הוא נדון ב- 18.12.12, בת.פ.",דיון 
131,ME-12-07-54104-44,"15737-10-11, בהתאם להסדר טיעון, למאסר מותנה בן 4 חודשים, בתנאי שלא יעבור במשך 3 שנים עבירה של החזקת נשק שלא כדין.",דיון 
132,ME-12-07-54104-44,כיום קיימת חובה להפעיל את עונש המאסר על תנאי.,דיון 
133,ME-12-07-54104-44,"עוד קודם לכך, בהיותו קטין, הסתבך הנאשם בעבירה של החזקת סכין למטרה לא כשרה, ונדון בבית משפט לנוער, לקנס ולהתחייבות להימנע מעבירה.",דיון 
134,ME-12-07-54104-44,הנאשם ביצע את העבירות תוך הפרת תנאי.,דיון 
135,ME-12-07-54104-44,מפגשיו הקודמים עם בית המשפט לא היה בהם כדי להרתיעו.,דיון 
136,ME-12-07-54104-44,"מתסקיר שירות המבחן עולה סיכון גבוה להישנות עבירות, כמפורט לעיל.",דיון 
137,ME-12-07-54104-44,מעשי הנאשם חמורים ולא ניתן לראות בהם מעשי קונדס או מעשים שנועדו [.............................................................................................] כפי שעולה מהדברים שלעיל.,דיון 
138,ME-12-07-54104-44,"הנאשם אולי [.........................................................], אך חלק מעובדות המעשים בהם הודה הנאשם וכפי שפורט לעיל, מלמדים כי השתמש בנשק שייצר, לצורך מילוי רצונו לפגוע באנשים, כנקמה על מה שסבר כי עוללו לו או למקורביו.",דיון 
139,ME-12-07-54104-44,"כך באישום השלישי מתואר כיצד שלח אחר עם מטען מסוכן לנקום בנסים, באישום הרביעי, בעקבות עימות שהיה לו עם בת השכנים, ביקש לנקום בה ולהשליך מטען לעבר ביתה ובאישומים החמישי והשישי ביקש לפגוע באנשים מסויימים.",דיון 
140,ME-12-07-54104-44,"מעשי הנאשם הסלימו, מייצור נשק והנחתו תחת רכבו, לשימוש בנשק נגד אחרים.",דיון 
141,ME-12-07-54104-44,"על אף שהנאשם היה במעצר בית, לאחר שנתפס בחצריו אחד המטענים, הוא הפר את הוראת בית המשפט וזאת לצורך פעולת נקם בנסים, באמצעות מטען מסוכן.",דיון 
142,ME-12-07-54104-44,"הנאשם הפעיל אחרים ואף הוא עצמו לקח את המטען שייצר, הדליק את פתיל ההפעלה והשליכו לעבר בית, עת אנשים ישבו בביתם.",דיון 
143,ME-12-07-54104-44,"מסירת ידיעות כוזבות למשטרה, בצירוף עם הנחת מטען נפיץ, יש בה משום שיבוש הסדר הציבורי, הן כיוון שכוחות משטרה גדולים מוזעקים והן כיוון שעצם הנחת מטען נפיץ במקום ציבורי או פרטי, טומנת בחובה סיכון רב ליושבי המקום ולעוברי אורח תמימים.",דיון 
144,ME-12-07-54104-44,"את העובדה שלמרבה המזל לא נגרמו אבדות בנפש, לא ניתן לזקוף לזכותו של הנאשם.",דיון 
145,ME-12-07-54104-44,הסיכון שבמעשיו היה רב מאוד.,דיון 
146,ME-12-07-54104-44,"המטענים הושלכו לבתי מגורים, שעה ששהו בהם בני אדם.",דיון 
147,ME-12-07-54104-44,"באישום השלישי, אך בנס שלא קופחו חיי אדם, שעה שמטען החבלה לא התפוצץ, לאחר שהושלך ליד מכלי הגז כשהפתיל שלו דולק.",דיון 
148,ME-12-07-54104-44,"גם אם מדובר בכלי נשק ""פרימיטיביים"" כלשונו של הסנגור, אין בכך כדי להמעיט מהסיכון הטמון בהם ומחומרת המעשה.",דיון 
149,ME-12-07-54104-44,"דווקא הקלות הבלתי נסבלת בה ניתן לייצר מטענים שיש בכוחם להמית אדם, או לגרום לנזקים, מלמדת על החומרה ועל הצורך בענישה הולמת.",דיון 
150,ME-12-07-54104-44,עוד נקבע כי:,דיון 
151,ME-12-07-54104-44,"ביהמ""ש המחוזי גזר עליו 4 שנות מאסר בפועל.",דיון 
152,ME-12-07-54104-44,"ביהמ""ש העליון, התחשב בגילו ובעברו הנקי והפחית את עונשו ל- 3 שנות מאסר בפועל.",דיון 
153,ME-12-07-54104-44,"במקרה דנן גלומה חומרה יתרה, שכן הנאשם ייצר בצוותא עם אחרים, 8 מטעני חבלה מאולתרים והשתמש במטעני חבלה  שימוש חוזר ונשנה לביצוע עבירות נוספות וסיכון חיי אדם.",דיון 
154,ME-12-07-54104-44,על בית המשפט לתרום תרומתו להגנת הערך החברתי החשוב של שמירת חיי אדם ושלום הציבור ורכושו.,דיון 
155,ME-12-07-54104-44,"מבחן ההלימה, בין העונש לבין חומרת מעשה העבירות ונסיבותיהן הספציפיות של האירועים נשוא כתב האישום, מצדיק לקבוע כי בכל אחת מהעבירות של נשיאת נשק והובלתו, בצירוף שימוש בנשק לסיכון חיי אדם, רף ענישה נע בין 3 ל- 6 שנות מאסר.",דיון 
156,ME-12-07-54104-44,"לכך יש להוסיף את העבירות הנוספות שעבר הנאשם, כמפורט לעיל.",דיון 
157,ME-12-07-54104-44,"עפ""י מצוות המחוקק יש לקבוע עונש נפרד לכל אחת מהפרשיות המפורטות בכתב האישום.",דיון 
158,ME-12-07-54104-44,"אכן כל אחד מהאישומים בהם עשה הנאשם, בין בעצמו ובין באמצעות אחרים, שימוש בנשק כדי לנסות לפגוע באחרים, הינו אירוע בפני עצמו ואין להקל ראש בכל אחד ואחד מהמקרים.",דיון 
159,ME-12-07-54104-44,"ניתן לשער את האימה שחשו כל אחד ואחד מדיירי הבתים, לעברם הושלכו מטענים מסכני חיי אדם.",דיון 
160,ME-12-07-54104-44,קשה מאוד לראות בכך מעשי קונדס.,דיון 
161,ME-12-07-54104-44,"לזכות הנאשם שקלתי לקולא את גילו הצעיר, את הודאתו וחסכון בזמן שיפוטי ניכר, את חרטתו, את האמור לזכותו בתסקיר שירות המבחן ואת עדותו של עד ההגנה.",דיון 
162,ME-12-07-54104-44,"כיוון שמדובר במאסר ראשון ונוכח גילו הצעיר של הנאשם, יהיה מקום להורות על חפיפה של חלק מתקופות המאסר שיוטלו בגין כל אחד מהאישומים.",דיון 
163,ME-12-07-54104-44,לפיכך הנני גוזרת על הנאשם את העונשים הבאים:,העונש
164,ME-12-07-54104-44,"באישום הראשון, בגין כל אחת מהעבירות של יצור נשק, שלוש שנות מאסר.",העונש
165,ME-12-07-54104-44,"באישום השני, בגין העבירות בנשק והעבירות הנוספות, מדובר בשרשרת אירועים, שלוש שנות מאסר.",העונש
166,ME-12-07-54104-44,"בגין כל אחד מהאישומים, שלישי, רביעי, חמישי ושישי, חמש שנות מאסר.",העונש
167,ME-12-07-54104-44,"כאמור לעיל, חלק מהעונשים יהיו חופפים, כך שסה""כ ירצה הנאשם  7 שנות מאסר.",העונש
168,ME-12-07-54104-44,"הנני מפעילה את עונש המאסר המותנה, באופן מצטבר.",העונש
169,ME-12-07-54104-44,"סה""כ ירצה הנאשם 7 שנים ו- 4 חודשים.",העונש
170,ME-12-07-54104-44,"תקופת המאסר בפועל תימנה מיום מעצרו, 26.6.12.",העונש
171,ME-12-07-54104-44,הנני מטילה על הנאשם 12 חודשי מאסר על תנאי והתנאי הוא לבל יעבור בתוך 3 שנים עבירות בנשק או עבירות אלימות מסוג  פשע.,העונש
172,ME-12-07-54104-44,54678313זכות ערעור לבית המשפט העליון בתוך 45 ימים.,העונש
173,ME-12-07-54104-44,"ניתן היום, ט' ניסן תשע""ג, 20 מרץ 2013, במעמד ב""כ המאשימה, הנאשם וסנגורו.",העונש
