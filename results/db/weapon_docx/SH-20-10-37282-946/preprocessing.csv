,verdict,text,part
0,SH-20-10-37282-946,"ע""י ב""כ עוה""ד קרין שטרית- לשכת תביעות פתח תקווה",מדינת ישראל 
1,SH-20-10-37282-946,"ע""י ב""כ עוה""ד אמיר ברכה",מתן עוזירי 
2,SH-20-10-37282-946,"פקודת הסמים המסוכנים [נוסח חדש], תשל""ג-1973: סע'  7.א., 7.ג",מתן עוזירי 
3,SH-20-10-37282-946,"חוק העונשין, תשל""ז-1977: סע'  144, 144(א)",מתן עוזירי 
4,SH-20-10-37282-946,"על פי עובדות כתב האישום המתוקן, בתאריך 12.1.20 בשעה 11:30 או בסמוך לכך, החזיק הנאשם בביתו סם מסוכן מסוג קנאביס שהונח על שולחן בסלון הבית במשקל 101.81 גרם נטו וסם מסוכן מסוג קנאביס שהוחזק בארון המטבח בבית במשקל 17.25 גרם נטו.",רקע
5,SH-20-10-37282-946,"בנוסף, במועד האמור ובנסיבות המתוארות, החזיק הנאשם באחד מחדרי הבית אביזר נשק בדמות 2 מחסניות M16, אשר בתוך אחת מהן  קליעים בקוטר 5.56 מ""מ.",רקע
6,SH-20-10-37282-946,"בהתאם לעובדות כתב האישום בתיק המצורף, ביום 23.3.20 בשעה 15:15 הגיעו שוטרים לדירת הנאשם.",רקע
7,SH-20-10-37282-946,"באותן הנסיבות החזיק הנאשם בדירה, על השולחן בסלון, סם מסוכן מסוג קנאביס בתוך צנצנת במשקל 14.01 גרם נטו.",רקע
8,SH-20-10-37282-946,במטבח בארון תחתון סם מסוכן מסוג קנאביס בתוך צנצנת במסקל 115.92 גרם נטו.,רקע
9,SH-20-10-37282-946,"במסגרת הסדר הטיעון, הופנה הנאשם לבקשת ההגנה לעריכת תסקיר שירות המבחן בעניינו ואילו המאשימה הצהירה כי עמדתה למאסר בדרך של עבודות שירות.",רקע
10,SH-20-10-37282-946,"בתסקיר שהוגש מתאריך 6.7.22 מתואר כי הנאשם כבן 32, רווק, עובד בתחום שיווק דיגיטלי כעצמאי, סובל מבעיה רפואית מולדת ולו רישיון לשימוש בקנאביס רפואי אשר תוקפו פג בתאריך 18.12.21.",תסקיר שירות המבחן 
11,SH-20-10-37282-946,"מגיליון רישומו הפלילי עולה כי למעט העבירות נשוא תיקים אלו, לא פתוחים נגדו תיקים נוספים.",תסקיר שירות המבחן 
12,SH-20-10-37282-946,"כמו כן, הנאשם לקח אחריות על ביצוע העבירות, אולם שלל נזקקות טיפולית במצבו.",תסקיר שירות המבחן 
13,SH-20-10-37282-946,לאור עמדה זו לא נוצר בפני שירות המבחן פתח להתערבות והם לא באו בהמלצה טיפולית בעניינו.,תסקיר שירות המבחן 
14,SH-20-10-37282-946,"ב""כ המאשימה, עו""ד קרין שטרית, הצביעה על הערכים המוגנים שנפגעו כתוצאה ממעשיו של הנאשם ועתרה למתחם ענישה הנע בין 6 ל-18 חודשי מאסר בפועל.",הראיות לעונש וטיעוני הצדדים 
15,SH-20-10-37282-946,ציינה כי לחובת הנאשם הרשעה משנת 2013 בגין עבירות אלימות ורכוש.,הראיות לעונש וטיעוני הצדדים 
16,SH-20-10-37282-946,הפנתה לאמור בתסקיר וטענה כי הנאשם שלל נזקקות טיפולית מאחר וסבור שאינו מאופיין בדפוסים עבריינים או התמכרותיים.,הראיות לעונש וטיעוני הצדדים 
17,SH-20-10-37282-946,"בסיכומו של דבר, עתרה ל- 8 חודשי מאסר בדרך של עבודות שירות, לצד מאסר על תנאי וקנס.",הראיות לעונש וטיעוני הצדדים 
18,SH-20-10-37282-946,"מנגד, ב""כ הנאשם, עו""ד אמיר ברכה, טען כי המאשימה התבססה על פסיקה שאינה רלוונטית בנסיבותיה לענייננו.",הראיות לעונש וטיעוני הצדדים 
19,SH-20-10-37282-946,ציין כי הנאשם סובל מבעיה רפואית בגינה נשא רישיון לשימוש בקנאביס רפואי ולאחר פגישה שערך עם קצינת המבחן פעל לחדש את הרישיון.,הראיות לעונש וטיעוני הצדדים 
20,SH-20-10-37282-946,הנאשם אדם נורמטיבי כך שעונש מאסר בדרך של עבודות שירות עלול לפגוע בתפקודו בפן התעסוקתי.,הראיות לעונש וטיעוני הצדדים 
21,SH-20-10-37282-946,"לבסוף, ביקש מבית המשפט להסתפק בענישה בדמות מאסר מותנה והתחייבות.",הראיות לעונש וטיעוני הצדדים 
22,SH-20-10-37282-946,"הנאשם ניצל את זכות המילה האחרונה טרם גזירת עונשו, באומרו: "" אני סובל מבעיה, שתי עצמות מחוברות משהו שמקשה עלי בפעולות יומיומיות, גורם לכאבים סטטיים.",הראיות לעונש וטיעוני הצדדים 
23,SH-20-10-37282-946,זו לא הייתה אופציה בתקופה ההיא לא ידעתי שזה כזה חמור היו דיבורים בטלוויזיה שזה כמעט חוקי אנשים סביבי כל היום היה את הריח בחדר מדרגות זה היה נראה מאוד חוקי.,הראיות לעונש וטיעוני הצדדים 
24,SH-20-10-37282-946,הבעיה שלי לא צחוק אני סובל מתסמונת נדירה בשם רוס סינדרום ואני לא מאחל אותה לאף אחד.,הראיות לעונש וטיעוני הצדדים 
25,SH-20-10-37282-946,הגעתי לזה ממצוקה הייתי נגד סמים עד גיל 26 לא לקחתי אפילו שכטה קטנה.,הראיות לעונש וטיעוני הצדדים 
26,SH-20-10-37282-946,"יש לי חברה לשירות דיגיטלי, יש לי שותף שאנחנו עובדים יחד 30 שנה.",הראיות לעונש וטיעוני הצדדים 
27,SH-20-10-37282-946,אני לא יודע איך הגעתי למצב הזה.,הראיות לעונש וטיעוני הצדדים 
28,SH-20-10-37282-946,"סיימתי שירות צבאי בכבוד, הייתי מפקד בית ספר למחשבים.",הראיות לעונש וטיעוני הצדדים 
29,SH-20-10-37282-946,חוות דעת הממונה על עבודות השירות,הראיות לעונש וטיעוני הצדדים 
30,SH-20-10-37282-946,"לאחר שעיינתי בטיעוני הצדדים לעונש, הגעתי למסקנה כי יש צורך בקבלת חוות דעת מטעם הממונה על עבודות השירות באשר לכשירותו של הנאשם לביצוע עבודות שירות.",הראיות לעונש וטיעוני הצדדים 
31,SH-20-10-37282-946,בתאריך 27.2.23 התקבלה חוות דעת ולפיה הנאשם כשיר לביצוע עבודות שירות במגבלות.,הראיות לעונש וטיעוני הצדדים 
32,SH-20-10-37282-946,מתחם העונש,דיון והכרעה
33,SH-20-10-37282-946,"הערכים המוגנים שנפגעו כתוצאה מהעבירות אותן ביצע הנאשם, הינם, שמירה על הציבור מפני הנזקים הנגרמים לבריאות ולסדר החברתי כתוצאה משימוש בסמים.",דיון והכרעה
34,SH-20-10-37282-946,וכן שמירה על הציבור מפני הפוטנציאל לנזק לחיי אדם הקיים כתוצאה מהחזקת אביזרי נשק שלא תחת רישיון ופיקוח.,דיון והכרעה
35,SH-20-10-37282-946,"בכלל הנסיבות הקשורות לביצוע העבירה, באשר לעבירות הסמים, התחשבתי בכך שנתפסו אצל הנאשם סמים מסוג קנאביס, במשקל כולל של קרוב ל-250 גרם.",דיון והכרעה
36,SH-20-10-37282-946,"באשר לסיבות אשר הביאו אותו לביצוע העבירה, לא אוכל להתחשב בטענתו שסבר כי החזקת הסם הפכה ל""דבר לא כזה חמור"", וזאת מאחר ובכתב האישום המצורף, מתוארים סמים שנתפסו אצלו בבית, כחודשיים לאחר שכבר נתפסו אצלו סמים בפעם הראשונה ולאחר שנחקר על כך במשטרה.",דיון והכרעה
37,SH-20-10-37282-946,"בנוגע להחזקת המחסניות והקליעים, אתן משקל לנסיבות אותן תיאר ולא נסתרו, כי מדובר במחסניות שנותרו אצלו מהשירות הצבאי.",דיון והכרעה
38,SH-20-10-37282-946,"באשר למדיניות הענישה הנוהגת, הרי שהפסיקה שהוצגה על ידי ב""כ המאשימה בנוגע לעבירות החזקת התחמושת, עוסקת בנסיבות מחמירות מאלו שבעניין שבפניי, הן באשר לכמות וסוג התחמושת והן נסיבות ההחזקה.",דיון והכרעה
39,SH-20-10-37282-946,"באשר לעבירות הסמים, הרי שבשל הכמות שנתפסה ובעיקר העובדה שמדובר בשני אירועים, כאשר השני הוא זמן לא ארוך לאחר שכמות סמים דומה נתפסה ברשותו והנאשם נחקר עליה במשטרה, הרי שהרף התחתון של מתחם הענישה צריך לעמוד על ענישה ממשית ולא ניתן להסתפק בענישה צופה פני עתיד.",דיון והכרעה
40,SH-20-10-37282-946,"למרות שמדובר בשני אירועים, הרי שלנוכח הרקע והנסיבות הדומות, כך גם הסמיכות בזמן, אקבע מתחם ענישה אחד לכלל כתב האישום.",דיון והכרעה
41,SH-20-10-37282-946,"לנוכח האמור לעיל, אני קובע כי מתחם הענישה נע בין מאסר קצר שיכול וירוצה בדרך של עבודות שירות ועד לשנת מאסר בפועל.",דיון והכרעה
42,SH-20-10-37282-946,גזירת העונש,דיון והכרעה
43,SH-20-10-37282-946,"בכלל הנסיבות שאינן קשורות לביצוע העבירה, שקלתי את הודאת הנאשם, נטילת אחריות וחיסכון בזמן שיפוטי.",דיון והכרעה
44,SH-20-10-37282-946,התחשבתי אף במצבו הרפואי ובכך שבסופו של דבר מצבו זה הביא לכך שלנאשם הונפק רישיון לצריכת סם מסוג קנאביס.,דיון והכרעה
45,SH-20-10-37282-946,כך גם בעובדה שלא נפתחו נגדו תיקים נוספים.,דיון והכרעה
46,SH-20-10-37282-946,"מנגד, שקלתי את העובדה שלנאשם הרשעה קודמת.",דיון והכרעה
47,SH-20-10-37282-946,"בעניינו של הנאשם התקבל תסקיר ממנו עולה כי שירות המבחן סבור כי קיים סיכון להישנות מעורבותו של הנאשם בעבירות דומות בעתיד וכי ישנם צרכים טיפוליים, אולם הנאשם שלל צורך זה ולכן שירות המבחן לא בא בהמלצה טיפולית- שיקומית בעניינו.",דיון והכרעה
48,SH-20-10-37282-946,"עוד ניתן ללמוד מהתסקיר כי הנאשם לא הפיק לקח מההליך הפלילי וגם בעת עריכת התסקיר דיווח על צריכת סמים מסוג קנאביס, למרות שרישיונו לשימוש בסמים אלו, פג.",דיון והכרעה
49,SH-20-10-37282-946,מצב דברים זה אינו מאפשר סטייה ממתחם הענישה.,דיון והכרעה
50,SH-20-10-37282-946,"לנוכח הנזק הכספי שייגרם לנאשם כתוצאה מעונש המאסר בעבודות שירות, לא אגזור עליו בנוסף קנס.",דיון והכרעה
51,SH-20-10-37282-946,"אשר על כן, אני גוזר על הנאשם את העונשים הבאים:",דיון והכרעה
52,SH-20-10-37282-946,"שלושה חודשי מאסר בפועל, שירוצו בדרך של עבודות שירות.",דיון והכרעה
53,SH-20-10-37282-946,שלושה חודשי מאסר על תנאי למשך שנתיים.,דיון והכרעה
54,SH-20-10-37282-946,התנאי יופעל במידה והנאשם יעבור עבירה על פי פקודת הסמים או על פי סעיף 144 לחוק העונשין.,דיון והכרעה
55,SH-20-10-37282-946,"התחייבות כספית על סך 1,000 ₪ למשך שנתיים.",דיון והכרעה
56,SH-20-10-37282-946,ההתחייבות תופעל במידה והנאשם יעבור עבירה על פי פקודת הסמים או על פי סעיף 144 לחוק העונשין.,דיון והכרעה
57,SH-20-10-37282-946,צו כללי למוצגים ולהשמדת הסמים.,דיון והכרעה
58,SH-20-10-37282-946,"טלפון שנתפס מידיו של הנאשם, יושב לו.",דיון והכרעה
59,SH-20-10-37282-946,הנאשם יתייצב לריצוי עונש עבודות השירות בתאריך 11.5.23 בשעה 8:00 ביחידת עבודות השירות מחוז מרכז.,דיון והכרעה
60,SH-20-10-37282-946,"מובהר לנאשם כי באם לא יעמוד בתנאי וכללי הממונה על עבודות השירות, ניתן יהיה להפסיק את ריצוי העונש בדרך זו והמרתו בעונש מאסר מאחורי סורג ובריח.",דיון והכרעה
61,SH-20-10-37282-946,זכות ערעור לבית המשפט המחוזי בתוך 45 ימים,דיון והכרעה
62,SH-20-10-37282-946,"ניתן היום,  י""ב אדר תשפ""ג, 05 מרץ 2023, בנוכחות ב""כ המאשימה עו""ד אשרת קראוזר ועו""ד לילך קוטנר, הנאשם וב""כ עו""ד אמיר ברכה.",דיון והכרעה
