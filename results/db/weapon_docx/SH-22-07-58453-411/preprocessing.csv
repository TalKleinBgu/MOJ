,verdict,text,part
0,SH-22-07-58453-411,בעניין:	 מדינת ישראל – פרקליטות מחוז מרכז (פלילי)	המאשימה,כבוד השופט אביב שרון
1,SH-22-07-58453-411,"ע""י ב""כ עו""ד בת אל גססה",כבוד השופט אביב שרון
2,SH-22-07-58453-411,"ע""י ב""כ עו""ד איהאב ג'לג'ולי",	אמיר נאשף (עציר)				הנאשם
3,SH-22-07-58453-411,"חוק העונשין, תשל""ז-1977: סע'  144(א), 275",	אמיר נאשף (עציר)				הנאשם
4,SH-22-07-58453-411,"הנאשם, יליד 1997, הורשע על פי הודאתו, ובמסגרת הסדר דיוני, בעבירות של החזקת נשק, תחמושת ואביזר לנשק, לפי סעיף 144(א) רישא וסיפא לחוק העונשין, תשל""ז-1977; והפרעה לשוטר במילוי תפקידו, לפי סעיף 275 לחוק העונשין.",כתב האישום המתוקן; הודאת הנאשם
5,SH-22-07-58453-411,"על פי העובדות ביום 18.7.22 בשעה 18:55, בהיותו בחצר בנין מגוריו שבטייבה, הבחין הנאשם בניידת משטרה.",כתב האישום המתוקן; הודאת הנאשם
6,SH-22-07-58453-411,בשלב זה החל הנאשם בריצה מהמקום ולא עצר חרף קריאות השוטר לעברו לעצור.,כתב האישום המתוקן; הודאת הנאשם
7,SH-22-07-58453-411,"בתום מרדף נתפס הנאשם על ידי השוטר ושוטרים נוספים שהגיעו לסייע לו, תוך שהוא דוחף את השוטר ומתנגד למעצרו.",כתב האישום המתוקן; הודאת הנאשם
8,SH-22-07-58453-411,"בשלב זה הוציא הנאשם צרור מפתחות מכיסו, זרק אותו מעבר לחומה בסמוך לבית הספר, לכיוון אנשים שזהותם אינה ידועה למאשימה, צעק לעברם בשפה הערבית כי אלו מפתחות ביתו וביקש מהם לרוץ מהר לביתו לפני הגעת השוטרים וכי הנשק נמצא ליד הטלוויזיה.",כתב האישום המתוקן; הודאת הנאשם
9,SH-22-07-58453-411,"באותו מועד החזיק הנאשם בביתו, בקומה שלישית בבנין, תת מקלע מסוג ""קרלו"" ולצדו מחסנית תואמת, אשר עטופים בשטיח תפילה ומונחים על ספה בסמוך לטלוויזיה בסלון הבית.",כתב האישום המתוקן; הודאת הנאשם
10,SH-22-07-58453-411,"כן החזיק הנאשם על השולחן בסלון בכדור תחמושת 7.62 מ""מ התואם לנשק.",כתב האישום המתוקן; הודאת הנאשם
11,SH-22-07-58453-411,לא היתה הסכמה לעונש וכל צד טען כראות עיניו.,כתב האישום המתוקן; הודאת הנאשם
12,SH-22-07-58453-411,"מטעם הנאשם העידו האני חוסני נאשף, סבו של הנאשם, ועאזם חמאדה, חבר וועדת הסולחה בטייבה ודודו של הנאשם.",ראיות לעונש
13,SH-22-07-58453-411,סבו של הנאשם סיפר שהנאשם עבר משבר קשה מאוד כאשר לפני כ-10 שנים אביו נורה כשעמד לידו ונהרג.,ראיות לעונש
14,SH-22-07-58453-411,"על כן, המשפחה המורחבת היא שגידלה את הנאשם.",ראיות לעונש
15,SH-22-07-58453-411,"הסב מודע לכך שהנאשם עשה טעות, אך ביקש להקל עמו ולשחררו לאחר שהוא שוהה במעצר מזה כ-9 חודשים.",ראיות לעונש
16,SH-22-07-58453-411,דודו של הנאשם העיד שהוא חבר וועדת הסולחה בטייבה ומעסיק את הנאשם בחנות מוצרי חשמל.,ראיות לעונש
17,SH-22-07-58453-411,"לדבריו, מגיל 13, לאחר שאביו נרצח לידו, החל הנאשם לעבוד ולפרנס את המשפחה.",ראיות לעונש
18,SH-22-07-58453-411,"בזכותו אמו רכשה השכלה והיא בוגרת תואר ראשון, וכך אחותו סטודנטית למשפטים שנה רביעית.",ראיות לעונש
19,SH-22-07-58453-411,"הדוד סיפר שהנאשם בחור אהוב, אינו מסוכסך עם איש ועברו נקי.",ראיות לעונש
20,SH-22-07-58453-411,"הוא אף הודה שבני המשפחה ""נרדמו בשמירה"" בעניינו של הנאשם כך שהתדרדר למצב שבו הוא מחזיק נשק שלא כדין.",ראיות לעונש
21,SH-22-07-58453-411,"יחד עם זאת, התחייב הדוד לשקם את הנאשם ולהחזיר אותו למסלול הנכון.",ראיות לעונש
22,SH-22-07-58453-411,"לפיכך, ביקש שבית המשפט יסתפק בתקופת מעצרו ויכביד ברכיבי הענישה האחרים.",ראיות לעונש
23,SH-22-07-58453-411,"כראיות לעונש הוגשו, בין היתר, המסמכים הבאים –",ראיות לעונש
24,SH-22-07-58453-411,"נע/1 – מכתב מאת וועדת הסולחה הרשמית של טייבה מיום 21.11.20, לפיו חמאדה עאזם נחשב לחבר וועדה מרכזי אשר בזכותו הצליחה הוועדה לפתור סכסוכים רבים עקובים מדם.",ראיות לעונש
25,SH-22-07-58453-411,"כמו כן, הוועדה נלחמת בתופעת האלימות והנשק הבלתי חוקי במגזר הערבי.",ראיות לעונש
26,SH-22-07-58453-411,"נע/2 – מכתב מאת ראש עיריית טייבה, עו""ד שועאע מנצור מיום 16.12.20, לפיו חמאדה עאזם נחשב לחבר מרכזי בוועדת הסולחה ובזכותו נפתרו סכסוכים רבים.",ראיות לעונש
27,SH-22-07-58453-411,"כמו כן, הוועדה נלחמת בתופעת הנשק הבלתי חוקי ובכך חוסכת משאבים ומאמצים מהעירייה ומרשויות החוק.",ראיות לעונש
28,SH-22-07-58453-411,"נע/5 – מכתב מאת ד""ר מקדאד נאשף, עו""ד, דודו של הנאשם, לפיו לאחר שהנאשם התייתם מאביו, כבן בכור, הוא החל לשאת בנטל פרנסת המשפחה והתחנך בבית סבתו.",ראיות לעונש
29,SH-22-07-58453-411,"הנאשם הוא בן למשפחה מוכרת בטייבה, דודו (כותב המכתב) עוסק בדיני המעמד האישי, דודותיו כולן עובדות הוראה ולמשפחה שם טוב בעיר.",ראיות לעונש
30,SH-22-07-58453-411,"המשפחה מודעת למעשה החמור שביצע הנאשם ומבטיחה לא לחסוך מאמץ, לפקח עליו ועל החברה עמה מתרועע ולשקמו.",ראיות לעונש
31,SH-22-07-58453-411,"לדבריו, הנאשם למד את הלקח ועל כן מבוקש שלא למצות עמו את הדין.",ראיות לעונש
32,SH-22-07-58453-411,"נע/6 – מכתב מאת ראש עיריית טייבה, עו""ד שועאע מנצור מיום 9.2.23, לפיו ראש העיר מכיר את משפחת הנאשם ואף הכיר את אביו המנוח.",ראיות לעונש
33,SH-22-07-58453-411,מדובר במשפחה ידועה בטייבה אשר תרמה רבות לעיר והנאשם עבר משבר קשה עם מות אביו.,ראיות לעונש
34,SH-22-07-58453-411,על הנאשם מוטלת חובת פרנסת המשפחה.,ראיות לעונש
35,SH-22-07-58453-411,בית המשפט התבקש לסייע על מנת להחל בתהליך שיקומו של הנאשם והחזרתו למוטב.,ראיות לעונש
36,SH-22-07-58453-411,"ב""כ המאשימה הפנתה לערכים החברתיים המוגנים בביצוע העבירות.","טיעוני ב""כ הצדדים"
37,SH-22-07-58453-411,"היא הפנתה לכך שבתי המשפט עמדו שוב ושוב על חומרת העבירה של החזקת נשק שלא כדין, על פוטנציאל הנזק שעלול להיגרם משימוש בנשק ועל הסיכון שנגרם שלום הציבור ובטחונו.","טיעוני ב""כ הצדדים"
38,SH-22-07-58453-411,"התובעת הפנתה לכך שנוכח השימוש התדיר שנעשה בנשק לא חוקי, אשר פעמים רבות מביא לפגיעה ואף למוות של חפים מפשע, הרי שזהו צו השעה ועל כן בית המשפט העליון קרא להחמרת הענישה.","טיעוני ב""כ הצדדים"
39,SH-22-07-58453-411,עוד הפנתה לתיקון מס' 140 לחוק העונשין (הוראת שעה) לפיו יש לגזור רבע מהעונש המקסימלי הקבוע בחוק על מי שהורשע בביצוע עבירת נשק וסטייה מכך תתאפשר מטעמים מיוחדים שיירשמו.,"טיעוני ב""כ הצדדים"
40,SH-22-07-58453-411,"התובעת הפנתה לנסיבות לחומרה בענייננו, וביניהן לעובדה שהנאשם זרק את מפתחות ביתו לאנשים וביקש מהם להסתיר את הנשק תוך שהוא נמלט מהשוטרים ומתנגד למעצר, ולעובדה שמדובר בנשק קטלני שנמצא בביתו של הנאשם, מוכן לשימוש, כשמחסנית לצדו.","טיעוני ב""כ הצדדים"
41,SH-22-07-58453-411,"לפיכך, עתרה התובעת לקבוע מתחם עונש הולם בגין החזקת הנשק הנע בין 24 ל-48 חודשי מאסר, בהתאם להנחיית פרקליט המדינה, ולמתחם הנע בין מאסר על תנאי ועד 9 חודשי מאסר לענין החזקת המחסנית הריקה והכדור.","טיעוני ב""כ הצדדים"
42,SH-22-07-58453-411,"נוכח היעדר עבר פלילי, הודאה באשמה ונטילת אחריות, ביקשה ב""כ המאשימה לגזור על הנאשם 28 חודשי מאסר לצד מאסר על תנאי וקנס כספי.","טיעוני ב""כ הצדדים"
43,SH-22-07-58453-411,התובעת הפנתה לפסיקה.,"טיעוני ב""כ הצדדים"
44,SH-22-07-58453-411,"ב""כ הנאשם טען שמדובר בנאשם צעיר, נעדר עבר פלילי, שזו הסתבכותו הראשונה עם החוק.","טיעוני ב""כ הצדדים"
45,SH-22-07-58453-411,"הנאשם אינו משתייך לארגון פשע כלשהו, אינו משתייך למעגל עברייני כזה או אחר ואין בעניינו מידעים מודיעיניים.","טיעוני ב""כ הצדדים"
46,SH-22-07-58453-411,משפחתו היא משפחה נורמטיבית ומשכילה.,"טיעוני ב""כ הצדדים"
47,SH-22-07-58453-411,דודו משתייך לוועדת הסולחה בטייבה ונוטל בה חלק פעיל מאוד.,"טיעוני ב""כ הצדדים"
48,SH-22-07-58453-411,הוועדה מתנגדת לכל גילויי אלימות ונלחמת בתופעת החזקת הנשק הבלתי חוקי.,"טיעוני ב""כ הצדדים"
49,SH-22-07-58453-411,"אביו של הנאשם נרצח בשל ""טעות בזיהוי"" ומאז חרב על המשפחה עולמה.","טיעוני ב""כ הצדדים"
50,SH-22-07-58453-411,"הסניגור טען שמדובר בנשק מסוג ""קרלו"" שהוחזק על ידי הנאשם יחד עם מחסנית ריקה והוא לא התכוון לעשות בו שימוש.","טיעוני ב""כ הצדדים"
51,SH-22-07-58453-411,הנאשם יודע שטעה בכך שביצע את העבירה.,"טיעוני ב""כ הצדדים"
52,SH-22-07-58453-411,הוא מתחרט על כך ומבטיח שלא ישנה.,"טיעוני ב""כ הצדדים"
53,SH-22-07-58453-411,הוא עצור כ-9 חודשים ותנאי המעצר קשים מאוד עליו.,"טיעוני ב""כ הצדדים"
54,SH-22-07-58453-411,"לפיכך, ביקש הסניגור לגזור על הנאשם 13 חודשי מאסר.","טיעוני ב""כ הצדדים"
55,SH-22-07-58453-411,"ב""כ הנאשם הפנה לפסיקה.","טיעוני ב""כ הצדדים"
56,SH-22-07-58453-411,העבירות שביצע הנאשם חמורות מאוד.,דיון והכרעה
57,SH-22-07-58453-411,הערכים החברתיים המוגנים בעבירות ידועים ומוכרים ואין צורך להרחיב בהם.,דיון והכרעה
58,SH-22-07-58453-411,לענין החזקת נשק שלא כדין מדובר בערכים חברתיים מוגנים של שמירה על שלום הציבור ובטחונו; מניעת שימוש בנשק על ידי מי שאינו מורשה לכך; מניעת זליגת נשק לידי גורמים עבריינים או גורמים ביטחוניים; ומניעת פגיעה בחפים מפשע.,דיון והכרעה
59,SH-22-07-58453-411,ולענין עבירה של הפרעה לשוטר במילוי תפקידו – שמירה על שלטון החוק; חובה לציית לשוטרים הממלאים תפקידם כדין; ושמירה על הסדר הציבורי.,דיון והכרעה
60,SH-22-07-58453-411,"בענייננו, פגע הנאשם בערכים החברתיים המוגנים במידה שאינה מועטה, כאשר בין הנסיבות הקשורות בביצוע העבירות ניתן למנות את אלה – הנאשם נמלט בריצה מהשוטרים ביודעו שלכשייעצר קיים סיכוי שהשוטרים יבצעו חיפוש בביתו ויגלו את הנשק; הנאשם זרק צרור מפתחות לעבר אנשים במקום וביקש מהם לרוץ לביתו לפני הגעת השוטרים תוך שהוא מגלה להם שהנשק נמצא ליד הטלוויזיה; הנאשם החזיק בנשק מסוג ""קרלו"", תת-מקלע, נשק התקפי, קטלני, המסוגל להרוג אדם; הנאשם החזיק במחסנית תואמת לנשק; כן החזיק בכדור 7.62 מ""מ התואם אף הוא לנשק; את הנשק החזיק הנאשם, כשהוא מוכן לשימוש, בסלון ביתו ליד הטלוויזיה.",דיון והכרעה
61,SH-22-07-58453-411,"יחד עם זאת, לקולא, ייאמר שהמחסנית שהחזיק הנאשם היתה ריקה מכדורים, ולמעשה הנאשם החזיק בתחמושת מועטה מאוד (כדור בודד).",דיון והכרעה
62,SH-22-07-58453-411,"כמו כן, בנתון המחסנית הריקה, ובהיעדר תחמושת (למעט אותו כדור בודד), וחרף העובדה שהנשק הוחזק במקום כשהוא זמין לשימוש, אין ראיה לכך שהנאשם אכן התכוון לעשות שימוש בנשק.",דיון והכרעה
63,SH-22-07-58453-411,"אכן, אנו מצויים במצב חירום לאומי.",דיון והכרעה
64,SH-22-07-58453-411,"לצערי, אין לך יום שעובר מבלי שאתה מדווח בחדשות על פשיטות שמבצעת המשטרה במסגרתן נתפסים כלי נשק רבים או על אזרחים חפים מפשע שמשלמים בחייהם משום שנקלעו לקו האש.",דיון והכרעה
65,SH-22-07-58453-411,"כמי שיושב בימים מרובי דיונים (ימי ""מוקד""), מובאים לפניי, בכל יום, שניים-שלושה תיקים שעניינם עבירות בנשק, ללמדך שהתופעה המסוכנת נרחבת ומהווה איום ממשי על החברה.",דיון והכרעה
66,SH-22-07-58453-411,"לא בכדי, איפוא, בא המחוקק בדצמבר 2021 ותיקן את חוק העונשין (חוק העונשין (תיקון מס' 140 – הוראת שעה), תשפ""ב-2021) וקבע כי עונשו של מי שביצע עבירת נשק לא יפחת מרבע מהעונש המרבי הקבוע לעבירה, עונש של 7 שנות מאסר, וכי ניתן לסטות לקולא מעונש זה מטעמים מיוחדים שיירשמו.",דיון והכרעה
67,SH-22-07-58453-411,בית המשפט העליון אף הוא קבע כי מצויים אנו במצב חירום של ממש וכי יש להכביד את היד על מבצעי העבירות לשם שמירה על האינטרס הציבורי –,דיון והכרעה
68,SH-22-07-58453-411,"לפיכך, נוכח הנסיבות הקשורות בביצוע העבירות, הערכים החברתיים המוגנים ומידת הפגיעה בהם, מדיניות הענישה הנוהגת ומגמת ההחמרה לענין עבירות הנשק – אני קובע כי מתחם העונש ההולם בענייננו נע בין 18 ל-36 חודשי מאסר, לצד רכיבי ענישה נלווים.",דיון והכרעה
69,SH-22-07-58453-411,"באשר לנסיבות שאינן קשורות בביצוע העבירות, הבאתי בחשבון את אלה:",דיון והכרעה
70,SH-22-07-58453-411,"הנאשם צעיר, כבן 26, נעדר עבר פלילי מכל סוג ומין שהוא, וזו לו הסתבכותו הראשונה והיחידה עם החוק.",דיון והכרעה
71,SH-22-07-58453-411,"הנאשם הודה בהזדמנות הראשונה, נטל אחריות מלאה על מעשיו והביע חרטה.",דיון והכרעה
72,SH-22-07-58453-411,הנאשם חסך מזמנו של בית המשפט ומזמנם של עדי התביעה.,דיון והכרעה
73,SH-22-07-58453-411,הנאשם בא ממשפחה נורמטיבית ומכובדת בטייבה.,דיון והכרעה
74,SH-22-07-58453-411,דודו חבר וועדת הסולחה בעיר ומהווה גורם מרכזי ומשפיע בה.,דיון והכרעה
75,SH-22-07-58453-411,"הוועדה מביאה לפתרון סכסוכים בדרכי שלום, פועלת למניעת תופעות של אלימות ועבירות נשק.",דיון והכרעה
76,SH-22-07-58453-411,"הנאשם עבר אירוע טראומתי ביותר לפני כ-10 שנים, כאשר בעת שהיה נער כבן 13 נורה אביו ונרצח לנגד עיניו.",דיון והכרעה
77,SH-22-07-58453-411,"משכך, נאלץ הנאשם מגיל צעיר לסייע בפרנסת המשפחה וסייע רבות לאמו ולאחותו בלימודיהן.",דיון והכרעה
78,SH-22-07-58453-411,"מצער שדווקא הנאשם – אשר כאמור אביו שילם בחייו בעקבות אירוע של ירי שנורה על ידי עבריינים תוך שימוש בלתי חוקי בנשק, ושדודו נמנה על חברי וועדת הסולחה הפועלת נגד תופעות אלימות ועבריינות בנשק – חטא בעבירה חמורה של החזקת נשק שלא כדין, כשהוא מודע לסכנות ולפוטנציאל הנזק הקטלני שעלולים לצמוח ממעשיו.",דיון והכרעה
79,SH-22-07-58453-411,"בהתחשב בנסיבות שאינן קשורות בביצוע העבירות, כמפורט לעיל, עונשו של הנאשם ימוקם בתחתית מתחם העונש ההולם שנקבע על ידי.",דיון והכרעה
80,SH-22-07-58453-411,"לאור האמור לעיל, אני גוזר על הנאשם את העונשים הבאים:",דיון והכרעה
81,SH-22-07-58453-411,"18 חודשי מאסר בפועל למן יום מעצרו, 18.7.22.",דיון והכרעה
82,SH-22-07-58453-411,7 חודשי מאסר על תנאי למשך 3 שנים מיום שחרורו שלא יעבור כל עבירה בנשק.,דיון והכרעה
83,SH-22-07-58453-411,"קנס בסך 2,500 ₪ או 30 ימי מאסר תמורתו.",דיון והכרעה
84,SH-22-07-58453-411,"הקנס ישולם ב-5 תשלומים חודשיים, שווים ורצופים, החל ביום 15.7.23.",דיון והכרעה
85,SH-22-07-58453-411,לא ישולם תשלום במועד תעמוד כל היתרה לפירעון מיידי.,דיון והכרעה
86,SH-22-07-58453-411,"מוצגים – נשק, מחסנית ותחמושת – להשמדה.",דיון והכרעה
87,SH-22-07-58453-411,5129371זכות ערעור לבית המשפט המחוזי מרכז בתוך 45 יום.,דיון והכרעה
88,SH-22-07-58453-411,"ניתן היום,  י""ג ניסן תשפ""ג, 04 אפריל 2023, בנוכחות ב""כ המאשימה, עו""ד איהאב אבו עביד, הנאשם ובא-כוחו, עו""ד עבד ג'אבר.",דיון והכרעה
