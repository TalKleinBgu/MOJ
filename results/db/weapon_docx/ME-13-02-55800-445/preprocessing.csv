,verdict,text,part
0,ME-13-02-55800-445,"תפ""ח 55800-02-13 מדינת ישראל נ' סלמאן",בית המשפט המחוזי בחיפה
1,ME-13-02-55800-445,"ראגב סלמאן, ת""ז 305244139",הנאשם
3,ME-13-02-55800-445,"חוק העונשין, תשל""ז-1977: סע'  77, 144(ב), 298, 329(א)(1), 40יג.(ב)","ע""י ב""כ עוה""ד משה שרמן וזידאן מטאנס"
4,ME-13-02-55800-445,"לאחר שנשמעו שני עדי תביעה בראשית שמיעת הראיות בהליך, הגיעו הצדדים ביום 29/1/14 להסדר טיעון (ט/2) במסגרתו הוגש כתב אישום מתוקן (ט/1).",גזר דין
5,ME-13-02-55800-445,הנאשם הודה בעובדותיו והורשע בביצוע העבירות הבאות:,גזר דין
6,ME-13-02-55800-445,"הריגה – לפי סעיף 298 לחוק העונשין, התשל""ז-1977 (להלן: ""חוק העונשין"").",גזר דין
7,ME-13-02-55800-445,חבלה בכוונה מחמירה – לפי סעיף 329(א)(1) לחוק העונשין.,גזר דין
8,ME-13-02-55800-445,עבירות בנשק– לפי סעיף 144(ב) רישא לחוק העונשין.,גזר דין
9,ME-13-02-55800-445,"עיקר התיקון בכתב האישום, בעקבות הסדר הטיעון, הוא המרת עבירת הרצח בכוונה תחילה בה הואשם הנאשם בכתב האישום המקורי, בעבירת ההריגה.",גזר דין
10,ME-13-02-55800-445,על פי הסדר הטיעון הוסכם בין הצדדים כי יושתו על הנאשם העונשים הבאים:,גזר דין
11,ME-13-02-55800-445,20 שנות מאסר בפועל בגין עבירת ההריגה.,גזר דין
12,ME-13-02-55800-445,4 שנות מאסר בפועל בגין עבירת החבלה בכוונה מחמירה.,גזר דין
13,ME-13-02-55800-445,4 שנות מאסר בגין העבירות בנשק.,גזר דין
14,ME-13-02-55800-445,"עוד הוסכם בין הצדדים, כי עונשי המאסר בפועל שייגזרו בגין העבירות של חבלה בכוונה מחמירה ועבירות בנשק ירוצו באופן חופף זה לזה ובאופן מצטבר לעונש המאסר בפועל שיושת בגין עבירת ההריגה, כך שסך הכל ירצה הנאשם 24 שנות מאסר בפועל, בניכוי תקופת מעצרו מיום 9/2/13 ועד ליום גזר הדין.",גזר דין
15,ME-13-02-55800-445,עוד הוסכם בין הצדדים כי יושת על הנאשם מאסר על תנאי וכן יחוייב לשלם פיצוי למשפחת המנוח.,גזר דין
16,ME-13-02-55800-445,"סכום הפיצויים ואורך תקופת המאסר על תנאי, הושארו לשיקול דעת בית המשפט.",גזר דין
17,ME-13-02-55800-445,"על פי כתב האישום, התגורר הנאשם בשכנות למנוח רביע טוקאן ז""ל, ולאחיו, וורד טוקאן (להלן: ""המתלונן""), בכפר אעבלין.",גזר דין
18,ME-13-02-55800-445,"ביום 8/2/13 בשעות הלילה, יצא הנאשם מביתו והבחין במנוח שעמד סמוך לביתו והשמיע קללות ודברי נאצה כלפי הגברים בשכונה.",גזר דין
19,ME-13-02-55800-445,התנהגות זו הרגיזה את הנאשם.,גזר דין
20,ME-13-02-55800-445,"הנאשם נכנס לביתו, הצטייד באקדח ובתחמושת אותם החזיק ללא היתר חוקי, התקשר למתלונן, סיפר לו על התנהגות המנוח וביקש ממנו להרגיעו.",גזר דין
21,ME-13-02-55800-445,"סמוך לשעת חצות, יצא הנאשם מביתו מצויד באקדח ובתחמושת ופגש במנוח אשר שב והשמיע דברי נאצה וקללות.",גזר דין
22,ME-13-02-55800-445,הנאשם פנה אל המנוח וביקש ממנו לחדול.,גזר דין
23,ME-13-02-55800-445,המנוח הבטיח לחדול ולמקום הגיע גם המתלונן שפנה אף הוא למנוח וניסה להרגיעו.,גזר דין
24,ME-13-02-55800-445,הנאשם עזב את המקום עלה במעלה הרחוב והתיישב על חומה בקרבת מקום.,גזר דין
25,ME-13-02-55800-445,"בהמשך, המנוח שב לקלל ולצעוק והחל להתקדם לעבר הנאשם, תוך השמעת איומים ודברי נאצה כלפיו.",גזר דין
26,ME-13-02-55800-445,"באותן נסיבות שלף הנאשם את האקדח וכשהיה המנוח במרחק של כ – 2.5 מטרים ממנו, ירה לעברו 4 יריות אשר פגעו בחזהו, גבו, ירכו הימנית העליונה ובירכו הימנית בחלקה התחתון.",גזר דין
27,ME-13-02-55800-445,המנוח התמוטט על הכביש.,גזר דין
28,ME-13-02-55800-445,המתלונן הבחין בנעשה והחל לרוץ לעבר המנוח והנאשם.,גזר דין
29,ME-13-02-55800-445,"הנאשם הסיט את האקדח לכיוון המתלונן, ירה לעברו יריה אחת בכוונה לגרום לו לחבלה חמורה.",גזר דין
30,ME-13-02-55800-445,"הקליע שירה הנאשם חדר לירכו הימנית של המתלונן, גרם לו חבלה חמורה ובעקבות כך אושפז ונותח.",גזר דין
31,ME-13-02-55800-445,"עוד נטען בכתב האישום כי מותו של המנוח נגרם כתוצאה משני פצעי כניסת קליע בגוו משמאל, אשר גרמו לנזק חמור ללב, לריאות ולכבד, עם איבוד דם נרחב.",גזר דין
32,ME-13-02-55800-445,עוד נגרמו למנוח שני פצעי מעבר קליע בירך ימין ופצע מעבר קליע באמה הימנית.,גזר דין
33,ME-13-02-55800-445,"לבסוף נטען בכתב האישום, כי במעשיו המתוארים לעיל גרם הנאשם במעשה אסור למות המנוח, לחבלה חמורה בכוונה מחמירה למתלונן, וכן נשא והוביל נשק ותחמושת ללא היתר.",גזר דין
34,ME-13-02-55800-445,"כאמור, הנאשם הודה בכל עובדות כתב האישום והורשע בעבירות הנ""ל על פי הודייתו.",גזר דין
35,ME-13-02-55800-445,"ב""כ המאשימה הגישה תצהיר אמו של המנוח (ט/3) המבכה מרה את מות בנה שהיה כל חייה.",גזר דין
36,ME-13-02-55800-445,"האֵם תיארה את סבלה וסבל משפחתה, לרבות סבל בתה בת ה-12, את הצורך בטיפולים פסיכולוגיים הניתנים באופן אישי ומשפחתי, את הסתגרותו של האב והפיכתו לאדם עצוב שאינו עובד אלא רק מעביר זמנו ליד קבר בנו.",גזר דין
37,ME-13-02-55800-445,"כמו כן תיארה האם את סבל בנה השני, המתלונן, שמתקשה עדיין בהליכה וסובל מכאבים, ואף הוא הפסיק את עבודתו לזמן מה.",גזר דין
38,ME-13-02-55800-445,"לסיכום, ציינה אמם של המנוח והמתלונן בתצהירה, כדלקמן:",גזר דין
39,ME-13-02-55800-445,"אני סבורה כי הנאשם צריך להיענש על מעשהו הנלוז אשר בעטיו נגרמה התוצאה הקטלנית, לא רק במאסר מאחורי סורג ובריח אלא גם בפיצוי כספי משמעותי, אשר יעביר את המסר ככל הניתן לאחרים האוחזים בנשק.",גזר דין
40,ME-13-02-55800-445,"ב""כ המאשימה נימקה את הסדר הטיעון בקיום קושי ראייתי להוכיח את רכיב ""הכוונה תחילה"" הדרוש להרשעה בעבירת הרצח והביעה דעתה שמדובר בהסדר המצוי בטווח הענישה ההולם את חומרת העבירה ונסיבותיה.",גזר דין
41,ME-13-02-55800-445,לעמדתה:,גזר דין
42,ME-13-02-55800-445,"אף שב""כ המאשימה ציינה כי ההסדר נערך בתיאום ועל דעת משפחת המנוח, טענה היא כי לפי סעיף 77 לחוק העונשין, ניתן וראוי לפצות כל אדם שניזוק מן העבירות שבהן הורשע הנאשם, ואין סבל יותר גדול מסבלה של אם ומשפחה שאיבדו את הבן.",גזר דין
43,ME-13-02-55800-445,"ב""כ המאשימה הפנתה להלכה הנוהגת, לפיה אין בית המשפט מתחשב, בפוסקו פיצויים לקורבנות, ביכולת הכלכלית של הנאשמים או של משפחתם.",גזר דין
44,ME-13-02-55800-445,"לדבריה, הניזוקים בגין עבירת ההריגה הם הורי המנוח, האח המתלונן, והאחות בת ה- 12 ובנוסף, קיים נזק ישיר ואישי למתלונן, שבוצעה כלפיו עבירה של חבלה בכוונה מחמירה ע""י הנאשם.",גזר דין
45,ME-13-02-55800-445,"ב""כ הנאשם עו""ד משה שרמן הצטרף, בהגינות רבה יש לומר, לדברי ב""כ המאשימה בדבר סבלה של אם המנוח ומשפחתה ולא ניסה להמעיט מסבל זה, כלל.",גזר דין
46,ME-13-02-55800-445,"לדעת הסניגור, מדובר במקרה המגלם מעין ""הגנה עצמית"" וזאת הסיבה בגינה נערך הסדר הטיעון.",גזר דין
47,ME-13-02-55800-445,"עוד הדגיש הסניגור שהנאשם היה אדם נורמטיבי שעבד לפרנסתו, נעדר עבר פלילי, הודה בירי ובהמתת המנוח כבר בחקירתו במשטרה, שיתף פעולה עם החוקרים ומיד בחקירתו הביע צער וחרטה על מעשיו, חרטה עליה חזר בדבריו בפני בית המשפט.",גזר דין
48,ME-13-02-55800-445,"ב""כ הנאשם הביע דעתו כי העונש המוסכם בין הצדדים מצוי ברף הגבוה של הענישה בנסיבות המקרה וביקש להתחשב בתקופת המאסר הארוכה, בבוא בית המשפט לשקול את גובה הפיצוי, כשלכך הפנה ליכולתו הכלכלית המוגבלת מאוד של אבי הנאשם, המשתכר כ- 6,000 ₪ אשר יצטרך לשאת בעול הפיצויים בשל כליאת בנו לתקופה ארוכה.",גזר דין
49,ME-13-02-55800-445,"לפיכך, ביקש כי נחלק את סכום הפיצויים למספר רב מאוד של תשלומים.",גזר דין
50,ME-13-02-55800-445,"אף שכאמור לא המעיט הסניגור מסבלו של המתלונן אשר נחבל באירוע, ביקש הוא לא להתחשב בדברי האם בתצהירה בדבר קיומם כיום של קשיי הליכה וכאבים למתלונן, כשלדעתו אם אלה הטענות כי אז היה נדרש להגיש תצהיר של המתלונן עצמו ותעודות רפואיות, ואלה לא הוגשו.",גזר דין
51,ME-13-02-55800-445,לאחר ששמענו טענות הצדדים הגענו לכלל דעה כי הסדר הטיעון אליו הגיעו ראוי ויש לכבדו.,גזר דין
52,ME-13-02-55800-445,"ניתן להבין מטיעוני הצדדים בהסדר הטיעון כי על אף סמיכות הזמנים בין העבירות שבוצעו והקשר ההדוק שביניהן, הם סוברים כי אין לראות בשלוש העבירות ""אירוע אחד"", ועל כן הסכימו כי יושת עונש נפרד בגין כל עבירה ומכאן שמדובר בכמה אירועים (סעיף 40יג.(ב) לחוק העונשין).",גזר דין
53,ME-13-02-55800-445,"בהתחשב בחומרת העבירות, נסיבותיהן והערכים של קדושת החיים ושלמות הגוף אשר נפגעו ומדיניות הענישה הנוהגת, אנו סבורים כי מתחם העונש ההולם, בגין שלוש העבירות יחד, נע בין 20 ל- 28 שנות מאסר בפועל ולפיכך, עונש מאסר של 24 שנות מאסר בפועל, עליו הסכימו הצדדים בהסדר הטיעון, מצוי במרכזו של מתחם העונש ההולם.",גזר דין
54,ME-13-02-55800-445,"עוד ראוי להתחשב, לצורך קביעת העונש המתאים לנאשם בתוך מתחם העונש ההולם, בנסיבותיו האישיות של הנאשם, היותו נעדר עבר פלילי, הודאתו המוקדמת יחסית, חסכון בזמן שיפוטי, גילו וכן במשפחתו שתידרש גם היא להתמודד עם תוצאות מעשיו.",גזר דין
55,ME-13-02-55800-445,"כדברי ב""כ הצדדים אף אנו סבורים כי סבלה של משפחת המנוח בגין מות בנה בדמי ימיו והחבלה החמורה שנחבל בן נוסף, קשה מנשוא, וימשיך ללוות את בני המשפחה שנים רבות.",גזר דין
56,ME-13-02-55800-445,"לפיכך, ראוי כי יושתו פיצויים על הנאשם אשר יסייעו למשפחה להשתקם.",גזר דין
57,ME-13-02-55800-445,"אולם, יש לזכור כי מצד אחד מדובר בפיצויים המושתים במסגרת הליך פלילי ללא הוכחה מפורטת של גובה הנזק כאשר פסיקת פיצויים בהליך זה איננה מונעת תביעה אזרחית כנגד הנאשם, ומצד שני, צודקת ב""כ המאשימה בטענתה כי על פי פסיקת בית המשפט העליון אין נוהגים להתחשב ביכולתו הכלכלית של הנאשם, לצורך קביעת גובה הפיצויים.",גזר דין
58,ME-13-02-55800-445,"אף שרכיב הפיצויים במסגרת ההליך הפלילי איננו רכיב עונשי טהור, לא ניתן לכחד כי מצטרף הוא ליתר רכיבי הענישה המוטלים על הנאשם ולפיכך, מקובלת עלינו טענת הסניגור כי בקביעת גובה הפיצויים ראוי כי נתחשב בעונש הכולל המושת על הנאשם ובמיוחד בתקופה הממושכת של מאסר בפועל שנגזרה על נאשם צעיר ונעדר עבר פלילי והנטל אשר ככל הנראה יוטל גם על משפחת הנאשם, בנסיבות אלה.",גזר דין
59,ME-13-02-55800-445,"לאור האמור לעיל, אנו גוזרים על הנאשם את העונשים הבאים:",גזר דין
60,ME-13-02-55800-445,"20 שנות מאסר בפועל, בגין עבירת ההריגה, לפי סעיף 298 לחוק העונשין.",גזר דין
61,ME-13-02-55800-445,"4 שנות מאסר בפועל, בגין עבירה של חבלה בכוונה מחמירה, לפי סעיף 329(א)(1) לחוק העונשין.",גזר דין
62,ME-13-02-55800-445,"4 שנות מאסר בפועל, בגין עבירות בנשק, לפי סעיף 144(ב) רישא לחוק העונשין.",גזר דין
63,ME-13-02-55800-445,עונש המאסר בפועל בן 4 שנים שנגזר על הנאשם בגין העבירה של חבלה בכוונה מחמירה ירוצה במצטבר לעונש המאסר בפועל שנגזר בגין עבירת ההריגה.,גזר דין
64,ME-13-02-55800-445,"עונש המאסר בפועל בגין העבירות בנשק ירוצה באופן חופף לעונש המאסר הנ""ל.",גזר דין
65,ME-13-02-55800-445,סך הכל ירצה הנאשם 24 שנות מאסר בפועל.,גזר דין
66,ME-13-02-55800-445,"מתקופה זו יש לנכות את תקופת מעצרו, מיום 9.2.13 ועד היום.",גזר דין
67,ME-13-02-55800-445,"שנתיים מאסר על תנאי למשך שלוש שנים, לבל יעבור עבירת אלימות מסוג פשע או עבירות בנשק מסוג פשע.",גזר דין
68,ME-13-02-55800-445,"אנו מחייבים את הנאשם לשלם להורי המנוח פיצויים בסך של 160,000 ₪ ולמתלונן פיצויים בסך של 30,000 ש""ח.",גזר דין
69,ME-13-02-55800-445,הפיצויים ישולמו עד ליום 23.2.15 באמצעות הפקדת סכום זה בקופת בית המשפט.,גזר דין
70,ME-13-02-55800-445,"ב""כ המאשימה תעביר למזכירות את פרטי החשבון של הורי המנוח ושל המתלונן.",גזר דין
71,ME-13-02-55800-445,הודעה זכות הערעור תוך 45 יום לבית המשפט העליון.,גזר דין
72,ME-13-02-55800-445,"ניתן היום,  כ""ג אדר תשע""ד, 23 פברואר 2014, במעמד הנאשם וב""כ הצדדים.",גזר דין
73,ME-13-02-55800-445,5129371קלדנית: ליאת פ.,"[אב""ד]"
