,verdict,text,part
0,ME-20-02-5511-332,"בפני כב' השופטים א' דראל, א' אברבנאל, ח' זנדברג
תפ""ח 5511-02-20 מדינת ישראל נ' חמד ואח'",בית המשפט המחוזי בירושלים
1,ME-20-02-5511-332,"ע""י עו""ד אביעד דוויק, פרקליטות מחוז י-ם",מדינת ישראל
3,ME-20-02-5511-332,"ע""י ב""כ עו""ד רמי עותמאן",נגד
4,ME-20-02-5511-332,מהדי אבו מייאלה,נגד
5,ME-20-02-5511-332,"ע""י ב""כ עו""ד גיורא זילברשטיין",נגד
6,ME-20-02-5511-332,"חוק העונשין, תשל""ז-1977: סע'  31, 144 (ב), 329, 329(א)(2)",הנאשמים
7,ME-20-02-5511-332,"הנאשם 1 (להלן: מהנד) הורשע על פי הודאתו בשלוש עבירות של סיוע לחבלה בכוונה מחמירה לפי סעיף 329(א)(2) לחוק העונשין, התשל""ז-1977 (להלן: חוק העונשין) בצירוף סעיף 31 לחוק העונשין.",כתב האישום
8,ME-20-02-5511-332,הנאשם 2 (להלן: מהדי) הורשע על פי הודאתו בשלוש עבירות של חבלה בכוונה מחמירה ובעבירה של נשיאה והובלת נשק  לפי סעיף 144 (ב) רישא לחוק העונשין.,כתב האישום
9,ME-20-02-5511-332,"מאחר וכל אחד משני הנאשמים הגיע להסדר טיעון בשלב אחר, הוגשו בנפרד שני כתבי אישום מתוקנים, שמתארים את אותו אירוע, למעט הבדלים קלים ביניהם.",כתב האישום
10,ME-20-02-5511-332,"בכתב האישום המתוקן שהוגש נגד מהדי מתואר כי בין מהדי לבין בני משפחת טוויל סכסוך, שנוצר לאחר שמהדי רצה להינשא עם פלק טוויל אך אביה נדאל טוויל סרב לכך.",כתב האישום
11,ME-20-02-5511-332,חכם ואכרים טוויל הם בניו של נדאל.,כתב האישום
12,ME-20-02-5511-332,בתאריך שאינו ידוע למאשימה גמלה בלבו של מהדי ההחלטה לבצע ירי לעבר בני משפחת טוויל במטרה לפגוע בהם.,כתב האישום
13,ME-20-02-5511-332,מהדי קשר עם אחרים קשר במסגרתו החליטו יחדיו לארוב עם שני כלי רכב במקום שבו עוברים בני משפחת טוויל בדרכם לעבודה בשעות הבוקר ולירות עליהם.,כתב האישום
14,ME-20-02-5511-332,"כדי להוציא לפועל את הקשר הגיעו מהדי והאחרים בתאריך 9.1.20 בשתי מכוניות לכביש צדדי בעמק הארזים בירושלים כשהם חמושים באקדחים, וחיכו למעברם של בני משפחת טוויל ברכבם.",כתב האישום
15,ME-20-02-5511-332,"בסמוך לשעה 07:15, כמנהגם בכל יום, נסעו חכם, אכרים ובן דודם רעד (להלן: המתלוננים) ברכב מסחרי מסוג פיאט למקום העבודה שלהם.",כתב האישום
16,ME-20-02-5511-332,בדרכם הגיעו לקרבת המקום שבו ארבו  להם מהנד והאחר.,כתב האישום
17,ME-20-02-5511-332,המתלוננים - נהג ושני נוסעים - ישבו במושב הקדמי של רכבם.,כתב האישום
18,ME-20-02-5511-332,"מהדי והאחר חסמו בעזרת רכבם את כיוון נסיעתם של המתלוננים, ומיד לאחר שרכב המתלוננים נעצר בשל החסימה, יצאו מהדי והאחר מרכבם כשהם רעולי פנים ובידיהם אקדחים שלופים.",כתב האישום
19,ME-20-02-5511-332,"מיד עם צאתם מרכבם ירו מהדי והאחר מהאקדחים שבידיהם לעבר המתלוננים דרך שמשת הרכב, ממרחק קצר, בכוונה להטיל בהם נכות או מום או לגרום להם חבלה חמורה.",כתב האישום
20,ME-20-02-5511-332,"חכם טוויל שנהג ברכב ניסה להימלט בנסיעה לאחור עד אשר הרכב נתקע, זאת בעת שמהדי והאחר ממשיכים לירות לעברם.",כתב האישום
21,ME-20-02-5511-332,מהדי והאחר ירו ששה כדורים בסך הכול.,כתב האישום
22,ME-20-02-5511-332,מיד לאחר מכן נכנסו מהדי והאחר לרכבם וברחו מהמקום.,כתב האישום
23,ME-20-02-5511-332,"בסמוך לכך הורידו השניים את לוחיות הזיהוי של רכבם, והותירו את הרכב בשכונת גבעת שאול בירושלים.",כתב האישום
24,ME-20-02-5511-332,"המתלוננים, חכם, אכרים ורעד סבלו מפגיעות שונות: חכם סבל משפשוף מפגיעת קליע בזרוע ימין, אכרים משני שפשופים מפגיעות קליעים בזרוע שמאל, ורעד משפשוף בחזה מפגיעת קליע מתחת לבית השחי השמאלי.",כתב האישום
25,ME-20-02-5511-332,"כתב האישום נגד מהנד מלמד כי היה אחד משלושת המעורבים, והוא  שנהג ברכב, והתמקם במקום סמוך למקום שבו המתינו מהדי והאחר, כדי שיוכל להזהיר אותם מפני המשטרה או מפני כל גורם העלול להפריע להם בהוצאת הקשר לפועל.",כתב האישום
26,ME-20-02-5511-332,"למהנד יוחסו שלוש עבירות סיוע לחבלה מחמירה אך לא יוחסה לו מעורבות כלשהי בעבירת הנשק, ומכתב האישום המתוקן נמחקה האמירה כי הירי נעשה בידיעתו וכחלק מהקשר, שהיה שותף לו (ר' התיקון לסעיף 5 לכתב האישום המתוקן).",כתב האישום
27,ME-20-02-5511-332,"הצדדים הגיעו להסדר טיעון טרם שמיעת הראיות (מהדי הגיע להסדר בשלב מוקדם ואילו מהנד והמאשימה הגיעו להסכמה בבוקר יום ההוכחות ובטרם נשמעו העדויות, אך לאחר שהעדים כבר התייצבו בבית המשפט).",הסדר הטיעון
28,ME-20-02-5511-332,לפי הסדר הטיעון מהדי ומהנד הודו כל אחד בנטען כלפיהם בכתב האישום המתוקן שהוגש בעניינו של כל אחד מהם.,הסדר הטיעון
29,ME-20-02-5511-332,"המאשימה מצדה הסכימה להגביל את עצמה בטיעון לעונש, ולטעון לעונש של תשע שנות מאסר בפועל  למהדי ופרק זמן של חמש שנים למהנד.",הסדר הטיעון
30,ME-20-02-5511-332,"נוסף על כך הוסכם על הטלת עונשי מאסר על תנאי ופיצוי למתלוננים וכן הושג הסדר בכל הנוגע לכלי הרכב, כך שאחד מכלי הרכב (רכב מסוג מאזדה) יחולט והרכב הנוסף (מסוג ב.מ.וו.) יוחזר למהדי.",הסדר הטיעון
31,ME-20-02-5511-332,"המאשימה הגישה את גיליון ההרשעות הקודמות של מהנד, הכולל הרשעה בעבירות משנת 2008 של רכישה והחזקה של נשק שלא כדין, נשיאה והובלה של נשק שלא כדין, וירי מנשק חם באזור מגורים.",הראיות לעונש
32,ME-20-02-5511-332,בגין הרשעה זו משנת 2010  נדון מהנד ל-30 חודשי מאסר בפועל.,הראיות לעונש
33,ME-20-02-5511-332,פרט להרשעה זו לחובתו של מהנד שתי הרשעות נוספות בגין הפרעה לשוטר במילוי תפקידו (משנת 2008) וסיכון אדם בנתיב תחבורה (משנת 2004).,הראיות לעונש
34,ME-20-02-5511-332,המאשימה הגישה שלוש הצהרות נפגעי עבירה.,הראיות לעונש
35,ME-20-02-5511-332,מההצהרות נלמד כי האירוע היה טראומטי לנפגעי העבירה והותיר בהם תחושות פחד.,הראיות לעונש
36,ME-20-02-5511-332,עוד עולה מהצהרות הנפגעים כי נגרמו להם הפסדי שכר וכן לנפגע אכרים נגרמה הוצאה לצורך תיקון רכבו.,הראיות לעונש
37,ME-20-02-5511-332,"מטעמו של מהדי הוגשו מסמכים רפואיים המתארים פצעי ירי ברגלו באירוע משנת 2017, שבגינם מתקשה הוא בהליכה, נזקק לסד, וכן עובר מעת לעת ניתוחים.",הראיות לעונש
38,ME-20-02-5511-332,"בא-כוח המאשימה עמד על חומרת המעשים, על כך שלוו בתכנון מוקדם, וחלוקת עבודה בין הקושרים, כאשר שניים (מהדי והאחר) מבצעים ואחר (מהנד) מסייע להם - מתצפת ומאבטח.",טיעוני הצדדים
39,ME-20-02-5511-332,"הוא עמד על כך שהמדובר בירי של שישה כדורים לעבר שלושה נפגעים הנמצאים ברכב ואינם מצליחים להימלט ממנו, בעוד הירי נמשך, אף בעת שאחד הנפגעים מנסה להניס את הרכב מהמקום.",טיעוני הצדדים
40,ME-20-02-5511-332,"אשר לחלקו של מהנד נטען כי המדובר בסיוע ברף הגבוה, שאפשר את מעשה העבירה העיקרי.",טיעוני הצדדים
41,ME-20-02-5511-332,"לדברי בא-כוח המאשימה אף שהתוצאות אינן חמורות, הפוטנציאל לנזק הוא משמעותי, שכן ירי מטווח קצר היה יכול להסתיים בפגיעה חמורה בהרבה, ומכאן נובעת העמדה העונשית והבקשה להחמיר עם הנאשמים.",טיעוני הצדדים
42,ME-20-02-5511-332,"בהתייחסו לערכים המוגנים עמד בא כוח המאשימה על הפגיעה בשלמות הגוף, כתוצאה מירי בבוקרו של יום, וציין את התופעה שהפכה רווחת במגזרים שונים לפתרון סכסוכים באמצעות ירי.",טיעוני הצדדים
43,ME-20-02-5511-332,בא-כוח המאשימה הפנה למספר פסקי דין שמהם הוא ביקש ללמוד על מדיניות הענישה הנוהגת.,טיעוני הצדדים
44,ME-20-02-5511-332,"הוא הציע להגדיר את ההתרחשות כאירוע אחד,  ובהתבסס על מדיניות הענישה הנוהגת ועל נסיבות ביצוען של העבירות  הוא הציע כי מתחם העונש ההולם שייקבע למהדי ינוע בין 12-9 שנות מאסר בפועל לצד ענישה נלווית, וכי המתחם הנוגע למהנד יעמוד על מחצית העונש האמור - 6-4.5 שנות מאסר לצד ענישה נלווית.",טיעוני הצדדים
45,ME-20-02-5511-332,"אשר לקביעת העונש בתוך המתחם, בא כוח המאשימה ביקש להטיל על הנאשמים את העונש המרבי שהמאשימה הסכימה להגביל את עצמה אליו – 9 שנות מאסר למהדי, ו-5 שנות  מאסר למהנד – העונשים שבתחתית המתחמים המוצעים על ידי המאשימה.",טיעוני הצדדים
46,ME-20-02-5511-332,"בא-כוח המאשימה לא סבר שיש לתת ביטוי משמעותי למצבו הרפואי של מהדי, מקום בו העבירה בוצעה למרות מצב זה.",טיעוני הצדדים
47,ME-20-02-5511-332,בא-כוחו של מהדי ציין את הודאתו של מרשו ואת התיקון המשמעותי שהוכנס לכתב האישום בעקבות ההודאה.,טיעוני הצדדים
48,ME-20-02-5511-332,"הוא עמד על נטילת האחריות מצדו, ועל הבעת החרטה הגלומה בהודאה.",טיעוני הצדדים
49,ME-20-02-5511-332,"לדידו על בית המשפט לבוא לקראת נאשמים המודים ומקבלים אחריות, וכן חוסכים את הצורך בהבאתם לעדות של מומחים, מומחי זירה, וניהול הליך הוכחות מורכב.",טיעוני הצדדים
50,ME-20-02-5511-332,בא-כוחו של מהדי הדגיש את מצבו הרפואי.,טיעוני הצדדים
51,ME-20-02-5511-332,"לדבריו מהדי מצליח לעמוד רק בקושי, לאחר שנפגע כאמור מיריות בשנת 2017, מבלי שאותרו האשמים בכך, וכן עמד על הסבל הרב שהמאסר מסב לו בשל המגבלה הרפואית.",טיעוני הצדדים
52,ME-20-02-5511-332,הוא הוסיף שגיליון ההרשעות הקודמות שלו נקי.,טיעוני הצדדים
53,ME-20-02-5511-332,"עניין אחר שאותו הדגיש בא-כוחו של מהדי היה הנזק הקל שנגרם לנפגעי העבירה, והפסקת הירי לאחר שהיורים עזבו את המקום.",טיעוני הצדדים
54,ME-20-02-5511-332,"בהתבסס על שורה של פסקי דין שהגיש, ביקש בא כוחו של מהדי להסתפק בעונש מאסר בפועל למשך 3 שנים ולקבוע פיצוי למתלוננים בשיעור מתון.",טיעוני הצדדים
55,ME-20-02-5511-332,"מהדי אמר בדבריו האחרונים כי הוא מצטער על המעשה, והדגיש את הנכות שממנה הוא סובל, את הניתוח שהוא עתיד לעבור וכי לא ניתנת לו בכלא כל עזרה.",טיעוני הצדדים
56,ME-20-02-5511-332,"אף בא-כוחו של מהנד עמד על הקשיים הראייתיים שהביאו להסדר הטיעון, והדגיש כי על פי הסכמת הצדדים בכל הנוגע למהנד אין לקשור אותו לשימוש בנשק, בכל צורה שהיא.",טיעוני הצדדים
57,ME-20-02-5511-332,"על רקע זה הוא טען כי אין הצדקה ללמוד על מידת עונשו מעונשו של מהדי, זאת משום הפער בין שניהם בכל הנוגע לשימוש בנשק.",טיעוני הצדדים
58,ME-20-02-5511-332,"בהתייחסו לעבר הפלילי של מהנד, עמד בא-כוחו על כך שמדובר בעבירות ישנות יחסית וכי משך למעלה מעשור אין הוא מעורב בפלילים.",טיעוני הצדדים
59,ME-20-02-5511-332,הוא ביקש להטיל עליו עונש מאסר שעומד על התקופה שבה הוא עצור (כשנה).,טיעוני הצדדים
60,ME-20-02-5511-332,מהנד סיים את שלב הטיעונים לעונש באמרו כי הוא מצטער על חלקו בעבירה.,טיעוני הצדדים
61,ME-20-02-5511-332,עבירות אלימות בדרגת החומרה שלפנינו חמורות ומסוכנות.,דיון והכרעה
62,ME-20-02-5511-332,יש בהן כדי לפגוע בזכות האדם לשלמות גופו ולביטחונו האישי וכן לגרום לפגיעה מהותית בסדר החברתי.,דיון והכרעה
63,ME-20-02-5511-332,"באירוע שלפנינו בחרו הנאשמים לפגוע בשלושה אנשים שלא עוללו להם דבר כשהם בדרכם למקום עבודתם, בכוונה לגרום להם חבלה חמורה או נכות, כל זאת אך ורק משום שאביהם של שניים מהנפגעים לא אבה להתיר למהדי להינשא לבתו.",דיון והכרעה
64,ME-20-02-5511-332,"בית המשפט העליון ביטא לא אחת שאט נפש מנקיטה באלימות חמורה לשם פתרון סכסוכים, ואת הצורך בהחמרת הענישה ככל שמתרבות העבירות מסוג זה.",דיון והכרעה
65,ME-20-02-5511-332,סירוב של אב להשיא את בתו לאחר אינה עילה לשפיכות דמים.,דיון והכרעה
66,ME-20-02-5511-332,במיוחד חמור השימוש בנשק חם העלול להסתיים במותם של קורבנות הירי.,דיון והכרעה
67,ME-20-02-5511-332,"לדידנו, נדרשת לעת הזו עמדה ברורה וחד משמעית מצד בתי המשפט ולפיה לא ניתן להשלים עם התנהלות עבריינית אלימה, המזלזלת בחיי אדם, לצורך פתרון מחלוקות בכוח הזרוע תוך שימוש בנשק חם או בנשק קר.",דיון והכרעה
68,ME-20-02-5511-332,"בטרם התנהגות זו תהפוך נורמה מקובלת, יש לתת לה מענה עונשי אשר יביא בחשבון את החומרה הניכרת הנלווית לה ואת תוצאותיה הקשות.",דיון והכרעה
69,ME-20-02-5511-332,את מתחם העונש ההולם של מהנד יש לקבוע בהתאם לעובדות המוסכמות של כתב האישום.,דיון והכרעה
70,ME-20-02-5511-332,משכך נכון להעמיד את מתחם העונש ההולם לגביו שלוש שנות מאסר וחצי עד שש שנות מאסר בפועל לצד ענישה נלווית.,דיון והכרעה
71,ME-20-02-5511-332,אשר לגזירת העונש בתום המתחם יש להביא בחשבון את השיקולים הבאים:,דיון והכרעה
72,ME-20-02-5511-332,"שני הנאשמים הודו בשלבים שונים של ההליך, אך בטרם נשמעו ראיות ובכך קיבלו על עצמם אחריות למעשים.",דיון והכרעה
73,ME-20-02-5511-332,עם זאת הבעת החרטה שנשמעה בדבריהם האחרונים של הנאשמים הייתה לקונית וניתנה להתרשמותנו מהפה ולחוץ.,דיון והכרעה
74,ME-20-02-5511-332,אין בעברו של מהדי הרשעות.,דיון והכרעה
75,ME-20-02-5511-332,"בעברו של מהנד הרשעות רלוונטיות כאמור לעיל, אם כי חלפו שנים מאז הרשעתו בהן.",דיון והכרעה
76,ME-20-02-5511-332,מהדי סובל מפגיעה רפואית לא פשוטה שיש בה כדי לגרום לו סבל רב יותר כתוצאה מנשיאתו בעונש מאסר.,דיון והכרעה
77,ME-20-02-5511-332,עם זאת יודגש כי העבירות נשוא ההרשעה שלפנינו בוצעו למרות אותה נכות.,דיון והכרעה
78,ME-20-02-5511-332,על יסוד כל האמור יש להטיל על הנאשמים עונש המצוי בסמיכות לתחתית המתחם אם כי לא בתחתיתו ממש.,דיון והכרעה
79,ME-20-02-5511-332,לפיכך אנו דנים את הנאשמים לעונשים הבאים:,דיון והכרעה
80,ME-20-02-5511-332,שמונה שנות מאסר לריצוי בפועל החל מיום מעצרו – 19.1.2020,מהדי אבו מיאלה:
81,ME-20-02-5511-332,מאסר על תנאי למשך 6 חודשים והתנאי הוא שלא יעבור עבירת אלימות מסוג פשע בתוך שלוש שנים ממועד שחרורו ממאסר.,מהדי אבו מיאלה:
82,ME-20-02-5511-332,"פיצוי בסכום של 10,000 ₪ לכל אחד מהמתלוננים.",מהדי אבו מיאלה:
83,ME-20-02-5511-332,הפיצוי ישולם עד ליום 1.6.21.,מהדי אבו מיאלה:
84,ME-20-02-5511-332,ארבע שנות מאסר לריצוי בפועל החל מיום מעצרו – 13.1.2020.,מהנד חמד:
85,ME-20-02-5511-332,מאסר על תנאי למשך 4 חודשים והתנאי הוא שלא יעבור עבירת אלימות מסוג פשע בתוך 3 שנים ממועד שחרור ממאסר.,מהנד חמד:
86,ME-20-02-5511-332,"פיצוי בסכום של 5,000 ₪ לכל אחד מהמתלוננים.",מהנד חמד:
88,ME-20-02-5511-332,"כמוסכם על הצדדים, רכב מסוג מאזדה, מ.ר. 2796059 יחולט לטובת אוצר המדינה.",מהנד חמד:
89,ME-20-02-5511-332,הודע לנאשמים על זכותם להגיש ערעור על גזר הדין לבית המשפט העליון בתוך 45 יום.,מהנד חמד:
90,ME-20-02-5511-332,"ניתן היום, ז' באייר תשפ""א, 19 באפריל 2021, בנוכחות הנאשמים ובאי כוחם וב""כ המאשימה.",מהנד חמד:
