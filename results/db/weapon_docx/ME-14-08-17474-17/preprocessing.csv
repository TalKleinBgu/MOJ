,verdict,text,part
0,ME-14-08-17474-17,מוופק עריאן,הנאשמים
1,ME-14-08-17474-17,ראפת עריאן,הנאשמים
4,ME-14-08-17474-17,"חוק העונשין, תשל""ז-1977: סע'  29, 40ג(א), 40 ג(ב), 40ט, 144.א., 333.א.1, 335, 338(א)(5), 340א, 40יא, 40יב",הנאשמים
5,ME-14-08-17474-17,"הנאשמים הורשעו על פי הודייתם בעובדות כתב אישום, אשר תוקן במסגרת הסדר טיעון, בהחזקת נשק - עבירה לפי סעיפים 144(א)+29 לחוק העונשין, תשל""ז-1977 (להלן: חוק העונשין), ובירי באזור מגורים - עבירה לפי סעיפים 340א+29 לחוק העונשין.",גזר דין
6,ME-14-08-17474-17,"בנוסף לכך הורשע נאשם 1 בחבלה חמורה בנסיבות מחמירות - עבירה לפי סעיפים 335+333(א)(1) לחוק העונשין, ואילו נאשם 2 הורשע במעשי פזיזות ורשלנות - עבירה לפי סעיף 338(א)(5) לחוק העונשין.",גזר דין
7,ME-14-08-17474-17,עובדות כתב האישום המתוקן בתמצית,גזר דין
8,ME-14-08-17474-17,"הנאשמים הם אחים המתגוררים בבענה, ביתם צמוד לבית שכנם, עלי עריאן (להלן: בית השכן), והמרווח בין שני הבתים הוא צר מאוד (להלן: המתחם).",גזר דין
9,ME-14-08-17474-17,"בתאריך 28/7/14 סמוך לשעה 17:00, ערכו הנאשמים במתחם מסיבה לרגל עיד אל פיטר, בה נכחו כעשרה אנשים, הנאשמים, קרובי משפחה ושכנים שרובם קטינים (להלן: המסיבה והאורחים, בהתאמה).",גזר דין
10,ME-14-08-17474-17,"אותה עת שהו בבית השכן בני משפחה וקרובים של השכן, ובהם מ.ח, יליד 13/12/00 (להלן: המתלונן), ו-א.ע, קטינה ילידת 13/2/03.",גזר דין
11,ME-14-08-17474-17,"במהלך המסיבה, בעוד הנאשמים והאורחים רוקדים לצלילי מוזיקה שהושמעה במתחם, הוציא נאשם 1 אקדח, אשר סוגל לירות ובכוחו להמית אדם (להלן: האקדח), אותו החזיק בלא רשות על פי דין, וירה באמצעות האקדח מספר כדורים כלפי מעלה.",גזר דין
12,ME-14-08-17474-17,"בהמשך מסר את האקדח לנאשם 2, אשר החזיק בו בלא רשות על פי דין, ואף הוא ירה באמצעותו כלפי מעלה.",גזר דין
13,ME-14-08-17474-17,"זאת עשו הנאשמים חרף העובדה כי מדובר במתחם צר הסמוך לשני מבנים מאוכלסים, וחרף נוכחות האורחים מסביבם, בדרך נמהרת שיש בה כדי לסכן חיי אדם או לגרום לחבלה.",גזר דין
14,ME-14-08-17474-17,"הנאשמים העבירו את האקדח מאחד לשני, כאשר בכל פעם ירו באקדח כלפי מעלה, כשהם מעודדים ותומכים זה בזה בביצוע הירי.",גזר דין
15,ME-14-08-17474-17,"לשמע קולות הירי שביצעו הנאשמים, ניגשו המתלונן ו-א.ע לאחד מחלונות בית השכן המשקיפים אל המתחם והתבוננו מטה.",גזר דין
16,ME-14-08-17474-17,"הנאשמים המשיכו לירות כלפי מעלה, ואחד הכדורים שירה נאשם 1 פגע בראשו של המתלונן באזור המצח, וחבל בו קשות (להלן: הפגיעה).",גזר דין
17,ME-14-08-17474-17,"מששמעו הנאשמים כי המתלונן נפגע בעקבות הירי, עזבו במהרה את המתחם, נכנסו לרכביהם ונמלטו מהמקום.",גזר דין
18,ME-14-08-17474-17,"בעקבות הפגיעה הובהל המתלונן לבית החולים, שם אובחן פצע כניסה באזור פרונטלי RT ופצע יציאה באזור פריאטלי.",גזר דין
19,ME-14-08-17474-17,"בבדיקת CT שנערכה לו נמצא דימום פרנכימטי, דימום סובדורלי קדמי באונה הפרונטלית מימין, בצקת מוחית, שברים עם דחיסה של העצם הפריאטלי והפרונטלי עם פרגמנטים של עצם בתוך המוח, ופנומוצפלוס באונה הפרונטלית והפריאטלית.",גזר דין
20,ME-14-08-17474-17,במועד הגשת כתב האישום המקורי היה המתלונן מאושפז בבית החולים כשפלג גופו השמאלי משותק.,גזר דין
21,ME-14-08-17474-17,"במעשיהם המתוארים לעיל, נאשם 1 גרם לחבלה חמורה בגופו של המתלונן, תוך שימוש בנשק חם, ונאשם 2 ירה בנשק בדרך נמהרת שיש בה כדי לסכן חיי אדם או לגרום לחבלה.",גזר דין
22,ME-14-08-17474-17,"בנוסף, החזיקו הנאשמים אקדח, שהינו כלי נשק שסוגל לירות כדור שבכוחו להמית אדם ותחמושת לאקדח, בלא רשות על פי דין, בצוותא חדא, וירו באזור מגורים בצוותא חדא.",גזר דין
23,ME-14-08-17474-17,"לחובתו של נאשם 2 הרשעה מיום 15/7/98, בעבירת תגרה שביצע בשנת 95', והרשעה מיום 18/11/01, בגין תקיפת שוטר בעת מילוי תפקידו והתחזות כאדם אחר במטרה להונות, בגינן הוטלו עליו מאסרים מותנים.",	א. נאשם 1 נעדר עבר פלילי.
24,ME-14-08-17474-17,תסקיר שירות המבחן בעניינו של נאשם 1,	א. נאשם 1 נעדר עבר פלילי.
25,ME-14-08-17474-17,שירות המבחן נמנע ממתן המלצה טיפולית בעניינו של נאשם 1 (להלן בפרק זה: הנאשם).,	א. נאשם 1 נעדר עבר פלילי.
26,ME-14-08-17474-17,"קצינת המבחן סקרה את נסיבותיו האישיות של הנאשם, בן ה- 45, נשוי בשנית, אשר התגורר עם אשתו וילדיו בכפר בענה.",	א. נאשם 1 נעדר עבר פלילי.
27,ME-14-08-17474-17,"מנישואיו הראשונים נולדו 5 ילדים, כיום בגילאים 17-24 שנים, ומנישואיו השניים נולד לו בן, כיום בגיל 8 שנים.",	א. נאשם 1 נעדר עבר פלילי.
28,ME-14-08-17474-17,הנאשם נשר מהמסגרת לימודית לאחר תשע שנות לימוד והשתלב בשוק העבודה הן בעבודות עפר ופיתוח והן כמפעיל ציוד כבד.,	א. נאשם 1 נעדר עבר פלילי.
29,ME-14-08-17474-17,"הנאשם, בעל עבר נקי, קיבל על עצמו אחריות חלקית לאירוע ולחלקו בכתב האישום המתוקן.",	א. נאשם 1 נעדר עבר פלילי.
30,ME-14-08-17474-17,"לדבריו, סימל הירי במסיבה שמחה וחגיגה, ומדובר בהתנהגות מקובלת חברתית.",	א. נאשם 1 נעדר עבר פלילי.
31,ME-14-08-17474-17,"הוא אישר כי החזיק את הנשק השייך לו בידיעה כי אינו מורשה לכך, אם כי התקשה להסביר את מניעיו, באומרו כי רכישת הנשק נעשתה ללא מחשבה מעמיקה ובידיעה כי המעשה הינו בלתי חוקי.",	א. נאשם 1 נעדר עבר פלילי.
32,ME-14-08-17474-17,הנאשם ביטא צער וחרטה על מעשיו ועל נזק שנגרם למתלונן.,	א. נאשם 1 נעדר עבר פלילי.
33,ME-14-08-17474-17,"קצינת המבחן התרשמה כי הנאשם ניהל אורח חיים נורמטיבי, תיפקד היטב כהורה ובתחום התעסוקתי, וגילה אחריות למשפחתו.",	א. נאשם 1 נעדר עבר פלילי.
34,ME-14-08-17474-17,"הוא מודע לחומרת התנהגותו, אך מרוכז יותר בהשלכות הענישה הצפויה לו מבחינה אישית ומשפחתית.",	א. נאשם 1 נעדר עבר פלילי.
35,ME-14-08-17474-17,"לאחר בחינת הסיכון להישנות התנהגות מפרת חוק בעתיד, העריכה כי קימת רמת סיכון נמוכה להישנות עבירות דומות.",	א. נאשם 1 נעדר עבר פלילי.
36,ME-14-08-17474-17,"יחד עם זאת, משהתרשמה כי הוא ממוקד בעיקר בנזק העלול להגרם לו עקב מעשיו ובשל חומרת העבירה בה הורשע, לא באה בהמלצה טיפולית או שיקומית בקהילה בעניינו.",	א. נאשם 1 נעדר עבר פלילי.
37,ME-14-08-17474-17,תסקיר שירות המבחן בעניינו של נאשם 2,	א. נאשם 1 נעדר עבר פלילי.
38,ME-14-08-17474-17,שירות המבחן נמנע ממתן המלצה טיפולית גם בעניינו של נאשם 2 (להלן בפרק זה: הנאשם).,	א. נאשם 1 נעדר עבר פלילי.
39,ME-14-08-17474-17,"קצינת המבחן סקרה את נסיבותיו האישיות של הנאשם, בן 43, נשוי ואב לארבעה ילדים, בין הגילאים 6-16 שנים, אשתו בת ה- 33 עקרת בית והמשפחה מתגוררת בבית פרטי, במתחם מגורים משותף עם המשפחה המורחבת, בכפר בענה.",	א. נאשם 1 נעדר עבר פלילי.
40,ME-14-08-17474-17,"הנאשם עובד כמנהל בחברה לעבודות עפר ופיתוח, למד במקביל בקורס מנהלי עבודה במכללה בכפר עראבה, וניהל אורח חיים מאוזן שעיקרו עבודה ובילוי במשפחה.",	א. נאשם 1 נעדר עבר פלילי.
41,ME-14-08-17474-17,"קצינת המבחן התייחסה לרישום הפלילי של הנאשם, כמפורט לעיל, וסקרה את עמדתו של הנאשם ביחס למעשיו העברייניים בתיק זה.",	א. נאשם 1 נעדר עבר פלילי.
42,ME-14-08-17474-17,"הנאשם הודה בפניה במיוחס לו בכתב האישום המתוקן, וגילה חרטה, צער ואכזבה מהתנהגותו.",	א. נאשם 1 נעדר עבר פלילי.
43,ME-14-08-17474-17,"הוא סיפר כי הצטרף למסיבה שערך אחיו, אך לא ידע כי אחיו מחזיק נשק ולא הבין את משמעות ההחזקה בנשק ללא רשיון.",	א. נאשם 1 נעדר עבר פלילי.
44,ME-14-08-17474-17,"לדבריו, לאחר שאחיו הזמינו מספר פעמים לנסות ולירות בנשק, הצטרף אליו מתוך סקרנות והתלהבות, וירה כמה יריות באוויר, ללא כוונה לפגוע באדם.",	א. נאשם 1 נעדר עבר פלילי.
45,ME-14-08-17474-17,"לאחר שאחד הכדורים פגע במתלונן נשמעו צעקות מהבניין הסמוך, הוא הבין שמישהו נפגע, נבהל וברח מהאזור מתוך חשש להשלכות המעשה.",	א. נאשם 1 נעדר עבר פלילי.
46,ME-14-08-17474-17,"קצינת המבחן ציינה כי הנאשם רואה עצמו קרבן, משנגרר למעשה מתוך לחץ חברתי, ופעל באופן פזיז ואימפולסיבי, מבלי להפעיל שיקול דעת מתאים, בהצהירו על עמדות נוגדות אלימות.",	א. נאשם 1 נעדר עבר פלילי.
47,ME-14-08-17474-17,"כן ביטא רצון לסיים את ההליך המשפטי, לחזור לביתו, לבקש סליחה ולשלם פיצוי על מנת להביא לסולחה ולמנוע קונפליקטים בין המשפחות בעתיד.",	א. נאשם 1 נעדר עבר פלילי.
48,ME-14-08-17474-17,"קצינת המבחן התרשמה כי ההליך המשפטי המתנהל נגד הנאשם, כולל מעצרו, הרחקתו מהמשפחה, התנאים המגבילים בהם הוא נמצא והפנייתו לשירות המבחן- מהווים גורם הרתעתי ומציב גבולות עבורו, והעריכה כי קיימת רמת סיכון נמוכה להישנות עבירות דומות.",	א. נאשם 1 נעדר עבר פלילי.
49,ME-14-08-17474-17,"עם זאת, מהטעם שהנאשם ממוקד במחיר העונשי אותו עתיד לשלם, ובשל חומרת העבירה בה הורשע, נמנעה מהמלצה עונשית שיקומית שיכולה להפחית את הסיכון להישנות התנהגות עוברת חוק מצדו.",	א. נאשם 1 נעדר עבר פלילי.
50,ME-14-08-17474-17,"לבית המשפט הוגש תסקיר נפגע עבירה בעניינו של המתלונן, כיום נער כבן 16 שנים, בן למשפחה חד הורית, משהתגרשו הוריו בהיותו בן כשנתיים.",	א. נאשם 1 נעדר עבר פלילי.
51,ME-14-08-17474-17,"מאז הוא מתגורר עם אמו ושלושת אחאיו בכפר בענה בדירה השייכת למשפחת האם, המצויה בצמידות לבית הנאשמים.",	א. נאשם 1 נעדר עבר פלילי.
52,ME-14-08-17474-17,"אמו של המתלונן תיארה בדמעות בפני עורכת התסקיר את האירוע הטראומטי, במהלכו נפגע המתלונן באורח קשה ביותר בראשו, מכדור שנורה באוויר על ידי הנאשמים במהלך מסיבת עיד אל פיטר שערכו במתחם.",	א. נאשם 1 נעדר עבר פלילי.
53,ME-14-08-17474-17,"עורכת התסקיר אשר התייחסה בהרחבה לפגיעה הקשה שנגרמה למתלונן ולהשלכותיה על מישורי חייו השונים, מצאה כי האירוע גרם למתלונן לפגיעה פיזית- תפקודית, נפשית ורגשית קשות ביותר.",	א. נאשם 1 נעדר עבר פלילי.
54,ME-14-08-17474-17,"המישור הפיזי-אישי - המתלונן אשר נולד כילד נורמלי עם התפתחות תקינה, וחווה ילדות חיונית ושמחה בכל תחום, השתנה מן הקצה אל הקצה בעקבות הפגיעה.",	א. נאשם 1 נעדר עבר פלילי.
55,ME-14-08-17474-17,"כיום הוא נכה, משותק בחלק השמאלי של גופו, ונעזר בסדים להליכה ותנועה, שבלעדיהם הוא נופל ואינו יכול לזוז.",	א. נאשם 1 נעדר עבר פלילי.
56,ME-14-08-17474-17,"בעקבות הפגיעה אושפז המתלונן בבתי חולים שונים, עבר ניתוחים רבים בראשו, היה מונשם ומורדם ונתון בסכנת חיים ממשית.",	א. נאשם 1 נעדר עבר פלילי.
57,ME-14-08-17474-17,"במשך השנה הראשונה היה מרותק לכיסא גלגלים ולמיטה, אך מצבו השתפר בעקבות הטיפולים; כיום, הוא נאלץ לעבור טיפולים רבים ושונים על מנת להתמודד עם מצבו החדש, ובעקבות נכותו הקשה הוא זקוק לעזרה בכל הפעולות היומיומיות; יכולת הדיבור שלו נפגעה בצורה דרמטית, הסביבה מתקשה להבינו, ובראשו נראית צלקת גדולה כתוצאה מהניתוח שעבר.",	א. נאשם 1 נעדר עבר פלילי.
58,ME-14-08-17474-17,"מדובר בנער שנעוריו נגזלו ממנו, מרותק לבית עם הסדים, סובל כאבים קשים, מבלה רוב הזמן בבדיקות ובטיפולים רבים בבתי חולים, ואינו מתפקד ככל כנער בגילו.",	א. נאשם 1 נעדר עבר פלילי.
59,ME-14-08-17474-17,הוא נכה באופן קשה ביותר ותלוי באמו ובסביבה על מנת לקיים סדר יום כלשהו.,	א. נאשם 1 נעדר עבר פלילי.
60,ME-14-08-17474-17,"הפגיעה הקשה חיבלה ביכולת שלו לתת אמון בעולם, ואין לו עוד בטחון בסובב אותו.",	א. נאשם 1 נעדר עבר פלילי.
61,ME-14-08-17474-17,"המישור הרגשי והנפשי - ההשלכות של האירוע הטראומטי הותירו במתלונן -אשר אינו מטופל נפשית - צלקות נפשיות קשות ומרחיקות לכת,  ולהערכתה של עורכת התסקיר, בהעדר טיפול חלקן יהיו בלתי הפיכות.",	א. נאשם 1 נעדר עבר פלילי.
62,ME-14-08-17474-17,"המתלונן שרוי במצב דכאוני, עצבני, אלים, כעוס ומודאג.",	א. נאשם 1 נעדר עבר פלילי.
63,ME-14-08-17474-17,"המישור החברתי-חינוכי - לאחר הפגיעה נשאר המתלונן - נער חברותי, אשר למד לפני כן בכתה ט' ואהב ללכת לבית הספר - ללא מסגרת חינוכית מתאימה, ועברה תקופה ארוכה עד ששולב בבית ספר שיקומי בבענה.",	א. נאשם 1 נעדר עבר פלילי.
64,ME-14-08-17474-17,"המתלונן אינו אוהב את המסגרת הלימודית החדשה, אינו מרגיש שייכות לשם, מצבו הפיזי אינו מאפשר לו ללכת בכפר, והוא נשאר רוב הזמן בבית בחוסר מעש, למעט מפגשים קצרים בליווי אחיו הגדול.",	א. נאשם 1 נעדר עבר פלילי.
65,ME-14-08-17474-17,המישור המשפחתי והכלכלי - המשפחה כולה נפגעה מאירוע הפגיעה.,	א. נאשם 1 נעדר עבר פלילי.
66,ME-14-08-17474-17,"אמו של המתלונן הפסיקה עבודתה כדי ללוות את בנה לבדיקות ולטיפולים, ואחיו הבכור נאלץ לעבוד במקום להמשיך את לימודיו במטרה לעזור כלכלית למשפחה.",	א. נאשם 1 נעדר עבר פלילי.
67,ME-14-08-17474-17,"הקרבה למשפחות הנאשמים בעייתית, ומלווה באלימות מצידם.",	א. נאשם 1 נעדר עבר פלילי.
68,ME-14-08-17474-17,עורכת התסקיר ציינה כי המתלונן ומשפחתו יזדקקו למשאבי זמן וכסף רבים על מנת לעמוד בכל הטיפולים להם הוא זקוק כיום ובעתיד.,	א. נאשם 1 נעדר עבר פלילי.
69,ME-14-08-17474-17,"משפחת המתלונן רואה בענישת הנאשמים נדבך משמעותי לשיקומו של המתלונן והמערכת המשפחתית כולה, וההכרה בפגיעה הקשה שחווה המתלונן תביא לתחושת פיוס והחזרת האמון  במערכת החוק, המצליחה להשליט גם סדר מחודש וגבולות.",	א. נאשם 1 נעדר עבר פלילי.
70,ME-14-08-17474-17,ראיות לעונש מטעם ההגנה,	א. נאשם 1 נעדר עבר פלילי.
71,ME-14-08-17474-17,"מר עלי מחמוד ח'ליל (להלן: עלי), בן דודם של הנאשמים, חבר מועצה בבענה משך שתי קדנציות, העיד כי הנאשמים הם בעלי שם טוב בכפר, אנשי משפחה ועבודה, ואינם עבריינים.",	א. נאשם 1 נעדר עבר פלילי.
72,ME-14-08-17474-17,"הוא ציין כי הוא מתנגד להחזקת נשק, ועובד עם המשטרה על מנת למגר את התופעה.",	א. נאשם 1 נעדר עבר פלילי.
73,ME-14-08-17474-17,"לדבריו, ניסה לעשות סולחה בין משפחת הנאשמים למשפחת המתלונן, אך זו לא צלחה.",	א. נאשם 1 נעדר עבר פלילי.
74,ME-14-08-17474-17,"המאשימה עתרה להטיל על הנאשמים עונשי מאסר בפועל בתוך מתחמי הענישה המוצעים על ידה, כפי שיפורט להלן, מאסר על תנאי, פיצוי משמעותי למתלונן וקנס.",	א. נאשם 1 נעדר עבר פלילי.
75,ME-14-08-17474-17,"בפתח טיעוניה ציינה ב""כ המאשימה כי משפחת המתלונן ביקשה שלא להגיע לדיון הקבוע לטיעון לעונש, כדי להמנע מלעמוד שוב מול הנאשמים, וביקשה להסתמך על תסקיר נפגע עבירה שהוגש בעניינו, ועל הדברים שנאמרו לגבי מצבו של המתלונן במעמד ההוכחות.",	א. נאשם 1 נעדר עבר פלילי.
76,ME-14-08-17474-17,"בסקרה את עובדות כתב האישום המתוקן, טענה המאשימה כי על אף שמדובר בעבירה אשר לא תוכננה מראש, ולא קדם לביצועה סכסוך כלשהו, התקיימה התנהלות פגומה ופזיזה של שני נאשמים אשר פגעו במתלונן פגיעה הרסנית ושינו את חייו ללא הכר.",	א. נאשם 1 נעדר עבר פלילי.
77,ME-14-08-17474-17,"הנאשמים, כל אחד בחלקו, סיכנו ביודעין את עצמם ואת הסובבים אותם, מבלי שהסיכון הרתיע אותם או מנע מהם מלהשתמש בנשק.",	א. נאשם 1 נעדר עבר פלילי.
78,ME-14-08-17474-17,"לטענתה, יש ליחס חומרה יתירה לאופן השימוש בנשק, משאין מדובר בירי בהיסח הדעת או בפליטת כדור.",	א. נאשם 1 נעדר עבר פלילי.
79,ME-14-08-17474-17,"הנאשמים ירו מספר פעמים, בזה אחר זה, ברחבת בנין צרה וצפופה, הצמודה לבנין השכנים, כאשר מסביבם נכחו אותה עת קטינים רבים.",	א. נאשם 1 נעדר עבר פלילי.
80,ME-14-08-17474-17,"בהדגישה את הסכנות הגלומות בעבירות בנשק, טענה המאשימה כי נסיבות האירוע מלמדות כי אין מדובר בנאשמים נורמטיביים שומרי חוק אשר מעדו לראשונה.",	א. נאשם 1 נעדר עבר פלילי.
81,ME-14-08-17474-17,"עצם השגת הנשק והחזקתו, לא כל שכן השימוש בו לצרכי ראווה במהלך חגיגות החג, מעידים על אורח חיים בעייתי, עברייני שיש בו כדי להקים חשש להישנות עבירות נוספות תוך שימוש בנשק.",	א. נאשם 1 נעדר עבר פלילי.
82,ME-14-08-17474-17,"בנסיבות העניין, כאשר מדובר בשימוש פזיז בנשק במהלך חגיגה, שהוביל לתוצאות כה הרסניות, על בית המשפט להעביר מסר חד משמעי של אפס סלחנות ואפס סבלנות למעשים כגון דא.",	א. נאשם 1 נעדר עבר פלילי.
83,ME-14-08-17474-17,"על הנאשמים ושכמותם, וכן אחרים החולקים אותם הערכים, להפנים כי נשק הוא נשק, אינו משחק, אינו קישוט ואין לעשות בו שימוש לצורך מפגן ראווה.",	א. נאשם 1 נעדר עבר פלילי.
84,ME-14-08-17474-17,"מדובר בכלי קטלני שיש בכוחו לפגוע ולהמית אדם, גם אם כוונת השימוש בו היתה לכאורה תמימה.",	א. נאשם 1 נעדר עבר פלילי.
85,ME-14-08-17474-17,"לפיכך, משיקולי הרתעה יש לשלוח את הנאשמים למאסר ממושך מאחורי סורג ובריח.",	א. נאשם 1 נעדר עבר פלילי.
86,ME-14-08-17474-17,"לטענת המאשימה, חיזוק למסקנה זו ניתן למצוא גם במעשיהם של הנאשמים לאחר האירוע.",	א. נאשם 1 נעדר עבר פלילי.
87,ME-14-08-17474-17,"מששמעו כי המתלונן נפגע בעקבות הירי, הם לא בדקו את מצבו או ניסו לסייע לו או למשפחתו, אלא עזבו במהרה את המתחם, נכנסו לרכביהם ונמלטו מהמקום.",	א. נאשם 1 נעדר עבר פלילי.
88,ME-14-08-17474-17,"התנהגות זו, הגם שאינה מיוחסת להם כעבירה, מחזקת את המסקנה בדבר אופיים הבעייתי, כמו גם בדבר המסוכנות הנשקפת מפניהם, כאשר יש לזכור שבמהלך שמיעת הראיות טענו הנאשמים כי כלל לא נכחו בזירה בשעת האירוע.",	א. נאשם 1 נעדר עבר פלילי.
89,ME-14-08-17474-17,"חומרה נוספת יש ליחס לעובדה שהנאשמים השתמשו בנשק אותו החזיקו בניגוד לחוק עוד טרם האירוע, למטרה שאינה ברורה, וכלי נשק זה לא אותר במסגרת חקירת המשטרה את התיק ועד היום ולמעשה לא ידוע היכן הוא ולאיזה ידיים עבר.",	א. נאשם 1 נעדר עבר פלילי.
90,ME-14-08-17474-17,"לרוע מזלו של המתלונן, התממש הסיכון העצום בירי בעצם הפגיעה שספג מיריות שירה הנאשם 1; רק בדרך נס נותר המתלונן בחיים, שכן די היה בתזוזה קלה של הכדור כדי להביא למותו.",	א. נאשם 1 נעדר עבר פלילי.
91,ME-14-08-17474-17,"ב""כ המאשימה ביקשה ליתן משקל משמעותי בגזירת עונשיהם של הנאשמים לנזקים הקשים שנגרמו למתלונן, כפי שפורטו לעיל, וכן במוצגים שהוגשו לבית המשפט, לרבות הסיכומים הרפואיים מבית החולים ואחרים.",	א. נאשם 1 נעדר עבר פלילי.
92,ME-14-08-17474-17,"היא חזרה ועמדה על משמעות החבלות שנגרמו למתלונן והשפעתם על חייו, כעולה גם מתסקיר נפגע העבירה.",	א. נאשם 1 נעדר עבר פלילי.
93,ME-14-08-17474-17,"עסקינן בילד בריא בן 13 וחצי במועד האירוע, שכל חייו היו לפניו, ואשר הפך נכה, חבול, מצולק ופגוע קשה הן ברמה הפזית והן ברמה הנפשית.",	א. נאשם 1 נעדר עבר פלילי.
94,ME-14-08-17474-17,"כן הדגישה את חשיבות הענישה למתלונן ולבני משפחתו, כמפורט בין השאר בתסקיר הנפגע.",	א. נאשם 1 נעדר עבר פלילי.
95,ME-14-08-17474-17,"לענין מתחם הענישה, ב""כ המאשימה ביקשה להעמידו בגין שלושת העבירות בהן הורשע נאשם 1 - חבלה בנסיבות מחמירות, החזקה נשק וירי באזור מגורים - על טווח שבין 4 ל- 6 שנות מאסר בפועל.",	א. נאשם 1 נעדר עבר פלילי.
96,ME-14-08-17474-17,"אשר לנאשם 2  - בגין שלוש העבירות שביצע - פזיזות ורשלנות בנשק, החזקת נשק וירי באזור מגורים- ביקשה לקבוע כי המתחם עומד על טווח שבין 2 ל- 4 שנות מאסר בפועל.",	א. נאשם 1 נעדר עבר פלילי.
97,ME-14-08-17474-17,"בנסיבות העניין, הנזקים הקשים ונסיבות ביצוע העבירה מצדיקים להעדיף את האינטרס הציבורי על פני נסיבותיהם האישיות של כל אחד מהנאשמים, ומסקנה זו מתחזקת גם באמור בתסקירי שירות המבחן שניתנו בעניינם.",	א. נאשם 1 נעדר עבר פלילי.
98,ME-14-08-17474-17,"לדידה, החומרה היתירה של העבירות, הנזקים הקשים שגרמו למתלונן, והעדר אינדיקציה או סיכוי לשיקומם של הנאשמים בטווח הקרוב, מחייבים ענישה ראויה במסגרת מתחמי הענישה הנטענים לעיל.",	א. נאשם 1 נעדר עבר פלילי.
99,ME-14-08-17474-17,"לתמיכה בעמדתה הפנתה ב""כ המאשימה לפסיקה בעבירות דומות, בציינה כי הגם שהענישה המוצעת בכמה מפסקי הדין הינה נמוכה מהמתחם המוצע על ידי המאשימה, נסיבות התיק שבפנינו חמורות יותר ומצדיקות רף ענישה גבוה יותר.",	א. נאשם 1 נעדר עבר פלילי.
100,ME-14-08-17474-17,"לפיכך, עתרה ב""כ המאשימה להחמיר בעונשם של הנאשמים כמפורט לעיל.",	א. נאשם 1 נעדר עבר פלילי.
101,ME-14-08-17474-17,"הסנגור עתר שלא למצות את הדין עם הנאשמים, ולהטיל עליהם ענישה מתונה אשר תשאיר להם פתח להשתקם.",	א. נאשם 1 נעדר עבר פלילי.
102,ME-14-08-17474-17,"הסנגור ציין כי הנאשמים נעצרו ביחד ביום 28/7/14 ושוחררו ביחד ביום 27/10/14 למעצר בית מלא מחוץ לביתם, עם איזוק אלקטרוני.",	א. נאשם 1 נעדר עבר פלילי.
103,ME-14-08-17474-17,ביום 19/2/15 הוסר האיזוק האלקטרוני והותר להם לצאת לעבודה בכל ימות השבוע.,	א. נאשם 1 נעדר עבר פלילי.
104,ME-14-08-17474-17,"בזמנו, נאשם 1 התגורר בסח'נין ונאשם 2 בכאוכב.",	א. נאשם 1 נעדר עבר פלילי.
105,ME-14-08-17474-17,ב-19/2/15 הותר לנאשם 2 לעבור ולהתגורר בבית הורי אשתו במג'ד אל כרום.,	א. נאשם 1 נעדר עבר פלילי.
106,ME-14-08-17474-17,"ביום 29/7/15 בוטל הפיקוח האנושי, ונקבע שהנאשמים ישהו במעצר בית לילי, ונותר על כנו האיסור להיכנס לכפרם, בענה.",	א. נאשם 1 נעדר עבר פלילי.
107,ME-14-08-17474-17,ביום 31/3/16 בוטל מעצר הבית החלקי ונותר על כנו האיסור להיכנס לבענה.,	א. נאשם 1 נעדר עבר פלילי.
108,ME-14-08-17474-17,"ביום 23/5/16 הותר להם להיכנס לתחומי הכפר בענה, אבל לא לביתם, ונאסר עליהם להתקרב לטווח של פחות מ-150 מטרים מבית המתלונן.",	א. נאשם 1 נעדר עבר פלילי.
109,ME-14-08-17474-17,"כיום הם נמצאים בבענה, אבל לא בביתם.",	א. נאשם 1 נעדר עבר פלילי.
110,ME-14-08-17474-17,הסנגור ביקש לזקוף לזכותם של הנאשמים את הודייתם בעובדות כתב האישום המתוקן.,	א. נאשם 1 נעדר עבר פלילי.
111,ME-14-08-17474-17,"אמנם בתחילה כפרו במיוחס להם ונשמעו ראיות, אך יש לזכור כי שמיעת הראיות תרמה להגעה להסדר ולתיקונים לכתב האישום.",	א. נאשם 1 נעדר עבר פלילי.
112,ME-14-08-17474-17,"כן הדגיש כי אין חולק שלא הייתה לנאשמים כוונה לפגוע במתלונן, וכי לגבי נאשם 2, התבסס הסדר הטיעון על קיומם של קשיים ראייתיים, כעולה גם  מההערות של בית המשפט.",	א. נאשם 1 נעדר עבר פלילי.
113,ME-14-08-17474-17,כן ביקש לזקוף לזכותו של נאשם 1 את עברו הנקי.,	א. נאשם 1 נעדר עבר פלילי.
114,ME-14-08-17474-17,"אשר לנאשם 2, בעברו שתי הרשעות, כמפורט לעיל, אך מדובר בעבירות שבוצעו בתאריכים 26/1/98 ו-24/9/95, היינו לפני כ-19 ו-22 שנים.",	א. נאשם 1 נעדר עבר פלילי.
115,ME-14-08-17474-17,"לטענתו, החזקת הנשק במקרה דנן על ידי נאשם 1 נמצאת ברף הנמוך של החומרה, והיא נמוכה אף יותר מבחינת נאשם 2, אשר לא הביא את האקדח, החזיק בו לאחר שזה נמסר אליו לזמן קצר מאוד, וגם הוא עשה בו שימוש לצורך השעשוע.",	א. נאשם 1 נעדר עבר פלילי.
116,ME-14-08-17474-17,"כן ביקש הסנגור ליתן משקל לנסיבותיהם האישיות של שני הנאשמים, אחים, אנשים נורמטיביים, בעלי משפחות, אנשי עבודה מאז צעירותם.",	א. נאשם 1 נעדר עבר פלילי.
117,ME-14-08-17474-17,"לגבי שניהם ציין כי שירות המבחן  התרשם שהתנהגותם אינה נובעת מדפוסים אנטי-סוציאליים, וההליך המשפטי, המעצר וההרחקה, חידדו עבורם את הגבולות.",	א. נאשם 1 נעדר עבר פלילי.
118,ME-14-08-17474-17,"הסנגור הדגיש את נסיבותיו האישיות של נאשם 1, כמפורט בתסקיר, בן 45, אב לשישה ילדים, נשוי בשנית.",	א. נאשם 1 נעדר עבר פלילי.
119,ME-14-08-17474-17,"בנו הבכור בן ה- 24 התנדב לשירות קרבי משמעותי לאחר שסיים לימודיו במכללה, וזאת בתמיכתו הרבה של נאשם 1, למרות התנגדות לא פשוטה הקיימת במקום בו הם גרים ובמגזר הערבי בכלל.",	א. נאשם 1 נעדר עבר פלילי.
120,ME-14-08-17474-17,"הוא עדיין בצבא, ומשרת בשטחים.",	א. נאשם 1 נעדר עבר פלילי.
121,ME-14-08-17474-17,"בנו השני של נאשם 1 סיים לימודים וכרגע עובד, ובנו הקטן בן שמונה שנים.",	א. נאשם 1 נעדר עבר פלילי.
122,ME-14-08-17474-17,"הסנגור הפנה לתסקיר, שם נאמר כי נאשם 1 ביטא צער וחרטה על מעשיו, ואמר דברים ברורים שיש בהם קבלת אחריות.",	א. נאשם 1 נעדר עבר פלילי.
123,ME-14-08-17474-17,כך גם הדגיש כי בתסקיר נכתב בצורה ברורה שקיימת רמת סיכון נמוכה להישנות עבירות דומות מצדו.,	א. נאשם 1 נעדר עבר פלילי.
124,ME-14-08-17474-17,"אמנם שירות המבחן נמנע מהמלצה טיפולית או שיקומית אשר תביא להפחתת הסיכון להתנהגות עוברת חוק, אך יש לזכור כי לא ניתן לאיין מסוכנות לאפס, לגבי כל אדם.",	א. נאשם 1 נעדר עבר פלילי.
125,ME-14-08-17474-17,"לפיכך, טען כי במכלול הדברים התסקיר הוא חיובי ומתאר את נאשם 1 באופן טוב, כאדם נורמטיבי, וכמי שהגבולות אצלו התחדדו אצלו בעקבות המקרה הנדון.",	א. נאשם 1 נעדר עבר פלילי.
126,ME-14-08-17474-17,"הסנגור הסכים כי עצם החזקת הנשק על ידי נאשם 1 הינה ""מעשה גרוע"" בפני עצמו, מעשה ראשוני לא טוב, לא חוקי.",	א. נאשם 1 נעדר עבר פלילי.
127,ME-14-08-17474-17,"לדבריו, ההחזקה נובעת מטיפשות גדולה חברתית, אישית וגברית, אשר אינה צריכה לקרות.",	א. נאשם 1 נעדר עבר פלילי.
128,ME-14-08-17474-17,"המעצר, ההליך המשפטי והשפעתו על הנאשמים ומשפחותיהם, המחיש עבורם כי יש מחיר ל""שטות העבריינית"" שביצעו וחידד עבורם את גבולות המותר והאסור.",	א. נאשם 1 נעדר עבר פלילי.
129,ME-14-08-17474-17,"הסנגור פירט גם את נסיבותיו האישיות של נאשם 2, כמפורט בתסקיר, בן 43, נשוי, אב לארבעה ילדים, בעל תעודת בגרות, יצא ללימודים ועזב אותם לאור מצב כלכלי לא טוב.",	א. נאשם 1 נעדר עבר פלילי.
130,ME-14-08-17474-17,"הנאשם מקבל אחריות מלאה על מעשיו, מביע אכזבה וצער על התנהגותו.",	א. נאשם 1 נעדר עבר פלילי.
131,ME-14-08-17474-17,"גם לגביו ציין כי רמת הסיכון להישנות עבירות דומות נמוכה, וגם בעניינו התסקיר חיובי אף שאין המלצה טיפולית.",	א. נאשם 1 נעדר עבר פלילי.
132,ME-14-08-17474-17,"בסך הכל, מדובר באדם טוב שמעד, ואין ספק שהמעידה שלו היא קלה הרבה יותר מהמעידה של נאשם 1.",	א. נאשם 1 נעדר עבר פלילי.
133,ME-14-08-17474-17,"אמנם נאשם 2  החזיק אף הוא בנשק, אבל ההחזקה היתה לזמן קצר, הוא לא היה המקור של הנשק והוא גם לא מי שגרם לחבלות.",	א. נאשם 1 נעדר עבר פלילי.
134,ME-14-08-17474-17,"לטענת הסנגור האירוע בכללותו הוא אירוע שלא נמצא ברף חומרה גבוה, ולמעשה מה ששם אותו במקום גבוה יותר ממקרים אחרים הוא עצם הפגיעה הקשה במתלונן.",	א. נאשם 1 נעדר עבר פלילי.
135,ME-14-08-17474-17,אין ספק כאמור כי הפגיעה לא הייתה מכוונת והיא נבעה יותר מרשלנות בשימוש בנשק שהוחזק כאמור ללא רישיון.,	א. נאשם 1 נעדר עבר פלילי.
136,ME-14-08-17474-17,"נוכח קרבת המשפחה בין המתלונן והנאשמים, היחסים ביניהם והאירוע הנדון, נעשו ניסיונות רבים להגיע לסולחה.",	א. נאשם 1 נעדר עבר פלילי.
137,ME-14-08-17474-17,"הצד השני לא הסכים בכלל לדבר, ולכן בסופו של דבר אין הסכם סולחה.",	א. נאשם 1 נעדר עבר פלילי.
138,ME-14-08-17474-17,"הסנגור התנגד למתחם הענישה המבוקש על ידי המאשימה, בהתחשב בעמדת הפסיקה, ובנתונים הכלליים של הנאשמים, שהם חיוביים מאוד לשיטתו.",	א. נאשם 1 נעדר עבר פלילי.
139,ME-14-08-17474-17,"לטענתו, המתחם שהמאשימה טוענת לו נכון לפגיעות מכוונות, ולענין זה הפנה לפסיקה במקרים דומים התומכת בעמדתו.",	א. נאשם 1 נעדר עבר פלילי.
140,ME-14-08-17474-17,"לפיכך, בעניינו של נאשם 1  עתר הסנגור לקבוע מתחם ענישה הנע בין 6 חודשי עבודות שירות ל-18 חודשי מאסר בפועל, ובעניינו של נאשם 2, שמעשהו כאמור קל הרבה יותר, עתר למתחם הנע בין מאסר על תנאי ושל""צ, למספר חודשי מאסר, אשר לטענתו צריך להיות חד ספרתי.",	א. נאשם 1 נעדר עבר פלילי.
141,ME-14-08-17474-17,"כן טען כי בקביעת מתחמי ענישה כאמור, ניתן יהיה אף שלא לנכות את תקופת המעצר של הנאשמים ולקחתה בחשבון כחלק מהעונש.",	א. נאשם 1 נעדר עבר פלילי.
142,ME-14-08-17474-17,"לטענתו, לגבי נאשם 1, שלושת חודשי המעצר בהם שהה הם עונש נכבד מאוד, אולם ככל שיוטל עליו מאסר בפועל, יבקש לנכות תקופה זו תנוכה ממאסרו.",	א. נאשם 1 נעדר עבר פלילי.
143,ME-14-08-17474-17,"אשר לנאשם 2, אם יוטלו עליו עבודות שירות ברף המקסימלי של 6 חודשים, ולא ינוכו שלושת החודשים בהם שהה מאחורי סורג ובריח, המשמעות היא ענישה של תשעה חודשי מאסר; זאת בנוסף להטלת מאסר על תנאי, שהוא עונש מתבקש, ופיצוי, כאשר ברור כי הפיצוי שאמור להיות מוטל על נאשם 1 צריך להיות גבוה מזה שיוטל על נאשם 2.",	א. נאשם 1 נעדר עבר פלילי.
144,ME-14-08-17474-17,"אשר לתסקיר נפגע העבירה, טען הסנגור כי יש להתייחס לעובדות שנקבעו בו בלבד, ולא אמירות או מחשבות אחרות שאין להן בסיס.",	א. נאשם 1 נעדר עבר פלילי.
145,ME-14-08-17474-17,"נאשם 1: ""אני מצטער על מה שקרה, מצטער מאוד, לא סתם.",	א. נאשם 1 נעדר עבר פלילי.
146,ME-14-08-17474-17,אני לא אשכח את זה כל החיים.,	א. נאשם 1 נעדר עבר פלילי.
147,ME-14-08-17474-17,"אני לא שוכח את זה לכל החיים, את מה שעשיתי.",	א. נאשם 1 נעדר עבר פלילי.
148,ME-14-08-17474-17,אני מצטער.,	א. נאשם 1 נעדר עבר פלילי.
149,ME-14-08-17474-17,יש לי ילדים ואני מצטער על הדבר הזה מאוד.,	א. נאשם 1 נעדר עבר פלילי.
150,ME-14-08-17474-17,"אני בן אדם לא רע, יש לי ילדים, לאח שלי יש ילדים, ואני מצטער מאוד, מאוד, מאוד, לא קצת.",	א. נאשם 1 נעדר עבר פלילי.
151,ME-14-08-17474-17,"אני לא אשכח את זה לכל החיים"" (עמ' 403 לפרוט', ש' 11-14).",	א. נאשם 1 נעדר עבר פלילי.
152,ME-14-08-17474-17,"נאשם 2: ""קודם כל, אני מצטער בשם המשפחה, הם לא אחראיים על זה.",	א. נאשם 1 נעדר עבר פלילי.
153,ME-14-08-17474-17,"קודם כל, אני מאחל לילד הזה שיחלים, כי זו הסיבה שלנו, אם אח שלי לא היה פוגע אולי הירי שלי היה פוגע.",	א. נאשם 1 נעדר עבר פלילי.
154,ME-14-08-17474-17,זה מעשה טיפשי.,	א. נאשם 1 נעדר עבר פלילי.
155,ME-14-08-17474-17,"חשבתי שיש לי פעם אחריות, האמת, לא.",	א. נאשם 1 נעדר עבר פלילי.
156,ME-14-08-17474-17,"זו רשלנות, הוא אבא לילדים והוא לא צריך לעשות את זה.",	א. נאשם 1 נעדר עבר פלילי.
157,ME-14-08-17474-17,"אני מצטער מאוד שגם פגעתי בילדים שלי, במשפחה, באישה, שהיא באמת סובלת.",	א. נאשם 1 נעדר עבר פלילי.
158,ME-14-08-17474-17,"(עמ' 403, ש' 16-21).",	א. נאשם 1 נעדר עבר פלילי.
159,ME-14-08-17474-17,"המשתנים לבחינת מתחם העונש ההולם (להלן: המתחם), הם חומרת העבירות, הערכים החברתיים שנפגעו מביצוען ומידת הפגיעה בהם, מדיניות הענישה הנהוגה, ונסיבות הקשורות בביצוע העבירה, המפורטות בסעיף 40ט לחוק העונשין (סעיף 40ג(א) לחוק העונשין).",דיון
160,ME-14-08-17474-17,"לצורך קביעת המתחם, כן ניתן לשקול נסיבות נוספות הקשורות בביצוע העבירה - המעשה - ונסיבות נוספות שאינן קשורות בביצוע העבירה לשם גזירת העונש המתאים לנאשם הספציפי – העושה.",דיון
161,ME-14-08-17474-17,"(סעיף 40 ג(ב), 40יא ו- 40יב לחוק העונשין).",דיון
162,ME-14-08-17474-17,א.,חומרת העבירות והערכים החברתיים שנפגעו בעטיה
163,ME-14-08-17474-17,"אין צורך להכביר מילים אודות חומרת מעשיהם של הנאשמים, אשר החזיקו נשק בצוותא, וירו באמצעותו באוויר כדורים כלפי מעלה בזה אחר זה, במהלך מסיבת חג שערכו במתחם ביתם, בנוכחות בני משפחה, שכנים  וקטינים רבים.",חומרת העבירות והערכים החברתיים שנפגעו בעטיה
164,ME-14-08-17474-17,"האקדח של נאשם 1 הוחזק ללא רישיון ושלא כדין, והנאשמים העבירו אותו מאחד לשני, כאשר בכל פעם ירו באקדח כלפי מעלה כשהם מעודדים ותומכים זה בזה בביצוע הירי, חרף נוכחות האורחים מסביבם, בדרך נמהרת שיש בה כדי לסכן חיי אדם או לגרום לחבלה.",חומרת העבירות והערכים החברתיים שנפגעו בעטיה
165,ME-14-08-17474-17,מדובר באירוע שהתקיים במתחם צר בין בניינים מאוכלסים.,חומרת העבירות והערכים החברתיים שנפגעו בעטיה
166,ME-14-08-17474-17,"לשמע קולות הירי שביצעו הנאשמים, ניגשו המתלונן, בן כ- 13 אותה עת, ובת דודתו -  אשר לא ירדו למסיבה, אלא נותרו בבית -  לאחד מחלונות בית השכן המשקיפים אל המתחם והתבוננו מטה.",חומרת העבירות והערכים החברתיים שנפגעו בעטיה
167,ME-14-08-17474-17,"בו בזמן, הנאשמים המשיכו לירות כלפי מעלה, ואחד הכדורים שירה נאשם 1 פגע בראשו של המתלונן באזור המצח, וגרם לו לנכות קשה, כמפורט לעיל בהרחבה.",חומרת העבירות והערכים החברתיים שנפגעו בעטיה
168,ME-14-08-17474-17,"לא זאת בלבד שהנאשמים לא מצאו לנכון להגיש עזרה למתלונן ולבני משפחתו, אלא עת שמעו כי נפגע המתלונן בעקבות הירי, עזבו במהרה את המתחם, נכנסו לרכביהם ונמלטו מהמקום.",חומרת העבירות והערכים החברתיים שנפגעו בעטיה
169,ME-14-08-17474-17,"המתלונן אושפז, נותח פעמים רבות, וכתוצאה מנכותו הקשה שונו חייו ללא הכר.",חומרת העבירות והערכים החברתיים שנפגעו בעטיה
170,ME-14-08-17474-17,"אין חולק כי החזקה בנשק ללא רשות על פי דין, והשימוש בו - גם כאקט של שמחה, לצורך מפגן ראווה במהלך מסיבת חג - היא תופעה אסורה ופסולה, המסכנת את שלום הציבור ובטחונו, סיכון אשר כאמור התממש בענייננו, עת נפגע המתלונן מכדור בראשו, ורק בנס לא הסתיים האירוע בקיפוח מלא של חייו.",חומרת העבירות והערכים החברתיים שנפגעו בעטיה
171,ME-14-08-17474-17,"יש ממש בעמדת ב""כ המאשימה כי על בית המשפט להעביר מסר חד משמעי ומרתיע לנאשמים דידן, לשכניהם, לבני כפרם ולכלל הציבור, כי לא ינהג בסבלנות ובסלחנות כלפי ירי המבוצע כאקט של שמחה, ואין לעשות בו שימוש כמפגן ראווה, במהלך חגים, חתונות וחגיגות למיניהן.",חומרת העבירות והערכים החברתיים שנפגעו בעטיה
172,ME-14-08-17474-17,"לא נעלם מעיני כי השימוש בנשק לא נעשה במטרה לפגוע ולגרום נזק לאיש, וכי הפגיעה במתלונן בוצעה ללא תכנון מוקדם ואגב הירי באוויר על ידי הנאשם 1.",חומרת העבירות והערכים החברתיים שנפגעו בעטיה
173,ME-14-08-17474-17,"דא עקא שבהתנהלותם יצרו הנאשמים סיכון ממשי והרסני לחיי אדם, עת ירו מספר רב של כדורים בזה אחר זה, ברחבת בנין צרה וצפופה, הצמודה לבית השכנים, בסכנם ביודעין את הסובבים אותם, וסיכון זה לא הרתיעם כלל.",חומרת העבירות והערכים החברתיים שנפגעו בעטיה
174,ME-14-08-17474-17,"יתר על כן, הנאשמים היו מודעים לכך כי עצם ההחזקה בנשק ללא רשות על פי דין מהווה עבירה בפני עצמה, ולענין זה מסר הנאשם 1 בפני קצינת המבחן כי רכש את הנשק, ללא מחשבה מעמיקה, והחזיק בו בידיעה כי המעשה הינו בלתי חוקי.",חומרת העבירות והערכים החברתיים שנפגעו בעטיה
175,ME-14-08-17474-17,"כאמור, האקדח בו בוצעו העבירות לא אותר עד היום, ואין לדעת לאיזה ידיים הגיע.",חומרת העבירות והערכים החברתיים שנפגעו בעטיה
176,ME-14-08-17474-17,"החוק והפסיקה יחסו לעבירות הנשק חומרה מיוחדת, נוכח ההשלכות הרות האסון ופוטנציאל הסיכון הרב הגלום בהן.",חומרת העבירות והערכים החברתיים שנפגעו בעטיה
177,ME-14-08-17474-17,"נפסק כי זמינותו של נשק חם ורב עוצמה בעל פוטנציאל להסלמה בעבירות אלימות מסוגים שונים, מחייבת מתן ביטוי עונשי הולם והחמרה ברמת הענישה.",חומרת העבירות והערכים החברתיים שנפגעו בעטיה
178,ME-14-08-17474-17,"לגבי החומרה בביצוען של עבירות נשק, נפסק:",חומרת העבירות והערכים החברתיים שנפגעו בעטיה
179,ME-14-08-17474-17,"חומרה יתירה יש ליחס לכך שהשימוש בנשק נעשה בלב של אזור מגורים, בשכונת מגורים צפופה, תוך שנאשמים מעבירים ביניהם את הנשק ויורים כדורים באוויר, והביטוי לסיכון ההרסני הגלום במעשה זה התבטא בפגיעה הקשה ביותר שנגרמה למתלונן, אשר כל חטאו היה בכך שצפה במתרחש מחלון בית דודו.",חומרת העבירות והערכים החברתיים שנפגעו בעטיה
180,ME-14-08-17474-17,"הערכים החברתיים שנפגעו כתוצאה ממעשיהם של הנאשמים הם שלומם, ביטחונם, בריאותם, שלמות גופם, קדושת החיים, וערך הביטחון במרחב האישי של המתלונן, וכן של השוהים במתחם בית הנאשמים בעת המסיבה וסביבתו, לרבות הדיירים המתגוררים בצמידות ובסמיכות לביתם.",חומרת העבירות והערכים החברתיים שנפגעו בעטיה
181,ME-14-08-17474-17,לא בכדי העניק המחוקק לערכים אלה מעמד מיוחד בחוק יסוד כבוד האדם וחירותו.,חומרת העבירות והערכים החברתיים שנפגעו בעטיה
182,ME-14-08-17474-17,"כאמור, רק למזלם הטוב של הנאשמים והמתלונן לא הסתיים האירוע בקיפוח חיו של המתלונן, משדי היה בתזוזה קלה של הכדור - אשר פגע כאמור בראשו באזור המצח - כדי להביא למותו.",חומרת העבירות והערכים החברתיים שנפגעו בעטיה
183,ME-14-08-17474-17,"מתסקיר נפגע העבירה עולה כי מעבר לפגיעה הפיזית - תפקודית הקשה ביותר שנגרמה למתלונן - אשר מילד בריא, רגיל, חיוני ונמרץ הפך נכה המשותק בחלק השמאלי של גופו, נעזר בסדים להליכה ולתנועה שבלעדיהם הוא נופל ואינו יכול לזוז, נזקק כיום ויזדקק בעתיד לטיפולים שונים ורבים לשם שיקומו, תלוי בסביבתו בביצוע פעולות יומיומיות בסיסיות, וגם יכולת הדיבור שלו נפגעה - סובל הנאשם מפגיעה נפשית ורגשית קשה ביותר.",חומרת העבירות והערכים החברתיים שנפגעו בעטיה
184,ME-14-08-17474-17,"עורכת התסקיר התרשמה כי האירוע הותיר על הנאשם צלקות נפשיות קשות ומרחיקות לכת, וכי אם לא יעבור טיפול, חלקן יהפכו לבלתי הפיכות.",חומרת העבירות והערכים החברתיים שנפגעו בעטיה
185,ME-14-08-17474-17,"כן עמדה על הפגיעה בבטחונו של המתלונן בסביבתו הקרובה ובבני משפחתו בעקבות האירוע, על הדיכאון בו הוא שרוי, הבא לידי ביטוי בהתנהגות המנעותית, בחוסר בטחון ובמצב רוח ירוד.",חומרת העבירות והערכים החברתיים שנפגעו בעטיה
186,ME-14-08-17474-17,אין צורך להרחיב את הדיבור גם על ההשפעה הקשה של האירוע על בני משפחתו של המתלונן.,חומרת העבירות והערכים החברתיים שנפגעו בעטיה
187,ME-14-08-17474-17,"כעולה מהתסקיר איבדה המשפחה את מקור פרנסתה העיקרי, משנאלצה האם להפסיק לעבוד על מנת לטפל במתלונן, ואחיו הבכור נאלץ להפסיק לימודיו על מנת לעבוד ולסייע בפרנסת המשפחה.",חומרת העבירות והערכים החברתיים שנפגעו בעטיה
188,ME-14-08-17474-17,"בנסיבות העניין נוכח חומרת מעשיהם של הנאשמים, ראויים הם לתגובה עונשית הולמת.",חומרת העבירות והערכים החברתיים שנפגעו בעטיה
189,ME-14-08-17474-17,"באי כח הצדדים הפנו לפסקי דין לתמיכה בעמדתם לענין מתחמי העונש ההולמים בעניינם של הנאשמים, זה בכה וזה בכה.",מתחם הענישה
190,ME-14-08-17474-17,"ב""כ המאשימה אשר עתרה כזכור לקבוע בעניינו של נאשם 1 מתחם ענישה כולל הנע בין ארבע לשש שנות מאסר, ובעניינו של נאשם 2 מתחם עונש הנע בין שנתיים לארבע שנים, הפנתה לפסקי דין  בעבירות של חבלה חמורה בנסיבות מחמירות, מעשי פזיזות ורשלנות ועבירות בנשק, עונשים בטוח שבין 12 ל- 44 חודשי מאסר בפועל.",מתחם הענישה
191,ME-14-08-17474-17,"הסנגור -  אשר עתר כזכור לקבוע בעניינו של נאשם 1  מתחם ענישה הנע בין שישה חודשי עבודות שירות ל-18 חודשי מאסר בפועל, ובעניינו של נאשם 2 מתחם הנע בין מאסר על תנאי ושל""צ, למספר חודשי מאסר בודדים – הפנה לפסקי דין בהם הוטלו עונשים בטווח שבין של""צ, ועבודות שירות ל- 30 חודשי מאסר בפועל, עונש אשר לדידו הינו חמור אף ביחס למעשים שביצע הנאשם 1.",מתחם הענישה
192,ME-14-08-17474-17,"יש קושי להסתמך על המקרים שהציגו הצדדים לצורך קביעת מתחם הענישה בעניינו, משחלק מהמקרים שהובאו חמורים מן המקרה הנדון (כאשר החזקת הנשק והשימוש בו נעשה לשם הפחדה או כתגובה אלימה לסכסוך קודם עם הנאשמים), וחלקם האחר קלים משמעותית הימנו (לרבות במקרים של החזקת נשק שלא כדין בו לא נעשה שימוש בפועל או שהשימוש בו לא גרם לנזק), ונוכח השוני בינם לבין נסיבותיו של המקרה הנדון.",מתחם הענישה
193,ME-14-08-17474-17,"כזכור, הנאשמים הורשעו בביצוע בצוותא של החזקת נשק, שהעונש הקבוע בצידה הוא שבע שנות מאסר, ובירי באזור מגורים, שהעונש הקבוע בצידה הוא שנת מאסר.",מתחם הענישה
194,ME-14-08-17474-17,בנוסף הורשע נאשם 1 בעבירה של חבלה בנסיבות מחמירות שהעונש הקבוע בצידה הוא 14 שנות מאסר ונאשם 2 הורשע במעשה פזיזות ורשלנות שהעונש הקבוע בצדו הוא שלוש שנות מאסר.,מתחם הענישה
195,ME-14-08-17474-17,"אשר לנאשם 1, נוכח חומרת מעשיו, כמפורט לעיל, פוטנציאל הסיכון ההרסני הגלום בביצוע ירי בשכונת מגורים צפופה, התוצאות הקשות של מעשהו למתלונן, אשר נפגע בראשו מכדור שירה באוויר, הערכים החברתיים שנפגעו, מידת הפגיעה בהם,  וכן מדיניות הענישה הנוהגת בעבירות כגון דא, סבורני כי מתחם הענישה בעניינו נע בין 24  ל- 48 חודשי מאסר בפועל.",מתחם הענישה
196,ME-14-08-17474-17,"אשר לנאשם 2, אשר אין חולק כי חלקו בביצוע המעשים קטן מזה של אחיו, אני רואה להעמיד את מתחם הענישה על טווח שבין 12 ל- 30 חודשי מאסר בפועל.",מתחם הענישה
197,ME-14-08-17474-17,נסיבות שאינן קשורות בביצוע העבירה,מתחם הענישה
198,ME-14-08-17474-17,"יש לזכור כי הענישה היא לעולם אינדיבידואלית, ובבואו של בית המשפט לקבוע את העונש הראוי לנאשם בתוך המתחם, יתחשב גם בשיקולים הנוגעים לנסיבותיו האישיות של הנאשם, גילו, עברו, לקיחת אחריות על ידו, חרטתו, שיתוף הפעולה שלו עם רשויות אכיפת החוק, מאמציו לתיקון תוצאות העבירה ולפיצוי על הנזק שנגרם בשלה, חלוף הזמן מעת ביצוע העבירה, וכן השפעת הענישה עליו ועל משפחתו, שיקומו.",מתחם הענישה
199,ME-14-08-17474-17,"לקולא אני רואה להתחשב בהודייתם של הנאשמים בעובדות כתב האישום המתוקן, אם כי זו באה לאחר שהסתיימה שמיעת הראיות בתיק והתיק נקבע לסיכומים, ולא נחסך מהמתלונן ומבני משפחתו המעמד הקשה של חקירה נגדית.",מתחם הענישה
200,ME-14-08-17474-17,"מאידך גיסא, לא ניתן להתעלם מכך שלאחר שמיעת הראיות תוקן כתב האישום (בעיקר לגבי נאשם 2) על פי הנוסח המצוין לעיל.",מתחם הענישה
201,ME-14-08-17474-17,"כן אני רואה לזקוף לזכות הנאשמים את האחריות שנטלו למעשיהם והחרטה שהביעו בגינם, אם כי נאשם 1 נטה למזער אחריותו לאירוע ואת תוצאותיו ונאשם 2 ראה עצמו כקרבן הנגרר לביצוע העבירה אחר אחיו שותפו.",מתחם הענישה
202,ME-14-08-17474-17,"מכל מקום, בסופו של יום הורשעו הנאשמים על יסוד הודייתם במסגרת הסדר הטיעון, ולא חזרו מעמדתם זו.",מתחם הענישה
203,ME-14-08-17474-17,"עוד אני רואה להתחשב בעברו הנקי של הנאשם 1 ובעברו הבלתי מכביד של נאשם 2, ובנסיבותיהם האישיות כפי שפורטו בהרחבה בתסקירי שירות המבחן בעניינם ומפי סנגורם, ואיני רואה צורך לחזור על הדברים.",מתחם הענישה
204,ME-14-08-17474-17,"בקליפת אגוז ייאמר כי עסקינן כאמור בנאשמים נשואים ובעלי משפחות, אשר ניהלו אורח חיים תקין עובר לביצוע העבירות בתיק זה, גילו יציבות במקומות עבודתם, פרנסו את משפחותיהם, וגם לאחר שחרורם ממעצר הם עובדים לפרנסת משפחותיהם.",מתחם הענישה
205,ME-14-08-17474-17,"נאשם 1 לא הסתבך בפלילים עובר לביצוע העבירה, ועברו הפלילי של נאשם 2 הוא בגין עבירות שביצע בשנים 95' ו- 98', כמפורט לעיל, ומאז מזה כ- 20 שנה עד לאירוע לא ביצע עבירות נוספות.",מתחם הענישה
206,ME-14-08-17474-17,"שירות המבחן התרשם כאמור כי ההליך המשפטי והמעצר בו שהו הנאשמים חידד עבורם את גבולות המותר והאסור, ומצא כי קיימת בעניינם מסוכנות נמוכה להישנות עבירות דמות בעתיד.",מתחם הענישה
207,ME-14-08-17474-17,"דא עקא, שהתנהלותם של שני הנאשמים במהלכו של האירוע ולאחריו אינה עולה בקנה אחד עם התמונה הנורמטיבית העולה מהתנהלותם הכללית.",מתחם הענישה
208,ME-14-08-17474-17,"אשר לנאשם 1, יש לזכור כי עסקינן באדם אשר עובר לביצוע העבירות בתיק זה, רכש נשק ותחמושת והחזיק בהם ללא רשות על פי דין, וללא כל הסבר המניח את הדעת, על אף שהיה מודע היטב לעובדה כי מדובר במעשה בלתי חוקי.",מתחם הענישה
209,ME-14-08-17474-17,"בנסיבות הענין, ניסיונו של הנאשם להציג עצמו בפני שירות המבחן כמי שרכש את הנשק ללא מחשבה מעמיקה, אף שלא היה לו רשיון להחזיק בו, הינו מיתמם בלשון המעטה.",מתחם הענישה
210,ME-14-08-17474-17,"נאשם  1 הוא אשר הוציא את הנשק בו החזיק ועשה בו שימוש ראשון תוך שהוא יורה באוויר, ""יריות שמחה"", ומגלה אדישות מוחלטת לסיכון העצום הטמון במעשה מעין זה במתחם מגורים צפוף, בו נכחו בני משפחה, והסתובבו קטינים.",מתחם הענישה
211,ME-14-08-17474-17,"קצינת המבחן התרשמה כאמור כי הנאשם ממוקד בעיקר בנזק ובהשלכות של הענישה הצפויה לו מבחינה אישית ומשפחתית, וציינה כי הנאשם לא ביטא נזקקות טיפולית.",מתחם הענישה
212,ME-14-08-17474-17,"אשר לנאשם 2, אין חולק כי חלקו באירוע קטן מחלקו של נאשם 1, אשר יצר למעשה את הסיכון הראשוני, משהוציא את הנשק ואף העבירו לאחיו.",מתחם הענישה
213,ME-14-08-17474-17,"יחד עם זאת, נאשם 2 ירה אף הוא באוויר, תוך גילוי פזיזות ואדישות כלפי הסיכון ההרסני העלול להיגרם ממעשיו, ובמקום לקחת אחריות מלאה על החלטותיו וביצוען, הוא נקלע לעמדה קורבנית, כמי שנגרר, תוך התמקדות  במחיר העונשי שהוא עשוי לשלם בסופו של ההליך.",מתחם הענישה
214,ME-14-08-17474-17,"בנתונים אלה, לא בכדי נמנע שירות המבחן מהמלצה טיפולית או שיקומית בעניינם של שני הנאשמים.",מתחם הענישה
215,ME-14-08-17474-17,"בנסיבות הענין, יש קושי לקבל את עמדת ההגנה המבקשת להשית ענישה מקלה על הנאשמים, תוך התעלמות מחומרת מעשיהם, הסיכון הרב שיצרו בצוותא, התוצאות הקשות של הפגיעה במתלונן, והתנהגותם לאחריה.",מתחם הענישה
216,ME-14-08-17474-17,"סבורני כי יש להעדיף במקרה הנדון את האינטרס שבהגנה על בטחון הציבור על פני נסיבותיהם האישיות של הנאשמים, הרתעת היחיד והרתעת הרבים, החולקים את תפיסת העולם לפיה מותר וניתן לירות יריות שמחה בעת חגיגות ומסיבות בנוכחות בני אדם או באזור מגורים.",מתחם הענישה
217,ME-14-08-17474-17,"לפיכך, לא מצאתי הצדקה לסטות ממדיניות הענישה המקובלת.",מתחם הענישה
218,ME-14-08-17474-17,"עם זאת, נוכח מכלול השיקולים לקולא שפורטו דלעיל, העובדה כי זהו מאסרם הראשון של הנאשמים, הקושי שיגרם למשפחתם בשל מאסרם, תקופת מעצרם בתיק זה, ולקיחת האחריות על ידם בסופו של יום - לא ימוצה עמם הדין, ועונשם ייגזר ברף הנמוך של המתחם שנקבע.",מתחם הענישה
219,ME-14-08-17474-17,"לאחר ששקלתי את כל השיקולים לחומרה ולקולא, אני גוזרת על הנאשמים עונשים כדלקמן:",מתחם הענישה
220,ME-14-08-17474-17,"26 חודשי מאסר בפועל בניכוי תקופת מעצרו בתיק זה, בין התאריכים 28/7/14-27/10/14.",	נאשם 1 
221,ME-14-08-17474-17,"מאסר על תנאי למשך 15 חודשים, שהנאשם לא ישא בו זולת אם יעבור בתוך שלוש שנים מיום שחרורו עבירה בה הורשע ו/או עבירות בנשק ו/או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",	נאשם 1 
222,ME-14-08-17474-17,"12 חודשי מאסר בפועל בניכוי תקופת מעצרו בתיק זה, בין התאריכים 28/7/14-27/10/14.",נאשם 2 
223,ME-14-08-17474-17,"מאסר על תנאי למשך 12 חודשים, שהנאשם לא ישא בו זולת אם יעבור בתוך שלוש שנים מיום שחרורו עבירה בה הורשע ו/או עבירות בנשק ו/או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",נאשם 2 
224,ME-14-08-17474-17,אני מחייבת את הנאשמים לפצות את המתלונן בגין הסבל והנזקים שנגרמו לו.,נאשם 2 
225,ME-14-08-17474-17,"נאשם 1 יפצה את המתלונן בסכום של 140,000 ₪ אשר ישולם ב-20 תשלומים חודשיים, שווים ורצופים, החל מיום 1/3/17 ובכל אחד לחודש שלאחריו.",נאשם 2 
226,ME-14-08-17474-17,"נאשם 2 יפצה את המתלונן בסכום של 60,000 ₪ אשר ישולם ב-20 תשלומים חודשיים, שווים ורצופים, החל מיום 1/3/17 ובכל אחד לחודש שלאחריו.",נאשם 2 
227,ME-14-08-17474-17,"אם תשלום כלשהו לא ישולם במועדו, תעמוד יתרת התשלומים לפירעון מידי, ותישא הפרשי הצמדה וריבית כחוק מהיום ועד ליום התשלום המלא בפועל.",נאשם 2 
228,ME-14-08-17474-17,"התשלומים יופקדו בבית המשפט, ונאסר על הנאשמים או מי מטעמם לפנות למתלונן או למי מטעמו בקשר לפיצוי שנפסק.",נאשם 2 
229,ME-14-08-17474-17,"מתוך הפיצוי יופקד סכום של 160,000 ₪ בתכנית חיסכון על שם המתלונן, אשר תיפתח בהגיעו לגיל 18, ואילו 40,000 ₪ ישמשו לטיפול במתלונן כיום.",נאשם 2 
230,ME-14-08-17474-17,"מובהר בזה כי אין בפיצוי משום קביעה לענין נזקיו של המתלונן, והסכום שנקבע נועד לפיצוי ראשוני בלבד.",נאשם 2 
231,ME-14-08-17474-17,זכות ערעור בתוך 45 יום מהיום לבית המשפט העליון.,נאשם 2 
232,ME-14-08-17474-17,"54678313ניתן היום,  כ""א טבת תשע""ז, 19 ינואר 2017.",נאשם 2 
