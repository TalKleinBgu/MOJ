,verdict,text,part
0,ME-18-10-12376-279,"מדינת ישראל – באמצעות פמ""מ וע""י עו""ד יעל תרם",כבוד השופטת  דנה מרשק מרום
1,ME-18-10-12376-279,"קנאו היילי (עציר) – הובא וע""י עו""ד יניב דניאל",נגד
2,ME-18-10-12376-279,הנאשם,נגד
3,ME-18-10-12376-279,"חוק העונשין, תשל""ז-1977: סע'  40ג(א), 40ט(א), 144.א., 144(ב), 249, 333, 335, 340א(ב)(1), 380, 40יא'",נגד
4,ME-18-10-12376-279,"הנאשם הורשע לאחר ניהול הוכחות בביצוע עבירות של תקיפה הגורמת חבלה של ממש לפי סעיף 380 לחוק העונשין, התשל""ז – 1977 (להלן: ""חוק העונשין""), נשיאת נשק ותחמושת לפי סעיף 144(ב) רישא+ סיפא לחוק העונשין, ירי מנשק חם באזור מגורים לפי סעיף 340א(ב)(1) לחוק העונשין והטרדת עד לפי סעיף 249 לחוק העונשין.",גזר דין
5,ME-18-10-12376-279,"על-פי האמור בהכרעת הדין ובכתב-האישום, ברקע האירועים הפליליים היכרות מוקדמת בין הנאשם לפלוני  (להלן: ""המתלונן"" או ""פלוני "").",גזר דין
6,ME-18-10-12376-279,"בנוסף, כנגד אחיו של הנאשם, ליאור היילי (להלן: ""ליאור"") הוגש כתב אישום בנובמבר 2016 בגין אירוע אלימות כלפי המתלונן, והמתלונן נרשם כעד תביעה בכתב-אישום זה.",גזר דין
7,ME-18-10-12376-279,"כפי שנקבע בהכרעת הדין, במהלך חודשי הקיץ של שנת 2017, פגש הנאשם את המתלונן בשכונת חפציבה בעיר נתניה [להלן: ""השכונה""] ואיים עליו כי אם אחיו ליאור ייכנס לכלא הוא ייפגע.",גזר דין
8,ME-18-10-12376-279,"ביום 22.9.18, שהה המתלונן בחורשה בשכונה (להלן: ""החורשה"").",גזר דין
9,ME-18-10-12376-279,"בשעה 16:00 לערך, הגיע הנאשם לחורשה, התקרב אל המתלונן שישב על כיסא, והמתלונן אמר לו שלום.",גזר דין
10,ME-18-10-12376-279,המתלונן לא ענה וקם מהכיסא.,גזר דין
11,ME-18-10-12376-279,"אז התקרב אליו הנאשם, חבט בפניו, הפילו לקרקע ובעט בחזהו כאשר הוא על הקרקע.",גזר דין
12,ME-18-10-12376-279,כתוצאה מהחבטות נגרמה למתלונן חבלה בשפתו התחתונה.,גזר דין
13,ME-18-10-12376-279,"מיד בסמוך לכך, הגיע ליאור למקום וניסה לפגוע במתלונן באמצעות סלע.",גזר דין
14,ME-18-10-12376-279,"המתלונן קם מהקרקע וברח לביתו אשר נמצא בבניין מגורים סמוך לחורשה (להלן: ""הבניין"").",גזר דין
15,ME-18-10-12376-279,כעבור מספר דקות הגיע הנאשם רכוב על קטנוע לחניית הבניין כשהוא נושא בידו תת-מקלע מאולתר (שנתפס רק ביום 23.10.18; ראו בפסקה 47 להכרעת הדין).,גזר דין
16,ME-18-10-12376-279,"הנאשם ירד מהקטנוע כשהנשק בידו, התקרב לפתח הבניין וירה ירייה אחת באוויר.",גזר דין
17,ME-18-10-12376-279,"לאחר מכן, חזר אל הקטנוע ועזב את המקום כשהוא נושא עמו את תת המקלע.",גזר דין
18,ME-18-10-12376-279,"ב""כ המאשימה הגישה את גיליון הרישום הפלילי של הנאשם (ע/1) ממנו עולה, כי לחובתו של הנאשם 6 הרשעות ותיק נוסף שהסתיים ללא הרשעה מבית המשפט לנוער, הכוללים ביצוע עבירות רכוש, סמים, נהיגה ללא רישיון ואלימות.",ראיות לעונש
19,ME-18-10-12376-279,"הנאשם נשא מספר מאסרים בפועל, המסתכמים ליותר מ- 7 שנות מאסר.",ראיות לעונש
20,ME-18-10-12376-279,"מאסרו האחרון בפלילים הוא בגין הרשעה מבית משפט השלום בנתניה בשנת 2013, לאחר שהורשע בביצוע עבירות רכוש וסמים, והושת עליו עונש מאסר בפועל בן 50 חודשים שכלל הפעלת מאסר על תנאי וכן פסילת רישיון נהיגה למשך שנה.",ראיות לעונש
21,ME-18-10-12376-279,"על-פי פלט מאסרים (ע/3),  שוחרר ממאסר זה ביום 8.5.17, ועיננו הרואות, כי בסמוך לכך, בקיץ 2017, ביצע את עבירות האיומים כלפי המתלונן על רקע המשפט של אחיו.",ראיות לעונש
22,ME-18-10-12376-279,"גיליון רישום תעבורתי של הנאשם (ע/2) מעלה, כי הורשע בשנת 2018 בבית-משפט  לתעבורה בפתח תקווה בביצוע עבירות של נהיגה בזמן פסילה, נהיגה כשלא הוציא מעולם רישיון נהיגה וזיוף סימן המשמש לזיהוי רכב, והוטל עליו עונש של 6 חודשי מאסר ופסילת רישיון נהיגה למשך 14 חודשים.",ראיות לעונש
23,ME-18-10-12376-279,"הנאשם החל לשאת מאסר זה ביום 28.1.18 ושוחרר ביום 12.7.18, כאשר אירוע האלימות והירי נושא גזר-דין זה התרחשו ביום 22.9.18, כחודשיים לאחר שחרורו ממאסר.",ראיות לעונש
24,ME-18-10-12376-279,"הצהרת נפגע עבירה (ע/4) מיום 11.6.20, ממנה עולה (בחלקים הניתנים לקריאה), כי המתלונן סובל מנזק נפשי מהאירוע, מקשיי שינה, דכאון וקושי בתפקוד היומיומי.",ראיות לעונש
25,ME-18-10-12376-279,"במישור הפיסי, הוא סובל ממיגרנות וכאבי בטן, וכן נגרמו הוצאות כספיות לו ולמשפחתו.",ראיות לעונש
26,ME-18-10-12376-279,"לטענתו, הנאשם גרם לנידוי חברתי שלו בכך שיצר לו תדמית של ""מלשן"" בקרב חבריו ושכניו.",ראיות לעונש
27,ME-18-10-12376-279,"המתלונן צירף מסמך מהמרכז לבריאות הנפש לב השרון מיום 15.6.20, ממנו עולה כי אובחן כסובל מ - PTSD עם פגיעה תפקודית ניכרת, מצב רוח ירוד וסובל מפלאשבקים של תקיפות גופניות קשות וסיוטים, הכל בעקבות תקיפות אלימות חוזרות על-ידי אותם אנשים, וכן קיימת התרשמות מהפרעת אישיות אנטי-סוציאלית.",ראיות לעונש
28,ME-18-10-12376-279,במהלך 2018-2019 עבר חמישה אשפוזים בלב השרון בשל התרשמות ממצב פסיכוטי.,ראיות לעונש
29,ME-18-10-12376-279,"המתלונן מסר לרופאיו, כי בחודשים האחרונים הפחדים, החרדות והקשיים התגברו באופן ניכר, דבר המונע ממנו את האפשרות לקיים שגרת יום הכוללת עבודה או פיתוח עצמאות.",ראיות לעונש
30,ME-18-10-12376-279,"ב""כ המאשימה עתרה לקביעת מתחם עונש כולל שנע בין 2.5 עד 5.5 שנות מאסר בגין כל האירועים המתוארים בכתב האישום, ולגזור את דינו של הנאשם ברף העליון של המתחם או בסמוך אליו, כך שיושת עליו עונש של 5 שנות מאסר, מאסר על תנאי ממושך ופיצוי למתלונן.",טיעוני הצדדים
31,ME-18-10-12376-279,"ב""כ המאשימה ביקשה לשכנע, כי נסיבות התיק חריגות, כאשר המדובר בפרשה שראשיתה בכתב אישום שהוגש נגד האח ליאור ושניים נוספים בגין אירועי אלימות במהלכם נדקר המתלונן.",טיעוני הצדדים
32,ME-18-10-12376-279,"המתלונן הגיש תלונה, העיד בבית-המשפט ובטרם מתן הכרעת הדין, במהלך 2017, כשלושה חודשים לאחר שהנאשם שוחרר ממאסר, בשלוש הזדמנויות שונות, איים על המתלונן באמירות שאם לא יחזור מהתלונה הוא ייפגע.",טיעוני הצדדים
33,ME-18-10-12376-279,טיבן של האמירות ועיתוי השמעתן ממקם אותן ברף חומרה גבוה ומלמד על תעוזה והעדר מורא של הנאשם.,טיעוני הצדדים
34,ME-18-10-12376-279,"אירוע התקיפה התרחש בצהרי יום 22.9.18 הסתיים בחשד לשבר בצלע בלבד מאחר שהמתלונן הצליח להימלט מהמקום (וצויין, כי כנגד ליאור הוגש כתב אישום בבית משפט השלום – ע/6, בהליך נפרד שעודנו מתנהל).",טיעוני הצדדים
35,ME-18-10-12376-279,"חצי שעה לאחר מכן, ירה הנאשם באוויר מתחת לחלון חדרו של המתלונן באמצעות תת- מקלע מאולתר.",טיעוני הצדדים
36,ME-18-10-12376-279,הצטיידות בנשק תוך זמן כה קצר מלמדת על מיהות הנאשם ועל קשריו עם גורמים עברייניים.,טיעוני הצדדים
37,ME-18-10-12376-279,"לטענתה, אין מקום להקל ראש בכך שמדובר ""רק"" בירי באזור מגורים ולא בירי שגרם לפציעה, כאשר ירי בנשק חם בנסיבות המתוארות מהווה אלימות בדרגה גבוהה.",טיעוני הצדדים
38,ME-18-10-12376-279,"נסיבה מחמירה נוספת היא הפחד של המתלונן מהנאשם, ממשפחתו ומחבריו אשר מצא את ביטויו בראיות שהוגשו לרבות במזכרים של השוטרים שפגשו בו.",טיעוני הצדדים
39,ME-18-10-12376-279,"ב""כ המאשימה טענה, כי דקירת המתלונן סמוך לאחר עדותו בבית המשפט בתיק זה על- ידי אח אחר של הנאשם (קנה היילי, כפי שהדברים עדיין מתבררים במסגרת תיק פלילי בבית-משפט זה – ע/5) מלמדת כי חששותיו היו אמיתיים.",טיעוני הצדדים
40,ME-18-10-12376-279,"ב""כ המאשימה הדגישה את הנזקים שנגרמו למתלונן בפן הפיסי, הכלכלי, הנפשי והחברתי והפנתה, בין השאר, למסמכים הרפואיים המעידים על פוסט-טראומה ממנה הוא סובל בעקבות התקיפות האלימות שעבר, ולקושי התפקודי בחיי היומיום.",טיעוני הצדדים
41,ME-18-10-12376-279,"ב""כ המאשימה הבהירה, כי אמנם למתלונן רקע נפשי קודם, אך ההחרפה במצבו היא על רקע האירועים עם האח ליאור והמשכה במעשים הפליליים שביצע הנאשם כלפיו.",טיעוני הצדדים
42,ME-18-10-12376-279,"אשר לנסיבות שאינן קשורות לביצוע העבירות הזכירה, כי הנאשם ניהל הוכחות, לא נטל אחריות על מעשיו ועל כן אינו זכאי להקלה של מי שבחר להודות במעשיו ולחסוך בזמן שיפוטי.",טיעוני הצדדים
43,ME-18-10-12376-279,"ב""כ המאשימה הרחיבה באשר לעברו הפלילי של הנאשם, לעיתוי ביצוע העבירות ולכך שלכאורה הנאשם נדקר על-ידי אח אחר של הנאשם לאחר שהעיד בתיק דנן.",טיעוני הצדדים
44,ME-18-10-12376-279,"לאור נסיבות אלו עתרה לגזור על הנאשם עונש מאסר בפועל המצוי ברף העליון של המתחם או בסמוך לו, והכל כאמור בפתיח פסקה זו.",טיעוני הצדדים
45,ME-18-10-12376-279,"הסניגור תיאר את נסיבותיו האישיות והמשפחתיות של הנאשם וטען, כי הנאשם בן 32, בן למשפחה המונה עשרה ילדים, שעבר ילדות קשה, ועבד מגיל צעיר לפרנסתו.",טיעוני הצדדים
46,ME-18-10-12376-279,"היפנה לדבריו של הנאשם בבית-המשפט לפיהם, בת-זוגו נאלצה להפסיקה את הריונה בעקבות מעצרו, והקשר ביניהם נפסק.",טיעוני הצדדים
47,ME-18-10-12376-279,"מהרישום הפלילי ניתן ללמוד שהנאשם לא הסתבך באלימות בעשור האחרון, ולא ניתן לקבוע שמדובר באדם אלים שתוקף אנשים.",טיעוני הצדדים
48,ME-18-10-12376-279,"בגין התיק דנן, הנאשם שוהה במעצר למעלה מ – 20 חודשים, ואינו זכאי לזכויות הניתנות לאסירים.",טיעוני הצדדים
49,ME-18-10-12376-279,"ב""כ הנאשם עתר לקביעת מתחם עונש הולם אחד, ולהסתפק בימי מעצרו.",טיעוני הצדדים
50,ME-18-10-12376-279,"טען, שאמנם הנאשם לא הודה ולא חסך זמן שיפוטי, אך לפי תיקון 113 לחוק העונשין אין בכך כדי להביא להחמרת עונשו, כשהנאשם ממשיך לטעון לחפותו.",טיעוני הצדדים
51,ME-18-10-12376-279,"ב""כ הנאשם טען, מבלי להקל ראש בחומרת העבירות, כי למתלונן לא נגרם נזק פיסי כתוצאה מהתקיפה, כאשר בתמונות שהוגשו ניתן להבחין במעט דם על שפתיו והחשד לשבר בצלע התברר כלא היה.",טיעוני הצדדים
52,ME-18-10-12376-279,"אשר לעבירות הנשק טען, שמדובר בירייה אחת בודדת שבוצעה בעוד הנאשם מניף את הנשק כלפי מעלה ולא היה ניסיון לפגוע בחלון הבית או בבניין, כשגם המתלונן לא אמר מעולם שהנשק כוון כלפיו.",טיעוני הצדדים
53,ME-18-10-12376-279,"מהעדים שהעידו ולפי המזכרים שהוגשו עולה, שאיש לא שמע את הירי מלבד המתלונן והוריו, כך שתיאור התובעת בדבר הפחדת השכונה אין לו בסיס.",טיעוני הצדדים
54,ME-18-10-12376-279,"בסופו של יום, מדובר בנשיאה והובלה לזמן קצר של מספר דקות מהיער לחניון הבניין, שהיה מרחק של מאות מטרים בודדים.",טיעוני הצדדים
55,ME-18-10-12376-279,"הסניגור טען, כי ההליך החל לפני כשנתיים, כאשר העבירה של הטרדת עד בוצעה לפני למעלה משלוש שנים.",טיעוני הצדדים
56,ME-18-10-12376-279,"הדגיש, כי אין מקום לטענה שמצבו הנפשי של המתלונן נעוץ במעשי הנאשם או משפחתו, כאשר הוריו ואחיו של המתלונן סיפרו שהוא סובל מהפרעה נפשית מאז שירותו הצבאי, ושוחרר מהצבא בעקבות אי- התאמה.",טיעוני הצדדים
57,ME-18-10-12376-279,"עוד טען, שיש להעניש את הנאשם רק בשל מעשיו ולא בשל מעשיהם הנטענים של אחיו.",טיעוני הצדדים
58,ME-18-10-12376-279,"לאור האמור לעיל, ב""כ הנאשם עתר לקביעת מתחם עונש הולם שנע בין 15 ל - 30 חודשי מאסר בפועל, ועל כן יש להסתפק בתקופת מעצרו.",טיעוני הצדדים
59,ME-18-10-12376-279,הנאשם בחר שלא למסור דברים לבית-המשפט.,טיעוני הצדדים
60,ME-18-10-12376-279,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
61,ME-18-10-12376-279,"הנאשם פגע במספר ערכים מוגנים, בראש ובראשונה בשלומו הנפשי והפיסי של המתלונן.",דיון והכרעה
62,ME-18-10-12376-279,"הפגיעה היא מובהקת וקשה, ובאה לידי ביטוי לאורך כל המעשים המפורטים בכתב-האישום שתחילתם באמירות מאיימות על רקע הליך שיפוטי, המשך בפגיעה מכוערת בגופו וכלה בהתנהגות עבריינית בריונית באמצעות נשק.",דיון והכרעה
63,ME-18-10-12376-279,"מעבר לכך, יש במעשיו של הנאשם גם פגיעה בהיבט הציבורי הרחב.",דיון והכרעה
64,ME-18-10-12376-279,"באשר למעשי הנאשם המקימים עבירה של הטרדת עד, נקבע:",דיון והכרעה
65,ME-18-10-12376-279,"בעבירות הקשורות לנשק שביצע הנאשם, פגע הוא בערך המוגן של הגנה של שלום הציבור וביטחונו.",דיון והכרעה
66,ME-18-10-12376-279,"הפגיעה בערך זה היא ברף חומרה גבוה נוכח השימוש בתת מקלע מאולתר ונשיאתו, בקרבה לבנייני מגורים, ביום שבת אחר הצהריים:",דיון והכרעה
67,ME-18-10-12376-279,"באשר לנסיבות הקשורות בביצוע העבירות, לפי סעיף 40ט(א) לחוק העונשין, ראוי להדגיש מספר נקודות לחומרה:",דיון והכרעה
68,ME-18-10-12376-279,"כפי שתואר בכתב האישום, ברקע מעשי הנאשם שני אירועים קודמים של תקיפת המתלונן על- ידי ליאור, אחיו של הנאשם.",דיון והכרעה
69,ME-18-10-12376-279,"הנאשם השמיע את אמירתו המאיימת כלפי הנאשם בעוד משפטו של אחיו מתנהל, ובטרם ניתנה הכרעת-דין בעניינו.",דיון והכרעה
70,ME-18-10-12376-279,"הנאשם מצא את עצמו קורבן לאלימות הנאשם ואחיו ליאור בחורשה, כאשר נראה שלמעשה האלימות לא קדם תכנון, אך הוא בוצע בצוותא וללא כל סיבה נראית לעין, אלימות סתמית ומיותרת.",דיון והכרעה
71,ME-18-10-12376-279,"שיא האירועים בירי שביצע הנאשם בחניון בניין המגורים של הנאשם, דקות מספר לאחר אירוע האלימות בחורשה.",דיון והכרעה
72,ME-18-10-12376-279,"כאילו לא די באלימות המיותרת שהופעלה כלפי המתלונן בחורשה, הצטייד הנאשם בכלי נשק מאולתר בפרק זמן קצר ביותר, באופן הממחיש את זמינותו לנשק שטמון בו סיכון ממשי, ונשא אותו בלב שכונת מגורים בעודו נוהג על קטנוע.",דיון והכרעה
73,ME-18-10-12376-279,"עסקינן בהתנהגות עבריינית ממש, של איום באמצעות ירי בנשק, כשהנאשם לא היסס מלנהוג באופן האמור באזור מגורים ביום שבת אחר-הצהריים, ונראה שאך בנס האירוע לא הסתיים בנזק לגוף או לרכוש.",דיון והכרעה
74,ME-18-10-12376-279,"אירוע התקיפה הסתיים בחבלות קלות באופן יחסי (ת/16 – ת/18), אך לא יכולה להיות מחלוקת, כי השתלשלות האירועים המאיימת שנקט הנאשם כלפי המתלונן – החל מאמירה בעיצומו של הליך משפטי, המשך בתקיפה פיסית וכלה בנשיאת כלי נשק מאולתר לשם ביצוע ירי בסמוך לביתו וירי באוויר, אכן מבססת נזק נפשי כבד למתלונן, המצוי במצב פוסט טראומטי וסובל מקשיי תפקוד בכל מישורי חייו.",דיון והכרעה
75,ME-18-10-12376-279,"אמנם, מצבו הנפשי של המתלונן היה מורכב עוד בטרם המסכת המתוארת, אך כפי שקבעתי בהכרעת-הדין, המתלונן מצא עצמו קורבן באופן שיטתי להתנכלויות אלימות מצד הנאשם וקרובי משפחתו, אשר גרמו לו לטראומה והחריפו את מצבו הנפשי שהוא אכן שברירי.",דיון והכרעה
76,ME-18-10-12376-279,"לעניין מדיניות הענישה, ייאמר באופן כללי כי בשנים האחרונות יוצא מבית-המשפט העליון מסר ברור של מגמת החמרה בעונשי המאסר שראוי שייגזרו על נאשמים המורשעים בעבירות נשק ואלימות כדרך לפתרון סכסוכים.",דיון והכרעה
77,ME-18-10-12376-279,"לעניין זה, ראו למשל:",דיון והכרעה
78,ME-18-10-12376-279,"השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר.",דיון והכרעה
79,ME-18-10-12376-279,בשנים האחרונות אף חלה עליה מתמדת במספר אירועי הירי המדווחים למשטרה.,דיון והכרעה
80,ME-18-10-12376-279,..,דיון והכרעה
81,ME-18-10-12376-279,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",דיון והכרעה
82,ME-18-10-12376-279,"בית משפט זה לא נותר אדיש למול השימוש הגובר בנשק חם, והדגיש לא אחת את הצורך בענישה מחמירה ומרתיעה כלפי השימוש בו לשם פתרון סכסוכים.",דיון והכרעה
83,ME-18-10-12376-279,זאת במיוחד כאשר השימוש בו נעשה בסביבת בתי מגורים...,דיון והכרעה
84,ME-18-10-12376-279,"מתחם העונש ההולם ייקבע בהתחשב במדיניות ענישה זו ובנסיבות ביצוע העבירות, הכוללות: הטרדת המתלונן במהלך משפט שהתנהל כנגד אחיו של הנאשם בגין אירוע אלימות נגד המתלונן, שהיה עד במשפטו; תקיפה שהתרחשה כשנה וחודשיים לאחר מכן בצוותא עם אותו אח; אירוע ירי בחניית בנין המגורים של המתלונן מספר דקות לאחר מכן, תוך הצטיידות בתת-מקלע מאולתר, באופן של ירייה אחת באוויר ונסיעה מהמקום.",דיון והכרעה
85,ME-18-10-12376-279,"עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם אציין את המרכזיים שבהם תוך מתן דגש לאירוע המרכזי של הירי:",דיון והכרעה
86,ME-18-10-12376-279,"בהתחשב בהלכה לפיה ערכאת ערעור אינה ממצה את הדין בקבלת ערעור על קולת העונש, ותוך התחשבות בנסיבותיו האישיות הקשות, הועמד עונשו של הנאשם על 36 חודשי מאסר בפועל.",דיון והכרעה
87,ME-18-10-12376-279,"בית המשפט העליון הפנה לכך שירי, אף אם אינו מכוון לפגיעה, מייצר סיכון ממשי לשלום הציבור ואישר את מתחם העונש שנקבע.",דיון והכרעה
88,ME-18-10-12376-279,"עם זאת, הערעור התקבל בשל נסיבות שאינן קשורות לביצוע העבירות, והעונש הופחת ל – 30 חודשי מאסר בפועל.",דיון והכרעה
89,ME-18-10-12376-279,"בית המשפט העליון קבע כי לנוכח רמת הענישה הנהוגה וכדי לעודד את המערער שהתנהגותו במאסר תקינה, יופחת עונשו ל- 28 חודשי מאסר בפועל.",דיון והכרעה
90,ME-18-10-12376-279,"בית-המשפט העליון קבע, כי חרף הנסיבות לקולה, האינטרס הציבורי מצדיק ומחייב את העלאת רף הענישה, כך שעונשי המאסר יהיו ממשיים ומשמעותיים, והעונש הוחמר ל – 30 חודשי מאסר בפועל.",דיון והכרעה
91,ME-18-10-12376-279,"פסקי-דין אלו משקפים קשת מקרים רלבנטיים, כאשר לאחר ביצוע אבחנות מתבקשות, לרבות ביצוע עבירות מקדימות של הטרדת עד ותקיפה, אני קובעת מתחם עונש הולם אשר נע בין 30 – 60 חודשי מאסר בפועל לצד ענישה נלווית.",דיון והכרעה
92,ME-18-10-12376-279,בעניינו של הנאשם לא נטען ולא הוצג כל שיקול אשר מצדיק חריגה מהמתחם מטעמי שיקום (או מטעמי הגנה על שלום הציבור).,דיון והכרעה
93,ME-18-10-12376-279,"על כן, עונשו ייגזר בתוך המתחם ויש להתחשב בנסיבות אשר אינן קשורות בביצוע העבירות, כמפורט בסעיף 40יא' לחוק העונשין.",דיון והכרעה
94,ME-18-10-12376-279,"באשר לנסיבות שאינן קשורות לביצוע העבירות, יש לשקול לחומרה את עברו הפלילי המכביד של הנאשם, שלחובתו 6 הרשעות בעבירות רכוש, סמים, נהיגה ללא רישיון ואלימות, מעת שהיה קטין ונדון בבית-משפט לנוער בשנת 2006 ועד לשנת 2014, בגינן נשא תקופות מאסר המסתכמות ליותר מ-7 שנות מאסר.",דיון והכרעה
95,ME-18-10-12376-279,"לחובתו גם הרשעה בתעבורה, בגינה נשא את מאסרו האחרון, בשל עבירה של נהיגה ללא רשיון נהיגה, כשהוא לא הוציא רשיון מעולם.",דיון והכרעה
96,ME-18-10-12376-279,"כפי שנטען על-ידי ההגנה, בעשור האחרון לא הורשע בעבירות אלימות, והרשעתו האחרונה באלימות היא משנת 2009, שאז הורשע בביצוע עבירות של תקיפת שוטר, איומים, פציעה כשהעבריין מזויין והפרת הוראה חוקית, והוטל עליו עונש מאסר של 17 חודשים.",דיון והכרעה
97,ME-18-10-12376-279,"עוד יש לזקוף לחומרה את עיתוי ביצוע העבירות, כשמהראיות לעונש (ע/3, פלט מאסרים) עולה, כי את העבירה של הטרדת עד ביצע כחודשיים לאחר ששוחרר ממאסר ממושך בן 50 חודשים, ואת עבירות הירי והתקיפה ביצע כחודשיים לאחר שהשתחרר מנשיאת מאסרו האחרון.",דיון והכרעה
98,ME-18-10-12376-279,"יש בכך כדי להעיד על רמת הסיכון הגבוהה הטמונה בנאשם, אשר מאסרים חוזרים ואף ממושכים לא הרתיעו אותו מלהתעמר ולנהוג בבריונות מתמשכת כלפי המתלונן.",דיון והכרעה
99,ME-18-10-12376-279,"הנאשם לא נטל אחריות על מעשיו, והורשע לאחר שמיעת ראיות במיוחס לו בכתב-האישום.",דיון והכרעה
100,ME-18-10-12376-279,"כידוע, אין בעצם ניהול המשפט כדי להוות שיקול להחמיר בעונשו של הנאשם, אך הנאשם לא יהיה זכאי להקלה של מי שמודה ולוקח אחריות על מעשיו, כשהדברים נכונים ביתר שאת על רקע העובדה שבמהלך שמיעת הראיות הנאשם לא בחל מלהשחיר את פניו של המתלונן במגוון דרכים.",דיון והכרעה
101,ME-18-10-12376-279,"שמעתי אודות נסיבותיו האישיות והמשפחתיות הלא פשוטות של הנאשם, אך נראה שיש ליתן משקל בכורה לאינטרס הציבורי המחייב החמרה בענישה בעבירות המרכזיות בהן הורשע הנאשם ולצורך הממשי בהרתעת הנאשם, אשר קיומם של הליכים משפטיים ומאסרים חוזרים לא הרתיעו מלפגוע במתלונן באופן מתמשך במילים, במעשים אלימים ובהפחדה באמצעות שימוש בנשק.",דיון והכרעה
102,ME-18-10-12376-279,"על כן, יש לגזור על הנאשם עונש המתקרב לרף העליון של המתחם שנקבע לצד פיצוי ממשי למתלונן וענישה מרתיעה.",דיון והכרעה
103,ME-18-10-12376-279,"לאור כל האמור לעיל, גוזרת על הנאשם את עונשים הבאים:",דיון והכרעה
104,ME-18-10-12376-279,50 חודשי מאסר בפועל אשר יימנו מיום מעצרו: 30.9.18;,דיון והכרעה
105,ME-18-10-12376-279,12 חודשי מאסר על תנאי שלא יעבור בתוך 3 שנים מיום שחרורו עבירות בנשק ו/או עבירות אלימות מסוג פשע.,דיון והכרעה
106,ME-18-10-12376-279,"מורה על תשלום פיצוי על סך 20000 ₪ למתלונן, ע.ת. 1, עד ליום 1.2.21.",דיון והכרעה
107,ME-18-10-12376-279,"ב""כ המאשימה תיידע את המתלונן בדבר הפיצוי שנפסק, ותמסור פרטיו למזכירות בית-המשפט תוך 14 ימים.",דיון והכרעה
108,ME-18-10-12376-279,הודעה זכות ערעור לבית-המשפט העליון תוך 45 יום.,דיון והכרעה
109,ME-18-10-12376-279,"54678313ניתן היום,  ט""ז אב תש""פ, 06 אוגוסט 2020, במעמד ב""כ הצדדים והנאשם.",דיון והכרעה
110,ME-18-10-12376-279,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
