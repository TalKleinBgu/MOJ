,verdict,text,part
0,ME-21-11-26985-819,"ב""כ המאשימה עו""ד ירון סעדון",.3 רן חמיאס (עציר)
1,ME-21-11-26985-819,"הנאשמים 1 ו – 2, ובאת כוחם עו""ד עינב יתח",.3 רן חמיאס (עציר)
2,ME-21-11-26985-819,"הנאשם 3 ובא כוחו, עו""ד רפי ליטן",.3 רן חמיאס (עציר)
3,ME-21-11-26985-819,"חוק העונשין, תשל""ז-1977: סע'  40י', 58, 144(ב), 244, 340א(ב)",.3 רן חמיאס (עציר)
4,ME-21-11-26985-819,"פקודת הסמים המסוכנים [נוסח חדש], תשל""ג-1973: סע'  7(א), (ג)",.3 רן חמיאס (עציר)
5,ME-21-11-26985-819,"בטרם שמיעת הראיות, הגיעו הצדדים להסדר טיעון במסגרתו כתב האישום המקורי שהוגש נגד הנאשמים תוקן והם הודו בעובדות כתב האישום המתוקן, שאלה עיקריהן:",גזר דין
6,ME-21-11-26985-819,"ביום 16.10.21 בסמוך לשעה 21:35, עת שהו הנאשמים, יחד עם אחרים, בביתם, הגיעו שני כלי רכב למקום ונעצרו בסמוך לבית, לאחר שנסעו מספר פעמים בשכונה, ומהרכבים יצאו מספר אנשים שזהותם אינה ידועה למאשימה.",גזר דין
7,ME-21-11-26985-819,"מיד לאחר מכן הנאשמים והאחרים יצאו מהבית, שהנאשמים 2 ו-3 אוחזים בידיהם כלי נשק, והתקרבו אל כלי הרכב.",גזר דין
8,ME-21-11-26985-819,חלק מנוסעי כלי הרכב יצאו מהרכבים ופנו לעבר הנאשמים.,גזר דין
9,ME-21-11-26985-819,"הנאשם 3, שאחז בנשק נעמד סמוך לאחד הרכבים, והנאשם 1 שעמד גם הוא בסמוך ניגש לשוחח עם מי מנוסעי הרכב אשר חלקם יצאו מהרכבים.",גזר דין
10,ME-21-11-26985-819,"במקביל לכך הנאשם 3 הרים את נשקו וירה ירייה אחת לעבר אחד הרכבים, בעוד הנאשם 1 עומד בגבו אליו.",גזר דין
11,ME-21-11-26985-819,מיד לאחר מכן כלי הרכב נסעו במהירות מהמקום.,גזר דין
12,ME-21-11-26985-819,"הנאשם 2, שעמד באותה העת באמצע הכביש, מאחורי הרכבים, ירה שלוש יריות.",גזר דין
13,ME-21-11-26985-819,ולאחר מכן הנאשמים והאחרים שבו אל הבית.,גזר דין
14,ME-21-11-26985-819,"לאחר הירי שתואר, אחרים שזהותם אינה ידועה למאשימה הגיעו למקום האירוע, והנאשם 1 שוחח עמם והנחה אותם לחפש תרמילי ירי במקום.",גזר דין
15,ME-21-11-26985-819,"על יסוד הודאת הנאשמים בעובדות, כאמור, הנאשם 1 הורשע בעבירה של שיבוש מהלכי משפט, לפי סעיף 244 בחוק העונשין התשל""ז-1977 (להלן: ""חוק העונשין).",גזר דין
16,ME-21-11-26985-819,"והנאשמים 2 ו-3 הורשעו בעבירה של נשיאת נשק, לפי סעיף 144(ב) לחוק העונשין, ובעבירה של ירי מנשק חם, לפי סעיף 340א(ב) בחוק העונשין.",גזר דין
17,ME-21-11-26985-819,"הנאשם 3 ביקש לצרף לתיק כאן את ת.פ. 38551-02-20, והדבר ניתן לו.",גזר דין
18,ME-21-11-26985-819,"על פי כתב האישום המתוקן בתיק שצורף, ביום 10.09.19 החזיק הנאשם ברכב סם מסוכן מסוג קנבוס במשקל כולל של 150 גרם נטו.",גזר דין
19,ME-21-11-26985-819,"ועל יסוד הודאתו כאמור, הוא הורשע גם בעבירה של החזקת סמים שלא לצריכה עצמית, לפי סעיף 7(א) ו-(ג) רישא בפקודת הסמים המסוכנים [נוסח חדש, תשל""ג-1973].",גזר דין
20,ME-21-11-26985-819,"במסגרת הסדר הטיעון, המליצו הצדדים לבית המשפט להטיל על הנאשמים את העונשים הבאים-",גזר דין
21,ME-21-11-26985-819,"על הנאשם 1- מאסר באורך תקופת מעצרו בתיק זה, מאסר על תנאי וקנס כספי.",גזר דין
22,ME-21-11-26985-819,על הנאשם 2- 25 חודשי מאסר בפועל בניכוי ימי מעצרו.,גזר דין
23,ME-21-11-26985-819,בנוסף יופעל מאסר על תנאי של 12 חודשים התלוי ועומד נגדו באופן ש-  5 חודשים ממנו ירוצו במצטבר והשאר בחופף.,גזר דין
24,ME-21-11-26985-819,"כך שבסה""כ יוטלו על הנאשם 30 חודשי מאסר בפועל בניכוי ימי מעצרו.",גזר דין
25,ME-21-11-26985-819,וכן יוטלו מאסר על תנאי וקנס כספי.,גזר דין
26,ME-21-11-26985-819,"על הנאשם 3- 27 חודשי מאסר בפועל בניכוי ימי מעצרו מיום 24.10.2021 ועד 25.01.2022, בגין תיק זה.",גזר דין
27,ME-21-11-26985-819,"ו-  6 חודשי מאסר בפועל בגין ת.פ. 38551-02-20, באופן שחודשיים מהם יצטברו לתקופת המאסר בתיק כאן והשאר יהיו בחופף.",גזר דין
28,ME-21-11-26985-819,"ובסה""כ יוטלו על הנאשם 29 חודשי מאסר בפועל, בניכוי ימי המעצר כמפורט.",גזר דין
29,ME-21-11-26985-819,עוד הוסכם שתקופת המאסר שתוטל כאמור תרוצה בנוסף לתקופת המאסר אותה הוא נושא כעת בתיק אחר.,גזר דין
30,ME-21-11-26985-819,"וכן יוטלו מאסר על תנאי, פסילת רישיון נהיגה על תנאי, קנס בסך 20,000 ₪, וחילוט ע""ס 1,020 ₪ שנתפסו ברשות הנאשם.",גזר דין
31,ME-21-11-26985-819,"בשל גילו של הנאשם 3, יש לקבל עליו תסקיר של שירות המבחן.",גזר דין
32,ME-21-11-26985-819,"בתסקיר שירות המבחן צוין שהנאשם בן 22, רווק.",גזר דין
33,ME-21-11-26985-819,בעל עבר פלילי בעבירת סמים.,גזר דין
34,ME-21-11-26985-819,לא גויס לצבא בשל ניתוח שעבר.,גזר דין
35,ME-21-11-26985-819,בשנתיים האחרונות לא עבד באופן רציף בשל מעורבות בפלילים.,גזר דין
36,ME-21-11-26985-819,משפחתו נורמטיבית.,גזר דין
37,ME-21-11-26985-819,"במסגרת ההליך הקודם הוצע לו להשתלב בטיפול והוא הסכים לכך, אך לא שולב בשל רשימת המתנה ארוכה, ובהמשך נעצר בתיק זה.",גזר דין
38,ME-21-11-26985-819,ביחס לעבירות הודה באופן חלקי.,גזר דין
39,ME-21-11-26985-819,התקשה לתאר את האירוע.,גזר דין
40,ME-21-11-26985-819,הודה שהחזיק נשק חם אך סירב להסביר מהיכן השיג אותו.,גזר דין
41,ME-21-11-26985-819,שלל דפוסים אלימים.,גזר דין
42,ME-21-11-26985-819,וציין כי הסתגל למעצר.,גזר דין
43,ME-21-11-26985-819,"שירות המבחן סקר את גורמי הסיכוי והסיכון של הנאשם, התרשם כי רמת המסוכנות שלו גבוהה והמליץ על ענישה מוחשית.",גזר דין
44,ME-21-11-26985-819,"התביעה טענה, כי הרקע להסדר הטיעון הוא קושי ראייתי שהביא לכך שהעונש המוצע מקל עם הנאשמים באופן משמעותי.",גזר דין
45,ME-21-11-26985-819,"הסבירה כי ישנם סרטונים המתעדים את האירוע, בהם ניתן לראות שהנאשמים 2 ו-3 אוחזים באקדח; וניתן לראות רשף שיוצא מכל אחד מהאקדחים; וכיוון הירי הכללי הוא לעבר הרכב, תחילה שהרכב עומד ולאחר מכן שהרכב נוסע.",גזר דין
46,ME-21-11-26985-819,"עם זאת, הרכב בו הוסע מי שנפגע מירי נבדק על ידי המשטרה והוחזר לבעליו, ובדו""ח המז""פ יש ממצא של הימצאות שרידי ירי בתוך הרכב, בדלת הנוסע, אך אין ממצא של פגיעת כדורים מבחוץ.",גזר דין
47,ME-21-11-26985-819,והנפגע עצמו לא שיתף פעולה.,גזר דין
48,ME-21-11-26985-819,ולכן אין נתונים מדויקים.,גזר דין
49,ME-21-11-26985-819,עמדה על חלקם של הנאשמים באירוע.,גזר דין
50,ME-21-11-26985-819,על כך שחלקו של הנאשם 1 קטן משמעותית מחלקם של האחרים ומנגד עברו הפלילי משמעותי יותר.,גזר דין
51,ME-21-11-26985-819,ציינה שמדובר באירוע ספונטני.,גזר דין
52,ME-21-11-26985-819,והנאשמים הודו במיוחס להם.,גזר דין
53,ME-21-11-26985-819,"ביחס לקנס עתרה להטיל על הנאשמים 1 ו-2 קנס בסך 20,000 ₪ כפי שהוסכם בעניינו של הנאשם 3.",גזר דין
54,ME-21-11-26985-819,וביקשה שיוטל עליהם עונש מאסר על תנאי ארוך ומשמעותי.,גזר דין
55,ME-21-11-26985-819,"ב""כ הנאשמים 1 ו-2 הצטרפה לדברי ב""כ התביעה.",גזר דין
56,ME-21-11-26985-819,"ציינה כי תחילת האירוע היא שהנאשמים ישבו בביתם, בשעת לילה, שלפתע אחרים הגיעו למקום ברכבים, יצאו מהם שעל ראשם קפוצ'ונים והתקדמו לכיוון הבית.",גזר דין
57,ME-21-11-26985-819,"באותה העת היו בבית גם אחרים, וביניהם נשים וילדים.",גזר דין
58,ME-21-11-26985-819,"ואז הנאשמים יצאו מהבית, שהנאשמים 2 ו-3 אוחזים באקדחים.",גזר דין
59,ME-21-11-26985-819,"חזרה על כך שלא נמצאו חורי כניסת ירי מחוץ לרכב, אלא שלפי דו""ח המז""פ נמצאה כניסת ירי מהחלק הפנימי של הרכב, ובשל העובדה שהרכב שוחרר לא היה ניתן לבחון את טענות המאשימה וההגנה בעניין זה.",גזר דין
60,ME-21-11-26985-819,"וטענה כי אמנם אין חולק שהנאשמים 2 ו-3 ירו באקדחים, אך לא ניתן לקבוע מה גרם לפציעת הנפגע.",גזר דין
61,ME-21-11-26985-819,ביחס לנאשם 1 טענה כי חלקו באירוע שולי.,גזר דין
62,ME-21-11-26985-819,"ולא מיוחסת לו אחזקת נשק או ירי, אלא שיבוש לאחר מעשה.",גזר דין
63,ME-21-11-26985-819,"הוסיפה שהוא בעל מסעדת פועלים, שעובד קשה למחייתו.",גזר דין
64,ME-21-11-26985-819,"הרשעתו האחרונה היא משנת 2014 בגין עבירה שבוצעה בשנת 2013, ובמשך 8 השנים שחלפו הוא לא היה מעורב בפלילים.",גזר דין
65,ME-21-11-26985-819,"ביחס לנאשם 2 טענה שמדובר בבחור צעיר, נשוי ואב לתינוק.",גזר דין
66,ME-21-11-26985-819,מסייע לאביו במסעדה.,גזר דין
67,ME-21-11-26985-819,ובשנים האחרונות הוא משתדל לקיים אורח חיים נורמטיבי.,גזר דין
68,ME-21-11-26985-819,ועתרה לאמץ את הסדר הטיעון בעניינם של הנאשמים ולהטיל עליהם קנס מידתי.,גזר דין
69,ME-21-11-26985-819,"ב""כ הנאשם 3 הצטרף לדברי ב""כ הנאשמים 1 ו-2.",גזר דין
70,ME-21-11-26985-819,טען כי חזקה על המאשימה ששקללה את כלל השיקולים.,גזר דין
71,ME-21-11-26985-819,ציין שבסופו של יום העונש המוטל על הנאשם הוא 3 שנות מאסר.,גזר דין
72,ME-21-11-26985-819,טען כי האחרים הגיעו במטרה לפגוע בנאשמים.,גזר דין
73,ME-21-11-26985-819,הוסיף שהנאשם צעיר.,גזר דין
74,ME-21-11-26985-819,בוגר 12 שנות לימוד.,גזר דין
75,ME-21-11-26985-819,וזהו מאסרו הראשון כאשר את המאסר הקודם שהוטל עליו ריצה בעבודות שירות.,גזר דין
76,ME-21-11-26985-819,"כתב האישום מתאר סצנה עבריינית בוטה, שנראה כאילו נלקחה מתוך סרט מאפיה.",דיון והכרעה
77,ME-21-11-26985-819,הנאשמים יושבים עם אחרים בבית.,דיון והכרעה
78,ME-21-11-26985-819,שני כלי רכב מגיעים לאזור ואנשים יוצאים מהם.,דיון והכרעה
79,ME-21-11-26985-819,"ואז, הנאשמים יוצאים מהבית כששניים מהם אוחזים נשק בידיהם, מגיעים לכלי הרכב ולאנשים.",דיון והכרעה
80,ME-21-11-26985-819,"הנאשם 1 פונה לשוחח עם אחד מיושבי הרכב, והנאשם 3 שעומד בסמוך, יורה לעבר אחד הרכבים.",דיון והכרעה
81,ME-21-11-26985-819,כלי הרכב עוזבים את המקום במהירות ותוך כדי מנוסתם הנאשם 2 עומד באמצע הכביש מאחוריהם ויורה שלוש יריות.,דיון והכרעה
82,ME-21-11-26985-819,ואחר כך הנאשמים והאחרים שהיו איתם חוזרים לבית.,דיון והכרעה
83,ME-21-11-26985-819,"ובהמשך, הנאשם 1 מנחה אחרים שהגיעו למקום לחפש תרמילי ירי בזירה.",דיון והכרעה
84,ME-21-11-26985-819,"אין צורך בדמיון מיוחד כדי להבין שמדובר באינטראקציה עבריינית מובהקת, בין קבוצות עבריינים יריבות.",דיון והכרעה
85,ME-21-11-26985-819,"הסכנה הגלומה בעצם הימצאותו של נשק חם בידי גורמים עבריינים, רבה וחמורה.",דיון והכרעה
86,ME-21-11-26985-819,"תופעה זו משפיעה על רמת האלימות העבריינית ומסכנת את שלום הציבור במובן הבסיסי והישיר ביותר של הביטוי, בצורה המורגשת היטב בחיי היומיום של האזרחים.",דיון והכרעה
87,ME-21-11-26985-819,"ירי מנשק בטבורה של עיר, בלב שכונת מגורים, בשעת ערב, כמו במקרה זה, מעמיד בסכנה לא רק את מי שהירי כוון לעברו אלא גם אזרחים שאינם קשורים לאירוע – וכבר קרה לא אחת בסיטואציות דומות, כולל מהימים האחרונים, שעובר אורח תמים ואפילו מי שישב ספון בביתו, נפגעו ואף נהרגו מירי שכזה; וזורע פחד וחרדה בציבור, המוצא את עצמו חשוף לסכנה שאינו יכול להתגונן מפניה.",דיון והכרעה
88,ME-21-11-26985-819,"מעשי הנאשמים 2 ו- 3 פגעו אפוא במידה גבוהה בערכים החברתיים של שלום הציבור ובטחונו, שמירת החיים והגוף, ושמירת הסדר הציבורי.",דיון והכרעה
89,ME-21-11-26985-819,ומעשה הנאשם 1 פגע בעיקר בערך החברתי של קיום הליכי חקירה ומשפט ממצים.,דיון והכרעה
90,ME-21-11-26985-819,"בשנים האחרונות, תופעת האלימות העבריינית, במיוחד תוך שימוש בכלי נשק, הגיעה לממדים מדאיגים, והיא נמצאת על סדר היום הציבורי כאחת מהבעיות החברתיות המרכזיות, שיש לטפל בה בקדימות עליונה.",דיון והכרעה
91,ME-21-11-26985-819,ועיני הציבור נשואות לגורמי האכיפה בציפיה לפעולה שתרסן את התופעה.,דיון והכרעה
92,ME-21-11-26985-819,העונש הקבוע לעבירת נשיאת נשק הוא 10 שנות מאסר.,דיון והכרעה
93,ME-21-11-26985-819,והעונש הקבוע לעבירת ירי מנשק חם באזור מגורים שיש בו כדי לסכן חיי אדם הוא 5 שנות מאסר.,דיון והכרעה
94,ME-21-11-26985-819,"מדיניות הענישה הנוהגת בעבירות נשק הינה מימים ימימה של רצינות וחומרה, המתמקדת בשיקולי הגמול וההרתעה.",דיון והכרעה
95,ME-21-11-26985-819,"בשנים האחרונות, נוכח ריבוי העבירות בתחום זה והשפעתן הרחבה והקשה, מגמה זו התחזקה ביתר שאת ומדיניות הענישה הינה של חומרה מובהקת.",דיון והכרעה
96,ME-21-11-26985-819,"הלכה למעשה, בעבירות נשק הדומות בנסיבותיהן העיקריות לענייננו, בתי המשפט מטילים עונשי מאסר לתקופות משמעותיות.",דיון והכרעה
97,ME-21-11-26985-819,"בית המשפט העליון דחה את הערעור על חומרת העונש, תוך אמירת הדברים הבאים -",דיון והכרעה
98,ME-21-11-26985-819,"בית המשפט העליון דחה את הערעור על חומרת העונש, תוך קביעת הדברים הבאים –",דיון והכרעה
99,ME-21-11-26985-819,"הגם שהאירוע עצמו לא תוכנן מראש על ידי הנאשמים, הרי שהחזקת כלי הנשק על ידי הנאשמים 2 ו-3 כרוכה מטבעה בצעדים מקדימים יזומים, וכך גם יציאת הנאשמים מביתם לרחוב, במגמת עימות, כשהנאשמים 2 ו- 3 אוחזים בידיהם כלי נשק, היתה יזומה.",דיון והכרעה
100,ME-21-11-26985-819,"ובהמשך, הירי של הנאשם 3 ואחר כך הירי של הנאשם 2 לעבר כלי הרכב שכבר ניתקו מגע, היו יזומים.",דיון והכרעה
101,ME-21-11-26985-819,חלקו של הנאשם 1 באירוע שונה וקטן משמעותית מחלקם של הנאשמים 2 ו- 3.,דיון והכרעה
102,ME-21-11-26985-819,חלקם היחסי של הנאשמים 2 ו- 3 באירוע דומה בעיקרו.,דיון והכרעה
103,ME-21-11-26985-819,שניהם יצאו יחד כשבידיהם נשק ושניהם עשו שימוש בנשק.,דיון והכרעה
104,ME-21-11-26985-819,"אלא שהנאשם 2 ירה 3 יריות כשהרכבים כבר היו בנסיעה ואילו הנאשם 3 ירה יריה אחת, מקרוב, לעבר אחד הרכבים.",דיון והכרעה
105,ME-21-11-26985-819,"פציעות הירי שנגרמו לאחד מיושבי הרכב לא יוחסו לנאשמים, אולם עדיין יש משמעות מסוימת לכך שבאירוע עצמו אדם נפגע מירי.",דיון והכרעה
106,ME-21-11-26985-819,ירי בלב שכונת מגורים גורם מטבע הדברים לפגיעה רגשית ולחשש אצל תושבי השכונה ובכלל.,דיון והכרעה
107,ME-21-11-26985-819,"ברור שבנסיבות, הירי של הנאשמים 2 ו- 3 יכל לגרום לפגיעה משמעותית הן למעורבים באירוע והן לאחרים שהיו בסביבה.",דיון והכרעה
108,ME-21-11-26985-819,"ברגיל, אדם שחושש מהגעת אחרים לסביבה בה הוא נמצא, נשאר בביתו ומזעיק משטרה.",דיון והכרעה
109,ME-21-11-26985-819,"אולם כאן, שורש הענין נעוץ בהתנהלות עבריינית של הנאשמים, במסגרתה הוחזקו כלי הנשק ללא היתר והנאשמים הגיבו כפי שהגיבו.",דיון והכרעה
110,ME-21-11-26985-819,"למי שמתנהל לפי קודים עברייניים, הפנייה למשטרה לעזרה איננה אופציה.",דיון והכרעה
111,ME-21-11-26985-819,"בהמשך לכך, הנאשם 1, אביו של הנאשם 2, דאג לסילוק ראיות מפלילות מהזירה, וכמובן שכלי הנשק מהם נורו היריות לא הוסגרו למשטרה.",דיון והכרעה
112,ME-21-11-26985-819,"ב""כ הנאשמים 1 ו- 2 טענה בין היתר, שמדובר ב""הגנה עצמית"" ושאף אחד מהנאשמים לא ביקש לפגוע באותם אחרים.",דיון והכרעה
113,ME-21-11-26985-819,"טענה זו הוצגה על ידי הסנגורית במסגרת טיעוני הנאשמים לעונש, מבלי שהוצגה לכך כל ראיה ואף מבלי שהנאשמים עצמם יעידו על כך.",דיון והכרעה
114,ME-21-11-26985-819,סעיף 40י' בחוק העונשין קובע את דרך ומידת הוכחת נסיבה מקילה הקשורה בביצוע העבירה.,דיון והכרעה
115,ME-21-11-26985-819,טענה בעלמא מפי סנגור איננה מספקת לקביעת התקיימותה של נסיבה מקילה הקשורה בביצוע העבירה.,דיון והכרעה
116,ME-21-11-26985-819,"בנוסף לכך, הניסיון השיפוטי מלמד, שבאירועים על רקע יריבויות עברייניות, בהן בדרך כלל המעורבים אינם משתפים פעולה עם החקירה - הנפגעים אינם מגישים תלונה ואינם מוסרים את מה שידוע להם, והחשודים שומרים על זכות השתיקה - התמונה המוצגת בבית המשפט חלקית ביותר ומתייחסת רק לקצה הקרחון הנגלה מעל פני השטח.",דיון והכרעה
117,ME-21-11-26985-819,"חשבונות בין עבריינים קשורים לא אחת לאירועים קודמים ולמעשים נוספים של הצדדים המעורבים, היכולים להאיר את האירוע המסוים המתברר בבית המשפט באור אחר ממה שנראה.",דיון והכרעה
118,ME-21-11-26985-819,ובמצב דברים זה קשה לדעת מה עומד מאחורי אירוע מסוים ומי האחראי המהותי להתרחשותו ואין להסיק מסקנות מהחלונית (פריים) הקצרה המוצגת בבית המשפט ביחס לאירוע.,דיון והכרעה
119,ME-21-11-26985-819,"בהתחשב בחומרת מעשי העבירות של הנאשמים 2 ו-3 בנסיבותיהם, בערכים המוגנים שנפגעו, במידת הפגיעה בהם, במדיניות הענישה הנוהגת, ובנסיבות הקשורות בביצוע העבירות, מתחם העונש ההולם למעשי הנאשמים 2 ו- 3 נע בין 4 ל- 6 שנות מאסר בפועל.",דיון והכרעה
120,ME-21-11-26985-819,"לנאשם 1, עבר פלילי במגוון עבירות והוא נשא עונשי מאסר.",דיון והכרעה
121,ME-21-11-26985-819,הרשעתו האחרונה היא מלפני כ-8 שנים.,דיון והכרעה
122,ME-21-11-26985-819,"לנאשם 2, שתי הרשעות קודמות.",דיון והכרעה
123,ME-21-11-26985-819,"האחת, בעבירה של מתן אמצעים לביצוע פשע, נוגעת למעורבות הנאשם בהעברת מטען חבלה משמעותי.",דיון והכרעה
124,ME-21-11-26985-819,"והשניה, בעבירה של סחיטה בכח והחזקת סכין שלא כדין, נוגעת לסדרת מעשי סחיטה בכח חמורים של הנאשם כלפי מי ששימש סוכן משטרתי, בעת פעולתו הסמויה של הסוכן.",דיון והכרעה
125,ME-21-11-26985-819,ביום 02.01.2019  הנאשם נדון בת.פ.,דיון והכרעה
126,ME-21-11-26985-819,"51512-02-18 של בית משפט המחוזי בבאר שבע, (הסחיטה בכח) בין היתר, ל- 24 חודשי מאסר בפועל, ולשנת מאסר על תנאי למשך שלוש שנים מיום שחרורו מהמאסר, שלא יעבור העבירה בה הורשע או עבירת אלימות כנגד גוף אדם מסוג פשע.",דיון והכרעה
127,ME-21-11-26985-819,"אין חולק שהעבירה בה הורשע בתיק זה, מפעילה את המאסר על תנאי האמור.",דיון והכרעה
128,ME-21-11-26985-819,"לנאשם 3, הרשעה אחת קודמת, המתייחסת לשני תיקים שונים, בעבירות של סחר בסמים והחזקת סמים שלא לצריכה עצמית.",דיון והכרעה
129,ME-21-11-26985-819,עליה נדון ל-7 חודשי מאסר בפועל.,דיון והכרעה
130,ME-21-11-26985-819,"בהינתן מתחם העונש ההולם למעשי הנאשמים 2 ו-3, ונתוניהם של הנאשמים, הרי שלולא הסדר הטיעון עונש המאסר הראוי להם היה נע סביב 5 שנות מאסר, לצד הפעלת המאסר על תנאי לנאשם 2.",דיון והכרעה
131,ME-21-11-26985-819,"הנימוקים שהוצגו על ידי הצדדים בטיעוניהם לעונש, אינם מצדיקים הקלה כה משמעותית בעונשיהם של הנאשמים 2 ו- 3.",דיון והכרעה
132,ME-21-11-26985-819,"עקרונית, קושי ראייתי הוא שיקול רלוונטי משמעותי בבחינת סבירות הסדר טיעון.",דיון והכרעה
133,ME-21-11-26985-819,"אולם, מטבע הדברים, קושי ראייתי יכול להתבטא באופנים שונים, המשפיעים על המשקל שיש לתת לו בהסדר הטיעון.",דיון והכרעה
134,ME-21-11-26985-819,"על מנת לעמוד על סבירות ההסדר במקרה קונקרטי שההקלה העונשית הגלומה בו מוסברת בקושי ראייתי, יש לבחון את טיב הקושי הראייתי והשפעתו על ניהול המשפט והערכת תוצאתו, אל מול מידת ההקלה הגלומה בעונש המוצע בהסדר, בהשוואה לעונש ההולם את חומרת מעשה העבירה בנסיבותיו ומידת אשמו של הנאשם.",דיון והכרעה
135,ME-21-11-26985-819,"כאן, כעולה מטיעוני הצדדים, האירוע נקלט במצלמות אבטחה וניתן לראות בסרטונים את אחזקת כלי הנשק על ידי הנאשמים 2 ו- 3 ואת רשפי הירי היוצאים מכלי הנשק בעת הירי לעבר כלי הרכב.",דיון והכרעה
136,ME-21-11-26985-819,כך שבידי התביעה היו ראיות חזקות להוכחת נשיאת הנשק והירי בו.,דיון והכרעה
137,ME-21-11-26985-819,על כך גם ההגנה איננה חולקת.,דיון והכרעה
138,ME-21-11-26985-819,"הקושי הראייתי מתייחס לאחריות הנאשמים לפגיעות הירי שנגרמו לאחד מיושבי כלי הרכב, שלאחר האירוע הגיע פצוע לבית חולים – שעל רקען כתב האישום המקורי ייחס לנאשמים 2 ו- 3 גם עבירות של חבלה בכוונה מחמירה.",דיון והכרעה
139,ME-21-11-26985-819,"בהקשר זה, ההגנה טענה שהעובדה שהרכב בו היה הפצוע נבדק על ידי המשטרה ביום האירוע ובבדיקה לא נמצאו סימני חדירת קליעים מהחלק החיצוני של הרכב אלא רק מהחלק הפנימי שלו, מעלה את האפשרות שהירי שגרם לפציעות הנוסע היה מתוך הרכב (למרות שזו לא האפשרות היחידה להסברת הנתון).",דיון והכרעה
140,ME-21-11-26985-819,אולם המשטרה החזירה את הרכב מיד לאחר בדיקתו וכך נמנעה מההגנה האפשרות לבדוק את הרכב כדי לאשש את טענתה.,דיון והכרעה
141,ME-21-11-26985-819,"והתביעה קיבלה את הטענה ותיקנה את כתב האישום כך שמחקה ממנו את העובדות המייחסות לנאשמים, בצוותא, את פציעת אותו אדם, ואת הוראות החיקוק הנגזרות מכך.",דיון והכרעה
142,ME-21-11-26985-819,"במצב דברים זה, לאחר שכתב האישום תוקן כאמור, אין מקום לשוב ולהתחשב בקושי הראייתי שבעטיו כתב האישום שונה ונמחקו ממנו עבירות חמורות, גם בהקשר לעונש לגבי העבירות שלגביהן לא היה קושי ראייתי.",דיון והכרעה
143,ME-21-11-26985-819,"למרות מעמדו המיוחד של הסדר הטיעון בשיטתנו המשפטית, כאמור, אישורו על ידי בית המשפט איננו פעולה אוטומטית, המתמצת במתן גושפנקה פורמאלית בלבד להסכמות הצדדים, אלא הוא אקט הכרוך בבחינה מהותית, עניינית, של ההסדר ובהפעלת שיקול דעת.",דיון והכרעה
144,ME-21-11-26985-819,"במסגרת מבחן האיזון האמור, על בית המשפט לבחון את העונש המוצע בהסדר הטיעון אל מול העונש שהיה נגזר על הנאשם לולא הסדר הטיעון, ואת הסיבות שהביאו את התביעה להסכים להסדר המקל והמשקל שניתן להן.",דיון והכרעה
145,ME-21-11-26985-819,"במציאות המשפטית הקיימת, בה בחלק בלתי מבוטל מהתיקים הצדדים מציגים הסדרי טיעון הכוללים המלצה משותפת לעונש, וההלכה הנוהגת מותירה מרחב תמרון צר למדי לדחיית המלצה עונשית במסגרת הסדרי טיעון - השפעת הפרקליטות על הענישה הקונקרטית ועל רמת הענישה הכללית, מכרעת.",דיון והכרעה
146,ME-21-11-26985-819,"בתיקים שבהם מוצג הסדר טיעון עם המלצה משותפת לעונש, ניתן לומר בהכללה, שהלכה למעשה עמדת הפרקליטות מכתיבה את העונש.",דיון והכרעה
147,ME-21-11-26985-819,"לצד זה, הביקורת השיפוטית האפקטיבית על החלטות הפרקליטות בנוגע להסדרי טיעון, הן בערכאה הדיונית והן בערכאת הערעור, מוגבלת מאוד.",דיון והכרעה
148,ME-21-11-26985-819,"שכן, בהתאם להלכה בדבר כיבוד הסדרי טיעון, רק במקרים חריגים מאוד בית המשפט הדיוני ידחה הסדר טיעון.",דיון והכרעה
149,ME-21-11-26985-819,"והאופן בו ההלכה מיושמת מביא לכך שהאפשרות של בית המשפט להתערב בהסדר טיעון צרה מאוד והיא מצומצמת אף מהאפשרות של בית משפט לעניינים מינהליים להתערב בהחלטה מינהלית, למרות שבשונה מהתחום המנהלי, בו ההחלטה המהותית היא של הגורם המינהלי, גזר הדין הוא של בית המשפט; ובמקרים המעטים שבהם בית המשפט דוחה הסדר טיעון – מהלך הכרוך מטבעו באי קבלת עמדת הפרקליטות ובמידה כזו או אחרת של ביקורת עליה – יש לפרקליטות יכולת לגרום לביטול התוצאה, בכך שתסכים לערעור המוגש על ידי הנאשם.",דיון והכרעה
150,ME-21-11-26985-819,"במצב כזה, מחד אין בהליך הערעור מי ש""יגן"" על החלטת הערכאה הדיונית לדחות את הסדר הטיעון, ומאידך, מתוך כך שהערעור לא נבחן לגופו, גם התנהלות הפרקליטות ושיקול דעתה במסגרת ההגעה להסדר הטיעון אינם נבדקים.",דיון והכרעה
151,ME-21-11-26985-819,"ובפועל, עמדת הפרקליטות מיושמת.",דיון והכרעה
152,ME-21-11-26985-819,"במצב דברים זה, הפרקליטות נדרשת לאחריות ולשיקול דעת מוקפדים במיוחד.",דיון והכרעה
153,ME-21-11-26985-819,"ויש מקום להרהר בשינוי, שיתן מקום משמעותי יותר לעמדת בית המשפט בקביעת העונש ההולם בהינתן הסדר טיעון עם המלצה עונשית.",דיון והכרעה
154,ME-21-11-26985-819,"במקרה זה, נוכח חלקו של הנאשם 1 באירוע, העבירה בה הורשע, גילו ונסיבותיו, והודאתו במיוחס לו, העונש המוצע בהסדר הטיעון סביר ויש לקבל את המלצת הצדדים ביחס אליו.",דיון והכרעה
155,ME-21-11-26985-819,"עונשי המאסר המוצעים בהסדר הטיעון לנאשמים 2 ו- 3, קלים מאוד בהשוואה לעונשים הראויים להם והם אינם עומדים ביחס סביר לחומרת מעשי העבירות שלהם בנסיבותיהם ולמידת אשמם.",דיון והכרעה
156,ME-21-11-26985-819,ההטבה הגלומה בעונשים המוצעים לנאשמים אלה איננה סבירה והיתרון שהם מפיקים מהסדר הטיעון עולה לאין שיעור על היתרון הנובע ממנו לאינטרס הציבורי.,דיון והכרעה
157,ME-21-11-26985-819,"המסר שעונשים קלים שכאלה עלולים להעביר לציבור, במיוחד בתקופה בה אנו נמצאים, פוגע במאבק בתופעת עבירות האלימות והנשק ויש בו כדי לפגוע באמון הציבור במערכת אכיפת החוק.",דיון והכרעה
158,ME-21-11-26985-819,ועל כן אינני מקבל את המלצת הצדדים לגבי עונשי המאסר של הנאשמים 2 ו- 3.,דיון והכרעה
159,ME-21-11-26985-819,"במסגרת הסדר הטיעון הוסכם על הקלה נוספת בעונשו של הנאשם 2, הבאה לביטוי בכך ש- 7 מתוך 12 חודשי מאסר על תנאי בר הפעלה התלוי ועומד נגדו, יהיו בחופף לתקופת המאסר שתוטל עליו.",דיון והכרעה
160,ME-21-11-26985-819,כך שבפועל יהיה עליו לשאת רק 5 חודשי מאסר נוספים.,דיון והכרעה
161,ME-21-11-26985-819,בפועל לא שמעתי מפי התביעה או ההגנה טעם משכנע להצדקת חפיפת חלק גדול מתקופת המאסר המותנה שיש להפעיל.,דיון והכרעה
162,ME-21-11-26985-819,"סוף דבר, אני דן את הנאשמים לעונשים הבאים:",דיון והכרעה
163,ME-21-11-26985-819,"מאסר בפועל, כאורך ימי מעצרו בתיק זה.",	הנאשם 1
164,ME-21-11-26985-819,מיום 24.10.21 ועד ליום 27.01.22.,	הנאשם 1
165,ME-21-11-26985-819,"6 חודשי מאסר על תנאי למשך 3 שנים מהיום, שלא יעבור עבירה של שיבוש מהלכי משפט.",	הנאשם 1
166,ME-21-11-26985-819,"קנס בסך  5,000 ₪ או 15 ימי מאסר תחתיו.",	הנאשם 1
167,ME-21-11-26985-819,"36 חודשי מאסר בפועל, בניכוי ימי מעצרו.",הנאשם 2
168,ME-21-11-26985-819,הפעלת המאסר על תנאי בן 12 החודשים מת.פ. 51512-02-18 של בית משפט המחוזי באר-שבע.,הנאשם 2
169,ME-21-11-26985-819,הנאשם ישא 5 חודשים ממנו במצטבר לתקופת המאסר בתיק זה והיתרה בחופף.,הנאשם 2
170,ME-21-11-26985-819,"ובסה""כ, 41 חודשי מאסר בפועל בניכוי ימי מעצרו.",הנאשם 2
171,ME-21-11-26985-819,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת אלימות או עבירת נשק, המסווגות כפשע.",הנאשם 2
172,ME-21-11-26985-819,"קנס בסך 10,000 ₪ או 60 ימי מאסר תחתיו.",הנאשם 2
173,ME-21-11-26985-819,"38 חודשי מאסר בפועל, בניכוי ימי מעצרו.",הנאשם 3
174,ME-21-11-26985-819,6 חודשי מאסר בפועל בגין הרשעתו בת.פ. 38551-02-20 של בית משפט שלום כפר סבא.,הנאשם 3
175,ME-21-11-26985-819,חודשיים מתקופת המאסר יצטברו לתקופת המאסר בתיק זה והיתרה בחופף.,הנאשם 3
176,ME-21-11-26985-819,"ובסה""כ, 40 חודשי מאסר בפועל בניכוי ימי מעצרו.",הנאשם 3
177,ME-21-11-26985-819,הנאשם ישא את תקופות המאסר במצטבר לכל עונש מאסר אותו נשא בתקופת מעצרו בתיק זה.,הנאשם 3
180,ME-21-11-26985-819,"הסך של 1,020 ₪ שנתפס ברשות הנאשם, יחולט לטובת אוצר המדינה.",הנאשם 3
181,ME-21-11-26985-819,"6 חודשי פסילה על תנאי מלקבל או להחזיק רישיון נהיגה, למשך שנתיים מיום שחרורו מהמאסר.",הנאשם 3
182,ME-21-11-26985-819,זכות ערעור תוך 45 יום.,הנאשם 3
183,ME-21-11-26985-819,"ניתנה והודעה היום כ""ג חשוון תשפ""ג, 17/11/2022 במעמד הנוכחים.",הנאשם 3
184,ME-21-11-26985-819,5129371,סגן הנשיאה
