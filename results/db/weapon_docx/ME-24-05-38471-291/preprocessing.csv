,verdict,text,part
0,ME-24-05-38471-291,"חוק העונשין, תשל""ז-1977: סע'  29, 29(א), 40ט, 144, 144(א), 144(ב2), ג, 275, 40 יא, 40יג(א)",הנאשמים
1,ME-24-05-38471-291,"שלושת הנאשמים שלפניי, מוחמד מחאג'נה (להלן: ""הנאשם 1""), גאלב מחאג'נה (להלן: ""הנאשם 2"") ויזן מחאג'נה (להלן: ""הנאשם 3"") הורשעו ביום 12.9.24 על סמך הודאתם, במסגרת הסדר טיעון בביצוען של עבירות שנכללו בכתב-אישום מתוקן אשר הוגש נגדם.",גזר דין
2,ME-24-05-38471-291,"הנאשם 1 הורשע בעבירה שעניינה סחר בנשק שלא כדין לפי סעיפים 144(ב2) ו-(ג) לחוק העונשין, התשל""ז-1977 (להלן: ""חוק העונשין"" או ""החוק"") (שתי עבירות); הנאשמים 2 ו-3 הורשעו בעבירה שעניינה עבירות בנשק (החזקה) לפי סעיף 144(א) רישא וסיפא לחוק.",גזר דין
3,ME-24-05-38471-291,הסדר הטיעון לא כלל הסכמה בדבר העונש שיוטל על הנאשמים.,גזר דין
4,ME-24-05-38471-291,"המכונה נ""פ 00309781 (להלן: ""הסוכן"") פעל במועדים הרלוונטיים לכתב-האישום בשליחות משטרת ישראל ורכש בהוראתה, באישורה ובכספה כלי-נשק, תחמושת וסמים באופן המתואר להלן.",גזר דין
5,ME-24-05-38471-291,"נ""פ 00720710/23 המכונה 'סינטה' הינו שוטר (להלן: ""סינטה"") ובמועדים הרלוונטיים פעל בשליחות משטרת ישראל ורכש בהוראתה, באישורה ובכספה כלי-נשק, תחמושת וסמים כמתואר להלן.",גזר דין
6,ME-24-05-38471-291,"נאשם 1 הוא אביהם של נאשמים 2 ו-3 והשלושה מתגוררים בביתו של נאשם 1 בכפר מוסמוס (להלן: ""הבית"").",גזר דין
7,ME-24-05-38471-291,"בין הסוכן לבין שלושת הנאשמים, קיימת היכרות מוקדמת על רקע ידידות בין הסוכן לבין נאשם 1.",גזר דין
8,ME-24-05-38471-291,"החל מתאריך 3.11.23 ובמספר הזדמנויות שונות, פנה נאשם 1 לסוכן והציע למכור לו כלי-נשק שונים.",גזר דין
9,ME-24-05-38471-291,"בתאריך 3.11.23 נאשם 1 הציע למכור לסוכן אקדח מסוג ""סטאר"" תמורת סך של 30,000 ₪ (להלן בהתאמה באישום זה: ""האקדח"" ו-""העסקה"") והשניים סיכמו לשוחח בהמשך.",גזר דין
10,ME-24-05-38471-291,"בתאריך 14.11.23, יצר הסוכן קשר טלפוני עם נאשם 1 ושאל אותו האם האקדח אותו הציע בתאריך 3.11.23, עודנו זמין לרכישה.",גזר דין
11,ME-24-05-38471-291,נאשם 1 השיב בחיוב.,גזר דין
12,ME-24-05-38471-291,"בתאריך 21.11.23 בשעה 15:26, יצר הסוכן קשר טלפוני עם נאשם 1 ומסר לו כי הכסף עבור האקדח מוכן והשניים סיכמו לשוחח בערב על-מנת לתאם מועד לביצוע העסקה.",גזר דין
13,ME-24-05-38471-291,בסמוך לשעה 20:55 שוחחו השניים בטלפון וסיכמו להיפגש למחרת לשם ביצוע העסקה.,גזר דין
14,ME-24-05-38471-291,"במועדים הרלוונטיים לאישום זה, במועד שאינו ידוע למאשימה במדויק, החליט נאשם 1 למכור לסוכן אקדח ה - ""סטאר"" תמורת סך של 30,000 ₪.",גזר דין
15,ME-24-05-38471-291,"בתאריך 22.11.23 בשעה 17:40 או בסמוך לכך, אחיו של הסוכן (להלן באישום זה: ""מוחמד"") התקשר לסוכן והודיע לו כי נאשם 1 הגיע לרפת של משפחת הסוכן באום אל פאחם (להלן: ""הרפת"") וכי הוא ממתין לסוכן ברפת.",גזר דין
16,ME-24-05-38471-291,"לבקשת הסוכן, העביר מוחמד את הטלפון אל נאשם 1 ששוחח עם הסוכן, והשניים סיכמו להיפגש בביתו של נאשם 1 לשם ביצוע העסקה.",גזר דין
17,ME-24-05-38471-291,"בשעה 17:48 או בסמוך לכך, יצאו הסוכן וסינטה ברכבם )להלן: ""רכב ההפעלה"") לכיוון הבית.",גזר דין
18,ME-24-05-38471-291,"בהגיעם לבית ומשהבחין בנאשמים 1 ו-2 עומדים בשטח הבית, יצא הסוכן מרכב ההפעלה והחל לצעוד לעברם.",גזר דין
19,ME-24-05-38471-291,"במקביל לכך, החנה סינטה את רכב ההפעלה בהתאם להכוונתו של נאשם 1 ונותר ברכב ההפעלה.",גזר דין
20,ME-24-05-38471-291,"הסוכן ונאשם 1 נכנסו אל תוך הבית ועמדו יחדיו בחדר המדרגות (להלן באישום זה: ""חדר המדרגות""), או אז קרא נאשם 1 לנאשם 2 שנכנס אף הוא לחדר המדרגות, כשהוא מחזיק על גופו, אקדח חצי אוטומטי מסוג קולט, קליבר 9 מ""מ מספר סידורי CLW017539 שהינו כלי שסוגל לירות כדור שבכוחו להמית אדם והוא נשק כהגדרתו בחוק וכן מחסנית תואמת לנשק שהינה אביזר לנשק ובתוכה 8 כדורים בקליבר 9 מ""מ שהינם תחמושת (להלן יחד: ""הנשק"").",גזר דין
21,ME-24-05-38471-291,"בסמוך לאחר כניסתו של נאשם 2 כאמור, סגר נאשם 1 את דלת הבית ונאשם 2 הוציא את הנשק שהיה על גופו מתחת לבגדיו ומסר אותו לידי הסוכן.",גזר דין
22,ME-24-05-38471-291,"הסוכן וידא את תקינותו של הנשק ובסמוך לאחר מכן, מסר לנאשם 1 תמורתו סך של 30,000 ₪.",גזר דין
23,ME-24-05-38471-291,"בהמשך לכך יצא הסוכן מהבית, נכנס לרכב ההפעלה ויחד עם סינטה עזבו השניים את המקום.",גזר דין
24,ME-24-05-38471-291,"בהמשך למתואר לעיל, בתאריך 16.12.23 הגיע נאשם 1 לרפת ופגש בסוכן.",גזר דין
25,ME-24-05-38471-291,"נאשם 1 הציע לסוכן כי ימכור לו שני אקדחים מסוגים שונים בסך של 50,000 ₪ לכל אקדח, וכן ימכור לסוכן אקדח תקין וכן אקדח תקול בסך כולל של 70,000 ₪.",גזר דין
26,ME-24-05-38471-291,הסוכן השיב לנאשם 1 כי הוא מעוניין אך בנשק תקין והשניים סיכמו להיפגש בבית בתאריך 18.12.23 בשעה 18:00 לשם ביצוע עסקת הנשק.,גזר דין
27,ME-24-05-38471-291,"במועדים הרלוונטיים לאישום זה, במועד שאינו ידוע למאשימה במדויק, החליט הנאשם 1 למכור לסוכן שני אקדחים תמורת סך של 50,000 ₪.",גזר דין
28,ME-24-05-38471-291,"בתאריך 18.12.23 בשעה 18:36, או בסמוך לכך, הגיעו הסוכן וסינטה ברכב ההפעלה למתחם הסמוך לבית והסוכן פגש בנאשם 3 אשר הורה לו להיכנס לבית ולפגוש את נאשם 1, והסוכן עשה כן.",גזר דין
29,ME-24-05-38471-291,"נאשם 3 הלך להביא אקדח חצי אוטומטי מסוג HEGE WAFFEN מספר סידורי 1093347 בו מנגנון הדק פטיש פגום ומחסנית תואמת לו שהינה אביזר לנשק (להלן יחדיו: ""האקדח התקול"").",גזר דין
30,ME-24-05-38471-291,"הסוכן נפגש עם נאשם 1 בבית ובהמשך הגיע נאשם 3 אל הכניסה לבית כשהוא מחזיק את האקדח התקול, ומסר אותו לנאשם 1.",גזר דין
31,ME-24-05-38471-291,מיד לאחר מכן מסר נאשם 1 את האקדח התקול לסוכן.,גזר דין
32,ME-24-05-38471-291,"בהמשך למתואר לעיל, נאשם 1 יצא מהסלון וחזר בחלוף מספר דקות כשעל גופו אקדח חצי אוטומטי מסוג FN מספר סידורי F07912 שהינו כלי שסוגל לירות כדור שבכוחו להמית אדם והוא נשק כהגדרתו בחוק ומחסנית שהינה אביזר לנשק (להלן יחד: ""הנשק""), אותם הוא מסר לידי הסוכן.",גזר דין
33,ME-24-05-38471-291,"הסוכן בדק את תקינותו של הנשק ואמר לנאשם 1 כי הוא סבור שהנשק שווה סך של 40,000 ₪ לכל היותר ונאשם 1 מסר לסוכן כי הוא יכול לרכוש הן את האקדח התקול הן את הנשק במחיר כולל של 50,000 ₪.",גזר דין
34,ME-24-05-38471-291,"בהמשך לכך, נאשם 3 נכנס שוב לבית וסימן לנאשם 1 בידיו כי ניתן לצאת מהבית.",גזר דין
35,ME-24-05-38471-291,"בשלב זה, הסוכן אשר החזיק את האקדח התקול ואת הנשק, מסר תמורתם לידי נאשם 1 סך של 50,000 ₪, יצא מהבית, נכנס לרכב ההפעלה ויחד עם סינטה הם עזבו את המקום.",גזר דין
36,ME-24-05-38471-291,"במעשיהם המתוארים לעיל, כך נכתב בכתב האישום המתוקן:",גזר דין
37,ME-24-05-38471-291,"נאשם 1, בשתי הזדמנויות, סחר בשלושה נשקים, שלוש מחסניות המהוות אביזר לנשק ושמונה כדורים המהווים תחמושת לנשק, וזאת בלא רשות על-פי דין לעשות כן.",גזר דין
38,ME-24-05-38471-291,"נאשם 2 החזיק נשק, מחסנית המהווה אביזר לנשק ושמונה כדורים המהווים תחמושת לנשק, וזאת בלא רשות על-פי דין לעשות כן.",גזר דין
39,ME-24-05-38471-291,נאשם 3 החזיק נשק ומחסנית המהווה אביזר לנשק וזאת בלא רשות על-פי דין לעשות כן.,גזר דין
40,ME-24-05-38471-291,תסקיר שירות המבחן בעניינו של הנאשם 1,גזר דין
41,ME-24-05-38471-291,"מתסקיר שירות המבחן בעניינו של נאשם 1 עלה, כי הנאשם בן 47, נשוי ואב לחמישה ילדים ומתגורר בבית בבעלותם.",גזר דין
42,ME-24-05-38471-291,טרם מעצרו בתיק הנדון עבד כשכיר בתחום הבניין.,גזר דין
43,ME-24-05-38471-291,הנאשם תיאר מצב כלכלי תקין ואת קשייה של אשתו לתפקד באופן עצמאי ולדאוג לצרכי הבית בהיותו במעצר.,גזר דין
44,ME-24-05-38471-291,"הנאשם נשר מלימודיו לאחר סיום 9 שנות לימוד, ללא תעודת בגרות.",גזר דין
45,ME-24-05-38471-291,הנאשם נעדר מעורבות קודמת בפלילים.,גזר דין
46,ME-24-05-38471-291,"בהתייחסותו לעבירות נשוא תיק זה, התקשה הנאשם לקבל אחריות למיוחס לו בכתב-האישום המתוקן.",גזר דין
47,ME-24-05-38471-291,"באשר לנסיבות מעשיו, תיאר הנאשם כי טייל עם כלביו כשלפתע מצא כלי נשק מתחת לעץ.",גזר דין
48,ME-24-05-38471-291,"מתוך תחושת אחריות לכלי-הנשק, כך תיאר הנאשם, הוא החליט לקחת אותו לביתו.",גזר דין
49,ME-24-05-38471-291,עם הגעתו לבית התקשר לחבר טוב ונאמן שינחה אותו מה לעשות עם הנשק שמצא.,גזר דין
50,ME-24-05-38471-291,"כך, לדבריו, מסר את כלי-הנשק לחברו הטוב.",גזר דין
51,ME-24-05-38471-291,הנאשם שלל כל מעורבות באירוע פלילי וכל כוונה לסחור בנשק.,גזר דין
52,ME-24-05-38471-291,שירות המבחן ציין כי בשיחה עם הנאשם הוא השתמש במנגנוני הגנה של הכחשה באשר למעורבותו בעבירות נשק והתקשה להסביר את הפער בין הצהרותיו לעיל לבין המתואר בכתב-האישום המתוקן.,גזר דין
53,ME-24-05-38471-291,"להערכת שירות המבחן, הנאשם מתקשה לווסת את דחפיו, כאשר צרכיו עומדים בפער לרצונותיו, הוא נוטה להתנהל תוך קושי בהפעלת שיקול דעת, כפי שהתנהגותו תוארה בכתב האישום המתוקן.",גזר דין
54,ME-24-05-38471-291,עוד התרשם מקשיים לקבל אחריות ובעלות להתנהגותו.,גזר דין
55,ME-24-05-38471-291,"מדו""ח שהתקבל מגורמי הטיפול בשב""ס המעודכן ליום 18.11.14, עולה כי הנאשם מועסק כתומך באגף עצורי ימים.",גזר דין
56,ME-24-05-38471-291,"צוין, כי הנאשם מתפקד מול גורמי שב""ס במסירות ובאחריות, ובהתחשב בכך, שמדובר באגף מורכב.",גזר דין
57,ME-24-05-38471-291,"במסגרת תפקידו, הנאשם משולב בקבוצת תומכים וההתרשמות הינה כי הוא שומר על כללי הקבוצה ומשתתף פעיל.",גזר דין
58,ME-24-05-38471-291,שירות המבחן ציין כי הנאשם התקשה להביע מוטיבציה פנימית להשתלבות בהליך שיקומי והתקשה להצביע על מטרות לשינוי.,גזר דין
59,ME-24-05-38471-291,"הנאשם הציג עמדה קורבנית והתקשה להתבונן בנסיבות מעורבותו בעבירה הנדונה, כיום ממוקד בסיפוק צרכיו האישיים ובמחיר העונשי אותו עתיד לשלם וכן מתקשה לראות את הפסול שבעבירה ובעובדה כי בניו הינם שותפים בתיק הנדון.",גזר דין
60,ME-24-05-38471-291,"צוין כי באבחון מקצועי אשר נערך לנאשם בשירות המבחן, נמצא כי רמת הסיכון להישנות התנהגות פורצת חוק הינה גבוהה, ורמת המסוכנות באם תישנה, מוערכת כגבוהה.",גזר דין
61,ME-24-05-38471-291,"לאור המתואר לעיל, לנוכח חומרת העבירה ולצד קשייו של הנאשם לערוך תהליך התבוננות פנימית ולבטא נזקקות טיפולית, לא בא שירות המבחן בהמלצה במסגרת הקהילה שיש בה להפחית את המסוכנות להישנות עבירות בעתיד.",גזר דין
62,ME-24-05-38471-291,תסקיר שירות המבחן בעניינו של הנאשם 2,גזר דין
63,ME-24-05-38471-291,"מתסקיר שירות המבחן עולה: הנאשם בן 21, בן בכור, רווק, טרם מעצרו התגורר בבית משפחתו במוסמוס ועבד בתחום הבניין.",גזר דין
64,ME-24-05-38471-291,הנאשם תיאר מצב כלכלי תקין ולא הביע נזקקות או צורך למעקב פסיכיאטרי או פסיכולוגי.,גזר דין
65,ME-24-05-38471-291,"הנאשם סיים 12 שנות לימוד ללא תעודת בגרות, בבית-ספר מקצועי במגמת חשמל, אך התקשה להתמיד באופן יציב בלימודים.",גזר דין
66,ME-24-05-38471-291,אביו של הנאשם הינו עצור במסגרת התיק הנוכחי.,גזר דין
67,ME-24-05-38471-291,"את הקשר עם הוריו ואחיו תיאר הנאשם כתקין, ושיתף כי בשל מעמדו כבן בכור הוא נושא בתחושת מחויבות ואחריות לבני משפחתו.",גזר דין
68,ME-24-05-38471-291,כן התקשה הנאשם לתאר בפתיחות את הדינמיקה המשפחתית.,גזר דין
69,ME-24-05-38471-291,"באשר לדפוס השימוש בחומרים פסיכו-אקטיביים, הנאשם מסר כי הוא צורך אלכוהול סביב פורומים חברתיים בלבד, ושלל שימוש בחומרים פסיכו-אקטיביים נוספים או הימורים.",גזר דין
70,ME-24-05-38471-291,"בהתייחסו לעבירה המיוחסת לו בתיק זה, התקשה הנאשם לקבל אחריות.",גזר דין
71,ME-24-05-38471-291,הנאשם הכחיש שהחזיק נשק והתקשה לשתף בפתיחות באשר לנסיבות ביצוע העבירה או לגבי המניעים שמאחורי התנהגותו.,גזר דין
72,ME-24-05-38471-291,"שירות המבחן ציין כי במהלך השיחה עמו, הנאשם השתמש במנגנוני הגנה נוקשים של הכחשה וצמצום, לצד מזעור חומרת מעשיו.",גזר דין
73,ME-24-05-38471-291,הנאשם התנהג בצורה מניפולטיבית תוך קושי בהתבוננות במעשיו ובנסיבות הרקע להם.,גזר דין
74,ME-24-05-38471-291,"שירות המבחן שקל את גורמי הסיכוי לשיקום, כגון הצלחתו של הנאשם לסיים 12 שנות לימוד, למרות קשייו האישיים באותה העת ושמירה על יציבות תעסוקתי.",גזר דין
75,ME-24-05-38471-291,"כגורמי סיכון, התרשם שירות המבחן כי מדובר בנאשם צעיר, בשלהי גיל ההתבגרות, המאופיין בזהות אישית בלתי בשלה ומגובשת.",גזר דין
76,ME-24-05-38471-291,"עוד צוין כי קיים פער בין הציפיות מהנאשם, בהיותו בן בכור, לבין יכולותיו לעמוד בציפיות אלו, מה שהשאיר אצלו תחושות של חוסר הערכה עצמית ובטחון עצמי נמוך.",גזר דין
77,ME-24-05-38471-291,"שירות המבחן התרשם, כי הנאשם מתנהל באופן אימפולסיבי עם קושי בוויסות דחפיו כאשר המציאות עומדת בפער אל מול רצונותיו הרגעיים, וכי בשל גילו הצעיר ומאפייניו האישיותיים הדלים, הנאשם מתקשה להתנהל ולקבל החלטות תוך שיקול דעת מיטיב.",גזר דין
78,ME-24-05-38471-291,"צוין, כי הנאשם התקשה להביע מוטיבציה ראשונית באשר להמשך התבוננות ביקורתית ביחס לדפוסי התנהגותו.",גזר דין
79,ME-24-05-38471-291,"הנאשם שולב בתוכנית מעצר ראשון, תוכנית הכנה לטיפול עצורים שזהו מעצרם הראשון.",גזר דין
80,ME-24-05-38471-291,"ההתרשמות מהנאשם הינה כי הוא מקפיד להגיע בזמן, מפגין אחריות ורצינות ומכבד את חוקי הקבוצה ומשתתפיה.",גזר דין
81,ME-24-05-38471-291,"יחד עם זאת, שירות המבחן התרשם כי הנאשם, למרות שהביע שביעות רצון מהשתתפותו בטיפול במסגרת הכלא, אינו בשל בשלב זה בחייו לטיפול מעמיק ואינו מצליח לזהות את המניעים להיותו מעורב בפלילים, עניין המעלה את הסיכון להישנות עבירות.",גזר דין
82,ME-24-05-38471-291,"לאור כל זאת, שירות המבחן מצא כי רמת הסיכון להישנות עבירות הינה גבוהה, ומידת המסוכנות באם תישנה, מוערכת כגבוהה.",גזר דין
83,ME-24-05-38471-291,"לנוכח האמור, שירות המבחן לא ראה בהליך טיפולי בקהילה במסגרת שירותיו משום אמצעי שיביא להפחתת הסיכון להישנות התנהגות עוברת חוק מצדו.",גזר דין
84,ME-24-05-38471-291,"כן הומלץ על ידי שירות המבחן, כי במידה ויוטל על הנאשם עונש מאסר בפועל, להתחשב בגילו הצעיר ולהסב את תשומת הלב לגורמי שב""ס לאפשרות שילובו בהליך שיקומי במסגרת מאסרו.",גזר דין
85,ME-24-05-38471-291,עוד הומלץ על ענישה מותנית וקנס כספי.,גזר דין
86,ME-24-05-38471-291,תסקיר שירות המבחן בעניינו של הנאשם 3,גזר דין
87,ME-24-05-38471-291,"מתסקיר שירות המבחן עולה: הנאשם בן 20, נמצא בקשר עם צעירה בת 18 ובכוונתם להינשא בעוד מספר שנים.",גזר דין
88,ME-24-05-38471-291,טרם מעצרו התגורר עם בני משפחתו בבית הוריו ועבד כעוזר נהג.,גזר דין
89,ME-24-05-38471-291,"משפחתו מונה כחמישה ילדים, הוא השני בסדר הילודה; הנאשם 1 בתיק זה הוא אביו של הנאשם 3, ונאשם 2 הינו אחיו.",גזר דין
90,ME-24-05-38471-291,הנאשם תיאר כי אמו נאלצה לצאת לעבוד מחוץ למשק ביתה בעקבות מעצרם.,גזר דין
91,ME-24-05-38471-291,הנאשם תיאר מצב סוציו-אקונומי בינוני.,גזר דין
92,ME-24-05-38471-291,הנאשם סיים 12 שנות לימוד ללא תעודת בגרות.,גזר דין
93,ME-24-05-38471-291,"הנאשם תיאר עצמו כאדם רגוע, אהוב וחברותי, וכי חבריו כיום הם בני משפחתו בלבד שכן רצה להרחיק עצמו מפני התנהגות שולית ועבריינית.",גזר דין
94,ME-24-05-38471-291,לנאשם אין מעורבות קודמת בפלילים.,גזר דין
95,ME-24-05-38471-291,"הנאשם מוכר לשירות המבחן מתיק זה, עת נערך תסקיר מעצר.",גזר דין
96,ME-24-05-38471-291,"בתסקיר דאז, התרשם שירות המבחן מצעיר שנראה כי הצליח לגייס כוחותיו, לסיים 12 שנות לימוד, ללמוד מקצוע ולהשתלב במסגרת תעסוקה ואף מבטא שאיפות לנהל אורח חיים חיובי ומתפקד.",גזר דין
97,ME-24-05-38471-291,"עם זאת, צוין כי הנאשם מתקשה לעמוד בלחצים משפחתיים, להביע את דעתו מול דמויות סמכות ועלול לפעול בהיעדר שיקול דעת במצבים אלו.",גזר דין
98,ME-24-05-38471-291,"עוד התרשם שירות המבחן מהפערים שעלו בהצגת הנאשם את עצמו אל מול נסיבות מעצרו, על כן, הוערך כי קיים סיכון לא מבוטל להישנות התנהגות עוברת חוק.",גזר דין
99,ME-24-05-38471-291,"בהמשך לכך, שירות המבחן לא בא בהמלצה לשחרור הנאשם לחלופת מעצר.",גזר דין
100,ME-24-05-38471-291,"בהתייחסותו לעבירות נשוא כתב-האישום המתוקן, הנאשם מקבל אחריות ברמה הפורמאלית למיוחס לו.",גזר דין
101,ME-24-05-38471-291,"לדבריו, אמנם ידע על תכולת השקית אותה הביא לאביו, אך לא ידע כיצד להתמודד באותה הסיטואציה בה מעורב אביו.",גזר דין
102,ME-24-05-38471-291,הנאשם הביע צער וחרטה ותיאר כי מכיר בחומרת המעשים ובסכנות הקיימות בהתנהלותו.,גזר דין
103,ME-24-05-38471-291,"הנאשם תיאר אכזבה מאביו, שלדבריו הקפיד לחנך אותו ואת אחיו להתרחק מאנשים ומסיטואציות העלולות לסכנם.",גזר דין
104,ME-24-05-38471-291,"הנאשם תיאר כי נמצא בהליך טיפולי קבוצתי במסגרת מעצרו הנוכחי, ותיאר שביעות רצון מהשתתפותו.",גזר דין
105,ME-24-05-38471-291,הנאשם הביע נכונות להמשיך את השתתפותו בהליך טיפולי ככל שיוצע לו.,גזר דין
106,ME-24-05-38471-291,שירות המבחן התרשם מהנאשם כצעיר בעל כוחות אשר עד למעורבותו בעבירות הנדונות הקפיד לנהל אורח חיים חיובי.,גזר דין
107,ME-24-05-38471-291,"יחד עם זאת, קיים פער משמעותי בין תיאור הנאשם את עצמו לבין אופי העבירות המיוחסות לו.",גזר דין
108,ME-24-05-38471-291,"כמו כן, בהתייחסותו לעבירות, גילה הנאשם זהירות וצמצום במסירת מידע העלול להיתפש כבעייתי.",גזר דין
109,ME-24-05-38471-291,"בשקלול נתונים אלה ובהתאם לנכתב לעיל, שירות המבחן העריך כי קיים סיכון להישנות עבירה בעתיד.",גזר דין
110,ME-24-05-38471-291,"לאור המתואר לעיל, ובהתחשב בהתרשמות מן הנאשם ולאור חומרת העבירות המיוחסות לו, לא בא שירות המבחן בהמלצה על חלופות ענישה או שיקום במסגרת הקהילה.",גזר דין
111,ME-24-05-38471-291,"יחד עם זאת, ולאור הנכונות שהביע הנאשם להמשיך את השתלבותו בהליך טיפולי ולשם העלאת סיכויי השיקום בעתיד, המליץ שירות המבחן כי תיבחן האפשרות לשילובו של הנאשם בתוכניות טיפול מתאימות במסגרת שירותי בתי-הסוהר.",גזר דין
112,ME-24-05-38471-291,טיעוני הצדדים לעניין העונש,גזר דין
113,ME-24-05-38471-291,הפרקליט המלומד עמד על הערכים החברתיים שנפגעו כתוצאה מביצועה של העבירה דכאן; במסגרת גיבוש מתחם העונש ההולם פירטה המאשימה את הנסיבות הקשורות בביצוע העבירה ולעניין מדיניות הענישה הנוהגת ורף הענישה הצביעה המאשימה על פסיקה רחבה.,גזר דין
114,ME-24-05-38471-291,"צוין כי בעניינם של שלושת הנאשמים מדובר בהרשעה ראשונה אך אין בכך כדי להביא להקלה משמעותית בענישה, לאור חומרת מעשיהם.",גזר דין
115,ME-24-05-38471-291,"ביחס לנאשם 1 ברור כי הוא זה שחולל את העסקאות, ביצע אותן והרוויח מהן כסף רב; בהתייחס לעבירת ההחזקה המיוחסת לנאשמים 2 ו-3 צוין כי מדובר בעבירת החזקה שנעשתה תוך כדי ביצוע עסקה ויש לכך, לטעמה של המאשימה, נסיבה לחומרה.",גזר דין
116,ME-24-05-38471-291,"צוין כי האקדח הוגדר כ""פגום"" ולא כתקול, והמשמעות היא שאם מתקנים את התקלה הספציפית האקדח הופך להיות שמיש וחוזר להיות מסוכן.",גזר דין
117,ME-24-05-38471-291,"לעניין מדיניות הענישה הפנה הפרקליט להנחיית פרקליט המדינה, בה נקבעו מתחמים של 18 עד 36 חודשים לעבירת ההחזקה ו-42 עד 72 חודשים לעבירת הסחר, ביחס לכל אירוע של סחר.",גזר דין
118,ME-24-05-38471-291,"נוכח הנסיבות החמורות של עבירת ההחזקה בתיק זה, סברה המאשימה כי המתחם הראוי ביחס לנאשם 2 נע בין 24 ל-42 חודשים וביחס לנאשם 3 כנע בין 20 ל-40 חודשים.",גזר דין
119,ME-24-05-38471-291,"המדרג בין הנאשמים נובע, בין השאר, מן העובדה כי נאשם 2 החזיק גם מחסנית ואילו נאשם 3 החזיק אקדח בלבד וכן היה בו פגם.",גזר דין
120,ME-24-05-38471-291,ביחס לנאשם 1 טענה המאשימה למתחם אחד הנע בין 6 ל-9 שנות מאסר.,גזר דין
121,ME-24-05-38471-291,"באשר למיקומם של שלושת הנאשמים בתוך המתחם, ביקשה המאשימה להעמידם בשליש התחתון אך לא בתחתית מתחם העונש.",גזר דין
122,ME-24-05-38471-291,"זאת, לנוכח הודאת הנאשמים, עברם הנקי ותוך שימת לב לכך שהתסקירים לא יכולים להביא להקלה בעונשם ולסטייה מטעמי שיקום.",גזר דין
123,ME-24-05-38471-291,לטענת המאשימה מדובר בתסקירים שליליים המעידים על מסוכנות ולכן יש צורך בהרתעה.,גזר דין
124,ME-24-05-38471-291,"עוד ביקשה המאשימה להשית על הנאשמים עונש מאסר על תנאי וקנס, ובפרט לנאשם 1 אשר הרוויח רווח משמעותי מאותן עבירות שביצע.",גזר דין
125,ME-24-05-38471-291,"ב""כ המלומד של הנאשם, עו""ד עלי סעדי, עמד על פסיקה רחבה הרלוונטית לעניינם של שלושת הנאשמים.",גזר דין
126,ME-24-05-38471-291,"בנוסף ציין כי לדידו על בית-המשפט להתחשב, בעניינם של כל הנאשמים, בפרק הזמן המשמעותי שחלף מעת היצוע העבירות, העומד על כשנה שלמה; ביחס לנאשמים 1 ו-3, יש לזכור כי האקדח מתוצר HAGE WAFFEN היה תקול ולכן בעל מסוכנות פחותה באופן משמעותי מאשר נשק תקין; ביחס לנאשמים 2 ו-3, נטען כי מדובר בעבירה חד-פעמית ורגעית, שהתרחשה בזמן קצר ביותר וללא כל תכנון מוקדם.",גזר דין
127,ME-24-05-38471-291,מעורבותם באירוע הייתה שולית ופסיבית מאוד.,גזר דין
128,ME-24-05-38471-291,"הסנגור עמד על הנסיבות שאינן קשורות בביצוע העבירה, בציינו כי משפחת מחאג'נה הנה משפחה קשת יום ומרובת ילדים, כחמישה במספר.",גזר דין
129,ME-24-05-38471-291,"חרף קשייהם הכלכליים, מדובר במשפחה נורמטיבית ולשלושת הנאשמים עבר נקי וכי התנהגותם בתיק זה אינה מאפיינת אותם.",גזר דין
130,ME-24-05-38471-291,"עוד צוין כי שלושת הנאשמים הודו בפני בית המשפט, וכתוצאה מכך גם חסכו בזמן שיפוטי יקר.",גזר דין
131,ME-24-05-38471-291,נטען כי לקיחת האחריות לוותה בחרטה עמוקה על מעשיהם וכן הפקת לקחים.,גזר דין
132,ME-24-05-38471-291,"בעניינו של נאשם 1 צוין כי הוא בן 48, עובד בתחום הבניין ומפרנס את משפחתו.",גזר דין
133,ME-24-05-38471-291,ביצוע העבירה הנדונה בתיק דכאן בוצעה על רקע מצוקה כלכלית קשה.,גזר דין
134,ME-24-05-38471-291,"הנאשם 1 עודנו במעצר, קרי הוא כבר משלם בגין מעשיו.",גזר דין
135,ME-24-05-38471-291,"בעניינם של נאשמים 2 ו-3 צוין כי מדובר בצעירים כבני עשרים ומעורבותם באירוע שולית ופסיבית והייתה בהמשך להנחיית אביהם, הנאשם 1.",גזר דין
136,ME-24-05-38471-291,"הנאשמים נמצאים במעצר בית, קרי כבר משלמים בגין מעשיהם.",גזר דין
137,ME-24-05-38471-291,"בהתייחסו לטיעוני המאשימה ציין הסנגור כי בעסקה הראשונה היה אקדח ובשנייה אקדח תקול, ולא פגום כפי שטענה המאשימה.",גזר דין
138,ME-24-05-38471-291,"באשר לתסקירי הנאשמים, צוין כי נאשם 1 הבהיר את דבריו והודה בביצוע שתי העבירות המיוחסות לו בכתב האישום המתוקן.",גזר דין
139,ME-24-05-38471-291,"באשר לעניינו של נאשם 2, הודגש כי מדובר בנאשם נעדר עבר פלילי, שלקח אחריות מלאה על ביצוע העבירה.",גזר דין
140,ME-24-05-38471-291,"נטען כי מעובדות כתב האישום לא עולה כי הנאשמים ידעו שהולכת להתבצע עסקה כלשהי, ולכן, בניגוד לטענת המאשימה, לא מדובר בנסיבה לחומרה היות והמסירה הייתה תמימה.",גזר דין
141,ME-24-05-38471-291,"לסיכום, עתר הסנגור המלומד להטלת עונש מאסר קצר מועד על נאשם 1, ועונשים שיכול וירוצו בדרך של עבודות שירות על נאשמים 2 ו-3.",גזר דין
142,ME-24-05-38471-291,"לאור כל המקובץ, עתר הסנגור לקביעת מתחם העונש ההולם:",גזר דין
143,ME-24-05-38471-291,בעניינו של נאשם 1 כנע בין 30 ל-48 חודשי מאסר בפועל;,גזר דין
144,ME-24-05-38471-291,בעניינו של נאשם 2 כנע בין 8 ל-12 חודשי מאסר בפועל;,גזר דין
145,ME-24-05-38471-291,בעניינו של נאשם 3 כנע בין 6 ל-14 חודשי מאסר בפועל.,גזר דין
146,ME-24-05-38471-291,דבריהם של הנאשמים,גזר דין
147,ME-24-05-38471-291,הנאשם 1 הצטער על שעשה והבטיח שלא יחזור על מעשיו.,גזר דין
148,ME-24-05-38471-291,"הנאשם 2 הצטער על שעשה, הדגיש כי טעה והבטיח שלא יחזור על מעשיו.",גזר דין
149,ME-24-05-38471-291,"הנאשם 3 הצטער על שעשה, ציין כי שילם מחיר על טעותו והבטיח שלא יחזור על מעשיו.",גזר דין
150,ME-24-05-38471-291,מעשיהם של הנאשמים דכאן מבטאים פגיעה חמורה בשלום הציבור ובביטחונו.,דיון והכרעה
151,ME-24-05-38471-291,"ראוי כי על מעשים מסוג זה תוטל תגובה עונשית הולמת, כנגזרת מן האינטרס הציבורי למנוע, או לכל הפחות לצמצם ככל הניתן, את תופעת עבירות הנשק.",דיון והכרעה
152,ME-24-05-38471-291,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: שימור יחס הולם בין חומרת מעשה העבירה בנסיבותיו ומידת אשמתם של הנאשמים ובין סוג העונש המוטל עליהם ומידתו.",דיון והכרעה
153,ME-24-05-38471-291,"על מנת לשמור יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
154,ME-24-05-38471-291,"מכאן, לאחר קביעת המתחם וככל שבית-המשפט לא מצא לנכון לסטות הימנו מטעמים של שיקום אם של הגנה על הציבור, ייקבע העונש המתאים לנאשמים בשים לב לנסיבותיהם האישיות ולנתונים נוספים, הללו שאינם קשורים בביצוע העבירה.",דיון והכרעה
155,ME-24-05-38471-291,בשלב זה אפריד את הדיון בין הנאשמים.,דיון והכרעה
156,ME-24-05-38471-291,"ראשית, אפנה לדון בעניינו של הנאשם 1.",דיון והכרעה
157,ME-24-05-38471-291,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: הסוחר בנשק בלא רשות על פי דין פוגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה ממשית לשלמות גופו ונפשו.",דיון והכרעה
158,ME-24-05-38471-291,הפגיעה בערכים אלו גבוהה וממשית.,דיון והכרעה
159,ME-24-05-38471-291,המסכת העבריינית אשר נחשפה במסגרת תיק חקירה זה היא אכן חמורה ומדאיגה.,דיון והכרעה
160,ME-24-05-38471-291,היא מלמדת על הקלות הבלתי נסבלת בה ניתן להשיג כלי נשק ותחמושת בתוככי מדינת ישראל.,דיון והכרעה
161,ME-24-05-38471-291,עסקינן בעבירות פליליות חמורות המסכנות עד מאוד את אזרחי ותושבי מדינת ישראל.,דיון והכרעה
162,ME-24-05-38471-291,על מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה העוסקת בעבירה שעניינה סחר בנשק לפי סעיפים 144(ב2) ו-(ג).,דיון והכרעה
163,ME-24-05-38471-291,"נמצאתי למד, כי בשנים האחרונות חלה אט-אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
164,ME-24-05-38471-291,נסיבות הקשורות לביצוע העבירה (סעיף 40ט לחוק):,דיון והכרעה
165,ME-24-05-38471-291,"עובדות כתב-האישום המתוקן מלמדות כי עסקינן בסחר בשלושה כלי נשק, שלוש מחסניות המהוות אביזר לנשק וכן שמונה כדורים המהווים תחמושת לנשק, וזאת בלא רשות על-פי דין לעשות כן.",דיון והכרעה
166,ME-24-05-38471-291,חלקו של הנאשם בלעדי בביצוע עבירות אלו.,דיון והכרעה
167,ME-24-05-38471-291,"אין אמנם להתעלם מן העובדה כי ישנם עוד שני נאשמים בפרשה דכאן, אך מעובדות כתב האישום שבהן הודה ובגינן הורשע הנאשם, הוא היה זה שהניע את ""הבשלתן"" של עסקאות אלו, בעודו עומד בקשר מול הסוכנים.",דיון והכרעה
168,ME-24-05-38471-291,"ככלל, הנזק הטמון במכירת נשק קשור בהגעת כלי נשק לידי גורמים שוליים, מה שעלול לגרום נזק חמור ואולי אף פגיעה אנושה בחיי-אדם.",דיון והכרעה
169,ME-24-05-38471-291,"למרבה המזל, העסקות בהן היה מעורב הנאשם בוצעו מול סוכנים כך שבפועל לא נגרם נזק כאמור.",דיון והכרעה
170,ME-24-05-38471-291,הנאשם הבין את שהוא עושה ואת הפסול שבמעשיו.,דיון והכרעה
171,ME-24-05-38471-291,הוא יכול היה וצריך היה להימנע מעשייתם.,דיון והכרעה
172,ME-24-05-38471-291,"לאחר ששקלתי את הערכים החברתיים בהם פגע הנאשם במעשיו, את מידת הפגיעה בהם, את מדיניות הענישה הנוהגת במקרים דומים ואת הנסיבות הקשורות בביצוע העבירות שפורטו לעיל, הגעתי למסקנה לפיה מתחם העונש ההולם למעשים בהם הורשע הנאשם נע בין 52 לבין 72 חודשי מאסר לריצוי בפועל לצד עונשים נוספים נלווים.",דיון והכרעה
173,ME-24-05-38471-291,נסיבות שאינן קשורות בביצוע העבירה (סעיף 40 יא לחוק):,דיון והכרעה
174,ME-24-05-38471-291,"יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות.",דיון והכרעה
175,ME-24-05-38471-291,יש להתחשב בכך שעונש מאסר לריצוי בפועל בוודאי יפגע בו ובמשפחתו.,דיון והכרעה
176,ME-24-05-38471-291,הנאשם נעדר עבר פלילי.,דיון והכרעה
177,ME-24-05-38471-291,עוד יש לזכור כי שירות המבחן לא בא בהמלצה שיקומית בעניינו.,דיון והכרעה
178,ME-24-05-38471-291,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
179,ME-24-05-38471-291,"לאחר ששקלתי את כל השיקולים הרלוונטיים לכך, מצאתי להטיל על הנאשם 1 עונשים כדלקמן:",דיון והכרעה
180,ME-24-05-38471-291,54 חודשי מאסר לריצוי בפועל בניכוי ימי מעצרו.,דיון והכרעה
181,ME-24-05-38471-291,12 חודשי מאסר על תנאי שלא יעבור במשך שלוש שנים עבירת נשק לפי סעיף 144 לחוק העונשין.,דיון והכרעה
182,ME-24-05-38471-291,"קנס בסך 5,000 ₪ או 35 ימי מאסר תמורתו.",דיון והכרעה
183,ME-24-05-38471-291,הקנס ישולם במלואו עד 1.7.25.,דיון והכרעה
184,ME-24-05-38471-291,אפנה כעת לדון בעניינו של הנאשם 2.,דיון והכרעה
185,ME-24-05-38471-291,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המחזיק נשק בלא רשות על-פי דין פוגע בראש ובראשונה במנגנוני השלטון ובצורך להגן על שלום הציבור, וכן סיכון חיי אדם העלול לנבוע מהתגלגלות כלי קטלני לידיהן של ידיים חבלניות או פליליות.",דיון והכרעה
186,ME-24-05-38471-291,פגיעת מעשיו של הנאשם בערכים אלו ממשית לנוכח אופי כלי-הנשק.,דיון והכרעה
187,ME-24-05-38471-291,"על מנת לשרטט כדבעי את מתחם העונש ההולם בעניינו של הנאשם, עיינתי בפסיקה רחבה העוסקת בעבירה שעניינה החזקת נשק לפי סעיף 144(א) רישא וסיפא לחוק.",דיון והכרעה
189,ME-24-05-38471-291,"כאן המקום לציין, כי מדיניות הענישה הנהוגה במקרים אלו הינה מגוונת.",דיון והכרעה
190,ME-24-05-38471-291,"ברי, כי תלויה היא בנסיבותיו של כל מקרה ומקרה.",דיון והכרעה
192,ME-24-05-38471-291,"עובדות כתב-האישום המתוקן מלמדות, כי עסקינן בהחזקת נשק ובמחסנית המהווה אביזר לנשק ובתוכה 8 כדורים המהווים תחמושת לנשק בלא רשות על פי דין לעשות כן.",דיון והכרעה
193,ME-24-05-38471-291,"חלקו של הנאשם בביצוע העבירה ממשי, שכן הוא זה שנשא את הנשק, המחסנית והכדורים.",דיון והכרעה
194,ME-24-05-38471-291,"פוטנציאל הנזק רחב, בהתחשב באופי העבירה והמעשים ולאור סוג הנשק הקטלני.",דיון והכרעה
195,ME-24-05-38471-291,הנאשם הבין את מעשיו והיה צריך להימנע מעשייתם.,דיון והכרעה
196,ME-24-05-38471-291,"לאחר ששקלתי את הערכים החברתיים בהם פגע הנאשם במעשיו, את מידת הפגיעה בהם, את מדיניות הענישה הנוהגת במקרים דומים ואת הנסיבות הקשורות בביצוע העבירות שפורטו לעיל, הגעתי למסקנה לפיה מתחם העונש ההולם למעשים בהם הורשע הנאשם נע בין 20 לבין 36 חודשי מאסר לריצוי בפועל לצד עונשים נוספים נלווים.",דיון והכרעה
199,ME-24-05-38471-291,יש להתחשב בכך שעונש מאסר לריצוי בפועל בוודאי יפגע בנאשם ובמשפחתו.,דיון והכרעה
201,ME-24-05-38471-291,"יש לזכור כי שירות המבחן לא בא בהמלצה שיקומית בעניינו, אך כן הומלץ לאפשר שילובו בהליך שיקומי במסגרת מאסרו.",דיון והכרעה
202,ME-24-05-38471-291,"לאחר ששקלתי את כל השיקולים הרלוונטיים לכך, מצאתי להטיל על הנאשם עונשים כדלקמן:",סוף דבר
203,ME-24-05-38471-291,20 חודשי מאסר לריצוי בפועל בניכוי ימי מעצרו.,סוף דבר
204,ME-24-05-38471-291,10 חודשי מאסר על תנאי שלא יעבור במשך שלוש שנים עבירת נשק לפי סעיף 144 לחוק העונשין.,סוף דבר
205,ME-24-05-38471-291,"קנס בסך 2,500 ₪ או 25 ימי מאסר תמורתו.",סוף דבר
206,ME-24-05-38471-291,הקנס ישולם עד יום 1.6.25.,סוף דבר
207,ME-24-05-38471-291,"נוכח המלצות שירות המבחן, אבקש משירות בתי הסוהר לבחון את אפשרות שילובו של הנאשם בתהליך טיפולי במסגרת בית הכליאה.",סוף דבר
208,ME-24-05-38471-291,אפנה כעת לדון בעניינו של הנאשם 3.,סוף דבר
211,ME-24-05-38471-291,"על מנת לשרטט כדבעי את מתחם העונש ההולם בעניינו של הנאשם, עיינתי כאמור בפסיקה רחבה העוסקת בעבירה שעניינה החזקת נשק לפי סעיף 144(א) רישא וסיפא לחוק.",סוף דבר
212,ME-24-05-38471-291,"איני רואה צורך לחזור על הדברים, שכן הם מפורטים בעניינו של נאשם 2 ומהם ניתן ללמוד גם לעניינו של נאשם זה.",סוף דבר
213,ME-24-05-38471-291,"משכך, אפנה לדון בנסיבות הקשורות לביצוע העבירה (סעיף 40ט לחוק):",סוף דבר
214,ME-24-05-38471-291,"עובדות כתב-האישום המתוקן מלמדות, כי עסקינן בהחזקת נשק ומחסנית המהווה אביזר לנשק  בלא רשות על פי דין לעשות כן.",סוף דבר
215,ME-24-05-38471-291,"חלקו של הנאשם בביצוע העבירה ממשי, שכן הוא זה שנשא את הנשק.",סוף דבר
218,ME-24-05-38471-291,"לאחר ששקלתי את הערכים החברתיים בהם פגע הנאשם במעשיו, את מידת הפגיעה בהם, את מדיניות הענישה הנוהגת במקרים דומים ואת הנסיבות הקשורות בביצוע העבירות שפורטו לעיל, הגעתי למסקנה לפיה מתחם העונש ההולם למעשים בהם הורשע הנאשם נע בין 19 לבין 34 חודשי מאסר לריצוי בפועל לצד עונשים נוספים נלווים.",סוף דבר
222,ME-24-05-38471-291,הנאשם נעדר עבר פלילי והביע צער וחרטה במסגרת תסקיר שירות המבחן.,סוף דבר
223,ME-24-05-38471-291,אמנם שירות המבחן לא בא בהמלצה שיקומית בעניינו של הנאשם אך כן הומלץ לבחון אפשרות שילובו בתוכניות מותאמות במסגרת שירות בתי-הסוהר וזאת לאור נכונותו של הנאשם להמשיך בהליך טיפולי.,סוף דבר
225,ME-24-05-38471-291,19 חודשי מאסר לריצוי בפועל בניכוי ימי מעצרו.,סוף דבר
227,ME-24-05-38471-291,"קנס בסך 2,500 ₪ שישולם עד 1.6.25 או 25 ימי מאסר תמורתו.",סוף דבר
228,ME-24-05-38471-291,"נוכח המלצות שירות המבחן, אבקש משירות בתי הסוהר לבחון את אפשרות שילובו של הנאשם בתהליך טיפולי במסגרת בית הסוהר.",סוף דבר
229,ME-24-05-38471-291,"54678313ניתן היום,  ז' טבת תשפ""ה, 07 ינואר 2025, במעמד הצדדים.",סוף דבר
