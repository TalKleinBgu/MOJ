,verdict,text,part
0,ME-23-09-35326,אמג'ד שאהין,הנאשמים
1,ME-23-09-35326,"עו""ד רינת בן יעקב; עו""ד צור חוטה",הנאשמים
2,ME-23-09-35326,"חוק העונשין, תשל""ז-1977: סע'  40ב, 40ג(א), 40ג(ב), 40ו, 40ז, 40ח, 40ט, 40ט(א), 144(א), 144(ב), 144(ב2), 144(ז), 40יא, 40יב, 40יג",הנאשמים
3,ME-23-09-35326,"נאשם 1 (להלן: הנאשם) הורשע בדין, על פי הודאתו שניתנה במסגרת הסדר טיעון.",גזר דין בעניינו של נאשם 1
4,ME-23-09-35326,הגיעה העת לגזור את עונשו.,גזר דין בעניינו של נאשם 1
5,ME-23-09-35326,המעשים שביצע הנאשם והעבירות שבהן הורשע,גזר דין בעניינו של נאשם 1
6,ME-23-09-35326,"ביום 23.12.24 הורשע הנאשם על פי הודאתו בעבירות נשק, בגין מעורבותו בשלוש עסקאות נשק שבכל אחת מהן נמכר אקדח לסוכן משטרתי, ובגין החזקת רובה בביתו.",גזר דין בעניינו של נאשם 1
7,ME-23-09-35326,העסקה הראשונה נערכה ביום 4.6.23.,גזר דין בעניינו של נאשם 1
8,ME-23-09-35326,"כחודש קודם לכן הגיע הסוכן אל מקום עבודתו של הנאשם, והנאשם ציין בפניו כי הוא מכירו והעביר לו את מספר הטלפון שלו.",גזר דין בעניינו של נאשם 1
9,ME-23-09-35326,"ביום 1.6.23 שוב הגיע הסוכן אל מקום עבודת הנאשם, וזה הציג בפניו תמונות של כלי נשק רבים, ואף בירר עם הסוכן ממי יוכל לרכוש תחמושת.",גזר דין בעניינו של נאשם 1
10,ME-23-09-35326,"הסוכן סיפר לנאשם כי הוא קיבל הצעת מחיר לרכישת אקדח מתוצרת GLOCK, ואז אמר לו הנאשם שלא יקנה מאחרים שכן הוא עצמו מוכר במחירים הזולים ביותר, והציע לו אקדח חדש כזה.",גזר דין בעניינו של נאשם 1
11,ME-23-09-35326,"לבקשת הסוכן, הנאשם אף שלח לו מיידית תמונות של האקדח, והוסיף כי יש ברשותו גם כלי נשק ארוכים.",גזר דין בעניינו של נאשם 1
12,ME-23-09-35326,"בהמשך התקשר הסוכן אל הנאשם, אמר לו שהוא מעוניין באקדח, והשניים נדברו לבצע את העסקה ביום 4.6.24.",גזר דין בעניינו של נאשם 1
13,ME-23-09-35326,"בבוקר אותו יום הסכימו הנאשם והסוכן על מחיר, וקבעו להיפגש בערב.",גזר דין בעניינו של נאשם 1
14,ME-23-09-35326,"כל אחד מן השניים הגיע למקום המפגש ברכבו, ולאחר מכן הסוכן נסע בעקבות הנאשם.",גזר דין בעניינו של נאשם 1
15,ME-23-09-35326,"בשלב מסוים השניים עצרו, ואז לקח הנאשם מרכבו את האקדח, כשבו מחסנית תואמת עם שלושה כדורים; נכנס לרכב הסוכן; מסר לו את האקדח; וקיבל ממנו 42,000 ₪ בתמורה.",גזר דין בעניינו של נאשם 1
16,ME-23-09-35326,"הנאשם גם ירה באמצעות האקדח שלושה כדורים באוויר, ואז פָּרַק אותו והניחו מתחת למושב הנהג ברכב הסוכן.",גזר דין בעניינו של נאשם 1
17,ME-23-09-35326,"לאחר מכן קיבל הנאשם מהסוכן 2,500 ₪ נוספים תמורת העסקה.",גזר דין בעניינו של נאשם 1
18,ME-23-09-35326,"יצוין כי יום קודם לעסקה שלח הנאשם לסוכן תמונה של רובה מסוג M-16, ואף התקשר אליו ושאל אותו אם הוא מעוניין ברובה.",גזר דין בעניינו של נאשם 1
19,ME-23-09-35326,"בגין כך הורשע הנאשם בסחר בנשק, לפי סעיף 144(ב2) לחוק העונשין, התשל""ז-1977 (להלן: חוק העונשין), ובנשיאת נשק לפי סעיף 144(ב) לאותו חוק.",גזר דין בעניינו של נאשם 1
20,ME-23-09-35326,העסקה השנייה נערכה ביום 11.6.23.,גזר דין בעניינו של נאשם 1
21,ME-23-09-35326,"מספר ימים קודם לכן שלח הנאשם לסוכן תמונות של שלושה אקדחים, כל אחד ומחירו.",גזר דין בעניינו של נאשם 1
22,ME-23-09-35326,"למחרת התקשר הסוכן אל הנאשם, ולאחר התמקחות סוכם כי הוא ירכוש את אחד האקדחים תמורת סכום מסוים.",גזר דין בעניינו של נאשם 1
23,ME-23-09-35326,"בהמשך התקשר הנאשם לסוכן ואמר לו שהאקדח נמצא בעזרייה, וכשהסוכן ציין שהוא מעדיף שלא לבצע שם את העסקה הבהיר הנאשם כי האקדח אינו שלו, והציע לקחת את התמורה מהסוכן ולהביא אליו את האקדח.",גזר דין בעניינו של נאשם 1
24,ME-23-09-35326,"הסוכן סירב, והשניים נדברו לבצע את העסקה ביום 11.6.23.",גזר דין בעניינו של נאשם 1
25,ME-23-09-35326,"יום קודם לכן התקשר הנאשם אל הסוכן, ציין כי האקדח שעליו דובר נמכר, והציע לו לרכוש אקדח אחר מתוצרת GLOCK שנמצא אצלו.",גזר דין בעניינו של נאשם 1
26,ME-23-09-35326,הסוכן הסכים לכך.,גזר דין בעניינו של נאשם 1
27,ME-23-09-35326,ביום המיועד לביצוע העסקה התקשר הנאשם אל הסוכן וביקש ממנו לאוספו.,גזר דין בעניינו של נאשם 1
28,ME-23-09-35326,"כאשר השניים נפגשו ציין הנאשם כי הסוכן יכול לרכוש את האקדח שעליו סוכם, ולחלופין אקדח אחר מאותה תוצרת שמחירו זול יותר ומצוי בעזרייה.",גזר דין בעניינו של נאשם 1
29,ME-23-09-35326,"הסוכן העדיף את האקדח הזול, ואז בירר הנאשם עם אחר האם אותו אקדח זמין למכירה, והשניים נסעו לעזרייה.",גזר דין בעניינו של נאשם 1
30,ME-23-09-35326,"בהגיעם למקום התקשר הנאשם לאחר, וזה הורה לנאשם כיצד להגיע למקום המפגש.",גזר דין בעניינו של נאשם 1
31,ME-23-09-35326,"האחר עצמו הגיע למקום עם האקדח ועם מחסנית ריקה תואמת, ואז ירד הנאשם מרכב הסוכן, עלה לרכבו של האחר, וביקש מהסוכן לנסוע בעקבותיהם.",גזר דין בעניינו של נאשם 1
32,ME-23-09-35326,"לאחר שעצרו ירד הנאשם עם האקדח, נכנס לרכב הסוכן, ומְסָרוֹ לו.",גזר דין בעניינו של נאשם 1
33,ME-23-09-35326,"בתמורה נתן הסוכן לנאשם סך של 39,000 ₪ עבור האקדח ו-3,000 ₪ נוספים עבור חלקו בעסקה.",גזר דין בעניינו של נאשם 1
34,ME-23-09-35326,לאחר מכן חזר הנאשם לרכבו של האחר והשניים עזבו את המקום.,גזר דין בעניינו של נאשם 1
35,ME-23-09-35326,"בגין כך הורשע הנאשם בעבירה של עסקה אחרת בנשק, לפי סעיף 144(ב2) לחוק העונשין.",גזר דין בעניינו של נאשם 1
36,ME-23-09-35326,העסקה השלישית נערכה ביום 26.6.23.,גזר דין בעניינו של נאשם 1
37,ME-23-09-35326,מספר ימים קודם לכן בירר הסוכן עם הנאשם אם יש לו אקדח למכירה בדומה לאקדח שרכש בעסקה הקודמת.,גזר דין בעניינו של נאשם 1
38,ME-23-09-35326,"הנאשם השיב שאותו אקדח ""היה במחיר מיוחד ואין כזה עכשיו"", ולמחרת שלח לסוכן תמונות של אקדחים במחירים שונים.",גזר דין בעניינו של נאשם 1
39,ME-23-09-35326,"הסוכן ציין כי הוא מעוניין באקדח מתוצרת GLOCK, והנאשם השיב כי בהמשך ישלח לסוכן תמונה של אקדח כזה ויבדוק את מחירו.",גזר דין בעניינו של נאשם 1
40,ME-23-09-35326,בעקבות פנייה נוספת של הסוכן שלח לו הנאשם ביום 25.6.23 שתי תמונות של אקדח מתוצרת GLOCK ללא מחיר.,גזר דין בעניינו של נאשם 1
41,ME-23-09-35326,"למחרת התקשר הנאשם לסוכן והציע לו לרכוש אקדח כאמור תמורת 43,000 ₪, אולם הסוכן ציין שהמחיר גבוה מדי.",גזר דין בעניינו של נאשם 1
42,ME-23-09-35326,"הנאשם גם הציע שהוא ידאג להעברת האקדח לסוכן באמצעות שליח תמורת תוספת תשלום, אך בהמשך עדכן כי השליח אינו זמין וכי האקדח נמצא בא-זעיים.",גזר דין בעניינו של נאשם 1
43,ME-23-09-35326,"לבסוף הוסכם כי הסוכן ירכוש את האקדח מנאשם 2 בא-זעיים תמורת 45,000 ₪, והנאשם שלח לסוכן את מספרו של נאשם 2.",גזר דין בעניינו של נאשם 1
44,ME-23-09-35326,"לאחר מכן ציין הנאשם כי הוא עצמו יוכל למכור את האקדח לסוכן ביום המחרת, אך הסוכן העדיף לרכוש את האקדח באותו יום.",גזר דין בעניינו של נאשם 1
45,ME-23-09-35326,"ואכן, הסוכן פגש בנאשם 2 בא-זעיים ורכש ממנו אקדח מסוג LLAMA ומחסנית ריקה תואמת בתמורה ל-45,000 ₪.",גזר דין בעניינו של נאשם 1
46,ME-23-09-35326,הסוכן אף ירה באוויר בעת הרכישה.,גזר דין בעניינו של נאשם 1
47,ME-23-09-35326,"בגין כך הורשע הנאשם בעבירה של סחר בנשק, לפי סעיף 144(ב2) לחוק העונשין.",גזר דין בעניינו של נאשם 1
48,ME-23-09-35326,"נוסף על כך הורשע הנאשם בהחזקת נשק לפי סעיף 144(א) לחוק העונשין, וזאת בגין החזקה בביתו של רובה דמוי M-16.",גזר דין בעניינו של נאשם 1
49,ME-23-09-35326,בעת שהבחין הנאשם בכוחות הביטחון שהגיעו כדי לעוצרו הוא אף השליך את הרובה מהחלון כדי שלא ייתפס.,גזר דין בעניינו של נאשם 1
50,ME-23-09-35326,הראיות לעניין העונש,גזר דין בעניינו של נאשם 1
51,ME-23-09-35326,המאשימה הגישה את גיליון המידע הפלילי בעניינו של הנאשם.,גזר דין בעניינו של נאשם 1
52,ME-23-09-35326,"מגיליון זה עולה כי הנאשם, כבן 33.5, הוא בעל שמונה הרשעות קודמות, בגין עבירות רכוש, אלימות ועוד, כאשר ההרשעה האחרונה הייתה בשנת 2022.",גזר דין בעניינו של נאשם 1
53,ME-23-09-35326,"בגין הרשעותיו אף ריצה הנאשם מספר תקופות מאסר, הארוכה מביניהן בת 48 חודשים.",גזר דין בעניינו של נאשם 1
54,ME-23-09-35326,"עם זאת, המעשים האחרונים בוצעו בשנת 2015.",גזר דין בעניינו של נאשם 1
55,ME-23-09-35326,"הנאשם לא עתר לעריכת תסקיר שירות מבחן, ומטעמו העידה רעייתו.",גזר דין בעניינו של נאשם 1
56,ME-23-09-35326,"זו הביעה צער על מעשי הנאשם, וציינה כי מהיכרותה עמו הוא נגרר אחרי אחרים, וכי ברקע המעשים מצוי מצב כלכלי מורכב בשל הוצאות שנדרשו השניים להוציא על טיפולים רפואיים מסוימים.",גזר דין בעניינו של נאשם 1
57,ME-23-09-35326,"עוד ציינה רעיית הנאשם כי בעקבות מעצרו ""כל החיים שלי נהרסו"", וגם הטיפולים נגדעו.",גזר דין בעניינו של נאשם 1
58,ME-23-09-35326,"רעיית הנאשם הבהירה כי לו הייתה יודעת על המעשים הייתה מדווחת עליהם לרשויות, והוסיפה כי לאחר שחרור הנאשם היא תוודא שלא ישוב על מעשיו.",גזר דין בעניינו של נאשם 1
59,ME-23-09-35326,טענות הצדדים לעניין העונש,גזר דין בעניינו של נאשם 1
60,ME-23-09-35326,"לטענת המאשימה, יש לקבוע ארבעה מתחמי עונש הולם נפרדים: מתחם הנע בין 42 ל-70 חודשי מאסר לכל אחת משתי העסקאות שבהן הורשע הנאשם בסחר בנשק; מתחם הנע בין 36 ל-66 חודשי מאסר לעסקה שבה הוא הורשע בביצוע עסקה אחרת בנשק; ומתחם הנע בין 24 ל-48 חודשי מאסר להחזקת הרובה.",גזר דין בעניינו של נאשם 1
61,ME-23-09-35326,"מבחינת העונש המתאים לנאשם עתרה המאשימה להשית על הנאשם 8.5 שנות מאסר בפועל, ולצדן מאסר על תנאי וקנס משמעותי.",גזר דין בעניינו של נאשם 1
62,ME-23-09-35326,"לשיטת המאשימה, מדובר בעונש המצוי בשליש האמצעי של המתחמים השונים, לאחר חפיפה ביניהם.",גזר דין בעניינו של נאשם 1
63,ME-23-09-35326,"מבחינת נסיבות הקשורות בביצוע העבירות, המאשימה טענה כי הנאשם הוא הגורם הדומיננטי בכל ההתרחשויות, ועולה כי יש לו נגישות גבוהה לכלי נשק שונים, שבהם הוא סוחר בדרך של עיסוק.",גזר דין בעניינו של נאשם 1
64,ME-23-09-35326,"נטען גם כי אין ליתן משקל משמעותי לכך שכלי הנשק נמכרו לסוכן משטרתי, שכן הנאשם לא ידע שהרוכש הוא סוכן.",גזר דין בעניינו של נאשם 1
65,ME-23-09-35326,"בנוגע לנסיבות שאינן קשורות בביצוע העבירות ציינה המאשימה כי הנאשם הודה במסגרת הסדר הטיעון על כל המשתמע מכך, אולם לחומרה צוין עברו הפלילי, ונטען כי הוא מצדיק ליתן משקל לשיקולי הרתעת היחיד.",גזר דין בעניינו של נאשם 1
66,ME-23-09-35326,כמו כן נטען שבעבירות מעין אלה יש ליתן משקל לשיקולי הרתעת הרבים ושלום הציבור.,גזר דין בעניינו של נאשם 1
67,ME-23-09-35326,"בא כוח 	הנאשם טען, מצדו, כי יש לקבוע מתחם עונש הולם אחד למכלול מעשי הנאשם, הנע בין 36 ל-48 חודשי מאסר, וכי העונש המתאים לו מצוי בתחתית המתחם.",גזר דין בעניינו של נאשם 1
68,ME-23-09-35326,"מבחינת נסיבות הקשורות בביצוע העבירות טען בא כוח הנאשם, בין היתר, כי הנאשם היה טרוד בעמל יומו, והסוכן הוא זה שיצר עמו את הקשר הראשוני ויזם את העסקאות.",גזר דין בעניינו של נאשם 1
69,ME-23-09-35326,"נטען גם כי הנאשם ורעייתו היו במצב מורכב על רקע הטיפולים הרפואיים שעברו, ובשל כך גם מצבם הכלכלי היה בכי רע באופן שתרם לביצוע המעשים.",גזר דין בעניינו של נאשם 1
70,ME-23-09-35326,"עוד נטען כי מדובר באקדחים ולא בנשק ארוך יותר; כי האקדחים שנמכרו בעסקה השנייה והשלישית לא היו בחזקת הנאשם ומכאן שנגישותו לכלי נשק היא מוגבלת; כי מידת מעורבותו בעסקה השלישית היא נמוכה ביותר, והוא אף לא נכח בה; כי הסכום הכולל שהנאשם שלשל לכיסו היה 5,500 ₪, שכן סכומי התמורה עבור האקדחים עצמם לא נותרו אצלו; וכי לא נגרם כל נזק, שכן האקדחים הגיעו לבסוף לידי משטרת ישראל.",גזר דין בעניינו של נאשם 1
71,ME-23-09-35326,כמו כן נטען כי עבירת נשיאת הנשק באישום הראשון טפלה לעבירת הסחר.,גזר דין בעניינו של נאשם 1
72,ME-23-09-35326,"מבחינת נסיבות שאינן קשורות בביצוע העבירות, בא כוח הנאשם טען כי הנאשם קיבל אחריות וחסך ממשאבי בית המשפט וגורמי האכיפה, וכן ייתר את הצורך בעדות הסוכן.",גזר דין בעניינו של נאשם 1
73,ME-23-09-35326,"עוד נטען כי מעשה העבירה האחרון שביצע הנאשם הוא משנת 2015, ובעטיו נגזרו עליו שירות לתועלת הציבור מאסר על תנאי ופיצוי, כך שמבחינה מהותית הנאשם פתח דף חדש בחייו לפני שנים, בייחוד לאחר נישואיו, ויש לראותו כמי שאינו בעל עבר פלילי.",גזר דין בעניינו של נאשם 1
74,ME-23-09-35326,"בא כוח הנאשם התייחס גם לקושי הנובע מכך שהנאשם נאלץ להפסיק את הטיפולים הרפואיים שעבר, ולהשלכה של כל עונש שיושת על רעייתו שלא חטאה.",גזר דין בעניינו של נאשם 1
75,ME-23-09-35326,"הנאשם אמר כי בשנים האחרונות שינה את דרכיו והחל לחיות חיי עבודה ומשפחה, וכי על רקע המצוקה הכלכלית והרפואית שאליה נקלע התפתה לרווחים המהירים שעלו מהצעות שהציע לו הסוכן.",גזר דין בעניינו של נאשם 1
76,ME-23-09-35326,"יצוין כי עניינו של נאשם 2, אשר אינו מצוי במעצר מאחורי סורג ובריח, ובעניינו התבקשה עריכת תסקיר, נידון בנפרד.",גזר דין בעניינו של נאשם 1
77,ME-23-09-35326,ה(1) גזירת הדין - כללי,גזר דין בעניינו של נאשם 1
78,ME-23-09-35326,"חלק מהנסיבות הקשורות בביצוע כל עבירה באשר היא מנויות בסעיף 40ט לחוק, אולם אין מדובר ברשימה סגורה (ראו סעיף 40יב לחוק).",גזר דין בעניינו של נאשם 1
79,ME-23-09-35326,"לאחר קביעת מתחם העונש יש לגזור את העונש המתאים לנאשם, שככלל אמור להיגזר בתוך המתחם.",גזר דין בעניינו של נאשם 1
80,ME-23-09-35326,"זאת בהתחשב בנסיבות שאינן קשורות בביצוע העבירה, המפורטות בסעיף 40יא לחוק (אולם גם כאן הרשימה אינה סגורה, ראו סעיף 40יב לחוק), וכן בשיקולים של הרתעת הנאשם והרתעת הרבים (ראו סעיפים 40ג(ב), 40ו-40ז לחוק העונשין).",גזר דין בעניינו של נאשם 1
81,ME-23-09-35326,ה(2) מתחם אחד או מתחמים נפרדים,גזר דין בעניינו של נאשם 1
82,ME-23-09-35326,"כאשר נאשם מורשע במספר עבירות, קובע סעיף 40יג לחוק העונשין כי יש להבחין בין מצב שבו העבירות מהוות ""אירוע אחד"", שאז ייקבע המתחם וייגזר העונש ביחס לאירוע ולעבירות כמכלול, ובין מצב שבו העבירות מהוות ""כמה אירועים"", שאז יש לקבוע מתחם ביחס לכל אירוע בפני עצמו ולפעול כאמור בסעיף.",גזר דין בעניינו של נאשם 1
83,ME-23-09-35326,"במקרה שכאן, המאשימה סברה כי יש לקבוע מתחם עונש הולם לכל אישום בנפרד, ואילו הנאשם טען כי יש לראות ברצף העבירות אירוע אחד ולקבוע להן מתחם אחד.",גזר דין בעניינו של נאשם 1
84,ME-23-09-35326,"איני סבור שיש לקבל את עמדת המאשימה, שכן המעשים בשלושת האישומים הראשונים קשורים זה לזה ב""קשר הדוק"": כולם מתייחסים לעסקאות נשק; בעלות מאפיינים דומים; שנעשו לאורך מספר שבועות, עם אותו גורם.",גזר דין בעניינו של נאשם 1
85,ME-23-09-35326,"על רקע העובדה שגם באישום הרביעי מדובר בעבירת נשק, ניתן להבין את עמדת הנאשם, הרואה בו חלק מאותו מכלול, מה גם שלא מן הנמנע כי החזקת הרובה קשורה למעורבותו של הנאשם בעולם הסחר (ויש לזכור כי הנאשם ציין בפני הסוכן שברשותו כלי נשק ארוכים והציע לו לרכוש M-16, ראו סעיפים 2 ו-4 לעובדות האישום הראשון).",גזר דין בעניינו של נאשם 1
86,ME-23-09-35326,"עם זאת, נוכח מכלול הנסיבות החלטתי לראות באישום זה ""אירוע"" נבדל, ולקבוע לו מתחם נפרד.",גזר דין בעניינו של נאשם 1
87,ME-23-09-35326,זאת על רקע השוני בין מעשי הסחר למעשה ההחזקה; על רקע העובדה שההחזקה הייתה של נשק מסוג שונה; ועל רקע העובדה שהמועד הידוע של ההחזקה היה בחלוף למעלה מחודשיים מרצף העבירות של העסקאות.,גזר דין בעניינו של נאשם 1
88,ME-23-09-35326,"הפרדה כזו גם תסייע להגשים את מטרות תיקון 113 לחוק העונשין, שכן היא תאפשר לעמוד ביתר קלות על מדיניות הענישה בנוגע לעבירות של סחר בנשק ובנוגע לעבירות של החזקת נשק (ראו עניין דלאל, פיסקה 19).",גזר דין בעניינו של נאשם 1
89,ME-23-09-35326,"הקשר בין המעשים כולם יתבטא בכך שהעונש שייגזר על הנאשם יהיה כולל, וישקף חפיפה מסוימת.",גזר דין בעניינו של נאשם 1
90,ME-23-09-35326,ה(3) מתחמי העונש ההולם למעשים שביצע הנאשם,גזר דין בעניינו של נאשם 1
91,ME-23-09-35326,"השיקולים הרלוונטיים לקביעת מתחמי העונש ההולם הם כאמור הערך החברתי שנפגע מביצוע העבירה, מידת הפגיעה בו, מדיניות הענישה הנהוגה, ונסיבות הקשורות בביצוע העבירה.",גזר דין בעניינו של נאשם 1
92,ME-23-09-35326,"בשים לב לכך ששני האירועים עוסקים בעבירות נשק (העסקאות באקדחים והחזקת הרובה), אתייחס לשיקולים אלה במאוחד ביחס לשניהם, ואפריד את הסקירה בחלק המתייחס למדיניות הענישה הנהוגה.",גזר דין בעניינו של נאשם 1
93,ME-23-09-35326,ה(3)(1) הערכים החברתיים שנפגעו,גזר דין בעניינו של נאשם 1
94,ME-23-09-35326,ה(3)(2) נסיבות ביצוע העבירות ומידת הפגיעה בערכים,גזר דין בעניינו של נאשם 1
95,ME-23-09-35326,"הנאשם היה מעורב בשלוש הזדמנויות שונות במכירת אקדח, כאשר בשתיים מהן הוא הורשע בסחר ממש, ובאחת מהן במעורבות אחרת בעסקה.",גזר דין בעניינו של נאשם 1
96,ME-23-09-35326,"בעסקה הראשונה הנאשם עצמו הוא זה שנשא את האקדח (ובגין כך הורשע גם בעבירה נפרדת של נשיאת נשק), הוא שהעבירו לסוכן עם מחסנית ותחמושת, והוא אף ירה שלושה כדורים לאוויר.",גזר דין בעניינו של נאשם 1
97,ME-23-09-35326,"בעסקה השנייה הנאשם הוא זה שתיאם את רכישת האקדח עם האחר, הוא שקבע את המחיר עם הסוכן, והוא נכח במקום וביצע את העברת האקדח בפועל אל הסוכן.",גזר דין בעניינו של נאשם 1
98,ME-23-09-35326,"בעסקה השלישית הנאשם תיאם את הרכישה וקבע את המחיר, אם כי הוא עצמו לא נכח במעמד שבו הועברו האקדח והמחסנית ושולמה התמורה.",גזר דין בעניינו של נאשם 1
99,ME-23-09-35326,"כתב האישום אף מתאר מעורבות עמוקה של הנאשם בעולם הסחר בנשק, ונגישות שלו לכלי נשק מגוונים, גם אם לא כולם היו בחזקתו הישירה, כעולה מהצעותיו השונות לסוכן.",גזר דין בעניינו של נאשם 1
100,ME-23-09-35326,"הנאשם אף החזיק רובה בביתו, וניסה להיפטר ממנו בעת מעצרו.",גזר דין בעניינו של נאשם 1
101,ME-23-09-35326,"מעבר לנסיבות הנזכרות, אתייחס לנסיבות הגנריות הרלוונטיות לכל עבירה באשר היא, ומפורטות בסעיף 40ט(א) לחוק העונשין:",גזר דין בעניינו של נאשם 1
102,ME-23-09-35326,"העסקאות שביצע הנאשם היו מתוכננות, ובוצעו לאחר תיאום והיערכות.",גזר דין בעניינו של נאשם 1
103,ME-23-09-35326,"גם החזקת הרובה אינה מעשה ספונטני (ס""ק (1)).",גזר דין בעניינו של נאשם 1
104,ME-23-09-35326,"הנאשם היה בעל חלק משמעותי בעסקאות: כפי שצוין, את העסקה הראשונה הוא ביצע עם הסוכן בעצמו (גם אם לטובתו יש לזקוף את האפשרות שלא כל התמורה יועדה עבורו, כאמור בהערת שוליים 1 לעיל); את העסקה השנייה הוא יזם, תיאם על כל פרטיה ואף נכח בה, אם כי התמורה יועדה בחלקה הגדול לאחר, והוא עצמו קיבל מעין ""דמי תיווך""; וגם את העסקה השלישית הוא תיאם על כל פרטיה, אם כי היוזמה לגביה הייתה של הסוכן והנאשם עצמו לא נכח בה.",גזר דין בעניינו של נאשם 1
105,ME-23-09-35326,"הנאשם טען, בעצמו בדבריו לעיל ובאמצעות בא כוחו, כי הסוכן הוא שפיתה אותו, אולם מעובדות כתב האישום עולה כי גם אם הסוכן יצר את האפשרות הראשונית לקשר ביניהם, באמצעות ההגעה למקום עבודתו של הנאשם, הנאשם הוא זה שהעלה בפניו את עניין כלי הנשק ואף הציע לו לרכוש ממנו אקדח (ראו סעיפים 2-1 לאישום הראשון).",גזר דין בעניינו של נאשם 1
106,ME-23-09-35326,"כמו כן מעת לעת הנאשם יזם שיחות עם הסוכן כדי לנסות לעַנְיֵינוֹ ברכישת כלי נשק שונים (ראו סעיף 4 לאישום הראשון, סעיף 2 לאישום השני).",גזר דין בעניינו של נאשם 1
107,ME-23-09-35326,"הנאשם גם היה המבצע הבלעדי של החזקת הנשק (ס""ק (2)).",גזר דין בעניינו של נאשם 1
108,ME-23-09-35326,"הנזק העיקרי שהיה עלול להיגרם מביצוע העבירות הוא החשש מפני שימוש באקדחים או ברובה ופגיעה בערכים החברתיים הנזכרים (ס""ק (3)).",גזר דין בעניינו של נאשם 1
109,ME-23-09-35326,"למרבה המזל הנזק לא התממש, שכן האקדחים הגיעו לידי משטרת ישראל וגם הרובה נתפס (ס""ק (4)).",גזר דין בעניינו של נאשם 1
110,ME-23-09-35326,"הדעת נותנת כי הסיבות שהביאו את הנאשם לביצוע העסקאות הן בצע כסף, כעולה מהסכומים שקיבל הנאשם.",גזר דין בעניינו של נאשם 1
111,ME-23-09-35326,"הנאשם ורעייתו הסבירו את הצורך שלהם בסכומים נוספים על רקע טיפולים שאליהם נדרשו, אולם ברי כי אין בכך הצדקה לעשיית מעשים מעין אלה (ס""ק (5)).",גזר דין בעניינו של נאשם 1
112,ME-23-09-35326,"לא ברור מדוע הנאשם החזיק את הרובה, אולם בהעדר ראיות קונקרטיות אין לזקוף לחובתו את האפשרות שההחזקה הייתה חלק ממעורבותו בעולם הסחר (ראו פיסקה ‎17 לעיל).",גזר דין בעניינו של נאשם 1
113,ME-23-09-35326,"לא נטען לפגם כלשהו ביכולתו של הנאשם להבין את מעשיו והפסול בהם או להימנע מהם (ס""ק (6)-(7)).",גזר דין בעניינו של נאשם 1
114,ME-23-09-35326,ה(3)(3) מדיניות הענישה הנהוגה,גזר דין בעניינו של נאשם 1
115,ME-23-09-35326,העונש המרבי על עבירת סחר בנשק או ביצוע עסקה אחרת בנשק עומד על חמש עשרה שנים; העונש המרבי על נשיאת נשק עומד על עשר שנים; והעונש המרבי על החזקת נשק עומד על שבע שנים.,גזר דין בעניינו של נאשם 1
116,ME-23-09-35326,"העונש המזערי עומד, ככלל, על רבע מהעונש המרבי, אלא אם קיימים טעמים מיוחדים להקל.",גזר דין בעניינו של נאשם 1
117,ME-23-09-35326,"עם זאת, אין מניעה שחלק מעונש זה ייגזר בדרך של מאסר על תנאי (סעיף 144(ז) לחוק העונשין).",גזר דין בעניינו של נאשם 1
118,ME-23-09-35326,"אשר למדיניות הענישה הנהוגה, הרי שבית המשפט העליון עמד לא אחת על החומרה שבה יש להתייחס אל עבירות נשק בכלל:",גזר דין בעניינו של נאשם 1
119,ME-23-09-35326,עבירות הנשק הפכו זה מכבר למכת מדינה.,גזר דין בעניינו של נאשם 1
120,ME-23-09-35326,"חומרתן היתרה של עבירות אלה, פגיעתן הקשה והשפעתן על תחושת הביטחון של כלל אזרחי המדינה, זכו להתייחסות נרחבת בפסקי דין רבים של בית משפט זה.",גזר דין בעניינו של נאשם 1
121,ME-23-09-35326,"צוין כי עבירות אלה מייצרות במהותן איומים וסיכונים משמעותיים לשלום הציבור וביטחונו, והן מהוות בסיס לביצוע פעילות עבריינית, פשיעה לאומנית ופעולות טרור מסכנות חיים.",גזר דין בעניינו של נאשם 1
122,ME-23-09-35326,"זמינותם ונגישותם של כלי נשק בלתי חוקיים מאפשרות שימוש תדיר בנשק ככלי לפתרון סכסוכים, לעיתים תוך ירי באזורי מגורים, וגביית קורבנות בגוף ובנפש.",גזר דין בעניינו של נאשם 1
123,ME-23-09-35326,בית משפט זה עמד לא אחת על כך שתרומתם העיקרית של בתי המשפט למיגור תופעת עבריינות הנשק ונגזרותיה היא בהטלת עונשים חמורים ומרתיעים על עברייני הנשק.,גזר דין בעניינו של נאשם 1
124,ME-23-09-35326,מדיניות ההחמרה בענישה בגין עבירות נשק מתבטאת גם בהוראת השעה משנת 2021 שבו הוספו עונשים מזעריים לעבירות נשק שונות ובהן אלה שביצע הנאשם (סעיף 144(ז) לחוק העונשין).,גזר דין בעניינו של נאשם 1
125,ME-23-09-35326,גם ביחס לעבירת ההחזקה צוין כי,גזר דין בעניינו של נאשם 1
126,ME-23-09-35326,התופעה של החזקת נשק שלא כדין על ידי אזרחים מהווה איום על שלום הציבור ועל הסדר הציבורי.,גזר דין בעניינו של נאשם 1
127,ME-23-09-35326,"היא התשתית ו""הגורם בלעדו איין"" (causa sine qua non) למגוון רחב של עבירות, החל בעבירות איומים ושוד מזוין, המשך בעבירות גרימת חבלה חמורה וכלה בעבירות המתה.",גזר דין בעניינו של נאשם 1
128,ME-23-09-35326,"לעתים קרובות הנשק הבלתי חוקי נרכש מלכתחילה למטרות עבירה, ואף אם הנשק נרכש למטרות ""הגנה עצמית"", הזמינות של הנשק מעודדת את השימוש בו לביצוע עבירות שונות ולחרפת תוצאותיהן.",גזר דין בעניינו של נאשם 1
129,ME-23-09-35326,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק.",גזר דין בעניינו של נאשם 1
130,ME-23-09-35326,"על רקע אמירות אלה, אעבור לסקירת הענישה הנהוגה בפועל, תוך אבחנה בין העבירות הקשורות לעסקאות הנשק לבין עבירת ההחזקה.",גזר דין בעניינו של נאשם 1
131,ME-23-09-35326,ה(3)(3)(1) הענישה בגין סחר באקדחים,גזר דין בעניינו של נאשם 1
132,ME-23-09-35326,"כמו כן, חרף המשקל שיש ליתן לחלקו של הנאשם בעסקה, כבר נקבע כי ""מטבען של עסקאות סחר בנשק שמעורבים בהן גורמים שונים שחלקו של כל אחד מהם בעסקה משתנה.",גזר דין בעניינו של נאשם 1
133,ME-23-09-35326,"למרות זאת, ישנה חשיבות בענישה מוחשית של כל אחת ואחת מהחוליות בשרשרת הסחר"" (עניין סגים, פיסקה 32).",גזר דין בעניינו של נאשם 1
134,ME-23-09-35326,"דברים אלה רלוונטיים גם למקרה שכאן ביחס לכל אחת מן העסקאות, לרבות זו שבאישום השני שבעטיה הורשע הנאשם במעורבות בעסקה אך לא בסחר.",גזר דין בעניינו של נאשם 1
135,ME-23-09-35326,הצדדים הפנו לפסקי דין המתייחסים לעסקאות בסוגים שונים של כלי נשק.,גזר דין בעניינו של נאשם 1
136,ME-23-09-35326,"בשים לב לכך שסוג הנשק הוא נסיבה מנסיבות ביצוע העבירה, ומשפיע על מתחם העונש ההולם, סברתי כי קיימת עדיפות לבחינת פסקי דין שניתנו ביחס לנסיבות דומות, של עסקאות באקדחים תקניים.",גזר דין בעניינו של נאשם 1
137,ME-23-09-35326,בחינה זו מלמדת כי רף הענישה לכל מי שהיה מעורב בעסקה מעין זו עומד ככלל על תקופה לא מבוטלת של מאסר בפועל.,גזר דין בעניינו של נאשם 1
138,ME-23-09-35326,"עם זאת, קיימים הבדלים לגבי משך התקופה.",גזר דין בעניינו של נאשם 1
139,ME-23-09-35326,"חלק מן ההבדלים יכולים לנבוע מנסיבות נוספות הקשורות בביצוע העבירה, כאמור לעיל, אך אין לכחד כי חלקם יכולים לנבוע גם מהבדלים מסוימים בגישה העונשית.",גזר דין בעניינו של נאשם 1
140,ME-23-09-35326,"תחילה אפנה בפירוט אל מספר פסקי הדין שניתנו בבית המשפט העליון, ולאחר מכן בתמצית אל כאלה של הערכאות הדיוניות.",גזר דין בעניינו של נאשם 1
141,ME-23-09-35326,"המקרה שכאן חמור יותר מכלל המקרים שנמנו לעיל, הן נוכח היקף העסקאות, הן נוכח העובדה שבעסקה הראשונה הנאשם מסר גם תחמושת וירה באקדח, והן נוכח מעורבותו העמוקה בעולם הסחר בנשק, כעולה גם מן ההצעות השונות שהציע לסוכן ושלא התרקמו לכדי עסקה.",גזר דין בעניינו של נאשם 1
142,ME-23-09-35326,ה(3)(3)(2) הענישה בגין החזקת רובה,גזר דין בעניינו של נאשם 1
143,ME-23-09-35326,ה(3)(4) המסקנה בעניין מתחמי העונש ההולם למעשי הנאשם,גזר דין בעניינו של נאשם 1
144,ME-23-09-35326,"על רקע הערכים החברתיים שנפגעו; על רקע נסיבות ביצוע העבירות על ידי הנאשם ומידת הפגיעה בערכים כעולה מן האמור לעיל; על רקע פסקי הדין שהובאו, על הדומה והשונה בהם; ועל רקע מגמת ההחמרה הנמשכת בענישה בעבירות נשק שלטעמי יש להתמיד בה – סבורני כי במקרה שכאן יש להעמיד את מתחם העונש ההולם לעבירות הקשורות בעסקאות על בין 65 ל-100 חודשי מאסר בפועל.",גזר דין בעניינו של נאשם 1
145,ME-23-09-35326,את מתחם העונש ההולם לעבירת החזקת הרובה יש להעמיד על בין 15 ל-30 חודשי מאסר בפועל.,גזר דין בעניינו של נאשם 1
146,ME-23-09-35326,לצדו של עונש המאסר בפועל יש להטיל עונשי מאסר על תנאי.,גזר דין בעניינו של נאשם 1
147,ME-23-09-35326,"כמו כן בשים לב למניע הכלכלי בביצוע העסקאות ולסכומים שבהם הן היו כרוכות, מתחם העונש ההולם כולל קנס.",גזר דין בעניינו של נאשם 1
148,ME-23-09-35326,"לעניין זה יש לשקול גם את מצבו הכלכלי של הנאשם, כפי שפורט בעדות רעייתו ובדבריו שלו (סעיף 40ח לחוק).",גזר דין בעניינו של נאשם 1
149,ME-23-09-35326,ה(3) נסיבות שאינן קשורות בביצוע העבירות ושיקולי הרתעה,גזר דין בעניינו של נאשם 1
150,ME-23-09-35326,"בגזירת עונשו של הנאשם בתוך המתחם יש להתחשב בנסיבות שאינן קשורות בביצוע העבירות ובשיקולי הרתעה (סעיפים 40יא, 40ו, 40ז לחוק העונשין).",גזר דין בעניינו של נאשם 1
151,ME-23-09-35326,"במקרה שכאן, מדובר בנאשם כבן 33.5.",גזר דין בעניינו של נאשם 1
152,ME-23-09-35326,"לטובת הנאשם פועלת העובדה שהוא נטל אחריות על מעשיו, והביא לחיסכון במשאבים שיפוטיים ובמשאבי גורמי האכיפה.",גזר דין בעניינו של נאשם 1
153,ME-23-09-35326,"עם זאת, החיסכון במשאבים לא היה מרבי, שכן הסדר הטיעון הושג בפתח המועד שנקבע לשמיעת העדויות, ולאחר שהסוכן כבר נכח במבנה בית המשפט לצורך עדותו.",גזר דין בעניינו של נאשם 1
154,ME-23-09-35326,"כמו כן לטובת הנאשם יש לשקול את המצב המורכב שבו מצויים הוא ורעייתו, כאמור לעיל, ואת השלכתו האפשרית של מאסרו על עניין זה.",גזר דין בעניינו של נאשם 1
155,ME-23-09-35326,"לחובת הנאשם פועלת העובדה שהוא בעל עבר פלילי מכביד, ואף ריצה בעבר עונש מאסר ממושך.",גזר דין בעניינו של נאשם 1
156,ME-23-09-35326,"אל מול זאת, יש לזכור כי הנאשם לא הורשע בעבר בעבירות נשק, ומעשי העבירה האחרונים שביצע היו בשנת 2015.",גזר דין בעניינו של נאשם 1
157,ME-23-09-35326,"במכלול, יש ליתן משקל לשיקולי הרתעה אישית, אולם לא משקל רב מדי.",גזר דין בעניינו של נאשם 1
158,ME-23-09-35326,"יש ליתן משקל גם לשיקולי הרתעת הרבים, אם כי נראה שבעבירות נשק שיקולים אלה מקבלים ביטוי משמעותי בפסיקת בית המשפט העליון, כך שהם מהווים חלק מהותי בעיצוב המתחם מעיקרא.",גזר דין בעניינו של נאשם 1
159,ME-23-09-35326,"באיזון בין השיקולים השונים, ותוך מתן משקל משמעותי לכך שמאז 2015 ועד המעשים מושא ההליך לא ביצע הנאשם מעשים שהביאו להרשעתו, סבורני כי יש לגזור את עונשיו של הנאשם באמצע השליש התחתון של המתחמים, תוך חפיפה מסוימת ביניהם, ולהעמידו באופן כולל על 84 חודשי מאסר בפועל, לצד עונשי מאסר על תנאי כאמור להלן.",גזר דין בעניינו של נאשם 1
160,ME-23-09-35326,"כמו כן יש להטיל על הנאשם קנס, בסך של 15,000 ₪.",גזר דין בעניינו של נאשם 1
161,ME-23-09-35326,"הסכום נקבע בשים לב להיקפי העסקאות שבהן היה מעורב הנאשם, להיקף הסכומים שקיבל לכיסו (ובעניין זה אפנה להערת שולים 1 לעיל), ולטענות בדבר מצבו הכלכלי המורכב.",גזר דין בעניינו של נאשם 1
162,ME-23-09-35326,"נוכח כל האמור, נגזרים בזאת על הנאשם העונשים הבאים:",גזר דין בעניינו של נאשם 1
163,ME-23-09-35326,"84 חודשי מאסר בפועל, שיימנו החל מיום מעצרו.",גזר דין בעניינו של נאשם 1
164,ME-23-09-35326,מאסר על-תנאי לתקופה של 16 חודשים.,גזר דין בעניינו של נאשם 1
165,ME-23-09-35326,הנאשם יישא עונש זה אם בתוך שלוש שנים מיום שחרורו יעבור עבירת נשק מסוג פשע.,גזר דין בעניינו של נאשם 1
166,ME-23-09-35326,5129371מאסר על תנאי לתקופה של 10 חודשים.,גזר דין בעניינו של נאשם 1
167,ME-23-09-35326,הנאשם יישא עונש זה אם בתוך שלוש שנים מיום שחרורו יעבור עבירה מסוג עוון הקשורה בנשק.,גזר דין בעניינו של נאשם 1
168,ME-23-09-35326,"54678313קנס בסך של 15,000 ₪, שישולם עד ליום 1.1.26.",גזר דין בעניינו של נאשם 1
169,ME-23-09-35326,"לא ישולם הקנס עד לאותו מועד, ירצה הנאשם חודשיים מאסר תמורתו.",גזר דין בעניינו של נאשם 1
170,ME-23-09-35326,ניתן לערער על פסק הדין בתוך 45 ימים.,גזר דין בעניינו של נאשם 1
