,verdict,text,part
0,SH-22-06-3986-160,"חוק העונשין, תשל""ז-1977: סע'  140, 144(א)","ע""י ב""כ עוה""ד אפרת צרפתי "
1,SH-22-06-3986-160,"על יסוד הודאתו הורשע הנאשם בעבירה של החזקת נשק, לפי סעיף 144(א) רישא לחוק העונשין התשל""ז 1977.",גזר דין
2,SH-22-06-3986-160,"במסגרת הסדר טיעון חלקי אליו הגיעו הצדדים תוקן כתב האישום, מעובדותיו עולה כי בפעילות משטרתית יזומה הגיעו בלשי תחנת רהט לביתו של הנאשם בשעות ערב של יום 20.05.2023, ושם סמוך לביתו ברהט, נמצא מחזיק באקדח חצי אוטומטי, קליבר 9 מ""מ פארבלום, אשר יורה ובכוחו להמית, שלא כדין ומבלי שהיה בידו היתר לעשות כן.", כתב האישום המתוקן
3,SH-22-06-3986-160,"שירות המבחן ערך תסקיר על הנאשם ממנו עולה כי מדובר במי שהינו כבן 21, רווק, מתגורר בבית הוריו ברהט, תאר את הבית בו גדל כנורמטיבי ומיטיב.",תסקיר שירות מבחן
4,SH-22-06-3986-160,"לדבריו עובד מזה מספר חודשים כמפעיל מכונות במפעל מזון במושב עלומים, הוא מסייע בפרנסת הבית מאחר ואביו משותק בפלג גופו התחתון ונעזר בכיסא גלגלים, אמו  עקרת בית, ושני אחיו הבוגרים משולבים בלימודים אקדמיים.",תסקיר שירות מבחן
5,SH-22-06-3986-160,"הנאשם מוכר לשירות המבחן מהליך המעצר וכי  במסגרת צו הפיקוח שולב בקבוצה טיפולית והגיע למפגשי הקבוצה באופן קבוע, אם כי רק לעיתים הצליח לשתף מעולמו הפנימי, ועם זאת ניראה כי הצליח להפיק לקחים ממעשיו והוא מורתע מהשלכות ההליך המשפטי על חייו.",תסקיר שירות מבחן
6,SH-22-06-3986-160,הנאשם מודה בביצועה אך מתקשה לקחת אחריות על מעשיו.,תסקיר שירות מבחן
7,SH-22-06-3986-160,"לדבריו, בדרך חזרה לביתו ברהט לאחר בילוי באירוע משפחתי, הוא מצא את האקדח ולצדו מחסנית ריקה, מונחים על הרצפה סמוך לביתו, לקח אותם, וסמוך לכך נתפס על ידי גורמי אכיפת החוק כמתואר בכתב האישום המתוקן.",תסקיר שירות מבחן
8,SH-22-06-3986-160,"שירות המבחן התרשם כי מדובר בצעיר בעל יכולות קוגניטיביות דלות אך תקינות, נעדר מעורבות בפלילים אשר הצליח לגייס כוחותיו ולסיים 12 שנות לימוד, ללמוד מקצוע (חשמלאי מוסמך) ולהשתלב בתעסוקה קבועה אשר נראה מחזקת את ביטחונו העצמי ומהווה עבורו עוגן ומשמעות, והוא מביע רצון לנהל אורח חיים חיובי ומתפקד כשניכר כי ההליך המשפטי מהווה עבורו גבול ברור.",תסקיר שירות מבחן
9,SH-22-06-3986-160,"לצד הדברים האמורים, הוסיף השירות בהתרשמותו כי הנאשם  נעדר כלים ומיומנויות להתמודד עם מצבי לחץ, לרבות לחצים חברתיים ומצבי מצוקה; מתקשה לשתף באופן פתוח בדפוסי חשיבתו והתנהגותו המכשילים, מתקשה להעמיק בשיח עמו ולהתייחס לחלקים הבעייתיים באישיותו ובהתנהגותו שהובילה למעשה בו הורשע, מתקשה להפעיל שיקול דעת מיטיב במצבי קונפליקט; בעל דימוי עצמי נמוך אל מול הצורך לזכות בהערכה וקרבה מסובביו העלול להוביל לאימפולסיביות גם במחיר של עבירה על החוק.",תסקיר שירות מבחן
10,SH-22-06-3986-160,"בשקלול גורמי הסיכוי לשיקום, שירות המבחן התרשם משיתוף הפעולה של הנאשם בהליך המעצר במסגרת תיק זה הבא לידי ביטוי בהשתתפותו החיובית בקבוצת עצורי הבית תוך שצוין כי התהליך מיטיב בהתאם ליכולותיו.",תסקיר שירות מבחן
11,SH-22-06-3986-160,"בשקלול גורמי הסיכון לעבריינות, שירות המבחן הביא בחשבון את אופי העבירה וחומרתה, את הקושי של הנאשם לשתף באופן פתוח בדפוסי חשיבתו ובהתנהגותו המכשילים וכי התקשה להתייחס לחלקים בעייתיים באישיותו ובהתנהגותו וכן להסביר את הנסיבות שהובילו אותו לביצוע מעשיו.",תסקיר שירות מבחן
12,SH-22-06-3986-160,"משקלול כלל האמור המליץ השירות לנאשם להשתתף בקבוצתה טיפולית בה יוכל לרכוש כלים מקדמים ומיטיבים עמו, אולם הנאשם שלל קשיים בחייו ובהתאם כל נזקקות טיפולית, בהדגישו כי עשה טעות, למד את לקחו ולא יחזור לעשותה, ועל כן לא בא בהמלצה טיפולית בעניינו.",תסקיר שירות מבחן
13,SH-22-06-3986-160,"בהמלצתו לעונש ציין השירות קיומם של מספר גורמי סיכון המצביעים על רמת סיכון להישנות התנהגות פורצת חוק בתחום הנשק ובמצבי קונפליקט בכלל, ועל כן סבר כי יש צורך בענישה מוחשית ומרתיעה שתבהיר לו את חומרת התנהגותו ותציב גבול למעשיו, זאת, בדמות מאסר שירוצה בעבודות שירות.",תסקיר שירות מבחן
14,SH-22-06-3986-160,התביעה עתרה לקבוע את מתחם העונש ההולם למעשי העבירה כך שינוע בין 18 ועד 36 חודשי מאסר בפועל., טיעוני הצדדים
15,SH-22-06-3986-160,"בטיעוניה  בכתב ועל פה עמדה על פגיעת הנאשם בערכים מוגנים שנועדו להגן על שלום הציבור וביטחונו, על גופו חיו של אדם.", טיעוני הצדדים
16,SH-22-06-3986-160,"נטען כי מידת פגיעתו הינה גבוהה, נוכח מהות העבירה אשר הפכה זה מכבר למכת מדינה, ובשים לב כי הנשק הוחזק במתחם מגורים.", טיעוני הצדדים
17,SH-22-06-3986-160,"בהתייחסה לנסיבות ביצוע העבירה ציינה בסוג הנשק שיכול להמית אדם, בפוטנציאל הנזק והפגיעה, בין היתר, בחפים מפשע בשל כדורים טועים בשל ""מלחמות"" בין עבריינים.", טיעוני הצדדים
18,SH-22-06-3986-160,"הפנתה לחומרה הרבה אותה מייחס המחוקק לעבירות נשק  והצורך שמצא המחוקק בתיקון בסעיף 140 לחוק העונשין שם קבע עונש מינימום לעבירה, לפיו העונש לא יפחת מרבע העונש של אותה עבירה, הפנה להנחיית פרקליט המדינה (הנחיה מספר 9.12) שעניינה מדיניות ענישה בעבירות נשק ומטעני חבלה והכל במטרה להחמיר בענישה הנוהגת בעבירות נשק.", טיעוני הצדדים
19,SH-22-06-3986-160,"אשר לעונש המאסר שיושת על הנאשם סבורה התביעה כי יש למקמו באמצע המתחם,  זאת לצד מאסר על תנאי ארוך ומרתיע וקנס כספי משמעותי.", טיעוני הצדדים
20,SH-22-06-3986-160,"בהקשר זה, ציינה בעובדה לפיה הנאשם נעדר עבר פלילי קודם, הודה במסגרת הסדר טיעון וחסך את ניהול משפטו.", טיעוני הצדדים
21,SH-22-06-3986-160,"לצד אתה הוסיפה לציין כי בעניינו הוגשה חוו""ד וועדת אבחון ושם נקבע כי הוא מתפקד ברמה שאינה מוגבלות שכלית התפתחותית ונמצא אחראי למעשיו וכשיר לעמוד לדין ועל כן, אין מקום להקל בעונשו.", טיעוני הצדדים
22,SH-22-06-3986-160,"התביעה הדגישה בהתרשמות השירות לפיה הנאשם לא נטל אחריות מלאה על מעשיו, ושלל נזקקות טיפולית הגם שהשירות ציין בהתרשמותו כי מדובר בי שפועל באופן אימפולסיביות גם במחיר של ביצוע עבירות והוא נזקק להליך טיפולי, ואשר נוכח שלא שולב בהליך טיפולי הומלץ על ענישה מרתיעה בעניינו.", טיעוני הצדדים
23,SH-22-06-3986-160,"ב""כ הנאשם, עו""ד אפרת צרפתי, טענה כי המקרים בהם מבקשת התביעה לתמוך במתחם העונש לו עתרה (סעיפים 25-27 לטיעוני התביעה בכתב) אינם רלוונטיים מאחר ונסיבותיהם חמורות יותר בהינתן שמדובר על נשיאה והובלה של נשק מסוג M16 וכידוע מתחמי הענישה שונים על פי הפסיקה הנוהגת, הן ביחס לעובדת הנשיאה והובלת הנשק והן ביחס לסוג הנשק.", טיעוני הצדדים
24,SH-22-06-3986-160,"נטען כי נוכח הנסיבות הקשורות בביצוע העבירה לצד מצבו הקוגניטיבי של הנאשם, יש לקבוע את הרף התחתון של מתחם העונש כך שיחל ממאסר שיכול וירוצה בעבודות שירות.", טיעוני הצדדים
25,SH-22-06-3986-160,"בטענתה לקרבה לסייג האחריות הפלילית, הפנתה הסנגורית לחוות דעת של וועדת האבחון ולדברי  בית המשפט בפרוטוקול דיון מוקלט מיום 07.05.2023 בפני כב' השופטת ענת חולתא (נ/1), שם הפנתה השופטת את ב""כ המאשימה לעובדה שבתפקוד גרפו מוטורי של הנאשם נצפו קשיי תכנון וארגון מטלות והגם שלא נקבע כי מדובר באדם בעל מוגבלות התפתחותית שכלית הוא בעל מוגבלות (""על סף פיגור"") ונתון זה יש להביא בחשבון בהידברות לה צריכים הצדדים.", טיעוני הצדדים
26,SH-22-06-3986-160,"עוד הפנתה להערת כב' השופטת חולתא לפיה חוו""ד מגלה בעייתיות אם כי לא ברמה של ביטול כתב אישום.", טיעוני הצדדים
27,SH-22-06-3986-160,הסנגורית הוסיפה וציינה כי במהלך הריאיון שנערך לנאשם בפני וועדת האבחון ניכר היה כי רק אביו הוא זה שהשיב לשאלות שנשאל הנאשם ורק לאחר התערבותה החלו חברי הוועדה לברר בתשובות הנאשם עצמו ולא אלה של אביו., טיעוני הצדדים
28,SH-22-06-3986-160,"עוד הפנתה בקשר עם חוות הדעת, לעמ' 4 שם נרשם כי נצפתה הנמכה קלה בתפקוד המלמדת על בעיה קוגניטיבית הגם שאינה מגיעה כדי פיגור שכלי.", טיעוני הצדדים
29,SH-22-06-3986-160,"בהתייחסה לעונשו של הנאשם טענה הפנתה לתסקיר ממנו נלמד על הנאשם אשר מנהל אורח חיים נורמטיבי וייצרני,  לא צורך חומריים משנה תודעה מכל סוג, ואשר שיתף פעולה עם שירות המבחן במסגרת צו הפיקוח ואף נתרם מפעילותו והשתתפותו בקבוצה.", טיעוני הצדדים
30,SH-22-06-3986-160,"הסנגורית ציינה בהודאתו בביצוע העבירה בהזדמנות הראשונה ועוד בחקירה במשטרה, וטענה כי אין מקום להרהר בשאלה האם נטל אחריות, שכן הוא עשה כן בתחילת ההליך נגדו, וכי בדבריו לשירות המבחן התייחס לעבירת ירי שיוחסה לו, אותה הכחיש  ולא בכדי עובדות אלה נמחקו מכתב האישום המתוקן.", טיעוני הצדדים
31,SH-22-06-3986-160,"הסנגורית ציינה בעובדה כי הנאשם היה נתון במעצר מאחורי סורג ובריח משך 3 חודשים, ולאחר שחרורו היה עצור באזוק אלקטרוני משך 9 חודשים מלאים.", טיעוני הצדדים
32,SH-22-06-3986-160,"בנסיבות העניין נטען, אין מקום למצות עמו את הדין ולהחזירו למאסר מאחורי סורג ובריח, אלא כי יש לאמץ את המלצת שירות המבחן לענישה הרתעתית בדמות מאסר שירוצה בעבודות שירות.", טיעוני הצדדים
33,SH-22-06-3986-160,הנאשם בדבריו מסר שהוא מצטער וטעה וביקש להמשיך בחייו ולימודיו., טיעוני הצדדים
34,SH-22-06-3986-160,"העיקרון המנחה בענישה הוא ההלימה, היינו יחס הולם בין חומרת העבירה ומידת אשם הנאשם, לבין סוג ומידת העונש המוטל עליו.",מתחם העונש ההולם
35,SH-22-06-3986-160,"בקביעת מתחם העונש ההולם, אדרש לערך החברתי שנפגע ומידת הפגיעה בו, לנסיבות הקשורות לביצוע העבירה ובמדיניות הענישה הנהוגה בעבירות נשק שבוצעו בנסיבות דומות.",מתחם העונש ההולם
36,SH-22-06-3986-160,"הערכים החברתים המוגנים בבסיס האיסור על החזקת נשק, הם שמירה על הגוף והחיים, שמירה על הסדר הציבורי והביטחון האישי והציבורי.",מתחם העונש ההולם
37,SH-22-06-3986-160,"החזקת כלי נשק ללא היתר לרבות השימוש בו, פוגעים בתחושת הביטחון של הציבור ותורמים לעליית הביקוש בנשק בלתי חוקי, אשר זמינותו מעודדת את השימוש בו, כך שסכסוכים של מה בכך מסלימים לאירועים קטלניים.",מתחם העונש ההולם
38,SH-22-06-3986-160,"נוכח התפשטות התופעה והשלכותיה הקשות על הסדר והביטחון הציבורי נדרשה התערבות המחוקק בדמות הוראת השעה שבתיקון מספר 140 בחוק העונשין, תשפ""ב – 2021  (להלן: התיקון לחוק) אשר באופן מכוון וברור קורא להחמרת הענישה תוך קביעת עונש מינימום.",מתחם העונש ההולם
39,SH-22-06-3986-160,"על פי התיקון לחוק, משהורשע אדם בעבירה לפי סעיף (א) רישא (ב 2) או (ב 3) רישא - לא יפחת עונשו מרבע העונש המרבי שנקבע לאותה עבירה, דהיינו, 21 חודשי מאסר בפועל (כולל מאסר על תנאי) אלא אם יחליט בית המשפט מטעמים מיוחדים שירשמו, להקל בעונשו.",מתחם העונש ההולם
40,SH-22-06-3986-160,"דגשים על צו השעה הנדרש להחמרה בענישה נמצא בדברי ההסבר להצעת החוק (קריאה ראשונה), שם צוין בעליה המשמעותית במספר העבירות של החזקת הנשק שלא כדין ומספר העבירות הקשורות לעבירה זו, ב-  3 שנים האחרונות, בפרט בחברה הערבית.",מתחם העונש ההולם
41,SH-22-06-3986-160,"בדברי ההסבר הודגש כי שימוש המחוקק בעונש המינימום שהינו כלי חריג ויוצא דופן (בעיקר לאחר תיקון  113 בחוק העונשין שקבע את הבניית שיקול הדעת השיפוטי בענישה) הינו מחויב המציאות נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות, המחיר שהיא גובה בחיי אדם, במטרה להביא לשינוי המבוקש בהעלאת רמת הענישה ובהגברת ההרתעה במהלך התקופה בה חלה הוראת השעה.",מתחם העונש ההולם
42,SH-22-06-3986-160,ענישה נוהגת - מטבע הדברים כל צד עתר כי המקרים אליהם הפנה ישמשו אמת מידה לעניין הנדון בפני.,מתחם העונש ההולם
43,SH-22-06-3986-160,"המאשימה הפנתה למקרים שנסיבותיהם חמורות יותר ומתחם העונש שנקבע הוא גבוה יותר, כך ביחס לסוג הנשק, M-16 כשבעניינינו מדובר באקדח חצי אוטומטי, וכך ביחס למצב הדברים בו נתפס הנשק, קרי, נשיאת נשק לעומת החזקה במקום מוסלק כפי עניינו.",מתחם העונש ההולם
44,SH-22-06-3986-160,"להלן נביא מספר מקרים בפסיקה שנסיבותיהם קרובות לנסיבות המקרה לפניי, חלקם קודם לתיקון החוק וחלקם לאחריו.",מתחם העונש ההולם
45,SH-22-06-3986-160,באזורנו התופעה של החזקת נשק בלתי חוקי בולטת במיוחד במגזר הבדואי.,מתחם העונש ההולם
46,SH-22-06-3986-160,"יש לכך סיבות שונות, בין היתר, הצורך האובייקטיבי של חלק מאוכלוסייה זו להחזיק נשק, על רקע סביבת מגורים מדברית המרוחקת ממקום ישוב; הקושי של חלק ניכר מהמגזר הבדואי לעמוד בתנאים לקבלת רישיון החזקת נשק; ריבוי סכסוכים אלימים; ומעורבות גבוהה יחסית בפשיעה.",מתחם העונש ההולם
47,SH-22-06-3986-160,[...],מתחם העונש ההולם
48,SH-22-06-3986-160,"נוכח הסכנות הכרוכות בהחזקת נשק שלא כדין והיקף התופעה, מדיניות הענישה בעבירות הנשק, במיוחד בשנים האחרונות, הינה של החמרה מובהקת.",מתחם העונש ההולם
49,SH-22-06-3986-160,"במקרים הנ""ל אמנם דובר בהחזקת אקדח כמו בענייננו, אולם בנסיבות בהן נאשם אחד נשא על גופו את הנשק ונאשם שני הוביל את הנשק ברכבו, נסיבות מחמירות המצדיקות החמרה של המתחם והעונש  מאלה הנוהגים בהחזקת אקדח המוסלק בבית או סמוך לבית.",מתחם העונש ההולם
50,SH-22-06-3986-160,7.,מתחם העונש ההולם
51,SH-22-06-3986-160,בחינת נסיבות הקשורות בביצוע העבירה בעניין הנדון מעלה כי מידת פגיעתו של הנאשם בערכים המוגנים הינה משמעותית .,מתחם העונש ההולם
52,SH-22-06-3986-160,"מבלי שיש לו היתר, החזיק הנאשם בסמוך לביתו באקדח חצי אוטומטי, תקין שבכוחו להמית.",מתחם העונש ההולם
53,SH-22-06-3986-160,"לעובדה שלא נמצאה אינדיקציה להחזקת הנשק לצורך ועניין קונקרטיים או על רקע סכסוך קיים, כמו גם לעובדה כי לאור תפיסת המשטרה את הנשק לא נגרם נזק בפועל, אין כדי להפיג מהחומרה הרבה הכרוכה בפוטנציאל הנזק הנובע מעצם החזקת הנשק.",מתחם העונש ההולם
54,SH-22-06-3986-160,לקולא אביא בחשבון העדר תחמושת לצד האקדח והעובדה כי זה היה מוסלק סמוך לביתו.,מתחם העונש ההולם
55,SH-22-06-3986-160,"אשר למצבו הקוגניטיבי הנטען של הנאשם כשיקול בקביעת מתחם העונש, כבר נאמר כי לא נמצא בטענה זו ממש.",מתחם העונש ההולם
56,SH-22-06-3986-160,עיון בתיק מעלה כי וועדת האבחון התבקשה על ידי כב' השופטת חולתא לבדוק את כשירותו של הנאשם לעמוד לדין.,מתחם העונש ההולם
57,SH-22-06-3986-160,עיון בחוות דעת מיום 25.04.2023 נמצא כי הנאשם אחראי למעשיו בר עונשין וכשיר לעמוד לדין.,מתחם העונש ההולם
58,SH-22-06-3986-160,"מעבר לקביעת הוועדה כי הנאשם מבחין בין טוב לרע, מותר ואסור, סיבה ותוצאה, מכיר בעלי תפקיד בבית המשפט, יכול לסייע לאורך הדין בהגנתו, נמצא כי במרבית התחומים בהם נבדק (האינטלקטואלי, ההסתגלותי, בריאותי, תעסוקה, עבודה ופנאי) הוא נמצא מתפקד ברמה קוגניטיבית שאינה מוגבלות שכלית התפתחותית וללא פער משמעותי בין תחומי התפקוד השונים.",מתחם העונש ההולם
59,SH-22-06-3986-160,"אכן כטענת באת כוחו נצפתה הנמכה קלה בתפקוד הגרפו מוטורי, כמו גם קשיי תכנון וארגון במטלות אלה.",מתחם העונש ההולם
60,SH-22-06-3986-160,"עם זאת, הנמכה ובעיה גרפו מוטורית היא לקות מוטורית תפקודית שעיקרה קושי ביכולת הכתיבה וזו לא בהכרח נוגעת במישרין ליכולות הקוגניטיביות של הנאשם, אשר עצם סיום לימודיו התיכוניים, קבלת תעודת בגרות והסמכתו כחשמלאי מוסמך מדברים בעד עצמם ורחוקים מלהתיישב עם הטענה כי מדובר במי שמבחינה קוגניטיבית הוא על סף פיגור.",מתחם העונש ההולם
61,SH-22-06-3986-160,"במקרה הנדון, איני מוצאת כל בעייתיות עם מצבו הקוגניטיבי של הנאשם, הדברים עולים באופן ברור גם בחוות הדעת של וועדת האבחון אשר בחנה את כלל התחומים הנדרשים לבחינה כאמור.",מתחם העונש ההולם
62,SH-22-06-3986-160,"בהינתן חוות דעת מקצועית לצד נתוניו האישיים הטובים של הנאשם, אין מקום לטענה בנוגע למצבו הקוגניטיבי וודאי לא לבחינתה במסגרת השיקולים לקביעת מתחם העונש.",מתחם העונש ההולם
63,SH-22-06-3986-160,"סיכום מכלול הדברים האמורים, בהתחשב בחומרת מעשי העבירה בנסיבותיה, במידת אשמו של הנאשם והפגיעה בערכים המוגנים, לרבות במדיניות הענישה הנוהגת כיום, סבורני כי מתחם העונש ההולם למעשי הנאשם נכון שינוע בין  12 ל- 36 חודשי מאסר בפועל .",מתחם העונש ההולם
64,SH-22-06-3986-160,"הנאשם הנותן את הדין הוא צעיר בן 21, נעדר עבר פלילי, ניהל אורח חיים נורמטיבי וייצרני כיום וקודם ההליך הפלילי המתנהל נגדו.",עונשו של הנאשם 
65,SH-22-06-3986-160,בהעדר שיקולים  לסטייה ממתחם העונש יש לגזור עונשו בגדרי המתחם אותו קבעתי.,עונשו של הנאשם 
66,SH-22-06-3986-160,בעבירות נשק ניתן משקל מכריע לשיקולי הרתעה.,עונשו של הנאשם 
67,SH-22-06-3986-160,"מכאן ובהינתן כי מגמת הענישה בעבירות אלו הינה החמרה, הרי שגם בהינתן נתוניו האישיים החיוביים של הנאשם, היה מקום לגזור את עונשו של הנאשם שלא בתחתית מתחם העונש אותו קבעתי (ראו העונשים במקרים שהובאו לעיל - מעל הרף התחתון של מתחם העונש באותה עבירה שבוצעה בנסיבות דומות ונתונים חיובים זהים של הנאשמים (נעדרי עבר פלילי, גיל צעיר, עבודה קבועה ומשמעותית, הליך טיפולי מסוים ורצון כן לנהל אורח חיים נורמטיבי)).",עונשו של הנאשם 
68,SH-22-06-3986-160,"יחד עם האמור, כטענת הסנגורית, לצד התרשמות שירות המבחן מקשיים של הנאשם לשתף באופן פתוח בדפוסי חשיבתו והתנהגותו המכשילה, לרבות מתן הסבר לנסיבות שהובילו לביצוע מעשיו – נמצא גם התרשמות חיובית מהנאשם אשר חרף יכולותיו הקוגניטיביות הדלות וחרף שלקח על עצמו תפקיד הורי בגיל צעיר, הצליח לגייס כוחות ולסיים 12 שנות לימוד, לקבל תעודת בגרות, ללמוד מקצוע משמעותי (חשמלאי מוסמך) ולהשתלב בתעסוקה קבועה אשר מחזקת את ביטחונו העצמי ומהווה עבורו עוגן ומשמעות.",עונשו של הנאשם 
69,SH-22-06-3986-160,לאמור יש להוסיף כי הנאשם מביע  רצון אמיתי לנהל אורח חיים חיובי ומתפקד כפי שבא לביטוי בהשתתפותו בקבוצה הטיפולית והצלחתו להפיק לקחים ממעשיו לרבות כי הוא מורתע מהשלכות ההליך המשפטי על חייו.,עונשו של הנאשם 
70,SH-22-06-3986-160,די בדברים האמורים לתמוך שלא למצות את הדין עם הנאשם ולקבוע עונשו בתחתית המתחם אותו קבעתי ולא כעתירת המאשימה לאמצע מתחם העונש לו עתרה או שיקבע.,עונשו של הנאשם 
71,SH-22-06-3986-160,"לכלל האמור יש להוסיף כי חלק בלתי נפרד מהשיקולים התומכים באפשרות להקל בעונשו של הנאשם נעוץ במחירים המוחשיים בהם נשא הנאשם אשר היה עצור מאחורי סורג ובריח משך למעלה מ 3 חודשים ולאחר מכן היה עצור באיזוק אלקטרוני משך 9 חודשים, על כלל השלכות מעצרו, לרבות גילו הצעיר והעדר יכולת לפרנס עצמו, כשבהמשך עוד היה נתון בתנאים מגבילים.",עונשו של הנאשם 
72,SH-22-06-3986-160,"במקרה הנדון, נוכח מתחם העונש שנקבע והעדר נימוקים מתאימים לחריגה ממנו, למחירים אותם שילם הנאשם עד כה לא יינתן ביטוי ממש בגזירת עונשו בתוך המתחם.",עונשו של הנאשם 
73,SH-22-06-3986-160,סוף דבר –  אני גוזרת על הנאשם את העונשים הבאים:,עונשו של הנאשם 
74,SH-22-06-3986-160,"12 חודשי מאסר בפועל בניכוי ימי מעצרו על פי רישומי שב""ס.",עונשו של הנאשם 
75,SH-22-06-3986-160,"12   חודשי מאסר על תנאי, משך 3 שנים מיום שחרורו ממאסר, שלא יעבור עבירת נשק  מסוג פשע.",עונשו של הנאשם 
76,SH-22-06-3986-160,"התחייבות עצמית בסכום של 5,000 ₪ להימנע משך 3 שנים מיום שחרורו ממאסר, לעבור עבירת נשק מסוג פשע.",עונשו של הנאשם 
77,SH-22-06-3986-160,"הנאשם יתייצב לריצוי עונשו בבית הכלא ""דקל"" ביום  02.04.2023 עד השעה 11:00 כשבידו תעודת זהות ועותק מגזר הדין.",עונשו של הנאשם 
78,SH-22-06-3986-160,צו להשמדה/ חילוט האקדח לשיקול דעת היחידה החוקרת.,עונשו של הנאשם 
79,SH-22-06-3986-160,"ניתן היום,  כ""ח שבט תשפ""ד, 07 פברואר 2024, במעמד הצדדים.",עונשו של הנאשם 
