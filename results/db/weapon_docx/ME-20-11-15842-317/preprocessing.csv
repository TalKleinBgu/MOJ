,verdict,text,part
0,ME-20-11-15842-317,"מדינת ישראל
ע""י עו""ד דנה חביליו 
מפרקליטות מחוז ירושלים (פלילי)",בעניין:
1,ME-20-11-15842-317,דאוד חושיה,נ ג ד
2,ME-20-11-15842-317,אחמד אבו סמען,נ ג ד
3,ME-20-11-15842-317,"חוק העונשין, תשל""ז-1977: סע'  25, 144, 144(5), 144(א), 144(ב), 144(ב2), 144(ג)(1), 144(ג)(2), 144(ג)(ג), 186, 192, 244, 245, 334, 335(א)(1), 338(א)(5), 340א(ב), 384(א)(ג), 499(א)(1)",הנאשמים
4,ME-20-11-15842-317,הנאשמים הורשעו על פי הודעתם במסגרת הסדר טיעון בעבירות שונות בנשק ותחמושת אשר יפורטו להלן.,האישומים 
5,ME-20-11-15842-317,הסדר הטיעון כלל תיקונים בכתב האישום ללא הסכמות בעניין העונש.,האישומים 
6,ME-20-11-15842-317,"על פי האמור בחלק הכללי של כתב האישום, נאשמים 1 ו-2 הם קרובי משפחה המתגוררים בשכנות במחנה הפליטים שועפאט.",האישומים 
7,ME-20-11-15842-317,גם נאשם 3 הוא תושב מחנה הפליטים שועפאט ועמד בקשרים עסקיים עם נאשם 1.,האישומים 
8,ME-20-11-15842-317,"נאשמים 1-3 ביצעו פעולות שונות בנשק, חלקי נשק ותחמושת, ונהגו להסוות את עיסוקם על ידי שימוש במילות קוד.",האישומים 
9,ME-20-11-15842-317,אפרט עתה את האישומים השונים אשר נכללו בכתב האישום המתוקן (חלק מהאישומים נמחקו במסגרת הסדר הטיעון).,האישומים 
10,ME-20-11-15842-317,"באישום הראשון הואשם נאשם 2 בעבירה של קשירת קשר לבצע פשע, עבירה לפי סעיף 499(א)(1) לחוק העונשין תשל""ז-1977 (להלן: ""החוק""), בכך שעובר לחודש אוקטובר הזמין מאתרי אינטרנט חלקים ואביזרים שונים היכולים לשמש כנשק על מנת לסחור בהם ולהשתמש בהם לייצור כלי נשק.",האישומים 
11,ME-20-11-15842-317,הוא רשם את אשתו כגורם המזמין את החבילות לישראל ושלח חלק מהחבילות לכתובות שונות ממקום מגוריו על מנת להסוות את טיבן.,האישומים 
12,ME-20-11-15842-317,בכתב האישום מפורטות תשע חבילות שהגיעו במועדים שונים ליעדים שונים ובהם עשרות פריטים כאמור.,האישומים 
13,ME-20-11-15842-317,"באישום השלישי הואשם נאשם 1 בעבירות של גניבת נשק, עבירה לפי סעיף 384(א)(ג) לחוק, ובהחזקת נשק ותחמושת, עבירה לפי סעיף 144(א) רישא וסיפא לחוק.",האישומים 
14,ME-20-11-15842-317,על פי האמור באישום זה נאשם 1 פרץ לרכב בענתא ומצא בו תיק המכיל חלקי נשק ותחמושת של נשק מסוג M16.,האישומים 
15,ME-20-11-15842-317,"התיק הכיל בין היתר כוונת טלסקופית, 8 כדורי תחמושת, 7 מחסניות M16 ריקות ומחסנית M16 מלאה תחמושת.",האישומים 
16,ME-20-11-15842-317,הנאשם נטל את התיק ותכולתו ואחסן אותם במחסן ביתו.,האישומים 
17,ME-20-11-15842-317,"כמו כן החזיק הנאשם תקופה שאינה ידועה, עובר ליום 20.10.20, אקדח מסוג FN שבכוחו להמית אדם וכן מחסנית תחמושת תואמת המכילה 9 כדורים ומחסנית נוספת ריקה.",האישומים 
18,ME-20-11-15842-317,"באישום הרביעי הואשם נאשם 1 בשתי עבירות של נשיאת נשק לפי סעיף 144(ב) לחוק, ושתי עבירות של ירי באיזור מגורים לפי סעיף 340א(ב) לחוק.",האישומים 
19,ME-20-11-15842-317,"זאת בכך, שבחודש ספטמבר 2020 סמוך למועד קבלת תעודות הבגרות של התלמידים, עמד הנאשם מחוץ לביתו עם בני משפחה נוספים וירה ירייה אחת באוויר ברובה M16, וכשבוע לאחר מכן ירה ירייה אחת באוויר באמצעות אקדח ברחוב סמוך לביתו.",האישומים 
20,ME-20-11-15842-317,"באישום החמישי הואשמו נאשמים 1 ו-2 בניסיון לעסקה בנשק לפי סעיף 144(א) סיפא בצירוף סעיף 25 לחוק, בכך שביום 17.7.20 וביום המחרת נאשם 1 תיאם עם אדם בשם עבדו למסור לו נשק גדול, אותו כינו ""הרכב הגדול"", לצורך חתונה.",האישומים 
21,ME-20-11-15842-317,הנאשם הבהיר לעבדו כי עליו לשמור על חשאיות כיון שאחרים אינם יודעים שהוא מחזיק נשק זה.,האישומים 
22,ME-20-11-15842-317,ביום 19.9.20 עבדו ביקש מנאשם 1 נשק מסוג M16 למסיבה והשניים דיברו על כך שעל עבדו לדאוג לכדורים.,האישומים 
23,ME-20-11-15842-317,"נאשם 1 עדכן את נאשם 2 על כך שעבדו יגיע אליו לקחת את הנשק, ונאשם 2 אמר לנאשם 1 לקחת מעבדו 20 כדורים כתמורה.",האישומים 
24,ME-20-11-15842-317,"באישום השמיני הואשמו נאשמים 1 ו-3 בקשירת קשר לסחר בנשק לפי סעיף 499(א)(1) לחוק, בכך שביום 28.8.20 פנה נאשם 3 לנאשם 1 וביקש לרכוש ממנו נשק.",האישומים 
25,ME-20-11-15842-317,למחרת פנה נאשם 3 שוב לנאשם 1 וביקש לרכוש ממנו אקדח מסוג גלוק עבור רוכש פוטנציאלי.,האישומים 
26,ME-20-11-15842-317,"בהמשך ביקש נאשם 1 מנאשם 3 לגבות מרוכש הנשק 1,000 ₪ כבר כעת, והוא יביא את הנשק למחרת.",האישומים 
27,ME-20-11-15842-317,כעבור כשעה ורבע הודיע נאשם 3 לנאשם 1 כי הרוכש הפוטנציאלי אינו מעוניין לשלם ערבון.,האישומים 
28,ME-20-11-15842-317,למחרת התקשר נאשם 3 לנאשם 1 לבדוק מתי הנשק עתיד להגיע.,האישומים 
29,ME-20-11-15842-317,"הוא בירר כמה רווח עתיד נאשם 1 להרוויח, והשניים סיכמו לחלוק בשווה את הרווח של 1,000 ₪.",האישומים 
30,ME-20-11-15842-317,באישום התשיעי מואשם נאשם 1 בניסיון סחר בנשק לפי סעיף 144(א) סיפא בצירוף סעיף 25 לחוק.,האישומים 
31,ME-20-11-15842-317,באישום זה נטען כי ביום 2.9.20 פנה אליו אדם בשם חמדאני וביקש לרכוש נשק ארוך.,האישומים 
32,ME-20-11-15842-317,"הנאשם השיב לו כי יש נשק ארוך ומחירו 40,000 ₪.",האישומים 
33,ME-20-11-15842-317,"חמדאני שאל אם מדובר בנשק ""נקי"" ושאלות נושפות, והנאשם השיב כי אינו מוכר ""חתול בשק"" והציע לחמדאני לבדוק את הנשק.",האישומים 
34,ME-20-11-15842-317,השניים סיכמו ליצור קשר כעבור שעה.,האישומים 
35,ME-20-11-15842-317,"לאחר זמן קצר ביקש חמדאני מהנאשם להוציא את הנשק על מנת שאדם בשם מחמוד יבדוק אותו, והנאשם שאל אם לחמדאני יש תחמושת.",האישומים 
36,ME-20-11-15842-317,הנאשם המליץ לדחות את הפגישה כדי לארגן תחמושת וכן הציע להביא עוד שני כלי נשק כדי שחמדאני יבחר את הרצוי לו.,האישומים 
37,ME-20-11-15842-317,"באישום העשירי מואשמים נאשמים 1 ו-3 בעבירות של קשירת קשר לנשיאת נשק, עבירה לפי סעיף 499(א)(1) לחוק.",האישומים 
38,ME-20-11-15842-317,באישום זה מתואר כי בליל ה-6.9.20 פרץ סכסוך שהסלים בין משפחת הנאשמים למשפחה אחרת מאזור ענתא.,האישומים 
39,ME-20-11-15842-317,נאשם 1 עלה למחנה הפליטים כדי להביא כלי נשק נוספים ולעשות בהם שימוש.,האישומים 
40,ME-20-11-15842-317,לבקשת נאשם 1 הגיע נאשם 3 לענתא והתקשר לאדם בשם פיראס על מנת שיוציא כלי נשק.,האישומים 
41,ME-20-11-15842-317,לאחר מכן התקשר נאשם 1 לאדם בשם סנגור וביקש ממנו להביא כלי נשק.,האישומים 
42,ME-20-11-15842-317,בהמשך שוחח נאשם 1 עם נאשם 3 וזה ציין בפניו שיביא נשק בלגי מסוג FN וכן תחמושת מסוג דומדום.,האישומים 
43,ME-20-11-15842-317,האישום השנים עשר מתייחס לנאשמים 1 ו-4 ומייחס להם עבירות של הדחה בחקירה לפי סעיף 245 לחוק ושיבוש מהלכי משפט לפי סעיף 244 לחוק.,האישומים 
44,ME-20-11-15842-317,מתואר בו כי ביום 10.9.20 נודע לנאשמים כי חברם אחמד ג'ית זומן לחקירה משטרתית.,האישומים 
45,ME-20-11-15842-317,"הם פעלו על מנת לשבש את חקירת המשטרה בנוגע לאירוע ירי לעבר בית, ותיאמו ביניהם פניות לעדים הפוטנציאליים לעבירה – אחמד ג'ית והמתלוננת.",האישומים 
46,ME-20-11-15842-317,נאשם 1 התקשר לאדם המכונה עבדו וביקש ממנו לבדוק עם בנה של המתלוננת אם הוגשה תלונה למשטרה.,האישומים 
47,ME-20-11-15842-317,"לאחר דקה התקשר הנאשם לג'ית שהיה אותו זמן בתחנת המשטרה ותדרך אותו להיכנס לחקירה אך ""לא לנדב יותר מידי פרטים"", ""לשחק אותה מטומטם בחקירה"" וכן תדרך אותו מה למסור בנוגע לרכב שברשותו, לטעון שבזמן הרלוונטי ישן, ועוד.",האישומים 
48,ME-20-11-15842-317,"ג'ית ביקש מנאשם 1 למחוק את מצלמות החניון על מנת שהמשטרה לא תאתר ראיות, והנאשם אישר שידאג לכך.",האישומים 
49,ME-20-11-15842-317,"בתום השיחה עדכן נאשם 1 את נאשם 4 ואמר לו כי אם ג'ית ""יפתח עליו"" הוא יהרוג אותו.",האישומים 
50,ME-20-11-15842-317,מאוחר יותר שוחחו עבדו ונאשם 1 טלפונית עם המתלוננת ותחקרו אותה אם פנתה למשטרה ואם צילמה את הרכב המעורב.,האישומים 
51,ME-20-11-15842-317,נאשם 4 התקשר לאשם 1 ועדכן כי כוחות משטרה בדקו טביעות אצבע ברכב שבו נעשה שימוש לירי לעבר בית המתלוננת.,האישומים 
52,ME-20-11-15842-317,בעקבות תיאום בין נאשמים 1 ו-4 נפגש נאשם 4 בשעות הערב עם ג'ית והנאשמים תיאמו כי גם נאשם 1 יצטרף לפגישה בהמשך הערב.,האישומים 
53,ME-20-11-15842-317,"באישום השלושה עשר הואשם נאשם 2 בעבירה של עסקה בחלקי נשק ותחמושת לפי סעיף 144(ב2) בצירוף סעיף 144(ג)(ג) לחוק, בכך שביום 10.9.29 שוחח עם אדם בשם חאלד בקשר להעברת חלקי נשק אליו.",האישומים 
54,ME-20-11-15842-317,הנאשם העביר את החלקים ולאחר מכן שוחח עם חאלד והמליץ לו לירות בנשק כדי לוודא את תקינותו.,האישומים 
55,ME-20-11-15842-317,מאוחר יותר התקשר הנאשם לחאלד לוודא כי התחמושת הגיעה.,האישומים 
56,ME-20-11-15842-317,"השניים דיברו על כך שהרוכש ""אבו כארם"" ינסה את הנשק וחאלד טען בתחמושת את הנשק הקטן.",האישומים 
57,ME-20-11-15842-317,לשאלת הנאשם השיב חאלד כי מישהו ביקש ממנו את הנשק הארוך.,האישומים 
58,ME-20-11-15842-317,האישום הארבעה עשר מתייחס אף הוא לנאשם 2 ומייחס לו עבירה של סחר בחלקי נשק לפי סעיף 144(ב2) בצירוף סעיף 144(ג)(2) לחוק.,האישומים 
59,ME-20-11-15842-317,"על פי האמור באישום זה נאשם 2 שוחח בטלפון ביום 12.9.21 עם אדם בשם רפאת שהתעניין במחירי כלי נשק, והשניים קבעו כי רפאת יבוא למחרת לאסוף את חלקי הנשק שהזמין.",האישומים 
60,ME-20-11-15842-317,רפאת אכן הגיע והעסקה הושלמה.,האישומים 
61,ME-20-11-15842-317,"ביום 6.10.20 קיבל נאשם 2 חלקי נשק נוספים, הוא התקשר לרפאת והציע לו חלק נשק אותו כינה ""מילוי"" תמורת 2,200 ₪.",האישומים 
62,ME-20-11-15842-317,במהלך השיחה שאל הנאשם את רפאת אם עשה שימוש בחלקי הנשק שרכש ורפאת השיב בחיוב.,האישומים 
63,ME-20-11-15842-317,"בהמשך התקשר רפאת, הודיע שהוא מעוניין בחלק מסוים והשניים תיאמו העברת מספר חלקים.",האישומים 
64,ME-20-11-15842-317,נאשם 2 ורפאת נפגשו על יד בית הספר בענתא והנאשם העביר לרפאת חלק נשק.,האישומים 
65,ME-20-11-15842-317,"לאחר מכן התקשר יוסף לנאשם 2 ושאל אותו אם הוא מחזיק חלק נשק המכונה ""יד"" ל""חליפה"" המגיעה מקדימה.",האישומים 
66,ME-20-11-15842-317,נאשם 2 הבטיח להביא חלק זה כשייפגשו.,האישומים 
67,ME-20-11-15842-317,"ביום 9.10.20 הודיע רפאת לנאשם כי הוא נמצא במחסום א-זעיים וביקש להביא את החלק הנוסף תמורת תשלום של 2,150 ₪.",האישומים 
68,ME-20-11-15842-317,באישום החמישה עשר מואשם נאשם 2 בעבירות של ניסיון החזקת נשק לפי סעיף 144(א) רישא לחוק ורכישת חלקי נשק לפי סעיף 144(א) סיפא לחוק.,האישומים 
69,ME-20-11-15842-317,"נאשם 2 הציע לנינו לרכוש ממנו חלקי נשק אותן כינה ""כפיות"" בסכום של 300 ₪ עבור כל ""כפית"", וציין שברשותו 7 חלקים כאלה.",האישומים 
70,ME-20-11-15842-317,"נאשם 2 הציע לנינו לרכוש ממנו חלקי נשק שכונו על ידו ""קווי גז"" ואף ציין שהם מקוריים.",האישומים 
71,ME-20-11-15842-317,בסיום השיחה וידא נאשם 2 שוב שנינו יביא לו את קני הנשק.,האישומים 
72,ME-20-11-15842-317,במועד סמוך הושלמה העסקה ונינו העביר לנאשם את קנה הנשק.,האישומים 
73,ME-20-11-15842-317,ביום 17.9.20 נטל נאשם 2 את הנשק המורכב כדי לבדוק את תקינותו.,האישומים 
74,ME-20-11-15842-317,לצורך כך פנה למספר אנשים כדי להשיג חפיסת תחמושת והשיג תחמושת מאדם שכונה על ידו עמאר.,האישומים 
75,ME-20-11-15842-317,נאשם 2 טען את הנשק המורכב בכדורים וניסה לירות אך לא הצליח.,האישומים 
76,ME-20-11-15842-317,"הוא שוחח עם עטאללה ודיווח לו על התקלה, תוך ציון שהביאו ""חצי אחר"" וגם ""מלפפון"" אחר, אך הנשק לא הצליח לירות.",האישומים 
77,ME-20-11-15842-317,"בסמוך לכך ביום 17.9.20 שוחח נאשם 2 עם נינו ועם אדם נוסף שכינה ""ודיע"" והתלונן שהקנה שרכש מהם אינו תקין, תוך תיאור מספר פעולות שביצע כדי להתגבר על התקלה.",האישומים 
78,ME-20-11-15842-317,"ודיע השיב לנאשם כיהקנה הורכב באופן לא מקצועי, והנאשם השיב שילך לאדם אחר שיכוון את הנשק.",האישומים 
79,ME-20-11-15842-317,באישום השישה עשר הואשם נאשם 2 בעבירה של ניסיון סחר בחלקי נשק לפי סעיף 144(ב2) לחוק בנסיבות סעיף 144(ג)(1) בצירוף סעיף 25 לחוק.,האישומים 
80,ME-20-11-15842-317,נטען כי ביום 15.9.20 פנה הנאשם לגורם בשם עטאללה שעמו עמד בקשר רציף בענייני נשק.,האישומים 
81,ME-20-11-15842-317,"נאשם 2 הציע לעטאללה לרכוש ממנו חלק נשק אותו כינה ""פרפר"" תמורת 320 ₪ וכן 2 ""קווי גז"" ו""לוע"" תמורת 500 ₪ ליחידה.",האישומים 
82,ME-20-11-15842-317,נאשם 2 אמר לעטאללה כי ברשותו 6 ידיות והוא מחביא אביזרי נשק אצל מחמוד אחיו של צלאח.,האישומים 
83,ME-20-11-15842-317,"במהלך השיחה הציע נאשם 2 לרכוש מחסנית מקורית לנשק תמורת 450 ₪ ועטאללה הציע לנאשם 2 לרכוש קנים מקוריים תמורת 15,500 ₪.",האישומים 
84,ME-20-11-15842-317,"נאשם 2 השיב שבמחנה הפליטים אפשר לרכוש חלק שכונה ""פיליטי"" ב-11,000 או 11,500 ₪ והציע לעטאללה לרכוש ממנו חלק שכינה כפית תמורת 350 ₪ וכן הציע להוריד את מחירי ""קווי הגז"" אם עטאללה ירכוש 5 חלקים.",האישומים 
85,ME-20-11-15842-317,עטאללה ביקש תמונות של הסחורה המוצעת.,האישומים 
86,ME-20-11-15842-317,מאוחר יותר התקשר נאשם 2 לודיע ושאל אותו על הטיב והמחיר של קנה שמכר לעטאללה באותו יום.,האישומים 
87,ME-20-11-15842-317,ודיע מסר לו פרטים על כך והנאשם עדכן כי נינו ביקש לקנות ממנו 7 חלקי נשק מקוריים.,האישומים 
88,ME-20-11-15842-317,באישום השבעה עשר מואשמים נאשמים 1 ו-3 בעבירות שונות.,האישומים 
89,ME-20-11-15842-317,נאשם 1 מואשם בסיוע לייצור נשק – עבירה לפי סעיף 144(ב2) סיפא לחוק ובניסיון לסחר בחלקי נשק ותחמושת לפי סעיף 144(א) סיפא לחוק.,האישומים 
90,ME-20-11-15842-317,נאשם 3 מואשם בניסיון רכישת תחמושת לפי סעיף 144(5) סיפא לחוק ונשיאת נשק ותחמושת לפי סעיף 144(ב) לחוק.,האישומים 
91,ME-20-11-15842-317,"נאשם 1 התקשר לאדם המכונה צלאח והציע לו לקחת חלק בייצור על ידי החלפת חלק נשק תמורת 3,000 ₪.",האישומים 
92,ME-20-11-15842-317,"נאשם 1 יצר קשר גם עם נאשם 2 ועדכן אותו בתכנון לייצר ולתקן נשק, ובין השנים התקיימה שיחה בנוגע לעלות העסקה וחלוקת הכסף, וכן למצב הנשק.",האישומים 
93,ME-20-11-15842-317,נאשם 2 אף הגיע אל נאשם 1 להראות לו את חלקי הנשק.,האישומים 
94,ME-20-11-15842-317,בסמוך לאחר מכן אמיר השלים את ייצור הנשק והעבירו לנאשם 3 אשר ירה שני כדורים לבדוק את תקינותו.,האישומים 
95,ME-20-11-15842-317,"ביום 26.9.20 נטל נאשם 3 את הנשק לאזור הררי וירה בו, ולאחר מכן התלונן בשיחת טלפון עם נאשם 1 שהנשק אינו יורה במצב אוטומט.",האישומים 
96,ME-20-11-15842-317,ביום 27.9.20 הודיע צאלח לנאשם 1 כי  גם הנשק שלו אינו יורה על אוטומט והשניים שוחחו על תיקון הנשק ועל הצורך לסדר אותו באותו יום.,האישומים 
97,ME-20-11-15842-317,"באותו יום התקשר אדם בשם איאד אל נאשם 1 וביקש ממנו לתקן עבורו תקלה בנוקר בנשק מאולתר מסוג קרלו, והנאשם ביקש עבור התיקון סכום של 400 ₪.",האישומים 
98,ME-20-11-15842-317,"מאוחר יותר ביקש נאשם 1 מצלאח שיביא לנאשם 3 מחסנית, והודיע לנאשם 3 שביקש זאת כי המחסנית שברשותו תקולה.",האישומים 
99,ME-20-11-15842-317,"לאחר מכן שוחח נאשם 1 עם צלאח ועדכן אותו שמקור התקלה ב""פטיש"" ויש לרכוש פטיש חדש לנשק.",האישומים 
100,ME-20-11-15842-317,כמו כן ביקש מצלאח להביא מחסנית כדי לבדוק את הנשק עם מחסנית.,האישומים 
101,ME-20-11-15842-317,עוד באותו יום ביקש נאשם 3 מנאשם 1 אקדח.,האישומים 
102,ME-20-11-15842-317,"לאחר מכן פנה נאשם 3 לנאשם 1 וביקש להשיג קפיץ עבור אקדח ""סטאר"", ונאשם 1 ביקש שישלח תמונה.",האישומים 
103,ME-20-11-15842-317,"ביום 29.9.20 ביקש נאשם 1 מנאשם 3 לפנות לנאשם 2 ולבקש ממנו למכור 4 חפיסות תחמושת תמורת 1,000 ₪. נאשם 2 (ככל הנראה צריך להיות נאשם 3 – ח.מ.ק) השיב שהסכום נמוך מידי ואין טעם לפנות כי נאשם 2 מוכר כל חפיסה תמורת 250 ₪ (אציין כי השיחה אינה מתיישבת עם הסכומים שנכתבו וככל הנראה נפלה טעות סופר בסכומים שבכתב האישום – ח.מ.ק).",האישומים 
104,ME-20-11-15842-317,"האישום התשעה עשר מתייחס לנאשם 1 בלבד ומייחס לו עבירות של פציעה בנסיבות מחמירות לפי סעיף 334 בנסיבות סעיף 335(א)(1) לחוק, החזקת סכין לפי סעיף 186 לחוק, שיבוש מהלכי משפט לפי סעיף 244 לחוק ו-2 עבירות איומים לפי סעיף 192 לחוק.",האישומים 
105,ME-20-11-15842-317,"על פי הנטען באישום זה ביום 17.10.20 אירע במחנה הפליטים שועפאט אירוע שוד של כמות גדולה של חפיסות סיגריות שהובאו מרמאללה, ונאשם 1 קיבל דיווח שהשוד בוצע על ידי גורמים המקורבים אליו.",האישומים 
106,ME-20-11-15842-317,המתלונן אחמד ענבאוי הגיע למרכול בו אירע השוד כדי לסייע לקורבנות השוד והציע לבדוק את מצלמות האבטחה.,האישומים 
107,ME-20-11-15842-317,"המתלונן השיב לנאשם 1 שאם הוא גבר, ידקור אותו.",האישומים 
108,ME-20-11-15842-317,"נאשם 1 עזב את המקום וחזר כעבור זמן קצר כשהוא אוחז סכין, דחף את המתלונן ודקר אותו מספר פעמים מעל ברכו הימנית כך שהסכין חדר את מכנסיו של המתלונן וגרמה לפציעתו.",האישומים 
109,ME-20-11-15842-317,המתלונן ניסה להגן על עצמו ולבסוף הצליח להתרחק כשרגלו מדממת.,האישומים 
110,ME-20-11-15842-317,המתלונן נמלט והסתתר בביתו של סופיאן.,האישומים 
111,ME-20-11-15842-317,בסמוך לכך התקשר נאשם 1 לחברו אמיר וביקש ממנו להגיע ולהביא אקדח.,האישומים 
112,ME-20-11-15842-317,"נאשם 1 הגיע לביתו של סופיאן ואיים שאם לא ""יעיף"" את המתלונן מביתו יירה בו.",האישומים 
113,ME-20-11-15842-317,כתוצאה ממעשי הנאשם נפצע המתלונן בברכו ודימם זמן מה עד שעצר את הדימום בעצמו.,האישומים 
114,ME-20-11-15842-317,"כלי נשק הוא חפץ מסוכן, שהשימוש העיקרי בו הוא לצורך המתת אדם, גרימת פגיעה גופנית חמורה לאדם או איום בפגיעה כזו.",מתחם העונש ההולם – כללי
115,ME-20-11-15842-317,"אין צורך להכביר מילים באשר לסכנה הנשקפת מסחר, החזקה וטיוב של כלי נשק הנעשית על ידי מי שאינם מורשים לכך, שלא למטרות ראויות כגון הגנה על ביטחון המדינה או על שלום אזרחיה.",מתחם העונש ההולם – כללי
116,ME-20-11-15842-317,"לנוכח הסכנה הרבה הטמונה בשימוש בנשק, אסר המחוקק הן את הירי עצמו והן שורה ארוכה של מעשים הסובבים את השימוש בנשק והירי בו.",מתחם העונש ההולם – כללי
117,ME-20-11-15842-317,"כך, סעיף 144 לחוק העונשין אוסר פעולות כגון ייצור, ייבוא, סחר ועסקה בנשק.",מתחם העונש ההולם – כללי
118,ME-20-11-15842-317,"האיסור חל גם על פעולות שהן ניטרליות יותר על פי טיבן, נשיאה והחזקה של נשק, והוא חל גם על חלקי נשק, אבזרים ותחמושת.",מתחם העונש ההולם – כללי
119,ME-20-11-15842-317,"קיימת גם הסדרה הנוגעת לעבירות של רשלנות ואי נקיטת אמצעי זהירות מספיקים בכלי נשק, במסגרת סעיף 338(א)(5) לחוק.",מתחם העונש ההולם – כללי
120,ME-20-11-15842-317,"החוק יוצר, איפוא, מעגלי ביטחון המרחיקים את האדם מכל עיסוק בלתי חוקי בנשק.",מתחם העונש ההולם – כללי
121,ME-20-11-15842-317,כל אלה חלים גם על החזקת נשק שאינה חלק מפעילות עבריינית.,מתחם העונש ההולם – כללי
122,ME-20-11-15842-317,ההחזקה והשימוש בכלי נשק שלא כדין עלולה לגרום לפגיעה פיזית בחייהם ובשלמות גופם של הסובבים.,מתחם העונש ההולם – כללי
123,ME-20-11-15842-317,"בנוסף לנזק הפיזי והמיידי, שכיחות התופעה, הימצאותם של כלי נשק רבים בידי גורמים בלתי מורשים גורמת לשינוי המרקם החברתי, לפגיעה חמורה לא רק בביטחון אלא בתחושת הביטחון של אזרחים תמימים.",מתחם העונש ההולם – כללי
124,ME-20-11-15842-317,"למרבה הצער בשנים האחרונות אנו עדים כמעט מידי יום לאירועים של ירי ושימוש בנשק המביאים לקיפוח חייהם של רבים, לעיתים קרובות של חפים מפשע.",מתחם העונש ההולם – כללי
125,ME-20-11-15842-317,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת"" (פסקה 16 לפסק הדין).",מתחם העונש ההולם – כללי
126,ME-20-11-15842-317,עד כאן על כלל עבירות הנשק.,מתחם העונש ההולם – כללי
127,ME-20-11-15842-317,מכאן ואילך אעבור לדון בעניינו של כל אחד מהנאשמים בנפרד.,מתחם העונש ההולם – כללי
128,ME-20-11-15842-317,"אציין כי הן ב""כ המאשימה והן ב""כ הנאשמים עשו עבודתם נאמנה והפנו בטיעוניהם למספר גדול של פסקי דין.",מתחם העונש ההולם – כללי
129,ME-20-11-15842-317,"לא אפרט את כל פסקי הדין שהוזכרו מטעם כל צד בנוגע לכל אחד מהנאשמים והמתחמים, אלא אפנה לפסיקה הרלוונטית בעיני בהקשרה המתאים בגזר הדין.",מתחם העונש ההולם – כללי
130,ME-20-11-15842-317,נאשם 1 יליד 1998.,נאשם 1 
131,ME-20-11-15842-317,"הוא הורשע באישום 3, בגניבת תיק ובו חלקי נשק ותחמושת מתוך רכב; באישום 4 בנשיאת נשק וירי באזור מגורים; באישומים 5, 8, 9, 10 העוסקים בשיחות והכנות שונות לקראת עסקאות נשק ושימוש בנשק; באישום 12 בהדחה וחקירה ושיבוש מהלכי משפט במטרה לפגוע בחקירת אירוע ירי; באישום 17 במעורבות בניסיון לייצר ולשפר כלי נשק או חלקי נשק ובאישום 19 בעבירות פציעה ואלימות במטרה לשבש חקירת אירוע שוד.",נאשם 1 
132,ME-20-11-15842-317,"ב""כ המאשימה טענה כי נאשם זה הוא הבכיר ומעשיו הם החמורים מבין כלל הנאשמים.",נאשם 1 
133,ME-20-11-15842-317,חלקו של נאשם זה היה הדומיננטי ביותר והוא הגורם המתסיס והרוח החיה מאחורי הפרשיה כולה.,נאשם 1 
134,ME-20-11-15842-317,"הנאשם הורשע בעבירות נשק מגוונות, שבגינן ביקשה לקבוע מתחם אחד, מלבד העבירות נשוא אישום 3 ואישום 19 שלגביהן ביקשה לקבוע מתחמים נפרדים.",נאשם 1 
135,ME-20-11-15842-317,"לאישום 3 ביקשה ב""כ המאשימה לקבוע מתחם של 2-4 שנות מאסר, לאישום 19 מתחם של 18-24 שנות מאסר, בשים לב לכך שהנאשם דקר את המתלונן מספר פעמים במטרה לשבש הליכי משפט.",נאשם 1 
136,ME-20-11-15842-317,"באשר ליתר האישומים, ב""כ המאשימה ציינה כי הנאשם לקח חלק מרכזי באירועים מתמשכים ורבים וביקשה לקבוע מתחם הנע בין 5-7 שנות מאסר.",נאשם 1 
137,ME-20-11-15842-317,"עוד טענה ב""כ המאשימה כי הנאשם מצוי בחלקו העליון של המתחם, בשל עברו הפלילי הכולל מגוון עבירות וריצוי מאסר בעבר וקיומו של מאסר על תנאי חב הפעלה.",נאשם 1 
138,ME-20-11-15842-317,"היא ביקשה להטיל על הנאשם 6.5 שנות מאסר בגין עבירות אלו, ובסך הכל בגין כל העבירות 8 שנות מאסר, בנוסף להפעלת המאסר המותנה במצטבר' ומאסר על תנאי מרתיע.",נאשם 1 
139,ME-20-11-15842-317,"ב""כ נאשם 1 טען כי אין בסיס לפער המשמעותי בעמדת המאשימה לגבי נאשמים 1 ו-2.",נאשם 1 
140,ME-20-11-15842-317,הוא ציין כי נאשם 1 ושתי ההרשעות שלחובתו אינן מצדיקות את אותה אבחנה.,נאשם 1 
141,ME-20-11-15842-317,"הסניגור הוסיף כי בכתב האישום המקורי יוחסו לנאשם 1 14 אישומים, ולאחר התיקון, כשנותרו 9 אישומים, הדבר אפשר לו להודות בכתב האישום המתוקן.",נאשם 1 
142,ME-20-11-15842-317,"הוא הוסיף כי האישומים בוצעו בתוך תקופה קצרה של מספר שבועות, וכי יש לקבוע מתחם אחד לכל האישומים מלבד אישום 19, שכן מדובר באותה תכנית עבריינית.",נאשם 1 
143,ME-20-11-15842-317,הסניגור חלק על טענת המאשימה בדבר הדומיננטיות של נאשם 1 וציין את פערי הגילאים בין נאשם 1 לבין נאשם 2 המבוגר ממנו ב-8 שנים.,נאשם 1 
144,ME-20-11-15842-317,כמו כן ציין כי נאשם 2 נשוי לאחותו של נאשם 1.,נאשם 1 
145,ME-20-11-15842-317,"הוא הוסיף כי הנאשם הודה בכתב האישום המתוקן וחסך זמן שיפוטי רב, כי הנאשם הודה כבר בהזדמנות הראשונה באישום 3 המתייחס לכלי נשק שנתפסו בביתו וכי הנאשם עשה ניסיונות רבים להגיע להסכמות עם המאשימה ולחסוך את הצורך בניהול התיק או רובו, עוד לפני שיתר הנאשמים פנו לכיוון זה.",נאשם 1 
146,ME-20-11-15842-317,"עוד טען ב""כ הנאשם כי הנאשם הושפע ממקום מגוריו והמסגרת החברתית בה היה מצוי, כי מדובר במעשים שאין בהם תכנון או תחכום והנאשם לא חשב לייבא או לייצר בעצמו כלי נשק.",נאשם 1 
147,ME-20-11-15842-317,"הסניגור ביקש שלא למצות את הדין עם הנאשם בשל גילו הצעיר והעובדה שהיה ""בגיר צעיר"" בעת ביצוע העבירות.",נאשם 1 
148,ME-20-11-15842-317,"הוא הוסיף כי הנאשם הביע חרטה עמוקה, גדל במשפחה שהיתה טרודה בקשיים כלכליים והוריו, שהיו עסוקים בהישרדות, לא יכלו לדאוג לצרכים הפיזיים והנפשיים של ילדיהם.",נאשם 1 
149,ME-20-11-15842-317,"כיום הנאשם משתתף בקבוצה טיפולית ומעוניין להשתלב בהליך טיפולי גם בזמן מאסרו, לאחר שהחליט לשים קץ להתחברות לעבריינות ולפתוח דף חדש בחייו.",נאשם 1 
150,ME-20-11-15842-317,"בנוגע לעבירות הנשק הדגיש ב""כ הנאשם כי הנאשם הורשע בעבירות של קשירת קשר, ניסיון וכדומה אך לא בעבירה המושלמת של סחר בנשק.",נאשם 1 
151,ME-20-11-15842-317,"הוא ביקש לקבוע מתחם ענישה בין 3-6 שנות מאסר ולהסתפק בעונש של 4 שנות מאסר, כולל הפעלת המאסר המותנה.",נאשם 1 
152,ME-20-11-15842-317,"נאשם 1 הביע חרטה על מעשיו וטען שפעל בשל נסיבות חייו, מתוך פחד מהאנשים שסביבו ומסביבתו.",נאשם 1 
153,ME-20-11-15842-317,הוא הביע רצון לטפל בעצמו ולעזוב את מקום מגוריו.,נאשם 1 
154,ME-20-11-15842-317,שירות המבחן הגש תסקיר בעניינו של נאשם 1.,נאשם 1 
155,ME-20-11-15842-317,"עולה כי הנאשם בן למשפחה קשת יום, הרביעי מבין 7 ילדים.",נאשם 1 
156,ME-20-11-15842-317,"הוא נשר מלימודים בבית הספר בכיתה ז', עבד לעיתים בעבודות מזדמנות, תקופה מסוימת השתמש בסמים וחבר לחברה שולית של צעירים.",נאשם 1 
157,ME-20-11-15842-317,"בעקבות מעורבותו בעבירות בהיותו קטין היה נתון תחת צו פיקוח שירות המבחן לנוער, אולם הפר תנאים.",נאשם 1 
158,ME-20-11-15842-317,לאחר מעצרו שולב הנאשם לראשונה בחייו במסגרת טיפולית.,נאשם 1 
159,ME-20-11-15842-317,"קצינת המבחן התרשמה מקושי בלקיחת אחריות, אך עם זאת ציינה כי יתכן שחוויית המעצר הממושך וההליכים המשפטיים מהווים גבול מוחשי והרתעתי.",נאשם 1 
160,ME-20-11-15842-317,"היא המליצה כי אם יוטל על הנאשם עונש מאסר, יובאו בחשבון גילו הצעיר ותקופת מעצרו, ותוסב תשומת לב גורמי הטיפול באשר לאפשרות שישתלב בתהליך שיקומי.",נאשם 1 
161,ME-20-11-15842-317,שני הצדדים שותפים לעמדה שיש לקבוע מתחם ענישה אחד למרבית האישומים בהם הורשע נאשם 1.,מתחם העונש ההולם לנאשם 1  
162,ME-20-11-15842-317,"אישום מס' 19 עוסק בעבירות אלימות שאינן קשורות ישירות לעבירות הנשק, ולפיכך יש לקבוע לגביו מתחם נפרד.",מתחם העונש ההולם לנאשם 1  
163,ME-20-11-15842-317,"באשר לאישום 3, על אף שוני מסוים במהות העבירות ופער של מספר חודשים אני סבורה שניתן לראות גם באישום זה חלק ממכלול אישומי הנשק שלגביהם ייקבע מתחם אחד, שכן גם אישום 3 כולל עבירה של החזקת חלקי נשק ותחמושת.",מתחם העונש ההולם לנאשם 1  
164,ME-20-11-15842-317,"הוספת עבירת הגניבה מרכב המתארת את אופן החזקת אותם פריטים, אינה מנתקת את הזיקה בין אישום 3 ליתר אישומי הנשק.",מתחם העונש ההולם לנאשם 1  
165,ME-20-11-15842-317,"יש לקבוע, איפוא, מתחם אחד ל-8 עבירות הנשק ומתחם אחד לעבירות האלימות.",מתחם העונש ההולם לנאשם 1  
166,ME-20-11-15842-317,לעניין הענישה הנוהגת אני מביאה בחשבון את הענישה הנוהגת כמפורט להלן:,מתחם העונש ההולם לנאשם 1  
167,ME-20-11-15842-317,"באשר לנסיבות הקשורות לביצוע העבירה אין ספק באשר לחומרה הרבה של עבירות הנשק, ובמיוחד אלה הקשורות לסחר והפצה של כלי נשק ולשימוש בהם.",מתחם העונש ההולם לנאשם 1  
168,ME-20-11-15842-317,"עם זאת, בשונה ממרבית המקרים הנדונים בפסיקה, בתיק שבפני אין מדובר במקרים מובהקים של עסקאות או סחר בנשק, אלא בעבירות של קשירת קשר, ניסיון לעסקה וכדומה, ויש בכך כדי להביא להפחה מסוימת ברמת הענישה.",מתחם העונש ההולם לנאשם 1  
169,ME-20-11-15842-317,"זאת ועוד, מטיעוני הצדדים עולה כי מלבד המתואר באישום 3, לא נתפסו ברשות הנאשמים כלי נשק, חלקי נשק או תחמושת כלשהי.",מתחם העונש ההולם לנאשם 1  
170,ME-20-11-15842-317,השיחות בין הנאשמים המתוארות בכתב האישום אף מצביעות על מחסור מסוים ועל כך שאין ברשותם של הנאשמים מחסניות וכדורים.,מתחם העונש ההולם לנאשם 1  
171,ME-20-11-15842-317,"מאידך גיסא, האישומים שבפני אינם ערטילאיים והם כוללים אלמנטים פיזיים של ירי, בדיקות תקינות של כלי הנשק, העברת חלקי נשק ותחמושת מאדם לאדם וכדומה.",מתחם העונש ההולם לנאשם 1  
172,ME-20-11-15842-317,"חשוב מכך, העובדות המתוארות בכתב האישום מצביעות על מעורבות עמוקה של נאשם 1 בעסקי הנשק והעסקאות בנשק.",מתחם העונש ההולם לנאשם 1  
173,ME-20-11-15842-317,"הוא מהווה כתובת עבור מי שמעוניין לרכוש או לקבל לידיו נשק (אישומים 5, 8, 9) ומעורב בירי באירועים שונים, כולל באירוע של קטטה המונית המוגדר על ידו כ""מלחמה"" (אישומים 4, 10).",מתחם העונש ההולם לנאשם 1  
174,ME-20-11-15842-317,"ריבוי עסקאות בפרק זמן קצר, אף הוא מעיד על האינטנסיביות הגבוהה בעיסוקו של הנאשם בנשק.",מתחם העונש ההולם לנאשם 1  
175,ME-20-11-15842-317,שיקול נוסף בעונש שיש לגזור על נאשם 1 נוגע לעיקרון אחדות הענישה.,מתחם העונש ההולם לנאשם 1  
176,ME-20-11-15842-317,המאשימה ביקשה לגזור על נאשם 2 בתיק זה עונש של 3 שנות מאסר.,מתחם העונש ההולם לנאשם 1  
177,ME-20-11-15842-317,"אכן, קיים שוני בין שני נאשמים אלו, הן מבחינת העבירות המיוחסות להם והן מבחינת עברם הפלילי, אולם אינני סבורה שיש בשוני זה כדי להצדיק פער כה גדול כך שעונשו של נאשם 1 יהיה יותר מכפל עונשו של נאשם 2, כפי שביקשה המאשימה.",מתחם העונש ההולם לנאשם 1  
178,ME-20-11-15842-317,"שיקול זה יובא בחשבון בגזירת עונשו של נאשם 1, ובפרט בחפיפה בין העונשים השונים.",מתחם העונש ההולם לנאשם 1  
179,ME-20-11-15842-317,לאור כל האמור אני קובעת לעבירות הנשק מתחם הנע בין 4-7 שנים.,מתחם העונש ההולם לנאשם 1  
180,ME-20-11-15842-317,"באשר לעבירות האלימות, הנאשם פצע את המתלונן כשדקר אותו מספר דקירות, לאחר שהצטייד לשם כך בסכין, על לא עוול בכפו ובמטרה לסכל חקירה של אירוע שוד.",מתחם העונש ההולם לנאשם 1  
181,ME-20-11-15842-317,הנאשם איים על המתלונן ועל סופיאן לפני ואחרי אירוע הדקירה.,מתחם העונש ההולם לנאשם 1  
182,ME-20-11-15842-317,"מנגד, למתלונן לא נגרם נזק חמור.",מתחם העונש ההולם לנאשם 1  
183,ME-20-11-15842-317,על פי כתב האישום מדובר בדימום ברגל שהמתלונן עצר בעצמו ללא צורך בטיפול רפואי.,מתחם העונש ההולם לנאשם 1  
184,ME-20-11-15842-317,אני קובעת לעבירות האלימות מתחם הנע בין 2-4 שנות מאסר.,מתחם העונש ההולם לנאשם 1  
185,ME-20-11-15842-317,"הנאשם, יליד 1998, היה צעיר במועד ביצוע העבירות אולם הוא לא היה קטין או על סף קטינות.",העונש במסגרת המתחם – נאשם 1
186,ME-20-11-15842-317,"לחובת הנאשם עבר פלילי הכולל הרשעות בעבירות ביטחון, אלימות ורכוש.",העונש במסגרת המתחם – נאשם 1
187,ME-20-11-15842-317,"הוא ריצה מאסר בפועל ולחובתו מאסר על תנאי בר הפעלה על עבירת החזקת סכין, אולם לא היה בכך כדי להרתיעו מלבצע עבירות רבות נוספות.",העונש במסגרת המתחם – נאשם 1
188,ME-20-11-15842-317,"הנאשם הודה, הביע חרטה וחסך זמן שיפוטי.",העונש במסגרת המתחם – נאשם 1
189,ME-20-11-15842-317,"נטען כי הנאשם פעל בהשפעת סביבת מגוריו, וכי הנאשם מעוניין להשתלב בהליך טיפולי ולפתוח דף חדש בחייו.",העונש במסגרת המתחם – נאשם 1
190,ME-20-11-15842-317,אולם מתסקיר שירות המבחן לא עולה לקיחת אחריות מלאה ואין בו המלצה טיפולית ממשית.,העונש במסגרת המתחם – נאשם 1
191,ME-20-11-15842-317,הכיוון הטיפולי אף אינו מתיישב עם חומרת העבירות שביצע הנאשם וריבוין.,העונש במסגרת המתחם – נאשם 1
192,ME-20-11-15842-317,לאור האמור אני סבורה שיש לגזור על הנאשם עונש במחצית העליונה של מתחם הענישה.,העונש במסגרת המתחם – נאשם 1
193,ME-20-11-15842-317,"נאשם 2 הורשע באישום 1 בכך שייבא מחו""ל חלקי נשק שונים תוך ניסיון להסוות את הקשר שלו להזמנות; באישום 5 הורשע בניסיון עסקה בנשק, כאשר מעורבותו בעסקה זו היתה מצומצמת יחסית; באישום 13 הורשע נאשם 2 בלבד בעסקה בחלקי נשק ותחמושת; באישום 14 הורשע בסחר בחלקי נשק; באישום 15 הורשע בניסיון החזקת נשק ורכישת כלי נשק ובאישום 16 בניסיון סחר בחלקי נשק.",נאשם 2
194,ME-20-11-15842-317,"בשלושת האישומים האחרונים הואשם נאשם 2 לבדו, באירועים שכללו ניהול משא ומתן למכירת חלקי נשק ותחמושת עם רוכשים שונים, תוך שימוש במילות קוד והפגנת בקיאות ומעורבות.",נאשם 2
195,ME-20-11-15842-317,"ב""כ המאשימה טענה כי הנאשם ביצע באופן נרחב עבירות הקשורות לנשק בעיקר במהלך ספטמבר 2020 ועובר לכך.",נאשם 2
196,ME-20-11-15842-317,"הוא הזמין את החלקים, סחר בהם, הרכיב אותם והיווה חוליה חיונית בשרשרת הפשיעה, כל זאת לשם בצע כסף.",נאשם 2
197,ME-20-11-15842-317,"היא ביקשה לראות בכל האישומים אירוע אחד לצורך קביעת המתחם, בשל סמיכות הזמנים והקשר בין האירועים.",נאשם 2
198,ME-20-11-15842-317,עוד טענה כי מעשי הנאשם מצביעים על העדר רתיעה מהחוק ומאפשרים את קיומו של שוק שהשלכותיו חמורות.,נאשם 2
199,ME-20-11-15842-317,"ב""כ המאשימה הפנתה לפסיקה וציינה כי החוק מגדיר חלק נשק כנשק לכל דבר.",נאשם 2
200,ME-20-11-15842-317,היא ביקשה לקבוע מתחם ענישה שינוע בין 2.5-5 שנות מאסר בפועל.,נאשם 2
201,ME-20-11-15842-317,"באשר למיקומו של הנאשם במתחם ציינה ב""כ המאשימה כי לנאשם עבר פלילי קל, הוא הודה והביע חרטה ולפיכך ביקשה למקמו בחלק התחתון של המתחם ולהטיל עליו 3 שנות מאסר ומאסר על תנאי מרתיע.",נאשם 2
202,ME-20-11-15842-317,"ב""כ נאשם 2 הסכים כי העבירות בהן הורשע הנאשם מהוות אירוע אחד ויש לקבוע להם מתחם אחד, לאחר שבוצעו במהלך תקופה של כחודשיים וחצי.",נאשם 2
203,ME-20-11-15842-317,"הוא הוסיף כי הנאשם הורשע בעיקר בעבירות ניסיון, כאשר כתב האישום מבוסס על האזנות סתר מבלי שנתפס דבר, ובנסיבות אלו הודאת הנאשם אינה מובנת מאליה.",נאשם 2
204,ME-20-11-15842-317,הסניגור הוסיף וטען כי סחר בכלי נשק יכול להיעשות גם לצרכים חוקיים (טענה זו יש לדחות על הסף שכן עצם החזקת הנשק והסחר בו על ידי גורים שאינם מורשים מהווה עבירה).,נאשם 2
205,ME-20-11-15842-317,עוד ציין לגבי החלקים הנזכרים באישום הראשון כי נשק איירוסופט אינו נחשב כנשק וכי אין לגבי חלקי הנשק חוות דעת הקובעת שמדובר בנשק והם עשויים לשמש גם לעניינים חוקיים.,נאשם 2
206,ME-20-11-15842-317,"עוד ציין ב""כ הנאשם כי התמורה ששולמה נמוכה ועומדת על 2,200 ₪ בלבד, וכי כלי הנשק אינם תקניים ואמינותם נמוכה.",נאשם 2
207,ME-20-11-15842-317,בנסיבות שתיאר טען הסניגור כי היקף העבירות מצומצם וממילא גם הפגיעה בערכים המוגנים מצומצמת.,נאשם 2
208,ME-20-11-15842-317,"באופן ספציפי נטען לגבי אישום 5, כי חלקו של הנאשם באישום זה מצומצם.",נאשם 2
209,ME-20-11-15842-317,"הסניגור טען כי בהתאם לפסיקה תקופת מעצרו של הנאשם עד כה, במשך שנה ויותר, מהווה רף תחתון למתחם וכי ניתן להסתפק בתקופה זו.",נאשם 2
210,ME-20-11-15842-317,"לעניין נסיבות שאינן קשורות בביצוע העבירה טען ב""כ הנאשם כי עברו הפלילי של הנאשם מינורי וכולל עבירת תקיפה בגינה נדון למאסר על תנאי.",נאשם 2
211,ME-20-11-15842-317,"הוא הוסיף כי הנאשם סובל מנכות קשה בשיעור 40% וכי הנאשם נשוי ואב לארבעה, ובתו הבכורה סובלת משיתוק מוחין והמשפחה כולה מתמודדת עם המצב המורכב.",נאשם 2
212,ME-20-11-15842-317,גם מצבה הכלכלי של המשפחה קשה והיא מתקיימת מקצבאות ביטוח לאומי.,נאשם 2
213,ME-20-11-15842-317,עוד נטען כי הנאשם עבר להתגורר במחנה הפליטים שועפאט וככל הנראה הושפע מגורמים באותו מקום שגרמו למעורבותו בעבירות.,נאשם 2
214,ME-20-11-15842-317,הנאשם עצמו הביע חרטה והתנצל על מעשיו.,נאשם 2
215,ME-20-11-15842-317,הוא ביקש להתחשב במצב הרפואי שלו ושל בתו.,נאשם 2
216,ME-20-11-15842-317,שירות המבחן הגיש תסקיר בעניינו של נאשם 2.,נאשם 2
217,ME-20-11-15842-317,"הנאשם כבן 30, נשוי ואב ל-4 ילדים.",נאשם 2
218,ME-20-11-15842-317,הנאשם סיים 11 שנות לימוד.,נאשם 2
219,ME-20-11-15842-317,לדבריו היה תלמיד מצטיין ונאלץ להפסיק את לימודיו כדי לסייע בפרנסת המשפחה.,נאשם 2
220,ME-20-11-15842-317,"בנוסף לדבריו מעבר המשפחה להתגורר במחנה פליטים שועפאט בהיותו בן 16, גרם לחבירתו לחברה שולית, אך עם זאת לדבריו לא היה מעורב בפלילים.",נאשם 2
221,ME-20-11-15842-317,"הנאשם נפצע לדבריו, לפני כשנתיים ממכשיר חשמלי בסביבת ביתו ומקבל קצבאות מביטוח לאומי.",נאשם 2
222,ME-20-11-15842-317,"לפני כן עבד שנה וחצי במפעל, וקודם לכן בעבודות מזדמנות.",נאשם 2
223,ME-20-11-15842-317,בתו הבכורה של הנאשם סובלת מעיכוב התפתחותי ופיגור.,נאשם 2
224,ME-20-11-15842-317,"היא מטופלת במסגרות מיוחדות, אינה עצמאית ונזקקת לפיקוח וליווי יומיומיים.",נאשם 2
225,ME-20-11-15842-317,כיום אשתו של הנאשם מטפלת בילדים ללא סיוע והנאשם תיאר רגשות אשם על רקע זה.,נאשם 2
226,ME-20-11-15842-317,"הנאשם תיאר את הרקע לעבירות כחיפוש אחר רווח כלכלי ללא עבודה קשה, מבלי שחשב על השלכות אפשריות.",נאשם 2
227,ME-20-11-15842-317,"קצינת המבחן התרשמה מהבעת חרטה ושיתוף פעולה מצד הנאשם, וציינה רצון לקיום אורח חיים נורמטיבי המושפע גם ממצבה של בתו.",נאשם 2
228,ME-20-11-15842-317,"זאת, בצד טשטוש וצמצום חומרת העבירות.",נאשם 2
229,ME-20-11-15842-317,"בשל חומרת העבירות ומסוכנותן לא הובאה המלצה טיפולית, אך הומלץ להביא בחשבון את המצב המשפחתי המורכב.",נאשם 2
230,ME-20-11-15842-317,"כפי שהסכימו שני הצדדים, ניתן לראות את העבירות בהן הורשע נאשם 2 כאירוע אחד ולקבוע להן מתחם אחד.",מתחם העונש ההולם לנאשם 2
231,ME-20-11-15842-317,מדובר ב-6 אשומים של עבירות נשק שבוצעו תוך תקופה קצרה של מספר שבועות.,מתחם העונש ההולם לנאשם 2
232,ME-20-11-15842-317,"הם כוללים מעורבות אקטיבית של הנאשם הן בניסיון השגת חלקי נשק על ידי ייבואם מחו""ל, תוך ניסיון לטשטש את מעורבותו בהזמנה, והן בעשיית עסקאות וסחר בחלקי הנשק ובתחמושת.",מתחם העונש ההולם לנאשם 2
233,ME-20-11-15842-317,"אמנם מספר האישומים בהם הורשע נאשם 2 קטן מהאישומים בהם הורשע נאשם 1, ולא נטען כי הוא הרוח החיה מאחורי האירועים, אולם גם מעשיו של נאשם זה מצביעים על מעורבות עמוקה, ידע והבנה בעסקי הנשק והסחר בנשק.",מתחם העונש ההולם לנאשם 2
234,ME-20-11-15842-317,בחלק מהאישומים ניהל נאשם 2 בעצמו משא ומתן עם רוכשים פוטנציאליים ללא מעורבות של נאשמים אחרים.,מתחם העונש ההולם לנאשם 2
235,ME-20-11-15842-317,"לעניין הענישה הנוהגת אפנה לפסיקה שנזכרה בעניינו של נאשם 1, שחלק ניכר ממנה רלוונטית לענייננו, וגם לפסקי הדין המפורטים להלן.",מתחם העונש ההולם לנאשם 2
236,ME-20-11-15842-317,"כאמור, המאשימה ביקשה לקבוע בעניינו של נאשם 2 מתחם הנע בין 2.5-5 שנות מאסר בפועל.",מתחם העונש ההולם לנאשם 2
237,ME-20-11-15842-317,הסניגור טען לרף תחתון של שנה אחת וביקש להסתפק בתקופת מעצרו של הנאשם.,מתחם העונש ההולם לנאשם 2
238,ME-20-11-15842-317,"אני סבורה שאין הלימה מלאה בין המתחם שביקשה המאשימה בעניינו של נאשם 1 לבין המתחם המבוקש בעניינו של נאשם 2, והשוני בהיקף העבירות המיוחסות להם אינו מצדיק שוני כה גדול במתחמים המבוקשים.",מתחם העונש ההולם לנאשם 2
239,ME-20-11-15842-317,בנסיבות העניין אני קובעת מתחם ענישה בין 2.5 -5 שנות מאסר בצד עונשים נלווים.,מתחם העונש ההולם לנאשם 2
240,ME-20-11-15842-317,"נאשם 2 הוא יליד 1990, נשוי ואב ל-4 ילדים.",העונש במסגרת המתחם – נאשם 2
241,ME-20-11-15842-317,הוא עצמו סובל מנכות בעקבות פציעה בשנים האחרונות.,העונש במסגרת המתחם – נאשם 2
242,ME-20-11-15842-317,בתו הבכורה סובלת משיתוק מוחין הגורם לעיכוב התפתחותי ולפיגור.,העונש במסגרת המתחם – נאשם 2
243,ME-20-11-15842-317,בעניין זה הוגשו מסמכים רפואיים וכן קיימת התייחסות בתסקיר שירות המבחן.,העונש במסגרת המתחם – נאשם 2
244,ME-20-11-15842-317,אין ספק שמצבה של הבת מביא להכבדה רבה על אשתו של הנאשם ועל יתר בני המשפחה.,העונש במסגרת המתחם – נאשם 2
245,ME-20-11-15842-317,"מעצרו ומאסרו של הנאשם אינם מאפשרים לו לקחת חלק בטיפול, כך שהעונש גורם קשיים לכל בני המשפחה.",העונש במסגרת המתחם – נאשם 2
246,ME-20-11-15842-317,"עם זאת, בשל חומרת העבירות, משקלם של שיקולים אלו מצטמצם אל מול האינטרס הציבורי.",העונש במסגרת המתחם – נאשם 2
247,ME-20-11-15842-317,הנאשם הודה במיוחס לו וחסך זמן שיפוטי.,העונש במסגרת המתחם – נאשם 2
248,ME-20-11-15842-317,לחובתו עבר פלילי מינורי הכולל הרשעה בעבירת תקיפה שבגינה נדון למאסר על תנאי וקנס.,העונש במסגרת המתחם – נאשם 2
249,ME-20-11-15842-317,המאשימה ביקשה למקם את הנאשם בתחום התחתון של המתחם ולהטיל עליו 3 שנות מאסר ועונשים נלווים.,העונש במסגרת המתחם – נאשם 2
250,ME-20-11-15842-317,הסניגור ביקש להסתפק בתקופת מעצר של כשנה.,העונש במסגרת המתחם – נאשם 2
251,ME-20-11-15842-317,שיקול נוסף שיש להביא בחשבון הוא העונש הנגזר על נאשם 1 בתיק זה.,העונש במסגרת המתחם – נאשם 2
252,ME-20-11-15842-317,"אמנם,  מעורבותו של נאשם 1 גדולה, הוא הורשע בעבירות רבות יותר ולחובתו עבר פלילי משמעותי.",העונש במסגרת המתחם – נאשם 2
253,ME-20-11-15842-317,"אולם, גם בהביאי בחשבון את כל אלו נראה שהעונש המבוקש בעניינו של נאשם 2 מבטא גישה מקלה משמעותית לעומת העונש שהתבקש בעניינו של נאשם 1.",העונש במסגרת המתחם – נאשם 2
254,ME-20-11-15842-317,"בנסיבות העניין יש לקבוע את עונשו של נאשם 2 בחלק התחתון, אך לא בתחתית של מתחם הענישה.",העונש במסגרת המתחם – נאשם 2
255,ME-20-11-15842-317,"חלקו של נאשם 4 באירועים היה קטן באופן מהותי מחלקם של נאשמים 2 ו-3, והצטמצם במעורבותו באישום 12 בלבד.",נאשם 4
256,ME-20-11-15842-317,גם באישום זה היה חלקו של נאשם 4 קטן מחלקו הדומיננטי של נאשם 1.,נאשם 4
257,ME-20-11-15842-317,המעשים המיוחסים לנאשם 4 אינם כוללים מעורבות בעבירות הנשק עצמן אלא בהשפעה על החקירה שהתפתחה בעקבות אירוע ירי.,נאשם 4
258,ME-20-11-15842-317,"ב""כ המאשימה עמדה על חומרת העבירות המיוחסות לנאשם 4.",נאשם 4
259,ME-20-11-15842-317,היא ביקשה לקבוע מתחם של מספר חודשי מאסר אשר יכול שירוצו בעבודות שירות.,נאשם 4
260,ME-20-11-15842-317,"את הנאשם שבפני ביקשה למקם בשליש התחתון של המתחם לנוכח גילו הצעיר, העובדה שחלקו באירוע שאינו מרכזי  והעובדה שהודה וחסך זמן.",נאשם 4
261,ME-20-11-15842-317,המאשימה ביקשה להטיל על נאשם 4 עונש של מספר חודשי עבודות שירות ומאסר על תנאי.,נאשם 4
262,ME-20-11-15842-317,"ב""כ הנאשם ביקש להסתפק בתקופת מעצרו של הנאשם.",נאשם 4
263,ME-20-11-15842-317,"הוא הדגיש את חלקו המצומצם באירוע, כך שפעולות שיבוש החקירה עצמן נעשו על ידי נאשם 1, בעוד חלקו של נאשם 4 התבטא במסירת עובדות לנאשם 1.",נאשם 4
264,ME-20-11-15842-317,"הסניגור ציין כי על פי עובדות כתב האישום לא ברור אם התקיימה פגישת ההדחה עם נאשם 1 ומה נאמר בפגישה בין נאשם 4 לג'ית, כך שעובדות האירוע עמומות ולטענת נאשם 4 כלל לא היתה הדחה בפועל.",נאשם 4
265,ME-20-11-15842-317,"לטענת הסניגור בנסיבות אלו ניתן לקבוע מתחם ענישה שתחתיתו מאסר על תנאי, ומכל מקום ניתן להסתפק בתקופת מעצרו של הנאשם.",נאשם 4
266,ME-20-11-15842-317,"הוא ציין כי הנאשם הודה, קיבל אחריות וחסך מזמנו של בית המשפט.",נאשם 4
267,ME-20-11-15842-317,הנאשם שהה במעצר כחודשיים ולאחר מכן היה נתון בפיקוח אלקטרוני למעלה מ-5 חודשים.,נאשם 4
268,ME-20-11-15842-317,"לצורך כך היה על משפחתו לעזוב את ביתה ולשכור בית בשכונה אחרת, ונגרמו להם הוצאות וטרחה רבה.",נאשם 4
269,ME-20-11-15842-317,עוד טען הסניגור כי הנאשם סובל מבעיות נפשיות ומטופל במרפאה בעקבות פגיעה בראשו לפני זמן רב.,נאשם 4
270,ME-20-11-15842-317,מתחם העונש ההולם והעונש הראוי לנאשם 4,נאשם 4
271,ME-20-11-15842-317,"מכתב האישום עולה כי נאשם 4 בא לביטוי בעיקר בדיווח ושיחות עם נאשם 1 ""מאחורי הקלעים"" ולא בפעולות השיבוש עצמן.",נאשם 4
272,ME-20-11-15842-317,"גם בשיחה הנזכרת בסיפא לאישום 12 לא ברור מה היה תוכן השיחה ומה חלקו של נאשם 4, ומכל מקום ברור, כי נאשם 4 וג'ית תיאמו להיפגש גם עם נאשם 1, שהיה הגורם הדומיננטי באירועי אותו אישום.",נאשם 4
273,ME-20-11-15842-317,הצדדים לא הגדירו במדויק את מתחמי הענישה החלים במקרה זה.,נאשם 4
274,ME-20-11-15842-317,"בשים לב לחלקו המצומצם של הנאשם שלא כלל מעורבות בפעולות השיבוש וההדחה עצמן, ניתן לקבוע מתחם שבין עונש שאינו כולל מאסר בפועל לבין מספר חודשי מאסר.",נאשם 4
275,ME-20-11-15842-317,"באשר לעונש במסגרת המתחם, נאשם 4 יליד 1997, ללא עבר פלילי וללא מעורבות בעבירות הנשק עצמן.",נאשם 4
276,ME-20-11-15842-317,"הנאשם היה עצור מיום 17.11.20 עד יום 18.1.21, ולאחר מכן היה נתון בפיקוח אלקטרוני עד ליום 25.6.21.",נאשם 4
277,ME-20-11-15842-317,"כאמור, המאשימה עצמה לא עמדה על כך שיוטל על הנאשם עונש מאסר בפועל ממש וביקשה לבחון את התאמתו לעבודות שירות.",נאשם 4
278,ME-20-11-15842-317,"בשים לב לכך שהנאשם ריצה למעשה 2 חודשי מאסר בפועל, אני סבורה שניתן להימנע מהטלת עונש מאסר נוסף, בין במאסר ממש ובין בעבודות שירות.",נאשם 4
279,ME-20-11-15842-317,לאור כל האמור עונשיהם של הנאשמים יהיו כמפורט להלן:,סיכום 
280,ME-20-11-15842-317,על עבירות הנשק אני גוזרת על הנאשם  6 שנות מאסר בפועל בניכוי ימי מעצרו.,נאשם 1
281,ME-20-11-15842-317,"על עבירות האלימות אני גוזרת על הנאשם שנתיים מאסר בפועל, שירוצו אחת בחופף ואחת במצטבר למאסר על עבירות הנשק.",נאשם 1
282,ME-20-11-15842-317,בסך הכל ירצה הנאשם 7 שנים ו-3.5 חודשי מאסר בפועל בניכוי ימי מעצרו.,נאשם 1
283,ME-20-11-15842-317,"מאסר על תנאי ל-8 חודשים למשך 3 שנים, על כל עבירת נשק או עבירת אלימות שהיא פשע.",נאשם 1
284,ME-20-11-15842-317,"קנס כספי בסך 20,000 ₪ שישולם ב-5 תשלומים חודשיים שווים ורצופים החל מיום 1.2.22.",נאשם 1
285,ME-20-11-15842-317,מאסר בפועל ל-3 שנים בניכוי תקופת מעצרו.,נאשם 2
286,ME-20-11-15842-317,"מאסר על תנאי ל-5 חודשים למשך 3 שנים, על כל עבירת נשק.",נאשם 2
287,ME-20-11-15842-317,"קנס כספי בסך 15,000 ₪ שישולם ב-5 תשלומים חודשיים שווים ורצופים החל מיום 1.2.22.",נאשם 2
288,ME-20-11-15842-317,"מאסר בפועל למשך חודשיים, החופף את התקופה בה היה הנאשם במעצר בתיק זה, כך שהנאשם לא יידרש לשאת תקופת מאסר נוספת.",נאשם 4
289,ME-20-11-15842-317,"מאסר על תנאי ל- 3 חודשים למשך 3 שנים, על העבירות בהן הורשע הנאשם.",נאשם 4
290,ME-20-11-15842-317,זכות ערעור לבית המשפט העליון תוך 45 יום.,נאשם 4
291,ME-20-11-15842-317,"ניתן היום,  י""ט טבת תשפ""ב, 23 דצמבר 2021, במעמד הצדדים.",נאשם 4
292,ME-20-11-15842-317,חגית מאק קלמנוביץ 54678313,נאשם 4
