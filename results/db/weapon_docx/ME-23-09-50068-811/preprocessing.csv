,verdict,text,part
0,ME-23-09-50068-811,כבוד השופט  אינאס סלאמה,בית המשפט המחוזי בחיפה
2,ME-23-09-50068-811,"ע""י פרקליטות מחוז חיפה",מדינת ישראל 
3,ME-23-09-50068-811,עיד קשקוש (עציר),הנאשם
4,ME-23-09-50068-811,"ע""י ב""כ עוה""ד ענאן עליאן",הנאשם
5,ME-23-09-50068-811,"חוק העונשין, תשל""ז-1977: סע'  144(א), 40יא",הנאשם
6,ME-23-09-50068-811,"הנאשם שלפניי הורשע, על פי הודאתו בעובדות כתב אישום מתוקן, במסגרת הסדר טיעון, בביצוע עבירות בנשק (החזקת נשק, אביזר ותחמושת) - עבירה לפי סעיף 144(א) רישא + סיפא לחוק העונשין, התשל""ז-1977 (להלן: ""החוק"").",גזר דין
7,ME-23-09-50068-811,"הסדר הטיעון שהושג בין הצדדים בשלב מקדמי וראשוני של ניהול ההליך הפלילי בעניינו של הנאשם, לא כלל הסכמה בדבר העונש הראוי כי ייגזר עליו.",גזר דין
8,ME-23-09-50068-811,"בעניין זה הוסכם, כי הצדדים יטענו ""באופן חופשי"", לאחר קבלת תסקיר שירות המבחן.",גזר דין
9,ME-23-09-50068-811,"על פי עובדות כתב האישום המתוקן, בתאריך 4.9.2023 בסמוך לשעה 23:02, הנאשם נהג בגפו ברכב אאודי לבן לשכונת החיילים המשוחררים בשפרעם, שם עצר את הרכב.",גזר דין
10,ME-23-09-50068-811,"הנאשם החזיק ברכב ברוס מוסלק על רצפת מושב הנהג מתחת לרגליו, ובו רימון רסס נפיץ מספר 26 (להלן: ""הרימון""), וכן שתי מחסניות תקניות התואמות לרובה סער מסוג M-16 (להלן: ""המחסניות""), כשבאחת מהן ארבעה כדורים מסוג 5.56 (להלן: ""התחמושת"").",גזר דין
11,ME-23-09-50068-811,הרימון הוא כלי נשק שבכוחו להמית אדם; המחסניות מהוות אביזר לנשק והכדורים מהווים תחמושת לנשק.,גזר דין
12,ME-23-09-50068-811,כולם יחדיו מהווים נשק כהגדרתו בחוק.,גזר דין
13,ME-23-09-50068-811,"באותה עת, החזיק הנאשם בתוך הברוס גם רעלה שחורה וכפפות, וכן החזיק ברכב שלא כדין 3 שקיות ובהן סם מסוכן מסוג קנבוס במשקל כולל של 1.90 גרם.",גזר דין
14,ME-23-09-50068-811,"בשים לב לעתירת הסנגור, ובהינתן גילו של הנאשם המקיים חובה שבדין לעשות כן, הופנה הנאשם אל שירות המבחן לקבלת תסקיר בעניינו.",גזר דין
15,ME-23-09-50068-811,"בתסקיר מיום 26.2.2024, עמד שירות המבחן על רקעו האישי והמשפחתי של הנאשם.",גזר דין
16,ME-23-09-50068-811,"בכלל זה צוין, כי הנאשם בן 18, רווק, אשר טרם מעצרו התגורר בבית הוריו בשפרעם.",גזר דין
17,ME-23-09-50068-811,הנאשם סיים 12 שנות לימוד ולדבריו הוא בעל תעודת בגרות.,גזר דין
18,ME-23-09-50068-811,"הוא הביע רצון עז להתגייס לצה""ל חרף הסתבכותו הפלילית.",גזר דין
19,ME-23-09-50068-811,"שירות המבחן התרשם, כי הנאשם נוטל אחריות חלקית על מעשיו.",גזר דין
20,ME-23-09-50068-811,"הנאשם הסביר כי בהיותו ביער, הבחין בקופסת מתכת סגורה והחליט להכניסה אל רכבו, בלא שבדק את תוכנה.",גזר דין
21,ME-23-09-50068-811,"הוא הביע חרטה על כך, וטען כי היה צריך לפתוח את הקופסה.",גזר דין
22,ME-23-09-50068-811,"בהמשך התסקיר, עמד שירות המבחן על הערכת הסיכון לעבריינות אל מול הסיכוי לשיקום, והתרשם מקיומה של רמת סיכון בינונית - גבוהה להישנות עבירות דומות מצד הנאשם בעתיד.",גזר דין
23,ME-23-09-50068-811,"בסופו של דבר, נוכח התרשמות שירות המבחן מפער בין הצהרות הנאשם בדבר ניהול אורח חיים נורמטיבי, לבין התנהגותו בעבירה מושא ענייננו והיתכנות לקשרים חברתיים שוליים, אותם הכחיש הנאשם באזני שירות המבחן; קשיי הנאשם לקחת אחריות מלאה על מעשיו וקושי לבחון את התנהלותו הבעייתית, ובהיעדר יכולת לשלול סיכון להישנות עבירות דומות בעתיד - נמנע שירות המבחן מליתן המלצה בדבר חלופה עונשית במסגרת הקהילה שיהא בה להפחית מרמת הסיכון.",גזר דין
24,ME-23-09-50068-811,"עוד הוסיף שירות המבחן, כי היה ויוטל על הנאשם עונש של מאסר מאחורי סורג ובריח, מומלץ כי ייבחנו צרכיו הטיפוליים של הנאשם על ידי שירות בתי הסוהר.",גזר דין
25,ME-23-09-50068-811,"בדיון בעל פה שיוחד לשמיעת הטיעונים לעונש, המאשימה ביקשה להגיש ולהסתמך גם על טיעון כתוב.",גזר דין
26,ME-23-09-50068-811,"הסנגור זימן לעדות את סבי הנאשם, ואף הוא הגיש טיעון כתוב, לצד הטיעון בעל פה.",גזר דין
27,ME-23-09-50068-811,"המאשימה סבורה, כי במעשי הנאשם נפגעו ערכים חברתיים של שלטון החוק, וכן שלום הציבור ובטחונו.",גזר דין
28,ME-23-09-50068-811,"לטענתה, בעבירות נשק גלומה חומרה מיוחדת, נוכח פוטנציאל הסיכון הרב הגלום בהן.",גזר דין
29,ME-23-09-50068-811,"המאשימה עמדה על עבירות האלימות המבוצעות באמצעות נשק, אשר רבו בשנים האחרונות, והנגזרות באופן ישיר מהחזקה של נשק בלתי חוקי.",גזר דין
30,ME-23-09-50068-811,"לטענתה, תופעת החזקת ונשיאת נשק בלתי חוקי הפכה למכת מדינה של ממש, ובית המשפט מחויב להילחם בתופעה זו.",גזר דין
31,ME-23-09-50068-811,עוד עמדה המאשימה על מגמת ההחמרה בענישה בשנים האחרונות בעבירות כגון דא.,גזר דין
32,ME-23-09-50068-811,"המאשימה הפנתה לעונש המרבי הקבוע בצידה של העבירה, וכן לעונש המזערי ממנו אין לסטות אלא מטעמים מיוחדים.",גזר דין
33,ME-23-09-50068-811,"העונש המזערי מעוגן כהוראת שעה בגדרי תיקון 140 לחוק, והתיקון חל בענייננו.",גזר דין
34,ME-23-09-50068-811,"עוד נטען כי רימון רסס עולה כדי מטען חבלה, והשימוש ברימון זה עלול לגרום לנזק היקפי חמור בעשרות מונים מירי אשר מכוון לעבר אדם פרטני.",גזר דין
35,ME-23-09-50068-811,"עוד עמדה המאשימה על פוטנציאל הנזק, במידה והיה נעשה שימוש ברימון.",גזר דין
36,ME-23-09-50068-811,"המאשימה אף הפנתה לפסיקה על מנת ללמד על מדיניות הענישה הנוהגת, תוך שציינה כי לא עלה בידה למצוא מקרים הדומים בחומרתם למקרה דכאן, וכי בפסיקה אליה הפנתה דובר בנסיבות קלות יותר של החזקת נשק.",גזר דין
37,ME-23-09-50068-811,"המשיכה המאשימה ועמדה על עיקרי האמור בתסקיר שירות המבחן, ולבסוף עתרה היא לקביעת מתחם עונש הולם הנע בין 3 ל-6 שנות מאסר בפועל.",גזר דין
38,ME-23-09-50068-811,"בשים לב להודאת הנאשם בעובדות כתב האישום המתוקן, להעדר עבר פלילי, ולגילו של הנאשם אל מול האמור בעניינו בתסקיר שירות המבחן, סבורה המאשימה כי יש למקם את העונש בשליש התחתון של המתחם, אך לא בתחתיתו.",גזר דין
39,ME-23-09-50068-811,"עוד עתרה המאשימה להשית על הנאשם עונש מאסר מותנה ארוך ומשמעותי, וכן קנס כספי.",גזר דין
40,ME-23-09-50068-811,"הנאשם מבין את חומרת מעשיו, מביע חרטה, ומנסה לשקם את חייו ואת תדמיתו.",גזר דין
41,ME-23-09-50068-811,"מדובר באדם צעיר המצוי בתחילת דרכו, אשר היה אמור להתגייס לשירות סדיר במשמר הגבול, ובסמוך לאחר מעצרו היה אמור לטוס לחוץ לארץ עם חבריו לטיול לפני צבא.",גזר דין
42,ME-23-09-50068-811,הנאשם אינו בעל עבר פלילי.,גזר דין
43,ME-23-09-50068-811,עוד נטען כי הנאשם מצוי במעצר למעלה מחצי שנה.,גזר דין
44,ME-23-09-50068-811,"נטען גם, כי הנאשם הוא בן למשפחה נורמטיבית, המשרתת בזרועות הביטחון השונים, וכי הנאשם סייע בפרנסת המשפחה.",גזר דין
45,ME-23-09-50068-811,"הסנגור המלומד אף ביקש להביא בחשבון כי תקופת מאסר ממושכת עלולה לחשוף את הנאשם להשפעות שליליות, להתדרדרות לדפוסי עברייניות קשים, ובכך לפגוע בסיכויו להשתקם.",גזר דין
46,ME-23-09-50068-811,"נטען עוד, כי לא נגרם נזק לרכוש או לגוף כתוצאה ממעשי הנאשם, וכי העבירה בוצעה ללא תחכום.",גזר דין
47,ME-23-09-50068-811,"הסנגור סבור בנוסף, כי מידת הפגיעה בערכים המוגנים היא ברמה נמוכה.",גזר דין
48,ME-23-09-50068-811,"בניגוד לעמדת המאשימה, הסנגור סבור כי החזקת רימוס רסס פחותה בחומרתה מהחזקת אקדח או רובה סער, שכן השימוש ברימון הוא חד פעמי.",גזר דין
49,ME-23-09-50068-811,זאת בלא למעט מפוטנציאל הנזק שעלול לגרום רימון רסס.,גזר דין
50,ME-23-09-50068-811,"הסנגור הפנה אף הוא לשורה של פסקי דין המלמדים על מדיניות הענישה הנוהגת, ותמה הכיצד המאשימה לא מצאה בפסיקה מקרים דומים, תוך שהסנגור טען כי הוא עצמו מצא בנקל מקרים דומים ואף חמורים יותר מאשר בענייננו.",גזר דין
51,ME-23-09-50068-811,המסקנה שיש ללמוד מהתסקיר היא כי הנאשם לקח אחריות והביע חרטה.,גזר דין
52,ME-23-09-50068-811,"בסופו של דבר, הסנגור עתר לקבוע מתחם עונש הולם הנע בין 8 ל-18 חודשי מאסר בפועל, ולמקם את עונשו של הנאשם בתחתית המתחם.",גזר דין
53,ME-23-09-50068-811,"לקראת חתימת הדיון אמר הנאשם את דברו, ובכלל זה כי הוא מצטער; כי הבין את טעותו.",גזר דין
54,ME-23-09-50068-811,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
55,ME-23-09-50068-811,"בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
56,ME-23-09-50068-811,"לאחר קביעת מתחם העונש ההולם, יפנה בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
57,ME-23-09-50068-811,"בית המשפט רשאי לחרוג ממתחם העונש שקבע הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
58,ME-23-09-50068-811,"בהינתן הודאתו, הנאשם הורשע בהחזקת רימון רסס; בהחזקתם של שתי מחסניות התואמות לרובה M-16, וכן בהחזקת תחמושת בדמות ארבעה כדורים אשר היו מצויים באחת המחסניות.",דיון והכרעה
59,ME-23-09-50068-811,"לעבירות הנשק נודעת חומרה רבה, באשר יש בהן לפגוע באופן משמעותי בשורה של ערכים חברתיים מוגנים, בהם שמירה והגנה על ערך החיים; על גופו ושלומו של הציבור, וכן על תחושת הביטחון השוררת להתהלך באין מפריע במרחב הציבורי.",דיון והכרעה
60,ME-23-09-50068-811,"בעצם החזקת נשק, וודאי כל אימת שמדובר ברימוס רסס אשר מוחזק ברכב (עובדות אשר יש בהן להעצים את הפגיעה בערכים החברתיים המוגנים), קיימת סכנה שמא ייערך שימוש בנשק.",דיון והכרעה
61,ME-23-09-50068-811,"שימוש זה עלול לגרום לנזק רב עד מאוד לרכוש, או חמור מכך - לנזק גוף עד כדי קיפוח חייהם של חפים מפשע.",דיון והכרעה
62,ME-23-09-50068-811,אין הכרח כי השימוש בנשק יתבצע דווקא על ידי הנאשם העומד לדין לפני בית המשפט.,דיון והכרעה
63,ME-23-09-50068-811,"יכול והשימוש ייעשה על ידי אדם אחר, בזמן אחר ובמקום אחר.",דיון והכרעה
64,ME-23-09-50068-811,התוצאה חד היא - נזק בהיבט הפרט והציבור גם יחד.,דיון והכרעה
65,ME-23-09-50068-811,"כאמור, בעת קביעת מתחם העונש ההולם, על בית המשפט ליתן דעתו למדיניות הענישה הנוהגת.",דיון והכרעה
66,ME-23-09-50068-811,"זו, כמצוין לעיל, הדגישה את הצורך בהשתת ענישה מחמירה ומרתיעה על מי אשר מבצע עבירות נשק, תוך שמנעד הענישה רחב.",דיון והכרעה
67,ME-23-09-50068-811,כל אחד מהצדדים להליך הפנה לפסיקה אשר יש בה לטעמו כדי לתמוך בעמדתו.,דיון והכרעה
68,ME-23-09-50068-811,"אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם.",דיון והכרעה
69,ME-23-09-50068-811,בסקירה זו אכלול התייחסות לחלק מפסקי הדין אליהם הפנו באי כוח הצדדים;,דיון והכרעה
70,ME-23-09-50068-811,עניין קדורה - המשיב הורשע בעבירה של החזקת נשק בצוותא עם אחר.,דיון והכרעה
71,ME-23-09-50068-811,"דובר באקדח ""גלוק"", כדורים ורימון הלם סינוור שהמשיב הסתיר על גג ביתו, ובהמשך העביר את האקדח והכדורים לידי אחר.",דיון והכרעה
72,ME-23-09-50068-811,במסגרת חיפוש בבית המשיב אותר הרימון.,דיון והכרעה
73,ME-23-09-50068-811,האקדח והכדורים לא נתפסו.,דיון והכרעה
74,ME-23-09-50068-811,"בית המשפט המחוזי קבע מתחם עונש הנע בין 10 ל-36 חודשי מאסר, והשית על המשיב 10 חודשי מאסר בפועל לצד עונשים נלווים.",דיון והכרעה
75,ME-23-09-50068-811,"בית המשפט העליון החמיר בעונשו של המשיב, כך שעונש המאסר בפועל הועמד על 18 חודשים.",דיון והכרעה
76,ME-23-09-50068-811,"בית המשפט העליון ציין בפסק דינו כי מתחם הענישה שנקבע על ידי בית המשפט המחוזי, אינו הולם את חומרת העבירה.",דיון והכרעה
77,ME-23-09-50068-811,"בלא לקבוע מסמרות בעניין זה, קיבל בית המשפט העליון את הערעור, באופן שעונש מאסרו בפועל של המשיב הועמד על 14 חודשים, ומתוך תקופה זו ירוצו 12 חודשים במצטבר לעונש המאסר שהוטל על המשיב בגין הפקעת עבודות השירות.",דיון והכרעה
78,ME-23-09-50068-811,עד כאן סקירת הפסיקה.,דיון והכרעה
79,ME-23-09-50068-811,"בבחינת הנסיבות הקשורות בביצוע העבירה, יש ליתן הדעת על סוג ומספר אמצעי הלחימה.",דיון והכרעה
80,ME-23-09-50068-811,"בענייננו, מדובר בשתי מחסניות  לרובה 16-M ובארבעה כדורי תחמושת, אך חמור מכך - באמתחתו של הנאשם, מאוחסן בתוך הברוס, היה מצוי גם רימון רסס.",דיון והכרעה
81,ME-23-09-50068-811,"להבדיל, ובלא לחלוק ""על הקטלניות של רימון הרסס, אך השימוש בו הוא חד פעמי.",דיון והכרעה
82,ME-23-09-50068-811,"טענה זו של הסנגור המלומד, יש לדחות בשתי ידיים.",דיון והכרעה
83,ME-23-09-50068-811,"אמנם, בהתפוצץ רימון רסס, לא ניתן לערוך בו שימוש חוזר.",דיון והכרעה
84,ME-23-09-50068-811,"ואולם, ההרס הרב שרימון רסס עלול לזרוע, מציב את רימון הרסס בשורה אחת עם אמצעי הלחימה המדורגים במקום הגבוה ביותר בראי חומרתם.",דיון והכרעה
85,ME-23-09-50068-811,"ברי כי השימוש ברימון רסס אינו בהכרח ממוקד מטרה, ויש בכוחו לקטול חיים ללא הבחנה.",דיון והכרעה
86,ME-23-09-50068-811,"לא נעלם מעיני כי עובדות כתב האישום המתוקן לא כוללות את הנסיבות המפורשות של החזקת הנשק על ידי הנאשם ואלו נותרו עלומות, ואף אין בנמצא אינדיקטורים שיעידו על משך ההחזקה.",דיון והכרעה
87,ME-23-09-50068-811,"מחד גיסא, נחשפתי לדברים שמסר הנאשם באזני שירות המבחן, וכפי המופיע בתסקיר, לפיהם, הנאשם ביקש להשתמש בקופסת מתכת שמצא ביער לאחסון כלי עבודתו, ולשם כך לקח את הקופסה, בלא לבחון את תוכנה.",דיון והכרעה
88,ME-23-09-50068-811,"אני ער גם לטענת הסנגור כי מדובר באירוע ספונטני, שכן הנאשם היה עתיד לטוס זמן קצר לאחר שנתפס אל מחוץ לארץ.",דיון והכרעה
89,ME-23-09-50068-811,"ובמילותיו של הסנגור: ""מי שלטעמי מתכנן לנסוע ברכב לנתב""ג משמה לטוס עוד באותו לילה, כאשר הכסף, דמי הכיס, נמצאים בתוך הרכב וגם הדרכון, בוודאי לא מתכנן להסיע את אותו רימון ביחד איתו ..."" לחוץ לארץ.",דיון והכרעה
90,ME-23-09-50068-811,"מאידך גיסא, הנסיבות האופפות את החזקת הנשק, והנמנות בכתב האישום המתוקן, מגבירות באחת את חומרת המעשים.",דיון והכרעה
91,ME-23-09-50068-811,"רוצה לומר, כי עובדות בדמות החזקת הנשק בתוככי רכב בנסיעה, בשעת לילה, בשכונת מגורים, כשבברוס מצויים פרט לנשק גם רעלה שחורה וכפפות, מגבירות את החשש שמא ייארע שימוש בנשק זה.",דיון והכרעה
92,ME-23-09-50068-811,"עם זאת, אין לכחד כי פוטנציאל הנזק, אף כי רב הוא, לא התממש בסופו של דבר במקרה דכאן.",דיון והכרעה
93,ME-23-09-50068-811,"עניין נוסף שיש ליתן עליו את הדעת, הוא העונש המזערי למבצעי עבירות נשק, אשר נקבע כהוראת שעה במסגרת חוק העונשין (תיקון מס' 140 - הוראת שעה), התשפ""ב-2021, ס""ח 2938.",דיון והכרעה
94,ME-23-09-50068-811,"לפי תיקון זה, בעבירות נשק מסוימות, שענייננו נמנה עמן, ככלל לא יפחת העונש מרבע מן העונש המרבי שנקבע לצד אותה עבירה.",דיון והכרעה
95,ME-23-09-50068-811,"כך נקבע, בין היתר, ""נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות, ובפרט המחיר שהיא גובה בחיי אדם ..."" (ראו דברי ההסבר להצעת חוק העונשין (תיקון מס' 142 – הוראת שעה) (עונש מזערי על החזקת נשק בלא רשות על פי דין), התשפ""א-2021, ה""ח הכנסת 872).",דיון והכרעה
96,ME-23-09-50068-811,"על רקע נסיבות ביצוע העבירה, הערכים החברתיים המוגנים אשר נפגעו כתוצאה מביצוע העבירה ומידת הפגיעה בהם, וכן בשים לב למדיניות הענישה הנהוגה, סבורני כי מתחם העונש ההולם את מעשיו של הנאשם מצוי בטווח שבין 18 לבין 42 חודשי מאסר בפועל, לצד עונשים נלווים.",דיון והכרעה
97,ME-23-09-50068-811,"לא מצאתי בענייננו קיומם של שיקולים אשר יצדיקו לסטות ממתחם העונש שזה עתה נקבע, בין אם לחומרה ובין אם לקולא.",דיון והכרעה
98,ME-23-09-50068-811,"שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחם.",דיון והכרעה
99,ME-23-09-50068-811,"שיקול השיקום, בשים לב לנסיבות ולאמור בתסקיר שירות המבחן, אינו מתקיים וממילא אינו מצדיק אף הוא סטייה מהמתחם.",דיון והכרעה
100,ME-23-09-50068-811,אפנה להלן לקבוע את העונש המתאים לנאשם בגבולות מתחם העונש ההולם.,דיון והכרעה
101,ME-23-09-50068-811,"בכגון דא, יש להתחשב בנסיבות אשר אינן קשורות בביצוע העבירה, כמפורט בסעיף 40יא לחוק.",דיון והכרעה
102,ME-23-09-50068-811,"כחלק מהנסיבות אשר אינן קשורות בביצוע העבירה, יש ליתן משקל להודאת הנאשם במיוחס לו בכתב האישום המתוקן.",דיון והכרעה
103,ME-23-09-50068-811,"הודאה זו אשר ניתנה עוד בפתח משפטו וטרם נשמעו הראיות בהליך שלפניי, הביאה לחיסכון רב בזמן שיפוטי.",דיון והכרעה
104,ME-23-09-50068-811,"משקל רב יש ליתן לגילו הצעיר של הנאשם במועד ביצוע העבירה על ידו, קרוב אל גיל הקטינות, חודשים ספורים לאחר שמלאו לו שמונה עשרה שנים.",דיון והכרעה
105,ME-23-09-50068-811,"עוד יש ליתן הדעת לכך כי זוהי הסתבכותו הראשונה של הנאשם בפלילים, היינו כי לא רשומות לחובתו הרשעות קודמות.",דיון והכרעה
106,ME-23-09-50068-811,"האזנתי בקשב גם לדברי סבו של הנאשם, אשר תאר ופרט את המארג המשפחתי, החינוך שהונחל לצאצאיו, והיות מי מבני המשפחה נושא בעבר או בהווה בתפקיד כזה או אחר בשירות המדינה.",דיון והכרעה
107,ME-23-09-50068-811,"דומני כי די בשיקולים אלו, הפועלים ברובם לזכות הנאשם, ובמיוחד בראי גילו הצעיר והעדר עברו הפלילי, על מנת למקם את עונש מאסרו בפועל בתחתית מתחם העונש ההולם.",דיון והכרעה
108,ME-23-09-50068-811,"באמצעות עונש מאסר מאחורי סורג ובריח למשך מספר רב של חודשים, בצירוף עונשי מאסר מותנים וקנס כספי, סבורני כי יוגשם עיקרון ההלימה.",דיון והכרעה
109,ME-23-09-50068-811,"בד בבד תושג הרתעתם של עבריינים בפוטנציה לבל יבצעו עבירות כגון דא, ותושג גם הרתעתו של הנאשם.",דיון והכרעה
110,ME-23-09-50068-811,"בכך כולי תקווה, תפחת רמת הסיכון אותה העריך שירות המבחן כבינונית עד גבוהה לביצוע עבירות דומות על ידי הנאשם בעתיד.",דיון והכרעה
111,ME-23-09-50068-811,"ובכלל, בהיות הנאשם בראשית חייו הבוגרים, פתוחה לפניו הדלת, אם רק יבחר בכך, לשוב אל חיק משפחתו ולטפח את עתידו עם שחרורו מבית האסורים.",דיון והכרעה
112,ME-23-09-50068-811,"אין לי אלא לקוות כי מאסרו הראשון של הנאשם יהא גם האחרון, ומעתה ואילך יבחר הוא לילך בדרך הישר.",דיון והכרעה
113,ME-23-09-50068-811,"על כן, אני גוזר על הנאשם את העונשים הבאים:",סוף דבר
114,ME-23-09-50068-811,שמונה עשר (18) חודשי מאסר בפועל.,סוף דבר
115,ME-23-09-50068-811,תקופה זו תימנה מיום מעצרו של הנאשם בתאריך 4.9.2023.,סוף דבר
116,ME-23-09-50068-811,"שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",סוף דבר
117,ME-23-09-50068-811,"שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",סוף דבר
118,ME-23-09-50068-811,"קנס בסך של 2,500 ₪ אשר ישולם תוך 120 ימים מהיום.",סוף דבר
119,ME-23-09-50068-811,"אשר לאופן תשלום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל.",סוף דבר
120,ME-23-09-50068-811,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
121,ME-23-09-50068-811,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
122,ME-23-09-50068-811,מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,סוף דבר
123,ME-23-09-50068-811,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
124,ME-23-09-50068-811,"תשומת לב שלטונות שב""ס לאמור בסיפת תסקיר שירות המבחן על אודות הנאשם, כי מומלץ שצרכיו הטיפוליים של הנאשם ייבחנו על ידי שב""ס.",סוף דבר
125,ME-23-09-50068-811,המזכירות תשלח עותק גזר הדין לשירות המבחן.,סוף דבר
126,ME-23-09-50068-811,54678313זכות ערעור תוך 45 ימים לבית המשפט העליון.,סוף דבר
127,ME-23-09-50068-811,"ניתן היום,  י""ז אדר ב' תשפ""ד, 27 מרץ 2024,במעמד הצדדים.",סוף דבר
