,verdict,text,part
0,SH-12-06-48759-234,"הנאשם הורשע על יסוד הודאתו בעובדות כתב-אישום, במסגרת הסדר דיוני, בביצוע עבירה של החזקת תחמושת לפי סע' 144 (א) סיפא  לחוק העונשין, בכך שביום 25.06.2012, בבית עסקו שבטייבה הסליק בתוך חור בקיר שכוסה באריח קרמיקה בשתי כוורות לכדורי אקדח, ובהם 125 כדורים בקוטר 9 מ""מ.",גזר-דין
1,SH-12-06-48759-234,"במסגרת ההסדר סוכם על שליחתו של הנאשם לקבלת תסקיר, ואומר כבר כי אין המלצה טיפולית עניינו, אך יש לקחת בחשבון כי מדובר בגבר בן 56, המתפקד באורח חיובי בעבודה ובמשפחה, כשאירוע זה והרשעה קודמת הן הסתבכויותיו היחידות בפלילים.",גזר-דין
2,SH-12-06-48759-234,"ייאמר כבר, כי בסלע המחלוקת קיומו של מאסר על תנאי בן 8 חודשים שהינו בר הפעלה.",גזר-דין
3,SH-12-06-48759-234,"ב""כ המאשימה הגישה לעיון בית משפט את רישיון הר.פ.",גזר-דין
4,SH-12-06-48759-234,"של הנאשם, הכולל הרשעה בביצוע עבירה זהה משנת 2010, כשכאמור הוטל על הנאשם עונש מאסר על תנאי בן 8 חודשים וכן קנס בסך 10,000 ₪ לא היה בכך כדי להרתיעו, כאשר לטעם התביעה כמות הכדורים, אופן ההחזקה והעדר קיומה של המלצה טיפולית מביא לעתירה של הפעלת המאסר על תנאי, הטלת מאסר במצטבר, מאסר על תנאי וקנס.",גזר-דין
5,SH-12-06-48759-234,"הסנגור הדגיש כי מדובר בנאשם שנטל אחריות על מעשיו, חש בושה עליהם וטענתו כי מדובר בהסתבכות המשכית להסתבכותו הראשונה לא נסתרה.",גזר-דין
6,SH-12-06-48759-234,"עוד הפנה לאמור בתסקיר באשר לנסיבותיו המשפחתיות והאישיות, לתקופת המעצר בה שהה, וכן לעובדה ששוהה הוא בתנאים מגבילים במהלך שנה ומחצה.",גזר-דין
7,SH-12-06-48759-234,שמעתי כמובן גם את דברי הנאשם.,גזר-דין
8,SH-12-06-48759-234,"צודקת ב""כ המאשימה כי במעשיו פגע הנאשם בערך החברתי של שמירה על בטחון הציבור כשעבירות הנשק מהוות מכת אזור של ממש.",גזר-דין
9,SH-12-06-48759-234,"מבחינת נסיבות העבירה, אכן לא ניתן להתעלם מאופן ההחזקה, תוך הסלקה מכוונת ומהכמות הניכרת של הכדורים בהם החזיק הנאשם.",גזר-דין
10,SH-12-06-48759-234,"באופן עקרוני, ומבלי לקבוע מסמרות, מתחם העונש ההולם נע בין מספר חודשי מאסר שיכול וירוצו בעבודות שירות ועד למספר חודשי מאסר בפועל.",גזר-דין
11,SH-12-06-48759-234,"עם זאת, השאלה העומדת לפתחי היא באשר לאפשרות להאריך את התנאי ולהיעתר לבקשת ההגנה או שמא להפעילו כעתירת התביעה.",גזר-דין
12,SH-12-06-48759-234,"אומר כבר, כי לאור הודאתו של הנאשם, משכו של התנאי (שמחייב שליחתו אל מאחורי סורג ובריח), ובעיקר נוכח האמור בתסקיר, הכרעתי היא כי יהיה צודק להאריך את המאסר על תנאי התלוי ועומד כנגד הנאשם.",גזר-דין
13,SH-12-06-48759-234,"כאמור, מדובר באדם לא צעיר, יליד 1957, נשוי ואב ל-6 ילדים, אחד מבניו סובל ממחלת נפש קשה, כאשר על פי התסקיר, הוא זה שמטפל ודואג לבנו החולה וכן לאמו הסיעודית בת 100 שנים.",גזר-דין
14,SH-12-06-48759-234,"מדובר בבעל עסק, אשר כעקרון מנהל אורח חיים נורמטיבי.",גזר-דין
15,SH-12-06-48759-234,"הנאשם התקשה לשתף בנסיבות ובמניעים לביצוע העבירה, אך לטענתו אכן מדובר במה שכינה הסנגור ""הסתבכות המשכית"" להסתבכותו הקודמת, כאשר שכח מקיומם של אותם כדורים – טענה שלא נסתרה.",גזר-דין
16,SH-12-06-48759-234,"הנאשם שהה מאחורי סורג ובריח בתקופת מעצרו, כאשר הוא תאר את תקופה זו כחוויה קשה, מלווה בתחושות השפלה ובושה – תקופה אשר היוותה עבורו גורם מרתיע ומדרבן אשר המחישה לו את האסור והסיכון שבהתנהגותו.",גזר-דין
17,SH-12-06-48759-234,"אמנם, אין המלצה טיפולית בעניינו ואולם שירות המבחן מתרשם כי הפנים את האיסור והסיכון שבהתנהגותו, ומכלול הנסיבות מעלה צמצום הסיכון להישנות התנהגות בעייתית.",גזר-דין
18,SH-12-06-48759-234,"על רקע האמור בתסקיר, תקופת שהייתו מאחורי סורג ובריח (כשלושה שבועות), התקופה הממושכת בה שהה בתנאים מגבילים ולקיחת האחריות על מעשיו ולאחר ששקלתי את מכלול השיקולים אני גוזרת על הנאשם את העונשים הבאים:",גזר-דין
19,SH-12-06-48759-234,"מאריכה מאסר על תנאי בן 8 חודשים מת.פ. 52921-12-10 (שלום כ""ס), גזר דין מיום 11.05.2011 למשך שנתיים.",גזר-דין
20,SH-12-06-48759-234,"קנס בסך 15,000 ₪, או 150 ימי מאסר תמורתו.",גזר-דין
21,SH-12-06-48759-234,"ככל שישנו פיקדון בתיק המ""ת יקוזז הוא לטובת הקנס, ובכל מקרה, הקנס במלואו ישולם עד ליום 01.01.2014.",גזר-דין
22,SH-12-06-48759-234,ניתן צו להשמדת המוצג.,גזר-דין
23,SH-12-06-48759-234,הודעה זכות ערעור לבית-המשפט המחוזי בתוך 45 יום.,גזר-דין
24,SH-12-06-48759-234,"5129371ניתנה והודעה היום כ""ז תשרי תשע""ד, 01/10/2013 במעמד הנוכחים.",גזר-דין
25,SH-12-06-48759-234,הוקלד על ידי ארית מליחי,"דנה מרשק מרום, שופטת"
26,SH-12-06-48759-234,דנה מרשק מרום 54678313,"דנה מרשק מרום, שופטת"
