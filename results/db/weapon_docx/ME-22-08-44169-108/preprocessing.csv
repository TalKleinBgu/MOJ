,verdict,text,part
0,ME-22-08-44169-108,"ע""י ב""כ עו""ד אמיר קסנטיני (פמ""י)",מדינת ישראל 
1,ME-22-08-44169-108,מאמון חמאד (עציר),הנאשמים
2,ME-22-08-44169-108,געפר עבד רבה (עציר),"ע""י ב""כ עו""ד יהודה שושן"
3,ME-22-08-44169-108,חמזה עליאן (אחר),"ע""י ב""כ עו""ד רמי עותמאן"
4,ME-22-08-44169-108,"חוק העונשין, תשל""ז-1977: סע'  29, 31, 32, 32(3), 40ד(א), 40ו, 40ז, 40ט(א), 144, 144(א), 144(ב), 144(ז), 275, 340א, 340א(א), ב, 340א(ב)(1), 2, 40יא, 40יג","ע""י ב""כ עו""ד רותם ניר"
5,ME-22-08-44169-108,שלושת הנאשמים הורשעו לפי הודאתם במסגרת הסדר טיעון בעבירות הבאות:,רקע
6,ME-22-08-44169-108,"הנאשם 1 הורשע לפי הודאתו בעבירות של החזקת נשק לפי סעיף 144(א) רישא לחוק העונשין, התשל""ז-1977 (להלן: חוק העונשין או: החוק); ובעבירה של ירי בנשק חם באזור מגורים בצוותא חדא לפי סעיף 340א(ב)(1) ו-(2) בצירוף סעיף 29 לחוק.",רקע
7,ME-22-08-44169-108,הנאשם 2 הורשע לפי הודאתו בעבירות של נשיאה והובלה של נשק לפי סעיף 144(ב) רישא לחוק העונשין; החזקת נשק לפי סעיף 144(א) רישא לחוק; והפרעה לשוטר במילוי תפקידו לפי סעיף 275 לחוק.,רקע
8,ME-22-08-44169-108,הנאשם 3 הורשע לפי הודאתו בעבירה של סיוע לנשיאה והובלה של נשק לפי סעיף 144(ב) רישא בצירוף סעיף 31 לחוק העונשין.,רקע
9,ME-22-08-44169-108,"בהתאם לעובדות כתב האישום המתוקן בהן הודו שלושת הנאשמים, ביום 5.8.2022 בסמוך לשעה 18:00, התקיים אירוע בבית הנאשם 1 בצור באהר לרגל הולדת אחיינו.",רקע
10,ME-22-08-44169-108,"באירוע נכחו, בין היתר, הנאשם 1 והנאשם 2.",רקע
11,ME-22-08-44169-108,"במהלך האירוע, הנאשם 1 יצא מביתו כשבידיו נשק מסוג 16-M (להלן: הנשק או: הרובה) עמו הסתובב באזור האירוע במשך זמן מה.",רקע
12,ME-22-08-44169-108,"בשלב מסוים, הנאשם 1 מסר את הרובה לאדם אחר שזהותו אינה ידועה למאשימה אשר ירה ברובה בנוכחות ובסמוך לנאשם 1, ואז החזירו לידיו של הנאשם 1.",רקע
13,ME-22-08-44169-108,"זמן קצר לאחר מכן, הנאשם 1 מסר שקית ובה הרובה לנאשם 2.",רקע
14,ME-22-08-44169-108,"הנאשם 2 נכנס עם הרובה לתוך רכב מאזדה שהמתין לו (להלן: הרכב), ובתוכו ישב הנאשם 3 במושב הנהג.",רקע
15,ME-22-08-44169-108,"סמוך לפני הכניסה לרכב, הנאשם 2 החזיק ברובה.",רקע
16,ME-22-08-44169-108,"לאחר מכן, הנאשם 2 והנאשם 3 נסעו מהמקום כשהנאשם 3 נוהג ברכב, וזאת עד לתפיסתם על-ידי כוחות הביטחון דקות ספורות לאחר מכן בקרבת מקום.",רקע
17,ME-22-08-44169-108,"בעת שכוחות הביטחון עצרו את הרכב, הנאשם 2 פתח את דלת הרכב, השליך את השקית שבתוכה הרובה, והחל להימלט מהמקום עד שנתפס כשבכיסו כדור קליבר מסוג 5.56.",רקע
18,ME-22-08-44169-108,"הצדדים לא באו להסכמה בעניין העונש, וכל צד נותר חופשי בטיעוניו.",רקע
19,ME-22-08-44169-108,שלושת הנאשמים נשלחו להכנת תסקירי שירות מבחן.,רקע
20,ME-22-08-44169-108,להלן אבחן את עניינו של כל נאשם בנפרד בהתאם לחלקו בפרשה.,רקע
21,ME-22-08-44169-108,(א) תסקיר שירות המבחן,גזירת דינו של הנאשם 1
22,ME-22-08-44169-108,"מהתסקיר עולה כי הנאשם 1 הוא רווק בן 22, עצור.",גזירת דינו של הנאשם 1
23,ME-22-08-44169-108,אבי המשפחה ריצה בעבר עונשי מאסר עקב עבירות מס.,גזירת דינו של הנאשם 1
24,ME-22-08-44169-108,אם המשפחה סובלת מבעיות בריאות.,גזירת דינו של הנאשם 1
25,ME-22-08-44169-108,"על רקע זה, נאלץ הנאשם 1 לסייע באופן ניכר בפרנסת הבית.",גזירת דינו של הנאשם 1
26,ME-22-08-44169-108,"הנאשם 1 שיתף פעולה עם שירות המבחן לנוער בעברו, וזאת במסגרת שני תיקים פליליים בעניינו שהסתיימו ללא הרשעה.",גזירת דינו של הנאשם 1
27,ME-22-08-44169-108,כיום הנאשם 1 הביע רצון לניהול אורח חיים נורמטיבי.,גזירת דינו של הנאשם 1
28,ME-22-08-44169-108,"שירות המבחן התרשם כי הנאשם 1 התקשה לקחת אחריות מלאה על העבירות בהן הורשע בתיק הנוכחי: מצד אחד, הוא הודה והביע חרטה על מעשיו; מצד שני, הוא צמצם מחומרת המעשים וטען כי מדובר באירוע נורמטיבי בתרבותו, וכי פעל ללא שיקול דעת מתוך התרגשות עקב הולדת תינוק במשפחה.",גזירת דינו של הנאשם 1
29,ME-22-08-44169-108,"מבחינת גורמי סיכוי, שירות המבחן ציין כי מדובר באדם צעיר בעל יכולת ורבלית, עם יכולות תפקודיות ושאיפות לעתיד, אשר ביטא חרטה על מעשיו וכן נכונות להשתלב בטיפול בכלא.",גזירת דינו של הנאשם 1
30,ME-22-08-44169-108,"מבחינת גורמי סיכון, שירות המבחן ציין כי הנאשם 1 גדל ללא תמיכה והכוונה, והוא בעל ערך עצמי ירוד ונטייה לריצוי סביבתו.",גזירת דינו של הנאשם 1
31,ME-22-08-44169-108,"כמו כן, שירות המבחן ציין את המעורבות החוזרת של הנאשם 1 בפלילים ואת חומרת העבירות.",גזירת דינו של הנאשם 1
32,ME-22-08-44169-108,"במישור ההמלצה, שירות המבחן המליץ על עונש מאסר שייקח בחשבון את ימי המעצר, וכן ציין כי ראוי לבקש את שילובו של הנאשם 1 בטיפול במסגרת תקופת מאסרו.",גזירת דינו של הנאשם 1
33,ME-22-08-44169-108,"המאשימה הגישה תדפיס מידע פלילי ממנו עלה כי לנאשם 1 שתי אי הרשעות קודמות: האחת, מנובמבר 2021 בבית משפט לנוער בבית שמש, בגין עבירה של ניסיון לקבלת דבר במרמה שבוצעה בשנת 2019.",גזירת דינו של הנאשם 1
34,ME-22-08-44169-108,"והשנייה, מיוני 2021 בבית משפט לנוער בירושלים, בגין מספר עבירות (לרבות גניבת רכב ותקיפה סתם) אשר בוצעו בשנים 2018-2019.",גזירת דינו של הנאשם 1
35,ME-22-08-44169-108,מטעם ההגנה העיד כעד אופי אביו של הנאשם 1.,גזירת דינו של הנאשם 1
36,ME-22-08-44169-108,"האב עמד על כך שילדיו הם אנשים נורמטיביים וכי הוא מעודד אותם להימנע מהסתבכויות ולשמור על החוק, דווקא משום שהוא עצמו ריצה בעבר עונשי מאסר בגין עבירות מס.",גזירת דינו של הנאשם 1
37,ME-22-08-44169-108,"לדברי האב, החגיגה המוזכרת בכתב האישום התקיימה בביתו לרגל הולדת נכדתו הראשונה, אולם הנשק הובא לחצר הבית על-ידי אנשים מבחוץ בלא שידע על כך בשעת אמת.",גזירת דינו של הנאשם 1
38,ME-22-08-44169-108,האב ביקש לרחם על בנו ולא להחמיר בעונשו.,גזירת דינו של הנאשם 1
39,ME-22-08-44169-108,"בנוסף, ההגנה הגישה לעיוני תעודת עוסק מורשה של עסק להובלות ברזל בבעלות הנאשם 1, שמשמש לפרנסת המשפחה.",גזירת דינו של הנאשם 1
40,ME-22-08-44169-108,(ג) טיעוני הצדדים לעונש,גזירת דינו של הנאשם 1
41,ME-22-08-44169-108,המאשימה טענה בעניינו של הנאשם 1 למתחם עונש הולם שנע מ-32 עד 50 חודשי מאסר בפועל.,גזירת דינו של הנאשם 1
42,ME-22-08-44169-108,"נוכח טעמים עליהם עמדה בטיעוניה, המאשימה עתרה להשית על הנאשם 1 עונש של 34 חודשי מאסר בפועל, לצד מאסר מותנה וקנס כספי.",גזירת דינו של הנאשם 1
43,ME-22-08-44169-108,"מנגד, ב""כ הנאשם 1 טען כי בעקבות תיקון כתב האישום במסגרת הסדר הטיעון, מרשו הורשע בעבירות המצויות כולן בסמכותו של בית משפט השלום, דבר שלפי הנטען מקרין על המישור העונשי.",גזירת דינו של הנאשם 1
44,ME-22-08-44169-108,"לטענת הסנגור, מתחם העונש ההולם בעניין מרשו נע מ-12 עד 30 חודשי מאסר בפועל.",גזירת דינו של הנאשם 1
45,ME-22-08-44169-108,"הסנגור עמד על הנסיבות לקולא בנוגע לנאשם 1, ועתר להשית עליו עונש שלא יעלה על 15 חודשי מאסר בפועל.",גזירת דינו של הנאשם 1
46,ME-22-08-44169-108,הנאשם 1 ציין בדבריו לפניי כי הוא מצטער על מעשיו ולוקח עליהם אחריות מלאה.,גזירת דינו של הנאשם 1
47,ME-22-08-44169-108,"לדבריו, הוא כשל בכך שלא ידע ""לשים גבול לשמחה"", וטעה כאשר לא חשב פעמיים בטרם ביצע את המעשים בגינם הורשע.",גזירת דינו של הנאשם 1
48,ME-22-08-44169-108,הוא הביע תקווה לעונש שיקל עמו.,גזירת דינו של הנאשם 1
49,ME-22-08-44169-108,(ד) מתחם העונש ההולם בעניינו של הנאשם 1,גזירת דינו של הנאשם 1
50,ME-22-08-44169-108,"כזכור, הנאשם 1 הורשע לפי הודאתו בעבירה של החזקת נשק ובעבירה של ירי מנשק חם בצוותא חדא באזור מגורים.",גזירת דינו של הנאשם 1
51,ME-22-08-44169-108,"הצדדים התייחסו לשתי העבירות הנ""ל כאירוע אחד לצורך קביעתו של מתחם העונש ההולם.",גזירת דינו של הנאשם 1
52,ME-22-08-44169-108,"אף אני ראיתי לנהוג כך, שכן מדובר במסכת עבריינית אחת לצורך סעיף 40יג לחוק העונשין.",גזירת דינו של הנאשם 1
53,ME-22-08-44169-108,"הערכים המוגנים שנפגעו כתוצאה מהעבירות הנדונות הם שמירה על שלמות החיים והגוף, וכן הגנה על שלום הציבור וביטחונו ועל הסדר הציבורי.",גזירת דינו של הנאשם 1
54,ME-22-08-44169-108,נסיבות ביצוע העבירות פורטו בפס' 2 לדבריי לעיל.,גזירת דינו של הנאשם 1
55,ME-22-08-44169-108,"לקולא, ניתן לציין בעניינו של הנאשם 1 את נסיבות הביצוע הבאות: (א) העבירות לא בוצעו על רקע סכסוך אלים, או לצורך ביצוע עבירות פליליות אחרות, אלא מעשי העבירה בוצעו על רקע שמחה משפחתית לרגל הולדת תינוק במשפחה (כפי שיפורט מיד, אין בכך כדי לגרוע מהסיכון הרב ומהנזק הפוטנציאלי שכרוך בביצוע העבירות הנדונות).",גזירת דינו של הנאשם 1
56,ME-22-08-44169-108,"(ב) הנאשם 1 לא ירה ברובה בעצמו, אלא אדם אחר ירה ברובה בנוכחות ובסמוך לנאשם 1, באופן שהנאשם 1 ביצע את עבירת הירי ביחד עמו בצוותא חדא.",גזירת דינו של הנאשם 1
57,ME-22-08-44169-108,(ג) כתב האישום המתוקן אינו מציין כיצד הרובה הגיע לבית משפחת הנאשם 1.,גזירת דינו של הנאשם 1
58,ME-22-08-44169-108,"לפיכך, יש להניח לטובת הנאשם 1 כי הוא לא היה מי שמלכתחילה תכנן את העבירה והביא את הרובה לבית.",גזירת דינו של הנאשם 1
59,ME-22-08-44169-108,"(ד) כתב האישום המתוקן מציין כי האדם האחר ירה בנשק, בלא לציין בכמה יריות היה מדובר ולאיזה כיווּן הירי הופנה.",גזירת דינו של הנאשם 1
60,ME-22-08-44169-108,עמימות זו פועלת גם היא לטובת הנאשם 1.,גזירת דינו של הנאשם 1
61,ME-22-08-44169-108,(ה) אין טענה שנגרם נזק אקטואלי כתוצאה מביצוע העבירות.,גזירת דינו של הנאשם 1
62,ME-22-08-44169-108,"לחומרא, ניתן להצביע בעניינו של הנאשם 1 על נסיבות הביצוע כדלקמן: (א) עסקינן בנשק מסוג רובה סער 16-M.",גזירת דינו של הנאשם 1
63,ME-22-08-44169-108,(ב) הנאשם 1 יצא מהבית כשהרובה בידיו והסתובב עמו במשך זמן מה באזור אירוע השמחה.,גזירת דינו של הנאשם 1
64,ME-22-08-44169-108,מכאן שאין מדובר בהחזקת נשק שבוצעה באופן מקרי או רגעי.,גזירת דינו של הנאשם 1
65,ME-22-08-44169-108,"(ג) הנאשם 1 היה מי שמסר את הרובה לאדם האחר, שכאמור ירה בו בנוכחות הנאשם 1 ובסמוך אליו.",גזירת דינו של הנאשם 1
66,ME-22-08-44169-108,"(ד) לאחר ביצוע הירי, היורה השיב את הרובה לידיו של הנאשם 1 שהחזיק בו שוב.",גזירת דינו של הנאשם 1
67,ME-22-08-44169-108,"(ה) זמן קצר לאחר מכן, הנאשם 1 היה זה שמסר את הרובה לידיו של הנאשם 2 כשהוא בתוך שקית.",גזירת דינו של הנאשם 1
68,ME-22-08-44169-108,"(ו) הנזק הפוטנציאלי שהיה כרוך בביצוע העבירות הנדונות הוא משמעותי, בשים לב לכך שעסקינן בירי בתוך שכונת מגורים במהלכו של אירוע שמחה שיש להניח שכלל משפחה ומכרים.",גזירת דינו של הנאשם 1
69,ME-22-08-44169-108,"אפילו אם אניח לטובת הנאשם 1 שהיה מדובר בירייה בודדת שבוצעה על-ידי האדם האחר כלפי מעלה, מדובר במעשה שעלול לסכן חיי אדם ולהוביל לתוצאות טרגיות.",גזירת דינו של הנאשם 1
70,ME-22-08-44169-108,"לא בכדי הורשע הנאשם בביצוע בצוותא של החלופה המחמירה הקבועה בס""ק (ב) של סעיף 340א לחוק העונשין, שעניינה בירי בנשק חם באזור מגורים ובאופן שיש בו כדי לסכן חיי אדם.",גזירת דינו של הנאשם 1
71,ME-22-08-44169-108,"בכל הנוגע לענישה הנוהגת – שתי העבירות בהן הורשע הנאשם 1 בהתאם לכתב האישום המתוקן, מצויות בגדרי סמכותו של בית משפט השלום.",גזירת דינו של הנאשם 1
72,ME-22-08-44169-108,העונש המרבי הקבוע בחוק בגין עבירה של החזקת נשק הוא מאסר 7 שנים.,גזירת דינו של הנאשם 1
73,ME-22-08-44169-108,"במסגרת תיקון מס' 140 לחוק העונשין מדצמבר 2021 – אשר כניסתו לתוקף קדמה למועד ביצוע העבירות במקרה דנן ולפיכך התיקון האמור חל על הנאשמים שלפניי – המחוקק קבע עונש מזערי בגין העבירה של החזקת נשק, שלא יפחת מ-21 חודשים ולא יהיה כולו על תנאי בהעדר טעמים מיוחדים (ראו: סעיף 144(ז) לחוק).",גזירת דינו של הנאשם 1
74,ME-22-08-44169-108,"קביעת העונש המזערי האמור בחוק, נועדה להוביל להחמרה בענישה בגין העבירה של החזקת נשק.",גזירת דינו של הנאשם 1
75,ME-22-08-44169-108,"אשר לעבירה של ביצוע בצוותא של ירי מנשק חם באזור מגורים שיש בו כדי לסכן חיי אדם, העונש המרבי הקבוע בחוק בגין כך הוא מאסר 5 שנים.",גזירת דינו של הנאשם 1
76,ME-22-08-44169-108,"העונש הנ""ל נקבע במסגרת תיקון מס' 134 לחוק העונשין משנת 2018, שנועד להחמיר את הענישה בגין עבירת ירי בנשק חם באזור מגורים משנת מאסר בודדת ל-5 שנות מאסר, אף זאת כחלק ממגמת ההחמרה העונשית בגין עבירות בנשק והכרוך בהן.",גזירת דינו של הנאשם 1
77,ME-22-08-44169-108,"הן תיקוני החקיקה האמורים והן ההלכה הפסוקה, מדגישים את חומרתן של העבירות הנדונות ואת הצורך להחמיר בענישה בגינן.",גזירת דינו של הנאשם 1
78,ME-22-08-44169-108,"אך לפני חודשים ספורים, אמר בית המשפט העליון את הדברים הבאים על עבירות בנשק באופן כללי, ועל העבירה של ירי חם באזור מגורים:",גזירת דינו של הנאשם 1
79,ME-22-08-44169-108,"כחלק מהמאבק הנחוש למיגור עבירות הנשק, ניכרת בפסיקה בשנים האחרונות מגמה עקבית להחמרת הענישה בגין עבירות אלה, באופן שיהלום את מידת פגיעתן בערכים המוגנים וימנע את התפשטותן.",גזירת דינו של הנאשם 1
80,ME-22-08-44169-108,"בית משפט זה עמד לא אחת על הצורך בהטלת עונשי מאסר משמעותיים בגין עבירות אלה, וזאת הן כדי לתת ביטוי עונשי הולם לחומרה היתרה הטמונה בעבירות אלה והן כדי להביא להרתעת היחיד והרבים מפני ביצוען.",גזירת דינו של הנאשם 1
81,ME-22-08-44169-108,..,גזירת דינו של הנאשם 1
82,ME-22-08-44169-108,"ביחס לעבירות בהן הורשע הנאשם 1 שלפניי (החזקת נשק, וכן ירי מנשק חם בצוותא חדא באזור מגורים) ניתן להפנות לפסיקה הבאה:",גזירת דינו של הנאשם 1
83,ME-22-08-44169-108,"למען הסדר הטוב, אעיר כי עיינתי בפסיקה שהמאשימה הגישה לעיוני בניסיון לשכנע כי רמת הענישה הנהוגה גבוהה מכפי שצוין לעיל.",גזירת דינו של הנאשם 1
84,ME-22-08-44169-108,"דא עקא, חלק מהפסיקה אליה הפנתה המאשימה דנה במקרים שנסיבותיהם חמורות מהמקרה דנן, לרבות מקרים שבהם הירי בנשק חם בוצע על רקע סכסוך אלים תוך פגיעה במתלוננים.",גזירת דינו של הנאשם 1
85,ME-22-08-44169-108,"בנוסף, עיינתי בפסיקה שהסנגור הגיש לעיוני בניסיון לשכנע כי רמת הענישה המקובלת נמוכה מכפי שצוין לעיל.",גזירת דינו של הנאשם 1
86,ME-22-08-44169-108,"דא עקא, הפסיקה אליה הפנה הסנגור ביחס לעבירה של החזקת נשק, דנה במעשים שבוצעו טרם כניסתו לתוקף של תיקון מס' 140 לחוק העונשין, שקבע עונש מזערי בנוגע לעבירה האמורה.",גזירת דינו של הנאשם 1
87,ME-22-08-44169-108,"לפיכך, היא אינה משקפת את רמת הענישה הנוהגת ביחס לעבירה של החזקת נשק שבוצעה לאחר כניסתו לתוקף של התיקון האמור כבמקרה דנן.",גזירת דינו של הנאשם 1
88,ME-22-08-44169-108,בהתחשב בערכים שנפגעו ובעוצמת הפגיעה בערכים אלה; בנסיבות ביצוע העבירות; במדיניות הענישה הנוהגת כמפורט לעיל; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין שתי העבירות בהן הורשע הנאשם 1 (החזקת נשק וכן ירי בנשק חם בצוותא חדא באזור מגורים) – נע מ- 22 עד 40 חודשי מאסר בפועל.,גזירת דינו של הנאשם 1
89,ME-22-08-44169-108,(ה) העונש המתאים בעניינו של נאשם 1 בגדרי המתחם,גזירת דינו של הנאשם 1
90,ME-22-08-44169-108,לא התבקשתי ואף לא ראיתי לחרוג ממתחם העונש ההולם לחומרא או לקולא.,גזירת דינו של הנאשם 1
91,ME-22-08-44169-108,"לצורך גזירת העונש המתאים במסגרת המתחם, יש להתחשב בנסיבות שאינן קשורות בביצוע העבירות כאמור בסעיף 40יא לחוק העונשין.",גזירת דינו של הנאשם 1
92,ME-22-08-44169-108,"לטובת הנאשם 1, שקלתי את הנתונים הבאים: (א) הנאשם 1 הודה במעשים, נטל אחריות לביצועם והביע חרטה עליהם.",גזירת דינו של הנאשם 1
93,ME-22-08-44169-108,(ב) מדובר בבחור צעיר כבן 22.,גזירת דינו של הנאשם 1
94,ME-22-08-44169-108,(ג) עברו הפלילי אינו מכביד וכולל שתי אי הרשעות מבית משפט לנוער שהסתיימו ללא עונשי מאסר בפועל.,גזירת דינו של הנאשם 1
95,ME-22-08-44169-108,מכאן שמדובר בעונש מאסר בפועל ראשון עבור הנאשם 1.,גזירת דינו של הנאשם 1
96,ME-22-08-44169-108,"(ד) תסקיר שירות המבחן בעניינו של הנאשם 1 כולל היבטים חיוביים, לרבות המלצה לשלבו בטיפול במהלך תקופת מאסרו.",גזירת דינו של הנאשם 1
97,ME-22-08-44169-108,"(ה) הנאשם 1 מסייע רבות לפרנסת משפחתו, ויש להניח שעונש מאסר בפועל לא יהיה קל עבורו וגם עבור בני משפחתו.",גזירת דינו של הנאשם 1
98,ME-22-08-44169-108,הדברים עלו גם מדברי אביו של הנאשם שהעיד כעד אופי כמתואר לעיל.,גזירת דינו של הנאשם 1
99,ME-22-08-44169-108,"(ו) הנאשם 1 עצור החל מיום 5.8.2022, וכידוע תנאי מעצר קשים מתנאי מאסר.",גזירת דינו של הנאשם 1
100,ME-22-08-44169-108,"לחובת הנאשם 1, התחשבתי בשיקולים שלהלן: (א) הצורך בהרתעת היחיד ובהרתעת הרבים מפני ביצוע עבירות נשק, לרבות החזקת נשק וירי חם בו, נוכח המסוכנות הגבוהה הנעוצה במעשים אלה (ראו גם: סעיפים 40ו ו- 40ז לחוק העונשין).",גזירת דינו של הנאשם 1
101,ME-22-08-44169-108,(ב) אין מדובר בהסתבכות ראשונה של הנאשם בפלילים (הגם שכאמור עברו הפלילי הקודם אינו מכביד).,גזירת דינו של הנאשם 1
102,ME-22-08-44169-108,"(ג) לצד היבטים חיוביים בתסקיר שירות המבחן, ניתן למצוא בו גם היבטים מעוררי קושי (ראו: פס' 4 לדבריי לעיל).",גזירת דינו של הנאשם 1
103,ME-22-08-44169-108,"באיזון בין השיקולים, ראיתי להעמיד את עונשו של הנאשם 1 בחלק התחתון של המתחם שנקבע בעניינו, הגם שלא בתחתיתו.",גזירת דינו של הנאשם 1
104,ME-22-08-44169-108,"יוער כי נוכח העובדה שהעבירות לא בוצעו ממניע כספי, לא ראיתי להטיל קנס כמבוקש על-ידי המאשימה.",גזירת דינו של הנאשם 1
106,ME-22-08-44169-108,"מהתסקיר עולה כי הנאשם 2 הוא כיום בן 22, רווק, סיים 12 שנות לימוד עם תעודה.",גזירת דינו של הנאשם 2
107,ME-22-08-44169-108,בעברו הרשעה אחת.,גזירת דינו של הנאשם 2
108,ME-22-08-44169-108,"כיום הנאשם 2 עצור, כאשר לדבריו במהלך מעצרו השתלב בתכניות ללימוד עברית של גורמי שב""ס.",גזירת דינו של הנאשם 2
109,ME-22-08-44169-108,הנאשם 2 לקח אחריות על מעשיו והביע חרטה בגינם.,גזירת דינו של הנאשם 2
110,ME-22-08-44169-108,"לטענתו, הוא לקח את הנשק מתוך חוסר מחשבה וכן בושה מחברו שביקש ממנו לעשות כן.",גזירת דינו של הנאשם 2
111,ME-22-08-44169-108,הנאשם 2 שלל כל כוונה לעשות שימוש לרעה בנשק או לפגוע באחרים.,גזירת דינו של הנאשם 2
112,ME-22-08-44169-108,"מבחינת גורמי סיכוי, שירות המבחן ציין כי לנאשם 2 כוחות חיוביים לתפקוד שהתבטאו בכך שהוא סיים את לימודיו, השתלב בעבודה וסייע לפרנסת משפחתו.",גזירת דינו של הנאשם 2
113,ME-22-08-44169-108,הוא פועל מתוך עולם ערכים תקין ושואף לאורח חיים נורמטיבי.,גזירת דינו של הנאשם 2
114,ME-22-08-44169-108,"מבחינת גורמי סיכון, שירות המבחן התרשם כי מדובר בבחור צעיר שפועל מתוך רצון לרצות אחרים ועלול להיגרר אחריהם בצורה אימפולסיבית.",גזירת דינו של הנאשם 2
115,ME-22-08-44169-108,"במישור ההמלצה, מצד אחד שירות המבחן ציין את חומרת המעשים והסיכון הטמון בהם, ואת הקושי של הנאשם 2 לבחון את השלכות מעשיו.",גזירת דינו של הנאשם 2
116,ME-22-08-44169-108,"מצד שני, שירות המבחן סבר כי המעשים בגינם הורשע הנאשם 2 אינם מאפיינים את התנהלותו בדרך כלל.",גזירת דינו של הנאשם 2
117,ME-22-08-44169-108,"מאחר שהנאשם 2 עצור מעל 10 חודשים וכדי לא להעמיק דפוסים עברייניים, שירות המבחן המליץ להסתפק בתקופת מעצרו של הנאשם 2 כעונש מוחשי, ולהטיל עליו צו מבחן לשנה כדי לבחון אפשרות לשלבו בתוכניות שיקום במסגרת שירות המבחן.",גזירת דינו של הנאשם 2
118,ME-22-08-44169-108,"המאשימה הגישה תדפיס מידע פלילי ממנו עולה כי לנאשם 2 הרשעה קודמת בבית משפט השלום בירושלים משנת 2020, וזאת בגין עבירה של החזקת סכין שלא כדין שבוצעה בשנת 2019.",גזירת דינו של הנאשם 2
119,ME-22-08-44169-108,בגין כך נגזר על הנאשם 2 בשעתו מאסר בפועל בן שבועיים.,גזירת דינו של הנאשם 2
120,ME-22-08-44169-108,מטעם ההגנה לא הוגשו ראיות לעונש.,גזירת דינו של הנאשם 2
122,ME-22-08-44169-108,בעניינו של הנאשם 2 המאשימה טענה למתחם עונש הולם שנע מ-48 עד 66 חודשי מאסר בפועל.,גזירת דינו של הנאשם 2
123,ME-22-08-44169-108,המאשימה עתרה להשית על הנאשם 2 עונש של 50 חודשי מאסר בפועל לצד מאסר מותנה וקנס כספי.,גזירת דינו של הנאשם 2
124,ME-22-08-44169-108,"מנגד, ב""כ הנאשם 2 הדגיש היבטים לקולא במעשי מרשו, וטען למתחם עונש הולם שנע מ-16 עד 38 חודשי מאסר בפועל.",גזירת דינו של הנאשם 2
125,ME-22-08-44169-108,"הסנגור טען כי גם אם בית המשפט יראה לקבוע מתחם מחמיר מכפי שנטען על-ידו, יהיה מקום לחרוג ממנו לקולא מטעמי שיקום, וזאת בשים לב להמלצה הטיפולית המובאת בסיום התסקיר.",גזירת דינו של הנאשם 2
126,ME-22-08-44169-108,"בשורה התחתונה, הסנגור עתר להסתפק בימי מעצרו של הנאשם 2 לפי המלצת שירות המבחן, ולכל היותר להעמיד את עונשו בתחתית המתחם לו טען.",גזירת דינו של הנאשם 2
127,ME-22-08-44169-108,"הנאשם 2 הביע בדבריו לפניי חרטה על מעשיו, וביקש הקלה בעונש והזדמנות לחזור לחיים תקינים.",גזירת דינו של הנאשם 2
128,ME-22-08-44169-108,(ד) מתחם העונש ההולם בעניינו של הנאשם 2,גזירת דינו של הנאשם 2
129,ME-22-08-44169-108,"כאמור, הנאשם 2 הורשע לפי הודאתו בעבירה של נשיאה והובלה של נשק, בעבירה של החזקת נשק, ובעבירה של הפרעה לשוטר.",גזירת דינו של הנאשם 2
130,ME-22-08-44169-108,"הצדדים התייחסו לשלוש העבירות הנ""ל כאירוע אחד לצורך קביעתו של מתחם העונש ההולם.",גזירת דינו של הנאשם 2
131,ME-22-08-44169-108,"אף אני ראיתי לנהוג כך, שכן מדובר במסכת עבריינית אחת (ראו: סעיף 40יג לחוק העונשין).",גזירת דינו של הנאשם 2
132,ME-22-08-44169-108,"כפי שצוין בפס' 11 לדבריי לעיל, הערכים המוגנים שנפגעו בגין ביצוע עבירות הנשק הם שמירה על שלמות החיים והגוף, וכן הגנה על שלום הציבור וביטחונו ועל הסדר הציבורי.",גזירת דינו של הנאשם 2
133,ME-22-08-44169-108,הערכים המוגנים שנפגעו כתוצאה מהעבירה של הפרעה לשוטר הם שמירה על שלטון החוק והסדר הציבורי.,גזירת דינו של הנאשם 2
135,ME-22-08-44169-108,"לקולא, ניתן לציין בעניינו של הנאשם 2 את נסיבות הביצוע הבאות: (א) כתב האישום המתוקן אינו מציין מי הביא את הרובה מלכתחילה למקום אירוע השמחה.",גזירת דינו של הנאשם 2
136,ME-22-08-44169-108,"לפיכך, יש להניח לטובת הנאשם 2 כי הוא אינו מי שהביא את הרובה למקום האירוע.",גזירת דינו של הנאשם 2
137,ME-22-08-44169-108,(ב) הרובה נמסר לנאשם 2 על-ידי הנאשם 1 כשהוא בשקית.,גזירת דינו של הנאשם 2
138,ME-22-08-44169-108,מכתב האישום המתוקן לא ברור האם הנאשם 2 היה מדוע לכך שמדובר ברובה שאדם אחר ירה בו קודם לכן בצוותא חדא עם הנאשם 1.,גזירת דינו של הנאשם 2
139,ME-22-08-44169-108,"נוכח העמימות האמורה, יש להניח לטובת הנאשם 2 כי הוא לא היה קשור לירי ברובה ולא היה מודע לכך.",גזירת דינו של הנאשם 2
140,ME-22-08-44169-108,"(ג) מכתב האישום המתוקן עולה כי הנאשם 2 החזיק ברובה לאחר שהנאשם 1 מסר אותו לידיו בשקית, וזאת ""סמוך לפני"" כניסתו של הנאשם 2 לרכב שהמתין לו.",גזירת דינו של הנאשם 2
141,ME-22-08-44169-108,"כתב האישום המתוקן לא מגדיר את משך הזמן ""סמוך לפני"" הכניסה לרכב.",גזירת דינו של הנאשם 2
142,ME-22-08-44169-108,"לפיכך, יש להניח לטובת הנאשם 2 כי הוא החזיק ברובה למשך זמן קצר בלבד טרם כניסתו לרכב שהחל בנסיעה, שאז התחילה להתבצע העבירה של נשיאת הנשק והובלתו.",גזירת דינו של הנאשם 2
143,ME-22-08-44169-108,"(ד) הנאשם 2 נשא והוביל את הרובה במהלך הנסיעה ברכב, וזאת למרחק לא רב ולפרק זמן של דקות ספורות בלבד, עד שנעצר על-ידי כוחות הביטחון בקרבת מקום.",גזירת דינו של הנאשם 2
144,ME-22-08-44169-108,(ה) הרובה נתפס על-ידי כוחות הביטחון ואין טענה כי נגרם נזק אקטואלי למאן דהוא.,גזירת דינו של הנאשם 2
145,ME-22-08-44169-108,"לחומרא, ניתן להצביע בעניינו של הנאשם 2 על נסיבות הביצוע כדלקמן: (א) עסקינן בעבירות נשק ביחס לרובה סער 16-M.",גזירת דינו של הנאשם 2
146,ME-22-08-44169-108,(ב) הנאשם 2 היה המבצע העיקרי של עבירת הנשיאה וההובלה של הרובה.,גזירת דינו של הנאשם 2
147,ME-22-08-44169-108,אין טענה כי הוא לא יכול היה להימנע מביצוע עבירה זו.,גזירת דינו של הנאשם 2
148,ME-22-08-44169-108,"(ג) כאשר כוחות הביטחון עצרו את הרכב, הנאשם 2 פתח את דלת הרכב, השליך את השקית שבתוכה הנשק, והחל להימלט מהמקום עד שנתפס.",גזירת דינו של הנאשם 2
149,ME-22-08-44169-108,"(ד) בעת שהנאשם 2 נעצר לאחר בריחתו מהרכב, נתפס בכיסו כדור קליבר מסוג 5.56.",גזירת דינו של הנאשם 2
150,ME-22-08-44169-108,"(ה) הנזק הפוטנציאלי שהיה כרוך בעבירה של החזקת הנשק ובעבירה של נשיאת הנשק והובלתו, הוא משמעותי.",גזירת דינו של הנאשם 2
151,ME-22-08-44169-108,לא ברור לאן הנאשם 2 התכוון להוביל את הרובה אלמלא נתפס על-ידי כוחות הביטחון.,גזירת דינו של הנאשם 2
152,ME-22-08-44169-108,"לא ידוע מה היה עולה בגורלו של הרובה, לאיזה ידיים היה מועבר, ולאילו מטרות היה משמש.",גזירת דינו של הנאשם 2
153,ME-22-08-44169-108,"תהיות אלה מטרידות, בין היתר מאחר שמדובר ברובה סער.",גזירת דינו של הנאשם 2
154,ME-22-08-44169-108,"בכל הנוגע לענישה הנוהגת – העונש המרבי הקבוע בחוק העונשין בגין עבירה של נשיאה והובלה של נשק הוא מאסר 10 שנים, ובגין עבירה של החזקת נשק – מאסר 7 שנים.",גזירת דינו של הנאשם 2
155,ME-22-08-44169-108,"ביחס לשתי העבירות האמורות, חל במקרה דנן תיקון מס' 140 לחוק העונשין שמעוגן בסעיף 144(ז) לחוק שהוזכר בדבריי לעיל.",גזירת דינו של הנאשם 2
156,ME-22-08-44169-108,"בהתאם לסעיף 144(ז) הנ""ל, בגין שתי העבירות האמורות בנשק, נקבע עונש מזערי העומד על רבע מהעונש המרבי הקבוע בחוק בהעדר טעמים מיוחדים.",גזירת דינו של הנאשם 2
157,ME-22-08-44169-108,"בנוסף, הנאשם 2 הורשע בעבירה של הפרעה לשוטר, שהעונש הקבוע בגינה בחוק הוא מאסר של עד 3 שנים, ולא פחות משבועיים ימים.",גזירת דינו של הנאשם 2
158,ME-22-08-44169-108,"כפי שצוין בפס' 13 לדבריי לעיל, בית המשפט העליון חזר פעם אחר פעם על החומרה הגלומה בעבירות נשק – לרבות בעבירות של החזקה וכן נשיאה והובלה של נשק – ועל פוטנציאל הפגיעה בנפש ובגוף שעלולה להיגרם כתוצאה מהן.",גזירת דינו של הנאשם 2
159,ME-22-08-44169-108,"בהלכה הפסוקה נקבע כי על דרך הכלל, יש להחמיר בענישתם של נאשמים שהורשעו בעבירות אלה.",גזירת דינו של הנאשם 2
160,ME-22-08-44169-108,"נפסק כי הגם שהענישה היא לעולם אינדיבידואלית, הרי בעבירות נשק ראוי שבית המשפט ייתן משקל משמעותי יותר לאינטרס הציבורי ולצורך להרתיע עבריינים מלבצע עבירות דומות, ולהעדיפם על-פני הנסיבות האישיות של העבריין.",גזירת דינו של הנאשם 2
161,ME-22-08-44169-108,"בהתאם לכך, מדיניות הענישה הנוהגת מבוססת על הטלת עונשי מאסר בפועל לריצוי מאחורי סורג ובריח לתקופה משמעותית.",גזירת דינו של הנאשם 2
162,ME-22-08-44169-108,"מעיון בפסיקה הנוהגת, ניתן להפנות למקרים הבאים:",גזירת דינו של הנאשם 2
163,ME-22-08-44169-108,"למען שלמות התמונה, אציין כי בעניינו של הנאשם 2 שלפניי, המאשימה טענה למתחם שמתחיל מ-48 חודשי מאסר בפועל.",גזירת דינו של הנאשם 2
164,ME-22-08-44169-108,"המאשימה נימקה זאת בכך שהנאשם 2 הורשע לא רק בעבירה של הובלה ונשיאה של נשק, אלא גם בעבירה של החזקתו.",גזירת דינו של הנאשם 2
165,ME-22-08-44169-108,"בהתייחס לכך אציין כי בעיניי הרף התחתון של המתחם לו טענה המדינה מחמיר מדי, שכן בנסיבות המקרה דנן אין מדובר בשתי עבירות נשק שבוצעו בהזדמנויות שונות ו/או ביחס לנשקים שונים.",גזירת דינו של הנאשם 2
166,ME-22-08-44169-108,"כפי שהוסבר לעיל, העבירה של החזקת הנשק הייתה קצרת מועד והתרחשה בסמוך לפני הכניסה לרכב של הנאשם 2 ביחד עם הנשק; הרכב החל בנסיעה, ואז החל ביצוע העבירה של נשיאה והובלה של אותו נשק (רובה 16-M) על-ידי הנאשם 2.",גזירת דינו של הנאשם 2
167,ME-22-08-44169-108,"הזיקה בין שתי העבירות – החזקת הרובה, ובסמוך לאחר מכן נשיאתו והובלתו ברכב – היא, אפוא, הדוקה מאד, באופן המקרין על המתחם הכולל בעטיין.",גזירת דינו של הנאשם 2
168,ME-22-08-44169-108,"הסנגור מצדו הפנה בטיעוניו לפסיקה בה הוטלו עונשים מקלים ביחס לאלה שהצגתי לעיל, לרבות גזר-דין שניתן בעבר על-ידִי.",גזירת דינו של הנאשם 2
169,ME-22-08-44169-108,"דא עקא, אותה פסיקה דנה בענישה בגין עבירות של נשיאה והובלה של נשק שבוצעו טרם תיקון מס' 140 לחוק העונשין, באופן שאינו משקף את הפסיקה הנוהגת לאחר התיקון החקיקתי האמור שתרם למגמת ההחמרה ברמת הענישה.",גזירת דינו של הנאשם 2
170,ME-22-08-44169-108,בהתחשב בערכים שנפגעו ובעוצמת הפגיעה בערכים אלה; בנסיבות ביצוע העבירות; במדיניות הענישה הנוהגת כמפורט לעיל; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין שלוש העבירות בהן הורשע הנאשם 2 במקרה דנן (נשיאה והובלה של נשק לפרק זמן קצר; החזקת אותו הנשק בסמוך לפני כן; וכן הפרעה לשוטר) – נע מ- 30 עד 42 חודשי מאסר בפועל.,גזירת דינו של הנאשם 2
171,ME-22-08-44169-108,"אעיר כי המתחם האמור שנקבע ביחס לנאשם 2, מחמיר במידה מסוימת ביחס לזה שנקבע בעניינו של הנאשם 1.",גזירת דינו של הנאשם 2
172,ME-22-08-44169-108,"תוצאה זו נובעת מטיבן, מנסיבותיהן ומחומרתן היחסית של העבירות בהן הורשע כל אחד משני הנאשמים האמורים; מהעונש הקבוע בגינן בחוק (אזכיר כי שתי העבירות בהן הורשע הנאשם 1 בהתאם לכתב האישום המתוקן, מצויות בסמכותו העניינית של בית משפט השלום, וזאת בניגוד לעבירה של נשיאה והובלה של נשק בה הורשע הנאשם 2); וכן ממדיניות הענישה הנוהגת בעניינן.",גזירת דינו של הנאשם 2
173,ME-22-08-44169-108,(ה) חריגה לקולא מהמתחם בעניינו של הנאשם 2?,גזירת דינו של הנאשם 2
174,ME-22-08-44169-108,"ב""כ הנאשם 2 טען כי יש מקום לחרוג לקולא ממתחם העונש ההולם מטעמי שיקום, ולהסתפק בימי מעצרו של הנאשם 2 בתוספת עונש מאסר מותנה וצו מבחן למשך שנה, כפי שהמליץ שירות המבחן.",גזירת דינו של הנאשם 2
175,ME-22-08-44169-108,אינני רואה לאמץ עמדה זו.,גזירת דינו של הנאשם 2
176,ME-22-08-44169-108,"אכן, שירות המבחן המליץ להסתפק בימי מעצרו של הנאשם 2, אולם המלצתו אינה מחייבת את בית המשפט שנדרש לשקול לא רק את הנסיבות האישיות של העבריין, אלא גם שיקולי ענישה נוספים ובהם הלימה והרתעה.",גזירת דינו של הנאשם 2
177,ME-22-08-44169-108,"בשים לב לטיב העבירות בהן הורשע הנאשם 2 וחומרתן; בהינתן העובדה שאין מדובר בהסתבכות ראשונה של הנאשם 2 בפלילים; בהינתן העובדה שהתסקיר אמנם המליץ להסתפק בימי מעצר, אולם הצביע גם על היבטים מעוררי קושי במישור גורמי הסיכון; ובהתחשב בהלכה הפסוקה לפיה ברגיל כאשר עסקינן בעבירות נשק יש ליתן מעמד בכורה לאינטרס הציבורי ולשיקולי ההרתעה של היחיד והרבים – לא מצאתי מקום לחריגה לקולא מהמתחם בעניינו של הנאשם 2.",גזירת דינו של הנאשם 2
178,ME-22-08-44169-108,"הנסיבות האישיות והאמור בתסקיר שירות המבחן, יקבלו ביטוי במסגרת קביעת העונש המתאים בגדרי המתחם שנקבע.",גזירת דינו של הנאשם 2
179,ME-22-08-44169-108,(ו) העונש המתאים בעניינו של נאשם 2 בגדרי המתחם,גזירת דינו של הנאשם 2
180,ME-22-08-44169-108,"לצורך גזירת העונש המתאים במסגרת המתחם שנקבע, יש להתחשב בנסיבות שאינן קשורות בביצוע העבירות כאמור בסעיף 40יא לחוק העונשין.",גזירת דינו של הנאשם 2
181,ME-22-08-44169-108,"לטובת הנאשם 2, שקלתי את הנתונים הבאים: (א) הנאשם הודה במעשים וכן נטל אחריות לביצועם לפניי והביע חרטה עליהם.",גזירת דינו של הנאשם 2
183,ME-22-08-44169-108,"(ג) עברו הפלילי אינו מכביד וכולל הרשעה בודדת בעבירה של החזקת סכין שלא כדין, בגינה נדון הנאשם 2 בשעתו לעונש מאסר בפועל בן שבועיים שחפף את ימי מעצרו באותו תיק קודם.",גזירת דינו של הנאשם 2
184,ME-22-08-44169-108,"(ד) כפי שצוין לעיל, תסקיר שירות המבחן בעניינו של הנאשם 2 הוא חיובי בעיקרו.",גזירת דינו של הנאשם 2
185,ME-22-08-44169-108,צוין במסגרתו כי העבירות נושא התיק הנוכחי אינן מאפיינות את התנהלותו של הנאשם 2 בדרך כלל.,גזירת דינו של הנאשם 2
186,ME-22-08-44169-108,"כאמור, המלצת שירות המבחן הייתה להסתפק בימי המעצר כדי לא להעמיק חשיפה לדפוסי התנהלות עברייניים, וכן להורות על צו מבחן כדי לבחון אפשרות לשילוב הנאשם 2 בתכנית טיפולית.",גזירת דינו של הנאשם 2
187,ME-22-08-44169-108,(ה) טרם מעצרו בתיק הנוכחי הנאשם 2 סייע רבות לאמו בשל מצבה הרפואי.,גזירת דינו של הנאשם 2
188,ME-22-08-44169-108,"על רקע זה, יש להניח כי שהייתו של הנאשם 2 מאחורי סורג ובריח אינה קלה לא רק עבורו, אלא גם עבור אמו ויתר בני המשפחה, לרבות עבור אביו של הנאשם 2 שנטען כי כעס על בנו כאשר גילה על מעורבותו בפלילים ולאחרונה אושפז בבית חולים.",גזירת דינו של הנאשם 2
189,ME-22-08-44169-108,"(ו) הנאשם 2 עצור החל מיום 5.8.2022, וכידוע תנאי מעצר קשים מתנאי מאסר.",גזירת דינו של הנאשם 2
190,ME-22-08-44169-108,"לחובת הנאשם 2, התחשבתי בשיקולים שלהלן: (א) הצורך בהרתעת היחיד ובהרתעת הרבים מפני ביצוע עבירות נשק, נוכח המסוכנות הגבוהה הנעוצה במעשים אלה (ראו גם: סעיפים 40ו ו- 40ז לחוק העונשין).",גזירת דינו של הנאשם 2
192,ME-22-08-44169-108,"(ג) לצד היבטים חיוביים בתסקיר שירות המבחן, ניתן למצוא בו גם היבטים מסוימים מעוררי קושי במישור גורמי הסיכון (ראו: פס' 17 לדבריי לעיל).",גזירת דינו של הנאשם 2
193,ME-22-08-44169-108,"באיזון בין השיקולים, ראיתי להעמיד את עונשו של הנאשם 2 בחלק התחתון של המתחם שנקבע בעניינו, הגם שלא בתחתיתו.",גזירת דינו של הנאשם 2
196,ME-22-08-44169-108,"מהתסקיר עולה כי הנאשם 3 הוא בן 19, רווק, נעדר הרשעות קודמות.",גזירת דינו של הנאשם 3
197,ME-22-08-44169-108,כיום הנאשם 3 מצוי במעצר בית בתנאי שחרור מגבילים בבית הוריו ולא עובד.,גזירת דינו של הנאשם 3
198,ME-22-08-44169-108,הנאשם 3 סיים 12 שנות לימוד עם בגרות מלאה ולאחר מכן החל להשתלב בשוק התעסוקה עד למעצרו בגין התיק הנוכחי.,גזירת דינו של הנאשם 3
199,ME-22-08-44169-108,"לדברי הנאשם 3, לאורך השנים הוא התנדב במקומות שונים בקהילה.",גזירת דינו של הנאשם 3
200,ME-22-08-44169-108,"מאז התיק הנוכחי חווה לדבריו תחושה של דחק נפשי, כעס ואכזבה עצמית.",גזירת דינו של הנאשם 3
201,ME-22-08-44169-108,"באשר לעבירה בתיק הנוכחי, צוין בתסקיר כי הנאשם נטל אחריות חלקית בלבד למעשיו.",גזירת דינו של הנאשם 3
202,ME-22-08-44169-108,"אציין כבר עתה כי בשים לב לאמור בתסקיר ביחס לנטילת אחריות חלקית באופן שעלול היה לעמוד בסתירה להודאה לפניי, ביקשתי את התייחסות ההגנה שהבהירה בתגובתה מיום 22.8.2023 כי הנאשם 3 נוטל אחריות מלאה על מעשיו ואינו חוזר בו מהודאתו.",גזירת דינו של הנאשם 3
203,ME-22-08-44169-108,הנאשם 3 הביע צער לפני שירות המבחן על האופן בו פעל באירוע וטען כי לא התכוון לפעול בניגוד לחוק.,גזירת דינו של הנאשם 3
204,ME-22-08-44169-108,"מבחינת גורמי סיכוי, שירות המבחן התרשם מבחור צעיר, נעדר עבר פלילי, שגילה כוחות לימודיים ותפקודיים תקינים.",גזירת דינו של הנאשם 3
205,ME-22-08-44169-108,"צוין כי הנאשם 3 נעדר דפוסים עברייניים מושרשים, וכי התיק הנוכחי חריג לאורחות חייו.",גזירת דינו של הנאשם 3
206,ME-22-08-44169-108,"בנוסף, שירות המבחן התרשם כי לנאשם 3 גורמי תמיכה קרובים המציבים לו גבולות ברורים; כי הנאשם הביע חרטה כנה על הסתבכותו באירוע; וכי ההליך המשפטי מהווה גורם מרתיע ומלמד עבורו.",גזירת דינו של הנאשם 3
207,ME-22-08-44169-108,"מבחינת גורמי סיכון, שירות המבחן ציין בתסקיר כי הנאשם 3 נתון ללחצים סביבתיים וחברתיים, וכי הוא נקט בגישה מצמצמת ביחס למעשיו.",גזירת דינו של הנאשם 3
208,ME-22-08-44169-108,"במישור ההמלצה, שירות המבחן סבר כי לריצוי מאסר בין כותלי הכלא ולחשיפה לאוכלוסייה עבריינית, עלולה להיות השלכה קשה על המשך חייו של הנאשם 3 ועל התפתחותו.",גזירת דינו של הנאשם 3
209,ME-22-08-44169-108,"לפיכך, שירות המבחן המליץ על ענישה הרתעתית בדמות עבודות שירות, מאסר מותנה וכן צו מבחן לשנה כדי לערוך עם הנאשם שיחות מעקב ולשלבו בתכנית טיפולית במידת הצורך.",גזירת דינו של הנאשם 3
210,ME-22-08-44169-108,"מטעם ההגנה העידו כעדי אופי אביו של הנאשם 3, וכן חברו של האב.",גזירת דינו של הנאשם 3
211,ME-22-08-44169-108,אבי הנאשם 3 סיפר כי משפחתם היא משפחה נורמטיבית; כי הוא מתנגד בתוקף לכל עבירה בנשק; וכי הוא מייחל שבנו ישוב לנהל חיים תקינים.,גזירת דינו של הנאשם 3
212,ME-22-08-44169-108,"חברו של האב עמד על מעלותיו של האב אותו הכיר כנהג אוטובוס לתיירים, וסיפר שכאשר אבי הנאשם 3 מצא תפילין שנשכח באוטובוס בו נהג, הוא דאג להשיבם לבעליהם.",גזירת דינו של הנאשם 3
213,ME-22-08-44169-108,"בנוסף, ההגנה הגישה לעיוני תיעוד על טיפול פסיכו-סוציאלי בו שולב הנאשם מיוזמתו בעקבות התיק הנוכחי.",גזירת דינו של הנאשם 3
214,ME-22-08-44169-108,"אעיר כי ההגנה הציגה לעיוני תיעוד נוסף לגביו התעוררו שאלות שהסנגור לא ידע להשיב עליהן, ולפיכך אינני רואה להיזקק לו (פרוטוקול מיום 22.6.2023, עמ' 27, ש' 25 ואילך).",גזירת דינו של הנאשם 3
216,ME-22-08-44169-108,המאשימה טענה בעניינו של הנאשם 3 למתחם עונש הולם שנע מ-15 עד 30 חודשי מאסר בפועל.,גזירת דינו של הנאשם 3
217,ME-22-08-44169-108,"בנסיבות העניין, המאשימה עתרה להשית על הנאשם 3 עונש של 15 חודשי מאסר בפועל לצד מאסר מותנה וקנס כספי.",גזירת דינו של הנאשם 3
218,ME-22-08-44169-108,"מנגד, ב""כ הנאשם 3 הדגיש נסיבות לקולא בעניין מרשו.",גזירת דינו של הנאשם 3
219,ME-22-08-44169-108,"נטען כי מבחינה מהותית הנאשם 3 ביצע עבירה של סיוע להחזקת נשק, וכי בהתאם להנחיות פרקליט המדינה מתחם העונש ההולם בגין מעשה מן הסוג האמור, צריך לנוע מ-12 עד 24 חודשי מאסר בפועל.",גזירת דינו של הנאשם 3
220,ME-22-08-44169-108,"במכלול נסיבות העניין, הסנגור סבר כי יש בסיס לחריגה לקולא מהמתחם מטעמי שיקום, ועתר להשית על מרשו בין 6 ל-9 חודשי עבודות שירות.",גזירת דינו של הנאשם 3
221,ME-22-08-44169-108,"הנאשם 3 הביע בדבריו לפניי צער על שאירע, וטען כי היותו במעצר בית מזה כשנה הוא עונש חמור כשלעצמו.",גזירת דינו של הנאשם 3
222,ME-22-08-44169-108,(ד) מתחם העונש ההולם בעניינו של הנאשם 3,גזירת דינו של הנאשם 3
223,ME-22-08-44169-108,"כזכור, הנאשם 3 הורשע לפי הודאתו בעבירה בודדת של סיוע לנשיאה ולהובלה של נשק.",גזירת דינו של הנאשם 3
224,ME-22-08-44169-108,"הערכים המוגנים שנפגעו בגין העבירה האמורה, פורטו בפס' 23 לדבריי לעיל, שעסקה בעבירה מושלמת של נשיאה והובלה של נשק.",גזירת דינו של הנאשם 3
225,ME-22-08-44169-108,אני מפנה לדבריי שם.,גזירת דינו של הנאשם 3
226,ME-22-08-44169-108,נסיבות ביצוע העבירה פורטו בפס' 2 לדבריי לעיל.,גזירת דינו של הנאשם 3
227,ME-22-08-44169-108,"לקולא, ניתן לציין כי מעובדות כתב האישום המתוקן עולה שהנאשם 3 המתין ברכב במושב הנהג, ואילו הנאשם 2 נכנס לרכב ועמו הנשק בתוך שקית.",גזירת דינו של הנאשם 3
228,ME-22-08-44169-108,בכתב האישום המתוקן אין טענה שהנאשם 3 נכח בחלק הראשון של האירוע במהלך הירי ברובה.,גזירת דינו של הנאשם 3
229,ME-22-08-44169-108,אף אין חולק כי הנאשם 3 לא בא בעצמו במגע כלשהו עם הנשק.,גזירת דינו של הנאשם 3
230,ME-22-08-44169-108,"הנאשם 3 נהג ברכב, בעוד הנאשם 2 מחזיק בשקית שבתוכה הרובה.",גזירת דינו של הנאשם 3
231,ME-22-08-44169-108,הנסיעה ארכה דקות ספורות בלבד עד לעצירת הרכב על-ידי כוחות הביטחון שאז הנשק נתפס על-ידי כוחות הביטחון באופן שלא נגרם נזק אקטואלי.,גזירת דינו של הנאשם 3
232,ME-22-08-44169-108,"לחומרא, ראוי לציין כי עסקינן בסיוע לנשיאה ולהובלה של נשק מסוג 16-M.",גזירת דינו של הנאשם 3
233,ME-22-08-44169-108,"הנזק הפוטנציאלי הוא ממשי שכן כפי שהוסבר כבר בעניינו של הנאשם 2, אלמלא ה-16-M היה נתפס על-ידי כוחות הביטחון, לא ידוע מה היה עולה בגורלו של הנשק, לאיזה ידיים היה מועבר, ולאילו מטרות היה משמש.",גזירת דינו של הנאשם 3
234,ME-22-08-44169-108,בכל הנוגע לענישה הנוהגת – העונש המרבי הקבוע בחוק העונשין בגין עבירה של סיוע לנשיאה והובלה של נשק הוא מאסר 5 שנים.,גזירת דינו של הנאשם 3
235,ME-22-08-44169-108,"בהתאם לתיקון מס' 140 לחוק העונשין המעוגן בסעיף 144(ז) לחוק, וכן בהתאם לסעיף 32(3) לחוק העונשין, העונש המזערי בגין העבירה הנדונה הוא מאסר 15 חודשים.",גזירת דינו של הנאשם 3
236,ME-22-08-44169-108,"בהעדר טעמים מיוחדים, העונש המזערי הנ""ל אינו יכול להיות כולו על תנאי.",גזירת דינו של הנאשם 3
237,ME-22-08-44169-108,"כמוסבר לעיל, בעניינו של הנאשם 2 קבעתי מתחם עונש הולם שנע מ-30 עד 42 חודשי מאסר בפועל, וזאת בגין עבירה מושלמת של נשיאה והובלה של נשק, לצד עבירה של החזקת נשק שבוצעה בסמוך לפני כן ביחס לאותו רובה, וכן עבירה של הפרעה לשוטר.",גזירת דינו של הנאשם 3
238,ME-22-08-44169-108,"בהתחשב בכך, אני סבורה כי בעניינו של הנאשם 3, ראוי שהרף התחתון של המתחם יעמוד על פחות ממחצית הרף התחתון של המתחם שנקבע בעניינו של הנאשם 2, קרי- פחות מ-15 חודשי מאסר בפועל.",גזירת דינו של הנאשם 3
239,ME-22-08-44169-108,"זאת מאחר שבניגוד לנאשם 2, הנאשם 3 הורשע בעבירה בודדת של סיוע לנשיאה ולהובלה של נשק, ללא כל עבירה נלוות.",גזירת דינו של הנאשם 3
240,ME-22-08-44169-108,בהתחשב בערכים שנפגעו ובעוצמת הפגיעה בערכים אלה; בנסיבות ביצוע העבירה; במדיניות הענישה הנוהגת כמפורט לעיל; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין עבירת הסיוע לנשיאה ולהובלה של נשק בנסיבות בהן הורשע הנאשם 3 – נע מ- 12 עד 25 חודשי מאסר בפועל.,גזירת דינו של הנאשם 3
241,ME-22-08-44169-108,(ה) גזירת העונש בעניינו של נאשם 3,גזירת דינו של הנאשם 3
242,ME-22-08-44169-108,"עמדתי לעיל על כך שבהתאם להלכה הפסוקה, ככלל בעבירות נשק יש ליתן את מעמד הבכורה לשיקולים של הלימה והרתעה, ולהעדיפם על-פני שיקולי שיקום ונסיבות אישיות של העבריין.",גזירת דינו של הנאשם 3
243,ME-22-08-44169-108,"זה הוא המצב ברגיל, בהעדר נסיבות מיוחדות.",גזירת דינו של הנאשם 3
244,ME-22-08-44169-108,"כך אכן קבעתי לעיל בעניינו של הנאשם 2, לאחר שמצאתי כי אין להיעתר בעניינו לבקשת בא כוחו לחרוג מהמתחם לקולא משיקולי שיקום.",גזירת דינו של הנאשם 3
245,ME-22-08-44169-108,"לצד זאת, יש לזכור כי הענישה היא לעולם אינדיבידואלית, ואסור לה להיעשות באופן אוטומטי-מכני.",גזירת דינו של הנאשם 3
246,ME-22-08-44169-108,"בעניינו של הנאשם 3, ניתן להצביע על צבר נסיבות שעשויות להצדיק חריגה לקולא מהמתחם בהתקיים סיכוי ממשי לשיקום, וזאת בהתאם להסדר הקבוע בסעיף 40ד(א) לחוק העונשין: (א) הנאשם 3 הודה במעשים, הביע עליהם חרטה, ונטל עליהם אחריות.",גזירת דינו של הנאשם 3
247,ME-22-08-44169-108,אינני מתעלמת מכך שבתסקיר שירות המבחן נכתב כי הנאשם 3 נטל אחריות חלקית בלבד למעשים.,גזירת דינו של הנאשם 3
248,ME-22-08-44169-108,"דא עקא, בירור הדברים מול ההגנה בהבהרתה מיום 22.8.2023 העלה כי הנאשם עומד על כך שהוא נוטל אחריות מלאה על מעשיו ומצר עליהם.",גזירת דינו של הנאשם 3
249,ME-22-08-44169-108,"(ב) הנאשם 3 הוא צעיר בן 19, נעדר עבר פלילי.",גזירת דינו של הנאשם 3
250,ME-22-08-44169-108,זו הסתבכותו הראשונה בפלילים.,גזירת דינו של הנאשם 3
251,ME-22-08-44169-108,"(ג) לפי התסקיר, הנאשם 3 נעדר דפוסים עברייניים מושרשים, והעבירה הנדונה היא חריגה באורחות חייו.",גזירת דינו של הנאשם 3
252,ME-22-08-44169-108,"(ד) לאורך השנים הנאשם 3 גילה כוחות תפקודיים תקינים, וסיים 12 שנות לימוד עם תעודת בגרות מלאה.",גזירת דינו של הנאשם 3
253,ME-22-08-44169-108,(ה) שירות המבחן התרשם כי לנאשם 3 מקורות תמיכה משפחתיים יציבים המציבים לו גבולות ברורים.,גזירת דינו של הנאשם 3
254,ME-22-08-44169-108,"אעיר כי כך התרשמתי אף אני מאביו של הנאשם 3, שליווה אותו בכל הדיונים ודיבר לפניי כעד אופי.",גזירת דינו של הנאשם 3
255,ME-22-08-44169-108,(ו) הנאשם 3 היה עצור מאחורי סורג ובריח בגין התיק הנוכחי במשך כחמישה שבועות (מיום 5.8.2022 עד יום 11.9.2022).,גזירת דינו של הנאשם 3
256,ME-22-08-44169-108,"לאחר מכן היה עצור באיזוק אלקטרוני עד יום 20.3.2023, ואז שוחרר למעצר בית מלא עם חלונות אוורור.",גזירת דינו של הנאשם 3
257,ME-22-08-44169-108,אלה התנאים בהם הוא שוהה גם היום.,גזירת דינו של הנאשם 3
258,ME-22-08-44169-108,אין טענה להפרת תנאים מגבילים לאורך כל התקופה האמורה.,גזירת דינו של הנאשם 3
259,ME-22-08-44169-108,(ז) הערכת שירות המבחן היא כי לריצוי עונש מאסר בפועל מאחורי סורג ובריח עלולה להיות השלכה קשה על המשך חייו והתפתחותו של הנאשם 3 (ראו: עמ' 3 לתסקיר).,גזירת דינו של הנאשם 3
260,ME-22-08-44169-108,אני סבורה כי יש לתת משקל לעמדה זו של שירות המבחן שהתרשם מהנאשם 3 באופן בלתי אמצעי.,גזירת דינו של הנאשם 3
261,ME-22-08-44169-108,"אדגיש כי אין להקל ראש בחומרתה של כל עבירה בנשק, אפילו בוצעה בדרך של סיוע.",גזירת דינו של הנאשם 3
262,ME-22-08-44169-108,"בהתאם להלכה הפסוקה, על דרך הכלל עבירה מן הסוג האמור דינה מאסר בפועל לריצוי מאחורי סורג ובריח, בלא מתן משקל עודף לנסיבות האישיות ולשיקולי השיקום.",גזירת דינו של הנאשם 3
263,ME-22-08-44169-108,"יחד עם זאת, החלק המצומצם יחסית של הנאשם 3 בפרשה בכללותה, לצד המשקל המצטבר של מכלול הנסיבות לקולא שאינן קשורות בביצוע העבירה כמפורט לעיל, מובילים לדעתי למסקנה כי בנסיבות הפרטניות הייחודיות של הנאשם 3, ניתן לשקול חריגה לקולא מהמתחם שנקבע נוכח סיכוי ממשי לשיקום.",גזירת דינו של הנאשם 3
264,ME-22-08-44169-108,"הכל, בלא שיהיה בכך כדי להשליך על מקרים אחרים.",גזירת דינו של הנאשם 3
265,ME-22-08-44169-108,"לפיכך, אראה לשלוח את הנאשם 3 להכנתה של חוות דעת של הממונה על עבודות השירות, תוך שמובהר כי אין בכך כדי לקבוע מסמרות סופיות לעניין העונש.",גזירת דינו של הנאשם 3
266,ME-22-08-44169-108,"עוד מובהר כי ככל שהנאשם 3 לא יימצא מתאים לביצוע עבודות שירות מכל סיבה שהיא, ייגזר עליו עונש מאסר בפועל לריצוי ממש בגדרי המתחם שנקבע.",גזירת דינו של הנאשם 3
267,ME-22-08-44169-108,"נוכח מכלול הטעמים שפורטו, אני קובעת כדלקמן:",סוף דבר
268,ME-22-08-44169-108,נאשם 1 (מאמון חמאד):,סוף דבר
269,ME-22-08-44169-108,"24 חודשי מאסר בפועל, החל מיום מעצרו.",סוף דבר
270,ME-22-08-44169-108,"מאסר על תנאי של 10 חודשים למשך 3 שנים מיום השחרור ממאסר, לא לעבור עבירה בנשק מסוג פשע לפי סעיף 144 לחוק העונשין, או עבירה לפי סעיף 340א(ב) לחוק העונשין.",סוף דבר
271,ME-22-08-44169-108,"מאסר על תנאי של 5 חודשים למשך 3 שנים מיום השחרור ממאסר, לא לעבור עבירה בנשק מסוג עוון לפי סעיף 144 לחוק העונשין, או עבירה לפי סעיף 340א(א) לחוק העונשין.",סוף דבר
272,ME-22-08-44169-108,נאשם 2 (ג'עפר עבד רבה):,סוף דבר
273,ME-22-08-44169-108,"32 חודשי מאסר בפועל, החל מיום מעצרו.",סוף דבר
274,ME-22-08-44169-108,"מאסר על תנאי של 10 חודשים למשך 3 שנים מיום השחרור ממאסר, לא לעבור עבירה בנשק מסוג פשע לפי סעיף 144 לחוק העונשין, או עבירת אלימות כלפי שוטרים מסוג פשע.",סוף דבר
275,ME-22-08-44169-108,"מאסר על תנאי של 5 חודשים למשך 3 שנים מיום השחרור ממאסר, לא לעבור עבירה בנשק מסוג עוון לפי סעיף 144 לחוק העונשין, או עבירת אלימות כלפי שוטרים מסוג עוון, או עבירה של הפרעה לשוטר.",סוף דבר
276,ME-22-08-44169-108,נאשם 3 (חמזה עליאן):,סוף דבר
277,ME-22-08-44169-108,נקבע למתן גזר דין בעניינו של הנאשם 3 ביום 2.11.2023 בשעה 11:00.,סוף דבר
278,ME-22-08-44169-108,"מבלי לטעת מסמרות סופיות באשר לעונש שיוטל על הנאשם 3, מתבקש הממונה על עבודות השירות להכין חוות דעת לעניין התאמתו של הנאשם לריצוי עונש מאסר בדרך של עבודות שירות.",סוף דבר
279,ME-22-08-44169-108,חוות הדעת תוגש עד יום 23.10.2023.,סוף דבר
280,ME-22-08-44169-108,ניתן ליצור קשר עם הנאשם 3 בטלפון: 054-4237834.,סוף דבר
281,ME-22-08-44169-108,"ניתן ליצור קשר עם בא כוח הנאשם 3, עו""ד רותם ניר, בטלפון: 050-7448999.",סוף דבר
282,ME-22-08-44169-108,המזכירות תזמן מתורגמן לשפה הערבית.,סוף דבר
283,ME-22-08-44169-108,הנאשם 3 מוזהר בחובת התייצבות לדיון שנקבע בעניינו.,סוף דבר
284,ME-22-08-44169-108,"תשומת לב שב""ס להמלצת שירות המבחן ביחס לנאשם 1 וביחס לנאשם 2 לבחינת אפשרות לשילוב בטיפול במהלך תקופת המאסר.",סוף דבר
285,ME-22-08-44169-108,"המזכירות תמציא העתק גזר הדין בעניינם של נאשמים 1 ו-2 לשירות המבחן למבוגרים ולשב""ס.",סוף דבר
286,ME-22-08-44169-108,"בנוסף, המזכירות תמציא העתק פרוטוקול זה לממונה על עבודות השירות וכן תעדכן יומן אלקטרוני וזאת בעניינו של הנאשם 3.",סוף דבר
287,ME-22-08-44169-108,בא כוח הנאשם 3 מתבקש אף הוא לוודא המצאה לממונה על עבודות השירות.,סוף דבר
288,ME-22-08-44169-108,זכות ערעור לבית המשפט העליון בעניינם של הנאשמים 1 ו-2 תוך 45 ימים מהיום.,סוף דבר
289,ME-22-08-44169-108,עיון פנימי לעניין הנאשם 3: 24.10.2023.,סוף דבר
290,ME-22-08-44169-108,"ניתן היום,  כ""ה אלול תשפ""ג, 11 ספטמבר 2023, בנוכחות הצדדים.",סוף דבר
291,ME-22-08-44169-108,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר
