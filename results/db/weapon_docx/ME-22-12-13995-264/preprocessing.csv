,verdict,text,part
0,ME-22-12-13995-264,אדם אבו סרחאן (עציר),הנאשם
1,ME-22-12-13995-264,"חוק העונשין, תשל""ז-1977: סע'  144, 144(ב), 340א, 340א(ב)(1), (2), 413ה","ע""י ב""כ עוה""ד האיל אבו גררה"
2,ME-22-12-13995-264,"הנאשם הורשע על פי הודאתו בכתב אישום מתוקן בעבירות בנשק (הובלה ונשיאה) – עבירה לפי סעיף 144(ב) רישא וסיפא לחוק העונשין, תשל""ז-1977 (להלן: ""חוק העונשין""),ירי מנשק חם – עבירה לפי סעיף 340א(ב)(1) ו-(2) לחוק העונשין וחבלה במזיד – עבירה לפי סעיף 413ה לחוק העונשין.",גזר דין
3,ME-22-12-13995-264,"על פי עובדות כתב האישום המתוקן, במועדים הרלוונטיים לכתב האישום, בין בני משפחת אבו סרחאן ומשפחת אבו סביתאן המתגוררים בתל שבע היה קיים סכסוך שטיבו אינו ידוע במדויק למאשימה (להלן: ""הסכסוך"").",האישום והסדר הטיעון
4,ME-22-12-13995-264,"במהלכו של הסכסוך, עובר לאירוע שיתואר להלן, בוצע ירי מנשק חם לעבר בתים ואנשים במשפחות השונות.",האישום והסדר הטיעון
5,ME-22-12-13995-264,"הנאשם, נג'את אבו סביתאן ילידת 30.9.1993 (להלן: ""ניג'את"") וביאן אבו סביתאן ילידת 10.1.2001 (להלן: ""ביאן"") מתגוררים בקרבה אחד לשנייה ובשכונה 7 בתל שבע (להלן: ""השכונה"").",האישום והסדר הטיעון
6,ME-22-12-13995-264,"החל מתאריך שאינו ידוע במדויק למאשימה, עובר לתאריך 28.10.22, החזיק הנאשם שלא כדין ברשותו נשק- אקדח (להלן: ""האקדח"").",האישום והסדר הטיעון
7,ME-22-12-13995-264,"בתאריך 28.10.22 בשעה 17:00 לערך או בסמוך לכך, הגיע הנאשם בהליכה בסמוך לבית מספר 126 בשכונה, השייך למשפחה של ניג'את (להלן: ""הבית"") כשהוא מחזיק בידו באקדח טעון בכדורים.",האישום והסדר הטיעון
8,ME-22-12-13995-264,"באותה העת, צעדה ביאן ברחוב לעבר הבית.",האישום והסדר הטיעון
9,ME-22-12-13995-264,"במעמד הנ""ל, ירה הנאשם מן האקדח, לעבר הבית וכלי רכב של משפחת אבו סביתאן.",האישום והסדר הטיעון
10,ME-22-12-13995-264,"ביאן אשר הבחינה בנאשם יורה, נמלטה לתוך הבית.",האישום והסדר הטיעון
11,ME-22-12-13995-264,"כתוצאה מן הירי שביצע הנאשם נפגע שער הכניסה של הבית ורכבים שחנו ליד הבית, האחד מסוג קיה השייך לניג'את, השני, מסוג שברולט השייך לבעלי הבית, ונגרמו להם נזקים.",האישום והסדר הטיעון
12,ME-22-12-13995-264,"מיד לאחר מכן, הנאשם נמלט בריצה מן המקום.",האישום והסדר הטיעון
13,ME-22-12-13995-264,"לבקשת הצדדים ונוכח גילו של הנאשם, התבקש שירות המבחן להגיש תסקיר לעונש טרם מתן גזר הדין.",האישום והסדר הטיעון
14,ME-22-12-13995-264,"ביום 19.9.23 הוגש תסקיר שירות המבחן במסגרתו נסקרו קורות חייו של הנאשם ומשפחתו, אך בשל צנעת הפרט לא אפרט מעבר לנדרש.",תסקיר שירות המבחן
15,ME-22-12-13995-264,"הנאשם בן 20, רווק, סיים 12 שנות לימוד ונעדר עבר פלילי.",תסקיר שירות המבחן
16,ME-22-12-13995-264,משפחת מוצאו מונה זוג הורים ושמונה ילדים כשהנאשם הנו השני בסדר הלידה.,תסקיר שירות המבחן
17,ME-22-12-13995-264,טרם מעצרו עבד בקיוסק בבעלותו וכן עם אביו בעבודות טיח.,תסקיר שירות המבחן
18,ME-22-12-13995-264,"לדברי הנאשם משפחתו, משפחת אבו סרחאן, מעורבת בסכסוך על קרקעות עם משפחת אבו סביתאן המתגוררת באותה שכונה.",תסקיר שירות המבחן
19,ME-22-12-13995-264,"על רקע הסכסוך בין המשפחות, נורה אחיו הקטין ונותר נכה.",תסקיר שירות המבחן
20,ME-22-12-13995-264,הנאשם ליווה את אחיו בתהליך השיקום.,תסקיר שירות המבחן
21,ME-22-12-13995-264,"לדברי הנאשם לאחר פציעת אחיו החליטה אמו להגיש תלונה במשטרה נגד היורים, והדבר הביא להתדרדרות ביחסים בין שתי המשפחות, ומשפחתו הייתה נתונה לאיומים ולירי יום יומי.",תסקיר שירות המבחן
22,ME-22-12-13995-264,"עוד פורט בתסקיר כי הנאשם החליט שעליו להגן על משפחתו, שכר אקדח מאדם אחר בישוב, החזיקו ברשותו מספר ימים וירה לעבר ביתם ורכבם של המתלוננים אך לא התכוון לפגוע פגיעה ממשית באדם אלא להרתיעם.",תסקיר שירות המבחן
23,ME-22-12-13995-264,לדברי הנאשם לאחר מעצרו נערכה סולחה בין הצדדים ועד כה שורר שקט בשכונת מגוריו.,תסקיר שירות המבחן
24,ME-22-12-13995-264,"עוד נכתב בתסקיר כי הנאשם הביע חרטה על מעשיו, ורצון להשתלב בטיפול בתחום האלימות במסגרת מעצרו.",תסקיר שירות המבחן
25,ME-22-12-13995-264,שירות המבחן עדכן כי במסגרת מעצרו השתתף הנאשם באופן חלקי בקבוצת הכנה לטיפול אך נשר טרם סיום הטיפול.,תסקיר שירות המבחן
26,ME-22-12-13995-264,"בנוסף השתתף הנאשם בקבוצה של מערך החינוך ומנהל קשר עקבי עם עו""ס ללא דיווחים חריגים.",תסקיר שירות המבחן
27,ME-22-12-13995-264,"שירות המבחן התרשם כי ההליך הפלילי ומעצרו הממושך של הנאשם מהווים עבורו גבול מרתיע, אך נוכח אופי וחומרת העבירות ונסיבות חייו נמצא כי הנו בעל סיכון לחזרה על התנהגות אלימה ופורצת גבולות.",תסקיר שירות המבחן
28,ME-22-12-13995-264,"שירות המבחן המליץ על הטלת ענישה מוחשית ומחדדת גבולות אשר תיקח בחשבון את גילו הצעיר, העדר עבר פלילי והבעת נכונות לערוך הליך שיקום בין כותלי הכלא.",תסקיר שירות המבחן
29,ME-22-12-13995-264,"ב""כ המאשימה הגישה מסמך שכותרתו ""תיאור מקרה העבירה על ידי נפגעת העבירה נג'את אבו סביתאן"" (ת/25).",ראיות וטיעונים לעונש
30,ME-22-12-13995-264,"במסגרת הראיות לעונש מטעם הנאשם העידה אמו של הנאשם, הגב' זקיה אבו סרחאן, שמסרה כי בנה טעה טעות חמורה.",ראיות וטיעונים לעונש
31,ME-22-12-13995-264,היא ומשפחתה מצטערים על המעשים שנגרמו על רקע סכסוך ממושך בין שתי המשפחות.,ראיות וטיעונים לעונש
32,ME-22-12-13995-264,"לדבריה בגיל 16 שנים ראה הנאשם שמשפחה אחרת יורה על משפחתו, ונאלץ לטפל באחיו אשר נפצע מאותו ירי.",ראיות וטיעונים לעונש
33,ME-22-12-13995-264,האם ובנותיה ישנות מתחת למיטות מחשש לשלומן ומאחר והמשטרה לא מצליחה לתן להם מזור.,ראיות וטיעונים לעונש
34,ME-22-12-13995-264,"בשל האיומים על המשפחה, אחיו ואחיותיו של הנאשם לא הולכים לבית ספר מזה שנתיים, ואחיו הגדול עזב לימודי הנדסה.",ראיות וטיעונים לעונש
35,ME-22-12-13995-264,"האם הביעה חרטה כי העידה בעבר לבקשת המדינה נגד יורה בנה בתיק ת.פ (מחוזי באר שבע) 32210-12-21, וזאת מאחר ולטענתה המדינה לא מגינה על משפחתה.",ראיות וטיעונים לעונש
36,ME-22-12-13995-264,"האם הוסיפה כי העונש שיוטל על הנאשם ישפיע על משפחתו, אביו של הנאשם חולה ושניים מילדיה נכים והיא זקוקה לעזרתו של הנאשם בטיפול בהם.",ראיות וטיעונים לעונש
37,ME-22-12-13995-264,"האם בקשה  כי בית המשפט יתחשב בסבל המשפחה בבואו לגזור את העונש, וציינה כי הנאשם רצה ללמוד רוקחות בחו""ל ותכניותיו נגנזו.",ראיות וטיעונים לעונש
38,ME-22-12-13995-264,"ב""כ המאשימה הגישה טיעונים לעונש בכתב (ת/23) במסגרתם עתרה להטלת עונש של 50 חודשי מאסר בפועל לצד מאסר מותנה, קנס ופיצוי לנפגעות העבירה.",ראיות וטיעונים לעונש
39,ME-22-12-13995-264,"נטען כי תופעת השימוש בנשק חם במסגרת סכסוכים רווחת מאוד במיוחד במגזר הבדואי, וסכנותיה לשלום הציבור מחייבת הטלת ענישה מחמירה שיהיה בה כדי להרתיע את הציבור מפני ביצוע עבירות מסוג זה.",ראיות וטיעונים לעונש
40,ME-22-12-13995-264,"ב""כ המאשימה סקרה עובדות כתב האישום ועמדה על הערכים המוגנים שנפגעו כתוצאה מעבירות הנשק בהן הורשע הנאשם, ובכלל זה: שמירה על ערך חיי אדם ושלמות גופו ונפשו, הגנה על שלום הציבור ובטחונו, ושמירה על הסדר הציבורי ואורח חיים תקין ובטוח.",ראיות וטיעונים לעונש
41,ME-22-12-13995-264,"נטען כי מידת הפגיעה בערכים המוגנים בנסיבות המקרה, הנה בדרגת חומרה גבוהה בשים לב לסיכון הגלום בעבירות הנשק, להיותן ""מכת מדינה"" ולהשלכותיהן השלילית על שלום הציבור ותחושת הביטחון האישי במרחב הציבורי.",ראיות וטיעונים לעונש
42,ME-22-12-13995-264,"הנאשם ביצע את העבירות לאחר תכנון מוקדם ועל רקע סכסוך בין המשפחות, תוך שהוא עושה דין לעצמו ובאמצעות נשק חם.",ראיות וטיעונים לעונש
43,ME-22-12-13995-264,נטען כי הנאשם נשא את הנשק בטבורה של שכונת מגורים וירה לעבר הבית וכלי רכב של המשפחה היריבה.,ראיות וטיעונים לעונש
44,ME-22-12-13995-264,"אומנם מהירי נפגע רכוש בלבד (שער הכניסה של הבית ורכבים שחנו ליד הבית), אך תוצאות הירי עלולות היו להיות קטלניות.",ראיות וטיעונים לעונש
45,ME-22-12-13995-264,"ב""כ המאשימה סקרה את מדיוניות הענישה הנוהגת המצביעה על מגמת החמרה בענישה, והפנתה להנחיית פרקליט המדינה ""מדיניות ענישה בעבירות נשק ומטעני חבלה"" אשר מטרתה העלאת רמת הענישה הנוהגת.",ראיות וטיעונים לעונש
46,ME-22-12-13995-264,נטען כי בהתאם להנחיית פרקליט המדינה החזקה או נשיאה של נשק על רקע סכסוך פעיל מהווה נסיבה לחומרה.,ראיות וטיעונים לעונש
47,ME-22-12-13995-264,"לדברי ב""כ המאשימה עתירתה לענישה בת 50 חודשי מאסר בפועל, מתחשבת גם בגילו הצעיר של הנאשם, העדרו של עבר פלילי ובאחריות שנטל על מעשיו לאחר שהחלה להישמע פרשת התביעה.",ראיות וטיעונים לעונש
48,ME-22-12-13995-264,המאשימה הפנתה לפסיקה רלוונטית ולהמלצת שירות המבחן בדבר הטלת ענישה מוחשית מחדדת גבולות.,ראיות וטיעונים לעונש
49,ME-22-12-13995-264,"ב""כ הנאשם עתרה לקביעת מתחם ענישה הנע בין 18-24  חודשי מאסר, ולקביעת עונשו של הנאשם ברף התחתון של המתחם, ולא יותר מ- 24 חודשי מאסר בפועל.",ראיות וטיעונים לעונש
50,ME-22-12-13995-264,"נטען כי מדובר בנאשם צעיר בן 20 שנים, נעדר עבר פלילי, אשר הודה בביצוע העבירות והביע חרטה.",ראיות וטיעונים לעונש
51,ME-22-12-13995-264,"ב""כ הנאשם הפנתה לדברי אמו של הנאשם אשר העידה כי מדובר במי שחי תחת פחד ואיומים במשך מספר שנים על רקע סכסוכי משפחות, ראה את אחיו נפגע באופן קשה ואף סעד אותו וטיפל בו לאורך שיקומו.",ראיות וטיעונים לעונש
52,ME-22-12-13995-264,"עוד הפנתה ב""כ המאשימה לתסקיר שירות המבחן ממנו עולה כי מדובר במי שהתמיד במסגרת לימודים ותעסוקה במשך כל חייו.",ראיות וטיעונים לעונש
53,ME-22-12-13995-264,"נטען כי בגזירת עונשו של הנאשם יש להביא בחשבון כי שניים מבני המשפחה היריבה  נמצאו אחראים לירי באחיו הקטין של הנאשם, אשר נורה 14 כדורים בגופו ונותר נכה בגוף ובנפש.",ראיות וטיעונים לעונש
54,ME-22-12-13995-264,"עניינם של השניים נדון בתיק תפ""ע (מחוזי- ב""ש) 32210-12-21, אשר במסגרתו ובהתאם להסדר סגור בין הצדדים, הוטלו עליהם עונשי מאסר של 55 ו -18 חודשים.",ראיות וטיעונים לעונש
55,ME-22-12-13995-264,"ב""כ הנאשם סקרה פסיקה רלוונטית, הגישה אסופת פסיקה וסיכום של הפסיקה (נ/2).",ראיות וטיעונים לעונש
56,ME-22-12-13995-264,לדברי ההגנה יש בנסיבות ביצוע העבירות כמפורט לעיל ובנסיבותיו האישיות של הנאשם כדי להקל בעונשו.,ראיות וטיעונים לעונש
57,ME-22-12-13995-264,הנאשם הוסיף כי לאחר שישתחרר הוא מעוניין ללמוד רוקחות.,ראיות וטיעונים לעונש
58,ME-22-12-13995-264,"בהליך דנן הציגו הצדדים ""הסדר טווח"" במסגרתו  המאשימה עתרה לעונש ראוי של 50 חודשי  מאסר בפועל לצד ענישה נלווית ואילו ההגנה טענה לעונש באופן חופשי.",דיון והכרעה
59,ME-22-12-13995-264,"בענייננו, ולאחר עיון בפסיקה רלוונטית ובפסיקה אליה הפנו באי כוח הצדדים, מצאתי כי טווח הענישה המוסכם על הצדדים ואשר הוצג במסגרת הסדר הטיעון, הינו סביר וראוי בנסיבות המקרה, ומשכך לא אדרש לקביעתו של מתחם עונש הולם.",דיון והכרעה
60,ME-22-12-13995-264,"יחד עם זאת, בקביעת עונשו הסופי של הנאשם יובאו בחשבון פרמטרים שונים אשר נהוג להביא בחשבון בקביעת מתחם עונש הולם.",דיון והכרעה
61,ME-22-12-13995-264,"בביצוע העבירות בנשק פגע הנאשם בערכים  המוגנים של שמירת החיים ושלימות הגוף, בטחון הציבור ושלוותו ושמירת הסדר הציבורי.",הערכים החברתיים שנפגעו:
62,ME-22-12-13995-264,עבירות המבוצעות בנשק טומנות בחובן פוטנציאל סיכון הרסני לפגיעה בשלום הציבור ובטחונו.,הערכים החברתיים שנפגעו:
63,ME-22-12-13995-264,"השימוש בנשק חם כאמצעי ליישוב סכסוכים הפך ל""רעה חולה"", הגובה מידי יום חיי אדם ולעיתים אף חייהם של חפים מפשע.",הערכים החברתיים שנפגעו:
64,ME-22-12-13995-264,"עבירות בנשק, הופכות את הציבור כולו לקורבן פוטנציאלי, ומכרסמות בתחושת הביטחון האישי.",הערכים החברתיים שנפגעו:
65,ME-22-12-13995-264,הנאשם הורשע כאמור גם בעבירה של חבלה במזיד תוך שפגע בנוסף לערכים לעיל  בערך הקניין.,הערכים החברתיים שנפגעו:
66,ME-22-12-13995-264,"מידת הפגיעה בערכים המוגנים בעניינינו משמעותית וזאת בשים לב לצבר העבירות בהן הורשע הנאשם, לנסיבות ביצוען כמפורט בגזר הדין, ונוכח השימוש בנשק חם כאמצעי לפתרון סכסוכים והטלת מורא ופחד.",הערכים החברתיים שנפגעו:
67,ME-22-12-13995-264,הפגיעה אף אינה תחומה רק לנזק הפיסי שנגרם כתוצאה מהשימוש בנשק בלבד.,מדיניות הענישה הנוהגת
68,ME-22-12-13995-264,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",מדיניות הענישה הנוהגת
69,ME-22-12-13995-264,"בכך נוצרת ""הרתעה"" של הנפגע הפוטנציאלי.",מדיניות הענישה הנוהגת
70,ME-22-12-13995-264,זהו רובד אחד.,מדיניות הענישה הנוהגת
71,ME-22-12-13995-264,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רבים ושונים.",מדיניות הענישה הנוהגת
72,ME-22-12-13995-264,"התופעות של עסקאות בנשק, הובלתו ונשיאתו, מאיימות לא רק על שלמות הגוף של הציבור, אלא גם על שלום הציבור ועל הסדר הציבורי...",מדיניות הענישה הנוהגת
73,ME-22-12-13995-264,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומתריעה.",מדיניות הענישה הנוהגת
74,ME-22-12-13995-264,"בחינת מדיניות הענישה הנוהגת מעלה כי קשת הענישה בפסיקה רחבה, תלויה בנסיבותיו של המקרה הקונקרטי ובפרמטרים שונים, ובכלל זה, סוג הנשק וכמותו, השימוש שנעשה בנשק, משך ביצוע העבירה ומיקומה, הנזק ככל שנגרם, וביצוען של עבירות נלוות.",מדיניות הענישה הנוהגת
75,ME-22-12-13995-264,בענייננו יש לבצע את ההבחנה הנדרשת לקולא ולחומרא.,מדיניות הענישה הנוהגת
76,ME-22-12-13995-264,"בית המשפט המחוזי (תפ (ב""ש) 32882-09-21)",מדיניות הענישה הנוהגת
77,ME-22-12-13995-264,"קבע מתחם ענישה הנע בין 4 ל-6 שנות מאסר בפועל והטיל על הנאשם, צעיר בעל עבר פלילי, 54 חודשי מאסר בפועל ו-12 חודשי מאסר על תנאי.",מדיניות הענישה הנוהגת
78,ME-22-12-13995-264,"ההגנה הפנתה בטיעוניה לתפ""ע (מחוזי ב""ש) 32210-12-21 בו הורשעו שניים מבני המשפחה היריבה אשר ירו ופצעו קשות את אחיו של הנאשם.",מדיניות הענישה הנוהגת
79,ME-22-12-13995-264,"לשיטת ההגנה העונשים שהוטלו על הנאשמים שם (55 חודשי מאסר ו- 18 חודשי מאסר), מלמדים כי עתירת המאשימה  בענייננו מחמירה עם הנאשם.",מדיניות הענישה הנוהגת
80,ME-22-12-13995-264,"לאחר שעיינתי בגזר הדין שניתן בתפ""ע 32210-12-21, מצאתי שלא לקבל את עמדת ההגנה,  שכן בענייננו הנאשם הורשע בעבירות שונות מהעבירות בהן הורשעו שני בני המשפחה היריבה.",מדיניות הענישה הנוהגת
81,ME-22-12-13995-264,"יתרה מכך גז""ד בתפ""ע המוזכר לעיל ניתן במסגרת הסדר טיעון סגור, תוך שבית המשפט ציין שם מפורשות כי ""הסדר הטיעון מופלג בקולתו ורחוק מלשקף את רמת הענישה הראויה והנוהגת...",מדיניות הענישה הנוהגת
82,ME-22-12-13995-264,"העבירות בענייננו בוצעו בנסיבות מחמירות על רקע סכסוך משפחות, תוך שהנאשם מבקש לעשות דין לעצמו, מגיע באופן יזום ולאחר תכנון לבית המשפחה היריבה כשהוא נושא  באקדח טעון בכדורים ומבצע ירי לעברו.",נסיבות ביצוע העבירות 
83,ME-22-12-13995-264,"לא ניתן להפריז במילים בדבר פוטנציאל הסכנה שבהובלת ונשיאת נשק טעון ברחובותיו של ישוב מגורים, בסמוך לבתי מגורים, תוך שהנאשם אדיש לשלומם של עוברי אורח תמימים ולרכושו של האחר.",נסיבות ביצוע העבירות 
84,ME-22-12-13995-264,הסיכון גבר והתממש בחלקו כאשר הנאשם ירה מן האקדח לעבר בית וכלי רכב של המשפחה היריבה.,נסיבות ביצוע העבירות 
85,ME-22-12-13995-264,"אין מדובר בירייה בודדת, אלא בירי של מספר כדורים, ורק במזל האירוע הסתיים בנזק ברכוש וללא אובדן חיי אדם.",נסיבות ביצוע העבירות 
86,ME-22-12-13995-264,"חומרה נוספת נתתי לעובדה כי הנאשם ביצע את הירי בשעה 17:00 לערך, שעה בה משחקים בשגרה ילדים מחוץ לביתם, וכאשר גב' ביאן צעדה ברחוב לעבר ביתה.",נסיבות ביצוע העבירות 
87,ME-22-12-13995-264,"סרטון האירוע - ת/14, ממחיש באופן מבעית את חומרת המעשים.",נסיבות ביצוע העבירות 
88,ME-22-12-13995-264,"הנאשם מבצע ירי רציף (בסרטון נשמעות 8 יריות) בפנים גלויות ולאור יום, תוך שהוא מפגין קור רוח מצמרר, ונוהג כאילו הוא חי ""במערב הפרוע"" - ללא דין וללא דיין.",נסיבות ביצוע העבירות 
89,ME-22-12-13995-264,"בגזירת העונש המתאים לנאשם, יש להתחשב בנסיבות שאינן קשורות בביצוע העבירה.",גזירת העונש
90,ME-22-12-13995-264,"כידוע הענישה הינה אינדיבידואלית, ובמסגרתה יש ליתן את הדעת לנסיבותיו האישיות של הנאשם.",גזירת העונש
91,ME-22-12-13995-264,נתתי דעתי לתסקיר שירות המבחן ממנו עולה כי מדובר במי שהתמיד במסגרת לימודים ותעסוקה במשך כל חייו.,גזירת העונש
92,ME-22-12-13995-264,"מגיל צעיר היה עד לסכסוך בין משפחתו למשפחת אבו סביתאן,  וסעד את אחיו הקטין שנפגע מירי של המשפחה היריבה.",גזירת העונש
93,ME-22-12-13995-264,"לקולת הנאשם נתתי משקל להודאתו, לעברו הנקי, לחרטה שהביע ביחס למעשיו ולחסכון החלקי בזמנו של ביהמ""ש (לאחר שנטל אחריות על מעשיו תוך כדי שמיעת פרשת התביעה).",גזירת העונש
94,ME-22-12-13995-264,כמו כן נתתי דעתי לכך כי הנאשם עצור מיום 18.11.22.,גזירת העונש
95,ME-22-12-13995-264,"אכן הנאשם צעיר, כבן 19 שנים בעת ביצוע העבירות, וככלל גילו הצעיר של נאשם פועל  להקלה בעונשו.",גזירת העונש
96,ME-22-12-13995-264,"יחד עם זאת, משעסקינן בעבירות נשק אשר הפכו לרעה חולה במגזר הערבי בדרום ומבוצעות, פעמים רבות, על ידי צעירים אף ללא עבר פלילי, לא מצאתי לתן לנתון זה משקל רב מידי לקולת הנאשם.",גזירת העונש
97,ME-22-12-13995-264,בגדרי שיקולי הענישה נתתי משקל לשיקולי הרתעת היחיד.,גזירת העונש
98,ME-22-12-13995-264,"נסיבות ביצוע העבירה וכעולה מת/14 מעידות כי הנאשם אינו ירא מן החוק, מעורב עמוק בסכסוך בין שתי המשפחות ואינו בוחל באמצעים אלימים לפתרון הסכסוך תוך כדי סיכון חיי אדם.",גזירת העונש
99,ME-22-12-13995-264,אף המלצת שירות המבחן בעניינו של הנאשם לענישה מוחשית ומחדדת גבולות ניתנה לאחר הערכת הסיכון לחזרה להתנהגות אלימה.,גזירת העונש
100,ME-22-12-13995-264,אני תקווה כי הנאשם אכן ינצל את תקופת מאסרו להליך שיקומי חיובי.,גזירת העונש
101,ME-22-12-13995-264,"כפי שציינתי  בעבר, על בתי המשפט לפעול באמצעות הענישה לשינוי יחס ""סיכוי –סיכון"" מכוחו פועל עבריין הנשק, באופן שהמאזן יטה בבירור לאחרון.",גזירת העונש
102,ME-22-12-13995-264,"על בית המשפט להעביר מסר ברור וחד גם לצעירים כי טוב יעשו אם ירחיקו ידם מנשק בלתי חוקי, שאם לא כן ימצאו עצמם מאחורי סורג ובריח ולתקופות משמעותיות.",גזירת העונש
103,ME-22-12-13995-264,"על בתי המשפט, באמצעות ענישה מרתיעה, להעביר מסר ברור כי פתרון סכסוכים לא יכול ויעשה באמצעות אלימות ושימוש בנשק.",גזירת העונש
104,ME-22-12-13995-264,"באשר לרכיב הקנס, מצאתי להטיל על הנאשם קנס כספי בסך של 3,000 ₪ זאת כדי להרתיעו מביצוען של עבירות דומות.",גזירת העונש
105,ME-22-12-13995-264,"כמפורט בעובדות כתב האישום המתוקן, הנאשם גרם נזק לרכוש (שער הכניסה ורכבים) ומשכך על העונש לכלול גם  רכיב כלכלי.",גזירת העונש
106,ME-22-12-13995-264,"ביחס לעתירת המאשימה לגזור על הנאשם גם רכיב של פיצוי, משלא הוצגו ראיות באשר לשווי הנזק הרכושי שנגרם, לא מצאתי לפסוק בגין רכיב זה.",גזירת העונש
107,ME-22-12-13995-264,"אין במסמך שהציגה המאשימה שכותרתו ""תיאור מקרה העבירה על ידי נפגעת העבירה נג'את אבו סביתאן"" כדי לבסס, אף לא ראשית, אומדן באשר לנזק הרכושי.",גזירת העונש
108,ME-22-12-13995-264,"הגב' נג'את לא העידה במסגרת הראיות לעונש, והוסכם שבית המשפט לא יתייחס לנקודות שלא עלו מעדותה בשלב שמיעת הראיות (עמ' 104 לפרוטוקול, שורה 19).",גזירת העונש
109,ME-22-12-13995-264,"מכל המקובץ לעיל, ובאיזון השיקולים השונים, הנני גוזר על הנאשם את העונשים הבאים:",גזירת העונש
110,ME-22-12-13995-264,א.	48 חודשי מאסר בפועל בניכוי ימי מעצרו.,גזירת העונש
111,ME-22-12-13995-264,12 חודשי מאסר על תנאי.,גזירת העונש
112,ME-22-12-13995-264,הנאשם יישא בעונש זה אם בתקופה של שלוש שנים מיום שחרורו יעבור על עבירות בנשק לפי סעיף 144 לחוק העונשין על חלופותיו השונות.,גזירת העונש
114,ME-22-12-13995-264,הנאשם יישא בעונש זה אם בתקופה של שלוש שנים מיום שחרורו יעבור עבירה לפי סעיף 340א לחוק העונשין על חלופותיו השונות.,גזירת העונש
115,ME-22-12-13995-264,6 חודשי מאסר על תנאי.,גזירת העונש
116,ME-22-12-13995-264,הנאשם יישא בעונש זה אם בתקופה של שנתיים מיום שחרורו יעבור עבירה לפי סעיף 413ה לחוק העונשין.,גזירת העונש
117,ME-22-12-13995-264,"3,000 ₪ קנס או 30 יום מאסר תמורתו.",גזירת העונש
118,ME-22-12-13995-264,הקנס ישולם  תוך 90 ימים מהיום.,גזירת העונש
119,ME-22-12-13995-264,54678313זכות ערעור לבית המשפט העליון תוך 45 ימים מהיום.,גזירת העונש
120,ME-22-12-13995-264,"ניתן היום,  ח' כסלו תשפ""ד, 21 נובמבר 2023, במעמד הצדדים.",גזירת העונש
