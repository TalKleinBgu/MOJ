,verdict,text,part
0,ME-23-09-32775-568,"דניאל סאלח, ת""ז xxxxxxxxxx(עציר)",הנאשם
1,ME-23-09-32775-568,"ב""כ המאשימה: עו""ד אביה בן יאיר",נוכחים:
2,ME-23-09-32775-568,"ב""כ הנאשם: עו""ד רונן אביב (מטעם הסנגוריה הציבורית)",נוכחים:
3,ME-23-09-32775-568,"חוק העונשין, תשל""ז-1977: סע'  40ט(א), 144, 144(ב), 192, 333, 335.א.1, 340א.ב.1., 340א.ב.2",נוכחים:
4,ME-23-09-32775-568,"הנאשם הורשע על סמך הודאתו, שניתנה במסגרת הסדר טיעון, בעבירה של חבלה חמורה בנסיבות מחמירות, לפי סעיפים 335+333(א)(1) לחוק העונשין, התשל""ז-1977 (להלן: ""חוק העונשין""); עבירות בנשק (נשיאה והובלה), לפי סעיף 144(ב) (רישא+סיפא) לחוק העונשין; ירי באזור מגורים, עבירה לפי סעיף 340א(ב)(1)+(2) לחוק העונשין, ואיומים, עבירה לפי סעיף 192 לחוק העונשין.",גזר דין
5,ME-23-09-32775-568,"הודאת הנאשם ניתנה לאחר שכתב האישום תוקן במסגרת הסדר הטיעון, אשר לא כלל הסכמה עונשית.",גזר דין
6,ME-23-09-32775-568,נקבע כי לעניין העונש יטען כל צד את טענותיו באופן חופשי.,גזר דין
7,ME-23-09-32775-568,"בעובדות כתב האישום המתוקן (להלן: ""כתב האישום"") נאמר כי בין הנאשם לבין אדיל חסון (להלן: ""המתלונן"") קיימת היכרות מוקדמת.",גזר דין
8,ME-23-09-32775-568,"הנאשם הוא בן זוגה של חנאן בעיני (להלן: ""חנאן"") והמתלונן הוא בן זוגה של יסמין חמדאן (להלן: ""יסמין"").",גזר דין
9,ME-23-09-32775-568,"במועד שאינו ידוע למאשימה במדויק עובר לתאריך 14.6.2023, התגלע סכסוך בין חנאן לבין המתלונן ויסמין.",גזר דין
10,ME-23-09-32775-568,"על רקע אותו סכסוך, שלח הנאשם ליסמין ביום 20.8.2023 ארבע הודעות קוליות באמצעות יישומון ""וווטסאפ"", בהן הוא קילל את יסמין ואיים עליה בפגיעה שלא כדין בגופה או בגופו של המתלונן, בחירותם ובשמם הטוב, בכוונה להפחיד את יסמין או להקניטה.",גזר דין
11,ME-23-09-32775-568,"באותו מועד, בשעות הערב, השמיעה יסמין למתלונן את ההודעות המאיימות ששלח לה הנאשם.",גזר דין
12,ME-23-09-32775-568,"בעקבות האמור, נסע המתלונן למוחרקה, אך לא מצא את הנאשם ועזב את המקום.",גזר דין
13,ME-23-09-32775-568,מספר דקות לאחר מכן התקשר הנאשם למתלונן ואמר לו פעם נוספת להגיע למוחרקה.,גזר דין
14,ME-23-09-32775-568,המתלונן נסע פעם נוספת למוחרקה ושוב לא איתר את הנאשם.,גזר דין
15,ME-23-09-32775-568,"בהמשך לכך, נסע המתלונן לביתה של חנאן בדלית אל כרמל, שם פגש את הנאשם, אשר קילל אותו ואת אחותו.",גזר דין
16,ME-23-09-32775-568,"בנוסף, ניסה המתלונן להתקשר אל הנאשם מספר רב של פעמים, אך לא נענה.",גזר דין
17,ME-23-09-32775-568,"בהמשך למתואר לעיל, בתאריך 21.8.2023, ניסה המתלונן להתקשר אל הנאשם שמונה פעמים, מבלי שנענה.",גזר דין
18,ME-23-09-32775-568,"במקביל או בסמוך לכך, נפגשו יסמין והמתלונן בתחנת הדלק ""דור אלון"" בדלית אל כרמל.",גזר דין
19,ME-23-09-32775-568,"באותה עת נהג המתלונן ברכב מסוג קיה פיקנטו שבבעלותו, כשבמושב שליד הנהג ישב בן דודו קיאן חדיד (להלן: ""קיאן"").",גזר דין
20,ME-23-09-32775-568,"בהיותם בתחנת הדלק, אמר המתלונן ליסמין כי בכוונתו לנסוע אל ביתה של חנאן על מנת לדבר עם הנאשם.",גזר דין
21,ME-23-09-32775-568,"המתלונן וקיאן אכן נסעו לביתה של חנאן, שם שהה באותה עת הנאשם כשהוא נושא אקדח טעון במחסנית ותחמושת תואמת, וזאת בלא רשות על פי דין.",גזר דין
22,ME-23-09-32775-568,"משהגיעו המתלונן וקיאן סמוך לביתה של חנאן, הבחין בהם הנאשם.",גזר דין
23,ME-23-09-32775-568,"או אז, הוא הושיט את ידו מחוץ לחלון הבית כשהוא אוחז בנשק וירה שתי יריות באוויר שלא כדין, באזור מגורים ובאופן שיש בו כדי לסכן חיי אדם.",גזר דין
24,ME-23-09-32775-568,"משהבחינו המתלונן וקיאן בנאשם יורה דרך החלון, הם החלו בנסיעה וביצעו פניית פרסה על מנת להימלט.",גזר דין
25,ME-23-09-32775-568,"בשלב זה, יצא הנאשם מהבית כשהוא נושא ומוביל את הנשק בלא רשות על פי דין, וירה שלא כדין לעבר מקום הימצאם של המתלונן וקיאן ברכב, כדור אחד ממרחק של כ-15 מטרים.",גזר דין
26,ME-23-09-32775-568,"הכדור פגע בראשו של המתלונן, בכך שחדר אל לחיו הימנית ויצא מלחיו השמאלית.",גזר דין
27,ME-23-09-32775-568,"בהמשך לאמור, נמלטו המתלונן וקיאן מהמקום.",גזר דין
28,ME-23-09-32775-568,"זאת, לאחר שקיאן החליף עם המתלונן מושב ונהג ברכב.",גזר דין
29,ME-23-09-32775-568,"השניים נסעו למוקד מד""א בדלית אל כרמל, משם פונה המתלונן לבית החולים כרמל ובהמשך הועבר לבית החולים רמב""ם בחיפה, שם אושפז בין התאריכים 21.8.2023 עד 30.8.2023.",גזר דין
30,ME-23-09-32775-568,במהלך אשפוזו עבר המתלונן ניתוח ביום 22.8.2023 במחלקת פה ולסת כשהוא מורדם ומונשם.,גזר דין
31,ME-23-09-32775-568,"כתוצאה ממעשיו של הנאשם, נגרמו למתלונן פצעים וחבלות חמורות כדלקמן: פצע כניסה בלחי ימין ופצע יציאה בלחי שמאל, שבר מרוסק בקשת זיגומטית שמאל וגוף זיגומה צד שמאל, שבר מרוסק מינור בקשת זיגומטית בצד ימין ושברים מרוסקים באזור סינוסים מקסילריים וחלל האף ובועיות אוויר דו-צדדי לאורך מסלול הקליע, שברים בקיר תחתון של ארובת העין מימין עם בועית אוויר קטנה בארובת העין צמודה לשבר, ושבר בקיר הליטרלי בארובת העין של ארובת העין הימנית.",גזר דין
32,ME-23-09-32775-568,"דקות ספורות לאחר הירי המתואר לעיל, נמלט הנאשם מהמקום לבית חברו בשפרעם, כשהוא נושא ומוביל עמו את האקדח והמחסנית.",גזר דין
33,ME-23-09-32775-568,"במסגרת הראיות לעונש הגישה המאשימה את גיליון רישומו הפלילי של הנאשם (מע/1), ממנו עולה כי לחובתו שתי הרשעות קודמות, האחת משנת 2011 בעבירה של ניסיון להצתה של מבנה במטרה לפגוע, נשיאת והובלת נשק שלא כדין, ביצוע עסקה אחרת בנשק וקשירת קשר לביצוע פשע.",גזר דין
34,ME-23-09-32775-568,בגין הרשעה זו נידון הנאשם למאסר בפועל לתקופה של 24 חודשים.,גזר דין
35,ME-23-09-32775-568,"הרשעתו האחרת היא משנת 2010, בגין שתי פריצות לבניין שאינו דירת מגורים.",גזר דין
36,ME-23-09-32775-568,ההגנה הגישה תיעוד רפואי המתייחס למצבו הרפואי של אבי הנאשם (נע/1) וכן תצהיר המעיד על יישור ההדורים בין הצדדים היריבים (נע/2).,גזר דין
37,ME-23-09-32775-568,בטיעוניה לעונש ציינה המאשימה כי הערכים החברתיים שנפגעו כתוצאה מביצוען של העבירות בהן הורשע הנאשם הם שמירה על החיים ושלמות הגוף.,גזר דין
38,ME-23-09-32775-568,"לאחר שהפנתה למדיניות הענישה המחמירה הנוהגת בעבירות נשק ולחומרת נסיבות ביצוע העבירות בענייננו, עתרה המאשימה לקבוע מתחם ענישה הנע בין 9-7 שנות מאסר בפועל.",גזר דין
39,ME-23-09-32775-568,"באיזון שבין הודאת הנאשם במיוחס לו בכתב האישום בשלב מוקדם של ההליך, לבין העובדה כי מדובר במי שלחובתו עבר פלילי, לרבות בעבירות בנשק, עתרה המאשימה למקם את העונש ברף האמצעי של המתחם שהוצע על ידה.",גזר דין
40,ME-23-09-32775-568,"בנוסף, ביקשה להשית על הנאשם עונש צופה פני עתיד לתקופה ארוכה ומשמעותית ופיצוי משמעותי לנפגע העבירה.",גזר דין
41,ME-23-09-32775-568,הסנגור הפנה בטיעוניו לעובדה שהאירוע התרחש בזמן שהמתלונן הגיע לבית בו מתגורר הנאשם יחד עם בת זוגו.,גזר דין
42,ME-23-09-32775-568,"בנוסף, יום קודם לאירוע יצר המתלונן קשר עם הנאשם, קילל אותו ואיים עליו.",גזר דין
43,ME-23-09-32775-568,"הנאשם נמנע מלענות לשיחות רבות של המתלונן אליו וכן לא הגיע לפגישות במוחרקה, דבר המעיד על ניסיונו להימנע מכל עימות פיזי עם המתלונן.",גזר דין
44,ME-23-09-32775-568,"למעשה, המתלונן הוא זה שהופיע באופן מפתיע בביתו של הנאשם ללא כל התראה מוקדמת.",גזר דין
45,ME-23-09-32775-568,מכאן גם מתבקשת המסקנה שלמעשיו של הנאשם לא קדמה כל התארגנות מיוחדת.,גזר דין
46,ME-23-09-32775-568,מדובר באירוע ספונטני ופתאומי שפרץ על רקע הגעת המתלונן לביתו של הנאשם.,גזר דין
47,ME-23-09-32775-568,"עוד הוסיף הסנגור כי על רקע איומיו של המתלונן על הנאשם, ניתן להבין את חששו שעה שהמתלונן הפתיע אותו והגיע עד לביתו.",גזר דין
48,ME-23-09-32775-568,"לטענת ההגנה, נסיבות האירוע מלמדות על כך שלא הייתה לנאשם כוונה מיוחדת לפגוע במתלונן.",גזר דין
49,ME-23-09-32775-568,הירי נעשה ממרחק לא מבוטל של 15 מטרים והתוצאות הקשות של האירוע לא נבעו מכוונה מיוחדת של הנאשם לפגוע במתלונן במיקום בו פגע.,גזר דין
50,ME-23-09-32775-568,"נאמר כי אכן פוטנציאל הנזק באזור הראש הוא ממשי, אך בפועל הכדור חדר ללחיו הימנית של המתלונן ויצא מלחיו השמאלית, כאשר האיברים שנפגעו אינם איברים חיוניים ולא העמידו את המתלונן בסכנת חיים.",גזר דין
51,ME-23-09-32775-568,"לאחר שהפנה למדיניות הענישה הנלמדת מפסיקה אותה הציג, ביקש ב""כ הנאשם לקבוע כי מתחם העונש ההולם נע בין שנתיים ל-5 שנות מאסר.",גזר דין
52,ME-23-09-32775-568,"בגזירת העונש בתוך המתחם ביקש הסנגור להביא בחשבון את הודאתו של הנאשם, אשר מגלמת נטילת אחריות מצדו על מעשיו, והביאה בנוסף לחיסכון בזמן שיפוטי יקר.",גזר דין
53,ME-23-09-32775-568,"בנוסף, ביקש הסנגור להתחשב בנסיבותיו האישיות של הנאשם, רווק בן 32 שאינו עובד ואשר אביו מרותק למיטה לאחר שעבר אירוע מוחי בשנת 2017.",גזר דין
54,ME-23-09-32775-568,מדובר במשפחה הנתונה במצוקה כלכלית קשה.,גזר דין
55,ME-23-09-32775-568,"בהתייחס לעברו הפלילי של הנאשם, נאמר כי אכן לחובתו שתי הרשעות, אך מדובר בהרשעות מלפני זמן רב שהתיישנו עוד בשנת 2018.",גזר דין
56,ME-23-09-32775-568,"הסנגור הפנה גם להסכם הסולחה שנערך בין הצדדים היריבים, ואשר הוביל ליישוב הסכסוך והרגעת הרוחות בין הנצים.",גזר דין
57,ME-23-09-32775-568,"נוכח מצבו הכלכלי הקשה של הנאשם ותקופת המאסר הצפויה, ובשים לב לנזק שנגרם למתלונן בפועל, ביקשה ההגנה להטיל פיצוי נמוך ככל הניתן.",גזר דין
58,ME-23-09-32775-568,"לסיכום ונוכח מקבץ הטעמים שנמנו לעיל, סבורה ההגנה כי יש להשית את עונשו של הנאשם בחלק התחתון של המתחם.",גזר דין
59,ME-23-09-32775-568,דברו האחרון של הנאשם,גזר דין
60,ME-23-09-32775-568,בדברו האחרון הביע הנאשם צער על התנהלותו.,גזר דין
61,ME-23-09-32775-568,"נאמר כי מעשיו נעשו מתוך פחד ונועדו להרחיק את המתלונן, מבלי שהייתה לו כל כוונה לפגוע בו.",גזר דין
62,ME-23-09-32775-568,"מתחם העונש ההולם נקבע בהתאם לעיקרון ההלימה, המחייב קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו.",גזר דין
63,ME-23-09-32775-568,"בקביעת מתחם העונש ההולם על בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, כמפורט בסעיף 40ט(א) לחוק העונשין.",גזר דין
64,ME-23-09-32775-568,"הערכים החברתיים המוגנים שנפגעו בענייננו הם שלמות גופו וביטחונו של אדם, כמו גם השמירה על גופו וביטחונו של הציבור בכללותו והשמירה על שלטון החוק והסדר הציבורי.",גזר דין
65,ME-23-09-32775-568,מעשיו של הנאשם חמורים ביותר.,גזר דין
66,ME-23-09-32775-568,"בשל סכסוך בגין עניין של מה בכך ולאחר שהצדדים גידפו האחד את השני ואיימו זה על זה, אחז הנאשם אקדח בידו, ירה שתי יריות באוויר באזור מגורים ובהמשך ירה לעברו של המתלונן ופגע בו.",גזר דין
67,ME-23-09-32775-568,"לא זו בלבד שהירי באוויר יכול היה לגרום לנזק ממשי ולפגוע בחפים מפשע בהינתן העובדה שהדבר נעשה באזור מגורים, אלא שהפגיעה במתלונן עלולה הייתה להיות קטלנית.",גזר דין
68,ME-23-09-32775-568,החדירה של הכדור ללחיו הימנית של המתלונן ויציאתו מלחיו השמאלית היא בגדר נס.,גזר דין
69,ME-23-09-32775-568,ניתן לתאר על נקלה תוצאה קשה בהרבה מזו שארעה בפועל ורק יד המזל היא זו שהובילה לכך שהאירוע לא הסתיים בקיפוח חייו של המתלונן.,גזר דין
70,ME-23-09-32775-568,"יתר על כן, בשים לב לכך שקיאן ישב מימינו של המתלונן, בעוד הכדור אותו ירה הנאשם חדר ללחיו הימנית של המתלונן, הרי שרק בדרך נס לא פגע הכדור בקיאן.",גזר דין
71,ME-23-09-32775-568,גם בכך שיחק המזל לידיו של הנאשם.,גזר דין
72,ME-23-09-32775-568,"הקלות הבלתי נסבלת של שליפת נשק חם וביצוע ירי, תוך פגיעה בחפים מפשע ובמקרים רבים גדיעת חייהם, מחייבת נקיטת יד קשה והחמרה בענישתם של אלה המורשעים בעבירות בנשק.",גזר דין
73,ME-23-09-32775-568,"זו תרומתו של בית המשפט למלחמה בתופעה של עברייני נשק המשתוללים במרחב הציבורי ונוהגים בבריונות ואלימות, זורעים פורענות ומטילים חתתם על מגזרים שלמים החיים תחת חרדה קיומית יום-יומית.",גזר דין
74,ME-23-09-32775-568,"'השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר.",גזר דין
75,ME-23-09-32775-568,"בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018)).",גזר דין
76,ME-23-09-32775-568,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת...'.",גזר דין
77,ME-23-09-32775-568,"בהתאם לזאת, וכחלק מתפקידו של בית המשפט בביעורן של תופעות קשות אלו, קיימת חשיבות של ממש להטלת ענישה הולמת ומרתיעה על כל חוליות השרשרת העבריינית – החל מיצרני או מבריחי הנשק הבלתי חוקי, דרך הסוחרים בו, ועד לאלו הנוטלים אותו לידם ועושים בו שימוש בלתי חוקי.",גזר דין
78,ME-23-09-32775-568,"אף המחוקק נרתם למלחמת החורמה שיש לנהל כנגד עבירות הנשק, ובתיקון לחוק העונשין שנכנס לתוקפו ביום 8.12.2021 הוחמרה הענישה ביחס לעבירות אלו, אגב קביעת עונשי מינימום לעבירות בנשק, ובכללן רכישה, החזקה, נשיאה והובלה.",גזר דין
79,ME-23-09-32775-568,"התיקון החמיר את העונש הקבוע בצדה של עבירת הרכישה של כלי נשק משבע שנות מאסר לעשר שנות מאסר, וכן קבע כי בתקופה של שלוש שנים מיום פרסומו, לא יפחת עונשו של מי שהורשע בעבירות המנויות בסעיף 144 לחוק העונשין, מרבע העונש המרבי שנקבע לאותה עבירה, אלא אם כן יחליט בית המשפט, מטעמים מיוחדים שיירשמו, להקל בעונשו.",גזר דין
80,ME-23-09-32775-568,"עוד נקבע כי עונש מאסר לפי אותו סעיף לא יהא, בהעדר טעמים מיוחדים, כולו על תנאי.",גזר דין
81,ME-23-09-32775-568,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק.",גזר דין
82,ME-23-09-32775-568,"ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת ""ייבוש הביצה"" המשמשת ערס לגידולן של תופעות אלה.",גזר דין
83,ME-23-09-32775-568,"בנוסף, הורשע הנאשם גם בעבירה של ירי באזור מגורים שאף היא חמורה ומסכנת חיים.",גזר דין
84,ME-23-09-32775-568,"בבואי לבחון את הנסיבות הקשורות בביצוע העבירות בענייננו, נתתי דעתי לחילופי הדברים שהתנהלו בין הנאשם למתלונן ויסמין יום קודם לאירוע הירי.",גזר דין
85,ME-23-09-32775-568,כן נתתי דעתי לעובדה שהמתלונן הוא זה שהגיע עד סמוך לביתה של חנאן בזמן שהנאשם שהה במקום.,גזר דין
86,ME-23-09-32775-568,"זאת ועוד, יום קודם לאירוע ביקש הנאשם פעמיים מהמתלונן להגיע למוחרקה כדי לבוא עמו חשבון, אולם כשהגיע המתלונן למקום גילה כי הנאשם כלל לא הגיע.",גזר דין
87,ME-23-09-32775-568,אני נכון להניח לטובתו של הנאשם כי הוא נמנע מלהגיע למוחרקה על מנת שלא להסלים את הסכסוך עם המתלונן ולא לדרדר את המצב לכדי עימות פיזי.,גזר דין
88,ME-23-09-32775-568,"יחד עם זאת, משהגיע המתלונן עד לפתח ביתה של חנאן, לא היסס הנאשם לשלוף אקדח, לירות תחילה באוויר ולאחר מכן לירות לכיוונו של המתלונן.",גזר דין
89,ME-23-09-32775-568,אני דוחה את טענת הנאשם לפיה הוא ירה לעבר המתלונן משום שחש מאוים.,גזר דין
90,ME-23-09-32775-568,"מעובדות כתב האישום עולה כי לאחר שהנאשם ירה שתי יריות באוויר, ביצע המתלונן פניית פרסה על מנת להימלט מהמקום.",גזר דין
91,ME-23-09-32775-568,"אילו אכן נבעו מעשיו של הנאשם מתוך חשש ופחד, הוא יכול היה לעצור את האירוע בשלב זה ולאפשר למתלונן לעזוב את הזירה מבלי להביא להסלמה נוספת.",גזר דין
92,ME-23-09-32775-568,אלא שהוא בחר לפעול אחרת.,גזר דין
93,ME-23-09-32775-568,"בשלב זה, ובעוד המתלונן מבצע פניית פרסה על מנת להימלט, יצא הנאשם מביתו כשהוא נושא ומוביל את האקדח, וירה לעבר המתלונן ופגע בראשו.",גזר דין
94,ME-23-09-32775-568,בנסיבות הקשורות בביצוע עבירת הירי הבאתי בחשבון גם את העובדה שהנאשם ירה לעברו של המתלונן כדור אחד ועוד שני כדורים באוויר.,גזר דין
95,ME-23-09-32775-568,"הכדור היחיד שנורה לעבר המתלונן פגע בו אמנם באופן קשה, אך לא מדובר במטח של יריות.",גזר דין
96,ME-23-09-32775-568,"עוד הבאתי בחשבון את העובדה שמדובר באקדח ולא בנשק פוגעני יותר, כגון רובה או נשק אוטומטי.",גזר דין
97,ME-23-09-32775-568,"בהתייחס לנסיבות הקשורות בביצוע העבירות ראיתי להביא בחשבון גם את הנזקים החמורים שנגרמו למתלונן, בגינם הוא נדרש לאשפוז למשך עשרה ימים, במהלכו עבר ניתוח כשהוא מורדם ומונשם.",גזר דין
98,ME-23-09-32775-568,"הנזקים שנגרמו למתלונן כוללים, בין היתר, פצע כניסה בלחי ימין ופצע יציאה בלחי שמאל, שברים מרוסקים בעצמות הלחיים הן מימין והן משמאל, שברים מרוסקים באזור הסינוסים וחלל האף וכן שברים בקיר תחתון של ארובת העין.",גזר דין
99,ME-23-09-32775-568,מדובר בפגיעה משמעותית וחמורה באיבר חיוני ורגיש.,גזר דין
100,ME-23-09-32775-568,אין צורך להכביר במילים לגבי פוטנציאל הנזק החמור שעלול היה להיגרם הן למתלונן והן לקיאן שישב לידו.,גזר דין
101,ME-23-09-32775-568,"כפי שציינתי קודם, רק בנס לא הסתיים האירוע בקיפוח חיים.",גזר דין
102,ME-23-09-32775-568,להלן מספר דוגמאות מהפסיקה המתייחסת לעבירות של חבלה חמורה בנסיבות מחמירות מהעת האחרונה.,גזר דין
103,ME-23-09-32775-568,"כעולה מפסיקתו של בית משפט זה, מתחם הענישה הרגיל שראוי לקבוע לנאשם בגיר בגין נשיאה בלתי חוקית של נשק חם במרחב הציבורי נע בין 30 ל-42 חודשי מאסר בין סורג ובריח (לצד עונשים נלווים בדמותם של מאסר-על-תנאי וקנס) (ראו והשוו: עניין נורי, בפסקה 12; עניין קואסמה, בפסקה 14; עניין ביטון, בפסקה 12; ועניין חלייחל, בפסקה 3 ו-10).",גזר דין
104,ME-23-09-32775-568,"הווה אומר: באין נסיבות מיוחדות לחומרא או לקולא, יהא זה בהחלט סביר אם בית משפט יטיל על נאשם כאמור עונש של 36 חודשי מאסר לריצוי בפועל.",גזר דין
105,ME-23-09-32775-568,"תקוותי היא כי אמות מידה אלה תנחנה את הערכאות הדיוניות באופן שיטתי, כך שמדיניות הענישה אשר נקוטה בידינו ביחס לעבירות נשק תיושם כהלכתה ובמלוא עוצמתה"" (ההדגשה אינה במקור - א.ט).",גזר דין
106,ME-23-09-32775-568,"אשר לעבירה של ירי מנשק חם באזור מגורים, להלן מספר דוגמאות מהפסיקה –",גזר דין
107,ME-23-09-32775-568,"לאחר שבחנתי את הערכים המוגנים שנפגעו מביצוע העבירות בענייננו ונתתי דעתי לנסיבות ביצוען, ולאחר שעמדתי על מדיניות הענישה הנוהגת במקרים דומים, אני קובע כי מתחם העונש ההולם בענייננו נע בין 8-5 שנות מאסר לריצוי בפועל.",גזר דין
108,ME-23-09-32775-568,"זאת, לצד עונשים נלווים.",גזר דין
109,ME-23-09-32775-568,גזירת העונש בתוך המתחם,גזר דין
110,ME-23-09-32775-568,"בבואי לגזור את עונשו של הנאשם בתוך המתחם שנקבע לגביו, הבאתי בחשבון את הודאתו בעבירות המיוחסות לו, אשר ניתנה בשלב מוקדם של ההליך, עוד בטרם החלה שמיעת הראיות בתיק.",גזר דין
111,ME-23-09-32775-568,"הודאה זו המגלמת נטילת אחריות מצד הנאשם על מעשיו, הביאה לחיסכון בזמן שיפוטי יקר, וייתרה את הצורך בהעדת עדי תביעה רבים ובראשם המתלונן, על כל הקושי הכרוך בשחזור האירוע הטראומטי מושא הדיון.",גזר דין
112,ME-23-09-32775-568,"מצד שני, הבאתי בחשבון גם את הרשעותיו הקודמות של הנאשם, כעולה מתדפיס רישומו הפלילי (מע/1).",גזר דין
113,ME-23-09-32775-568,"נכון הוא שלא מדובר בעבר מכביד והעבירות בהן הורשע הנאשם נעשו לפני זמן רב, אך אין מקום להתעלם מאותן הרשעות כליל, בייחוד כשאחת מהן עניינה עבירות בנשק.",גזר דין
114,ME-23-09-32775-568,"על יסוד מקבץ הטעמים שמניתי לעיל, אני גוזר על הנאשם את העונשים הבאים:",גזר דין
115,ME-23-09-32775-568,"א.	5.5 שנות מאסר לריצוי בפועל, בניכוי ימי מעצרו מיום 24.8.2023 ועד היום.",גזר דין
116,ME-23-09-32775-568,ב.,גזר דין
117,ME-23-09-32775-568,12 חודשי מאסר על תנאי לבל יעבור משך 3 שנים כל עבירת אלימות או נשק מסוג פשע ויורשע בגינה.,גזר דין
118,ME-23-09-32775-568,ג.	6 חודשי מאסר על תנאי לבל יעבור משך 3 שנים כל עבירת אלימות או נשק מסוג עוון ויורשע בגינה.,גזר דין
119,ME-23-09-32775-568,ד.	3 חודשי מאסר על תנאי לבל יעבור משך שנתיים עבירת איומים ויורשע בגינה.,גזר דין
120,ME-23-09-32775-568,ה.,גזר דין
121,ME-23-09-32775-568,"פיצוי למתלונן בסך 25,000 ₪ שישולם באמצעות המרכז לגביית קנסות, אגרות והוצאות, לא יאוחר מיום 1.10.2024.",גזר דין
122,ME-23-09-32775-568,זכות ערעור לבית המשפט העליון תוך 45 ימים.,גזר דין
123,ME-23-09-32775-568,"54678313ניתן היום, י""א תמוז תשפ""ד, 17 יולי 2024, במעמד הנוכחים.",גזר דין
