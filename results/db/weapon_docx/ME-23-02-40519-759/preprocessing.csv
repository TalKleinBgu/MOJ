,verdict,text,part
0,ME-23-02-40519-759,מוחמד סעדי (עציר),הנאשם
3,ME-23-02-40519-759,"חוק העונשין, תשל""ז-1977: סע'  31, 40.א., 40.טו, 40 א, 144(ב2), ו'  א' 1",הנאשם
4,ME-23-02-40519-759,הנאשם הודה והורשע ביום 27.11.24 במסגרת הסדר טיעון בכתב אישום מתוקן המייחס לו שני מקרים של עבירת סיוע לעבירות בנשק (ייצור) – עבירה לפי סעיף 144(ב2) + 31 לחוק העונשין.,גזר דין
5,ME-23-02-40519-759,"במסגרת הסדר הטיעון סוכם על טווח ענישה שבין 24 ל- 48 חודשי מאסר, כאשר המאשימה תבקש להטיל על הנאשם מאסר בפועל לתקופה של 48 חודשים בעוד ההגנה תבקש להסתפק ב- 24 חודשי מאסר בפועל, בנוסף הוסכם כי יוטלו על הנאשם מאסר על תנאי וקנס לפי שיקול דעתו של בית המשפט.",גזר דין
6,ME-23-02-40519-759,עובדות כתב האישום המתוקן,גזר דין
7,ME-23-02-40519-759,"הנאשם ייצר במועד שאינו ידוע, עובר ליום 21/8/21 שתי מערכות הפעלה, הכוללות מספר רכיבים חשמליים ואלקטרוניים (להלן: ""מערכות ההפעלה""), שיועדו לשמש להכנת מטעני חבלה, זאת, על מנת לסייע לאחרים בייצור מטעני חבלה, שבכוחם להזיק לאדם או לגרום למותו.",גזר דין
8,ME-23-02-40519-759,"בהמשך לכך, במועד שאינו ידוע למאשימה, באמצעות שתי מערכות ההפעלה, הורכבו על ידי האחרים שני מטעני חבלה, שבכוחם להמית אדם, והם כלי נשק על פי הגדרתם בחוק.",גזר דין
9,ME-23-02-40519-759,"מטען החבלה הראשון, שהכיל, בין היתר, חומר נפץ מרסק במשקל של כחצי ק""ג, ונועד להפעלה באמצעות מערכת הפעלה אלקטרונית, הוצמד ביום 21/8/21 עובר לשעה 20:45 לחלק התחתון הקדמי של רכב מסוג ג'יפ טויוטה לנדקרוזר , באזור שמתחת לרגלי הנהג, והופעל והתפוצץ על ידי גורם שזהותו אינה ידועה למאשימה, זמן קצר לאחר שבעליו יצא מהרכב.",גזר דין
10,ME-23-02-40519-759,"כתוצאה מפיצוץ מטען החבלה, נגרם נזק לרכב וכן נפצע באורח קל מרסיסים עובר אורח בשם אמיר חאלד.",גזר דין
11,ME-23-02-40519-759,"מטען החבלה השני, שהכיל, בין היתר, חומר נפץ מרסק במשקל 0.515 ק""ג, ונועד להפעלה באמצעות תקשורת אל חוטית הוצמד ביום 19/5/22 בשעה 03:27  או בסמוך לכך לחלק התחתון הקדמי של רכב מסוג יונדאי (להלן: ""היונדאי""),  ובתאריך 20/5/22, עובר לשעה 12:42  נפל מטען החבלה מהרכב שהיה תוך כדי נסיעה,  ונמצא על הכביש  כשמתג ההפעלה שלו במצב OFF.",גזר דין
12,ME-23-02-40519-759,"הוגשו דו""ח תיקי חייב (נע/1) ואישור התנדבות בשירות לאומי אזרחי (נע/2).",גזר דין
13,ME-23-02-40519-759,"המאשימה בטיעוניה הדגישה את חומרת העבירות, הזלזול בחיי אדם, האדישות לאפשרות פגיעת או אף איבוד חייהם של אזרחים תמימים.",גזר דין
14,ME-23-02-40519-759,הפנתה לתיקון 140 לחוק העונשין  הקובע עונש מזערי על עבירות נשק בניהין עבירות של ייצור נשק.,גזר דין
15,ME-23-02-40519-759,עוד הפנתה להנחיות פרקליט המדינה בעניין מדיניות הענישה בעבירות נשק ומטעני חבלה כאשר מתחם המוצא על עבירת סיוע לייצור נע בין 36 ל- 48 חודשי מאסר בפועל.,גזר דין
16,ME-23-02-40519-759,"בכל הקשור לנסיבות ביצוע העבירות, הפנתה לכך כי מדובר בייצור שני מעגלים חשמליים ששימשו לייצור מטעני חבלה  שהם נשק רב עוצמה שעשוי לגרום לנזקי גוף ורכוש קשים ואף למוות.",גזר דין
17,ME-23-02-40519-759,"ציינה כי הגם שהנאשם לא ייצר בעצמו את מטעני החבלה, אין ספק שתרומתו לייצור המטענים הייתה משמעותית וחיונית להשלמת הייצור, וזאת בהיותו בעל הידע הטכני הנדרש לבניית מטענים שבלעדיהם לא היה ניתן להפעיל את מטעני החבלה.",גזר דין
18,ME-23-02-40519-759,"בהתאם, טענה כי הנאשם היה חוליה בשרשרת ייצור מטעני החבלה שהוצמדו לרכבים של האזרחים, וטענה לסיוע ברף הגבוה.",גזר דין
19,ME-23-02-40519-759,"לאור כל האמור לעיל, ביקשה לכבד את ההסדר שנערך בשל קשיים ראייתיים, ולהטיל על הנאשם עונש מאסר ברף העליון של הטווח המוסכם.",גזר דין
20,ME-23-02-40519-759,וכן ביקשה להטיל על הנאשם מאסר מותנה מרתיע וקנס כספי.,גזר דין
21,ME-23-02-40519-759,הפנתה לפסיקה.,גזר דין
22,ME-23-02-40519-759,"ב""כ הנאשם, הפנה לתיקון המהותי בכתב האישום.",גזר דין
23,ME-23-02-40519-759,"עוד הפנה לנסיבותיו האישיות של הנאשם, בין היתר היותו נשוי ואב לשתי בנות.",גזר דין
24,ME-23-02-40519-759,"הפנה למצבו המשפחתי, ולאסון הטראגי שפקד את משפחתו בעקבות פטירת אחת מבנותיו לאחר מאבק במחלת הסרטן.",גזר דין
25,ME-23-02-40519-759,כן הפנה למצבו הכלכלי הקשה של הנאשם ולחובות בהן הוא נתון.,גזר דין
26,ME-23-02-40519-759,הדגיש את תרומת הנאשם ומשפחתו למדינה ולחברה ובפרט להתנדבות בתו לשירות לאומי אזרחי.,גזר דין
27,ME-23-02-40519-759,"ביקש להתחשב בתקופה בה הנאשם עצור עד תום ההליכים נגדו, וכידוע תנאי מעצר יותר קשים מתנאי מאסר.",גזר דין
28,ME-23-02-40519-759,"בכל הקשור לנסיבות ביצוע העבירות, ציין כי מדובר באירוע אחד בו הנאשם הרכיב את שתי המערכות, הוא לא היה במגע עם רכיב של חבלה או נפץ או לבנת החבלה, לא ידע  את מטרת המטענים ולמי הם מיועדים, ובהתאם טען לסיוע ברמה הנמוכה ביותר.",גזר דין
29,ME-23-02-40519-759,"בכל הקשור למדיניות הענישה, איבחן את פסיקת המאשימה, הפנה לפסיקה רלוונטית וביקש להטיל על הנאשם עונש מאסר ברף התחתון של הטווח המוסכם.",גזר דין
30,ME-23-02-40519-759,"הנאשם עצמו הצטער על ביצוע העבירות ועל הנזק שגרם למשפחתו, וביקש להתחשב בו.",גזר דין
31,ME-23-02-40519-759,קביעת מתחם העונש ההולם,גזר דין
32,ME-23-02-40519-759,"פרק ו' סימן א' 1   לחוק העונשין דן בהבניית שיפוט הדעת השיפוטי בענישה (סעיפים 40א-טו) וקובע  בין היתר, כי העיקרון המנחה בגזירת הדין הינו עקרון ההלימה, קרי קיומו של יחס הולם בין חומרת מעשה העבירה בנסיבותיו ומידת האשמה של הנאשם ובין סוג ומידת העונש המוטלים עליו (ס' 40 א).",גזר דין
33,ME-23-02-40519-759,"ראשון השיקולים הוא הלימה ואחריו שיקום, הגנה על שלום הציבור, הרתעה אישית והרתעת הרבים.",גזר דין
34,ME-23-02-40519-759,"בשלב ראשון יש לקבוע את מתחם העונש ההולם, אשר נגזר מחומרת העבירה ונסיבות ביצועהּ, הערך החברתי עליו יש להגן, מידת הפגיעה בערך זה, ומדיניות הענישה הנהוגה ביחס לאותה עבירה.",גזר דין
35,ME-23-02-40519-759,הערכים החברתיים עליהם יש להגן,גזר דין
36,ME-23-02-40519-759,נסיבות ביצוע העבירה,גזר דין
37,ME-23-02-40519-759,נסיבות ביצוע העבירה פורטו במסגרת תיאור עובדות כתב האישום המתוקן.,גזר דין
38,ME-23-02-40519-759,"הנאשם ייצר שתי מערכות הפעלה, וסיפק אותם לאחרים אשר הרכיבו והתקינו באמצעותן שני מטעני חבלה בשני רכבים, כאשר ברכב האחד  מטען החבלה התפוצץ, בעוד בשברכב השני מטען החבלה נפל תוך כדי נסיעת הרכב, ולא התפוצץ.",גזר דין
39,ME-23-02-40519-759,"גם אם לנאשם לא הייתה ידיעה בנוגע לאופן בו יעשה שימוש במטען, וכנגד מי הוא יופעל ומתי, הוא ידע כי מדובר במערכות הפעלה למטעני חבלה, וכי השימוש בהם אינו צפוי להיות ""תמים"", ועלול להסתיים בפציעה או במוות, גם של עוברי אורח.",גזר דין
40,ME-23-02-40519-759,חלקו של הנאשם בביצוע העבירה המיוחסת לו הינו מרכזי ולמעשה בלעדי.,גזר דין
41,ME-23-02-40519-759,"הנאשם הינו אדם בגיר אשר הבין את  הפסול שבמעשיו ואת השלכותיהם, יכול  היה לחדול ממעשיו בכל עת אך הוא לא עשה כן.",גזר דין
42,ME-23-02-40519-759,"הנאשם היווה חוליה ממשית שבלעדיה התוכנית העבריינית של אותם גורמים אשר הצמידו את שני מטעני החבלה לרכבים לא הייתה יכולה לצאת אל הפועל, ויש במעשי הנאשם כדי להוות תרומה ממשית, גם אם הוא אינו מצוי במעגל הפנימי של העבירה המושלמת.",גזר דין
43,ME-23-02-40519-759,"כתוצאה מסיועו של הנאשם בייצור מטעני חבלה, אחד הרכבים התפוצץ ונגרם נזק לרכב וכן נפצע עובר אורח באורח קל מרסיסים.",גזר דין
44,ME-23-02-40519-759,"ובאירוע השני, מטען החבלה נפל מהרכב על הכביש תוך כדי נסיעת הרכב.",גזר דין
45,ME-23-02-40519-759,יונח לטובת הנאשם כי מדובר באירוע אחד של הכנת שתי מערכות הפעלה.,גזר דין
46,ME-23-02-40519-759,"לאור האמור לעיל, אני סבור כי הפגיעה בערכים המוגנים במקרה מצויה ברף חומרה בינוני.",גזר דין
47,ME-23-02-40519-759,מדיניות הענישה והפסיקה הנהוגה,גזר דין
48,ME-23-02-40519-759,"המאשימה הפנתה למספר פסקי דין כאשר מתחמי העונש נעים בין 24 חודשים ועד ל- 60 חודשי מאסר, והעונשים שהוטלו נעים בין 30 חודשים ועד 40 חודשי מאסר בפועל.",גזר דין
49,ME-23-02-40519-759,"ההגנה הפנתה למספר פסקי דין כאשר מתחמי הענישה נעים בין 9 חודשים ועד 66 חודשי מאסר בפועל, והעונשים שהוטלו נעים בין 9 חודשי מאסר בעבודות שירות ועד ל- 38 חודשי מאסר בפועל.",גזר דין
50,ME-23-02-40519-759,"לאחר ששקלתי את חומרת העבירה, נסיבות ביצועה כמפורט לעיל, מידת הפגיעה  בערכים המוגנים והפסיקה הנהוגה, אני סבור, כי טווח הענישה המוסכם נמצא בתוך גבולות מתחם העונש ההולם,  ובהתאם לא אחרוג ממנו.",גזר דין
51,ME-23-02-40519-759,נסיבות שאינן קשורות בביצוע העבירות,גזר דין
52,ME-23-02-40519-759,"לקולה אני מביא בחשבון את הודאת של הנאשם, החסכון בזמן שיפוטי (הגם שנשמעו חלק מהעדים), קבלת האחריות, נסיבותיו האישיות של הנאשם, מצבו הכלכלי הקשה, והאסון הכבד שפקד את משפחתו בעקבות פטירת בתו ז""ל.",גזר דין
53,ME-23-02-40519-759,"כך גם תובא בחשבון תקופת מעצרו של הנאשם מאחורי סורג ובריח (כידוע תנאי מעצר קשים מתנאי מאסר), ההשלכות שעלולות להיות למאסר על הנאשם ומשפחתו, והעובדה כי אין לחובתו של הנאשם עבר פלילי להצגה.",גזר דין
54,ME-23-02-40519-759,"בכל הנוגע לקביעת העונש בתוך טווח הענישה המוסכם,  במכלול הנסיבות, אני סבור שנכון להטיל על הנאשם מאסר בפועל לתקופה המצויה במרכז הטווח המוסכם.",גזר דין
55,ME-23-02-40519-759,"לאור כל האמור לעיל, אני גוזר על הנאשם את העונשים הבאים:",גזר דין
56,ME-23-02-40519-759,אני גוזר על הנאשם מאסר בפועל לתקופה של  36 חודשים בניכוי ימי מעצרו מיום 29.01.23 ועד היום.,גזר דין
57,ME-23-02-40519-759,"אני גוזר על הנאשם עונש מאסר על תנאי  לתקופה של 12 חודשים והתנאי הוא שהנאשם לא יעבור בתוך 3 שנים מיום שחרורו ממאסרו, עבירת נשק מסוג פשע או עבירת אלימות מסוג פשע  ויורשע בגינה.",גזר דין
58,ME-23-02-40519-759,"אני גוזר על הנאשם עונש מאסר על תנאי לתקופה של 6 חודשים והתנאי הוא  שלא יעבור בתוך 3 שנים מיום שחרורו ממאסרו, עבירת נשק מסוג עוון או עבירת אלימות מסוג עוון ויורשע בגינה.",גזר דין
59,ME-23-02-40519-759,"אני גוזר על הנאשם קנס כספי בסך 10,000 ₪  או 45 ימי מאסר תמורתו.",גזר דין
60,ME-23-02-40519-759,הקנס שהוטל על הנאשם  ישולם עד ליום 01/05/25.,גזר דין
61,ME-23-02-40519-759,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,גזר דין
62,ME-23-02-40519-759,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזר דין
63,ME-23-02-40519-759,54678313זכות ערעור לבית המשפט העליון בתוך 45 יום מהיום.,גזר דין
64,ME-23-02-40519-759,"ניתן היום,  כ""א טבת תשפ""ה, 21 ינואר 2025, בנוכחות הצדדים.",גזר דין
