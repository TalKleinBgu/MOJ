,verdict,text,part
0,ME-15-06-21801-485,מוחמד סוויטי,הנאשמים
1,ME-15-06-21801-485,מוחמד טוויל,"ע""י ב""כ עוה""ד ארז בר צבי"
2,ME-15-06-21801-485,"חוק העונשין, תשל""ז-1977: סע'  40ג'(א), 40ד'), 40ה'), 40ט', 144(א), 352, 377, 402(ב), 406(א)","ע""י ב""כ עוה""ד טרונישוילי"
3,ME-15-06-21801-485,"הנאשם הורשע בעבירת שוד מזוין בחבורה, עבירה לפי סעיף 402(ב) לחוק העונשין, התשל""ז-1977 (להלן: ""החוק""), בכניסה למקום מגורים, עבירה לפי סעיף 406(א) לחוק, בכליאת שווא, עבירה לפי סעיף 377 לחוק ובהיזק בזדון, עבירה לפי סעיף 352 רישא לחוק.",בעניינו של נאשם 1
4,ME-15-06-21801-485,"הנאשם קשר קשר עם אחרים לשדוד דירה בירושלים, בה מתגוררת קשישה כבת 78, על בסיס מידע קודם שהגיע אליהם בנוגע לרכוש המצוי בידה.",בעניינו של נאשם 1
5,ME-15-06-21801-485,"במסגרת הקשר תואם בין הנאשם והאחרים כי יגיעו אל הדירה בשני כלי רכב, שאחד מהם ישמש כרכב תצפית וליווי.",בעניינו של נאשם 1
6,ME-15-06-21801-485,"ביום 19/5/15, בשעות הבוקר, הגיעו הנאשם ואחרים אל הרחוב בו נמצאת הדירה.",בעניינו של נאשם 1
7,ME-15-06-21801-485,"נאשם 2 הגיע ברכב אחד ואתו נמצא אחד המעורבים, טארק זארו, הם המתינו מחוץ לרחוב כרכב גיבוי ותצפית.",בעניינו של נאשם 1
8,ME-15-06-21801-485,נאשם 1 נהג ברכב השני ועמו שלושה אחרים שזהותם אינה ידועה.,בעניינו של נאשם 1
9,ME-15-06-21801-485,"נאשם 1 נותר ברכב במגרש החניה, ושלושת האחרים יצאו מרכבו, כשהם לבושים בחולצות הנושאות לוגו של חברת בזק, מצוידים בכפפות, כיסוי ראש, תיקים, גז פלפל, לום, מברג ואקדח ונגשו לדירה.",בעניינו של נאשם 1
10,ME-15-06-21801-485,באותה עת שהתה בדירה הקשישה עם מטפלת.,בעניינו של נאשם 1
11,ME-15-06-21801-485,"השלושה נכנסו לבית כשהם רעולי פנים, אחד מהם הורה לקשישה להיות בשקט ואמר שלא יפגע בה, אחר ניגש אל המטפלת, חסם את פיה באמצעות ידו והפילה ארצה.",בעניינו של נאשם 1
12,ME-15-06-21801-485,"בשלב מסוים, אחד מהשלושה התיז גז מדמיע לעבר עיניה, כאשר מעורב נוסף מכוון לעברה אקדח ומאיים עליה.",בעניינו של נאשם 1
13,ME-15-06-21801-485,"נעשה חיפוש של רכוש בתוך הדירה, אחד מהשלושה משך שרשרת מעל צווארה של הקשישה ושלף טבעות מאצבעותיה.",בעניינו של נאשם 1
14,ME-15-06-21801-485,השלושה שברו אחד מהטלפונים הניידים וניתקו את לחצן המצוקה.,בעניינו של נאשם 1
15,ME-15-06-21801-485,"בהמשך, השלושה שברו את דלת המחסן ומשם לקחו כספת.",בעניינו של נאשם 1
16,ME-15-06-21801-485,"לפני שעזבו, הכניס אחד מהשלושה את המטפלת לחדר האמבטיה והורה לה להיות בשקט.",בעניינו של נאשם 1
17,ME-15-06-21801-485,"השלושה עזבו את הבית עם הכספת, בה היו כ – 300,000 ₪ ותכשיטים בשווי של כ – 100,000 ₪, כשהם מותירים את הקשישה בבית ואת המטפלת נעולה בחדר האמבטיה.",בעניינו של נאשם 1
18,ME-15-06-21801-485,"השלושה העמיסו את הרכוש הגנוב על הרכב בו נהג נאשם 1 שהסיעם מהמקום, תוך שנאשם 2 נוהג ברכב השני כרכב ""פותח ציר"", עד הגיעם למחסום קלנדיה.",בעניינו של נאשם 1
19,ME-15-06-21801-485,לאחר מכן הנאשמים והאחרים פרצו את הכספת וחילקו את שללה.,בעניינו של נאשם 1
20,ME-15-06-21801-485,"בנוסף לעבירות שיוחסו לנאשם 1 בגין מעשים אלה, בהן הורשע כמבצע בצוותא, יוחסו לו גם עבירות בנשק, עבירה לפי סעיף 144(א) לחוק, ממנה זוכה, תוך שנקבע כי לא באה ראיה לכך שהוא היה מודע לקיומו של אקדח, הוא לא צפה ולא היה יכול לצפות את השימוש שייעשה בו.",בעניינו של נאשם 1
21,ME-15-06-21801-485,"מתסקיר שירות המבחן שנערך בעניינו של נאשם, עולה כי הנו כבן 22.5 שנים, רווק, הבן הבכור למשפחה בת שישה ילדים, במצב סוציו אקונומי המתואר כירוד.",תסקיר שירות המבחן
22,ME-15-06-21801-485,"נאשם 1 מתגורר בבית דודתו בעיר העתיקה בירושלים, נשר מלימודיו לאחר 10 שנות לימוד בשל הצורך בסיוע לפרנסת משפחתו, ומאז עבד, בעיקר בעבודות חשמל ובנין באופן מזדמן.",תסקיר שירות המבחן
23,ME-15-06-21801-485,"שירות המבחן התרשם כי במצבי דחק הוא מתקשה בהפעלת שיקול דעת ובהצבת גבול פנימי לעצמו, וכן נוטה להתנהגות בעלת מאפיינים שוליים.",תסקיר שירות המבחן
24,ME-15-06-21801-485,לנאשם קושי בהתבוננות ביקורתית על התנהלותו.,תסקיר שירות המבחן
25,ME-15-06-21801-485,הוא מתקשה לקבל את הרשעתו בעבירות ומציג עמדה מצמצמת ושולית.,תסקיר שירות המבחן
26,ME-15-06-21801-485,"כמו כן, הוא לא רואה עצמו כאחראי לפגיעת המתלוננות, אך הביע צער ובושה בשל כך.",תסקיר שירות המבחן
27,ME-15-06-21801-485,נאשם 1 הפר את תנאי מעצר הבית בחלוף 3 חודשים ונעצר עד תום ההליכים.,תסקיר שירות המבחן
28,ME-15-06-21801-485,"הוערך כי קיים סיכון להישנות התנהלות שולית ואלימה, שתוצאותיה וחומרתה צפויות להיות ברמת פגיעה נמוכה.",תסקיר שירות המבחן
29,ME-15-06-21801-485,"שירות המבחן נמנע מהמלצה טיפולית בעניינו, והמליץ על הטלת עונש קונקרטי מרתיע.",תסקיר שירות המבחן
30,ME-15-06-21801-485,"ב""כ המאשימה טעו כי הערכים שנפגעו ממעשיו של נאשם 1 הנם שלמות הגוף והנפש וההגנה על קניינו של הפרט.",טיעוני הצדדים לעונש
31,ME-15-06-21801-485,"מדובר באירוע מתוכנן על ידי הנאשמים ואחרים, בו נטל נאשם 1 חלק.",טיעוני הצדדים לעונש
32,ME-15-06-21801-485,"הוא נהג ברכב והסיע שלושה מעורבים, המתין להם, הסיע אותם למחסום ושם קיבל את חלקו לאחר שנפרצה הכספת.",טיעוני הצדדים לעונש
33,ME-15-06-21801-485,מדובר בביצוע בצוותא.,טיעוני הצדדים לעונש
34,ME-15-06-21801-485,בדירה בוצעו מעשי אלימות קשים.,טיעוני הצדדים לעונש
35,ME-15-06-21801-485,למתלוננות נגרם נזק גופני ונפשי.,טיעוני הצדדים לעונש
36,ME-15-06-21801-485,המתלוננת הקשישה נמנית על אוכלוסייה חלשה לאור גילה.,טיעוני הצדדים לעונש
37,ME-15-06-21801-485,"כמו כן, נגרם נזק כספי גבוה בסך של 400,000 ₪.",טיעוני הצדדים לעונש
38,ME-15-06-21801-485,מאז האירוע מצבה קשה מאוד והיא מטופלת על ידי לשכת הרווחה.,טיעוני הצדדים לעונש
39,ME-15-06-21801-485,המאשימה הגישה הצהרת נפגע.,טיעוני הצדדים לעונש
40,ME-15-06-21801-485,"לענין מדיניות הענישה, מפנה המאשימה לגזר הדין בעניינו של זארו, הוא המעורב הנוסף, המפליל, שם טענה המאשימה למתחם ענישה של 7-11 שנים, ונגזרו עליו 5.5 שנות מאסר במצטבר לעונש בתיק אחר ופיצוי בסך של 23,000 ₪ ו - 10,000 ₪.",טיעוני הצדדים לעונש
41,ME-15-06-21801-485,"נוכח חלקו הלא גבוה של הנאשם בעבירות, עותרת המאשימה למתחם של 4.5 עד 7 שנות מאסר, ומדגישה כי הנאשם ניהל הוכחות, שינה גרסתו תוך כדי ניהול ההוכחות.",טיעוני הצדדים לעונש
42,ME-15-06-21801-485,"המאשימה מבקשת למקם את עונשו של הנאשם בחלק העליון של השליש התחתון של המתחם, נוכח גילו והעדר עבר פלילי.",טיעוני הצדדים לעונש
43,ME-15-06-21801-485,"כמו כן, עותרת המאשימה להטלת פיצוי למתלוננות ומאסר מותנה.",טיעוני הצדדים לעונש
44,ME-15-06-21801-485,"ב""כ הנאשם טען כי הנאשם גדל בתנאים קשים, כפי שעולה מתסקיר שירות המבחן.",טיעוני הצדדים לעונש
45,ME-15-06-21801-485,"הנאשם הינו הבן המבוגר במשפחתו, עליו נופל הנטל הכלכלי של המשפחה.",טיעוני הצדדים לעונש
46,ME-15-06-21801-485,"נטען כי הנאשם הינו בגיר צעיר, ללא עבר פלילי, חלקו האקטיבי זהה לזה של נאשם 2, ובכלל זה הוא לא עזר להעמיס את הכספת.",טיעוני הצדדים לעונש
47,ME-15-06-21801-485,הוא לא ידע על העומד להתרחש והוא הורשע מכוח ביצוע בצוותא.,טיעוני הצדדים לעונש
48,ME-15-06-21801-485,"לפיכך, על הענישה להיות, לכל היותר, דומה ואף זהה לזו של נאשם 2.",טיעוני הצדדים לעונש
49,ME-15-06-21801-485,הנאשם הביע צער על הפגיעה במתלוננות.,טיעוני הצדדים לעונש
50,ME-15-06-21801-485,"כמו כן, הסנגור הפנה לתסקיר לענין המוטיבציה של הנאשם ויכולתו הטובה לשיקום.",טיעוני הצדדים לעונש
51,ME-15-06-21801-485,"לפיכך, עותר הסנגור להסתפק בימי מעצרו של נאשם 1.",טיעוני הצדדים לעונש
52,ME-15-06-21801-485,חוק העונשין (תיקון 113) קבע את עקרון ההלימה שמשמעו אימוץ עקרון הגמול כעקרון מנחה.,דיון
53,ME-15-06-21801-485,בחינת העבירה ונסיבותיה מביאה לקביעת מתחם ענישה ולאחר מכן יש לבחון הנסיבות האישיות.,דיון
54,ME-15-06-21801-485,"דהיינו, העבירה מכתיבה את המתחם ושילוב הנסיבות האישיות במתחם מכתיבים את גזר הדין.",דיון
55,ME-15-06-21801-485,התיקון לחוק יצר מנגנון תלת שלבי לגזירת העונש.,דיון
56,ME-15-06-21801-485,"בשלב הראשון, יש לבדוק האם הנאשם הורשע בכמה עבירות, והאם אלו מהוות אירוע אחד או כמה אירועים נפרדים.",דיון
57,ME-15-06-21801-485,"כאשר מדובר בכמה אירועים, יש לקבוע עונש הולם לכל אירוע בנפרד ולבסוף ניתן לגזור עונש נפרד לכל אירוע או עונש כולל לכל האירועים.",דיון
58,ME-15-06-21801-485,"בשלב השני, יש לקבוע את מתחם הענישה הראוי כעולה מסעיף 40ג'(א) לחוק העונשין.",דיון
59,ME-15-06-21801-485,"ביצירת המתחם מספר שיקולים: האחד, הערך החברתי שנפגע מביצוע העבירה ומידת הפגיעה בו.",דיון
60,ME-15-06-21801-485,"השני, מדיניות הענישה הנוהגת.",דיון
61,ME-15-06-21801-485,"השלישי, נסיבות הקשורות בביצוע העבירה כמפורט בסעיף 40ט' והם: תכנון, חלקו של הנאשם, הנזק הצפוי וזה שנגרם, הסיבות לביצוע העבירה, הבנת הנאשם ויכולת להימנע מעבירה, מצוקתו הנפשית, קרבה לסייג אחריות פלילית, מידת האכזריות כלפי נפגע העבירה, ניצול כוח ומעמד.",דיון
62,ME-15-06-21801-485,"בשלב השלישי, יש לגזור את העונש המתאים לנאשם בתוך המתחם ולהתחשב בנסיבות שאינן קשורות בביצוע העבירה: הפגיעה של העונש בנאשם, לרבות שיקולי גיל; פגיעה במשפחתו; הנזקים שנגרמו לנאשם מביצוע העבירה וההרשעה; מידת האחריות של הנאשם למעשיו; שיקומו או ניסיונות שיקום; מאמצי הנאשם לתיקון תוצאות העבירה ופיצוי על הנזק שנגרם בעטיה; שיתוף פעולה עם רשויות אכיפת החוק; התנהגות חיובית של הנאשם ותרומתו לחברה; נסיבות חיים קשות של הנאשם; התנהגות רשויות אכיפת החוק; חלוף הזמן מביצוע העבירה; עברו הפלילי של הנאשם או העדר עבר.",דיון
63,ME-15-06-21801-485,"ניתן לסטות מהמתחם כאשר מתקיים אחד משני חריגים: האחד לקולה  אם הנאשם משתקם או קיים סיכויי של ממש שישתקם (סעיף 40ד'); והשני לחומרה, אם יש חשש ממשי שהנאשם ישוב ויבצע עבירות וכי החמרה בעונשו והרחקתו מהציבור נדרשות להגן על שלום הציבור (סעיף 40ה') קיימת חובת הנמקה בארבע תחנות: קביעת מתחם העונש ההולם; גזירת העונש המתאים; חריגה מהמתחם וגזירת הדין כאשר מדובר בכמה אירועים.",דיון
64,ME-15-06-21801-485,בענייננו מדובר באירוע אחד.,דיון
65,ME-15-06-21801-485,"הערכים החברתיים שנפגעו הנם שלום הציבור, בטחונו וקניינו.",דיון
66,ME-15-06-21801-485,מידת הפגיעה במקרה דנן הנה רבה וחמורה.,דיון
67,ME-15-06-21801-485,"מדובר בפריצה ושוד אלים של קשישה סיעודית, אשר כלל חסכונותיה של המתלוננת לגיל זקנה, בשווי של כ - 400,000 ₪, נגנב ממנה.",דיון
68,ME-15-06-21801-485,"בהצהרת נפגע של המתלוננת ובמסמכי שירות הרווחה פורט כי מדובר באישה מבוגרת כבת 78 שנים, שהנה סיעודית, נעה בעזרת הליכון ונזקקת לסיוע רב והשגחה צמודה בכל תפקודי היומיום.",דיון
69,ME-15-06-21801-485,"תוארה פגיעה גופנית ונפשית, התמודדות עם פחדים וחרדות, קושי להירדם בלילות.",דיון
70,ME-15-06-21801-485,"כמו כן, תואר מצב כלכלי קשה, לאחר שכל חסכונותיה של המתלוננת לעת זקנתה נגנבו, וכיום היא מתקיימת מקצבת זקנה, אין בידה לשלם למטפלת, ילדיה מתקשים לסייע לה כלכלית בכך והיא נזקקת לסיוע במזון משירות הרווחה.",דיון
71,ME-15-06-21801-485,טווח הענישה הנוהגת הנו רחב ומשתנה נוכח נסיבות ביצוע העבירה והנסיבות הספציפיות של מבצעיהן.,דיון
72,ME-15-06-21801-485,הנאשם נטל חלק באירועים כמפורט לעיל.,דיון
73,ME-15-06-21801-485,"יחד עם זאת, הוא ידע כי התכנון המוקדם עלול לפגוע דווקא אישה סיעודית מבוגרת, ואף יכול היה לצפות את אופי האלימות וחומרתה.",דיון
74,ME-15-06-21801-485,"עניינו שונה מזה של נאשם 2, שהודה בהסדר טיעון, חסך זמן שיפוטי יקר והביא לייעול ההליכים.",דיון
75,ME-15-06-21801-485,נאשם 2 הורשע בעבירה של סיוע לכניסה למקום מגורים בלבד והסדר הטיעון בעניינו כלל גם הסכמה עונשית מקסימלית.,דיון
76,ME-15-06-21801-485,"כמו כן, תסקיר שירות המבחן בעניינו היה חיובי, הוא הביע צער על מעשיו ונכונות לפצות את המתלוננות.",דיון
77,ME-15-06-21801-485,"בהתחשב בכל האמור ובשים לב לנסיבות חמורות של המקרה, אשר התאפיין באכזריות ובפגיעה בהיקף כספי נרחב ביותר, וכן בחלקו של הנאשם באירוע, ובכלל זה פעולתו במסגרת חבורה, באור יום ובמרכזה של עיר, מתחם העונש ההולם במקרה דנן הינו בין 3 ל -  7 שנות מאסר.",דיון
78,ME-15-06-21801-485,"באשר למיקום עונשו של הנאשם בתוך המתחם, יש להביא לקולה את גילו הצעיר של הנאשם, העדר הרשעות קודמות ומצב כלכלי משפחתי ירוד.",דיון
79,ME-15-06-21801-485,"בנסיבות אלה, ותוך שהבאתי בחשבון את עונשו של זארו, ולאחר שקלול האמור לעיל, אני גוזר על הנאשם כלהלן:",דיון
80,ME-15-06-21801-485,מאסר בפועל לתקופה של 44 חודשים.,דיון
81,ME-15-06-21801-485,תחילת מאסרו מיום מעצרו.,דיון
82,ME-15-06-21801-485,מאסר על תנאי לתקופה של 12 חודשים והתנאי הוא שהנאשם לא יעבור עבירה מסוג פשע בתוך שלוש שנים מיום שחרורו ממאסר.,דיון
83,ME-15-06-21801-485,"פיצוי לכל אחת המתלוננות: למתלוננת ש' פיצוי בסך 20,000  ₪, ולמתלוננת נ' פיצוי בסך 10,000 ₪.",דיון
84,ME-15-06-21801-485,זכות ערעור לבית המשפט העליון בתוך 45 יום מהיום.,דיון
85,ME-15-06-21801-485,"ניתן היום,  ה' אלול תשע""ו, 08 ספטמבר 2016, במעמד ב""כ המאשימה, ב""כ הנאשם 1 והנאשם 1 בעצמו.",דיון
