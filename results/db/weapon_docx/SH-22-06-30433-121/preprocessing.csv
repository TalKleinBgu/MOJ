,verdict,text,part
0,SH-22-06-30433-121,"חוק העונשין, תשל""ז-1977: סע'  40ג, 40ד', 144 (א)",אנאס מיעארי 
1,SH-22-06-30433-121,"הנאשם הורשע על פי הודאתו לאחר שחזר מכפירה בעבירות של רכישת / החזקת נשק שלא כדין – עבירה לפי סעיף 144 (א) רישא לחוק העונשין, תשל""ז – 1977 (להלן: ""חוק העונשין"") וכן עבירה של רכישת / החזקת חלק של נשק או תחמושת – עבירה לפי סעיף 144 (א) סיפא לחוק העונשין.",	כתב האישום 
2,SH-22-06-30433-121,"על פי עובדות כתב האישום, בתאריך 1.6.22 בסמוך לשעה 09:30 במהלך חיפוש כדין בכפר שיח דנון, בביתה של סבתו של הנאשם הגברת רוקיה מיעארי הנמצא בצמידות לביתו של הנאשם (להלן: ""בית הנאשם"") ואשר בין הבתים קיימת דלת משותפת, החזיק הנאשם בעליית תקרה במקלחת הבית, אקדח חצי אוטומטי BUL, תוצרת ישראל, קליבר 9 מ""מ ומחסנית ריקה המתאימה לאקדח חצי אוטומטי עטופים בניילון נצמד בצבע כחול בתוך קופסת מתכת.",	כתב האישום 
3,SH-22-06-30433-121,"כמו כן במהלך חיפוש כדין בבית הנאשם, בארון בגדים בחדר השינה של הנאשם, נמצא הנאשם מחזיק קליע בקוטר 9 מ""מ וגליל ניילון נצמד בצבע כחול.",	כתב האישום 
4,SH-22-06-30433-121,במסגרת הסדר הטיעון הדיוני הסכימה המאשימה להפניית הנאשם לקבלת תסקיר של שירות המבחן ואולם הצהירה כי המלצות התסקיר אינן מחייבות אותה וכי היא עותרת לעונש של מאסר בפועל מאחורי סורג ובריח.,	כתב האישום 
5,SH-22-06-30433-121,ביום 10.9.23 הוגש תסקיר ראשון של שירות המבחן.,תסקירי שירות המבחן 
6,SH-22-06-30433-121,"בתסקיר סקר שירות המבחן את הרקע האישי והמשפחתי של הנאשם, בן 23 רווק ומצוי בתנאי  מעצר בית בבית אמו לאחר  ששהה במשך כתשעה חודשים בתנאים של מעצר באיזוק אלקטרוני  בבית דודתו.",תסקירי שירות המבחן 
7,SH-22-06-30433-121,טרם מעצרו עבד באופן קבוע  ומסודר ובשל תקופת מעצרו נתקל בקשיים כלכליים וצבר חובות כבדים.,תסקירי שירות המבחן 
8,SH-22-06-30433-121,שירות המבחן מציין כי במסגרת הליך המעצר התרשם מצעיר ללא עבר פלילי שתפקד באופן מותאם וחיובי בחייו.,תסקירי שירות המבחן 
9,SH-22-06-30433-121,יחד עם זאת לאור גילו הצעיר והזדהות במידה מסוימת עם ערכים חברתיים שליליים העריך שירות המבחן כי קיים סיכון בינוני להישנות התנהגות עוברת חוק דומה בעתיד.,תסקירי שירות המבחן 
10,SH-22-06-30433-121,"במסגרת הליך המעצר היה הנאשם נתון בפיקוח מעצרים של שירות המבחן ושמר על קשר רציף עם גורמי הטיפול ובהתאם לכך, סבר שירות המבחן  כי חלה הפחתה ברמת הסיכון הנשקפת  מהנאשם.",תסקירי שירות המבחן 
11,SH-22-06-30433-121,שירות המבחן ציין כי אמנם הנאשם לקח אחריות על העבירות בהן הורשע אך מדובר באחריות חלקית והתקשה להסביר את הרקע והנסיבות שהובילו אותו להחזקת נשק.,תסקירי שירות המבחן 
12,SH-22-06-30433-121,שירות המבחן לא התרשם מקיומם של דפוסים עברייניים מושרשים באישיותו של הנאשם (ההדגשה שלי ס.פ.ק).,תסקירי שירות המבחן 
13,SH-22-06-30433-121,"שירות המבחן מציין כי הנאשם הופנה לטיפול במסגרת תכנית ""יתד"" של שירותי הרווחה בשייח דנון.",תסקירי שירות המבחן 
14,SH-22-06-30433-121,מדובר בתכנית המיועדת לצעירים ומעניקה מעטפת טיפולית רחבה לצרכיהם.,תסקירי שירות המבחן 
15,SH-22-06-30433-121,משקלול גורמי האבחון התרשם שירות המבחן כי לא ניתן לשלול את הסיכון להישנות ביצוע עבירות דומות בעתיד אך עם זאת שילובו בטיפול עשוי להפחית את הסיכון להישנות התנהגות עוברת חוק.,תסקירי שירות המבחן 
16,SH-22-06-30433-121,"לפיכך, שירות המבחן המליץ על הטלת צו מבחן לתקופה של 12 חודשים במהלכו ימשיך הנאשם את הטיפול בתכנית ""יתד"" לצעירים בסיכון ובהמשך תבחן אפשרות לשלבו בטיפול קבוצתי בשירות המבחן.",תסקירי שירות המבחן 
17,SH-22-06-30433-121,לצד זאת המליץ שירות המבחן לשקול הטלת ענישה מוחשית ומציבת גבולות בדמות של מאסר בדרך של עבודות שירות.,תסקירי שירות המבחן 
18,SH-22-06-30433-121,ביום 3.4.24 הוגש תסקיר נוסף של שירות המבחן.,תסקירי שירות המבחן 
19,SH-22-06-30433-121,מהדיווח שהתקבל מגורמי הטיפול עולה שהנאשם נקלט בקבוצה בתאריך 5.1.24 ומגלה מחויבות לתהליך ולהשתלבותו בקבוצה.,תסקירי שירות המבחן 
20,SH-22-06-30433-121,עיון בגיליון הרשעותיו הקודמות מלמד כי לא נפתחו תיקים חדשים.,תסקירי שירות המבחן 
21,SH-22-06-30433-121,לפיכך חזר שירות המבחן על המלצתו לצו מבחן לצד מאסר בדרך של עבודות שירות.,תסקירי שירות המבחן 
22,SH-22-06-30433-121,"ב""כ המאשימה הגיש במסגרת הראיות לעונש תצלומי האקדח והכדור – ת/1 וכן הגיש טיעונים לעונש בכתב – ת/2.",טיעוני הצדדים לעונש
23,SH-22-06-30433-121,"ב""כ המאשימה הדגיש את הנסיבות לביצוע העבירות וטען שהנאשם פגע בערכים חברתיים מוגנים.",טיעוני הצדדים לעונש
24,SH-22-06-30433-121,המאשימה עתרה למתחם עונש שנע בין עונש של 18 חודשי מאסר בפועל ברף התחתון לבין עונש של 36 חודשי מאסר בפועל ברף העליון לצד ענישה נלווית.,טיעוני הצדדים לעונש
25,SH-22-06-30433-121,באשר לעונשו של הנאשם טענה המאשימה כי בנסיבות תיק זה אין מקום לחרוג ממתחם העונש ההולם.,טיעוני הצדדים לעונש
26,SH-22-06-30433-121,"סיכומו של דבר שהמאשימה עתרה לעונש שלא יפחת מ – 21 חודשי מאסר בפועל, מאסר על תנאי וקנס כספי משמעותי.",טיעוני הצדדים לעונש
27,SH-22-06-30433-121,כמו כן המאשימה הפנתה לפסיקה רלוונטית בעבירות נשק במסגרת הטיעונים לעונש בכתב.,טיעוני הצדדים לעונש
28,SH-22-06-30433-121,"ב""כ הנאשם טען כי בנסיבות תיק זה שעה שהנאשם התגייס להליך טיפולי  ומצוי זמן ממושך בהליך הטיפולי וכי בעניינו יש לחרוג ממתחם העונש ההולם שיקבע בית המשפט.",טיעוני הצדדים לעונש
29,SH-22-06-30433-121,"ב""כ הנאשם טען כי האקדח נתפס בבית סבתו של הנאשם וכי המחסנית שנתפסה לא הכילה כדורים והיתה ריקה.",טיעוני הצדדים לעונש
30,SH-22-06-30433-121,"כמו כן הפנה ב""כ הנאשם לכך שהמחסנית היתה ריקה.",טיעוני הצדדים לעונש
31,SH-22-06-30433-121,כמו כן טען הסנגור כי הנאשם שהה תקופה ממושכת באיזוק אלקטרוני ואמנם לא ניתן לנכות תקופה זו מהעונש שיושת על הנאשם אך יש בכך כדי להוות שיקול לעניין העונש שכן הנאשם שהה כמעט כשנה בתנאים של מעצר בפיקוח אלקטרוני.,טיעוני הצדדים לעונש
32,SH-22-06-30433-121,"ב""כ הנאשם הגיש פסיקה רלוונטית לשיטתו במקרים דומים  - נ/1 ו – נ/2.",טיעוני הצדדים לעונש
33,SH-22-06-30433-121,הנאשם בדברו אמר שהוא מצטער והבין את הטעויות שעשה.,טיעוני הצדדים לעונש
34,SH-22-06-30433-121,טרם מתן גזר הדין ולאחר הטיעונים לעונש הופנה הנאשם לקבלת חוות דעת של הממונה על עבודות השירות.,טיעוני הצדדים לעונש
35,SH-22-06-30433-121,בעניינו של הנאשם הוגשה חוות דעת ממנה ניתן ללמוד שהנאשם מתאים לביצוע עבודות שירות.,טיעוני הצדדים לעונש
36,SH-22-06-30433-121,תיקון 113 לחוק העונשין קובע כי העיקרון המנחה בענישה הוא עקרון ההלימה – קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.,דיון והכרעה
37,SH-22-06-30433-121,"בהתאם לסעיף 40ג לחוק העונשין, על בית המשפט לקבוע מתחם עונש הולם למעשה העבירה שביצע הנאשם בהתאם לעיקרון המנחה, ולשם כך יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, כשבתוך מתחם העונש ההולם יגזור בית המשפט את העונש המתאים לנאשם.",דיון והכרעה
38,SH-22-06-30433-121,"בשלב הראשון יש מכן יש לקבוע את מתחם הענישה ההולם את האירוע ובסופו של תהליך, יש להחליט אם נכון לחרוג מהמתחם שנקבע, שאחרת ייגזר העונש בגדרי המתחם.",דיון והכרעה
39,SH-22-06-30433-121,"באשר לעבירה של החזקת נשק, הרי שבתי משפט עמדו פעמים רבות על הסכנה הטמונה בהחזקת כלי ירייה והצורך בענישה מרתיעה כלפי מי שהחזיק נשק.",דיון והכרעה
40,SH-22-06-30433-121,"נוכח הסיכון הטמון, הרי שיש להעביר מסר חד וברור  לעוברים על עבירות מסוג זה.",דיון והכרעה
41,SH-22-06-30433-121,"ביצוע העבירה של החזקת נשק פוגעת בערכים החברתיים של הגנה על בטחונו של הפרט, שלמות גופו והסדר הציבורי.",דיון והכרעה
42,SH-22-06-30433-121,"המציאות היומיומית ואירועי הירי המתרחשים חדשות לבקרים בעיקר אלו המתרחשים בקרב החברה הערבית, מערערים את תחושת ביטחונו של הציבור.",דיון והכרעה
43,SH-22-06-30433-121,לפיכך ניכרת החמרה בפסיקה לאלו שעוברים עבירות נשק גם אם מדובר בעבירות של החזקת נשק נוכח הפוטנציאל הנפיץ להתלקחות אירוע אלים תוך שימוש באותו נשק שהוחזק באופן לא חוקי.,דיון והכרעה
44,SH-22-06-30433-121,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",דיון והכרעה
45,SH-22-06-30433-121,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
46,SH-22-06-30433-121,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
47,SH-22-06-30433-121,"לצורך התמודדות עם הפשיעה והאלימות בחברה הערבית הוקמה וועדת מנכ""לים שהמלצותיה התקבלו ואומצו במסגרת הצעת חוק העונשין (תיקון מס' 143) (עבירות בנשק), התשפ""ב-2021 (הצ""ח הממשלה 1466, יח' כסלו התשפ""ב, 22.11.2021) (להלן: ""התיקון"").",דיון והכרעה
48,SH-22-06-30433-121,במסגרת תיקון 140 לחוק העונשין (שנכנס בתוקף בהוראת שעה למשך שלוש שנים ביום 8.12.2021).,דיון והכרעה
49,SH-22-06-30433-121,"התיקון מעגן עונשי מינימום לעבירות נשק בקביעתו שעונש שיושת על עבריינים בתחום זה לא יפחת מרבע העונש המירבי שנקבע לאותה עבירה למעט מקרים מיוחדים, שבהם בית המשפט ימצא לנכון להקל בעונש.",דיון והכרעה
50,SH-22-06-30433-121,"העונש המרבי הקבוע לצד עבירה שעניינה החזקת נשק הוא 7 שנות מאסר, משמע רבע מהעונש המירבי הוא 21 חודשי מאסר הכולל בתוכו גם עונש מאסר מותנה שמבקש בית המשפט לגזור על הנאשם.",דיון והכרעה
51,SH-22-06-30433-121,"נסיבות ביצוע העבירות מלמדות על פגיעה משמעותית בערכים חברתיים מוגנים שעה שהנאשם החזיק  בביתה של סבתו בצמידות לביתו של הנאשם בעליית תקרה במקלחת הבית, אקדח חצי אוטומטי  ומחסנית ריקה עטופים בניילון נצמד בתוך קופסת מתכת.",דיון והכרעה
52,SH-22-06-30433-121,"כמו כן החזיק הנאשם קליע בקוטר 9 מ""מ.",דיון והכרעה
53,SH-22-06-30433-121,"במסגרת עובדות כתב האישום, לא צוין ההסבר להחזקת הנשק ובעניין זה רב הנסתר על הגלוי.",דיון והכרעה
54,SH-22-06-30433-121,התכנון שקדם לביצוע העבירות: הנאשם החזיק את כלי הנשק במקום מוסתר כשהוא עטוף בניילון נצמד ועל כן ניתן להסיק מכך את התכנון המוקדם על ידי הנאשם עצמו.,דיון והכרעה
55,SH-22-06-30433-121,חלקו של הנאשם בביצוע העבירות:  חלקו של הנאשם בביצוע העבירות היה בלעדי על אף טענת ההגנה כי מדובר בהחזקה קונסטרוקטיבית .,דיון והכרעה
56,SH-22-06-30433-121,הנזק שעלול היה להיגרם מביצוע העבירות: הנאשם החזיק בשני באקדח עם מחסנית ריקה.,דיון והכרעה
57,SH-22-06-30433-121,"מכאן, שגם אם לא נגרם נזק בפועל, הרי  שקיים נזק פוטנציאלי .",דיון והכרעה
58,SH-22-06-30433-121,"מידת הפגיעה בערכים המוגנים: בשים לב לעובדה כי מדובר באקדח שהוסלק במקום מוסתר אך בהישג ידו של הנאשם  והנזק הפוטנציאלי קיים, אני קובעת כי מידת הפגיעה בערכים המוגנים היא בינונית  - גבוהה.",דיון והכרעה
59,SH-22-06-30433-121,שני הצדדים הפנו לפסיקה רלוונטית לטעמם התואמת את מדיניות הענישה במקרים דומים.,דיון והכרעה
60,SH-22-06-30433-121,באשר למדיניות הענישה אפנה לפסיקה כדלקמן:,דיון והכרעה
61,SH-22-06-30433-121,"בעניין אזברגה - המערער הורשע בעבירה של נשיאת נשק (אקדח קליבר 9 מ""מ, יחד עם מחסנית תואמת) ודינו נגזר ל- 16 חודשי מאסר בפועל יחד עם מאסרים על תנאי.",דיון והכרעה
62,SH-22-06-30433-121,מתחם העונש שנקבע על ידי בית המשפט המחוזי נע בין 12 ל- 40 חודשי מאסר בפועל.,דיון והכרעה
63,SH-22-06-30433-121,הערעור על חומרת העונש נדחה.,דיון והכרעה
64,SH-22-06-30433-121,"בשים לב לכל האמור אני קובעת שמתחם העונש ההולם את נסיבות העבירות בהן הורשע הנאשם ובשים לב למדיניות הענישה הנוהגת והתיקון לחוק העונשין, אני קובעת שמתחם העונש ההולם נע בין עונש של 14   חודשי מאסר בפועל ברף התחתון לבין עונש של 30   חודשי מאסר בפועל הרף העליון בנוסף לענישה נלווית של מאסר על תנאי מרתיע וכן קנס כספי שיש בו גם לגלם שיקולי הרתעה.",דיון והכרעה
65,SH-22-06-30433-121,שוכנעתי כי בעניינו של הנאשם יש מקום לסטות ממתחם העונש אותו קבעתי וממדיניות הענישה וזאת בשל שיקולי שיקום.,חריגה ממתחם ענישה 
66,SH-22-06-30433-121,הנאשם מצוי בהליך שיקומי ארוך לאחר שהודה בהזדמנות הראשונה בכתב האישום.,חריגה ממתחם ענישה 
67,SH-22-06-30433-121,"מחד, מדובר בעבירות חמורות אשר, כאמור, בתי המשפט מצווים להעביר מסר של הרתעה בדמות של החמרה  בענישה.",חריגה ממתחם ענישה 
68,SH-22-06-30433-121,"מנגד, לפנינו נאשם שעבר כברת דרך בהליך השיקומי ועברו נקי ומדובר בבחור צעיר כבן 24.",חריגה ממתחם ענישה 
69,SH-22-06-30433-121,כמפורט בתסקירי שירות המבחן  מדובר במי שקיימים בעניינו סיכויי שיקום לא מבוטלים.,חריגה ממתחם ענישה 
70,SH-22-06-30433-121,לפיכך ראיתי הצדקה במקרה זה לסטות ממתחם הענישה ואני סבורה שניתן להשיג תכלית שיקומית טיפולית גם בדרך של הטלת עונש של מאסר בעבודות שירות בשילוב עם צו מבחן.,חריגה ממתחם ענישה 
71,SH-22-06-30433-121,בנסיבות העניין אינני סבורה כי עונש של מאסר מאחורי סורג ובריח הולם את נסיבותיו האישיות של הנאשם ונתוניו כמפורט בתסקירים ואת הדרך  שעשה הנאשם בהליך הטיפולי.,חריגה ממתחם ענישה 
72,SH-22-06-30433-121,"יתירה מכך, אני סבורה שעונש של מאסר בפועל בנסיבות העניין כפי שמדיניות הענישה במקרים דומים מחייבת  לעשות כן ובצדק, יש בה כדי לפגוע באופן קיצוני בהליך השיקומי טיפולי בו מצוי הנאשם  כעולה מתסקירי שירות המבחן .",חריגה ממתחם ענישה 
73,SH-22-06-30433-121,שליחתו של הנאשם לעונש מאסר מאחורי סורג ובריח תמנע הטלת צו מבחן שכן לא ניתן להטיל על נאשם שנגזר עליו עונש מאסר בפועל של ממש צו מבחן.,חריגה ממתחם ענישה 
74,SH-22-06-30433-121,כעולה מהתסקירים הנאשם משתף פעולה באופן מלא עם ההליך הטיפולי ויש לשער כי עם התקדמות ההליך הטיפולי גם נסיבות ביצוע העבירות והחזקת הנשק תתבהרנה.,חריגה ממתחם ענישה 
75,SH-22-06-30433-121,"סיכויי השיקום המשמעותיים בעניינו של הנאשם מבוססים על  מסד נתוניו של הנאשם, נעדר עבר פלילי והיותו בחור צעיר בן 24 .",חריגה ממתחם ענישה 
76,SH-22-06-30433-121,עם התקדמות ההליך הטיפולי ציין שירות המבחן כי רמת הסיכון  פחתה.,חריגה ממתחם ענישה 
77,SH-22-06-30433-121,שוכנעתי שכברת הדרך אותה עבר הנאשם בהליך הטיפולי והמוטיבציה שהנאשם מגלה תבטיח בצורה מיטבית שהנאשם לא יבצע עבירות פליליות.,חריגה ממתחם ענישה 
78,SH-22-06-30433-121,"ענישה בדמות מאסר בדרך של עבודות שירות אכן אינה משקפת את מדיניות הענישה במקרים דומים אך בנסיבות חריגות אלה מבלי להמעיט כהוא זה מחומרת מעשיו של הנאשם, אני סבורה שיש להימנע מהשתת עונש של מאסר בפועל מאחורי סורג ובריח.",חריגה ממתחם ענישה 
79,SH-22-06-30433-121,לפיכך עונש של מאסר בדרך של עבודות שירות לתקופה המקסימלית הקבועה בחוק יש בהם כדי להוות ענישה מרתיעה בכל הנוגע לנאשם זה.,חריגה ממתחם ענישה 
80,SH-22-06-30433-121,"העבירה אותה עבר הנאשם מצדיקה ענישה מרתיעה, יחד עם זאת בשל שיקולי שיקום אני סבורה שיש לחרוג ממתחם הענישה וממדיניות הענישה.",חריגה ממתחם ענישה 
81,SH-22-06-30433-121,לנגד עיני שירות המבחן עמדו כל הנסיבות הרלוונטיות ושירות המבחן היה ער לחומרת העבירות  ונסיבותיהן.,חריגה ממתחם ענישה 
82,SH-22-06-30433-121,"לפיכך, אני סבורה שהמלצת שירות המבחן מבוססת דיה ואני נעתרת לה.",חריגה ממתחם ענישה 
83,SH-22-06-30433-121,"עוד אוסיף, שהנאשם שהה תקופה ארוכה בתנאים מגבילים – במעצר בפיקוח אלקטרוני לתקופה ארוכה ולאחר מכן בתנאי מעצר בית והוא אף נתון בתנאים מגבילים עד מועד מתן גזר הדין, דבר אשר כשלעצמו מהווה שיקול במסגרת השיקולים לגזירת העונש.",חריגה ממתחם ענישה 
84,SH-22-06-30433-121,הנאשם הקפיד ושמר באדיקות על תנאי המעצר ולא נשמעה כל טענה על התנהלותו במסגרת התנאים בהם שהה.,חריגה ממתחם ענישה 
85,SH-22-06-30433-121,לתיק בית המשפט הוגשה חוות דעת של הממונה על עבודות השירות לפיה נמצא הנאשם מתאים לעבודות שירות.,חריגה ממתחם ענישה 
86,SH-22-06-30433-121,"אשר על כן, במכלול השיקולים לקולה ולחומרה אני גוזרת על הנאשם את העונשים הבאים:",חריגה ממתחם ענישה 
87,SH-22-06-30433-121,9 חודשי מאסר אותם יישא הנאשם בדרך של עבודות שירות בבית החולים לגליל בנהריה.,חריגה ממתחם ענישה 
88,SH-22-06-30433-121,הנאשם יתייצב לביצוע עבודות השירות ביום 9.9.24 בשעה 08:00 במשרדי הממונה על עבודות השירות.,חריגה ממתחם ענישה 
89,SH-22-06-30433-121,"הנאשם מוזהר כי עליו לבצע את עבודות השירות על פי נהלי והנחיות הממונה על עבודות השירות שכן אם לא יעשה כן, ניתן יהיה להפסיק את עבודות השירות ויתרת העונש תרוצה מאחורי סורג ובריח.",חריגה ממתחם ענישה 
90,SH-22-06-30433-121,10 חודשי מאסר על תנאי למשך שלוש שנים והתנאי שהנאשם הוא שלא יעבור כל עבירת נשק ויורשע בה.,חריגה ממתחם ענישה 
91,SH-22-06-30433-121,"אני משיתה על הנאשם קנס כספי בסכום של 10,000  ₪ .",חריגה ממתחם ענישה 
92,SH-22-06-30433-121,הקנס ישולם ב –10  תשלומים שווים ורצופים החל מיום 1.8.24  ובכל 1 לחודש לאחר מכן.,חריגה ממתחם ענישה 
93,SH-22-06-30433-121,אי עמידה באחד מתשלומי הקנס תעמיד את יתרת הקנס לפירעון מיידי.,חריגה ממתחם ענישה 
94,SH-22-06-30433-121,ככל שישנו פיקדון כספי במסגרת הליך המעצר הפיקדון יקוזז מסכום הקנס  והיתרה תושב לנאשם.,חריגה ממתחם ענישה 
95,SH-22-06-30433-121,"הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,",חריגה ממתחם ענישה 
96,SH-22-06-30433-121,"בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
97,SH-22-06-30433-121,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
98,SH-22-06-30433-121,בהתאם להמלצת שירות המבחן ניתן בזאת צו מבחן למשך תקופה של 12  חודשים.,ניתן לשלם את הקנס באחת הדרכים הבאות:
99,SH-22-06-30433-121,"הובהר לנאשם בשפה פשוטה וברורה כי עליו לבצע את צו המבחן באופן מלא ולשתף פעולה בהליך הטיפולי שיקומי שכן אם לא יעשה כן, ניתן יהיה להפקיע את צו המבחן ובית המשפט ידון בתיק מחדש.",ניתן לשלם את הקנס באחת הדרכים הבאות:
100,SH-22-06-30433-121,ניתן בזאת צו לחילוט / השמדה כלי הנשק והמחסנית והקליע בחלוף תקופת הערעור.,ניתן לשלם את הקנס באחת הדרכים הבאות:
101,SH-22-06-30433-121,מזכירות בית המשפט תמציא לשירות המבחן וכן לממונה על עבודות השירות.,ניתן לשלם את הקנס באחת הדרכים הבאות:
102,SH-22-06-30433-121,5129371זכות ערעור בתוך 45 יום לבית המשפט המחוזי.,ניתן לשלם את הקנס באחת הדרכים הבאות:
103,SH-22-06-30433-121,"ניתן היום,  י""ב סיוון תשפ""ד, 18 יוני 2024, בנוכחות הצדדים.",ניתן לשלם את הקנס באחת הדרכים הבאות:
104,SH-22-06-30433-121,סימי פלג קימלוב 54678313,   					
