,verdict,text,part
0,SH-15-05-14020-709,"ע""י ב""כ עו""ד אסתר דויט",מדינת ישראל
1,SH-15-05-14020-709,"ע""י ב""כ עו""ד ד""ר ניצה אורצקי",ג'לאל חבשי
2,SH-15-05-14020-709,"חוק מס ערך מוסף, תשל""ו-1975",הנאשם
3,SH-15-05-14020-709,"חוק מס ערך מוסף, תשל""ו-1975: סע'  117(ב)(1), 117(ב)(6), 117(ב)(8)",הנאשם
4,SH-15-05-14020-709,"חוק העונשין, תשל""ז-1977: סע'  40ג, 40ג(א), 40יא, 40יב, 40יג",הנאשם
5,SH-15-05-14020-709,"הנאשם הורשע בעבירות לפי הוראות חוק מס ערך מוסף, תשל""ו-1975 (להלן – החוק או חוק מע""מ), על יסוד הודאתו בעובדות כתב האישום.",גזר דין
6,SH-15-05-14020-709,"ההודאה ניתנה במסגרת הליך גישור, שבעקבותיו הגיעו הצדדים להסדר טיעון הכולל הסכמות חלקיות לעניין העונש.",גזר דין
7,SH-15-05-14020-709,"על פי האמור בעובדות כתב האישום, הנאשם עוסק בחלוקת דלק ושמנים, במסגרת עסק המכונה ""אספקת אנרגיה"", הרשום כעוסק מורשה לצורך הוראות חוק מע""מ.",גזר דין
8,SH-15-05-14020-709,"בתקופה שבין שנת 2008 לבין שנת 2011 ביצע הנאשם עסקאות והוציא חשבוניות מס בגינן, אותן מסר ללקוחותיו.",גזר דין
9,SH-15-05-14020-709,בתקופה האמורה נהג הנאשם להשמיט את הספרה האחרונה בהעתקי החשבוניות שאותן השאיר בפנקסיו.,גזר דין
10,SH-15-05-14020-709,"בדרך זו הקטין הנאשם את סכום עסקאותיו ב-144 העתקי חשבוניות, שנשארו בידיו, ובכך הפחית את מס העסקאות שדווח למע""מ.",גזר דין
11,SH-15-05-14020-709,"הנאשם דיווח למנהל מע""מ על מס עסקאות נמוך ממס העסקאות בספריו, בסך של 609,913 ₪, ובכך מסר ידיעות כוזבות במטרה להתחמק מתשלום מס.",גזר דין
12,SH-15-05-14020-709,"הנאשם הואשם אפוא, בכתב האישום, בביצוע העבירות הבאות: (א) מסירת ידיעה כוזבת, לפי הוראות סעיף 117(ב)(1) לחוק (48 עבירות); (ב) הכנה או ניהול של פנקסי חשבונות כוזבים, לפי הוראות סעיף 117(ב)(6) לחוק (48 עבירות); ו-(ג) שימוש במרמה, עורמה או תחבולה, לפי הוראות סעיף 117(ב)(8) לחוק (48 עבירות).",גזר דין
13,SH-15-05-14020-709,"כאמור, הנאשם הודה בעובדות כתב האישום, במסגרת הסדר טיעון, ועל יסוד הודאתו זו הורשע בעבירות שבהן הואשם בכתב האישום.",גזר דין
14,SH-15-05-14020-709,"המאשימה הסכימה, במסגרת הסדר הטיעון, להגביל את טיעוניה, ברכיב הענישה של מאסר בפועל, לטיעון לעונש של 7 חודשי מאסר בפועל.",גזר דין
15,SH-15-05-14020-709,"יש לציין, כי הנאשם הסיר את מלוא מחדליו מושא כתב האישום, ואף שילם חובות נוספים מעבר למחדלים אלה.",גזר דין
16,SH-15-05-14020-709,"הראיות לקביעת העונש ועיקר טיעוני ב""כ הצדדים:",גזר דין
17,SH-15-05-14020-709,"ב""כ המאשימה הגישה, כראייה לקביעת העונש, את גיליון הרשעותיו הקודמות של הנאשם (הוגש וסומן ע/1).",גזר דין
18,SH-15-05-14020-709,"כעולה מגיליון זה, לנאשם עבר פלילי מכביד הכולל מספר הרשעות קודמות, הגם שלא בתחום עבירות המס.",גזר דין
19,SH-15-05-14020-709,"יש לציין, כי הרשעתו הקודמת האחרונה של הנאשם הינה משנת 2011 (ומתייחסת לעבירות משנת 2008) וההרשעה הקודמת לה הינה משנת 2003.",גזר דין
20,SH-15-05-14020-709,יתר ההרשעות הינן אף ישנות יותר.,גזר דין
21,SH-15-05-14020-709,"ב""כ המאשימה התייחסה בטיעוניה לעובדות כתב האישום.",גזר דין
22,SH-15-05-14020-709,"כמו כן הדגישה ב""כ המאשימה את הערכים החברתיים, הנפגעים כתוצאה מביצוען של עבירות מס, ובהם השוויון בנשיאה בנטל המס.",גזר דין
23,SH-15-05-14020-709,"יתר על כן, מדובר בעבירות הפוגעות ביכולת הרשויות לקבל מידע אמין ומדויק על הפעילות הכלכלית במשק וכתולדה מכך גורמות לנזק כלכלי כבד למדינה.",גזר דין
24,SH-15-05-14020-709,"בנוסף, מדובר בעבירות הקלות לביצוע אך קשות לחשיפה.",גזר דין
25,SH-15-05-14020-709,"כנראה על רקע הסכמות הצדדים לא טענה ב""כ המאשימה למתחם עונש הולם קונקרטי, אלא הסתפקה בהדגשת נקודות החומרה לשיטתה, דהיינו: (א) סכום המס הנכבד שלא שולם – 609,913 ₪; (ב) התמשכות ביצוע העבירות – על פני שלוש שנים; ו-(ג) ריבוי העבירות – הנאשם מסר 48 דיווחים כוזבים באמצעות 144 העתקי חשבוניות מזויפות; והכל במטרה להתחמק מתשלום מס בשל בצע כסף.",גזר דין
26,SH-15-05-14020-709,"באשר להסרת המחדל הדגישה ב""כ המאשימה כי אין להפריז במשקל שיינתן לו, תוך הפנייה לפסיקה הקובעת שאין בהסרת מחדל כדי למנוע הטלת עונשי מאסר בפועל.",גזר דין
27,SH-15-05-14020-709,"בנסיבות אלה עתרה ב""כ המאשימה להשית על הנאשם עונש של מאסר בפועל, לתקופה של שבעה חודשים, וכן ענישה נלווית: מאסר מותנה, קנס כספי והתחייבות להימנע מביצוע עבירה.",גזר דין
28,SH-15-05-14020-709,"ב""כ הנאשם, מצידה, ביקשה להקל עם הנאשם, תוך הדגשת נסיבות הקולה בעניינו ובמיוחד הסרת המחדל, ההודאה ונטילת האחריות.",גזר דין
29,SH-15-05-14020-709,"באשר להסרת המחדל טענה ב""כ הנאשם כי הנאשם הסיר את מלוא מחדליו כלפי רשויות המס: הגם שהמחדל מושא כתב האישום הינו 609,913 ₪, בפועל שילם הנאשם לרשויות מע""מ סך כולל של 1,490,000 ₪, ובהקשר זה הוסיפה והדגישה את שני אלה:",גזר דין
30,SH-15-05-14020-709,(א)	הנאשם הסיר את מלוא מחדליו עוד בחודש ינואר 2014.,גזר דין
31,SH-15-05-14020-709,(ב)	הובטח לנאשם כי אם ישלם את כל שנדרש ממנו לא יוגש נגדו כתב אישום.,גזר דין
32,SH-15-05-14020-709,"למרות זאת, כתב האישום דנא הוגש, ורק בחודש מאי 2015.",גזר דין
33,SH-15-05-14020-709,"ב""כ הנאשם הרחיבה בתיאור נסיבות חייו המורכבות של הנאשם, יליד שנת 1970.",גזר דין
34,SH-15-05-14020-709,"לנאשם חמישה ילדים, והוא אף תומך כלכלית בילדיהם של אחיו.",גזר דין
35,SH-15-05-14020-709,"בחודש פברואר השנה (2016) נפגע הנאשם בתאונת דרכים, בעת שרכב על אופנוע, וכתוצאה מכך נאלץ להפסיק לעבוד.",גזר דין
36,SH-15-05-14020-709,"מצבו הכלכלי של הנאשם התדרדר אפוא, עד כדי כך שהנאשם נאלץ למכור – בחודש מאי 2015 – את דירת מגוריו ולעבור לגור עם הוריו.",גזר דין
37,SH-15-05-14020-709,"כיום הנאשם הינו חסר כל, ואפילו ייצוגו נעשה באמצעות הסניגוריה הציבורית.",גזר דין
38,SH-15-05-14020-709,"ב""כ הנאשם תמכה את טענותיה בעניינים הנ""ל הן במסמכים רפואיים (הוגשו וסומנו ס/1) והן במסמכים אודות מכירת הדירה וחובותיו הכספיים של הנאשם (הוגשו וסומנו ס/2).",גזר דין
39,SH-15-05-14020-709,"בנסיבות אלה, ותוך הפנייה לפסיקה מקלה, עתרה ב""כ הנאשם להקל ככל האפשר עם הנאשם: להטיל עליו עונש של מאסר בפועל קצר ככל האפשר, שניתן לרצותו בדרך של עבודות שירות, ולהשית עליו קנס מינימלי.",גזר דין
40,SH-15-05-14020-709,"הנאשם, בדברו האחרון לעונש, שב והביע צער על כך שביצע את העבירות מושא כתב האישום.",גזר דין
41,SH-15-05-14020-709,"יחד עם זאת הדגיש הנאשם, כי הוא שילם על ביצוע העבירות מחיר כבד מאוד, ואף נאלץ למכור את ביתו.",גזר דין
42,SH-15-05-14020-709,"לדברי הנאשם, נציג ממע""מ – שבשמו הספציפי נקב – אמר לו שאם ישלם את שנדרש ממנו הוא לא יגיע לבית המשפט.",גזר דין
43,SH-15-05-14020-709,"הנאשם הוסיף וטען: ""אני חושב שיש פה משהו לא בסדר.",גזר דין
44,SH-15-05-14020-709,"יכל להגיד לי מההתחלה אתה תגיע לזה ולבית סוהר ויכולתי לעשות שיקולים אחרים, אני היום בלי בית עם חמישה ילדים.",גזר דין
45,SH-15-05-14020-709,"כל זה בשביל להסיר ולהיות בסדר, אני מבין שעשיתי טעות, אבל אני לא יכול לשלם עליה עשר פעמים..."" (ר' בפרוטוקול, עמ' 14 שורה 10 ואילך).",גזר דין
46,SH-15-05-14020-709,(1)	קביעת מתחם העונש ההולם:,גזר דין
47,SH-15-05-14020-709,"בעת גזירת עונשו של נאשם על בית המשפט לקבוע, תחילה, את מתחם העונש ההולם לכל אירוע עברייני שבגינו הורשע הנאשם, ולאחר מכן לגזור את עונשו של הנאשם בתוך מתחם העונש ההולם; והכל כאמור בהוראות סעיף 40ג יחד עם סעיף 40יג לחוק העונשין, תשל""ז-1977 (להלן – חוק העונשין).",גזר דין
48,SH-15-05-14020-709,"קביעת מתחם העונש ההולם תיעשה תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות.",גזר דין
49,SH-15-05-14020-709,"באשר לעבירות מס חזרה הפסיקה וקבעה כי מדובר בעבירות חמורות, שביצוען פוגע בערכים חברתיים חשובים, ובהם ההגנה על הקופה הציבורית שבאוצר המדינה וההגנה על שוויון הנשיאה בנטל המס.",גזר דין
50,SH-15-05-14020-709,"כאשר מדובר בעבירות מס הכוללות יסוד של מרמה, כבענייננו, הענישה צריכה לכלול, ככלל, גם רכיב של מאסר בפועל ממשי, מאחורי סורג ובריח.",גזר דין
51,SH-15-05-14020-709,"יחד עם זאת, במקרה דנא קיימות שתי נסיבות-קולה מהותיות:",גזר דין
52,SH-15-05-14020-709,"ראשית, הנאשם הסיר באופן מלא ומוחלט את מחדליו, מעל ומעבר למה שנכלל בעובדות כתב האישום.",גזר דין
53,SH-15-05-14020-709,"פשיטא, כי בהסרת מחדלים אלה אין כדי לאיין את ביצוע העבירות.",גזר דין
54,SH-15-05-14020-709,"יתר על כן, הלכה היא כי מי שמסיר את מחדלו אינו עושה מעשה חסד עם הרשות אלא רק מתקן, ובדיעבד, את תוצאותיה של עבירה פלילית שאותה הוא ביצע.",גזר דין
55,SH-15-05-14020-709,"ואולם, כאשר מדובר בעבירות פיסקליות, סוגיית הסרת המחדל הינה סוגיה היורדת לשורשה של שאלת הענישה, שאף המאשימה עצמה מבקשת להתחשב בה במסגרת קביעת מתחם העונש ההולם (ר' למשל ת.פ. 10483-08-12 מדינת ישראל נ' קשמש בע""מ ואח' (2014), בפסקאות 14 עד 16 לגזר הדין).",גזר דין
56,SH-15-05-14020-709,"לא זו אף זו: כאשר מדובר בהסרה מלאה ומוחלטת של המחדל, המאשימה מסכימה לא אחת להמיר כתבי אישום לקנסות מנהליים, או למצער – כאשר הנאשם אינו עומד בתנאים שנקבעו להמרת כתבי אישום לקנסות מנהליים – לענישה שאינה כוללת רכיב של מאסר בפועל מאחורי סורג ובריח.",גזר דין
57,SH-15-05-14020-709,"שנית, ב""כ הנאשם והנאשם עצמו העלו לפניי טענות שלפיהן נאמר לנאשם במע""מ כי אם יסיר את מלוא מחדליו הוא לא יגיע לבית המשפט.",גזר דין
58,SH-15-05-14020-709,"ב""כ הנאשם אף טענה כי הסרת המחדלים המלאה נעשתה זמן ניכר לפני הגשת כתב האישום.",גזר דין
59,SH-15-05-14020-709,"ב""כ המאשימה ביקשה להגיב לטענות אלה והבהירה כי הסרת המחדל התמשכה, ונעשתה באופן מלא רק לאחר הגשת כתב האישום (ר' בפרוטוקול, עמ' 14 שורה 2 ואילך).",גזר דין
60,SH-15-05-14020-709,"יחד עם זאת, ב""כ המאשימה לא התייחסה לטענות בדבר אמירות כנ""ל על ידי גורם ספציפי במע""מ.",גזר דין
61,SH-15-05-14020-709,"ההגנה אמנם לא המציאה כל מסמך בעניין האמירות הנטענות, ולא ברור אם עניינו של הנאשם כלל מתאים להליך של כופר.",גזר דין
62,SH-15-05-14020-709,"יחד עם זאת, גם אם הדברים רק נרמזו לנאשם על ידי גורם בלתי מוסמך לכך במע""מ, הלכה למעשה אין מחלוקת שבפועל עשה הנאשם מאמצים כבירים לסילוק מחדלים מעל ומעבר למה שנכלל בכתב האישום; ובכך יש להתחשב באופן מהותי.",גזר דין
63,SH-15-05-14020-709,"למעשה, מדובר במעין ""הגנה מן הצדק"" אשר יש בה כדי להשפיע על מידת הפגיעה בערכים המוגנים, שהינה כידוע אחד המדדים לקביעת מתחם העונש ההולם על פי הוראות סעיף 40ג(א) לחוק העונשין.",גזר דין
64,SH-15-05-14020-709,"בנסיבות אלה אני קובע כי מתחם העונש ההולם, במקרה דנא, הינו בין 3 חודשי מאסר בפועל, שניתן לרצותם בדרך של עבודות שירות, לבין 12 חודשי מאסר בפועל.",גזר דין
65,SH-15-05-14020-709,(2)	גזירת עונשו של הנאשם בתוך מתחם העונש ההולם:,גזר דין
66,SH-15-05-14020-709,לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה בהתאם להוראות סעיף 40יא וסעיף 40יב לחוק העונשין.,גזר דין
67,SH-15-05-14020-709,"באשר לנאשם שלפניי, השיקולים הרלוואנטיים לגזירת עונשו בתוך מתחם העונש ההולם הינם כלהלן:",גזר דין
68,SH-15-05-14020-709,עברו הפלילי של הנאשם – לנאשם עבר פלילי מכביד.,גזר דין
69,SH-15-05-14020-709,"יחד עם זאת, מדובר בעבר ישן יחסית, שאינו רלוואנטי לעבירות מיסים.",גזר דין
70,SH-15-05-14020-709,הודאה ונטילת אחריות – הנאשם הודה בעובדות כתב האישום.,גזר דין
71,SH-15-05-14020-709,"בכך חסך הנאשם מזמנם של העדים, הצדדים ובית המשפט.",גזר דין
72,SH-15-05-14020-709,"נסיבות אלה יש לזקוף, ובאופן מהותי, לזכותו של הנאשם.",גזר דין
73,SH-15-05-14020-709,"נתוניו האישיים של הנאשם ונסיבות חייו – הנאשם הינו יליד שנת 1970, ונסיבות חייו מורכבות.",גזר דין
74,SH-15-05-14020-709,"בנוסף, הנאשם נפגע השנה בתאונת דרכים, שבעטיה מצבו הכלכלי התדרדר.",גזר דין
75,SH-15-05-14020-709,"חלוף הזמן מעת ביצוע העבירה – מעת תום ביצוע העבירות מושא כתב האישום ועד היום חלפו כחמש שנים, כאשר כתב האישום הוגש רק בחודש מאי 2015.",גזר דין
76,SH-15-05-14020-709,"העולה משקלול הנסיבות והשיקולים דלעיל הוא, שבמקרה דנא נסיבות הקולה עולות במשקלן על נסיבות החומרה ויש לגזור את עונשו ברף התחתון של מתחם העונש ההולם.",גזר דין
77,SH-15-05-14020-709,"במיוחד יש להתחשב, גם לעניין הקנס, במצבו הכלכלי של הנאשם, וכן בהסרה המלאה של מחדלי הנאשם שמעבר לכתב האישום.",גזר דין
78,SH-15-05-14020-709,"לפיכך – ובהתחשב בשיקולים לכף חומרה ולכף קולה, אשר פורטו לעיל – אני גוזר על הנאשם את העונשים הבאים:",גזר דין
79,SH-15-05-14020-709,(א)	3 חודשי מאסר לריצוי בפועל.,גזר דין
80,SH-15-05-14020-709,"המאסר ירוצה בדרך של עבודות שירות, כאמור בחוות דעתו של הממונה על עבודות השירות בשירות בתי הסוהר מיום 25.9.16.",גזר דין
81,SH-15-05-14020-709,"על הנאשם להתייצב לתחילת ריצוי עונשו במשרדי הממונה על עבודות השירות, ביום 21.11.16 עד השעה 08:00.",גזר דין
82,SH-15-05-14020-709,"מובהר בזה לנאשם כי בכל הקשור לעבודות השירות עליו לציית להוראות הממונה על עבודות השירות, או למי שהוסמך לכך מטעמו.",גזר דין
83,SH-15-05-14020-709,"(ב)	מאסר על תנאי למשך 4 חודשים, אותו לא יישא הנאשם אלא אם כן יעבור, תוך שלוש שנים מהיום, עבירה לפי הוראות חוק מע""מ.",גזר דין
84,SH-15-05-14020-709,"(ג)	קנס בסך של 12,000 ₪, או שישה חודשי מאסר תמורתו.",גזר דין
85,SH-15-05-14020-709,"הקנס ישולם ב-24 תשלומים חודשיים, שווים ורצופים, החל מיום 1.6.17 ובכל ראשון לחודש שלאחריו.",גזר דין
86,SH-15-05-14020-709,היה והנאשם לא ישלם את אחד התשלומים במועד תועמד כל יתרת הקנס לפירעון מידי.,גזר דין
87,SH-15-05-14020-709,זכות ערעור בתוך 45 יום מהיום.,גזר דין
88,SH-15-05-14020-709,המזכירות תשלח העתק גזר דין זה לממונה על עבודות השירות בשירות בתי הסוהר.,גזר דין
89,SH-15-05-14020-709,"5129371ניתן היום, ‏יום חמישי ב' חשון תשע""ז, ‏03 נובמבר 2016, במעמד הצדדים.",גזר דין
90,SH-15-05-14020-709,"ד""ר שאול אבינור 54678313",גזר דין
