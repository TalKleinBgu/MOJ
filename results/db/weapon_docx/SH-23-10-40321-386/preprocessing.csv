,verdict,text,part
0,SH-23-10-40321-386,"ע""י ב""כ עו""ד רועי רייס",בעניין:		מדינת ישראל – פרקליטות מחוז מרכז	המאשימה
1,SH-23-10-40321-386,"ע""י ב""כ עו""ד שועאע מנצור",		עבד אל רחים חאג יחיא (עציר)		הנאשם
2,SH-23-10-40321-386,"חוק המאבק בטרור, תשע""ו-2016: סע'  24(א)(1), 24(ב)(2)",		עבד אל רחים חאג יחיא (עציר)		הנאשם
3,SH-23-10-40321-386,"חוק העונשין, תשל""ז-1977: סע'  31, 40ו', 40ז', 144(א)",		עבד אל רחים חאג יחיא (עציר)		הנאשם
4,SH-23-10-40321-386,"חוק סדר הדין הפלילי [נוסח משולב], תשמ""ב-1982: סע'  153",		עבד אל רחים חאג יחיא (עציר)		הנאשם
5,SH-23-10-40321-386,"ביום 23.5.24 הגיעו הצדדים להסדר דיוני במסגרתו הודה הנאשם בעובדות כתב האישום המתוקן והורשע במיוחס לו באישום השני; לענין האישום הראשון הוסכם שהצדדים יגישו סיכומיהם בכתב, כאשר המאשימה טוענת שהעובדות המנויות באישום זה מקימות עבירות של הסתה לטרור וגילוי הזדהות עם ארגון טרור, ואילו ההגנה טוענת שהעובדות אינן מגבשות עבירות אלה.",הרשעת הנאשם
6,SH-23-10-40321-386,הוסכם שהצדדים יהיו רשאים לצרף לסיכומיהם חומרי חקירה מהתיק (במ/2).,הרשעת הנאשם
7,SH-23-10-40321-386,"באותו היום, ניתנה על ידי הכרעת דין חלקית, לפיה הנאשם הורשע על פי הודאתו בעבירה של סיוע להחזקת נשק שלא כדין, כמפורט באישום השני, ונרשמה הודאתו בעובדות האישום הראשון.",הרשעת הנאשם
8,SH-23-10-40321-386,"הצדדים הגישו סיכומיהם בכתב לענין האשמה באישום הראשון, וביום 18.7.24 ניתנה על ידי הכרעת דין משלימה מפורטת ומנומקת, המרשיעה את הנאשם גם בעבירות שיוחסו לו באישום הראשון.",הרשעת הנאשם
9,SH-23-10-40321-386,"הנאשם, יליד 2001, הורשע במסגרת האישום הראשון ב-6 עבירות של הסתה לטרור, לפי סעיף 24(ב)(2) לחוק המאבק בטרור, תשע""ו-2016; וב-4 עבירות של גילוי הזדהות עם ארגון טרור, לפי סעיף 24(א)(1) לחוק האבק בטרור; ובמסגרת האישום השני בעבירה של סיוע להחזקת נשק שלא כדין, לפי סעיף 144(א) רישא יחד עם סעיף 31 לחוק העונשין, תשל""ז-1977.",כתב האישום המתוקן
10,SH-23-10-40321-386,החמאס והחיזבאללה הוכרזו כארגוני טרור מכוח חוק המאבק בטרור.,כתב האישום המתוקן
11,SH-23-10-40321-386,"ביום 7.10.23 החל משעות הבוקר חדרו פעילי חמאס ברצועת עזה, יחד עם אחרים, לשטח מדינת ישראל, תוך שהם פורצים את גדר הגבול וכאשר חלקם חמושים היטב במגוון אמצעי לחימה.",כתב האישום המתוקן
12,SH-23-10-40321-386,"פעילי הטרור ביצעו מעשי טרור קשים, רצחניים ואכזריים, במהלכם רצחו באופן מתוכנן ומכוון בדם קר גברים, נשים וילדים, ישראלים וזרים, חיילות וחיילים, אשר שהו אותה עת ביישובים אזרחיים, במסיבת הטבע ""נובה"" ליד קיבוץ רעים, וכן בבסיסי צה""ל, ופצעו רבים נוספים.",כתב האישום המתוקן
13,SH-23-10-40321-386,"מעבר לכך, חטפו פעילי הטרור לרצועת עזה כ-200 ישראלים וזרים, גברים, נשים, קשישים, ילדים ופעוטות.",כתב האישום המתוקן
14,SH-23-10-40321-386,"במקביל, החל משעות הבוקר המוקדמות, ובמשך תקופה ארוכה, ירו ארגוני הטרור ברצועת עזה ירי מאסיבי של אלפי רקטות ופצצות מרגמה אל עבר רחבי מדינת ישראל, שגרמו לפגיעה ולנזק בחייהם של ישראלים, בגופם וברכושם.",כתב האישום המתוקן
15,SH-23-10-40321-386,"מעשי הטרור הנפשעים של פעילי הטרור גרמו, לפי הנתונים עד עתה, ללמעלה מ-1,400 הרוגים וללמעלה מ-5,200 פצועים.",כתב האישום המתוקן
16,SH-23-10-40321-386,במהלך האירועים החלו להתפרסם ברשתות סרטונים המתעדים את מעשי הזוועה ההמוניים.,כתב האישום המתוקן
17,SH-23-10-40321-386,"ועדת השרים לענייני ביטחון לאומי החליטה על נקיטת פעולות צבאיות משמעותיות מכוח הסמכות שניתנה לה בחוק יסוד: הממשלה, החל מיום 7.10.23 בשעה 06:00, בשל המלחמה שנכפה על מדינת ישראל.",כתב האישום המתוקן
18,SH-23-10-40321-386,"עקב כל האמור לעיל, קיים חשש להסלמה בגזרות אחרות בקרב פעילי ותומכי טרור באשר הם.",כתב האישום המתוקן
19,SH-23-10-40321-386,בעת הגשת כתב האישום מצויה מדינת ישראל בלחימה.,כתב האישום המתוקן
20,SH-23-10-40321-386,הנאשם הינו אזרח ותושב ישראל מלידה.,כתב האישום המתוקן
21,SH-23-10-40321-386,בתקופה הרלוונטית לכתב האישום החזיק הנאשם וניהל חשבונות באינסטגרם ובטוויטר.,כתב האישום המתוקן
22,SH-23-10-40321-386,"לחשבון האינסטגרם של הנאשם היו מקושרים כ-107,000 עוקבים, אשר היו חשופים באופן ישיר לפרסומיו, ולחשבון הטוויטר של הנאשם היו מקושרים כ-1,866 עוקבים, אשר היו חשופים באופן ישיר לפרסומיו.",כתב האישום המתוקן
23,SH-23-10-40321-386,"בנוסף, פרסומי הנאשם בשני החשבונות היו פתוחים ונגישים באינטרנט לעיני כל.",כתב האישום המתוקן
24,SH-23-10-40321-386,"במשך תקופה ממושכת של כחצי שנה, מיולי 2022 ועד אוקטובר 2023, בהזדמנויות רבות, פרסם הנאשם באינסטגרם ובטוויטר, בשפה הערבית, דברי הסתה לטרור והזדהות עם ארגוני הטרור חמאס וחיזבאללה.",כתב האישום המתוקן
25,SH-23-10-40321-386,"את הפרסומים פרסם הנאשם תוך כדי ועל רקע אירועי ופיגועי טרור נגד יהודים, ובראשם, מעשי הזוועה ההמוניים שבוצעו בהנהגת ארגון הטרור חמאס ביום 7.10.23.",כתב האישום המתוקן
26,SH-23-10-40321-386,"הנאשם העלה תכנים מסוג זה שזכו לחשיפה רבה, והיוו במה גם לאחרים להביע תמיכתם בתכנים באופן סמלי גלוי באמצעות סימני חיבוב; באופן מילולי גלוי באמצעות תגובות; או באופן שיתופי גלוי באמצעות שיתופים.",כתב האישום המתוקן
27,SH-23-10-40321-386,"כמחזיק וכמנהל עמודי האינסטגרם והטוויטר שלו, שלט הנאשם באופן בלעדי בכלל תכניהם, והיה יכול למחוק תכנים ותגובות מיד או בתכוף לאחר פרסומם, אך הוא לא עשה כן.",כתב האישום המתוקן
28,SH-23-10-40321-386,"ביום 7.10.23, באינסטגרם, הסית הנאשם לטרור והזדהה עם ארגון טרור, בכך שפרסם 3 פרסומים, כמפורט להלן:",כתב האישום המתוקן
29,SH-23-10-40321-386,"2 תמונות שבאחת הכיתוב ""7.10.23"", ובשניה לקט תמונות של חלק ממעשי הזוועה ההמוניים המוצגים כהישגי פעילי הטרור באותו יום, בהן פעיל טרור מבצע ""סלפי"" בו מסמן ""וי"" אל מול רכב צה""ל שרוף, המון חוגג על ובקרבת ג'יפ צה""ל גנוב ברצועת עזה, תושב עזה שותה תה במרפסת אל מול נוף שיגורי רקטות לעבר ישראל, דחפור הורס את גדר הגבול בעזה, פעילי טרור חוטפים חיילים ישראלים מתוך טנק בוער, וחטיפה של אזרחית ישראלית קשישה לעזה.",כתב האישום המתוקן
30,SH-23-10-40321-386,"פרסום זה זכה לתמיכה של 29,767 סימני חיבוב ו-120 תגובות תומכות.",כתב האישום המתוקן
31,SH-23-10-40321-386,"10 תמונות נוספות של חלק ממעשי הזוועה ההמוניים המוצגים כהישגי פעילי הטרור באותו היום, שעל כל אחת מהן הכיתוב ""היום מכיל תמונות היסטוריות"", בהן דחפור הורס את גדר הגבול בעזה, פעיל טרור מבצע צילום ""סלפי"" בו מסמן ""וי"" על רקע טנק צה""ל בוער, תושבים בעזה חוגגים על ג'יפ צה""ל גנוב ברועה, רכב בוער ברצועת עזה ונער שמציג בגדים בידיו, גופות חיילים ישראלים מוטלים על טנדר, תושב ברצועה על רקע טנק צה""ל בוער, חטיפת חיילים ישראלים מתוך טנק בוער, מחבל חודר לישראל באמצעות מצנח רחיפה, תושב עזה שותה תה במרפסת אל מול נוף שיגורי רקטות לישראל, ופגיעת רקטה בישראל.",כתב האישום המתוקן
32,SH-23-10-40321-386,"פרסום זה זכה לתמיכה של 29,943 סימני חיבוב ו-75 תגובות תומכות.",כתב האישום המתוקן
33,SH-23-10-40321-386,"סרטון אשר בתחילתו הכותרת ""קליפ סיכום ליום שבעה באוקטובר"", ולכל יתר אורכו הכיתובית ""7 באוקטובר 2023"", ובו נראים חלק ממעשי הזוועה ההמוניים המוצגים כהישגי פעילי הטרור באותו היום, לרבות אזעקות ושיגורי רקטות על ישראל, בריחת מבלים מהמסיבה ברעים, התחבאות אזרחים בישראל מפני רקטות בעת אזעקה, שריפת מכונית ישראלית לאחר פגיעת רקטה, חדירת פעילי טרור לישראל באמצעות רחפנים, ניסיון חדירת פעילי טרור לישראל על סירה, פעילי טרור על גג בית בישראל, פעילי טרור נוסעים על טנדר ברחובות ישראל, פינוי פצועים ישראלים, בתים הרוסים בישראל, גניבות רכבי צה""ל לרצועת עזה, הריסת גדר הגבול בעזה על ידי דחפור, חטיפת חיילים ישראלים מטנק, בריחת מתפללים יהודים בירושלים בעת אזעקה, פגיעת רקטה בבית ישראלי, חטיפת חיילים ישראלים, גניבות טרקטור חקלאי וטנק צבאי.",כתב האישום המתוקן
34,SH-23-10-40321-386,"פרסום זה זכה לתמיכה של 9,293 סימני חיבוב, 1,397 שיתופים ו-35 תגובות תומכות.",כתב האישום המתוקן
35,SH-23-10-40321-386,"מאות התגובות התומכות הנוגעות ל-3 הפרסומים כללו תגובות גאווה, שמחה, סיפוק, דברי ערך ושבח לתאריך 7.10.23, תפילות וקריאות לניצחון על ישראל, הכרזות ניצחון, לעג לישראל, הערצה למפגעים ול""התנגדות"", סימוני לבבות, וכדומה.",כתב האישום המתוקן
36,SH-23-10-40321-386,עוד באותו היום הסית הנאשם לטרור והזדהה עם ארגון טרור בכך שפרסם בטוויטר תגובות לציוץ של אחר שהסתייג מעוצמת הזוועות שאירעו:,כתב האישום המתוקן
37,SH-23-10-40321-386,פרסום זה זכה לתמיכה של 5 סימני חיבוב ו-211 צפיות.,כתב האישום המתוקן
38,SH-23-10-40321-386,פרסום זה זכה לתמיכה של 11 סימני חיבוב ו-826 צפיות.,כתב האישום המתוקן
39,SH-23-10-40321-386,"ביום 2.5.23, בשעות הבוקר, ביצעו שני מפגעים פלסטינים פיגוע ירי בכביש הגישה לאבני חפץ, בו פצעו אזרח ישראלי.",כתב האישום המתוקן
40,SH-23-10-40321-386,"ביום 6.5.23, בשעות הבוקר, נורו ונהרגו המפגעים במסגרת פעילות כוחות הביטחון.",כתב האישום המתוקן
41,SH-23-10-40321-386,"בהמשך אותו היום, 6.5.23, הסית הנאשם לטרור, בכך שפרסם באינסטרגם 7 תמונות של שני המפגעים הנ""ל, אמותיהם, ונשיאתם על כפתי המלווים בהלוויותיהם, בהן הכיתובים ""חברים לדרך ולמוות"" ו""הכבוד הוא להם ובהם"", ולצד תמונות אלה פרסם את הפוסט:",כתב האישום המתוקן
42,SH-23-10-40321-386,"פרסום זה זכה לתמיכה של 4,460 סימני חיבוב ו-20 תגובות תומכות.",כתב האישום המתוקן
43,SH-23-10-40321-386,"ביום 29.5.23 הזדהה הנאשם עם ארגון טרור בכך שפרסם בטוויטר תמונה בה אפשרות בחירת צד בין ישראל לבין חיזבאללה, בה סומנה בחירה בצד חיזבאללה.",כתב האישום המתוקן
44,SH-23-10-40321-386,"פרסום זה זכה לתמיכה של 1,415 צפיות, שני סימני חיבוב ותגובה תומכת, לה הגיב הנאשם עצמו:",כתב האישום המתוקן
45,SH-23-10-40321-386,"ביום 19.6.23, במהלך מבצע מעצר פעילי טרור בג'נין, נפגע כוח צה""ל ממטעני חבלה, באירוע בו נפצעו 5 לוחמי צה""ל ו-2 לוחמי מג""ב, וניזוקו 5 כלי רכב של צה""ל.",כתב האישום המתוקן
46,SH-23-10-40321-386,"בהמשך אותו היום, 19.6.23, הסית הנאשם לטרור, בכך שפרסם באינסטגרם  5 תמונות של רכבי צה""ל שניזוקו, עליהן הכיתוב ""זעזענו את הכיבוש.",כתב האישום המתוקן
47,SH-23-10-40321-386,"ג'נין – פלסטין הכבושה"", ולצד תמונות אלה פרסם את הפוסט:",כתב האישום המתוקן
48,SH-23-10-40321-386,"פרסום זה זכה לתמיכה של 4,455 סימני חיבוב ו-12 תגובות תומכות.","""פגיעה ביותר מ-5 רכבי משוריינים ציוניים בג'נין""."
49,SH-23-10-40321-386,"ביום 20.6.23, בשעות אחר הצהריים, ביצעו שני מפגעים פלסטינים פיגוע בתחנת דלק בכביש 60 בסמוך לעלי, בו רצחו 4 אזרחים ישראלים ופצעו 4 נוספים.","""פגיעה ביותר מ-5 רכבי משוריינים ציוניים בג'נין""."
50,SH-23-10-40321-386,"שני המפגעים נורו ונהרגו במסגרת פעילות כוחות הביטחון, במהלך הפיגוע, ובתכוף לאחריו.","""פגיעה ביותר מ-5 רכבי משוריינים ציוניים בג'נין""."
51,SH-23-10-40321-386,"בהמשך אותו היום, 20.6.23, הסית הנאשם לטרור, בכך שפרסם בטוויטר 4 תמונות של זירת הפיגוע הנ""ל, ולצד תמונות אלה פרסם את הציוץ:","""פגיעה ביותר מ-5 רכבי משוריינים ציוניים בג'נין""."
52,SH-23-10-40321-386,"פרסום זה זכה לתמיכה של 1,753 צפיות, 40 סימני חיבוב ו-11 שיתופים.","""עיני הפחדנים ישנות, ועיני המהפכנים לא ישנות""."
53,SH-23-10-40321-386,בגין אישום זה הואשם הנאשם ב-6 עבירות של הסתה לטרור; וב-4 עבירות של גילוי הזדהות עם ארגון טרור.,"""עיני הפחדנים ישנות, ועיני המהפכנים לא ישנות""."
54,SH-23-10-40321-386,"ביום 20.4.23 בשעות הערב, בעיר ג'נין, במיקום מדויק שאינו ידוע למאשימה, סייע הנאשם לאחר להחזיק רובה מסוג M-16 או M-14.","""עיני הפחדנים ישנות, ועיני המהפכנים לא ישנות""."
55,SH-23-10-40321-386,בגין אישום זה הורשע הנאשם על פי הודאתו בעבירה של סיוע להחזקת נשק שלא כדין.,"""עיני הפחדנים ישנות, ועיני המהפכנים לא ישנות""."
56,SH-23-10-40321-386,"ביום 18.7.24 שומעה הכרעת הדין ולבקשת ב""כ הנאשם דאז הוזמן תסקיר של שרות המבחן לעניין העונש.",השתלשלות העניינים לאחר מתן הכרעת הדין
57,SH-23-10-40321-386,ביום 3.10.24 התחלף הייצוג והנאשם החל להיות מיוצג על ידי בא-כוחו הנוכחי.,השתלשלות העניינים לאחר מתן הכרעת הדין
58,SH-23-10-40321-386,"ביום 6.10.24 הוגשה בקשה לביטול הכרעת הדין ובקשה לחזרה מהודאה בהתאם לסעיף 153 לחוק סדר הדין הפלילי [נוסח משולב], תשמ""ב-1982.",השתלשלות העניינים לאחר מתן הכרעת הדין
59,SH-23-10-40321-386,"לאחר קבלת תגובת המאשימה, ביום 8.10.24 דחיתי את הבקשה.",השתלשלות העניינים לאחר מתן הכרעת הדין
60,SH-23-10-40321-386,ביום 10.10.24 התקיים דיון במסגרתו הסתבר ששרות המבחן לא הגיש את התסקיר כפי שהתבקש.,השתלשלות העניינים לאחר מתן הכרעת הדין
61,SH-23-10-40321-386,הדיון נדחה לקבלת תסקיר וטיעונים לעונש ליום 23.1.25.,השתלשלות העניינים לאחר מתן הכרעת הדין
62,SH-23-10-40321-386,"בשולי הדיון, ביקש ב""כ הנאשם להפנות את התיק לגישור כשלדבריו ""הפערים בין התביעה להגנה אינם גדולים"" (עמ' 13, ש' 24).",השתלשלות העניינים לאחר מתן הכרעת הדין
63,SH-23-10-40321-386,"המאשימה ביקשה שהות על מנת להודיע אם מסכימה לגישור, וביום 21.11.24 הודיעה שהיא מתנגדת לגישור.",השתלשלות העניינים לאחר מתן הכרעת הדין
64,SH-23-10-40321-386,"לפיכך, ביום 23.1.25 נשמעו הטיעונים לעונש על בסיס תסקיר שהתקבל.",השתלשלות העניינים לאחר מתן הכרעת הדין
65,SH-23-10-40321-386,"עוד יצוין שעל החלטתי לדחות את בקשת הנאשם לחזור בו מהודאתו ולבטל את הכרעת הדין הוגש בג""ץ, אשר נדחה על הסף ביום 31.10.24 (בג""ץ 34745-10-24).",השתלשלות העניינים לאחר מתן הכרעת הדין
66,SH-23-10-40321-386,"מתסקיר שרות המבחן מיום עולה כי הנאשם כבן 23, טרם מעצרו התגורר בבית הוריו בטייבה, ועבד כמוכר בחנות בגדים.",תסקיר שרות המבחן
67,SH-23-10-40321-386,"בשנתיים שקדמו למעצרו עבד כמשפיען רשת, כשלדבריו עסק בזה בכדי לסייע לעמותות ולמשפחות נזקקות לגייס את הסיוע לו נזקקו, מתוך הבנה כי עוקבים רבים חשופים לתכנים שהוא מעלה.",תסקיר שרות המבחן
68,SH-23-10-40321-386,הנאשם למד בבית ספר מעורב ליהודים וערבים בבית ברל ולו 12 שנות לימוד ותעודת בגרות מלאה.,תסקיר שרות המבחן
69,SH-23-10-40321-386,טרם מעצרו נרשם לתואר ראשון בקרימינולוגיה ועיתונאות ותקשורת באוניברסיטת חיפה.,תסקיר שרות המבחן
70,SH-23-10-40321-386,לפני כ-3 שנים חברה קרובה לו נהרגה בתאונת דרכים ומאז סובל ממצב רוח ירוד והתקפי חרדה אשר הובילו אותו לניתוק קשרים חברתיים.,תסקיר שרות המבחן
71,SH-23-10-40321-386,"מתוך תחושת בדידות החל לנהל קשרים חברתיים חדשים ולסגל דפוסי חשיבה ועמדות הנותנות לגיטימציה לשימוש באלימות, להבנתו בכדי לחוש תחושת שייכות ומשמעות.",תסקיר שרות המבחן
72,SH-23-10-40321-386,"הנאשם הוא בכור מתוך 4 ילדים, אמו עובדת בגן ילדים ואביו קבלן חשמל.",תסקיר שרות המבחן
73,SH-23-10-40321-386,משפחת המוצא נורמטיבית.,תסקיר שרות המבחן
74,SH-23-10-40321-386,"הנאשם נעדר עבר פלילי ולא תלויים נגדו מב""דים.",תסקיר שרות המבחן
75,SH-23-10-40321-386,"בהתייחסו לעבירות שביצע השליך האחריות על חבירתו לחברה שולית ועבריינית אשר מסיתה לאלימות ולטרור ומסר שפרסם תמונות ודברי הסתה לטרור ברשת לבקשתם, תוך שהתקשה לבחון הגורמים הפנימיים העומדים בבסיסם וחומרת מעשיו.",תסקיר שרות המבחן
76,SH-23-10-40321-386,"בנוסף, התקשה להסביר את האישום השני לפיו סייע להחזקת נשק.",תסקיר שרות המבחן
77,SH-23-10-40321-386,"שרות המבחן התרשם שגם כיום, על אף היותו עצור, אינו מכיר בקשר בין התנהגותו לבין הנזקים וההשלכות למעשיו.",תסקיר שרות המבחן
78,SH-23-10-40321-386,"שרות המבחן התרשם שחרף העובדה שהנאשם ניהל אורח חיים ויציב בלימודים ובתעסוקה, ואף היה מעורב בחברה הישראלית, הוא פיתח קונפליקט נאמנויות, אשר התעצם בשנים האחרונות, בפרט עם פרוץ המלחמה, והתקשה לגבש לעצמו זהות עצמית ויציבה.",תסקיר שרות המבחן
79,SH-23-10-40321-386,"לאחר שכלול גורמי סיכון וסיכוי לשיקום, הגיע שרות המבחן למסקנה שהנאשם אינו מתאים להליך שיקומי-טיפולי והמליץ על ענישה מוחשית בדרך של הטלת מאסר.",תסקיר שרות המבחן
80,SH-23-10-40321-386,"ב""כ המאשימה הפנה לתפיסה המשפטית שהשתנתה לאחר טבח ה-7 באוקטובר, טבח שזעזע את הציבור בהיקפו, באכזריותו, במספר הנרצחים והנפגעים ובמספר החטופים.","טיעוני ב""כ הצדדים"
81,SH-23-10-40321-386,"נטען שהיה זה אירוע חריג בזוועות שאפיינו אותו, ועל כן, גם ההתייחסות לאזרחי המדינה ששיבחו, היללו, תמכו והסיתו בעקבותיו, קיבלה תפנית גם מדיניות הענישה שהוחמרה.","טיעוני ב""כ הצדדים"
82,SH-23-10-40321-386,התובע הפנה לערכים החברתיים המוגנים בעבירות אותן ביצע הנאשם וטען שמידת הפגיעה בהם היתה קשה וחמורה.,"טיעוני ב""כ הצדדים"
83,SH-23-10-40321-386,"נטען שהנאשם, לאורך תקופה ארוכה, פרסם ברשתות החברתיות דברי שבח ואהדה, כולל דברי הסתה, לשניים מארגוני הטרור הרצחניים ששמו להם למטרה את השמדת מדינת ישראל.","טיעוני ב""כ הצדדים"
84,SH-23-10-40321-386,"התובע הפנה למספר העצום של העוקבים אחר הנאשם ברשתות החברתיות, כ-109,000, ולמידת ההשפעה הפוטנציאלית עליהם, כשחלקם אוהדים את פרסומי הנאשם.","טיעוני ב""כ הצדדים"
85,SH-23-10-40321-386,"משכך, טען התובע שאין להעניק משקל לעובדה שהנאשם אינו איש ציבור, איש דת, איש חינוך או מטיף מקובל.","טיעוני ב""כ הצדדים"
86,SH-23-10-40321-386,עוד הפנה לעובדה שהנאשם פרסם את פרסומיו בסמוך לפיגועי טרור שבוצעו ובשעה שהמדינה נמצאת במתיחות ביטחונית ובזמן מלחמה.,"טיעוני ב""כ הצדדים"
87,SH-23-10-40321-386,"בהתאם למספר הפרסומים שפרסם הנאשם, ועל סמך פסיקה עדכנית שהגיש, ביקש התובע לקבוע מתחם עונש הולם הנע בין 18 ל-40 חודשי מאסר.","טיעוני ב""כ הצדדים"
88,SH-23-10-40321-386,"התובע טען שבענייננו אמנם אין קריאה ישירה למעשי טרור, אלא שהיקף התפוצה במקרה זה גבוה ורחב מהרגיל, כאשר בתיקים ה""סטנדרטיים"" מדובר בהיקף תפוצה של כמה מאות או כמה אלפים, וכאן מדובר בכ-109,000 איש.","טיעוני ב""כ הצדדים"
89,SH-23-10-40321-386,התובע ביקש למקם עונשו של הנאשם בשליש התחתון של המתחם לו עתר.,"טיעוני ב""כ הצדדים"
90,SH-23-10-40321-386,"הוא הפנה לצורך בהרתעת היחיד והרבים, לתסקיר שרות המבחן שהוא בעל היבטים שליליים של אי נטילת אחריות והיעדר הפנמה, אולם מנגד, מדובר בנאשם נעדר עבר אשר הודה בעובדות וחסך בזמן שיפוטי.","טיעוני ב""כ הצדדים"
91,SH-23-10-40321-386,"ובאשר לאישום השני, שעניינו סיוע להחזקת נשק מסוג רובה, כאן הצביע התובע על זיקה ועל קשר ישיר בין העבירות שביצע הנאשם במסגרת האישום הראשון, לבין הסיוע להחזקת הרובה בעיר ג'נין, אשר כידוע מבוצעת בה פעילות טרור עניפה.","טיעוני ב""כ הצדדים"
92,SH-23-10-40321-386,"בהתאם להנחיית פרקליט המדינה, טען התובע שמתחם העונש ההולם בעבירה של החזקת רובה נע בין 24 ל-48 חודשי מאסר, ונוכח העובדה שמדובר בעבירת סיוע, עתר לקביעת מתחם הנע בין 12 ל-24 חודשי מאסר.","טיעוני ב""כ הצדדים"
93,SH-23-10-40321-386,גם כאן עתר התובע למקם את העונש בשליש התחתון של המתחם לו עתר.,"טיעוני ב""כ הצדדים"
94,SH-23-10-40321-386,"בסיכום, עתר ב""כ המאשימה לגזור 27 חודשי מאסר בגין האישום הראשון; 16 חודשי מאסר בגין האישום השני; ובסה""כ, לאחר שטען שמחד קיימת הצדקה לחפיפה מסוימת, אך מאידך קיימת הצדקה להחמרה בשל שיקולים של הרתעת היחיד והרבים, עתר לגזור עונש כולל של 40 חודשי מאסר לצד מאסר על תנאי וקנס.","טיעוני ב""כ הצדדים"
95,SH-23-10-40321-386,"ב""כ המאשימה הפנה לפסיקה.","טיעוני ב""כ הצדדים"
96,SH-23-10-40321-386,"ב""כ הנאשם טען שבמסגרת האישום הראשון מדובר בסה""כ ב-6 פרסומים, בהם מגולמים ונבלעים 4 פרסומים נוספים.","טיעוני ב""כ הצדדים"
97,SH-23-10-40321-386,"באשר למיהות העושה, נטען שלא מדובר באיש דת, במנהיג פוליטי או במנהיג דתי, כי אם בבחור כבן 19-18 בעת ביצוע העבירות, אשר הודה בהזדמנות הראשונה במה שפרסם, והמחלוקת היתה משפטית גרידא, האם מדובר בפרסומים שהם הבעת דעה, המותרים במסגרת חופש הביטוי או שנחצה הקו ומדובר בעבירה פלילית.","טיעוני ב""כ הצדדים"
98,SH-23-10-40321-386,"נטען שהנאשם לא בא להטיף לאידאולוגיה קיצונית ולשנאת יהודים, אלא סבר שמה שהוא כותב הוא במסגרת חופש הביטוי (עמ' 20, ש' 24).","טיעוני ב""כ הצדדים"
99,SH-23-10-40321-386,"אין לו שנאה ליהודים ולמדינת ישראל, שכן הוא התנדב בבית חולים, השתתף בתכנית ""קרמבו"" שהמדינה מפעילה ברשויות מקומיות לעידוד דו קיום ומפגשים בין יהודים לערבים, וברור שבגיל צעיר של 19-18 שנים לא ניתן לדבר על אידאולוגיה שניתן לגבש.","טיעוני ב""כ הצדדים"
100,SH-23-10-40321-386,עוד הפנה הסניגור לכך שהנאשם נרשם ללימודי תקשורת באוניברסיטת חיפה ולא ביקש ללמוד באוניברסיטאות בשטחי האזור.,"טיעוני ב""כ הצדדים"
101,SH-23-10-40321-386,הנאשם גם למד בבית ספר בית ברל המעורב ליהודים וערבים.,"טיעוני ב""כ הצדדים"
102,SH-23-10-40321-386,"נטען שבמידה והנאשם היה דוגל באידאולוגיה כזו, הוא היה הולך ומבצע פיגועים, אך אין זה המקרה.","טיעוני ב""כ הצדדים"
103,SH-23-10-40321-386,"נטען שהנאשם ""פספס את הקו הדק בין חופש הביטוי להסתה והזדהות"" (עמ' 20, ש' 30).","טיעוני ב""כ הצדדים"
104,SH-23-10-40321-386,"הסניגור דיבר על משפחתו של הנאשם שהיא משפחה נורמטיבית, אמו עובדת בפעוטון בצור יצחק ואביו קבלן שעובד עם יהודים.","טיעוני ב""כ הצדדים"
105,SH-23-10-40321-386,"הסניגור טען שהפסיקה אליה הפנה התובע רובה ככולה מתייחסת לפרסומים לאחר ה-7 באוקטובר, ואילו במקרה שלפנינו רוב הפרסומים שפרסם הנאשם קודמים למועד זה.","טיעוני ב""כ הצדדים"
106,SH-23-10-40321-386,"עוד טען ב""כ הנאשם שמרבית הפסיקה אליה הפנה התובע היא מבית משפט השלום בי-ם, כאשר שם קיים צורך להחמיר בענישה נוכח סוג האוכלוסיה והיקף התופעה שם.","טיעוני ב""כ הצדדים"
107,SH-23-10-40321-386,"ב""כ הנאשם הפנה לפסיקה במסגרתה הוטלו עונשים מקלים מאלה להם עתר התובע, גם כאשר מדובר באנשי דת מטיפים, אשר השפעתם על הציבור משמעותית יותר.","טיעוני ב""כ הצדדים"
108,SH-23-10-40321-386,"עוד הפנה הסניגור לתנאי הכליאה בהם נתון הנאשם, אשר תויג כעציר ביטחוני, הוא לא מובא לבית המשפט לדיונים, אין לו ביקורים והוא נמצא בכלא בטחוני.","טיעוני ב""כ הצדדים"
109,SH-23-10-40321-386,"לפיכך, באשר לאישום הראשון, עתר ב""כ הנאשם לקבוע מתחם עונש הולם הנע בין 6 ל-18 חודשי מאסר; באשר לאישום השני, ביקש הסניגור שכל עונש שייגזר על הנאשם בגין אישום זה יש להורות שירוצה בחופף לעונש שייגזר בגין האישום הראשון.","טיעוני ב""כ הצדדים"
110,SH-23-10-40321-386,"בסיכום, נוכח העובדה שמדובר בנאשם צעיר, נעדר עבר פלילי, אשר הודה בעובדות כתב האישום המתוקן, ביקש ב""כ הנאשם להסתפק בתקופת המעצר (כ-15 חודשים).","טיעוני ב""כ הצדדים"
111,SH-23-10-40321-386,אביו של הנאשם ואמו קיבלו את רשות הדיבור.,"טיעוני ב""כ הצדדים"
112,SH-23-10-40321-386,האב טען שהוא בן 50 ומעולם לא היה בבית משפט.,"טיעוני ב""כ הצדדים"
113,SH-23-10-40321-386,"לדבריו, לא חינך את ילדיו להסתה ולטרור.","טיעוני ב""כ הצדדים"
114,SH-23-10-40321-386,"בנו, הנאשם, נרשם ללימודי עיתונות באוניברסיטה ועוקביו ליוו אותו משום שאהבו את דרך כתיבתו, ולא בשל התכנים מושא כתב האישום.","טיעוני ב""כ הצדדים"
115,SH-23-10-40321-386,"לדבריו, הוא עובד כקבלן מזה 30 שנה ויש לו חברים יהודים.","טיעוני ב""כ הצדדים"
116,SH-23-10-40321-386,האם טענה שהיא עובדת בגן ילדים במגזר היהודי וההורים אוהבים אותה ותומכים בה.,"טיעוני ב""כ הצדדים"
117,SH-23-10-40321-386,הנאשם בדברו האחרון אמר שהוא מכבד את בית המשפט וכל החלטה שיקבל.,"טיעוני ב""כ הצדדים"
118,SH-23-10-40321-386,"לדבריו, בגיל 18 למד בבית ספר בית ברל במגמת מדעי הבריאות והתנדב בבתי חולים.","טיעוני ב""כ הצדדים"
119,SH-23-10-40321-386,"הוא חתם על כרטיס אד""י על מנת שביום פקודה יינצלו חייהם של יהודים וערבים כאחד.","טיעוני ב""כ הצדדים"
120,SH-23-10-40321-386,הנאשם הביע צער על מעשיו והבטיח שלא ישוב לבצע עבירות פליליות וביטחוניות.,"טיעוני ב""כ הצדדים"
121,SH-23-10-40321-386,"אין חולק אודות הערכים החברתיים המוגנים בעבירות אותן ביצע הנאשם שעניינם שמירה על שלום הציבור ובטחונו, שמירה על הסדר הציבורי, שמירה על ערך קדושת החיים ועל שלמות גופם של אזרחי המדינה, הכל מפני חשש ממשי שדברי שבח ואהדה לארגוני טרור, כמו גם דברי הסתה לטרור, יביאו לכדי ביצוע מעשים של ממש; ובאשר לעבירה של סיוע להחזקת נשק (רובה), שמירה על שלום הציבור ובטחונו, הגנה על ערך קדושת החיים, מניעת החזקת נשק על ידי מי שאינו מורשה לכך, והחשש שמא הנשק יעבור לידיים עברייניות או לגורמים ביטחוניים.",דיון והכרעה
122,SH-23-10-40321-386,"בחינת הנסיבות הקשורות בביצוע העבירות מעלה שמידת הפגיעה בערכים החברתיים המוגנים במקרה דנן בינונית-גבוהה, כמפורט להלן:",דיון והכרעה
123,SH-23-10-40321-386,"העבירות בוצעו ממניע אידאולוגי – העבירות אותן ביצע הנאשם מבוצעות ממניע אידאולוגי, ומכאן חומרתן היתירה.",דיון והכרעה
124,SH-23-10-40321-386,"מהפרסומים שפרסם הנאשם, כמו גם מהתמונות ומהסרטון אותם שיתף, עולה שהנאשם תומך במעשים המבוצעים על ידי ארגוני טרור שחרטו על דגלם את הכוונה להביא להשמדתה של מדינת ישראל, כאשר המטרה מקדשת את כל האמצעים, וביניהם הרג של אזרחים ישראלים יהודים חפים מפשע.",דיון והכרעה
125,SH-23-10-40321-386,"מכאן, בדברים שפרסם הנאשם עולה איבה גדולה כלפי ציבור היהודים בכללותו ותמיכה ברורה באידאולוגיה של טרור.",דיון והכרעה
126,SH-23-10-40321-386,אין זה סוד שמרקם היחסים בחברה הישראלית בין אזרחים יהודים לאזרחים ערבים עדין מאוד והתנהגות דוגמת זו בה נהג הנאשם עלולה להביא לליבוי יצרים ולערעור יחסים עדינים אלה.,דיון והכרעה
127,SH-23-10-40321-386,"ב""כ הנאשם טען שמדובר בנאשם שלמד בבית ספר מעורב, התנדב בבית חולים ונרשם ללימודי תקשורת באוניברסיטת חיפה, ללמדך, שחייו, כמו גם חיי בני משפחתו הנורמטיבית, שזורים בחיי אזרחים מהמגזר היהודי.",דיון והכרעה
128,SH-23-10-40321-386,"ואולם, באותה נשימה טען הסניגור שהנאשם סבר שהגיגיו שפרסם חסו תחת ""חופש הביטוי"", וכי הנאשם ""פספס"" את הקו הדק בין חופש הביטוי להסתה והזדהות.",דיון והכרעה
129,SH-23-10-40321-386,הכיצד סבר הנאשם שדבריו חוסים תחת חופש הביטוי?,דיון והכרעה
130,SH-23-10-40321-386,"ואם אכן סבר כך, הרי שהשיח לפי תומו וככזה אינו נחשד בכך שלא הביע את דעתו האמיתית שעניינה, הצגת מעשי המחבלים השפלים והארורים ב-7 באוקטובר כהישגים, התייחסות ל-7 באוקטובר כיום ""היסטורי"", התבטאות כלפי יהודים כמי שחיים באדמה כבושה ""שכדי לכבוש אותה היה צריך להפציץ משפחות ולעשות טבח!"", הצדקת אלימות במאמץ להחזרת הארץ והזדהות מפורשת עם ארגון הטרור חיזבאללה תוך הצהרה לבחירה בחיזבאללה ולא בישראל במידה ותפרוץ מלחמה.",דיון והכרעה
131,SH-23-10-40321-386,"התקופה בה פורסמו הפרסומים – אכן, 5 פרסומים בוצעו על ידי הנאשם לפני טבח ה-7 באוקטובר, בין מאי 2023 לאוקטובר 2023, ואולם, ביום ה-7 באוקטובר פרסם הנאשם 4 פרסומים, וכך גם ביום 9.10.23, לאחר שהתגלו ממדי האסון, פרסם הנאשם פרסום נוסף.",דיון והכרעה
132,SH-23-10-40321-386,"זאת ועוד, גם התקופה שלפני ה-7 באוקטובר אופיינה בפיגועים רבים ובמתיחות ביטחונית, בעצם, כמו מאז קום המדינה.",דיון והכרעה
133,SH-23-10-40321-386,"מנגד, ולקולא, ייאמר שאין בפרסומים קריאה מפורשת לעשות מעשה אלימות או טרור.",דיון והכרעה
134,SH-23-10-40321-386,"משך תקופת הפרסומים – הנאשם פרסם דברי הסתה לטרור, ושבח ואהדה לארגוני הטרור, משך תקופה ארוכה של כחצי שנה, מחודש מאי 2023 ועד חודש אוקטובר 2023, דהיינו אין מדובר במעידה חד פעמית, ספונטנית או כזו המבוצעת ללא הפעלת שיקול דעת, כי אם במספר רב של עבירות המבוצעות על פני תקופה ארוכה יחסית.",דיון והכרעה
135,SH-23-10-40321-386,היקף התפוצה – היקף תפוצת הפרסומים עצום.,דיון והכרעה
136,SH-23-10-40321-386,"מדובר ב-107,000 עוקבים המקושרים לחשבון האינסטגרם של הנאשם; ועוד 1,866 עוקבים בטוויטר, סה""כ קרוב ל-110,000 עוקבים.",דיון והכרעה
137,SH-23-10-40321-386,"אכן, הנאשם אינו מנהיג פוליטי, נבחר ציבור, איש חינוך, איש דת או מטיף, אך מדובר בהיקף חריג של עוקבים, אשר חלק מהם עשוי להיות מושפע מהפרסומים, כפי שאכן נלמד ממאות תגובות החיבוב שקיבל הנאשם.",דיון והכרעה
138,SH-23-10-40321-386,"כמות הפרסומים – הנאשם הורשע אמנם ב-6 עבירות של הסתה לטרור וב-4 עבירות של גילוי הזדהות עם ארגון טרור, דהיינו סה""כ 10 פרסומים.",דיון והכרעה
139,SH-23-10-40321-386,"עם זאת, האישום הראשון מחולק ל-7 סעיפים, כשחלק מהפרסומים בוצעו באותו יום ובסמיכות זמנים.",דיון והכרעה
140,SH-23-10-40321-386,"מדיניות הענישה, כעולה מהפסיקה הדנה בעבירות של הסתה לטרור וגילוי הזדהות עם ארגון טרור, מחמירה וקוראת להטלת עונשי מאסר בפועל על מבצעיהן, זאת על מנת לגדוע את התופעה המסוכנת הצוברת תאוצה ולהרתיע את היחיד והרבים.",דיון והכרעה
141,SH-23-10-40321-386,"כאמור, בקביעת מתחם העונש ההולם מתחשבת הפסיקה בנסיבות הקשורות בביצוע העבירות, כמפורט לעיל, וביניהן: מעמדו של המפרסם, מספר העבירות שביצע וכמות הפרסומים, אופי הפרסומים, משך התקופה בה בוצעו העבירות, היקף התפוצה במסגרתה הופצו הפרסומים, ועוד.",דיון והכרעה
142,SH-23-10-40321-386,"להלן תובא הפסיקה אליה הפנה ב""כ המאשימה, כולה ניתנה לאחר טבח ה-7 באוקטובר, אך חלקה מתייחסת גם לפרסומים שפורסמו לפני ה-7 באוקטובר, פסיקה המבטאת החמרה במדיניות הענישה:",דיון והכרעה
143,SH-23-10-40321-386,"ב""כ הנאשם הפנה לפסיקה מטעמו, כולה מלפני טבח ה-7 באוקטובר:",דיון והכרעה
144,SH-23-10-40321-386,"בהתחשב בכמות העבירות, 6 עבירות של גילוי הזדהות עם ארגון טרור ו-4 עבירות הסתה לטרור; מספר הפרסומים הכולל (10 פרסומים); תוכן הפרסומים (שאינו קורא במפורש למעשה אלימות וטרור); היקף התפוצה החריג (כ-110,000 עוקבים); בהתחשב בעובדה שחלק מהפרסומים בוצעו לפני טבח ה-7 באוקטובר וחלק מהם בוצעו לאחריו; ונוכח מדיניות הענישה שנהגה לפני פרוץ מלחמת ""חרבות ברזל"" והוחמרה לאחריה, אני קובע כי מתחם העונש ההולם בגין האישום הראשון נע בין 14 ל-36 חודשי מאסר, לצד רכיבי ענישה נלווים.",דיון והכרעה
145,SH-23-10-40321-386,"באשר לנסיבות ביצוע העבירה של סיוע להחזקת נשק, מושא האישום השני, הרי שכאן מידת הפגיעה בערכים החברתיים המוגנים בינונית – מדובר ברובה (ולא אקדח) שפגיעתו ופוטנציאל הסיכון הנובע מהחזקה ומשימוש בו גבוה יותר; הסיוע להחזקה בוצע במקום עוין, העיר ג'נין, ממנה יוצאים, לא אחת, מפגעים לשטח מדינת ישראל; הסיוע להחזקה בוצע באפריל 2023, דהיינו בתקופה ביטחונית מתוחה; לא ברור מיהו אותו אחר לו סייע הנאשם בהחזקת הרובה, האם גורם עוין?",דיון והכרעה
146,SH-23-10-40321-386,האם גורם פלילי?,דיון והכרעה
147,SH-23-10-40321-386,האם גורם ביטחוני?,דיון והכרעה
148,SH-23-10-40321-386,"מה היתה מטרת ההחזקה?; לא ניתן להתעלם גם מרקעו של הנאשם, כנלמד מהעבירות שביצע כמפורט באישום הראשון, דהיינו העובדה שהנאשם, כמי שתומך ומזדהה עם ארגוני טרור העוינים למדינת ישראל, מסייע לאחר להחזיק ברובה בשטח עוין, מלמדת על רמת הסיכון הנשקפת ממנו.",דיון והכרעה
149,SH-23-10-40321-386,"מנגד, הנשק הוחזק ללא מחסנית או תחמושת; הנאשם סייע לאחר להחזיק בו; ולא בוצע בו שימוש.",דיון והכרעה
150,SH-23-10-40321-386,"נוכח תיקון מס' 140 לחוק העונשין, אשר קובע עונשי מינימום בעבירות נשק שלא יפחתו מרבע מהעונש המקסימלי הקבוע בחוק, ובענייננו עונש של 21 חודשי מאסר (כולל המאסר על תנאי), ונוכח מדיניות הענישה הנוהגת, ממנה עולה שמתחם העונש ההולם בגין עבירה מוגמרת של החזקת רובה, בנסיבות דומות, נע בין 18 ל-42 חודשי מאסר, אני קובע כי מתחם העונש ההולם עבור סיוע להחזקת רובה נע בין 9 ל-21 חודשי מאסר.",דיון והכרעה
151,SH-23-10-40321-386,"את עונשו של הנאשם החלטתי למקם בשליש התחתון של מתחמי הענישה ההולמים שנקבעו על ידי לעיל, תוך חפיפה מסוימת בין העונשים שיוטלו בגין כל אישום ואישום, זאת נוכח הנסיבות הקשורות בביצוע העבירות, כמפורט להלן:",דיון והכרעה
152,SH-23-10-40321-386,"הנאשם יליד 2001, ביצע את העבירות בגיל צעיר מאוד (22-21).",דיון והכרעה
153,SH-23-10-40321-386,"הנאשם נעדר עבר פלילי, ולו זו הסתבכותו הראשונה עם החוק ומעצרו הראשון.",דיון והכרעה
154,SH-23-10-40321-386,משפחתו של הנאשם נורמטיבית והוריו הופתעו נוכח ביצוע העבירות על ידו.,דיון והכרעה
155,SH-23-10-40321-386,"הנאשם הודה בעובדות כתב האישום המתוקן, חסך בזמן שיפוטי, והמחלוקת היתה ביחס למשמעות המשפטית של הפרסומים מושא האישום הראשון.",דיון והכרעה
156,SH-23-10-40321-386,"הנאשם מוגדר כעצור ביטחוני, הוא מנוע ביקורים ותנאי מעצרו קשים.",דיון והכרעה
157,SH-23-10-40321-386,"מנגד, תסקיר שרות המבחן בעניינו של הנאשם שלילי.",דיון והכרעה
158,SH-23-10-40321-386,"הוא מדבר על ניהול קשרים חברתיים וסיגול דפוסי חשיבה ועמדות הנותנות לגיטימציה לשימוש באלימות בכדי לחוש תחושת שייכות ומשמעות; על השלכת האחריות לביצוע העבירות לאותה חברה שולית כשהפרסום ברשת היה, לכאורה, לבקשתה; על קושי להסביר את הסיוע להחזקת הנשק; על היעדר הכרה בקשר בין ההתנהגות לבין הנזקים וההשלכות למעשים; ועל קונפליקט נאמנויות בו נתון הנאשם, אשר התעצם בשנים האחרונות, בפרט עם פרוץ המלחמה.",דיון והכרעה
159,SH-23-10-40321-386,שרות המבחן לא מצא את הנאשם כמתאים להליך שיקומי-טיפולי והמליץ על ענישה מוחשית בדרך של הטלת מאסר.,דיון והכרעה
160,SH-23-10-40321-386,"בכל הנוגע לעבירות ההסתה לטרור וגילוי הזדהות עם ארגון טרור קבעה הפסיקה שנוכח העובדה שהעבירות, או חלקן, בוצעו בשעת מלחמה קיימת חשיבות ליתן משקל בענישה להרתעה אישית ולהרתעת הרבים, כאמור בסעיפים 40ו' ו-40ז' לחוק העונשין:",דיון והכרעה
161,SH-23-10-40321-386,"לאור האמור לעיל, אני גוזר על הנאשם את העונשים הבאים:",דיון והכרעה
162,SH-23-10-40321-386,"27 חודשי מאסר מיום מעצרו, 10.10.23.",דיון והכרעה
163,SH-23-10-40321-386,6 חודשי מאסר על תנאי למשך 3 שנים מיום שחרורו שלא יעבור כל עבירה בניגוד לחוק המאבק בטרור וכל עבירה בנשק.,דיון והכרעה
164,SH-23-10-40321-386,"קנס בסך 2,500 ₪ או 21 ימי  מאסר תמורתו.",דיון והכרעה
165,SH-23-10-40321-386,"הקנס ישולם ב-5 תשלומים חודשיים, שווים ורצופים החל ביום 15.4.25.",דיון והכרעה
166,SH-23-10-40321-386,"לא ישולם תשלום במועד, יעמוד כל הסכום לפירעון מיידי.",דיון והכרעה
167,SH-23-10-40321-386,5129371זכות ערעור לבית המשפט המחוזי מרכז בתוך 45 יום.,דיון והכרעה
168,SH-23-10-40321-386,"ניתן היום,  כ""ב שבט תשפ""ה, 20 פברואר 2025, במעמד ב""כ המאשימה, עו""ד איריס פיקר , הנאשם, במערכת היוועדות חזותית, ובא-כוחו.",דיון והכרעה
