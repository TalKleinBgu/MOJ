,verdict,text,part
0,ME-14-07-5795-799,"ב""כ הנאשם עו""ד ניר רהט","נוכחים: ב""כ המאשימה עו""ד נעמה טל והמתמחה סתיו שורצברג"
1,ME-14-07-5795-799,"הנאשם הובא על ידי שב""ס.","נוכחים: ב""כ המאשימה עו""ד נעמה טל והמתמחה סתיו שורצברג"
2,ME-14-07-5795-799,"חוק העונשין, תשל""ז-1977: סע'  40ט(5), 144(ב), 192, 338(א)(5), 340א, 40יב","נוכחים: ב""כ המאשימה עו""ד נעמה טל והמתמחה סתיו שורצברג"
3,ME-14-07-5795-799,הנאשם הודה במסגרת הסדר טיעון בעובדות כתב אישום מתוקן והורשע בעבירות הבאות:,כללי
4,ME-14-07-5795-799,"נשיאת נשק, עבירה לפי סעיף 144(ב) לחוק העונשין, התשל""ז-1977; מעשה פזיזות ורשלנות, עבירה לפי סעיף 338(א)(5) לחוק; איומים, עבירה לפי סעיף 192 לחוק; יריות באזור מגורים, עבירה לפי סעיף 340א לחוק.",כללי
5,ME-14-07-5795-799,"על פי עובדות כתב האישום המתוקן, הנאשם ובני משפחתו מתגוררים בטירה ובסמוך אליהם מתגוררת משפחת נאסר.",כללי
6,ME-14-07-5795-799,"בין בתי שתי המשפחות מצוי מעבר צר המשמש למעבר הולכי רגל וכלי רכב (להלן: ""המעבר"").",כללי
7,ME-14-07-5795-799,"עובר ליום 21.6.14 התקין אחד מבני משפחת הנאשם, במעבר, מוט ברזל אשר קשה על תנועת כלי רכב במקום.",כללי
8,ME-14-07-5795-799,"בתגובה, החל מחמוד נאסר בהתקנת מוטות ברזל אחרים ברחוב בו מתגוררות משפחת נאסר ומשפחת הנאשם, בסמוך לבית משפחת נאסר , באופן שהפריע לתנועת כלי רכב במקום.",כללי
9,ME-14-07-5795-799,"באותו מועד, בשעה 21:20 לערך, הגיע הנאשם עם אביו גמאל ואחיו מוחמד אל הכניסה לבית משפחת נאסר.",כללי
10,ME-14-07-5795-799,למקום הגיעו מחמוד נאסר ובניו – מוחמד ועלא – ואנשים נוספים.,כללי
11,ME-14-07-5795-799,"בין בני משפחת הנאשם לבני משפחת נאסר החל דין ודברים אודות המתואר מעלה, במהלכו דחפו חלק מן הנוכחים זה את זה, כשבמהלך התגרה החזיקו מוחמד נאסר ועלא נאסר בסכינים בהם הצטיידו קודם לכן.",כללי
12,ME-14-07-5795-799,"מספר דקות לאחר שהחלה התגרה, עזבו הנאשם ואחיו את המקום ונכנסו לביתם, ומיד לאחר מכן יצאו השניים מן הבית כאשר הנאשם אחז בנשק ארוך.",כללי
13,ME-14-07-5795-799,"הנאשם רץ לעבר בית משפחת נאסר כשהנשק בידו, והחל לירות לעבר שער ביתם של בני משפחת נאסר בעוד בני משפחת נאסר עומדים בסמוך לשער, כל זאת במטרה לאיים עליהם.",כללי
14,ME-14-07-5795-799,"תוך כדי הירי אחז אביו של הנאשם בנאשם בניסיון למנוע ממנו להמשיך בירי, אולם הנאשם המשיך בירי לעבר השער עד שאביו הצליח לגרור אותו מן המקום.",כללי
15,ME-14-07-5795-799,במהלך האירוע ירה הנאשם לפחות 17 קליעים אשר אחד מהם פגע בשער.,כללי
16,ME-14-07-5795-799,"ב""כ המאשימה הגיש דיסק המתעד את האירוע.",כללי
17,ME-14-07-5795-799,"ואכן, צפייה בדיסק המתעד חלק מן האירוע מעלה כי אחד מבני משפחת נאסר חנק מי ממשפחת הנאשם כשהוא אוחז סכין בידו ורץ לאחר מכן לעבר אחר כשהוא אוחז סכין בידו.",כללי
18,ME-14-07-5795-799,"תסקיר שירות המבחן תיאר את תולדותיו של הנאשם, בן 31 רווק אשר עד למעצרו התגורר עם משפחתו בטירה ועבד בעבודות שיפוצים.",כללי
19,ME-14-07-5795-799,הנאשם סיים 12 שנות לימוד עם תעודת בגרות מלאה ואף רכש תעודת מנהל חשבונות בלימודים באוניברסיטה הפתוחה אלא שמשכורתו לא אפשרה לו להמשיך בעיסוק זה.,כללי
20,ME-14-07-5795-799,הוריו של הנאשם במצב בריאותי ירוד ומתקיימים מקצבאות נכות.,כללי
21,ME-14-07-5795-799,במסגרת פיקוח מעצר גילה הוא יכולת להתבוננות ולבחינת התנהגותו האלימה ופורצת הגבולות.,כללי
22,ME-14-07-5795-799,ביולי 2015 לאור הפחתה ברמת הסיכון המליץ שירות המבחן לאפשר לו לשוב ולהתגורר בביתו ולהשתלב בעבודה.,כללי
23,ME-14-07-5795-799,בית המשפט התיר זאת והנאשם היה בצו פיקוח למשך 6 חודשים נוספים ובאותה עת החל בתהליך שיקום.,כללי
24,ME-14-07-5795-799,מיד לאחר מכן נפתח כנגד הנאשם תיק,כללי
25,ME-14-07-5795-799,"נוסף בו הוא מכחיש מעורבותו, ועל כן נעצר.",כללי
26,ME-14-07-5795-799,שירות המבחן התרשם כי במהלך ביצוע,כללי
27,ME-14-07-5795-799,העבירה היה הנאשם במצוקה רגשית משמעותית.,כללי
28,ME-14-07-5795-799,לימים נערכה סולחה בין שתי המשפחות אך כיום לאור האירוע החדש שאירע בחודש פברואר 2016 קיימת מתיחות.,כללי
29,ME-14-07-5795-799,"במהלך מעצרו מגלה התנהגות טובה וללא בעיות משמעת, תפקודו חיובי והא בקשר משמעותי עם העו""ס.",כללי
30,ME-14-07-5795-799,בעבר היה צפוי לתפקד כחונך באגף ואף כיום מביע רצון לעשות כן ובקשתו הועברה לרכז פרויקט חונכות.,כללי
31,ME-14-07-5795-799,"שירות המבחן התרשם כי רמת הסיכון במצבו להתנהגות אלימה בעתיד הינה בינונית ובאם תתרחש חומרתה תהא גבוהה אך מאידך סבר כי יש לקחת בחשבון את יכולתו לשתף פעולה עם גורם טיפולי, את יכולתו הוורבאלית המפותחת, יכולתו להתבונן ולשתף בקשייו, התמדתו ויציבותו במסגרת חייו והעדר עבר פלילי.",כללי
32,ME-14-07-5795-799,שירות המבחן לא בא בהמלצה שיקומית נוכח העובדה כי הנאשם עצור עד החלטה אחרת בתיק האחר והמליץ על ענישה מוחשית שתיתן ביטוי לחומרת העבירות.,כללי
33,ME-14-07-5795-799,"טיעוני ב""כ המאשימה לעונש:",כללי
34,ME-14-07-5795-799,"ב""כ המאשימה טען כי בשנים האחרונות הוחמרה הענישה בעבירות נשק באופן דרמטי מתוך החשש שיעשה שימוש בנשק המוחזק שלא כדין.",כללי
35,ME-14-07-5795-799,במעשיו של הנאשם החשש התממש.,כללי
36,ME-14-07-5795-799,"עוד נטען, כי למעשיו של הנאשם לא הייתה כל הצדקה, שכן בעת הירי הסתיים העימות בין המתלוננים לבין הנאשם או מי ממשפחתו.",כללי
37,ME-14-07-5795-799,"לקולא יש לזקוף את העדרו של עבר פלילי, את העובדה שבטרם ניהול הוכחות הודה הנאשם בעובדות כתב האישום המתוקן, שנולד עקב קושי ראייתי מחד וסולחה בין המשפחות מאידך.",כללי
38,ME-14-07-5795-799,"לתמיכה בעמדתו העונשית הציג ב""כ המאשימה פסיקה כמפורט להלן:",כללי
39,ME-14-07-5795-799,"ע.פ. 4329/10 אסמאעיל נ' מדינת ישראל , המערער נדון ל- 20 חודשי מאסר לאחר שהורשע בעבירות של החזקת נשק ונשיאתו שלא כדין כשהנשק טעון בתחמושת ונצור.",כללי
40,ME-14-07-5795-799,"המערער היה צעיר, ללא עבר פלילי , הוא היה סטודנט ושירות המבחן המליץ על מאסר שירוצה בעבודות שירות.",כללי
41,ME-14-07-5795-799,בית המשפט העליון דחה את הערעור.,כללי
42,ME-14-07-5795-799,ת.פ.,כללי
43,ME-14-07-5795-799,12251-11-11 מדינת ישראל נ' חליל אחמד ואח' הורשע הנאשם 1 בשתי,כללי
44,ME-14-07-5795-799,"עבירות של החזקת נשק, ירי באזור מגורים, ושתי עבירות של נשיאת נשק.",כללי
45,ME-14-07-5795-799,"הנאשם היה נעדר עבר פלילי ושירות המבחן המליץ להשית עליו צו מבחן, לחלופין מאסר שירוצה בעבודות שירות.",כללי
46,ME-14-07-5795-799,על הנאשם נגזרו 26 חודשי מאסר בפועל.,כללי
47,ME-14-07-5795-799,ע.פ.,כללי
48,ME-14-07-5795-799,"1357/12 דבאח סאלח נ' מדינת ישראל , המערער שהיה בן 23 בעת מתן פסק הדין בערעור, ירה באזור מגורים 6 כדורים מאקדח שנשא שלא כדין, נעדר עבר פלילי, נדון ל- 42 חודשי מאסר בפועל.",כללי
49,ME-14-07-5795-799,בית המשפט העליון הפחית מעונשו והעמידו על 28 חודשי מאסר בפועל.,כללי
51,ME-14-07-5795-799,"24322-01-13 מדינת ישראל נ' ג'אבר הורשע המערער על פי הודאתו בעבירות של קשירת קשר לביצוע פשע , החזקת נשק והחזקת אביזר של נשק.",כללי
52,ME-14-07-5795-799,נקבע מתחם הנע בין 14 ל – 32 חודשי מאסר בפועל והנאשם נדון ל – 19 חודשי מאסר בפועל.,כללי
53,ME-14-07-5795-799,הערעור על חומרת העונש נדחה.,כללי
55,ME-14-07-5795-799,3156/11 זראיעה נ' מדינת ישראל המערער הורשע עלפי הודאתו בעבירות של נשיאת והובלת נשק והסתייעות ברכב לביצוע פשע.,כללי
56,ME-14-07-5795-799,על המערער הושתו 24 חודשי מאסר בפועל.,כללי
57,ME-14-07-5795-799,"למערער היתה הרשעה אחת ישנה, לא נעשה שימוש בנשק , הוא ניהל אורח חיים נורמטיבי , אב ל – 4 ילדים ומפרנס יחיד במשפחתו.",כללי
59,ME-14-07-5795-799,"ע.פ.43405-12-12 גלר נ' מדינת ישראל הורשע המערער לאחר שמיעת ראיות בעבירות של קשירת קשר לביצוע פשע, החזקת נשק ותחמושת שלא כדין, מעשי פזיזות ורשלנות, ירי באזור מגורים ושיבוש מהלכי משפט ונדון על ידי בית משפט השלום ל – 48 חודשי מאסר.",כללי
60,ME-14-07-5795-799,נקבע מתחם הנע בין 30 ל – 60 חודשי מאסר בפועל.,כללי
61,ME-14-07-5795-799,המערער ריצה מספר מאסרים בעבר.,כללי
62,ME-14-07-5795-799,בית המשפט המחוזי אישר את מתחם הענישה והעמיד את עונשו של המערער על 44 חודשי מאסר בפועל בהתחשב בתקופה בה שהה במעצר בית.,כללי
63,ME-14-07-5795-799,במקרה זה דובר בקשר שקשר המערער עם אחר לבצע ירי לעבר בית מגורים בראש העין.,כללי
64,ME-14-07-5795-799,"לשם כך הצטיידו השניים באקדח 9 מ""מ עם מחסנית ותחמושת תואמים וכובע גרב בו אך העיניים גלויות.",כללי
65,ME-14-07-5795-799,"השניים הגיעו אל המקום, המערער עטה את כובע הגרב על ראשו, עמד מול הבית וירה ארבעה כדורים לפחות, כאשר בני המשפחה שהו בבית.",כללי
66,ME-14-07-5795-799,"כתוצאה מהירי נגרם נזק לבית ולרכב, המערער החל להימלט אך נתפס על ידי שוטרים שהגיעו למקום, נכבל והובל אל ניידת המשטרה שם הצליח להחביא את האקדח אשר נתפס בניידת מספר ימים לאחר מכן.",כללי
67,ME-14-07-5795-799,"ב""כ הנאשם טען כי הנאשם הודה בעובדות כתב האישום המתוקן, תיקון התואם את גרסתו של הנאשם, מרגע הגשת כתב האישום.",כללי
68,ME-14-07-5795-799,"המחלוקת בין הצדדים הייתה מאוד מצומצמת ונגעה אך לעניין כוונתו, קרי: הנאשם טען שפעל מתוך לחץ ופחד, ומטרתו הייתה להרתיע ולהפחיד את המתלוננים, שלא ינסו לפגוע בו או בבני משפחתו.",כללי
69,ME-14-07-5795-799,"אין חולק על חומרת המעשה, אך השאלה המרכזית היא מה הביא אותו לבצע את העבירה.",כללי
70,ME-14-07-5795-799,"מדובר בנאשם צעיר, בן 31 שנים, ללא עבר פלילי, חי חיים נורמטיביים, למד ועבד, אשר עזר בפרנסת המשפחה.",כללי
71,ME-14-07-5795-799,"המשפחות היריבות מתגוררות בסמיכות זו לזו, והסכסוך קיים תקופה ממושכת.",כללי
72,ME-14-07-5795-799,"ביום האירוע, הוויכוח שהחל את האירוע, היה תלונה מצד המתלוננים לגבי שיפוץ שערך הנאשם בביתו, לטענתם השיפוץ גרם לכך שיש קושי לעבור עם המכוניות באותה סמטה והם ביקשו ממנו שיוריד את מוט הברזל או הפיגומים ששימש אותו לשיפוצים, הוא סבר אחרת ולא הסירו .",כללי
73,ME-14-07-5795-799,בתגובה הלכו המתלוננים ותקעו ברזלים לאורך כל הכביש כדי לחסום לחלוטין את הכביש.,כללי
74,ME-14-07-5795-799,"כשהנאשם , אחיו ואביו ראו את הדבר, באו לשוחח איתם.",כללי
75,ME-14-07-5795-799,"צפייה בקלטת שהוגשה מעלה כי לא מדובר בקטטה הדדית: יש ויכוח שמתלהט, המתלוננים הם אלה שמתחילים בתקיפות ודחיפות, ומעבר למה שכתב בכתב האישום, השנים לא רק אוחזים בסכין שהביאו, אלא הם שולפים את הסכינים ועושים תנועות של שיסוף לעבר הנאשם ובני משפחתו.",כללי
76,ME-14-07-5795-799,"במונה 1:15 נראה אחד מהמתלוננים בשם עלא, חונק את הנאשם בידו האחת, וביד השנייה אוחז בסכין ומנפנף לעברו, בהמשך מנסה לרדוף אחריו עם אותה סכין.",כללי
77,ME-14-07-5795-799,"במונה 1:30, במקביל, אחיו של אותו עלא שולף סכין, ובשלב מסוים רץ לכיוון אחיו של הנאשם, וניתן לראות שהוא רץ במעלה הרחוב, ויש בידיו סכין ועושה לו תנועה של שיסוף.",כללי
78,ME-14-07-5795-799,"מי שמונע את הדקירות, הם בני המשפחה האחרים שעוצרים את אותם שניים עם הסכינים.",כללי
79,ME-14-07-5795-799,"מדובר בנאשם ללא עבר פלילי, שניהל אורח חיים נורמטיבי, מדובר באירוע מטלטל, הוא פחד לשלומו ולשלום בני משפחתו, איבד את העשתונות, רץ הביתה, הביא את הנשק וביצע את אותו ירי, שמטרתו להרתיע את בני המשפחה היריבה ולא לפגוע בהם.",כללי
80,ME-14-07-5795-799,"בניגוד לנאשם, לחלק מבני המשפחה של המתלוננים יש עבר פלילי, והנאשם מודע לכך.",כללי
81,ME-14-07-5795-799,"אותו עלא שמצוין בכתב האישום, ריצה מאסרים בפועל, בניגוד לנאשם ולכל בני משפחתו של הנאשם.",כללי
82,ME-14-07-5795-799,"מאחר ומדובר בסכסוך ארוך, וזמן ניכר לפני האירוע הנאשם הרגיש מאוים מפני אותם מתלוננים, הוא החליט להחזיק נשק בביתו.",כללי
83,ME-14-07-5795-799,"אמנם ההחזקה לא חוקית אך קיימים מדרגים, כמפורט בב""ש625/82 אבו מוך רחמן מחמוד נ' מדינת ישראל , ל""ז (3) 668 , החזקה לצורך הגנה עצמית.",כללי
84,ME-14-07-5795-799,הנאשם לא ביצע עבירות ולא יזם עבירות אחרות.,כללי
85,ME-14-07-5795-799,"הפעם הראשונה והיחידה שעשה שימוש בנשק הזה שהחזיק, היתה לאחר שהמתלוננים ניסו לדקור אותו ואת בני משפחתו.",כללי
86,ME-14-07-5795-799,"אין הצדקה למעשים, והנאשם יודע זאת.",כללי
87,ME-14-07-5795-799,"ב""כ הנאשם טען להגנה מן הצדק ולאכיפה בררנית בכל הקשור בטיפול המשטרה בניהול הסכסוך בין שתי המשפחות, כאשר בקטטה שקדמה לירי, שניים ממשפחת נאסר אחזו סכינים, וניסו לבצע דקירות, הם נחקרו תחת אזהרה אך לא הוגש כתב אישום כנגדם.",כללי
88,ME-14-07-5795-799,"מיד לאחר הירי, ולאחר שהנאשם עזב את המקום, התפתחה מהומה במקום, המשטרה הגיעה, ומהדו""חות של כל השוטרים עולה שבני משפחת המתלוננים הקימו שם מהומה התלוננו, צעקו, קיללו, וזרקו חפצים לעבר בית הנאשם.",כללי
89,ME-14-07-5795-799,"אפילו באוזני השוטרים עצמם, לא הפסיקו לאיים שבכוונתם לפגוע בנאשם ובבני משפחתו, דבר שאילץ את השוטרים להישאר במקום כל הלילה על מנת להפריד בין בני המשפחה לבין ביתו של הנאשם.",כללי
90,ME-14-07-5795-799,"במסגרת אותה מהומה, ועל כך גם נכתב במזכרים של השוטרים, ניפצו את השמשות של הרכב של משפחה הנאשם, כאשר השוטר שבמקום לא הצליח לבצע את המעצר של מי שפגע ברכב בגלל המהומה הגדולה שהייתה למרות שבמסגרת חקירת אביו של הנאשם אשר נחקר פעמיים הוא ציין שראה מי עשה זאת.",כללי
91,ME-14-07-5795-799,"בתגובה טען ב""כ המאשימה כי התיקים נסגרו בהעדר ראיות.",כללי
92,ME-14-07-5795-799,האב הצביע על מוחמד ומוחמד בחקירותיו במשטרה לא נשאל ולו שאלה על כך.,כללי
93,ME-14-07-5795-799,"למחרת היום עלה רכבה של משפחת הנאשם באש ובלילה שלאחר מכן, בין ה-22.6-23.6, נעשה ניסיון להצית את בית הנאשם כעולה מקלטת המנציחה את אמו של הנאשם מזעיקה את עזרת המשטרה לאחר שלטענתה זרקו לבית בלון גז בוער.",כללי
94,ME-14-07-5795-799,"האם לטענתו ציינה בפני השוטרים מי עשה את הדבר, היא ראתה את אותו מג'די נאסר.",כללי
95,ME-14-07-5795-799,"אותו מג'די בכלל לא נחקר על כך, ובתגובה של המאשימה נמסר כי בעקבות אירוע זה, המשטרה הזמינה את שני אבות המשפחות, הם נחקרו והוחלט לסגור את התיק.",כללי
96,ME-14-07-5795-799,אירועים אלה מלמדים באיזו מציאות הנאשם חי.,כללי
97,ME-14-07-5795-799,"כל המתואר בתסקיר שירות המבחן מראה כי הנאשם היה על דרך המלך, ומה שלמעשה טרף את הקלפים ושינה את מצבו זה המעצר הנוכחי, שארע לפני כחודש, מעצר בעקבות כתב אישום נוסף לגביו מכחיש הנאשם מעורבותו.",כללי
98,ME-14-07-5795-799,"הנאשם היה עצור חודשיים, מיום 23.6.14 עד 28.8.14.",כללי
99,ME-14-07-5795-799,בהמשך שהה שבעה חודשים במעצר בית מוחלט עם איזוק אלקטרוני.,כללי
100,ME-14-07-5795-799,"לאחר מכן יצא לתפילות במשך 4 חודשים, ובתום אותה שנה כאמור, הוסר האיזוק הוא חזר לביתו, ועד למעצרו היה בביתו עבד למחייתו והיה נתון במעצר בית לילי בלבד.",כללי
101,ME-14-07-5795-799,"אף שהפסיקה מדברת על החמרה בענישה בעבירות מסוג זה, תיק זה מיוחד וחריג וככזה אינו מצדיק ענישה מחמירה, שכן מדובר בנאשם צעיר ונורמטיבי, שנקלע לסיטואציה שלא הוא בחר בה, ופעל מתוך מצוקה ומתוך פחד.",כללי
102,ME-14-07-5795-799,"ב""כ הנאשם הגיש אסופת פסיקה לתמיכה בעמדתו העונשית כמפורט להלן:",כללי
104,ME-14-07-5795-799,"15376-06-13 (מחוזי מרכז) מדינת ישראל נ' אלמוגי הנאשם הורשע על סמך הודאתו במסגרת הסדר טיעון בעבירות של נשיאת נשק ותחמושת, מעשי פזיזות ורשלנות וירי באזור מגורים.",כללי
105,ME-14-07-5795-799,"הנאשם הגיע לרחוב מגוריו של המתלונן כשהוא נושא עמו אקדח גנוב טעון במחסנית ובה לפחות 11 כדורים, הבחין במתלונן ועשה סיבוב פרסה, המתלונן נמלט אל חצר ביתו, או אז ירה הנאשם 11 יריות לעבר המתלונן, חזר לרכבו ונמלט מהמקום.",כללי
106,ME-14-07-5795-799,כבוד הנשיא קבע מתחם ענישה הנע בין 12 ל – 18 חודשי מאסר בפועל והשית על הנאשם שנת מאסר.,כללי
107,ME-14-07-5795-799,"ת.פ. 9579-03-09 (מחוזי חיפה) מדינת ישראל נ' אחמד עבד אל עאל הנאשם הורשע בעבירות של החזקת ונשיאת נשק, איומים וירי באזור מגורים.",כללי
108,ME-14-07-5795-799,"הנאשם פגש במתלונן ובעקבות דין ודברים ביניהם, שלף אקדח ובו כדורים אותו נשא שלא כדין, איים על המתלונן בפגיעה בגופו בכך שירה באקדח בכוונה להפחידו.",כללי
109,ME-14-07-5795-799,דובר בנאשם בן 27 אשר תפקד עד אז באורח נורמטיבי וללא עבר פלילי והוא נדון ל – 9 חודשי מאסר בפועל.,כללי
111,ME-14-07-5795-799,7036/08 מדינת ישראל נ' ענאן (מחוזי חיפה) הורשע הנאשם במסגרת הסדר טיעון בעבירות של החזקת ונשיאת נשק וירי באזור מגורים.,כללי
112,ME-14-07-5795-799,הנאשם היה בן 23 שנים ונעדר עבר פלילי.,כללי
113,ME-14-07-5795-799,על הנאשם הושתו 10 חודשי מאסר בפועל.,כללי
114,ME-14-07-5795-799,ת.פ. 6096/07  מדינת ישראל נ' טיוריקוב (מחוזי חיפה) הנאשמת הורשעה בעבירות של נשיאת והחזקת נשק וירי באזור מגורים.,כללי
115,ME-14-07-5795-799,"הנאשמת נטלה אקדח ומחסנית של ידיד שלה המשרת כסוהר בכלא שאטה כשהלה הלך לישון, יצאה מהבית, פגשה באדם עימו התווכחה וכשאותו אדם רצה לעזוב את המקום היא שלפה את האקדח מתיקה וירתה יריה, דרכה שוב את הנשק וכדור נפלט מן הנשק.",כללי
116,ME-14-07-5795-799,הנאשמת היתה אם חד הורית לשני ילדים.,כללי
117,ME-14-07-5795-799,שירות המבחן המליץ על עונש מאסר שירוצה בעבודות שירות וצו מבחן למשך שנה.,כללי
118,ME-14-07-5795-799,שני הצדדים עתרו לאמץ את המלצת שירות המבחן ובית המשפט השית עליה עונש של 6 חודשי מאסר בעבודות שירות וצו מבחן למשך 18 חודשים.,כללי
119,ME-14-07-5795-799,ת.פ.11059-05-12 מדינת ישראל נ' אבו מוסא (מחוזי מרכז) הורשע הנאשם 1 בעבירות של החזקת נשק וירי באזור מגורים.,כללי
120,ME-14-07-5795-799,לנאשם היתה הרשעה אחת בגין ביצוע עבירת אלימות בגינה נדון למאסר בעבודות שירות.,כללי
121,ME-14-07-5795-799,"הירי בוצע לאחר שלמקום עסקו של הנאשם 1 הגיעו אנשים רעולי פנים וירו מספר כדורים בסמוך לנאשם, לאביו וללקוחות שהיו במקום.",כללי
122,ME-14-07-5795-799,"הנאשם רץ למטבח, ירה כדור לעבר דלת המטבח, רץ לחצר האחורית ושם ירה יריות נוספות לאוויר.",כללי
123,ME-14-07-5795-799,על הנאשם נגזרו 6 חודשי מאסר לריצוי בעבודות שירות.,כללי
124,ME-14-07-5795-799,"ע.פ.1505/14 לידאוי נ' מדינת ישראל  המערער החזיק בארון ביתו אקדח החשוד כגנוב והורשע בעבירות של החזקת נשק שלא כדין, החזקת רכוש חשוד כגנוב, מעשי פזיזות ורשלנות והפרעה לשוטר במילוי תפקידו.",כללי
125,ME-14-07-5795-799,בית המשפט המחוזי השית עליו 8 חודשי מאסר בפועל ובית המשפט העליון הפחית בעונשו והעמידו על 6 חודשי מאסר שירוצו בעבודות שירות אף ששירות המבחן לא בא בהמלצה טיפולית בעניינו ואף כי לחובתו עבר פלילי אם כי לא מכביד.,כללי
127,ME-14-07-5795-799,"2006/12 מדינת ישראל נ' קאסם אסדי  המשיב – צעיר ללא עבר פלילי-הורשע בעבירות של נשיאת נשק ותחמושת, איומים וירי באזור מגורים.",כללי
128,ME-14-07-5795-799,"המשיב הגיע לביתו של אדם לו אחיו היה חייב כספים, כשהוא נושא אקדח טעון בכדורים.",כללי
129,ME-14-07-5795-799,בבית היו באותה העת גיסתו של האחר עם ילדיה (המתלוננת).,כללי
130,ME-14-07-5795-799,המשיב  שאל את המתלוננת היכן נמצא האחר ואיים עליה בעודו מחזיק את האקדח הטעון.,כללי
131,ME-14-07-5795-799,לאחר מכן ירה כדור לעבר חלקו העליון של הבית.,כללי
132,ME-14-07-5795-799,המשיב הודה והביע צער על מעשיו.,כללי
133,ME-14-07-5795-799,שירות המבחן נמנע מהמלצה טיפולית אולם המליץ על הטלת עונש מאסר לתקופה קצרה בלבד בשל גילו הצעיר.,כללי
134,ME-14-07-5795-799,"בית המשפט המחוזי הטיל על המשיב עונש של 15 חודשי מאסר בפועל,  וערעור המדינה על קולת העונש נדחה.",כללי
135,ME-14-07-5795-799,"הנאשם בדברו האחרון מסר באריכות כי לאחר שמשפחתו עברה להתגורר בסמוך למתלוננים הבחין כי התנהלותם מאיימת, כוחנית ומפחידה .",כללי
136,ME-14-07-5795-799,לטענת הנאשם רכבו הוצת על מי ממשפחת המתלוננים ותלונתו למשטרה לא טופלה.,כללי
137,ME-14-07-5795-799,"כן טען, כי באירוע אחר אחד מבני המשפחה פרץ לביתו וכמעט הכה אותם.",כללי
138,ME-14-07-5795-799,טענות אלה לא נתמכו בראיות כנדרש ועל כן לא אקבע ממצאים על פיהן.,כללי
139,ME-14-07-5795-799,"לדבריו ביום האירוע הם ניגשו לבית משפחת המתלוננים כדי לבקש שיסירו את הברזלים מהכביש,  והמתלוננים החלו לתקוף אותם באמצעות סכינים.",כללי
140,ME-14-07-5795-799,טענה זו מגובה כאמור בראיות.,כללי
141,ME-14-07-5795-799,"הוא לבדו הלך להביא את הנשק כיוון שחשש לחיי בני משפחתו, וירה לעבר הגדר על מנת להרתיע את המתלוננים.",כללי
142,ME-14-07-5795-799,לדבריו לחץ על ההדק פעם אחת ונורו 17 יריות.,כללי
143,ME-14-07-5795-799,"לטענת הנאשם הוא זרק את הנשק לאחר האירוע מרוב פחד, ואם הנשק היה נותר ברשותו הוא היה מוסר אותו למשטרה.",כללי
144,ME-14-07-5795-799,הנאשם ביקש את רחמיו של בית המשפט.,כללי
145,ME-14-07-5795-799,בבואי לקבוע את מתחם העונש ההולם אתחשב בכך שהנאשם הצטייד בנשק ארוך אותו נשא שלא כדין וירה בו לעבר שער בית המתלוננים - בעקבות סכסוך שפרץ ביניהם - 17 יריות.,דיון והכרעה
146,ME-14-07-5795-799,"מנגד, אתחשב בכך שהנאשם ביצע את המעשים לאחר שבמהלך תגרה נקטו המתלוננים כלפיו וכלפי בני משפחתו באלימות ועשו שימוש בסכינים (סעיף 40ט(5) לחוק העונשין), ולא זו אף זו אלא שבניגוד לנאשם – אלה לא הועמדו לדין בגין חלקם באירועים (טענה מסוג הגנה מן הצדק, אשר משפיעה על מתחם העונש ההולם כעולה מסעיף 40יב לחוק).",דיון והכרעה
147,ME-14-07-5795-799,"אף שחלקם בקטטה וחומרת מעשיהם נמוכים באופן פרופורציונאלי למעשיו של הנאשם, היה מקום לנקוט אף כלפי המתלוננים בהליכים משפטיים בשים לב לעשיית שימוש על ידם בנשק קר.",דיון והכרעה
148,ME-14-07-5795-799,"בשים לב לדברים האמורים ולרמת הענישה הנוהגת, מצאתי לקבוע את מתחם העונש ההולם בין 26 ל-46 חודשי מאסר לריצוי בפועל.",דיון והכרעה
149,ME-14-07-5795-799,"אשר לקביעת העונש בתוך המתחם, התחשבתי מחד בכך שהנאשם צעיר ונעדר עבר פלילי, בכך שהיה עצור כחודשיים ועצור במעצר בית באיזוק אלקטרוני משך שבעה חודשים נוספים, ובכך שתהליך שיקומי אותו החל נקטע בעקבות מעורבות לכאורית באירוע נוסף בגינו הוגש כנגדו כתב אישום נוסף, אף שהוא מכחיש את המיוחס לו, דבר שהוביל למעצרו פעם נוספת.",דיון והכרעה
150,ME-14-07-5795-799,"בשים לב לאמור, מצאתי לקבוע את עונשו של הנאשם ברף התחתון של המתחם, כמפורט להלן:",דיון והכרעה
151,ME-14-07-5795-799,"30 חודשי מאסר לריצוי בפועל, בניכוי ימי מעצרו בגין תיק זה (מיום 23.6.14 עד 28.8.14).",דיון והכרעה
152,ME-14-07-5795-799,"12 חודשי מאסר על תנאי, והתנאי שלא יעבור עבירות בהן הורשע למשך 3 שנים מיום שחרורו ממאסר.",דיון והכרעה
153,ME-14-07-5795-799,"6 חודשי מאסר על תנאי, והתנאי שלא יעבור עבירות אלימות מסוג פשע למשך 3 שנים מיום שחרורו ממאסר.",דיון והכרעה
154,ME-14-07-5795-799,בשל נסיבות ביצוע המעשה לא מצאתי להטיל פיצוי לטובת המתלוננים.,דיון והכרעה
155,ME-14-07-5795-799,זכות ערעור לבית המשפט העליון תוך 45 יום מהיום.,דיון והכרעה
156,ME-14-07-5795-799,"54678313ניתן היום,  ט' ניסן תשע""ו, 17 אפריל 2016, במעמד הצדדים.",דיון והכרעה
