,verdict,text,part
0,ME-22-12-39723-597,"עו""ד סלי נצר (פרקליטות מחוז ירושלים (פלילי))",מדינת ישראל
1,ME-22-12-39723-597,"חוק העונשין, תשל""ז-1977: סע'  40ד(א), 144(ב), 144(ג)(1), 144(ז), 244, 275","עו""ד מיכאל עירוני"
2,ME-22-12-39723-597,"* בית המשפט גזר את דינו של נאשם שהורשע בעבירת נשיאת נשק, נשיאת אביזר נשק, שיבוש מהלכי משפט והפרעה לשוטר בשעת מילוי תפקידו.","עו""ד מיכאל עירוני"
3,ME-22-12-39723-597,"הנאשם נידון לעונש מאסר בפועל למשך 22 חודש בניכוי מעצרו, שני מאסרים על תנאי וקנס כספי בסך 7,000 ₪.","עו""ד מיכאל עירוני"
4,ME-22-12-39723-597,* עונשין – ענישה – מדיניות ענישה: עבירות נשק,"עו""ד מיכאל עירוני"
5,ME-22-12-39723-597,* עונשין – ענישה – מדיניות ענישה: שיבוש הליכי משפט,"עו""ד מיכאל עירוני"
6,ME-22-12-39723-597,* עונשין – ענישה – מדיניות ענישה: הפרעה לשוטר בשעת מילוי תפקידו,"עו""ד מיכאל עירוני"
7,ME-22-12-39723-597,"הנאשם הורשע על-פי הודאתו בעבירת נשיאת נשק, נשיאת אביזר נשק, שיבוש מהלכי משפט והפרעה לשוטר בשעת מילוי תפקידו.","עו""ד מיכאל עירוני"
8,ME-22-12-39723-597,בית המשפט המחוזי גזר את הדין כדלהלן:,"עו""ד מיכאל עירוני"
9,ME-22-12-39723-597,"עבירות נשק ובכלל זה עבירות נשיאת נשק ונשיאת אביזר נשק, פוגעות בערכים אשר נועדו להגן על הציבור, על שלמות גופו, רכושו וביטחונו.","עו""ד מיכאל עירוני"
10,ME-22-12-39723-597,"פעם אחר פעם הדגיש בית המשפט העליון את חומרתן של עבירות נשק שהפכו ל""מכת מדינה"", ולא אחת אף הודגש הצורך להרתיע את היחיד ואת הרבים מפני עיסוק בנשק ומפני העבירות הנדונות.","עו""ד מיכאל עירוני"
11,ME-22-12-39723-597,"עבירת שיבוש מהלכי משפט פוגעת בערכים שעניינם ההגנה על שלטון החוק והגנה על הסדר הציבורי, הבטחת תקינות ההליכים המשפטיים והגנה על טוהר ההליך המשפטי הדרוש לשם קיומה של מערכת משפט תקינה הזוכה לאמון הציבור.","עו""ד מיכאל עירוני"
12,ME-22-12-39723-597,"בדומה, אף עבירת הפרעה לשוטר בעת מילוי תפקידו פוגעת בערכים שעניינם ההגנה על שלטון החוק והסדר הציבורי, ואף בצורך להבטיח את פעילות המשטרה.","עו""ד מיכאל עירוני"
13,ME-22-12-39723-597,"בנסיבות הנדונות, מידת הפגיעה בערכים המוגנים היא לכל הפחות במידה בינונית.","עו""ד מיכאל עירוני"
14,ME-22-12-39723-597,"בהתאם לעיקרון ההלימה, בהתחשב בערכים החברתיים שנפגעו ממעשיי העבירות ומידת הפגיעה בהם וכן תוך התחשבות במדיניות הענישה הנהוגה ובנסיבות שבהן העבירה נעברה, יש להעמיד את מתחם העונש בין 22 ל-44 חודשי מאסר.","עו""ד מיכאל עירוני"
15,ME-22-12-39723-597,אין מקום לאימוץ המלצת שירות המבחן ולא התקיימו נסיבות חריגות המצדיקות חריגה ממתחם העונש מטעמי שיקום.,"עו""ד מיכאל עירוני"
16,ME-22-12-39723-597,"איזון כל השיקולים מביא להטלת עונש של מאסר בפועל למשך 22 חודש בניכוי המעצר, שני מאסרים על תנאי וקנס כספי בסך 7,000 ₪.","עו""ד מיכאל עירוני"
17,ME-22-12-39723-597,"על-פי הכרעת הדין מיום 9.6.2024, הנאשם, יליד 8.1.1997 (כבן 26 במועד העבירות וכיום כבן 28), הורשע על-פי הודאתו בעבירת נשיאת נשק, לפי סעיף 144(ב) רישה בצירוף סעיף 144(ג)(1) בחוק העונשין, התשל""ז-1977 (להלן – החוק), בעבירת נשיאת אביזר נשק, לפי סעיף 144(ב) סיפה בצירוף סעיף 144(ג)(1) בחוק, בעבירת שיבוש מהלכי משפט, לפי סעיף 244 בחוק ובשתי עבירות הפרעה לשוטר בשעת מילוי תפקידו, לפי סעיף 275 בחוק.",גזר דין
18,ME-22-12-39723-597,הודאת הנאשם הייתה לאחר שמיעת עדויות ארבעה עדי תביעה מהותיים.,גזר דין
19,ME-22-12-39723-597,תחילה הוסכם על הגשת סיכומים בכתב בעניין מחלוקות הצדדים על יסוד עובדות כתב האישום (עמ' 66-64 בפרוטוקול מיום 22.5.2024).,גזר דין
20,ME-22-12-39723-597,מאוחר יותר ביקש הנאשם להודות בעובדות כתב האישום כפי שהן ולהזמין תסקיר לעונש משירות המבחן (בקשה והחלטה מיום 26.5.2024).,גזר דין
21,ME-22-12-39723-597,בהתאם לכך הנאשם הודה והורשע בדיון מיום 9.6.2024.,גזר דין
22,ME-22-12-39723-597,הוגשו תסקירים והטיעונים לעונש נשמעו ביום 12.2.2025.,גזר דין
23,ME-22-12-39723-597,"על-פי עובדות כתב האישום, ביום 6.12.2022 סמוך לשעה 04:00 לפנות בוקר, נסע הנאשם ברכב טויוטה כשהוא נושא עמו ברכב אקדח חצי אוטומטי מדגם DDG, שבו מחסנית ו-12 כדורים בקליבר 9 מ""מ (להלן – האקדח; המחסנית).",עובדות כתב האישום
24,ME-22-12-39723-597,"אותה עת הקימה המשטרה מחסום בכיכר ""אהרן הכהן"" לכיוון אום טובה, שבו עמדו השוטרים רידאן ומוריה (להלן – השוטרים).",עובדות כתב האישום
25,ME-22-12-39723-597,"עם הגעת הנאשם אל המחסום, השוטר רידאן סימן לו עם פנס מהבהב לעצור לבדיקה.",עובדות כתב האישום
26,ME-22-12-39723-597,"הנאשם שהבחין במחסום, האיץ את מהירות נסיעתו ונמלט במהירות לכיוון ""הדרך האמריקאית"" ומשם אל רחוב דיר אל עמוד.",עובדות כתב האישום
27,ME-22-12-39723-597,"השוטרים נסעו אחריו וקראו לו באמצעות מערכת כריזה וצופר משטרתי לעצור, אך הוא המשיך במנוסה בכוונה להפריע לשוטרים במילוי תפקידם ולאחר מספר דקות, השליך דרך חלון רכבו את האקדח ואת המחסנית, בכוונה להכשיל הליך שיפוטי.",עובדות כתב האישום
28,ME-22-12-39723-597,סמוך לאחר מכן הגיע הנאשם אל דרך ללא מוצא בקרבת ביתו ושם נעצר.,עובדות כתב האישום
29,ME-22-12-39723-597,"לאחר מעצרו, סירב הנאשם להזדהות בפני השוטרים וזאת בכוונה להפריע להם במילוי תפקידם.",עובדות כתב האישום
30,ME-22-12-39723-597,"התסקיר מיום 29.9.2024: על-פי התסקיר, הנאשם כבן 27, רווק.",התסקירים מטעם שירות המבחן 
31,ME-22-12-39723-597,עד מעצרו עבד בחברת בנייה של אחיו וגר לסירוגין בבתים של משפחתו בירושלים ובדבוריה.,התסקירים מטעם שירות המבחן 
32,ME-22-12-39723-597,"כיום במעצר בית בבית משפחתו בשכונת צור באהר ובמועד מתן התסקיר, לא עבד.",התסקירים מטעם שירות המבחן 
33,ME-22-12-39723-597,"הוריו של הנאשם פרודים, הוא הרביעי מבין חמישה ילדים.",התסקירים מטעם שירות המבחן 
34,ME-22-12-39723-597,"אביו עורך-דין במקצועו, אך עובד כמנהל חברת אבטחה.",התסקירים מטעם שירות המבחן 
35,ME-22-12-39723-597,"הוא תואר כהורה שלא נכח בחיי ילדיו ושהיחסים עמו רופפים, אך נטען כי לאחרונה בני המשפחה פועלים לחיזוק הקשר עמו.",התסקירים מטעם שירות המבחן 
36,ME-22-12-39723-597,האם עקרת בית.,התסקירים מטעם שירות המבחן 
37,ME-22-12-39723-597,היא תוארה כמשמעותית בחיי הילדים ונטען שחינכה אותם לערכי כבוד ולרכישת השכלה.,התסקירים מטעם שירות המבחן 
38,ME-22-12-39723-597,"לדברי הנאשם, אחיו מנהלים אורח חיים נורמטיבי וכי הקשר בינם תקין.",התסקירים מטעם שירות המבחן 
39,ME-22-12-39723-597,"הנאשם תיאר את מצבה הכלכלי של משפחתו כדחוק ולדבריו, חיי המשפחה התאפיינו בחוסר יציבות במקומות המגורים.",התסקירים מטעם שירות המבחן 
40,ME-22-12-39723-597,הנאשם סיים שתיים-עשרה שנות לימוד עם תעודת בגרות מלאה.,התסקירים מטעם שירות המבחן 
41,ME-22-12-39723-597,"על רקע שינויים במקום מגורי המשפחה, עבר הנאשם מספר מסגרות לימוד ולטענתו, הדבר יצר תחושת זרות, גרם לפגיעתו מחבריו ללימודים ופגע בו רגשית.",התסקירים מטעם שירות המבחן 
42,ME-22-12-39723-597,"בשל מצב זה, בתקופת לימודי התיכון, העדיף להתבודד.",התסקירים מטעם שירות המבחן 
43,ME-22-12-39723-597,"לדברי הנאשם, הוא עבד מגיל צעיר כדי לסייע בפרנסת המשפחה וכאמור, עד מעצרו עבד בעסק משפחתי של אחיו בתחום הבניה בתפקיד אחראי צוות עובדים ועוזר בטיחות (הציג תעודה בעניין).",התסקירים מטעם שירות המבחן 
44,ME-22-12-39723-597,"לטענתו, הוא מתקשה למלא את צרכיו הבסיסיים בשל מצב כלכלי קשה הנובע מחובות שנוצרו לאחר שאחיו רשם עסק משפחתי שנקלע לקשיים על שמו.",התסקירים מטעם שירות המבחן 
45,ME-22-12-39723-597,"טרם מעצרו, החל בהליך חדלות פירעון שהופסק בשל ההליך הנדון.",התסקירים מטעם שירות המבחן 
46,ME-22-12-39723-597,"בהיבט החברתי, תיאר התחברות לחברה שולית ולמעורבים בפלילים ולדבריו, הדבר החמיר קונפליקטים עם בני משפחתו.",התסקירים מטעם שירות המבחן 
47,ME-22-12-39723-597,עתה מתמקד ברצון לבניית עתיד חיובי והקמת משפחה.,התסקירים מטעם שירות המבחן 
48,ME-22-12-39723-597,"לדבריו, לאחרונה התארס אך האירוסים בוטלו בשל ההליך הנדון.",התסקירים מטעם שירות המבחן 
49,ME-22-12-39723-597,"הנאשם שלל שימוש בחומרים פסיכו-אקטיביים ולדבריו, צרך אלכוהול רק באירועים חברתיים.",התסקירים מטעם שירות המבחן 
50,ME-22-12-39723-597,בדיקה לשריד סם אמנם נמצאה נקייה.,התסקירים מטעם שירות המבחן 
51,ME-22-12-39723-597,אין לחובתו הרשעות קודמות.,התסקירים מטעם שירות המבחן 
52,ME-22-12-39723-597,"בתקופת מעצרו היה נתון לצו פיקוח מעצרים שבמסגרתו שולב בקבוצה טיפולית בנצרת, המיועדת לעצורי בית והשתתף בה עד פקיעת הצו בחודש ספטמבר 2023.",התסקירים מטעם שירות המבחן 
53,ME-22-12-39723-597,"לפי הדיווח של מנחי הקבוצה, הוא הגיע למפגשים באופן סדיר, רקם קשרים חברתיים חיוביים והשתתף באופן פעיל.",התסקירים מטעם שירות המבחן 
54,ME-22-12-39723-597,"בין השאר, שיתף בקושי בשהייה הממושכת במעצר בפיקוח ללא עבודה.",התסקירים מטעם שירות המבחן 
55,ME-22-12-39723-597,"על-פי התרשמותם, חל שיפור קל ביכולת הנאשם להבין כי הרקע להתחברותו לחברה שולית היה רצון להעלאת דימויו העצמי.",התסקירים מטעם שירות המבחן 
56,ME-22-12-39723-597,"הנאשם הכיר באופן מלא באחריותו למעשיו, תיאר את מעורבותו בעבירות כנובעת מקשר עם חברה שולית.",התסקירים מטעם שירות המבחן 
57,ME-22-12-39723-597,"בעניין העבירות ונסיבותיהן נאמר, כי לדברי הנאשם, החזיק בנשק לבקשת חבר, כי חווה פחד ואיום שחיבלו ביכולתו לשקול את הפסול במעשיו ולדבריו, האיץ את נסיעתו בשל פחד להיתפס.",התסקירים מטעם שירות המבחן 
58,ME-22-12-39723-597,"נטען כי הוא שלל את האפשרות שמעשיו היו פרי תכנון, כי הייתה לו כוונה לפגוע או להשיג רווח כספי וטען כי פעל מתוך רצון להשתייכות, ריצוי אחרים וחיזוק דימויו העצמי.",התסקירים מטעם שירות המבחן 
59,ME-22-12-39723-597,"לדבריו, המעצר וההליך המשפטי הבהירו לו את חומרת מעשיו, והוא הביע אכזבה ותסכול מכך שמעשיו קטעו את הרצף התעסוקתי שלו ובניית עתידו.",התסקירים מטעם שירות המבחן 
60,ME-22-12-39723-597,"הנאשם הביע רצון לערוך שינוי משמעותי בחייו כדי להימנע ממעורבות בפלילים והתחברות לחברה שולית, הביע צער על התנהלותו ובדיעבד הבין כי היה עליו לסרב לבקשת החבר ולפנות אל גורמי החוק.",התסקירים מטעם שירות המבחן 
61,ME-22-12-39723-597,"כן נאמר, כי הוא הביע עמדות המתנגדות לאלימות וביטא ביקורת עצמית.",התסקירים מטעם שירות המבחן 
62,ME-22-12-39723-597,"בעניין הסיכוי לשיקום נאמר, כי הנאשם צעיר, נעדר הרשעות קודמות, בעל יכולות ורבאליות, הסתגלות ותפקוד תקינות, בעל שאיפות נורמטיביות ויכולת להתבונן באופן ביקורתי על התנהלותו וכי באלו יש כדי להצביע על סיכוי לשיקום.",התסקירים מטעם שירות המבחן 
63,ME-22-12-39723-597,"לעומת זאת, כגורמי סיכון צוין כי הנאשם בעל דימוי עצמי נמוך, על רקע חסכים רגשיים שחווה בילדותו ואף ניכר כי הוריו התקשו לספק מענה לקשייו.",התסקירים מטעם שירות המבחן 
64,ME-22-12-39723-597,"משפחתו מאופיינת באורח חיים הישרדותי, לא סיפקה את כל צרכיו ותרמה לתסכולים מתמשכים שעמם התקשה להתמודד.",התסקירים מטעם שירות המבחן 
65,ME-22-12-39723-597,בשל כך פיתח עצמאות שלא תאמה את גילו והובילה להתחברות לחברה שולית.,התסקירים מטעם שירות המבחן 
66,ME-22-12-39723-597,"לנוכח התרשמות שירות המבחן כאמור, החרטה הכנה שהנאשם הביע, יכולת החשיבה הביקורתית שהציג, העובדה שביטא נזקקות טיפולית, מאחר שההליך המשפטי משמש עבורו גורם מרתיע ובשל שיתוף הפעולה, הוערך כי רמת הסיכון להישנות התנהלות אלימה היא ברף נמוך-בינוני ואם תישנה, חומרתה תהיה נמוכה.",התסקירים מטעם שירות המבחן 
67,ME-22-12-39723-597,"על רקע האמור הומלץ על דחיית הטיעונים לעונש בארבעה חודשים, כדי לאפשר לנאשם בתקופה זו להשתלב בקבוצה ייעודית לעוברי חוק במחוז ירושלים.",התסקירים מטעם שירות המבחן 
68,ME-22-12-39723-597,התסקיר מיום 7.1.2025: דווח על כך שהנאשם בקשר טלפוני עם שירות המבחן וכן על כך שהחל לעבוד עם אביו באבטחה בשעות הבוקר ושאביו ערב לעמידתו בתנאים.,התסקירים מטעם שירות המבחן 
69,ME-22-12-39723-597,"בעניין הקבוצה הטיפולית, נאמר כי הנאשם היה ברשימת המתנה, וכי רק ביום 6.1.2025 שולב בקבוצה הטיפולית ונכח במפגש הראשון.",התסקירים מטעם שירות המבחן 
70,ME-22-12-39723-597,לנוכח ההתרשמות מנכונות הנאשם להשתלב בתהליך טיפולי והמוטיבציה הראשונית שגילה לכך הומלץ על דחייה נוספת בת שלושה חודשים שתאפשר לבחון את מידת הירתמות הנאשם למסגרת הטיפולית.,התסקירים מטעם שירות המבחן 
71,ME-22-12-39723-597,"התסקיר מיום 8.1.2025: בעקבות החלטה מיום 8.1.2025, שדחתה את בקשת שירות המבחן לדחיית הדיון בשלושה חודשים נוספים, הוגש תסקיר משלים שכלל המלצה לעונש.",התסקירים מטעם שירות המבחן 
72,ME-22-12-39723-597,בתסקיר נאמר כי עמדת שירות המבחן היא כי יש להעדיף את השיקול השיקומי ובהתאם לכך הומלץ להעמיד את הנאשם בצו מבחן למשך שמונה-עשר חודש שבמהלכו ימשיך בתהליך הטיפולי.,התסקירים מטעם שירות המבחן 
73,ME-22-12-39723-597,"כמו כן הומלץ להימנע מהשתת מאסר בפועל, שעשוי לגרום לרגרסיה בתפקוד הנאשם ולחשוף אותו בכלא לעוברי חוק.",התסקירים מטעם שירות המבחן 
74,ME-22-12-39723-597,"לפיכך הומלץ להשית מאסר בעבודות שירות, עונש מותנה מרתיע וקנס.",התסקירים מטעם שירות המבחן 
75,ME-22-12-39723-597,התסקיר מיום 10.2.2025: דווח על המשך השתתפות הנאשם בקבוצה הטיפולית שבה שולב.,התסקירים מטעם שירות המבחן 
76,ME-22-12-39723-597,"נמסר כי הוא משתתף פעיל, כי נכח בכל המפגשים וכי הוא מייצר קשרים חיוביים עם משתתפי הקבוצה, מביע רצון לניהול אורח חיים נורמטיבי ונכונות להמשך השתתפותו בקבוצה.",התסקירים מטעם שירות המבחן 
77,ME-22-12-39723-597,לפיכך שירות המבחן המליץ על המשך השתתפות הנאשם במסגרת הטיפולית.,התסקירים מטעם שירות המבחן 
78,ME-22-12-39723-597,"טענות המאשימה: באת-כוח המאשימה הדגישה את חומרת עבירות הנשק ואת פוטנציאל הנזק הגלום בהן וכן הטעימה את העובדה שלעבירות אלו נקבע עונש מזערי חובה, שבנסיבות הנדונות עומד על 30 חודשי מאסר.",טענות הצדדים בעניין העונש ודברי הנאשם
79,ME-22-12-39723-597,"נטען כי חומרת נסיבות העבירה נובעות גם מכך שהנאשם נשא את האקדח עם מחסנית תואמת וכדורים, כך שהנשק היה זמין לשימוש וכן מהתנהלותו, שכללה את הימלטותו מהשוטרים, את השלכת הנשק ואת סירובו להזדהות.",טענות הצדדים בעניין העונש ודברי הנאשם
80,ME-22-12-39723-597,"בעניין מדיניות הענישה הנוהגת הפנתה באת-כוח המאשימה אל חמישה פסקי-דין, שיפורטו בהמשך הדברים.",טענות הצדדים בעניין העונש ודברי הנאשם
81,ME-22-12-39723-597,"בהתאם למדיניות זו ולאמור, עמדת המאשימה היא כי יש לקבוע מתחם עונש הולם אחד לכל העבירות, שיהיה בין 27 ל-50 חודשי מאסר בפועל לצד ענישה נלווית.",טענות הצדדים בעניין העונש ודברי הנאשם
82,ME-22-12-39723-597,"בכל הנוגע לנסיבותיו של הנאשם ולמיקום העונש בגדרי המתחם, נטען כי הנאשם הודה, הכיר באחריותו למעשיי העבירות, הוא נעדר עבר פלילי ומשתף פעולה עם שירות המבחן.",טענות הצדדים בעניין העונש ודברי הנאשם
83,ME-22-12-39723-597,"עם זאת הודגש, כי מדובר בעבירות נשק שלגביהן נקבע לא אחת, כי לנוכח חומרתן הרבה, יש להחמיר בעונשם של עובריהן, תוך מתן משקל גם לשיקולי הרתעת הרבים ולשיקולי הרתעת היחיד.",טענות הצדדים בעניין העונש ודברי הנאשם
84,ME-22-12-39723-597,"עוד נטען, כי אין לקבל את המלצת שירות המבחן, תוך חריגה ממתחם העונש משיקולי שיקום והסתפקות בעבודות שירות.",טענות הצדדים בעניין העונש ודברי הנאשם
85,ME-22-12-39723-597,נטען כי אפשרות זו שמורה למקרים חריגים שהמקרה הנדון אינו נמנה עמם.,טענות הצדדים בעניין העונש ודברי הנאשם
86,ME-22-12-39723-597,המאשימה הפנתה לכך שרק חודש קודם לדיון התבקשה דחייה כדי לבחון את יכולת הנאשם להירתם לטיפול ולמחרת כבר הומלץ על חריגה ממתחם העונש.,טענות הצדדים בעניין העונש ודברי הנאשם
87,ME-22-12-39723-597,"כמו כן נטען, כי בכל מקרה, שיקולי שיקום אינם חזות הכול, כי עבירת הנשק חמורה ואף נעברה בנסיבות חמורות.",טענות הצדדים בעניין העונש ודברי הנאשם
88,ME-22-12-39723-597,"לנוכח כלל טענותיה של המאשימה, נטען כי על עונשו של הנאשם להיקבע בתחתית מתחם העונש, תוך הטלת 27 חודשי מאסר בפועל, מאסר מותנה וקנס.",טענות הצדדים בעניין העונש ודברי הנאשם
89,ME-22-12-39723-597,"טענות ההגנה: בא-כוח הנאשם הדגיש את חשיבות הענישה האינדיבידואלית ואת ההצדקה לסטייה ממדיניות הענישה הנהוגה בנסיבות המצדיקות זאת, כמו בנסיבות הנדונות.",טענות הצדדים בעניין העונש ודברי הנאשם
90,ME-22-12-39723-597,נטען כי הנאשם מצוי בעיצומו של תהליך טיפולי וכי שירות המבחן התרשם מכך שהוא נתרם מהטיפול.,טענות הצדדים בעניין העונש ודברי הנאשם
91,ME-22-12-39723-597,"אמנם המחוקק קבע ענישה מזערית לעבירות נשק, אך גם נקבע כי ניתן לחרוג מענישה זו בנסיבות מתאימות, אם בפועל, לא נדרשת הרתעת הרבים והיחיד.",טענות הצדדים בעניין העונש ודברי הנאשם
92,ME-22-12-39723-597,"כן נטען, כי לא אחת בתי המשפט סטו מהענישה הנוהגת גם לגבי עבירות נשק, אם נמצאה הצדקה לענישה מופחתת.",טענות הצדדים בעניין העונש ודברי הנאשם
93,ME-22-12-39723-597,"בעניין התסקירים נטען, כי אין מקרים דוגמת המקרה הנדון, שבו שירות המבחן משבח את הנאשם לנוכח פוטנציאל השיקום.",טענות הצדדים בעניין העונש ודברי הנאשם
94,ME-22-12-39723-597,"נטען כי יש לשקול את העובדה שחלפו שלוש שנים ממועד העבירות, כי זו הסתבכותו הראשונה של הנאשם בפלילים, כי הוא מכיר באחריותו למעשים, משתתף בטיפול, מורחק זמן רב מביתו חלקו במעצר בפועל וחלקו במעצר בפיקוח ובמעצר בית.",טענות הצדדים בעניין העונש ודברי הנאשם
95,ME-22-12-39723-597,"הודגש כי הנאשם גדל במשפחה נורמטיבית, אביו עורך דין בהכשרתו ואחיו מנהלים חברת בניה גדולה ומשתפים פעולה עם גורמי הביטחון.",טענות הצדדים בעניין העונש ודברי הנאשם
96,ME-22-12-39723-597,"כן נטען, כי מעשיי הנאשם ביישו את בני משפחתו ואף נפגעו מכך.",טענות הצדדים בעניין העונש ודברי הנאשם
97,ME-22-12-39723-597,"כן הודגש שוב, כי הנאשם הפסיק את לימודיו הגבוהים וכן כי עבר תהליך מעמיק של התבוננות עצמית ותובנה כלפי מעשיו.",טענות הצדדים בעניין העונש ודברי הנאשם
98,ME-22-12-39723-597,"בכל הנוגע למדיניות הענישה הנהוגה, הפנה בא-כוח הנאשם אל שניים-עשר פסקי-דין שיידונו בהמשך הדברים.",טענות הצדדים בעניין העונש ודברי הנאשם
99,ME-22-12-39723-597,"נטען כי יש לתת משקל יתר לנסיבותיו של הנאשם לעומת המשקל שניתן לעבירות שבהן הורשע, וכן כי יש לתת משקל רב לסיכויי שיקומו ובהתאם לכך לחרוג ממתחם העונש.",טענות הצדדים בעניין העונש ודברי הנאשם
100,ME-22-12-39723-597,"כך בייחוד מהטעם שנדון בדו""ח ועדת דורנר, כי ככלל אין במאסר בפועל כדי בהכרח להביא תועלת ציבורית.",טענות הצדדים בעניין העונש ודברי הנאשם
101,ME-22-12-39723-597,"דברי הנאשם: ""אני מצטער על כל מה שקרה.",טענות הצדדים בעניין העונש ודברי הנאשם
102,ME-22-12-39723-597,אני ביישתי את המשפחה שלי.,טענות הצדדים בעניין העונש ודברי הנאשם
103,ME-22-12-39723-597,אנחנו לא אנשים כאלה.,טענות הצדדים בעניין העונש ודברי הנאשם
104,ME-22-12-39723-597,למדתי הרבה דברים.,טענות הצדדים בעניין העונש ודברי הנאשם
105,ME-22-12-39723-597,"נהייתי מובס, עזבתי את האישה, עזבתי את הלימודים, עזבתי הכול.",טענות הצדדים בעניין העונש ודברי הנאשם
106,ME-22-12-39723-597,אני מצטער על הכול.,טענות הצדדים בעניין העונש ודברי הנאשם
107,ME-22-12-39723-597,"בנסיבות הנדונות, הנאשם נשא נשק עם מחסנית וכדורים המוכנים לשימוש.",- קביעת מתחם העונש ההולם
108,ME-22-12-39723-597,עבירת שיבוש מהלכי משפט התבטאה בהשלכת האקדח והמחסנית הטעונה וההפרעה לשוטרים בעת מילוי תפקידם התבטאה בהימלטות מהם ובסירוב להזדהות.,- קביעת מתחם העונש ההולם
109,ME-22-12-39723-597,"בנסיבות אלו, מידת הפגיעה בערכים המוגנים היא לכל הפחות במידה בינונית.",- קביעת מתחם העונש ההולם
110,ME-22-12-39723-597,"מדיניות הענישה הנוהגת: כאמור לעיל, באי-כוח שני הצדדים הפנו לפסיקה כלהלן.",- קביעת מתחם העונש ההולם
111,ME-22-12-39723-597,בנוסף לכך הפנתה המאשימה אל ארבעת פסקי הדין הבאים:,- קביעת מתחם העונש ההולם
112,ME-22-12-39723-597,פסקי הדין שהוגשו מטעם ההגנה: מטעם ההגנה הוגשו שניים-עשר פסקי-דין.,- קביעת מתחם העונש ההולם
113,ME-22-12-39723-597,"כפי שהערתי בדיון, דומה כי הגשת מספר כה רב של פסקי-דין מחטיא את מטרת הגשתם, עולה כדי ""תפסת מרובה לא תפסת"" ומונע את האפשרות לבחון אותם ברצינות ולהשוות באופן מושכל בין כל אותם פסקי-דין לבין הנסיבות הנדונות.",- קביעת מתחם העונש ההולם
114,ME-22-12-39723-597,"הצעתי להגנה להתמקד בחלקם לא התקבלה ולפיכך, מעת שהוגשו כל אותם פסקי-דין, הם נבחנו, אך דומה כי רובם המכריע שונה בנסיבותיהם בהיבטים רבים ומהותיים מהנסיבות הנדונות.",- קביעת מתחם העונש ההולם
115,ME-22-12-39723-597,להלן תובא תמציתם בלבד:,- קביעת מתחם העונש ההולם
116,ME-22-12-39723-597,"נסיבות העבירות: נסיבות מעשיי העבירות הן אפוא, אלו:",- קביעת מתחם העונש ההולם
117,ME-22-12-39723-597,"ראשית, עבירות נשיאת נשק ונשיאת אביזר נשק, כללו החזקת אקדח ומחסנית תואמת עם כדורים הזמינים לשימוש ומכאן חומרת נסיבות העבירות.",- קביעת מתחם העונש ההולם
118,ME-22-12-39723-597,"עם זאת, נשקלה העובדה שדובר באקדח, וכי הענישה לגבי אקדח פחות מחמירה מהענישה במצב שבו מדובר למשל, ברובה סער.",- קביעת מתחם העונש ההולם
119,ME-22-12-39723-597,"שנית, עבירת שיבוש מהלכי משפט ושתי עבירות הפרעה לשוטר במילוי תפקידו לא כללו רק מעשה אחד מקרי שנעבר בלהט האירוע, אלא התנהלות סדרתית שראשיתה ההימלטות מהשוטרים, השלכת האקדח והמחסנית מהחלון, המשך ההימלטות וסירוב הנאשם להזדהות.",- קביעת מתחם העונש ההולם
120,ME-22-12-39723-597,"שלישית, יש לזכור שהעבירות נעברו בנסיבות אשר במקרה הטוב, מעלות תמיהות ותהיות, אשר נותרו ללא מענה.",- קביעת מתחם העונש ההולם
121,ME-22-12-39723-597,"כך וכזכור, העבירות נעברו בשעה 04:00 לפנות בוקר.",- קביעת מתחם העונש ההולם
122,ME-22-12-39723-597,"אמנם הנאשם הודה במעשיי העבירות, כפי שצוין בתסקירים, אולם עיון בתסקירים לא נותן מענה לנסיבות העבירה.",- קביעת מתחם העונש ההולם
123,ME-22-12-39723-597,"שכן, כל אשר נאמר שם כי דובר באקדח ומחסנית של חבר.",- קביעת מתחם העונש ההולם
124,ME-22-12-39723-597,"אך קשה לומר כי יש בכך כדי לתת מענה למכלול מעשיו של הנאשם, לרבות להסתובבותו עם אקדח טעון בשעה שבה הסתובב.",- קביעת מתחם העונש ההולם
125,ME-22-12-39723-597,לפיכך אף המניע לעבירות והסיבות שהביאו את הנאשם לעבור אותן נותרו לא ידועות.,- קביעת מתחם העונש ההולם
126,ME-22-12-39723-597,"רביעית, כפי שכבר נאמר, פוטנציאל הנזק הגלום בעבירות הנשק שעבר הנאשם הוא רב ואף אין להקל ראש בפוטנציאל הנזק מעבירות ההפרעה לשוטרים ושיבוש עבירות הנשק.",- קביעת מתחם העונש ההולם
127,ME-22-12-39723-597,"חמישית, חזקה על הנאשם שהבין היטב את חומרת מעשיו ואת הפסול שבמעשיו ומטעם זה, אף ביקש להיפטר מהנשק ולהימלט מהשוטרים.",- קביעת מתחם העונש ההולם
128,ME-22-12-39723-597,אף חזקה עליו כי יכול היה להימנע מהמעשים.,- קביעת מתחם העונש ההולם
129,ME-22-12-39723-597,"קביעת מתחם העונש ההולם – סיכום: בהתאם לעיקרון ההלימה, בהתחשב בערכים החברתיים שנפגעו ממעשיי העבירות ומידת הפגיעה בהם וכן תוך התחשבות במדיניות הענישה הנהוגה, לרבות עניין פלוני, ובנסיבות שבהן העבירה נעברה, כפי שכל אלו פורטו לעיל, נמצא כי יש להעמיד את מתחם העונש בין בין 22 ל-44 חודשי מאסר.",- קביעת מתחם העונש ההולם
130,ME-22-12-39723-597,נסיבותיו של הנאשם: נסיבותיו של הנאשם אשר אינן קשורות במעשיי העבירות ואשר נשקלו הן אלו:,- גזירת עונשו של הנאשם  
131,ME-22-12-39723-597,"שנית, ניתן משקל של ממש לכך שהנאשם נעדר הרשעות קודמות ולכך שנראה כי אמנם, עד מעשיי העבירות הנדונות הוא ניהל אורח חיים נורמטיבי.",- גזירת עונשו של הנאשם  
132,ME-22-12-39723-597,"עם זאת, על-פי התסקיר ועל-פי דברי הנאשם לשירות המבחן, עד מעצרו עבד הנאשם בחברה של אחיו העוסקת בבנייה, כך שלחלוטין לא ברור על יסוד מה נטען במהלך הטיעונים לעונש כי הנאשם היה בעיצומם של לימודי השכלה גבוהה.",- גזירת עונשו של הנאשם  
133,ME-22-12-39723-597,"לא רק שהדבר לא נתמך בדבר, אלא הסתירה לנטען בתסקירים מטילה צל על כלל טענות הנאשם.",- גזירת עונשו של הנאשם  
134,ME-22-12-39723-597,אף טענותיו הנוספות בעניין התנהלותו ובעניין בני משפחתו לא נתמכו בדבר.,- גזירת עונשו של הנאשם  
135,ME-22-12-39723-597,"בכלל זה, הטענות בעניין חברת הבנייה שנטען כי אחיו מנהלים או הטענות לשיתוף פעולה עם גורמי ביטחון.",- גזירת עונשו של הנאשם  
136,ME-22-12-39723-597,"שלישית, כתב האישום הוגש לפני כשנתיים וחודשיים, ביום 19.12.2022 (לא לפני שלוש שנים).",- גזירת עונשו של הנאשם  
137,ME-22-12-39723-597,"הנאשם היה עצור במשך כשלושה חודשים וחצי (מיום 6.12.2022 עד יום 21.03.2023), לאחר מכן היה במעצר בפיקוח במשך כשנה וחודשיים (עד יום 21.5.2024), ומאז הוא במעצר בית עם אפשרות יציאה לעבודה.",- גזירת עונשו של הנאשם  
138,ME-22-12-39723-597,"עם זאת וכמתואר, חלוף הזמן נבע מהתנהלות הנאשם בהליך הנדון, כך שיש קושי לקבל את הטענה בדבר משך הזמן שבו הוא היה נתון במעצר ובתנאים מגבילים.",- גזירת עונשו של הנאשם  
139,ME-22-12-39723-597,"רביעית, נשקלו נסיבותיו האישיות של הנאשם כפי שפורטו בתסקירים וכמפורט לעיל, וכן נשקל שיתוף הפעולה שלו עם שירות המבחן.",- גזירת עונשו של הנאשם  
140,ME-22-12-39723-597,"עם זאת, כפי שעמדה על כך באת-כוח המאשימה, חרף חלוף קרוב לשנתיים מאז שוחרר הנאשם מהמעצר, בפועל דובר בהשתתפות מצומצמת יחסית במסגרות טיפוליות.",- גזירת עונשו של הנאשם  
141,ME-22-12-39723-597,"שכן, דובר בקבוצה לעצורי מעצר בית במשך כחצי שנה בכפר דבוריה (מיום 30.3.2023 ועד יום 20.9.2023), ובמסגרת טיפולית בירושלים, שהחלה רק בחודש ינואר האחרון.",- גזירת עונשו של הנאשם  
142,ME-22-12-39723-597,"אמנם בשל חוסר מקום, הנאשם היה ברשימת המתנה לקבוצה, אך בפועל, אין מדובר בהליכי טיפול חריגים.",- גזירת עונשו של הנאשם  
143,ME-22-12-39723-597,"אכן, נראה כי הנאשם מבקש להעלות את חייו על מסלול תקין ויש לקוות שכך גם יהיה, אולם לא ניתן לומר כי נסיבותיו חריגות עד כדי הצדקה לסטייה מקלה ממתחם העונש מטעמי שיקום.",- גזירת עונשו של הנאשם  
144,ME-22-12-39723-597,"גזירת עונשו של הנאשם: איזון כל השיקולים האמורים, לרבות שיקולי הגנה על שלום הציבור, הרתעה אישית של הנאשם, הרתעת הרבים והעובדה שנקבע עונש מזערי חובה (שעל-פי סעיף 144(ז) בחוק, חלקו יכול להיקבע כעונש מאסר מותנה), תוך שקילת עמדת המאשימה וטענותיו של בא-כוח הנאשם, מובילים להעמדת עונשו של הנאשם בתחתית מתחם העונש ההולם.",- גזירת עונשו של הנאשם  
145,ME-22-12-39723-597,זאת לצד מאסר מותנה שישמש גורם מרתיע מפני חזרה על עבירות וקנס.,- גזירת עונשו של הנאשם  
146,ME-22-12-39723-597,"לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
147,ME-22-12-39723-597,"מאסר בפועל למשך עשרים ושניים חודש, בניכוי ימי מעצרו מיום 6.12.2022 ועד יום 21.3.2023.",גזר הדין – סיכום
148,ME-22-12-39723-597,"במקרה של סתירה לרישומי שב""ס, יש לפעול על-פי רישומיו.",גזר הדין – סיכום
149,ME-22-12-39723-597,מאסר מותנה למשך עשרה חודשים.,גזר הדין – סיכום
150,ME-22-12-39723-597,"הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק, או ניסיון לעבור עבירה כאמור.",גזר הדין – סיכום
151,ME-22-12-39723-597,מאסר מותנה למשך ארבעה חודשים.,גזר הדין – סיכום
152,ME-22-12-39723-597,"הנאשם יישא עונש זה אם תוך שלוש שנים מיום שחרורו מן המאסר יעבור עבירת הפרעה לשוטר, תקיפת שוטר, שיבוש מהלכי משפט או ניסיון לעבור עבירה כאמור.",גזר הדין – סיכום
153,ME-22-12-39723-597,"קנס כספי בסך 7,000 ₪.",גזר הדין – סיכום
154,ME-22-12-39723-597,"הנאשם רשאי לשלמו בארבעה-עשר תשלומים שווים, חודשיים ועוקבים החל מיום 1.5.2025.",גזר הדין – סיכום
155,ME-22-12-39723-597,"במקרה של אי תשלום שני תשלומים עוקבים במועד, תעמוד היתרה לפירעון מידי.",גזר הדין – סיכום
156,ME-22-12-39723-597,"הנאשם יתייצב למאסרו בבית המעצר ניצן ביום 18.3.2025 עד השעה 10:00, או במקום אחר על פי החלטת שירות בתי הסוהר, כשברשותו תעודת זהות או דרכון ועותק גזר הדין.",גזר הדין – סיכום
157,ME-22-12-39723-597,"הנאשם יתאם את הכניסה למאסר, כולל אפשרות למיון מוקדם, עם ענף אבחון ומיון של שירות בתי הסוהר [טל': 08-9787377, 08-9787336; פקס' 08-9193314; דוא""ל:  MaasarN@ips.gov.il].",גזר הדין – סיכום
158,ME-22-12-39723-597,"כמו כן, עליו להתעדכן באתר של שב""ס, ברשימת הציוד הראשוני שניתן להביא בעת ההתייצבות.",גזר הדין – סיכום
159,ME-22-12-39723-597,זכות ערעור לבית המשפט העליון תוך ארבעים וחמישה יום.,גזר הדין – סיכום
160,ME-22-12-39723-597,"54678313ניתן היום, כ""ח בשבט התשפ""ה, 26 בפברואר 2025, במעמד הנאשם ובאי-כוח הצדדים כמפורט בפרוטוקול הדיון מהיום.",גזר הדין – סיכום
161,ME-22-12-39723-597,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר הדין – סיכום
