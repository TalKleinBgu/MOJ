,verdict,text,part
0,ME-20-11-67454-625,"על-ידי ב""כ עו""ד ענת בן זאב ועו""ד שלי קוטין", מדינת ישראל
2,ME-20-11-67454-625,סמי סמוני ת.ז.,הנאשם:
3,ME-20-11-67454-625,xxxxxxxxx,הנאשם:
4,ME-20-11-67454-625,"על-ידי ב""כ עו""ד מחמוד נעאמנה",הנאשם:
8,ME-20-11-67454-625,"חוק העונשין, תשל""ז-1977: סע'  144(א), 340א(ב)(1)",הנאשם:
9,ME-20-11-67454-625,"הנאשם הורשע על יסוד הודאתו, במסגרת הסדר טיעון, בעבירה של החזקת נשק לפי סעיף 144(א) לחוק העונשין (להלן - חוק העונשין או החוק) ועבירה של ירי בנשק חם באזור מגורים לפי סעיף 340א(ב)(1) לחוק.",גזר דין
10,ME-20-11-67454-625,"הצדדים לא הגיעו להסכמה לעניין העונש, ובהקשר זה כל צד טען על-פי מיטב שיקול דעתו.",גזר דין
11,ME-20-11-67454-625,"על-פי עובדות כתב האישום המתוקן, הנאשם מתגורר יחד עם אחרים (להלן - האחרים או המתלוננים) במתחם בתים משותף בתל-אביב.",גזר דין
12,ME-20-11-67454-625,בין המתגוררים המתחם המשותף נתגלע סכסוך שעניינו התקנת מצלמות אבטחה.,גזר דין
13,ME-20-11-67454-625,"במסגרת הסכסוך, דרשו האחרים להסיר את מצלמת האבטחה שהותקנה בשער הכניסה לחצר ביתה של אחת המתלוננות.",גזר דין
14,ME-20-11-67454-625,ביום 3.11.2020 נתלשה מצלמת האבטחה ממקומה בדרך שאינה ידועה לתביעה.,גזר דין
15,ME-20-11-67454-625,"בעקבות כך, ובהמשך לסכסוך, החל במתחם ויכוח קולני שהתפתח לתגרה אלימה.",גזר דין
16,ME-20-11-67454-625,"בסמוך לכך הנאשם, שהחזיק אקדח חצי אוטומטי מסוג ""גלוק"", עמד על גג הבית של הוריו, כיוון את האקדח כלפי מעלה וירה מספר יריות באזור המגורים הצפוף.",גזר דין
17,ME-20-11-67454-625,"בהמשך, עת עמד במרחק מטרים ספורים מהמתלוננים, כיוון הנאשם את האקדח כלפי מעלה וירה פעם נוספת, באופן שיש בו כדי לסכן חיי אדם, בעודו מאיים על המתלוננים כי יהרוג אותם.",גזר דין
18,ME-20-11-67454-625,"כאשר אחת המתלוננות הזעיקה את כוחות המשטרה, נמלט הנאשם מן המקום תוך שהסליק את הנשק על גג בית סמוך למקום האירוע.",גזר דין
19,ME-20-11-67454-625,"על בסיס האמור לעיל הורשע הנאשם, כאמור, בעבירה של החזקת נשק וירי בנשק חם באזור מגורים.",גזר דין
20,ME-20-11-67454-625,"מטעם ההגנה הוגשה אסופת מסמכים (נע/1), הכוללת מסמכים רפואיים בדבר מצבו הבריאותי של הנאשם; מכתבים מטעם המועצה המוסלמית הנבחרת ביפו ומעסיקו הקודם של הנאשם, המדברים בשבחו ועומדים על תרומתו החברתית; והסכם סולחה שמסמל את סוף הסכסוך בין הנאשם למתלוננים.",גזר דין
21,ME-20-11-67454-625,"כמו כן הוגש מכתב מטעם מרכז אלאמל לשירותים חברתיים, ממנו עולה כי הנאשם מטופל במרכז ומשולב בשיחות פרטניות עם עו""ס ומגלה מוטיבציה גבוהה להליך טיפולי.",גזר דין
22,ME-20-11-67454-625,"התובעות, עו""ד ענת בן-זאב ועו""ד שלי קוטין, עמדו בטיעוניהן על כלל הנתונים הרלוונטיים לקביעת מתחם העונש ההולם, ובכלל אלה: חומרת העבירות והסכנה הרבה הטמונה בהן; הערכים המוגנים שנפגעו; סוג הנשק; פוטנציאל הפגיעה באמצעות הנשק; והעובדה כי הנאשם החזיק את הנשק שלא כדין וביצע את הירי במקום מגורים צפוף ובנוכחות אנשים.",גזר דין
23,ME-20-11-67454-625,"לשיטת התביעה, נוכח ריבוי אירוע הירי באזור מגורים בעת האחרונה והשימוש הגובר בנשק חם ליישוב סכסוכים, יש צורך בהחמרה בענישה וקביעת מתחם עונש הולם הנע בין 27 ל- 52 חודשי מאסר.",גזר דין
24,ME-20-11-67454-625,"בשים לב לגילו הצעיר של הנאשם ובהתחשב בעברו הפלילי הנקי, בהודאה ולקיחת האחריות, סברה התביעה כי יש למקם את עונשו בשליש התחתון של המתחם.",גזר דין
25,ME-20-11-67454-625,"הסניגור, עו""ד מחמוד נעאמנה, ציין בפתח טיעונו כי הנאשם הודה בשלב מוקדם של ההליך, נטל אחריות על מעשיו, הפנים את הפסול וחסך בזמן ציבורי.",גזר דין
26,ME-20-11-67454-625,"לשיטתו, יש משמעות לעובדה שהנשק נתפס ושכתב האישום תוקן באופן כה משמעותי.",גזר דין
27,ME-20-11-67454-625,"עוד הדגיש את ההבדל בין עבירה של החזקת נשק (כפי שבענייננו) לבין עבירה של נשיאת נשק, שכידוע מתחמי הענישה בעניינה של האחרונה גבוהים יותר.",גזר דין
28,ME-20-11-67454-625,"באשר לנסיבותיו האישיות נטען כי הנאשם נשוי ואב לתינוקת בת שנה, נעדר עבר פלילי ותנאי המעצר הקשים בהם היה נתון הרתיעו אותו והשיגו את מטרתם.",גזר דין
29,ME-20-11-67454-625,"לקולא צוינו גם תרומתו החברתית וההתנדבותית, היציבות התעסוקתית שגילה לאורך השנים עד שפרצה מגפת הקורונה, ומצבו הבריאותי (הנאשם צפוי לעבור ניתוח אורתופדי מורכב).",גזר דין
30,ME-20-11-67454-625,"לטענת ההגנה, הנאשם פנה לשירות מבחן והביע נזקקות טיפולית, רצון ומוטיבציה להשתלב בטיפול אולם לא נמצא לו מקום ועל כן פנה למרכז אלאמל המטפל בנאשמים ואסירים משוחררים, במסגרתו הוא משולב בשיחות פרטניות שיימשכו עד לקבלת גזר הדין.",גזר דין
31,ME-20-11-67454-625,"לאור האמור, הסנגור סבר כי יש לקבוע מתחם עונש הולם נמוך משמעותית מזה לו עתרה התביעה, המתחיל מעונש מאסר שירוצה בעבודות שירות עד למאסר בפועל.",גזר דין
32,ME-20-11-67454-625,בדברו האחרון לעונש הביע הנאשם צער על מעשיו.,גזר דין
33,ME-20-11-67454-625,"הערכים החברתיים הרלוונטיים לעבירות נשק הם הגנה על שלום הציבור, ביטחונו, שלמות גופו ורכושו וכן על הסדר הציבורי, ועוצמת הפגיעה בהם בנסיבות העניין היא בינונית, כפי שיפורט להלן.",דיון והכרעה
34,ME-20-11-67454-625,"הנאשם החזיק בידו, במהלך תגרה אלימה שהתרחשה בשעות היום במתחם מגורים צפוף, כלי נשק מסוג אקדח חצי אוטומטי (""גלוק"") כשהוא טעון ודרוך, כיוונו כלפי מעלה וירה מספר יריות באוויר, באופן שיש בו כדי לסכן חיי אדם ושעה שהוא מאיים על המתלוננים כי יהרוג אותם.",דיון והכרעה
35,ME-20-11-67454-625,"לצורך קביעת מתחם העונש ההולם, מצאתי את פסקי הדין הבאים כרלוונטיים:",דיון והכרעה
36,ME-20-11-67454-625,אשר לעבירת החזקת נשק –,דיון והכרעה
37,ME-20-11-67454-625,אשר לעבירת ירי באזור מגורים  -,דיון והכרעה
38,ME-20-11-67454-625,אני ער לעובדה כי קיים שוני ברמת החומרה בין עבירה של נשיאת נשק מסוג תת מקלע לבין עבירה של החזקת נשק מסוג אקדח חצי אוטומטי.,דיון והכרעה
39,ME-20-11-67454-625,"אך כידוע, שומה על בית המשפט להפעיל את שיקול דעתו ולבחון כל מקרה לגופו, על פי נסיבותיו הפרטניות.",דיון והכרעה
40,ME-20-11-67454-625,"בעניין נבארי, נשיאת הנשק, תוך כדי נסיעה ברכב, הייתה למרחק קצר בלבד, בתוך ""בלוק מבנים"", הירי כוון לאוויר ובוצע בשעת לילה מאוחרת כשנבארי היה בגפו.",דיון והכרעה
41,ME-20-11-67454-625,"לעומת זאת, בעניינו, החזיק הנאשם אקדח חצי אוטומטי במהלך תגרה אלימה שהתרחשה בשעות היום במתחם מגורים צפוף ומרובה משתתפים וביצע ירי באוויר תוך קריאות איום לעברם.",דיון והכרעה
42,ME-20-11-67454-625,"בהינתן העובדה כי המתחם שנקבע בעניינו של נבארי זכה לביקורת של בית המשפט העליון, ועל יסוד ההנחה כי עניינו של נבארי חמור במעט מענייננו נוכח השוני בהוראות החיקוק; נראה כי מתחם שהרף התחתון שלו עומד על 20 חודשי מאסר משקף באופן הולם את כלל הנתונים.",דיון והכרעה
43,ME-20-11-67454-625,"על יסוד כלל השיקולים שפורטו, ראיתי לקבוע מתחם עונש הולם נע בין 20 ל- 48 חודשי מאסר.",דיון והכרעה
44,ME-20-11-67454-625,בבחינת הנסיבות שאינן קשורות לביצוע העבירה נתתי דעתי לנתונים הבאים:,דיון והכרעה
45,ME-20-11-67454-625,"הודאת הנאשם ולקיחת האחריות - אין חולק כי מדובר בנתון המצדיק הקלה בעונש, הן נוכח החיסכון בזמן הציבורי, הן נוכח מוטיב הפנמת הפסול במעשיו, והן נוכח העובדה כי הודאתו הובילה לחסכון בעדות עדים מבני המשפחה, סיטואציה שהיה בה כדי להעצים את הסכסוך המתואר בכתב האישום.",דיון והכרעה
46,ME-20-11-67454-625,העדר עבר פלילי - אין לחובת הנאשם הרשעות קודמות וזוהי הרשעתו היחידה בפלילים.,דיון והכרעה
47,ME-20-11-67454-625,לנתון זה משקל משמעותי בקביעת העונש המתאים.,דיון והכרעה
48,ME-20-11-67454-625,ריצוי מאסר ראשון - הפסיקה הכירה בתקופת המאסר הראשונה כקשה במיוחד והכירה בנתון זה כמצדיק התחשבות בענישה.,דיון והכרעה
49,ME-20-11-67454-625,יש לפעול כך גם בעניינו של הנאשם.,דיון והכרעה
50,ME-20-11-67454-625,"נסיבות אישיות נוספות - נתתי דעתי לעובדה שהנאשם נשוי ואב לתינוקת בת שנה, כמו גם למצבו הרפואי ולהשתלבותו בהליך טיפולי.",דיון והכרעה
51,ME-20-11-67454-625,"לאור האמור, מצאתי למקם את עונשו של הנאשם בתחתית המתחם שנקבע.",דיון והכרעה
52,ME-20-11-67454-625,"על בסיס השיקולים שפורטו לעיל, ראיתי לגזור על הנאשם את העונשים הבאים:",דיון והכרעה
53,ME-20-11-67454-625,"20 חודשי מאסר בפועל, בקיזוז ימי מעצרו (20.1.2021-17.11.2020).",דיון והכרעה
54,ME-20-11-67454-625,"הנאשם יתייצב ביום 3.10.2021 בשעה 08:00 במתקן ניצן או במתקן אחר עליו יורה שב""ס בהליך המיון המוקדם, ככל שייערך כזה.",דיון והכרעה
55,ME-20-11-67454-625,"8 חודשי מאסר אולם הנאשם לא יישא עונש זה, אלא אם יעבור תוך 3 שנים מיום שחרורו כל עבירת נשק מסוג פשע, או עבירת אלימות נגד הגוף מסוג פשע.",דיון והכרעה
56,ME-20-11-67454-625,"4 חודשי מאסר אולם הנאשם לא יישא עונש זה, אלא אם יעבור תוך 3 שנים מיום שחרורו כל עבירת אלימות נגד הגוף מסוג עוון.",דיון והכרעה
57,ME-20-11-67454-625,"קנס כספי בסך 3,000 ₪ או 15 ימי מאסר תמורתו.",דיון והכרעה
58,ME-20-11-67454-625,"הקנס יקוזז מההפקדה הקיימת בתיק המעצר (מ""ת 67460-11-20) והיתרה תושב לנאשם לאחר התייצבותו למאסר.",דיון והכרעה
59,ME-20-11-67454-625,ניתן צו כללי למוצגים לשיקול קצין משטרה ו/או התביעה.,דיון והכרעה
60,ME-20-11-67454-625,"הטלפונים הניידים שנתפסו, יושבו לנאשם או לבעליהם.",דיון והכרעה
61,ME-20-11-67454-625,"ניתן והודע היום ד' אלול תשפ""א, 12/08/2021 במעמד הצדדים.",דיון והכרעה
