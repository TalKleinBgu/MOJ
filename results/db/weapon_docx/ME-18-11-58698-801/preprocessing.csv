,verdict,text,part
0,ME-18-11-58698-801,"חוק העונשין, תשל""ז-1977: סע'  40ב', 40ז, 40ט, 144(ב), 40יא"," חמאדה מוסא (עציר) ת""ז xxxxxxxxx"
1,ME-18-11-58698-801,"הנאשם הודה בעובדות כתב אישום שתוקן במסגרת הסדר טיעון שלא  כלל הסכמה לעונש והורשע בהתאם בעבירות בנשק (נשיאה והובלה) לפי סעיף 144(ב) רישא + סיפא לחוק העונשין  התשל""ז-1977 (הלן-החוק).",גזר דין
2,ME-18-11-58698-801,"על פי עובדות כתב האישום המתוקן (סומן א), ביום 13.11.2018 סמוך לשעה 16:45 נהג הנאשם ברכב מחניית ביתו בדיר אל-אסד לכיוון מרכז הכפר כאשר לצידו ישבה אשתו ובספסל האחורי ישבו שלושת ילדיהם.",גזר דין
3,ME-18-11-58698-801,אותה עת נשא והוביל הנאשם ברכב חפץ דמוי תת מקלע מאולתר ובתוכו חפץ דמוי מחסנית מאולתרת התואמת לתת המקלע.,גזר דין
4,ME-18-11-58698-801,"את תת המקלע והמחסנית החזיק הנאשם בתוך תיק, אותו הסתיר מאחורי המושב האחורי ברכב.",גזר דין
5,ME-18-11-58698-801,בתוך התיק החזיק הנאשם בין השאר  גרזן.,גזר דין
6,ME-18-11-58698-801,"תת המקלע הנ""ל הוא כלי שסוגל לירות כדור שבכוחו להמית אדם והמחסנית הנ""ל היא אביזר לנשק.",גזר דין
7,ME-18-11-58698-801,"הנאשם נהג ברכב מרחק קצר, עד שהתבקש על ידי כוח משטרתי לעצור את הרכב.",גזר דין
8,ME-18-11-58698-801,"במעמד זה, נערך ברכב חיפוש במהלכו נמצא התיק ובו הנשק.",גזר דין
9,ME-18-11-58698-801,"השוטר  הודיע לנאשם שהוא עצור ואזק את ידו האחת של הנאשם וניסה לאזוק את ידו השנייה,  אולם הנאשם הפריע ומנע זאת בכך שהרחיק את ידו מהאזיק והתכופף.",גזר דין
10,ME-18-11-58698-801,בעזרת שוטר אחר נאזק הנאשם.,גזר דין
11,ME-18-11-58698-801,בשלב זה הנאשם צעק לאנשים שהגיעו למקום שיבואו לעזרתו ויקפצו על השוטרים.,גזר דין
12,ME-18-11-58698-801,"למאשימה לא היו ראיות לעונש, לנאשם אין רישום פלילי קודם.",גזר דין
13,ME-18-11-58698-801,"מטעם הנאשם העידה אשתו פידאא  שתיארה את הקושי הגדול שלה  ושל שלושת ילדיהם בחודשים בהם הנאשם עצור, אין מי שיפרנס את המשפחה, הם הגיעו לפת לחם והילדים מתגעגעים לאביהם.",גזר דין
14,ME-18-11-58698-801,בנוסף תיארה את הנאשם כאדם טוב שטעה.,גזר דין
15,ME-18-11-58698-801,"לבקשת הסנגור, הופנה הנאשם לקבלת תסקיר משירות המבחן.",גזר דין
16,ME-18-11-58698-801,"קצינת המבחן סברה כי אין לשלול סיכון להישנות עבירות דומות, ועל כן אין לבוא בהמלצה בעלת אופי טיפולי או בהמלצה לחלופה עונשית שתסייע בהפחתת הסיכון.",גזר דין
17,ME-18-11-58698-801,"עוד התרשמה כי הנאשם אינו מגויס לערוך שינוי מעמיק בהתנהלותו, נעדר מוטיבציה פנימית לטיפול ומתקשה להתחבר לסיכון הנלווה לפעילותו, חווה את מעצרו כמרתיע בעיקר נוכח דאגתו לגבי מצב ביתו ומשפחתו.",גזר דין
18,ME-18-11-58698-801,"ב""כ המאשימה  בטיעוניו בכתב (ט/1) ובעל פה  ביקש לקבוע מתחם עונש הולם שנע בין 30 ל-60 חודשי מאסר בפועל ולהטיל על הנאשם מאסר ברף התחתון של המתחם, מאסר מותנה מרתיע, קנס כספי וכן להורות על חילוט הנשק והמחסנית וזאת בהתבסס על פסיקה אליה התייחס.",גזר דין
19,ME-18-11-58698-801,לעניין נסיבות המקרה תיאר כי הנאשם ביצע עבירה חמורה תוך מודעות לחומרת המעשה ולסיכון הטמון בנשיאת נשק וניתן להניח כי נשיאת והובלת הנשק לא נעשו למטרות תמימות.,גזר דין
20,ME-18-11-58698-801,עוד טען כי עבירה זו טומנת בחובה פוטנציאל מסוכנות רבה שאין לדעת מתי תתממש.,גזר דין
21,ME-18-11-58698-801,"עוד טען כי הערכים החברתיים שנפגעו ממעשיו של הנאשם הם הבטחת שלום הציבור והגנה על חיי אדם, כאשר זמינות הנשק תורמת במידה רבה להגדלת מעגל האלימות ולתוצאות הקשות הנובעות מכך, ועל כן מדובר בתופעה שיש להוקיע.",גזר דין
22,ME-18-11-58698-801,לעניין הנסיבות הקשורות בביצוע העבירה טען כי הנזק שהיה צפוי להיגרם ממעשי הנאשם הוא רב.,גזר דין
23,ME-18-11-58698-801,"הסנגור ביקש שלא למצות את הדין עם הנאשם ולקבוע בעניינו מתחם ענישה שנע בין               4 חודשי מאסר בעבודות שירות ל-11 חודשי מאסר בפועל, להסתפק בתקופת מעצרו של הנאשם או להשית עונש של עבודות שירות.",גזר דין
24,ME-18-11-58698-801,לתמיכה במתחם שביקש צירף הסנגור פסקי דין של בתי משפט מחוזיים שונים.,גזר דין
25,ME-18-11-58698-801,"הסנגור הדגיש כי הנאשם מודע לכך שעשה טעות חמורה, הודה במיוחס לו, לקח אחריות על מעשיו ועל כן הוא ומשפחתו החליטו כי יישאר עצור עד תום ההליכים חרף כך כי תקופה מעצר זו קשה עבורו.",גזר דין
26,ME-18-11-58698-801,"הדגיש כי הנאשם נשוי ואב לילדים קטנים, כי עברו נקי וזוהי הסתבכותו הראשונה.",גזר דין
27,ME-18-11-58698-801,"בהתייחסו לתסקיר שירות המבחן תיאר כי המצב האישי המוצג בתסקיר הוא של אדם עם עבר קשה שמגיל צעיר לקח על עצמו אחריות נוכח מצבו של אביו, כאשר לפי התסקיר הנאשם דואג לאשתו ולילדיו ומתמקד בנזק הנגרם להם.",גזר דין
28,ME-18-11-58698-801,עוד הדגיש כי התסקיר לא המליץ על ענישה מרתיעה אלא לא המליץ המלצה טיפולית.,גזר דין
29,ME-18-11-58698-801,לטענתו לנאשם לא הייתה כוונה להשתמש בנשק והוא לא היה מיועד לפגיעה באנשים והדגיש לחיוב כי הנשק שנמצא אצל הנאשם הוא נשק מאולתר.,גזר דין
30,ME-18-11-58698-801,בנוסף טען כי תקופת מאסר ממושכת מדי עלולה לחשוף את הנאשם להשפעות שליליות ועלולה לגרום להידרדרות לדפוסים שאינם מקובלים במיוחד כאשר עד עתה הנאשם תפקד באופן נורמטיבי.,גזר דין
31,ME-18-11-58698-801,"לחלופין ביקש כי בית המשפט יחרוג ממתחם העונש משיקולי שיקום משפחתו של הנאשם, שיקולי הגנה מן הצדק ומידת הרחמים והחסד.",גזר דין
32,ME-18-11-58698-801,"בתום דברי הסנגור הנאשם אמר שטעה, שהוא לא יודע איך הגיע למצב הזה וביקש להתחשב בו ובמצב אשתו וילדיו.",גזר דין
33,ME-18-11-58698-801,"במקרה זה חל תיקון 113 לחוק שקובע כי ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק).",גזר דין
34,ME-18-11-58698-801,"במקרה זה מדובר באירוע אחד, הנאשם נשא והוביל ברכבו בו נסעו גם אשתו וילדיו, נשק מסוג תת מקלע מאולתר, בתוכו חפץ דמוי מחסנית מאולתרת התואמת לתת  המקלע ביחד עם גרזן  וזאת בתוך תיק אשר הוסתר במושב האחורי.",גזר דין
35,ME-18-11-58698-801,בעת שנתפס הנאשם על ידי המשטרה הוא התנגד לאיזוקו וצעק לאנשים שהגיעו למקום שיבואו לעזרתו ויקפצו על השוטרים.,גזר דין
36,ME-18-11-58698-801,בכל עבירה בנשק יש פוטנציאל פגיעה משמעותי בערך החברתי של שלום הציבור וביטחונו וסיכון ממשי לחיי אדם.,גזר דין
37,ME-18-11-58698-801,במקרה זה הפגיעה בערכים אלו הייתה בינונית.,גזר דין
38,ME-18-11-58698-801,אזכיר כי העונש המרבי הקבוע בחוק לעבירה לפי סעיף 144(ב) רישה לחוק עומד על 10 שנות מאסר.,גזר דין
39,ME-18-11-58698-801,"אשר למדיניות הענישה הנהוגה, מנעד הענישה בעבירות בנשק רחב, בין השאר בהתחשב בסוג העבירה (החזקה, נשיאה, סחר), סוג הנשק וכמותו.",גזר דין
40,ME-18-11-58698-801,במקרה זה מדובר בעבירה של  נשיאה והובלה של נשק מסוג תת מקלע מאולתר כשבתוכו מחסנית התואמת את תת המקלע.,גזר דין
41,ME-18-11-58698-801,"בעניין בסל הנ""ל הוביל הנאשם תת מקלע מאולתר ומחסנית למקום מסתור, הנאשם היה צעיר בן 20 שנה וחצי בעת ביצוע העבירות ללא עבר פלילי משמעותי, הוא נדון בבית המשפט המחוזי ל-12 חודשי מאסר בפועל, בית המשפט העליון התערב בעונש והעמידו על 18 חודשי מאסר בפועל.",גזר דין
42,ME-18-11-58698-801,"ב""כ הצדדים צירפו ופירטו מספר  פסקי דין לתמיכה במתחם הענישה שביקשו, רוב פסקי הדין אליהם הפנו וצרפו אינם של בית המשפט העליון.",גזר דין
43,ME-18-11-58698-801,נוכח העבודה שלעבירות בנשק קיימת פסיקה לא מעטה של בית משפט העליון אתייחס רק לפסיקה הרלבנטית של בית המשפט העליון.,גזר דין
44,ME-18-11-58698-801,"באשר לנסיבות הקשורות בביצוע העבירה (סעיף 40ט לחוק), אין משמעות לשאלת קיומו של תכנון מוקדם מאחר ומדובר בעבירת נשיאה והובלה של נשק ומחסנית שנעשו כמובן מתוך מודעות של הנאשם.",גזר דין
45,ME-18-11-58698-801,"מיותר לציין כפי שתואר לעיל בפסקי הדין של בית המשפט העליון כי קיומו של נשק, במיוחד תת מקלע מאולתר הוא בעל פוטנציאל גדול מאוד לגרימת נזק משמעותי לחברה ולביטחונה.",גזר דין
46,ME-18-11-58698-801,"בנוסף הנאשם לא הסתפק במעשיו אלה ופעל על מנת למנוע מהשוטרים לאזוק אותו, התנגד למעצרו וניסה לגרום לקהל אשר צפה בהם לתקוף את השוטרים.",גזר דין
47,ME-18-11-58698-801,"בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה אני קובע כי העונש ההולם במקרה זה הוא מאסר במתחם שבין 14 לבין 30 חודשי מאסר בפועל.",גזר דין
48,ME-18-11-58698-801,לפי תסקיר שירות המבחן לא עומדת שאלת שיקום על הפרק ואין בעניינו המלצה בעלת אופי טיפולי או חלופה עונשית שתסייע בהפחתת הסיכון.,גזר דין
49,ME-18-11-58698-801,"בנוסף, לא מצאתי בטענות הסנגור או בתסקיר שירות המבחן סיבה לסטות ממתחם הענישה ועל כן העונש יהיה בתוך המתחם שקבעתי.",גזר דין
50,ME-18-11-58698-801,"לעניין הנסיבות שאינן קשורות בביצוע העבירה לפי סעיף 40יא לחוק, התרשמתי כי אשתו וילדיו הקטינים של הנאשם חווים קושי רב, הן כלכלי והן רגשי, עת הנאשם מצוי מאחורי סורג ובריח, ואקח קושי זה בחשבון.",גזר דין
51,ME-18-11-58698-801,"בנוסף, אזקוף לזכות הנאשם את העובדה כי עבירה זו הינה הפעם הראשונה בה סטה הנאשם בן ה-35 מדרך הישר, הוא ללא עבר פלילי, הוא רוצה להמשיך לתמוך באשתו ובשלושת ילדיו ולחזור לחיות חיים נורמטיביים ואין ספק כי מאסר ממושך יפגע בו.",גזר דין
52,ME-18-11-58698-801,בנוסף אני סבור כי יש צורך במקרה זה בהרתעת הרבים מפני ביצוע עבירה מסוג העבירה שביצע הנאשם (לפי סעיף 40ז)  וכי יש סיכוי של ממש שהחמרה בעונשו של הנאשם תביא להרתעת הרבים ותגרום לכך שעבריינים פוטנציאלים ישקלו היטב בטרם ייבחרו לבצע עבירה של נשיאה והובלה של נשק.,גזר דין
53,ME-18-11-58698-801,לאור האמור לעיל אני דן את הנאשם לעונשים הבאים:,גזר דין
54,ME-18-11-58698-801,16 חודשי מאסר בפועל בניכוי תקופת מעצרו מיום 13.11.2018.,גזר דין
55,ME-18-11-58698-801,"עונש של 5 חודשי מאסר על תנאי, הנאשם לא יישא את עונש המאסר על  תנאי אלא אם יעבור תוך שלוש שנים עבירה בנשק ויורשע בשל עבירה כזאת תוך תקופת התנאי או לאחריה.",גזר דין
56,ME-18-11-58698-801,בהתחשב בתקופת המאסר ומצבו הכלכלי של הנאשם לא מצאתי לנכון להטיל על הנאשם קנס.,גזר דין
57,ME-18-11-58698-801,אני מורה על חילוט הנשק והמחסנית לטובת המדינה.,גזר דין
58,ME-18-11-58698-801,זכות ערעור לבית המשפט העליון תוך 45 יום.,גזר דין
59,ME-18-11-58698-801,"5129371ניתן היום,  זי""ט אדר א' תשע""ט, 24 פברואר 2019, בנוכחות ב""כ המאשימה עו""ד מירב בר הסנגור עאדל דבח והנאשם באמצעות שב""ס.",גזר דין
