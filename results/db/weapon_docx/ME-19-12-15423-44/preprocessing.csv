,verdict,text,part
0,ME-19-12-15423-44,"חוק העונשין, תשל""ז-1977: סע'  58, 144 (ב)",הנאשם:
1,ME-19-12-15423-44,"* בית המשפט השית על הנאשם שהורשע על פי הודאתו בנשיאת אקדח עם משתיק קול תואם עונש של 30 חודשי מאסר בפועל, מיום מעצרו, והפעלת מאסר על תנאי בן 12 החודשים התלוי ועומד נגדו.",הנאשם:
2,ME-19-12-15423-44,* עונשין – ענישה – מדיניות ענישה: עבירות נשק,הנאשם:
3,ME-19-12-15423-44,"הנאשם הורשע, על פי הודאתו, בעבירה של נשיאה והובלה של נשק ללא רשות.",הנאשם:
4,ME-19-12-15423-44,"במסגרת הסדר הטיעון, המליצו הצדדים לבית המשפט להטיל על הנאשם 24 חודשי מאסר בפועל ולהפעיל מאסר על תנאי בן 12 חודשים, מחציתו בחופף ומחציתו במצטבר, כך שבסה""כ הנאשם יישא 30 חודשי מאסר בפועל.",הנאשם:
5,ME-19-12-15423-44,"ולהטיל עליו מאסר על תנאי, פסילת רישיון נהיגה בפועל ועל תנאי לפי שיקול דעת בית המשפט, וקנס בסך 35,000 ₪.",הנאשם:
6,ME-19-12-15423-44,בית המשפט פסק כלהלן:,הנאשם:
7,ME-19-12-15423-44,"הכוח הטמון בנשק לירות תחמושת המסוגלת להמית אדם, עושה את הנשק לכלי מסוכן; נשיאת האקדח עם משתיק קול תואם, משייכת את מעשה הנאשם לקטגוריית הנסיבות העברייניות החמורות של עבירת נשיאת נשק.",הנאשם:
8,ME-19-12-15423-44,"בשנים האחרונות, על רקע היקף תופעת החזקת הנשק הבלתי חוקי ומשמעויותיה הקשות לציבור, בית המשפט העליון קבע פעם אחר פעם את הצורך בהחמרת הענישה אף מעבר לרמה שהייתה נהוגה.",הנאשם:
9,ME-19-12-15423-44,"למרות מעמדו המיוחד של הסדר הטיעון בשיטתנו המשפטית, אישורו על ידי בית המשפט איננו פעולה אוטומטית, המתמצת במתן גושפנקה פורמאלית בלבד להסכמות הצדדים, אלא הוא אקט הכרוך בבחינה מהותית, עניינית, של ההסדר ובהפעלת שיקול דעת.",הנאשם:
10,ME-19-12-15423-44,"אין המדובר כאן במי שזו לו המעידה הפלילית הראשונה, או שזו הרשעתו הראשונה בעבירת נשק.",הנאשם:
11,ME-19-12-15423-44,"אלא בנאשם שהוא עבריין מועד, פשוטו כמשמעו, המבצע עבירות חמורות פעם אחר פעם, אשר נדון לתקופות מאסר בלתי מבוטלות ואינו מורתע מכך, וזמן קצר ביותר לאחר שחרורו מתקופת מאסר של כ-4 שנים, הוא שב ומבצע עבירה חמורה, מאותו סוג עבירה עליה נדון למאסרו האחרון, בזמן שתלוי ועומד נגדו מאסר על תנאי של שנה.",הנאשם:
12,ME-19-12-15423-44,לא קיים טעם משכנע אחד המצדיק חפיפת חלק מתקופת המאסר שיש להפעיל.,הנאשם:
13,ME-19-12-15423-44,"בטרם שמיעת הראיות, הגיעו הצדדים להסדר טיעון במסגרתו הוגש נגד הנאשם כתב אישום מתוקן והנאשם הודה בעובדותיו, שאלה הן עיקריהן -",כללי
14,ME-19-12-15423-44,בתאריך 19.11.19 סמוך לשעה 19:00 הנאשם נהג באופנוע בכביש 4 דרום לכיוון צומת אשקלון.,כללי
15,ME-19-12-15423-44,"באותה עת הנאשם נשא על גבו תיק גב ובו אקדח חצי אוטומטי מסוג ברטה, שנגנב מבעליו בשנת 2007, ובתוכו מחסנית מתאימה ובה כדור אחד בקליבר 0.22, ומשתיק קול בעל הברגה תואמת לאקדח.",כללי
16,ME-19-12-15423-44,שוטרים שהיו בפעילות משטרתית יזומה חסמו את נתיב הנסיעה של הנאשם וכשהבחינו באופנוע הורו לנאשם לעצור.,כללי
17,ME-19-12-15423-44,"הנאשם הגביר את מהירות נסיעתו, ניסה לעבור את החסימה דרך השול השמאלי, נפל אל הקרקע ומיד קם והחל לרוץ לעבר שטח ההפרדה בין הנתיבים כשהוא נושא על גבו את התיק עם הנשק, עד שנעצר על ידי השוטרים.",כללי
18,ME-19-12-15423-44,"על יסוד הודאת הנאשם בעובדות כתב האישום המתוקן כאמור, הנאשם הורשע בעבירה של נשיאה והובלה של נשק ללא רשות, לפי סעיף 144 (ב) רישא וסיפא בחוק העונשין התשל""ז-1977.",כללי
19,ME-19-12-15423-44,"במסגרת הסדר הטיעון, המליצו הצדדים לבית המשפט להטיל על הנאשם 24 חודשי מאסר בפועל ולהפעיל מאסר על תנאי בן 12 חודשים, מחציתו בחופף ומחציתו במצטבר, כך שבסה""כ הנאשם ישא 30 חודשי מאסר בפועל.",כללי
21,ME-19-12-15423-44,"ב""כ התביעה טענה כי לאור הנחיית פרקליט המדינה הנוגעת למדיניות הענישה התביעתית בעבירות נשק, מתחם העונש ההולם למעשה הנאשם נע בין 18 ל- 30 חודשי מאסר בפועל, ושבהתחשב בעברו הפלילי של הנאשם ובגילו, התביעה סבורה שיש להעמיד את עונש המאסר של הנאשם באמצע מתחם העונש האמור, ועל כן הסכימה להמליץ לבית המשפט להטיל על הנאשם 24 חודשי מאסר בפועל.",כללי
22,ME-19-12-15423-44,"נוכח האמור, ובהתחשב בקנס שעל הנאשם לשלם, טענה כי העונש המוצע בהסדר הטיעון ראוי וביקשה לאמצו.",כללי
23,ME-19-12-15423-44,"ב""כ הנאשם ביקשה לכבד את הסדר הטיעון.",כללי
24,ME-19-12-15423-44,"ציינה כי הציגה בפני התביעה את האפשרות שאנשים נוספים היו מעורבים בעבירה ולא הועמדו לדין – הגם שאין לה ראיה לכך; טענה כי הנחיית פרקליט המדינה 9.16 קובעת שמתחם המוצא לעבירה כמו זו שלפנינו מתחיל ב-18 חודשי מאסר; ציינה שהנאשם נשפט לתקופת מאסר לא קצרה, ריצה את עונש המאסר במלואו, ללא קיצור שליש, והשתחרר מהמאסר בחודש אוגוסט 2019.",כללי
25,ME-19-12-15423-44,"ב""כ הנאשם ציינה שהנאשם רווק ושעובר למעצרו האחרון הוא ניסה לשקם את חייו, החל בלימודי תורה ועבד בעבודות מזדמנות של שיפוץ בתים.",כללי
26,ME-19-12-15423-44,"וטענה כי המאסר והקנס הכבד המוצעים בהסדר הטיעון הם בבחינת עונש ראוי למעשה הנאשם, ויש לכבד את המלצת הצדדים לעונש.",כללי
27,ME-19-12-15423-44,הנאשם הביע חרטה ואמר כי הוא מעונין להשתקם ומבקש לקבל הזדמנות אחרונה.,כללי
28,ME-19-12-15423-44,"הכוח הטמון בנשק לירות תחמושת המסוגלת להמית אדם, עושה את הנשק לכלי מסוכן.",דיון והכרעה
29,ME-19-12-15423-44,"כח הפגיעה של הנשק מאפשר להשתמש בנשק לשם הטלת אימה ולפגיעה פיזית באדם וברכוש, ובפועל, כלי נשק משמשים לביצוע עבירות חמורות הכרוכות בפגיעות גוף ובמוות.",דיון והכרעה
30,ME-19-12-15423-44,"מאפייני הנשק והשימוש הפוגעני שניתן לעשות בו, מסבירים את העניין שיש למדינה לפקח על החזקת כלי נשק על ידי אזרחים ולהתנות אותה ברישיון המחייב הכשרה ועמידה בתנאים.",דיון והכרעה
31,ME-19-12-15423-44,התופעה של החזקת נשק שלא כדין בישראל נפוצה והשלכותיה החברתיות רבות וקשות.,דיון והכרעה
32,ME-19-12-15423-44,המדינה סימנה את ההתמודדות עם התופעה כיעד והיא משקיעה בכך מאמצים רבים בתחומים שונים.,דיון והכרעה
33,ME-19-12-15423-44,ענישה במסגרת הליכים פליליים היא אחד הכלים המשמשים את החברה במאבקה זה.,דיון והכרעה
34,ME-19-12-15423-44,"הערכים החברתיים המרכזיים המוגנים בעבירות הנשק, באופן כללי, נוגעים לשמירת שלום הציבור ובטחונו, שמירת הסדר הציבורי, ושמירת החיים, הגוף והקניין.",דיון והכרעה
35,ME-19-12-15423-44,"הנסיבות האפשריות הכרוכות בביצוע עבירות נשק, פרוסות על פני קשת רחבה.",דיון והכרעה
36,ME-19-12-15423-44,"מטבע הדברים, ככל שהערך החברתי שנפגע במקרה מסוים חשוב יותר וככל שמידת הפגיעה בו או העמדתו בסיכון גדולים יותר, כך החומרה הקונקרטית של המעשה גבוהה יותר, ולהיפך.",דיון והכרעה
37,ME-19-12-15423-44,"סיווג נסיבות החזקת הנשק על פני סולם החומרה, שיוצג להלן, שהותווה לפני מספר עשורים על ידי כב' השופט גבריאל בך, מתאים בעיקרו גם לתקופתנו -",דיון והכרעה
38,ME-19-12-15423-44,אלך מהכבד אל הקל מבחינת חומרתן של העבירות:,דיון והכרעה
39,ME-19-12-15423-44,"א) החזקת הנשק לשם ביצוע מעשים, המיועדים לפגוע בביטחון המדינה או בביטחון הציבור.",דיון והכרעה
40,ME-19-12-15423-44,"ב) החזקת הנשק לשם ביצוע עבירה פלילית ספציפית כגון רצח, שוד, התפרצות, תקיפה וכו'.",דיון והכרעה
41,ME-19-12-15423-44,"ג) החזקת הנשק ""לעת מצוא"" כדי לאפשר פעילות פלילית אפשרית בעתיד.",דיון והכרעה
42,ME-19-12-15423-44,"ד) צבירת נשק על-ידי קבוצה פוליטית, עדתית או אידיאולוגית, במטרה לחזק בדרך זו את כוחה כנגד קבוצות יריבות.",דיון והכרעה
43,ME-19-12-15423-44,"ה) החזקת הנשק לצורך הגנה עצמית או לצורך הגנה על הציבור, המשפחה או ה""חמולה"", אליהם הנאשם משתייך.",דיון והכרעה
44,ME-19-12-15423-44,"ו) החזקת כלי הנשק לצורך ספורט, ציד או שעשוע.",דיון והכרעה
45,ME-19-12-15423-44,ז) החזקת כלי נשק על-ידי הנאשם בתור מזכרת או כאספן של כלים כאלה.,דיון והכרעה
46,ME-19-12-15423-44,"ח) החזקת כלי הנשק, שפג תוקף רישיונו, והנאשם נמנע מלחדש את הרישיון בעתו.""  - ב""ש 625/82 חלמי אבו מוך בן עבדול רחמן מחמוד נ' מדינת ישראל (פורסם בנבו, 16.08.82).",דיון והכרעה
47,ME-19-12-15423-44,"העבירה של נשיאת נשק שלא כדין, חמורה יותר מהעבירה של החזקת נשק שלא כדין, שכן, נשיאת נשק ממוקמת קרוב יותר לסביבת התוצאה הפוגענית הפוטנציאלית, בהשוואה להחזקת נשק.",דיון והכרעה
48,ME-19-12-15423-44,"ובהתאם, העונש הקבוע לצד עבירת נשיאת הנשק הוא 10 שנות מאסר והעונש הקבוע לצד עבירת החזקת הנשק הוא 7 שנות מאסר.",דיון והכרעה
49,ME-19-12-15423-44,"במקרה זה, הנאשם נשא בתיקו אקדח גנוב עם משתיק קול תואם, ובו מחסנית הטעונה בכדור אחד.",דיון והכרעה
50,ME-19-12-15423-44,השימוש במשתיק קול באקדח נועד לבטל את רעש הירי הרגיל והוא מאפשר ליורה לירות בקורבנו מבלי שהרעש הנלווה לירי יסגיר את מעשהו.,דיון והכרעה
51,ME-19-12-15423-44,בדרך כלל השימוש במשתיק קול נעשה בירי מקרוב והוא בא בהקשר התקפי יזום.,דיון והכרעה
52,ME-19-12-15423-44,"נשיאת האקדח עם משתיק קול תואם, משייכת את מעשה הנאשם לקטגוריית הנסיבות העברייניות החמורות של עבירת נשיאת נשק.",דיון והכרעה
53,ME-19-12-15423-44,"הסכנה הטבועה במעשה שכזה, מבחינת טיבה וסיכויי התגשמותה, רבה וחמורה יותר ממקרה ""רגיל"" של נשיאת אקדח עם מחסנית חמושה.",דיון והכרעה
54,ME-19-12-15423-44,"בנסיבות ענייננו, מעשה הנאשם סיכן את הערכים החברתיים של שלום הציבור ובטחונו, שמירת הסדר הציבורי, ושמירת החיים והגוף, במידה גבוהה.",דיון והכרעה
55,ME-19-12-15423-44,"הלכה למעשה, רמת הענישה המקובלת להחזקת נשק בנסיבות שאין בהן מימד מיוחד של חומרה, גם כאשר הנאשם הוא צעיר נעדר עבר פלילי, הינה סביב שתי שנות מאסר בפועל.",דיון והכרעה
56,ME-19-12-15423-44,בית המשפט המחוזי קבע מתחם עונש הולם הנע בין 20 ל- 48 חודשי מאסר וגזר עליו 20 חודשי מאסר בפועל.,דיון והכרעה
57,ME-19-12-15423-44,בית המשפט העליון קבע כי אין להתערב במתחם שנקבע.,דיון והכרעה
58,ME-19-12-15423-44,ובשל שיקולי שיקום סטה לקולא מהמתחם שנקבע והטיל על המערער 17 חודשי מאסר בפועל.,דיון והכרעה
59,ME-19-12-15423-44,"בית המשפט המחוזי קבע מתחם עונש הולם שבין שנה לשלוש שנים, וגזר עליו 21 חודשי מאסר.",דיון והכרעה
60,ME-19-12-15423-44,הערעור על העונש נדחה.,דיון והכרעה
61,ME-19-12-15423-44,בית המשפט המחוזי הטיל עליו 50 חודשי מאסר בפועל.,דיון והכרעה
62,ME-19-12-15423-44,בית המשפט העליון הקל בעונשו והעמידו על 30 חודשי מאסר בפועל.,דיון והכרעה
63,ME-19-12-15423-44,בית המשפט המחוזי הטיל עליו 12 חודשי מאסר בפועל.,דיון והכרעה
64,ME-19-12-15423-44,בית המשפט העליון קיבל את ערעור המדינה והחמיר את עונשו ל- 24 חודשי מאסר בפועל.,דיון והכרעה
65,ME-19-12-15423-44,והותיר על כנו את עונש המאסר שנקבע לו – 36 חודשי מאסר בפועל.,דיון והכרעה
66,ME-19-12-15423-44,"אשר לנסיבות הקשורות בביצוע העבירה- מעשה הנאשם חייב מטבעו תיאום ותכנון מוקדמים והוא היה כרוך בפעולה אקטיבית של הנאשם; הנאשם נשא את הנשק בעצמו, לבדו; כל בר דעת מבין מהו ייעודו של אקדח עם משתיק קול.",דיון והכרעה
67,ME-19-12-15423-44,"ובהתאם לכך, הנזק שהיה צפוי להיגרם ממעשה הנאשם לולא התערבות המשטרה, הינו מסוג הנזקים החמורים הכרוכים בפגיעה בגוף עד כדי קטילת אדם; לאחר שהנאשם נדרש על ידי שוטרים לעצור בצד, הוא הגביר את מהירות נסיעתו וניסה לעבור דרך חסימת התנועה שהיתה במקום דרך השול השמאלי, וגם לאחר שנפל מהאופנוע בו נהג, הוא קם וברח מהשוטרים; אין לדעת מהו המניע המדויק של הנאשם לביצוע העבירה, אולם ברור כי מניע זה נטוע עמוק בעולם העברייני.",דיון והכרעה
68,ME-19-12-15423-44,"בהתאם לצורך לקיים יחס הולם בין חומרת מעשה העבירה בנסיבותיו ומידת אשמו של הנאשם ובין העונש שיוטל, ובהתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, אני קובע כי מתחם העונש ההולם למעשה העבירה שביצע הנאשם הוא בין 2 ל- 4.5 שנות מאסר בפועל.",דיון והכרעה
69,ME-19-12-15423-44,"הודאת הנאשם ניתנה במסגרת הסדר טיעון שכלל הסכמה של הצדדים להמליץ לבית המשפט להטיל על הנאשם 24 חודשי מאסר בפועל ולהפעיל מאסר על תנאי בן שנה התלוי ועומד נגדו, חציו במצטבר וחציו בחופף, כך שיהיה על הנאשם לשאת 30 חודשי מאסר בפועל.",דיון והכרעה
70,ME-19-12-15423-44,"למרות מעמדו המיוחד של הסדר הטיעון בשיטתנו המשפטית, כאמור, אישורו על ידי בית המשפט איננו פעולה אוטומטית, המתמצת במתן גושפנקה פורמאלית בלבד להסכמות הצדדים, אלא הוא אקט הכרוך בבחינה מהותית, עניינית, של ההסדר ובהפעלת שיקול דעת.",דיון והכרעה
71,ME-19-12-15423-44,"במסגרת מבחן האיזון האמור, על בית המשפט לבחון את העונש המוצע בהסדר הטיעון אל מול העונש שהיה נגזר על הנאשם לולא הסדר הטיעון, ואת הסיבות שהביאו את התביעה להסכים להסדר המקל והמשקל שניתן להן.",דיון והכרעה
72,ME-19-12-15423-44,"בהקשר זה בית המשפט שוקל בין היתר את הראיות הקיימות ואת סיכויי ההרשעה לאורן ללא הודאת הנאשם; את הוויתור שעשה הנאשם על סיכויי זיכויו, בהתחשב בקו ההגנה שיכל לעמוד לו; את היתרונות הנובעים מהודאת הנאשם, לתביעה, המייצגת את האינטרס הציבורי; ואת ציפיית הנאשם שבית המשפט יאמץ את המלצת הצדדים במסגרת הסדר הטיעון.",דיון והכרעה
73,ME-19-12-15423-44,"וכך גם נשקלים נתונים מיוחדים הנוגעים לנסיבותיו של הנאשם, מצבו הבריאותי, שיתוף הפעולה שלו בעבר ובעתיד עם גורמי האכיפה, ועוד.",דיון והכרעה
74,ME-19-12-15423-44,"במקרה זה, הנאשם נתפס בכף, כשהוא נושא על גבו תיק גב ובתוכו אקדח טעון במחסנית שבתוכה כדור, ומשתיק קול.",דיון והכרעה
75,ME-19-12-15423-44,"על פני הדברים, נסיבות הימצאות הנשק בחזקת הנאשם, ניסיון החיים והחזקות שבדין הנוגעות לענין, והימנעות הנאשם מלהישמע להוראת השוטרים וניסיון בריחתו מהמקום, מהווים תשתית ראייתית מספקת לחובת הנאשם, אשר ללא הסבר מניח את הדעת מצדו יכולים לבסס הרשעה בדין.",דיון והכרעה
76,ME-19-12-15423-44,לא התביעה ולא ההגנה טענו שבבסיס ההסדר נמצא קושי של התביעה להוכיח את המעשים והעבירה שיוחסו לנאשם.,דיון והכרעה
77,ME-19-12-15423-44,"וההגנה לא טענה לקיומו של קו הגנה משמעותי לנאשם, שהיה עשוי להביא לזיכויו.",דיון והכרעה
78,ME-19-12-15423-44,"התביעה ציינה שנמצא די אן איי ""נוסף"" על האקדח ושבעקבות זאת נחקרו אנשים נוספים, וההגנה טענה שנתון זה יכול לתמוך באפשרות שהיו מעורבים נוספים בפרשה, הגם שאין לה ראיה שכך אכן היה.",דיון והכרעה
79,ME-19-12-15423-44,"התביעה הצהירה מפורשות כי הסכמתה לעונש המוצע מבוססת על הנחתה שהנחיות פרקליט המדינה הנוגעות למדיניות הענישה של התביעה בעבירות נשק, קובעות שמתחם העונש ההולם הנטען על ידי התביעה בעבירת נשיאת אקדח, כמו בענייננו, הינו 18 עד 30 חודשי מאסר בפועל, ועל עמדתה שבנסיבות הענין, ובהתחשב מצד אחד בעברו הפלילי של הנאשם ומצד שני בגילו הצעיר, יש למקם את עונשו של הנאשם באמצע המתחם.",דיון והכרעה
80,ME-19-12-15423-44,"למעשה, התביעה טוענת שעונש המאסר לו הסכימה הוא העונש הראוי לנאשם ממילא, ואין בו, או כמעט ואין בו, משום הקלה עם הנאשם.",דיון והכרעה
81,ME-19-12-15423-44,"במסמך השלמת טיעונים לעונש, שהוגש במשותף על ידי התביעה וההגנה, נכתב –",דיון והכרעה
82,ME-19-12-15423-44,"ההנחה המרכזית של התביעה בנוגע למתחם העונש ההולם שהתביעה טוענת לו בעבירה של נשיאת אקדח, העומדת ביסוד הסכמתה להסדר הטיעון, שגויה בעליל.",דיון והכרעה
83,ME-19-12-15423-44,"הנחיות פרקליט המדינה מספר 9.16, המתייחסות למדיניות הענישה של התביעה בעבירות נשק, מציגות ""מתחמי מוצא"" להתוויית שיקול הדעת של התביעה בקביעת עמדתה העונשית.",דיון והכרעה
84,ME-19-12-15423-44,"מתחם המוצא הקבוע בהנחיות לעבירת נשיאת נשק מסוג אקדח הוא 18 עד 48 חודשי מאסר בפועל, ולא 18-30 חודשי מאסר בפועל כפי שהניחה התביעה.",דיון והכרעה
85,ME-19-12-15423-44,"וככתוב בהנחיות עצמן, קיומן של נסיבות מחמירות יצדיק החמרה במתחם העונש ההולם.",דיון והכרעה
86,ME-19-12-15423-44,"(ראה פסקאות 10,11 להנחיות)",דיון והכרעה
87,ME-19-12-15423-44,"בפסקה 21 להנחיות, צוינו קריטריונים שונים, המשווים למעשה קונקרטי חומרה גדולה יותר מהרגיל ומצדיקים דרישת התביעה לקביעת מתחם עונש הולם חמור יותר ממתחם המוצא, ובין היתר -",דיון והכרעה
88,ME-19-12-15423-44,"נסיבות נשיאת האקדח על ידי הנאשם, ביחד עם משתיק קול ומחסנית ובה כדור, מתייגות את מעשה הנאשם כבעל חומרה גדולה יותר מהמקרה הרגיל של נשיאת אקדח.",דיון והכרעה
89,ME-19-12-15423-44,"העולה מהאמור הוא, שעל פי הנחיות פרקליט המדינה ובהתחשב בנסיבות הקונקרטיות של העבירה, היה על התביעה לטעון למתחם עונש הולם גבוה יותר מ- 18 עד 48 חודשי מאסר בפועל.",דיון והכרעה
90,ME-19-12-15423-44,"ברור אפוא, כי הסכמת התביעה לעונש מאסר של 24 חודשים, המניחה שעונש זה מגלם ענישה הנמצאת באמצע מתחם העונש ההולם, בטעות יסודה.",דיון והכרעה
91,ME-19-12-15423-44,"במקרים בהם התביעה יכולה להוכיח את אשמת הנאשם ללא קושי מיוחד, והודאת הנאשם אינה כרוכה בוויתור על קו הגנה ממשי שעמד לו, ולא מתקיימות נסיבות מיוחדות בגדרן יש להודאת הנאשם ערך מיוחד – כמו למשל חיסכון משמעותי של זמן שיפוט, ייתור הצורך בהעדת נפגע עבירה או עד אחר שעדותו רגישה, ויתור על טענות הנוגעות לחיסיון מורכב, וכד' - המשקל שיש לתת לאינטרס ההסתמכות של נאשם במכלול השיקולים הנוגעים לאישור הסדר טיעון או דחייתו, מתון יותר.",דיון והכרעה
92,ME-19-12-15423-44,כך הם פני הדברים בענייננו.,דיון והכרעה
93,ME-19-12-15423-44,הראיות שבידי התביעה אפשרו הוכחת אשמת הנאשם ללא קושי מיוחד; לא היה לנאשם קו הגנה מהותי משמעותי; מספר עדי התביעה אינו גדול והזמן והתשומות האחרות שהיה צריך להקדיש לניהול המשפט אינם רבים במיוחד.,דיון והכרעה
94,ME-19-12-15423-44,"ובנסיבות אלה, המשקל שיש לתת לציפיית הנאשם שהסדר הטיעון יאושר על ידי בית המשפט הוא בהתאם.",דיון והכרעה
95,ME-19-12-15423-44,הנאשם כבן 27.,דיון והכרעה
96,ME-19-12-15423-44,"לחובתו הרשעות קודמות, בין היתר בעבירות אלימות, רכוש, סחיטה באיומים, ושתי עבירות נשק.",דיון והכרעה
97,ME-19-12-15423-44,"בשנת 2017 הוא הורשע בת.פ. 31108-04-16 [פורסם בנבו] של בית המשפט המחוזי באר-שבע, בעבירה של עסקה אחרת בנשק, שיש בה מסירת חזקה לאחר.",דיון והכרעה
98,ME-19-12-15423-44,"ברקע הדברים, חבירה של הנאשם יחד עם קבוצת עבריינים, להעביר ביניהם מטען חבלה.",דיון והכרעה
99,ME-19-12-15423-44,"במסגרת זו הנאשם נסע עם אחרים לנתניה, ושם הוא ואחר נכנסו לחניון תת קרקעי של בניין מגורים והנאשם ניגש לאופנוע שחנה במקום והוציא מתחת למושב הנהג מטען חבלה.",דיון והכרעה
100,ME-19-12-15423-44,"המטען הורכב משתי לבנות חבלה המשמשות כמטען עיקרי במערכות פיצוץ, נפץ חשמלי, המיועד ליזימת פיצוץ בהפעלה חשמלית, מערכת הפעלה אלחוטית, ולוח עץ ובו מגנטים אליו הוצמדו מרכיבי מטען החבלה, אשר יועד להצמדה לאובייקט מתכתי.",דיון והכרעה
101,ME-19-12-15423-44,"הנאשם הכניס את המטען לרכב אתו הגיע ובהמשך המטען נמסר לאחרים ובשלב מסוים המשטרה תפסה אותו והסתבר שהמטען לא היה תקין, אולם עובדה זו לא היתה ידועה לנאשמים.",דיון והכרעה
102,ME-19-12-15423-44,"התביעה הסכימה במסגרת הסדר טיעון, שיוטלו על הנאשם 4 שנות מאסר בפועל פחות שבוע, ועונשים נלווים, והצהירה כי הסכמתה ניתנה על רקע קושי ראייתי ו""קשיים חסיוניים ממשיים"", שאלמלא הם היא היתה עותרת לעונשים גבוהים יותר.",דיון והכרעה
103,ME-19-12-15423-44,"בית המשפט אימץ את הסדר הטיעון והטיל על הנאשם מאסר למשך 35 חודשים ושלושה שבועות, והפעיל שני עונשי מאסר על תנאי – של שנה ושל שבעה חודשים, הראשון במצטבר והשני בחופף – ובסה""כ 47 חודשים ושלושה שבועות, וכן 12 חודשי מאסר על תנאי למשך 3 שנים מיום שחרורו מהמאסר, שלא יעבור עבירה מסוג פשע או עבירות נשק.",דיון והכרעה
104,ME-19-12-15423-44,"העבירה הנוכחית בוצעה כשלושה חודשים לאחר שחרור הנאשם מהמאסר, ואין חולק שהיא מפעילה את המאסר על תנאי.",דיון והכרעה
105,ME-19-12-15423-44,"עיננו הרואות שאין המדובר כאן במי שזו לו המעידה הפלילית הראשונה, או שזו הרשעתו הראשונה בעבירת נשק.",דיון והכרעה
107,ME-19-12-15423-44,"התביעה הסכימה במסגרת הסדר הטיעון, ש- 6 מתוך 12 חודשי המאסר על תנאי שיש להפעיל נגד הנאשם יימנו בחופף למאסר שייגזר על הנאשם בתיק זה.",דיון והכרעה
108,ME-19-12-15423-44,לא שמעתי מפי התביעה או ההגנה טעם משכנע אחד המצדיק חפיפת חלק מתקופת המאסר שיש להפעיל.,דיון והכרעה
109,ME-19-12-15423-44,"אינני רואה איזו הצדקה יכולה להיות לאי הפעלת מלוא תקופת מאסר על תנאי התלויה ועומדת נגד נאשם בוגר, בעל עבר פלילי משמעותי, אשר מיד עם שחרורו מהכלא חוזר ומבצע עבירה מאותו סוג עבירות שבעטיו הוטל עליו המאסר על תנאי.",דיון והכרעה
110,ME-19-12-15423-44,"והחוק קובע שמי שמבצע עבירה המפרה את התנאי יש להפעיל כלפיו את עונש המאסר במצטבר, אלא אם כן יש הצדקה לחרוג מכך.",דיון והכרעה
111,ME-19-12-15423-44,"בנסיבות ענייננו, חפיפת מחצית מתקופת המאסר על תנאי שהופעל לתקופת המאסר שתוטל על הנאשם בתיק זה, תעביר מסר של זילות ברכיב העונשי של מאסר על תנאי, תערער את האמון במערכת האכיפה ותיפגע בעקרון השוויון בין הנאשמים.",דיון והכרעה
112,ME-19-12-15423-44,המלחמה בעבריינות הקשה; סכנת הנפשות הטמונה בשימוש העברייני בכלי נשק; וההיקף הניכר של עבירות הנשק; מחייבים את הערכאות הדיוניות לממש את מדיניות הענישה המחמירה שנקבעה בפסיקת בית המשפט העליון בעבירות הנשק.,דיון והכרעה
113,ME-19-12-15423-44,"אין די ברטוריקה שיפוטית חריפה, שאינה מרשימה את העבריינים.",דיון והכרעה
114,ME-19-12-15423-44,"יש צורך בביטוי עונשי מעשי, מובן ומורגש, שיהלום את חומרת העבירה בנסיבותיה ואת מידת אשמו של הנאשם, ויהיה בו כדי להרתיע.",דיון והכרעה
115,ME-19-12-15423-44,"לולא הסדר הטיעון, הרי שבהתחשב בהודאת הנאשם ובהינתן עברו הפלילי החמור, היה מקום לקבוע את עונשו של הנאשם בשליש העליון של מתחם העונש ההולם, ולהפעיל במצטבר את המאסר על תנאי התלוי ועומד נגדו, כך שעונשו הכללי היה עומד על 56 חודשי מאסר בפועל (44 חודשי מאסר על העבירה כאן ו-12 חודשי מאסר מהפעלת המאסר על תנאי).",דיון והכרעה
116,ME-19-12-15423-44,"עיינתי בפסקי הדין אליהם הפנו הצדדים, בהם הוטלו על נאשמים בעבירות נשק עונשי מאסר קלים יחסית, ולא מצאתי שיש לגזור מהם את העונש הראוי לנאשם.",דיון והכרעה
117,ME-19-12-15423-44,"כפי שכבר צוין, מגמת הענישה המוצהרת בעבירות נשק היא של החמרה, ובפועל בתי המשפט מטילים עונשי מאסר משמעותיים על נאשמים שהורשעו בעבירות נשק.",דיון והכרעה
118,ME-19-12-15423-44,"כמו ברוב העבירות גם בעבירות הנשק ניתן למצוא מקרים בהם הוטלו עונשים קלים יחסית, אך המדובר בחריגים ולא בכלל.",דיון והכרעה
119,ME-19-12-15423-44,בגזירת עונשו של הנאשם אני לוקח בחשבון בין היתר את הודאת הנאשם; העובדה שההודאה ניתנה במסגרת הסדר טיעון שכלל הסכמה לענין העונש; את נסיבותיו האישיות של הנאשם; ואת השפעת עונשו של הנאשם עליו.,דיון והכרעה
120,ME-19-12-15423-44,"ומנגד, אני מתחשב בעברו הפלילי של הנאשם ובצורך בהרתעת הנאשם והציבור.",דיון והכרעה
121,ME-19-12-15423-44,בסופו של דבר עונש המאסר שייגזר על הנאשם יהיה עדיין קל מזה שהיה ראוי לו לולא הסדר הטיעון.,דיון והכרעה
122,ME-19-12-15423-44,יש להניח שהסכמת הצדדים בנוגע לסכום הקנס שיוטל על הנאשם הושפעה מההקלה שהוא היה צפוי לקבל ברכיב המאסר.,דיון והכרעה
123,ME-19-12-15423-44,"בהתחשב בכך שהמלצת הצדדים לרכיב המאסר של הנאשם לא התקבלה, הקנס שיוטל על הנאשם יהיה נמוך משמעותית מזה שעליו הסכימו הצדדים.",דיון והכרעה
124,ME-19-12-15423-44,בהתחשב בכל האמור אני דן את הנאשם לעונשים הבאים:,דיון והכרעה
125,ME-19-12-15423-44,"30 חודשי מאסר בפועל, מיום מעצרו.",דיון והכרעה
126,ME-19-12-15423-44,אני מפעיל את המאסר על תנאי בן 12 החודשים התלוי ועומד נגד הנאשם מת.פ. 31108-04-16 [פורסם בנבו] של בית המשפט המחוזי באר-שבע.,דיון והכרעה
127,ME-19-12-15423-44,"הנאשם ישא את שתי תקופות המאסר בזו אחר זו, ובסה""כ 42 חודשי מאסר בפועל, מיום מעצרו.",דיון והכרעה
128,ME-19-12-15423-44,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת אלימות או נשק שהיא פשע.",דיון והכרעה
129,ME-19-12-15423-44,"קנס בסך 10,000 ₪ או 45 ימי מאסר תחתיו.",דיון והכרעה
130,ME-19-12-15423-44,זכות ערעור תוך 45 יום.,דיון והכרעה
131,ME-19-12-15423-44,"54678313ניתנה והודעה היום כ""א אב תש""פ, 11/08/2020 במעמד הנוכחים.",דיון והכרעה
