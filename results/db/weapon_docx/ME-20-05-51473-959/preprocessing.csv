,verdict,text,part
0,ME-20-05-51473-959,"ב""כ המאשימה: עו""ד נתנאל בוג'ו",עודי חאג יחיא
1,ME-20-05-51473-959,"ב""כ הנאשם: עו""ד אילן חכם",עודי חאג יחיא
2,ME-20-05-51473-959,"חוק העונשין, תשל""ז-1977: סע'  5, 40ד(א), 144(ב), 186(א), 40 יג'",עודי חאג יחיא
3,ME-20-05-51473-959,"הנאשם הורשע בהתאם להודאתו בעובדות כתב האישום המתוקן בעבירה של הובלה ונשיאת נשק ותחמושת, לפי סעיף 144(ב) רישא וסיפא בחוק העונשין, תשל""ז-1977 (להלן: ""החוק"").",גזר דין
4,ME-20-05-51473-959,"על פי המתואר בעובדות כתב האישום המתוקן, ביום 15.5.20 בשעת לילה, עצר הנאשם את רכבו בטייבה, כאשר לצידו ישב אדם אחר.",גזר דין
5,ME-20-05-51473-959,"באותה עת נשא הנאשם ברכבו בתוך תיק שהיה בתוך רמקול, תת מקלע מסוג קרלו, אקדח מסוג ברטה ו-3 מחסניות תואמות בנפרד.",גזר דין
6,ME-20-05-51473-959,"על פי המתואר בעובדות כתב האישום בתיק המצורף, ביום 14.2.20 בשעת צהרים הגיע הנאשם ברכבו למעבר תאנים כשפניו לישראל, ונשא אגרופן בתא הכפפות ברכבו.",גזר דין
7,ME-20-05-51473-959,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",גזר דין
8,ME-20-05-51473-959,"בין הצדדים לא הייתה הסכמה לעניין העונש, ואולם הוסכם לעניין התיק המצורף, שהמאשימה תסתפק בענישה לה תעתור בתיק העיקרי, וכי במאסר על תנאי שיושת על הנאשם יהיה רכיב הנוגע להחזקת אגרופן או סכין.",גזר דין
9,ME-20-05-51473-959,"על פי תסקיר שירות המבחן, הנאשם בן 20 מתגורר בבית הוריו ועובד מזה ארבע שנים עם אביו בעסק בתחום דודי השמש.",תסקיר שירות המבחן
10,ME-20-05-51473-959,נשר ממערכת החינוך לאחר 8 שנות לימוד בשל צורך לסייע כלכלית למשפחתו.,תסקיר שירות המבחן
11,ME-20-05-51473-959,אביו ריצה לאורך השנים עונשי מאסר ממושכים.,תסקיר שירות המבחן
12,ME-20-05-51473-959,"הנאשם היה חשוף מגיל צעיר לאלימות במשפחה, נטל על עצמו תפקיד הורי ותמך באמו ובאחיו.",תסקיר שירות המבחן
13,ME-20-05-51473-959,"במסגרת הליך המעצר התרשם שירות המבחן שהנאשם גדל במסגרת בה התמודד מגיל צעיר עם תפקידים שלא תאמו את יכולותיו, עיסוק בגבריות וצורך בריגושים ללא יכולת לבחון את הסיכון העולה מבחירותיו וכן קושי בבחינת דפוסי חשיבה ועמדות ברקע למעורבותו הפלילית.",תסקיר שירות המבחן
14,ME-20-05-51473-959,בנוסף העריכו כי המעצר בלם את הידרדרותו והעמקת מעורבותו השולית.,תסקיר שירות המבחן
15,ME-20-05-51473-959,במהלך צו פיקוח המעצר התרשמו מהשפעה שלילית של קשרים חברתיים בעייתיים וכי להליך הפלילי אפקט מרתיע עבורו.,תסקיר שירות המבחן
16,ME-20-05-51473-959,"הנאשם נעדר עבר פלילי, נוטל אחריות לביצוע העבירה ומגלה הבנה לחומרת העבירה והשלכותיה.",תסקיר שירות המבחן
17,ME-20-05-51473-959,"לדבריו, נענה לבקשת חבר להעביר את כלי הנשק והתקשה לסרב מתוך ביישנות, רצייה חברתית, מחויבות רגשית לקשר החברי וחשש לפגיעה בו ככל שיסרב.",תסקיר שירות המבחן
18,ME-20-05-51473-959,"לדבריו, מעצרו וההליך הפלילי המתנהל כנגדו מהווים עבורו גורם הרתעה וממחישים לו את חומרת מעשיו.",תסקיר שירות המבחן
19,ME-20-05-51473-959,לדבריו כיום צמצם את קשריו החברתיים ומשקיע כוחותיו בשמירה על ניהול אורח חיים תקין הכולל עבודה.,תסקיר שירות המבחן
20,ME-20-05-51473-959,"בסיכום התרשם שירות המבחן שהנאשם גדל במסגרת משפחתית מורכבת, מגלה יכולות לתפקוד תקין במישורי חייו השונים ומבטא שאיפות להתקדם בחייו.",תסקיר שירות המבחן
21,ME-20-05-51473-959,הנאשם נוטל אחריות למעשיו ונכון לשאת בעונש.,תסקיר שירות המבחן
22,ME-20-05-51473-959,"שירות המבחן מתרשם כי ברקע לעבירה קיום קשרים חברתיים בעייתיים, צורך בשייכות חברתית ונטייה לרצות, לצד דימוי עצמי נמוך וחוסר בשלות.",תסקיר שירות המבחן
23,ME-20-05-51473-959,"כגורמי סיכון מנה שירות המבחן את חומרת העבירה, קשייו בהצבת גבולות, דימוי עצמי נמוך, מיקוד שליטה חיצוני, קושי בוויסות דחפים, נטייה לנגררות חברתית ומסגרת משפחתית מורכבת.",תסקיר שירות המבחן
24,ME-20-05-51473-959,"כגורמי סיכוי לשיקום מנה שירות המבחן את גילו הצעיר, נטילת אחריות וביטוי צער על מעורבותו בעבירה, יציבות תעסוקתית, רצון להיעזר בשירות המבחן, הרתעה מההליך והיעדר הרשעות קודמות.",תסקיר שירות המבחן
25,ME-20-05-51473-959,שירות המבחן התרשם מצורך בהתערבות טיפולית להפחתת הסיכון במצבו והמליץ על העמדתו בצו מבחן למשך שנה במסגרתו ישולב בטיפול המתואם לקשייו.,תסקיר שירות המבחן
26,ME-20-05-51473-959,"להערכת שירות המבחן עונש של מאסר בפועל עלול לפגוע במצבו הנפשי ובהתפתחותו האישית והתעסוקתית, ולפיכך המליץ על עונש של מאסר בעבודות שירות ומאסר מותנה.",תסקיר שירות המבחן
27,ME-20-05-51473-959,אסופת מסמכים רפואיים – מקופת החולים בה הפנייה לייעוץ רפואי והמלצה לאישור ניתוח פלסטי (גניקומסטיה) משנת 2019 והתחייבות הקופה לבדיקה במרפאת חוץ כירורגיה פלסטית מיום 17.11.21.,ראיות לעונש
28,ME-20-05-51473-959,"מכתב המלצה מיום 5.12.21 החתום על ידי סמנכ""ל בחברה בתחום דודי השמש (נ/1) – ממנו עולה כי הנאשם עובד בחברה באמצעות קבלן משנה כמתקין דודי שמש וחשמל מזה כשנתיים, תפקידו דורש מקצועיות גבוהה ואחריות.",ראיות לעונש
29,ME-20-05-51473-959,הנאשם אהוב על מנהליו וחבריו לעבודה.,ראיות לעונש
30,ME-20-05-51473-959,החברה מעוניינת להמשיך להעסיקו.,ראיות לעונש
31,ME-20-05-51473-959,"אישור על פעילות במכון כושר (נ/2) – נכתב כי הנאשם פעיל במכון הכושר משנת 2019,  והצליח להפחית יותר משישים ק""ג ממשקלו.",ראיות לעונש
32,ME-20-05-51473-959,"חוות דעת פסיכו-סוציאלית קרימינולוגית שנערכה על ידי עו""ס מראם עזאם מיום 14.12.21 – בחוות הדעת פורטו הרקע המשפחתי והאישי של הנאשם ובכלל זה המורכבות המשפחתית הכוללת חשיפתו לאלימות, ולבעיות רפואיות של האם.",ראיות לעונש
33,ME-20-05-51473-959,סבל לאורך השנים מהשמנת יתר ולאחר נשירתו המוקדמת ממערכת החינוך חווה בדידות ודחייה.,ראיות לעונש
34,ME-20-05-51473-959,לפני כשנתיים חבר לחברה שולית שניצלה את תמימותו וכמיהתו ליחסים חברתיים.,ראיות לעונש
35,ME-20-05-51473-959,לאחר הסתבכותו ניתק עמם הקשר.,ראיות לעונש
36,ME-20-05-51473-959,הנאשם מודה בעבירה ומבין את חומרתה.,ראיות לעונש
37,ME-20-05-51473-959,"הסביר את מעשיו על רקע קשריו החברתיים עם גורמים שוליים, כאשר כמיהתו לקשר עמם והרצון לצאת מבדידותו שיבשה את שיקול דעתו.",ראיות לעונש
38,ME-20-05-51473-959,"להערכת עורכת חוות הדעת, שיקול הדעת המוטעה של הנאשם נבע מגילו הצעיר, חוסר בשלותו, חוסר כישורי חיים, עיוותי חשיבה, דימוי עצמי נמוך ובדידות חברתית אשר הכשירו את הקרקע לניצולו על ידי אחרים ולהסתבכותו.",ראיות לעונש
39,ME-20-05-51473-959,הנאשם מגלה תובנות מעמיקות לחומרת העבירה ומביע רצון עז להשתקם.,ראיות לעונש
40,ME-20-05-51473-959,"בשיחות שקיימה עמו שהחלו ביום 13.10.21 הנאשם הצליח להתחבר רגשית והביא את עצמו בצורה כנה ופתוחה, חשף פרטים רבים מעולמו הרגשי ומהמשפחתי.",ראיות לעונש
41,ME-20-05-51473-959,להתרשמותה יש לנאשם פוטנציאל להתפתחות אישית ומקצועית שלא נוצל בהיעדר יד מכוונת וכלים לשם כך.,ראיות לעונש
42,ME-20-05-51473-959,"הוא נזקק לטיפול לשם העלאת דימויו העצמי, דרבון למימוש עצמי, עיבוד חוויות העבר הקשות ועיבוד העבירה.",ראיות לעונש
43,ME-20-05-51473-959,"הנאשם הוא צעיר בעל ערכים בסיסיים נורמטיביים ללא דפוסים עברייניים וביצוע העבירה היה על רקע חוסר בשלות, קשיים רגשיים וניצולו על ידי אחרים.",ראיות לעונש
44,ME-20-05-51473-959,עד כה התקיימו עמו 9 פגישות טיפוליות בהן שיתף פעולה באופן מלא והוא מגלה מוטיבציה גבוהה לשיקום.,ראיות לעונש
45,ME-20-05-51473-959,מעצרו וההליך המשפטי היוו עבורו גורם הרתעה ממשי.,ראיות לעונש
46,ME-20-05-51473-959,קיימת ההתרשמות מפרוגנוזה שיקומית חיובית וחשש שריצוי מאסר בפועל יביא לנסיגה במצבו ולחשיפתו לעבריינות.,ראיות לעונש
47,ME-20-05-51473-959,בעדותה טענה הגב' עזאם כי מדובר בבחור צעיר שמצוי כיום בצומת דרכים.,ראיות לעונש
48,ME-20-05-51473-959,"מאסר עבורו כאדם בעל דימוי עצמי נמוך והבעיה ממנה סובל מבחינה פיזית, תכניס אותו למצוקה מול עבריינים אחרים.",ראיות לעונש
49,ME-20-05-51473-959,"בשל מבנה גופו, קיים חשש שהוא ינוצל על ידי אחרים במעצר.",ראיות לעונש
50,ME-20-05-51473-959,הנאשם צפוי לעבור ניתוח בשל מצבו.,ראיות לעונש
51,ME-20-05-51473-959,"הוא פנה אליה לטיפול בחודש אוקטובר 21', אך הדבר לא התקדם בשל מצוקה כלכלית.",ראיות לעונש
52,ME-20-05-51473-959,"הוא הגיע לכל הפגישות, הוא רצה שמישהו יכיל אותו, הוא מאוד תמים.",ראיות לעונש
53,ME-20-05-51473-959,"לטענת ב""כ המאשימה, עו""ד נתנאל בוג'ו, הערך החברתי שנפגע בעבירה הוא הגנה על שלום הציבור ועל בטחונו.",ראיות לעונש
54,ME-20-05-51473-959,"עבירות הנשק הן רעה חולה שפשטה במדינה, וכיום זהו מצב חירום לאומי בפרט בחברה הערבית, הדורש טיפול משולב שבראשו הרתעת עבריינים.",ראיות לעונש
55,ME-20-05-51473-959,בית המשפט העליון עמד לא אחת על הצורך בהרתעה בעבירות הנשק.,ראיות לעונש
56,ME-20-05-51473-959,כיום ציבור שלם חי בפחד וחפים מפשע נפגעים.,ראיות לעונש
57,ME-20-05-51473-959,נשיאת נשק ברשות הרבים מאפשרת את העבירות החמורות המבוצעות באמצעות נשק חם.,ראיות לעונש
58,ME-20-05-51473-959,הפגיעה בערך המוגן היא ברף גבוה מאוד.,ראיות לעונש
59,ME-20-05-51473-959,"על פי הנחיות פרקליט המדינה, מתחם העונש בנשיאת אקדח נע בין שנה וחצי ועד לארבע שנות מאסר בפועל ומתחם העונש בנשיאת תת מקלע נע בין שנתיים וחצי ועד לחמש שנות מאסר בפועל.",ראיות לעונש
60,ME-20-05-51473-959,יש לתת את הדעת לכך שהנאשם נשא שני כלי נשק שונים שהוחזקו בתוך רמקול בתיק ברכב.,ראיות לעונש
61,ME-20-05-51473-959,הנזק הצפוי מהעבירה הוא עצום כאשר מדובר בכלי נשק מאולתר בעל פוטנציאל קטלני.,ראיות לעונש
62,ME-20-05-51473-959,הנאשם צרף תיק נוסף של החזקת אגרופן.,ראיות לעונש
63,ME-20-05-51473-959,"המאשימה עתרה למתחם עונש בגין שני התיקים הנע בין 36 ל-72 חודשי מאסר בפועל, מאסר על תנאי לרבות בגין החזקת אגרופן וקנס משמעותי.",ראיות לעונש
64,ME-20-05-51473-959,"באשר למיקום עונשו במתחם העונש, נוכח העובדה שהנאשם נעדר עבר פלילי, גילו הצעיר וההשפעה הצפויה של מאסר ראשון עליו, עתרה המאשימה למקם את עונשו ברף הנמוך של מתחם העונש.",ראיות לעונש
65,ME-20-05-51473-959,"אין מקום לחרוג ממתחם העונש משיקולי שיקום, שכן הנאשם שוחרר בחודש יוני 20' ממעצר והיה בפיקוח שירות המבחן אך לא עבר כל טיפול.",ראיות לעונש
66,ME-20-05-51473-959,שירות המבחן המליץ על שילובו בטיפול.,ראיות לעונש
67,ME-20-05-51473-959,"באשר לטיפול הפרטי, הוא נולד רק מתוך ציפייה של הנאשם לרווח משני ולהקלה בעונש.",ראיות לעונש
68,ME-20-05-51473-959,"מחוות הדעת הפרטית עולה שהנאשם פנה החל בחודש אוקטובר 21', אף שהנאשם הודה באשמה כבר בחודש אפריל 21'.",ראיות לעונש
69,ME-20-05-51473-959,"לטענת ב""כ הנאשם, עו""ד אילן חכם, מדובר בבחור צעיר שביצע את העבירה על סף קטינות בגיל 18 וחצי.",ראיות לעונש
70,ME-20-05-51473-959,מעשה העבירה חורג באופן משמעותי מאורח חייו הנורמטיבי ומאז העבירה שב בחזרה למסלול ומוכיח את התנהלותו הנורמטיבית.,ראיות לעונש
71,ME-20-05-51473-959,"הוא מתרחק מהעולם העברייני ומנהל אורח חיים עם ערכים של עבודה, משפחה ושמירה על החוק.",ראיות לעונש
72,ME-20-05-51473-959,"לאחר המעצר, הנאשם התנתק מהחברה בה היה מעורב באופן זמני, וזאת בסיוע משפחתו, וכן הפיקוח האלקטרוני סייע לנתקו מסביבתו.",ראיות לעונש
73,ME-20-05-51473-959,"הנאשם הודה בהזדמנות הראשונה כבר בחקירתו, והודה בבית המשפט.",ראיות לעונש
74,ME-20-05-51473-959,"בשל נסיבות שאינן תלויות בנאשם הוא לא שולב בטיפול, ובמשך תקופה ארוכה ניסו לקדם את זימונו לשירות המבחן ללא הצלחה ולכן הנאשם פנה לטיפול באופן פרטי, אולם לא יכול היה לעמוד בתשלום לטיפול פרטי.",ראיות לעונש
75,ME-20-05-51473-959,פגישתו עם המטפלת התקיימה טרם פגישתו בשירות המבחן.,ראיות לעונש
76,ME-20-05-51473-959,שירות המבחן היה מודע לפנייתו למטפלת פרטית אך לא הזכיר את הנושא.,ראיות לעונש
77,ME-20-05-51473-959,"ב""כ הנאשם טען כי התסקיר כולל אמנם המלצה שיקומית ומצביע על פוטנציאל לטיפול, אך הוא חסר.",ראיות לעונש
78,ME-20-05-51473-959,"לכן, ביקש להפנות את הנאשם לקבלת תסקיר משלים כדי ששירות המבחן יבהיר באופן קונקרטי על אודות הטיפול הצפוי לנאשם.",ראיות לעונש
79,ME-20-05-51473-959,"הנאשם עובד בחברת גדולה לדודי שמש, אשר דורשת אחריות.",ראיות לעונש
80,ME-20-05-51473-959,"הנאשם מכה על חטא, שואל את עצמו בכל לילה מדוע עשה את המעשה.",ראיות לעונש
81,ME-20-05-51473-959,"הוא צעיר ללא עבר פלילי, ומבין שפגע בציבור.",ראיות לעונש
82,ME-20-05-51473-959,"ההגנה עתרה לחרוג ממתחם העונש לנוכח העולה בתסקיר שירות המבחן ובחוות הדעת הפרטית, כאשר מדובר בצעיר שעשה טעות ויש לתת לו הזדמנות ולהימנע משליחתו לריצוי מאסר.",ראיות לעונש
83,ME-20-05-51473-959,"מצבה הכלכלי של משפחתו קשה, והוא תמך כלכלית במשפחה.",ראיות לעונש
84,ME-20-05-51473-959,למרות המצב הכלכלי והתנאים המגבילים הוא הצליח להוציא רישיון לנהיגה על משאית.,ראיות לעונש
85,ME-20-05-51473-959,האינטרס הציבורי לא יפגע אם הנאשם ירצה מאסר בעבודות שירות לעומת שליחתו לכלא שם ייחשף לחברה עבריינית.,ראיות לעונש
86,ME-20-05-51473-959,"הנאשם טען שהוא מצטער על מעשיו, מודה בטעות החמורה שעשה.",ראיות לעונש
87,ME-20-05-51473-959,אינו רוצה להידרדר ולהסתובב עם עבריינים.,ראיות לעונש
88,ME-20-05-51473-959,"אחרים ניצלו אותו, כאשר שלחו אותו לבצע את העבירה, והוא לא אמר להם ""לא"", מכיוון שחשש להפסיד אותם כחברים.",ראיות לעונש
89,ME-20-05-51473-959,"כיום הוא עובד ולמד נהיגה על משאית, נרשם להשלמת לימודיו ומתאמן במכון כושר.",ראיות לעונש
90,ME-20-05-51473-959,קביעת מתחם העונש ההולם,ראיות לעונש
91,ME-20-05-51473-959,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
92,ME-20-05-51473-959,"כתב האישום בתיק המצורף מתאר אירוע נפרד, ואולם נוכח הסכמת הצדדים בנוגע לענישה בתיק המצורף, אין מקום לקבע מתחם עונש נפרד לתיק המצורף.",ראיות לעונש
93,ME-20-05-51473-959,הערך החברתי שנפגע מביצוע עבירת נשיאת נשק הוא הגנה על ביטחון הציבור ושלומו.,ראיות לעונש
94,ME-20-05-51473-959,"נשיאת נשק חם ובמקרה זה  של תת מקלע ואקדח יוצרת סיכון שהנשק יגיע בסופו של דבר לגורמים אשר יעשו בו שימוש למטרות פסולות, פליליות או ביטחוניות, לרבות פגיעה בגוף או בנפש.",ראיות לעונש
95,ME-20-05-51473-959,"על חומרת העבירה ניתן ללמוד מהעונש המרבי שקבע המחוקק בגין נשיאת נשק, 10 שנות מאסר.",ראיות לעונש
96,ME-20-05-51473-959,"עוד על החומרה היתרה שאותה מייחס המחוקק לעבירות הנשק ניתן ללמוד מתיקון מס' 140 לחוק העונשין (הוראת שעה), תשפ""ב-2021, הקובע הטלת עונש מזערי שלא יפחת מרבע מהעונש המרבי הקבוע בצד העבירה.",ראיות לעונש
97,ME-20-05-51473-959,"אמנם, בהתאם לסעיף 5 בחוק העונשין, תיקון זה אינו חל על המקרה הנוכחי אשר בוצע בטרם התיקון בחוק, ואולם יש בו בכדי לבטא את חומרת העבירה בעיניי המחוקק.",ראיות לעונש
98,ME-20-05-51473-959,"בדברי ההסבר לתיקון צוין כי למרות העונש הכבד בצד עבירות הנשק, והחמרת הענישה על ידי בתי המשפט בשנים האחרונות, עלה מספר העבירות של החזקת נשק שלא כדין ועבירות דומות, ובהתאם לכך נרשמה עליה במספר הקורבנות בנפש, בפרט בחברה הערבית.",ראיות לעונש
99,ME-20-05-51473-959,"נוסף לנזק הישיר בעבירות הנשק, השימוש הנרחב בכלי נשק והימצאותם בחברה האזרחית,  פוגעים בתחושת הביטחון של הציבור ואף תורמים לעליית הביקוש לנשק בלתי חוקי.",ראיות לעונש
100,ME-20-05-51473-959,"עוד צוין כי עונשים מזעריים בעבירות פליליות הם כלי חריג, ואולם נוכח התפשטות התופעה של התחמשות בנשק בלתי חוקי של קבוצות גדולות באוכלוסייה ובפרט לנוכח ההשלכות החמורות העולות אף בפגיעה בחיי אדם, יש מקום לקבוע בעבירות אלה עונש מזערי כהוראת שעה (לעניין זה ראו הצעת חוק העונשין (תיקון מס' 142 – הוראת שעה) (עונש מזערי על החזקת נשק בלא רשות על פי דין), תשפ""א-2021).",ראיות לעונש
101,ME-20-05-51473-959,בחינת מידת הפגיעה בערך המוגן מובילה למסקנה כי הפגיעה היא ברף בינוני.,ראיות לעונש
102,ME-20-05-51473-959,"הנאשם נשא ברכבו תת מקלע מאולתר מסוג קרלו, אקדח מסוג ברטה ו-3 מחסניות תואמות.",ראיות לעונש
103,ME-20-05-51473-959,"בהקשר זה יש לתת את הדעת לכך שהנאשם הורשע בעבירה של נשיאת נשק, אשר העונש המרבי הקבוע בצידה הוא של 10 שנות מאסר, שהיא חמורה יותר מעבירה של החזקת נשק אשר העונש הקבוע בצידה הוא של 7 שנות מאסר, ואולם מדובר בעבירה קלה יותר מעבירה של סחר בנשק.",ראיות לעונש
104,ME-20-05-51473-959,"עוד יש לתת את הדעת לכך שעסקינן בנשיאה של שני כלי נשק אחד מהם הוא תת מקלע מאולתר שהיא חמורה יותר מאשר נשיאה של נשק מסוג אקדח, בשל פוטנציאל הנזק הרב יותר של תת מקלע.",ראיות לעונש
105,ME-20-05-51473-959,"במסגרת הנסיבות הקשורות בביצוע העבירה, יש לתת את הדעת לכך שהנאשם נשא ברכבו בשעת לילה שני כלי נשק – אקדח ותת מקלע מאולתר וכן שלוש מחסניות תואמות.",ראיות לעונש
106,ME-20-05-51473-959,הסתרת כלי הנשק בתוך רמקול בתוך תיק ברכב מצביעה על תכנון שקדם לביצוע העבירה ונועדה להימנע מגילויו.,ראיות לעונש
107,ME-20-05-51473-959,"הנאשם ביצע את העבירה בגפו, גם אם לטענתו ביצע אותה עבור אחרים שזהותם אינה ידועה.",ראיות לעונש
108,ME-20-05-51473-959,הנזק הפוטנציאלי בעבירות נשק הוא רב וכולל פגיעה בגוף ובנפש.,ראיות לעונש
109,ME-20-05-51473-959,פוטנציאל הנזק בנשיאת כלי נשק קשור לחשש מפני הגעת הנשק לידי אחרים שעלולים לעשות בו שימוש.,ראיות לעונש
110,ME-20-05-51473-959,בפועל לא נעשה שימוש בנשק ולא נגרם נזק.,ראיות לעונש
111,ME-20-05-51473-959,הסיבות שהביאו את הנאשם לבצע את העבירה קשורות בין היתר לצרכי שייכות חברתית.,ראיות לעונש
112,ME-20-05-51473-959,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
113,ME-20-05-51473-959,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם בתיק העיקרי ובתיק שצורף הוא החל מ-25 ועד ל-50 חודשי מאסר בפועל.",ראיות לעונש
114,ME-20-05-51473-959,"במקרה הנוכחי, כפי שיובהר להלן, לא ניתן לקבוע כי הנאשם עבר הליך שיקומי משמעותי, לרבות שינוי עמוק בהתנהגותו ובדרך חשיבתו, באופן שיצדיק חריגה משמעותית לקולה ממתחם העונש, עד כדי הסתפקות בעונש של עבודות שירות, כהמלצת שירות המבחן.",חריגה מהמתחם
115,ME-20-05-51473-959,"עם זאת, ניתן לחרוג מהמתחם, תוך הסתפקות בעונש מאסר בפועל נמוך במידת מה מהרף התחתון של המתחם.",חריגה מהמתחם
116,ME-20-05-51473-959,הנאשם החל את הקשר עם שירות המבחן עוד בשלב המעצר כשהיה תחת צו פיקוח מעצר מחודש יוני 20'.,חריגה מהמתחם
117,ME-20-05-51473-959,שירות המבחן ציין כי בשלב פיקוח המעצר התרשמו מחריגות התנהלותו בעבירה להתנהלותו בדרך כלל ומהשפעתם השלילית של קשריו החברתיים הבעייתיים על מצבו וכי התחזקה התרשמותם מהאפקט המרתיע של המעצר וההליך המשפטי.,חריגה מהמתחם
118,ME-20-05-51473-959,"שירות המבחן התרשם כי הנאשם צעיר ללא עבר פלילי גדל באווירה משפחתית מורכבת בה דמויות הוריות לא מטיבות, אשר השפיעה על דימויו העצמי.",חריגה מהמתחם
119,ME-20-05-51473-959,הנאשם מגלה יכולות תפקוד תקין ויציב ומבטא שאיפות להתקדם בחייו.,חריגה מהמתחם
120,ME-20-05-51473-959,מקבל אחריות למעשיו ונכונות לשאת בעונש.,חריגה מהמתחם
121,ME-20-05-51473-959,"בבסיס התנהגותו בעבירה קיום קשרים חברתיים בעייתיים, צורך בשייכות חברתית ונטייה לרצייה לצד דימוי עצמי נמוך וחוסר בשלות.",חריגה מהמתחם
122,ME-20-05-51473-959,"כיום מתרשם שירות המבחן מנזקקותו של הנאשם למסגרת טיפולית אשר תסייע לו לזהות מצבי סיכון להסתבכות חוזרת עם החוק ונוכח המוטיבציה שהביע להשתלב בטיפול, המליץ שירות המבחן על העמדתו של הנאשם בצו מבחן למשך שנה לצד עונש מאסר לריצוי בעבודות שירות ומאסר מותנה.",חריגה מהמתחם
123,ME-20-05-51473-959,"מכאן שהנאשם טרם השתלב בטיפול במסגרת שירות המבחן ולא ניתן לקבוע כי הנאשם מצוי אף בשלב ראשוני של טיפול או שיקום, הגם שקיים פוטנציאל שיקומי במצבו.",חריגה מהמתחם
124,ME-20-05-51473-959,"בחודש אוקטובר 21' פנה הנאשם לאבחון וטיפול על ידי מטפלת פרטית – עו""ס מראם עאזם-נאשף, והתקיימו עמו 9 מפגשים, אך הופסקו נוכח קשיי המשפחה לעמוד בתשלום לטיפול פרטי.",חריגה מהמתחם
125,ME-20-05-51473-959,להתרשמותה לאורך השנים סבל מהשמנת יתר ומבעיה רפואית שגרמה לו למבוכה ולפגיעה בדימויו העצמי.,חריגה מהמתחם
126,ME-20-05-51473-959,"בשל מצוקה כלכלית קשה וריצוי מאסר של אביו, נשר בגיל צעיר ממערכת החינוך וכיום מגלה מוטיבציה להשלמת לימודיו.",חריגה מהמתחם
127,ME-20-05-51473-959,הנאשם השתלב בעבודה ולאחרונה הוציא רישיון נהיגה במשאית ומגלה שאיפות לרכישת מקצוע.,חריגה מהמתחם
128,ME-20-05-51473-959,הנאשם סבל מבדידות חברתית לאורך שנים ולפני כשנתיים חבר לחברה שולית אשר ניצלה את תמימותו וכמיהתו לקשרים חברתיים.,חריגה מהמתחם
129,ME-20-05-51473-959,הנאשם מודה בביצוע העבירה ומסביר שכמיהתו ליחסים חברתיים שיבשה את שיקול דעתו ולכן נענה לבקשה להעביר את כלי הנשק.,חריגה מהמתחם
130,ME-20-05-51473-959,"להתרשמות עורכת חוות הדעת חוסר בשלות, עיוותי חשיבה, דימוי עצמי נמוך ובדידות עמדו בבסיס ניצולו על ידי אחרים וביצוע העבירה.",חריגה מהמתחם
131,ME-20-05-51473-959,במפגשים שקיימה עורכת חוות הדעת עם הנאשם התרשמה מיכולתו של הנאשם להביא את עצמו בצורה כנה ופתוחה ולחשוף מעולמו הרגשי ומחיי משפחתו.,חריגה מהמתחם
132,ME-20-05-51473-959,קיים בו פוטנציאל להתפתחות אישית ומקצועית שלא מומש בהיעדר כלים והכוונה.,חריגה מהמתחם
133,ME-20-05-51473-959,"הוא נזקק כיום לטיפול מכיל, לשם העלאת דימויו העצמי, דרבון למימוש עצמי, עיבוד החוויות הקשות מעברו ועיבוד העבירה.",חריגה מהמתחם
134,ME-20-05-51473-959,הנאשם מגלה מוטיבציה גבוהה לשיקום.,חריגה מהמתחם
135,ME-20-05-51473-959,קיימת פרוגנוזה שיקומית גבוהה.,חריגה מהמתחם
136,ME-20-05-51473-959,"נוכח האמור עולה כי הנאשם הביע נכונות להשתלב בטיפול אולם טרם החל בטיפול בשירות המבחן, אך השתתף בתשעה מפגשים טיפוליים באופן פרטי במסגרתם שיתף פעולה והביע מוטיבציה להמשך טיפול.",חריגה מהמתחם
137,ME-20-05-51473-959,הן שירות המבחן והן עורכת חוות הדעת סבורים כי קיים פוטנציאל שיקומי בעניינו.,חריגה מהמתחם
138,ME-20-05-51473-959,"לפיכך, סבורני כי הנאשם טרם השתקם, אך ניתן לקבוע שקיים סיכוי של ממש לשיקומו של הנאשם, כנדרש בסעיף 40ד(א) בחוק.",חריגה מהמתחם
139,ME-20-05-51473-959,"בעת קביעת מידת החריגה ממתחם העונש בשל שיקולי שיקום יש לבחון את השלב בו מצוי הנאשם בהליך השיקומי – האם בראשיתו, בעיצומו או בסופו, מידת התקדמותו בטיפול בכל הקשור בגורמי הסיכון במצבו והאם הטיפול נותן מענה לגורמי הסיכון הקשורים בביצוע העבירה.",חריגה מהמתחם
140,ME-20-05-51473-959,"במקרה זה, הנאשם ללא עבר פלילי, תפקד באופן חיובי במסגרות חייו למרות קשייו ושמר על יציבות תעסוקתית.",חריגה מהמתחם
141,ME-20-05-51473-959,שירות המבחן התרשם כי להליך המשפטי אפקט מרתיע עבורו.,חריגה מהמתחם
142,ME-20-05-51473-959,"הנאשם השתתף ב-9 מפגשים טיפוליים פרטיים אצל עו""ס פרטית ובמסגרת המפגשים שיתף פעולה באופן כן ופתוח.",חריגה מהמתחם
143,ME-20-05-51473-959,"הוא מצוי כאמור, בשלב מוקדם ביותר של ההליך הטיפולי אשר החל רק בחודש אוקטובר 21'.",חריגה מהמתחם
144,ME-20-05-51473-959,"בנסיבות אלה, קיימת הצדקה לחריגה מסוימת מהמתחם, אך לא עד כדי ענישה שלא בדרך של מאסר מאחורי סורג ובריח.",חריגה מהמתחם
145,ME-20-05-51473-959,גזירת העונש המתאים לנאשם,חריגה מהמתחם
146,ME-20-05-51473-959,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",חריגה מהמתחם
147,ME-20-05-51473-959,"במסגרת זו מן הראוי לתת את הדעת לכך שהנאשם בן 20, אשר גדל במסגרת משפחתית מורכבת.",חריגה מהמתחם
148,ME-20-05-51473-959,הוא נשר בגיל צעיר ממערכת החינוך וחווה בדידות חברתית ודימוי עצמי נמוך.,חריגה מהמתחם
149,ME-20-05-51473-959,"למרות האמור, שמר על תפקוד תעסוקתי יציב ונמנע ממעורבות בפלילים.",חריגה מהמתחם
150,ME-20-05-51473-959,ניתן להניח כי לנסיבות חייו הקשות קשר לביצוע העבירה בכל הקשור לנטייתו לרצייה חברתית ולקבלה.,חריגה מהמתחם
151,ME-20-05-51473-959,מובן כי עונש מאסר ממושך יקשה על הנאשם בהיותו מאסר ראשון ובפרט לנוכח דימויו העצמי הקשור בין היתר לבעיה רפואית ממנה סובל הניכרת במראהו.,חריגה מהמתחם
152,ME-20-05-51473-959,הנאשם הודה ונטל אחריות למעשיו בעבירה והביע מוטיבציה להשתלב בטיפול בשירות המבחן.,חריגה מהמתחם
153,ME-20-05-51473-959,נתתי דעתי לחלוף הזמן מעת ביצוע העבירה העולה על שנה ו-9 חודשים וכן לתקופה בת חודש ושבוע שבה שהה הנאשם במעצר.,חריגה מהמתחם
154,ME-20-05-51473-959,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לגורמי הסיכון אותם מנה שירות המבחן ובכללם קשייו בהצבת גבולות, מיקוד שליטה חיצוני, קושי לווסת את דחפיו ונטייה לנגררות חברתית.",חריגה מהמתחם
155,ME-20-05-51473-959,"כך גם יש להעניק משקל לשיקול הרתעת הרבים, נוכח שכיחותן של עבירות הנשק אשר הפכו למכת מדינה.",חריגה מהמתחם
156,ME-20-05-51473-959,"באיזון בין השיקולים השונים, סבורני כי יש לגזור על הנאשם עונש החורג לקולה ממתחם העונש ההולם אך לא עד כדי עבודות שירות, לצד מאסר מותנה וקנס כספי.",חריגה מהמתחם
157,ME-20-05-51473-959,19 חודשי מאסר בפועל בניכוי ימי מעצרו החל מיום 15.5.20 ועד ליום 22.6.20.,"אשר על-כן, אני גוזר על הנאשם את העונשים הבאים:"
158,ME-20-05-51473-959,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת נשק מסוג פשע.","אשר על-כן, אני גוזר על הנאשם את העונשים הבאים:"
159,ME-20-05-51473-959,"5 חודשי מאסר על תנאי, לבל יעבור הנאשם במשך שנתיים מיום שחרורו ממאסר כל עבירת נשק מסוג עוון, או עבירה של החזקת סכין או אגרופן.","אשר על-כן, אני גוזר על הנאשם את העונשים הבאים:"
160,ME-20-05-51473-959,"קנס כספי בסך של 3,000 ₪ או 30 ימי מאסר תמורתו.","אשר על-כן, אני גוזר על הנאשם את העונשים הבאים:"
161,ME-20-05-51473-959,"הקנס ישולם ב- 3 תשלומים חודשיים שווים ורצופים, שהראשון שבהם ביום .1.5.22 אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, אני גוזר על הנאשם את העונשים הבאים:"
162,ME-20-05-51473-959,"תשומת לב השב""ס לסוגיה הרפואית-אסתטית הנוגעת לנאשם.","אשר על-כן, אני גוזר על הנאשם את העונשים הבאים:"
163,ME-20-05-51473-959,"הנאשם יתייצב לריצוי מאסרו בבית הסוהר הדרים ביום  10.5.22 עד השעה 10:00, כשברשותו תעודת זהות או דרכון וגזר הדין.","אשר על-כן, אני גוזר על הנאשם את העונשים הבאים:"
164,ME-20-05-51473-959,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, אני גוזר על הנאשם את העונשים הבאים:"
165,ME-20-05-51473-959,מזכירות בית המשפט תמציא העתק גזר דין לשירות המבחן.,"אשר על-כן, אני גוזר על הנאשם את העונשים הבאים:"
166,ME-20-05-51473-959,זכות ערעור לבית-המשפט העליון תוך 45 ימים.,"אשר על-כן, אני גוזר על הנאשם את העונשים הבאים:"
167,ME-20-05-51473-959,"ניתן היום,  ל' אדר א' תשפ""ב, 03 מרץ 2022, בנוכחות הצדדים.","אשר על-כן, אני גוזר על הנאשם את העונשים הבאים:"
