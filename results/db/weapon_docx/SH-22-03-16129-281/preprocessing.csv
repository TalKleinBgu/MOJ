,verdict,text,part
0,SH-22-03-16129-281,26 מאי 2024,בית משפט השלום בעכו
1,SH-22-03-16129-281,"ע""י שלוחת תביעות גליל צפון",מדינת ישראל 
4,SH-22-03-16129-281,"ע""י ב""כ עוה""ד חוסין מנאע",בהא שי'ח מוחמד 
7,SH-22-03-16129-281,"חוק העונשין, תשל""ז-1977: סע'  144(א)",בהא שי'ח מוחמד 
8,SH-22-03-16129-281,"הנאשם הורשע על פי הודאתו ברכישת/החזקת נשק שלא כדין, עבירה לפי סעיף 144(א) רישא לחוק העונשין, תשל""ז-1977 (להלן: ""חוק העונשין""), וברכישת/החזקת חלק של נשק או תחמושת, עבירה לפי סעיף 144(א) סיפא לחוק העונשין.",גזר דין
9,SH-22-03-16129-281,"בהתאם לעובדות כתב האישום המתוקן, ביום 22.2.2022 נערך חיפוש בבית הנאשם בכפר מג'ד אלכרום לפי צו בית משפט, ובעקבות החיפוש מצאו השוטרים כי הנאשם החזיק בגג ביתו אקדח חצי אוטומטי מסוג גלוק (GLOCK) ובו מחסנית ריקה מכדורים יחד עם מחסנית ריקה נוספת עטופים בבד לבן, וזאת ללא רשות על פי דין להחזקתם.",גזר דין
10,SH-22-03-16129-281,"כמו כן, החזיק הנאשם במוסך בו עבד  בעמעם - משתיק קול - בצבע שחור עטוף בדבק צהוב.",גזר דין
11,SH-22-03-16129-281,"כשלושה שבועות לפני כן, קיבל הנאשם מאדם אחר את הנשק ומשתיק הקול והחביאם במקומות בהם נמצאו בבית ובמוסך.",גזר דין
12,SH-22-03-16129-281,בעניינו של הנאשם הוגשו שני תסקירים מטעם שירות המבחן.,תסקירי שירות המבחן:
13,SH-22-03-16129-281,"התסקיר הראשון סקר את נסיבות חייו האישיים וממנו עולה כי הנאשם בן 46 שנים, נשוי ואב לשני ילדים ועבד עד למעצרו כמכונאי רכב במוסך במג'ד אל כרום.",תסקירי שירות המבחן:
14,SH-22-03-16129-281,"עובר לאירוע בנו הבכור של הנאשם היה סטודנט להנדסת מכונות שלמד בטורקיה, אולם לימודיו הושעו על רקע הסתבכות הנאשם בפלילים והקושי הכלכלי אליו נקלעה המשפחה.",תסקירי שירות המבחן:
15,SH-22-03-16129-281,קצינת המבחן ציינה בתסקיר כי לנאשם אין הרשעות קודמות אך הוא מוכר לשירות המבחן ממעורבות בתחום האלימות במשפחה.,תסקירי שירות המבחן:
16,SH-22-03-16129-281,"באשר להערכת המסוכנות והסיכוי לשיקום, קצינת המבחן התרשמה מנטילת אחריות פורמאלית וראשונית בלבד מצד הנאשם לביצוע העבירות וציינה כי הנאשם לא שלל אפשרות שילובו בטיפול אך התקשה לגלות מוקדי קושי ולהביע נזקקות טיפולית באופן מחובר רגשי ואותנטי.",תסקירי שירות המבחן:
17,SH-22-03-16129-281,"לאור כך, קצינת המבחן הגיעה למסקנה כי קיימת הערכת סיכון בינונית להישנות עבירות ברמת חומרת נמוכה ולאור המסקנה אליה הגיעה המליצה על בחינת התאמתו לקבוצה טיפולית בתחום עבירות הנשק.",תסקירי שירות המבחן:
18,SH-22-03-16129-281,התסקיר המשלים בעניינו של הנאשם הוגש לאחר עריכת ראיון היכרות וקבלה לקבוצה טיפולית ייעודית בתחום עבירות נשק.,תסקירי שירות המבחן:
19,SH-22-03-16129-281,"קצינת המבחן ציינה כי מהתרשמותה ומסיכום הפגישה של מנחות הקבוצה עולה ההערכה כי בהיעדר הליך טיפולי הסיכון להישנות ביצוע עבירות בעתיד מתקיים, ובשל העדר מוטיבציה פנימית וחיבור אותנטי מצדו של הנאשם לנזקקות טיפולית אין באפשרותה לבוא בהמלצה כלשהי בעניינו.",תסקירי שירות המבחן:
20,SH-22-03-16129-281,"ב""כ המאשימה הגישה טיעונים בכתב ובהם הפנתה לערכים המוגנים שנפגעו ולמידת הפגיעה בהם.","טיעוני ב""כ המאשימה לעונש:"
21,SH-22-03-16129-281,"באשר לנסיבות הקשורות בביצוע העבירה- טענה ב""כ המאשימה שהנאשם החזיק במחסניות ובמשתיק קול דבר המצביע על החזקת נשק למטרות פליליות ועובדה זו מהווה שיקול לחומרה במיוחד כשאין לנאשם רישיון להחזקת נשק.","טיעוני ב""כ המאשימה לעונש:"
22,SH-22-03-16129-281,"באשר למתחם העונש ההולם - לאחר שב""כ המאשימה הפנתה לפסיקה לעניין מדיניות הענישה וטענה לנסיבות ביצוע העבירה, היא עתרה לקביעת מתחם ענישה שנע בין 24-36 חודשי מאסר בפועל.","טיעוני ב""כ המאשימה לעונש:"
23,SH-22-03-16129-281,"לעניין הנסיבות שאינן קשורות בביצוע העבירה, טענה ב""כ המאשימה  כי הנאשם נעדר עבר פלילי והיא הפנתה למסקנות העולות מתסקירי שירות המבחן.","טיעוני ב""כ המאשימה לעונש:"
24,SH-22-03-16129-281,"לאור טענותיה לעיל, עותרת ב""כ המאשימה להשית על הנאשם העונשים הבאים: מאסר בפועל ברף הבינוני נמוך של המתחם, מאסר על תנאי ארוך ומרתיע וקנס כספי משמעותי.","טיעוני ב""כ המאשימה לעונש:"
25,SH-22-03-16129-281,"לעניין הנסיבות הקשורות בביצוע העבירה, טען הסנגור, כי אין שום אינדיקציה לכך כי הנאשם התכוון להשתמש בנשק או כי התכוון להעבירו לאדם אחר, ובפרט שהנשק שייך לאדם אחר בכלל.",טיעוני הסנגור לעונש:
26,SH-22-03-16129-281,"לעניין מתחם העונש ההולם, טען הסנגור כי לצורך קביעת מתחם העונש יש לעשות אבחנה בין מי שמחזיק בנשק ולא מתכוון להשתמש בו לבין מי שמשתייך לארגוני פשיעה.",טיעוני הסנגור לעונש:
27,SH-22-03-16129-281,"לדבריו, הנאשם לא קשור לעולם הפשע אלא עשה טעות ושילם בגינה מחיר יקר.",טיעוני הסנגור לעונש:
28,SH-22-03-16129-281,"הוא קיבל את הנשק והפריטים מאדם אחר המזוהה עם ארגון עובר חוק אשר לחץ עליו לשמור אותם אצלו, ובעקבות החיפוש של השוטרים הנאשם שיתף פעולה עם חוקריו ומסר להם מידע שהוביל לגילוי אמצעי לחימה נוספים מעבר לאלה שנתפסו אצלו.",טיעוני הסנגור לעונש:
29,SH-22-03-16129-281,"לפיכך ובהתאם לפסיקה אליה הפנה, טען כי מתחם העונש ההולם נע בין 6-24 חודשי מאסר.",טיעוני הסנגור לעונש:
30,SH-22-03-16129-281,"באשר לנסיבות שאינן קשורות בביצוע העבירה, טען הסנגור כי הנאשם הודה בהזדמנות הראשונה וחסך זמן שיפוטי יקר.",טיעוני הסנגור לעונש:
31,SH-22-03-16129-281,"בנוסף, לנאשם אין עבר פלילי ולא נפתחו נגדו תיקים.",טיעוני הסנגור לעונש:
32,SH-22-03-16129-281,"הסנגור הוסיף, כי הנאשם פתח מאפייה ולצורך כך נטל הלוואה גדולה.",טיעוני הסנגור לעונש:
33,SH-22-03-16129-281,הנאשם נשוי ואב לשני ילדים שאחד מהם לומד רפואה והוא ממן את לימודיו.,טיעוני הסנגור לעונש:
34,SH-22-03-16129-281,"כמו כן, הנאשם תורם באופן יומי לעמותת בית חם בכרמיאל וכן לחיילים.",טיעוני הסנגור לעונש:
35,SH-22-03-16129-281,"זאת ועוד, אומנם שירות המבחן לא המליץ על תוכנית שיקומית אך אורח חייו של הנאשם מדבר בעד עצמו.",טיעוני הסנגור לעונש:
36,SH-22-03-16129-281,"לאור הנסיבות שתוארו לעיל, טען הסנגור שיש הצדקה לחרוג לקולה ממתחם העונש ההולם ולמקם את העונש ברף הנמוך של המתחם וביקש להטיל עליו עונש לריצוי בעבודות שירות.",טיעוני הסנגור לעונש:
37,SH-22-03-16129-281,הנאשם טען בפניי כי הוא הבין שעשה טעות ומתחרט על כך.,הנאשם:
38,SH-22-03-16129-281,"הוא ביקש מבית המשפט לעזור לו, להתחשב במצבו ולהקל בעונשו.",הנאשם:
39,SH-22-03-16129-281,הנאשם הוסיף שלא הייתה לו כל כוונה לעשות שימוש בנשק ולראיה הוא עזר לגורמי החקירה לאתר את הנשק ואמצעי לחימה נוספים.,הנאשם:
40,SH-22-03-16129-281,הנאשם חטא בביצוע עבירות חמורות.,דיון:
41,SH-22-03-16129-281,"הוא החזיק שלא כדין באקדח חצי אוטומטי שמסוגל לירות ובכוחו להמית אדם ובתוכו מחסנית ריקה, במחסנית נוספת ובמשתיק קול.",דיון:
42,SH-22-03-16129-281,"בית המשפט העליון חזר בעניין סובח והדגיש את מגמת ההחמרה בעבירות נשק, על סוגיהן השונים, וקבע כדלקמן:",דיון:
43,SH-22-03-16129-281,עמדה זהה הובעה בעניין הוארי בו קבע בית המשפט העליון כדלקמן:,דיון:
44,SH-22-03-16129-281,בחינת הפסיקה הנוהגת מצביעה כי ברוב המכריע של המקרים המתייחסים לעבירה שבנדון הוטלו עונשי מאסר ממשיים לתקופות שונות.,דיון:
45,SH-22-03-16129-281,אין ספק שמגמת הפסיקה מהשנים האחרונות היא לגזור עונשים בפועל מאחורי סורג ובריח גם אם בעבר הנטייה הייתה לגזור את המאסר בדרך של עבודות שירות.,דיון:
46,SH-22-03-16129-281,אביא להלן מקבץ את פסיקה רלוונטית שמשקפת את רמת הענישה במועד ביצוע העבירה:,דיון:
47,SH-22-03-16129-281,"תיק פלילי 5576-05-12 (שלום חדרה) מדינת ישראל נ' מברצקי (מיום 12.11.2012), מדובר היה בנאשם שהורשע בהחזקת אקדח מסוג ברטה לאחר שרכש אותו מאחר כמו כן נמצא הנאשם מחזיק שתי מחסניות תואמות המכילות בתוכן 8 כדורים תואמים בכל אחת מהמחסניות, וקופסאות שהכילו עשרות כדורים ותרמילים מסוגים שונים, בית המשפט גזר על הנאשם 16 חודשי מאסר בפועל ומאסר על תנאי.",דיון:
48,SH-22-03-16129-281,"לצורך קביעת המתחם יש לתת את הדעת לעובדה כי מדובר בהחזקה של אקדח, ולא בנשק ארוך או נשק אוטומטי שלגביהם נקבע מתחם גבוה יותר.",דיון:
49,SH-22-03-16129-281,עם זאת אין להתעלם מיתר הפריטים שנתפסו והם המחסניות ומשתיק הקול כנתונים אשר מעצימים את החומרה הגלומה בביצוע העבירה.,דיון:
50,SH-22-03-16129-281,"מסקנה זו מתחדדת ביתר שאת נוכח משתיק הקול בו החזיק הנאשם, אשר מלמד לא רק על הכוונה העבריינית שנעוצה בהחזקת אמצעי לחימה שלא כדין, אלא גם על הכוונה לטשטש את נסיבות השימוש בהם ועל מנת להקשות את הגילוי לאחר מעשה.",דיון:
51,SH-22-03-16129-281,"בהתייחס להסבר שהנאשם מסר בנוגע לנסיבות ההחזקה באקדח וביתר הפריטים, לפיו החזיק בהם לבקשת אדם שמשתייך ככל הנראה לארגון פשיעה, אודה כי התקשיתי להסיק ממנו אם מדובר בנסיבה לקולה או שמא לחומרה דווקא.",דיון:
52,SH-22-03-16129-281,"הסברו של הנאשם מעלה לטעמי את החומרה הגלומה במעשה, שכן לא מן הנמנע כי בהיותו אדם ללא עבר פלילי הוא שימש כיסוי לגורמים עבריינים נוכח הצפי כי הדבר יקשה על גילוי האקדח אצלו.",דיון:
53,SH-22-03-16129-281,"התנהגות זו מסייעת, גם אם באופן עקיף, לארגוני הפשיעה ומקשה על גורמי אכיפת החוק לגלות את דבר העבירה.",דיון:
54,SH-22-03-16129-281,"בשים לב למכלול הנתונים, פוטנציאל הנזק והפסיקה הנוהגת, אני קובעת שמתחם העונש ההולם בנסיבות העניין נע בין 20 חודשים ל-36 חודשי מאסר בפועל לצד רכיבי ענישה נלווים.",דיון:
55,SH-22-03-16129-281,אעבור כעת לבחינת הנסיבות שאינן קשורות לביצוע העבירה.,דיון:
56,SH-22-03-16129-281,"הנאשם הינו בן 46 שנים, נשוי ואב לילדים שלומדים לטענתו במוסדות להשכלה גבוהה.",דיון:
57,SH-22-03-16129-281,לנאשם אין הרשעות קודמות וזאת היא הסתבכותו הראשונה עם החוק.,דיון:
58,SH-22-03-16129-281,הנאשם הודה במיוחס לו שלא במסגרת הסדר ובכך חסך מזמנו של בית המשפט ומזמנם של העדים.,דיון:
59,SH-22-03-16129-281,"בדבריו לבית המשפט בתום שמיעת הטיעונים לעונש, הנאשם הביע צער וחרטה על מעשיו.",דיון:
60,SH-22-03-16129-281,"יש לציין כי הנאשם היה עצור למשך כחודש וחצי, לאחר מכן הועבר למעצר בפיקוח אלקטרוני לתקופה של כחמישה חודשים, ובהמשך שוחרר בתנאים מגבילים וכיום הוא נתון במעצר בית לילי הרחק מביתו.",דיון:
61,SH-22-03-16129-281,בעניינו של הנאשם  הוגשו תסקירים מטעם שירות המבחן לעניין העונש ומהם עולה כי רמת הסיכון הנשקף מהנאשם היא בינונית שכן הנאשם התקשה לגלות מוטיבציה פנימית וחיבור אותנטי מצדו לנזקקות טיפולית.,דיון:
62,SH-22-03-16129-281,"מסקנת שירות המבחן אמורה הייתה להוביל לתוצאה כי אין זה המקרה המתאים לקביעת העונש ברף התחתון של המתחם, אולם בשל יתר הנסיבות שפורטו על ידי הסנגור, ובכלל זה שיתוף הפעולה של הנאשם עם גורמי החקירה באופן שהביא לגילוי אמצעי לחימה נוספים, כמו גם פעילותו ההתנדבותית לחברה, והעובדה כי לא הסתבך בעבירות נוספות מאז האירוע, הביאו אותי למסקנה כי יהיה זה מן הראוי לגזור עליו עונש ברף הנמוך של המתחם.",דיון:
63,SH-22-03-16129-281,"לסיום, לאור מצבו הכלכלי של הנאשם, כמפורט בטיעוני הסנגור ובמסמכים שהוגשו מטעמו, אני נמנעת מהטלת קנס.",דיון:
64,SH-22-03-16129-281,"אשר על כן, אני גוזרת על הנאשם את העונשים הבאים:",דיון:
65,SH-22-03-16129-281,מאסר לתקופה של 20 חודשים בניכוי ימי מעצרו (מעצר של ממש) מיום 22.2.2022 ועד ליום 4.4.2022.,דיון:
66,SH-22-03-16129-281,"מאסר על תנאי של 8 חודשים למשך שלוש שנים, והתנאי הוא כי הנאשם לא יבצע בתקופה זו עבירת נשק מסוג פשע, ויורשע בגינה",דיון:
67,SH-22-03-16129-281,"מאסר על תנאי של 6 חודשים למשך שלוש שנים, והתנאי הוא כי הנאשם לא יבצע בתקופה זו עבירת נשק מסוג עוון, ויורשע בגינה.",דיון:
68,SH-22-03-16129-281,זכות ערעור תוך 45 ימים מהיום.,דיון:
69,SH-22-03-16129-281,הנאשם יתייצב לריצוי עונש המאסר בבית מעצר קישון במועד שייקבע בפרוטוקול.,דיון:
70,SH-22-03-16129-281,"ניתן היום,  י""ח אייר תשפ""ד, 26 מאי 2024, במעמד הצדדים.",דיון:
