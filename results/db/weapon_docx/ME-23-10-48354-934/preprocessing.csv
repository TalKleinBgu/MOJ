,verdict,text,part
0,ME-23-10-48354-934,"ע""י ב""כ עוה""ד הדר רובינשטיין, רינת בן-יעקב",מדינת ישראל
1,ME-23-10-48354-934,מפרקליטות מחוז ירושלים (פלילי),מדינת ישראל
2,ME-23-10-48354-934,"ע""י ב""כ עו""ד איתי בר-עוז",נגד
3,ME-23-10-48354-934,"ע""י ב""כ עו""ד עטאף פרחאת",נגד
4,ME-23-10-48354-934,"חוק העונשין, תשל""ז-1977: סע'  29, 144(ב), 144(ז), 244",הנאשמים
5,ME-23-10-48354-934,"הנאשמים הורשעו על פי הודאתם שניתנה במסגרת הסדר טיעון, בעבירה של נשיאת אביזר נשק בצוותא, לפי סעיף 144(ב) בצירוף סעיף 29 בחוק העונשין, תשל""ז-1977; ובארבע עבירות של נשיאת והובלת נשק בצוותא, לפי סעיף 144(ב) בצירוף סעיף 29 בחוק האמור.",הרקע:
6,ME-23-10-48354-934,"נאשם 2 הורשע, בנוסף, בעבירה של שיבוש מהלכי משפט, לפי סעיף 244 בחוק הנ""ל.",הרקע:
7,ME-23-10-48354-934,הסדר הטיעון לא כלל הסכמה לעונש,הרקע:
8,ME-23-10-48354-934,תמצית עובדות כתב האישום המתוקן:,הרקע:
9,ME-23-10-48354-934,"כתב האישום המתוקן בו הנאשמים הודו, כולל שני אישומים.",הרקע:
10,ME-23-10-48354-934,"על פי המפורט בחלק הכלכלי של כתב האישום המתוקן, נאשם 1 מועסק בחברת רשף ביטחון בע""מ כבודק ביטחוני וכמאבטח חמוש באתרים שונים.",הרקע:
11,ME-23-10-48354-934,"במסגרת תפקידו, נאשם 1 מחזיק אקדח חמוש במחסנית הטעונה ב-14 כדורים.",הרקע:
12,ME-23-10-48354-934,"כמו כן, ברשותו רישיון בתוקף להחזקת אקדח ותעודת בודק ביטחוני.",הרקע:
13,ME-23-10-48354-934,"נאשם 2 עובד בחברת רשף ביטחון בע""מ כסדרן לא חמוש, מבלי שניתן לו רישיון או היתר על פי דין לנשיאת נשק.",הרקע:
14,ME-23-10-48354-934,"האישום הראשון מפרט, כי ביום 25/5/2023 נאשם 2 יצר מצג שווא לפיו הוא מאבטח חמוש הנושא נשק, ועבד כמאבטח חמוש באתר שמורת הטבע ענתות של רשות הטבע והגנים.",הרקע:
15,ME-23-10-48354-934,"לצורך כך נאשם 1 מסר לנאשם 2 מחסנית אקדח טעונה ב-14 כדורים, אותה נאשם 2 הציב בצמוד לאקדח איירסופט שהיה ברשותו.",הרקע:
16,ME-23-10-48354-934,"עם סיום עבודתו, נאשם 2 הניח את המחסנית בתא הכפפות שבמכוניתו.",הרקע:
17,ME-23-10-48354-934,"כאשר נאשם 2 נעצר במחסום דרכים אקראי, טען שהוא מאבטח והציג את תעודת המאבטח של נאשם 1.",הרקע:
18,ME-23-10-48354-934,"בחקירתו במשטרה באותו מועד, נאשם 2 טען שנאשם 1 שכח את המחסנית ברכבו, ביודעו שאין הדבר כן.",הרקע:
19,ME-23-10-48354-934,"על פי עובדות האישום השני, נאשם 1 עבד כמאבטח, בין היתר, בשמורת הטבע עין חניה ובמוזיאון רוקפלר בירושלים.",הרקע:
20,ME-23-10-48354-934,"נאשם 1, ששובץ לעבודה ביום 17/10/2023, ביקש שלא לעבוד במועד זה.",הרקע:
21,ME-23-10-48354-934,"לכן, ועל מנת שנאשם 2 ישמש במקומו כמאבטח חמוש, נאשם 1 העביר לנאשם 2 את האקדח, המחסנית והתעודות שברשותו.",הרקע:
22,ME-23-10-48354-934,הנאשמים סיכמו כי נאשם 1 ישלם לנאשם 2 בתמורה סך של 200 ₪.,הרקע:
23,ME-23-10-48354-934,נאשם 2 הגיע למוזיאון רוקפלר ופעל כמאבטח חמוש במקום נאשם 1.,הרקע:
24,ME-23-10-48354-934,"לאחר סיום המשמרת נאשם 2 נסע לביתו, כאשר הוא נושא את הנשק, המחסנית והתעודות; החזיק אותם בביתו; ובהמשך היום נשא אותם במטרה להשיבם לנאשם 1.",הרקע:
25,ME-23-10-48354-934,"בדרכו לנאשם 1, נאשם 2 עצר במטרה לפגוש חבר.",הרקע:
26,ME-23-10-48354-934,"משהתבקש להזדהות לפני שוטר שהבחין בו נושא נשק, הציג את התעודות שמסר לו נאשם 1, והזדהה בכזב כנאשם 1.",הרקע:
27,ME-23-10-48354-934,"הנאשמים פעלו באופן דומה בשלושה מקרים נוספים, במועדים שאינם ידועים במדויק, כשלושה חודשים לפני האירוע האמור.",הרקע:
28,ME-23-10-48354-934,"שירות המבחן ערך בעניינם של הנאשמים תסקירים מפורטים, בהם עמד על נסיבותיהם האישיות, המשפחתיות, הכלכליות והנורמטיביות.",תסקירי שירות המבחן:
29,ME-23-10-48354-934,תמצית הפרטים הכלולים בתסקירים תובא להלן.,תסקירי שירות המבחן:
30,ME-23-10-48354-934,התסקיר בעניין נאשם 1:,תסקירי שירות המבחן:
31,ME-23-10-48354-934,"נאשם 1 צעיר כבן 30, נשוי ואב לשניים.",תסקירי שירות המבחן:
32,ME-23-10-48354-934,"במהלך השנים הנאשם, משפחת המוצא שלו ומשפחתו הנוכחית התמודדו עם קשיים שונים, שהשליכו על התנהלותו ובחירותיו.",תסקירי שירות המבחן:
33,ME-23-10-48354-934,"בגיל 18 הנאשם השלים קורס אבטחה, החל לעבוד כבודק בטחוני לא חמוש וזכה להערכה כעובד חרוץ, מסור ודייקן.",תסקירי שירות המבחן:
34,ME-23-10-48354-934,בשלוש השנים האחרונות הנאשם החזיק ברישיון לנשק.,תסקירי שירות המבחן:
35,ME-23-10-48354-934,"הנאשם עבד טרם מעצרו בשתי עבודות במקביל, בהיקף שעות מורחב, בשל קשיים כלכליים.",תסקירי שירות המבחן:
36,ME-23-10-48354-934,לנאשם אין עבר פלילי.,תסקירי שירות המבחן:
37,ME-23-10-48354-934,הוא מקבל על עצמו אחריות מלאה למעשיו והביע עליהם חרטה.,תסקירי שירות המבחן:
38,ME-23-10-48354-934,"להתרשמות קצינת המבחן, הנאשם הפיק לקחים ומגלה יכולת לבחון את דפוסיו שהביאו אותו לעבור את העבירות.",תסקירי שירות המבחן:
39,ME-23-10-48354-934,"להערכת שירות המבחן, התנהלותו בזמן ביצוע העבירות לא נבעה מתוך דפוסים עברייניים, אלא: על רקע מחסור בכלים להתנהגות בזמני דחק; מעמדה המבקשת לרצות את סביבתו, להציג מעמד של הצלחה ועצמאות ולמצוא פתרון למצוקותיו ולתחושותיו; מתוך קושי בהפעלת שיקול כאשר הוא חש מצוקה ואחריות כבדה; ובשל נטייתו לבדוק גבולות ולעגל פינות.",תסקירי שירות המבחן:
40,ME-23-10-48354-934,"העברת הנשק נועדה להשגת מטרות אישיות בדרך של מרמה וריצוי, ולא ממניעים עברייניים, כלכליים, פליליים או ביטחוניים.",תסקירי שירות המבחן:
41,ME-23-10-48354-934,"המחירים הגבוהים שהנאשם משלם בגין מעשיו, כלכלית, משפחתית ורגשית, משמשים גורם מרתיע ומציב גבול עבורו.",תסקירי שירות המבחן:
42,ME-23-10-48354-934,"הסיכון להישנות התנהגות אלימה מצדו נמוך, ומידת החומרה, אם תישנה, מוערכת כנמוכה.",תסקירי שירות המבחן:
43,ME-23-10-48354-934,"לצד זאת מנה שירות המבחן גורמי סיכון: הצורך של הנאשם להתמודד בעבר ובהווה, עם קשיים שונים ומגוונים; מחסור בכלים להתמודדות בוגרת עם נסיבות חייו שפורטו בתסקיר בהרחבה; דפוס אישיות של נטייה לרצות גורמי סמכות; ודפוס התנהגות של עיגול פינות.",תסקירי שירות המבחן:
44,ME-23-10-48354-934,"לכן, ועל מנת למנוע רצידיביזם, על הנאשם לנסות ולהבין לעומק את משמעות מעשיו, חומרתם והשלכותיהם.",תסקירי שירות המבחן:
45,ME-23-10-48354-934,"כמו כן, עליו להעמיק בחשיבה פנימית ולבחון את הגורמים להתנהלותו ולבחון כיצד יוכל לזהות דפוסים מכשילים ולהימנע מהם.",תסקירי שירות המבחן:
46,ME-23-10-48354-934,לאור כל האמור סבור שירות המבחן כי יש לנצל את ההליך משפטי כדי לדרבן את הנאשם להשתלב בטיפול ולהשקיע בכך משאבים.,תסקירי שירות המבחן:
47,ME-23-10-48354-934,"לשם כך ממליץ שירות המבחן להטיל על הנאשם עונש מאסר בדרך של עבודות שירות לתקופה המרבית, צו מבחן למשך שנה וחצי, במהלכו ישולב בקבוצה טיפולית בתחום המרמה, ועונש מותנה.",תסקירי שירות המבחן:
48,ME-23-10-48354-934,התסקיר בעניין נאשם 2:,תסקירי שירות המבחן:
49,ME-23-10-48354-934,"נאשם 2 צעיר כבן 20, רווק, מתמודד עם קשיים שונים, חלקם החריפו בעקבות מעצרו.",תסקירי שירות המבחן:
50,ME-23-10-48354-934,"הנאשם למד מספר שנים בבית הספר ופנה להשתלב בעבודה בגיל צעיר, בשל נסיבות שפורטו בתסקיר.",תסקירי שירות המבחן:
51,ME-23-10-48354-934,"בהיותו כבן 19 הנאשם החל לעבוד כסדרן בחברת אבטחה, מתוך רצון לעבוד בעבודה משמעותית.",תסקירי שירות המבחן:
52,ME-23-10-48354-934,"תפקיד זה העניק לו תחושה שהוא שומר ומגן על אנשים, והעלה את הערך והביטחון העצמי שלו.",תסקירי שירות המבחן:
53,ME-23-10-48354-934,"נאשם 2 אף ביקש להתנדב ולשרת במסגרת ביטחונית, בקשה שטרם נענתה.",תסקירי שירות המבחן:
54,ME-23-10-48354-934,לנאשם 2 אין הרשעות קודמות.,תסקירי שירות המבחן:
55,ME-23-10-48354-934,"הוא הודה בביצוע העבירות בהן הורשע, אישר שהיה מודע לכך שאסור היה לו לשאת את הנשק, קיבל על עצמו אחריות למעשיו והביע עליהם חרטה.",תסקירי שירות המבחן:
56,ME-23-10-48354-934,"לדבריו, לא תכנן להשתמש באקדח שנשא, אלא ביקש לסייע לנאשם 1 שהיה נתון אותה העת בעומס עבודה.",תסקירי שירות המבחן:
57,ME-23-10-48354-934,"הוא הציג את עצמו בכזב כבעל הנשק, כיוון שחשש מהשוטרים בשל מעשיו.",תסקירי שירות המבחן:
58,ME-23-10-48354-934,"להתרשמות שירות המבחן, ברקע למעשיו של נאשם 2 עומדים רצונו לרצות את סביבתו, קושי באסרטיביות וקושי בעמידה בלחץ חברתי.",תסקירי שירות המבחן:
59,ME-23-10-48354-934,"עוד התרשם שירות המבחן כי נאשם 2 מתקשה להתבונן על מניעיו בביצוע העבירות, מטשטש את הגבולות בין מותר ואסור וכי הוא עלול לנהוג באופן לא שקול וללא מחשבה על השלכות מעשיו.",תסקירי שירות המבחן:
60,ME-23-10-48354-934,נאשם 2 הביע נכונות ורצון להשתלב בטיפול שהוצע לו על ידי שירות המבחן.,תסקירי שירות המבחן:
61,ME-23-10-48354-934,שירות המבחן מנה כגורמי סיכון את: חומרת העבירות; קשייו להתבונן באופן מעמיק על מניעיו לביצוען; הצורך שלו למצוא חן בעיני סביבתו ולפעול במטרה לרצותה; טשטוש הגבולות בין המותר והאסור; ההתרשמות כי הוא עלול לפעול ללא מחשבה על השלכות מעשיו.,תסקירי שירות המבחן:
62,ME-23-10-48354-934,לצד זאת נמנו גם גורמי סיכוי: כוחות חיוביים של הנאשם לתפקוד; רשת משפחתית תומכת; החרטה שביטא על מעשיו וההבנה שהביע על חומרתם; עברו הפלילי הנקי; וההתרשמות כי הליך זה משמש עבורו גורם מרתיע.,תסקירי שירות המבחן:
63,ME-23-10-48354-934,"לאחר שקלול הנתונים האמורים העריכה קצינת המבחן כי קיימת רמת סיכון נמוכה להישנות התנהגות אלימה של הנאשם, וכי אם תישנה – מידת החומרה שלה תהיה נמוכה.",תסקירי שירות המבחן:
64,ME-23-10-48354-934,"לאור כל האמור, ומתוך חשש כי עונש של מאסר מאחורי סורג ובריח עלול לדרדר את הנאשם, המליץ שירות המבחן להטיל עליו עונש מאסר בדרך של עבודות שירות לתקופה המרבית האפשרית, צו מבחן למשך שנה וחצי ועונש מותנה.",תסקירי שירות המבחן:
65,ME-23-10-48354-934,המאשימה ביקשה לקבוע שני מתחמי ענישה למעשי העבירה שהנאשמים עברו: למעשה של נשיאת אביזר נשק – מתחם הנע בין שישה חודשי מאסר בפועל לבין שמונה חודשי מאסר בפועל; ולמעשה של נשיאת נשק – מתחם הנע בין 24 חודשי מאסר בפועל לבין 48 חודשי מאסר בפועל.,תמצית טיעוני הצדדים לעונש:
66,ME-23-10-48354-934,"עוד ביקשה המאשימה למקם את הנאשמים בתחתית מתחמי הענישה, ולהטיל עליהם עונשים כדלהלן: נאשם 1 עונש מאסר בפועל למשך 28 חודשים, מאסר על תנאי וקנס; נאשם 2, שהורשע גם בעבירה של שיבוש מהלכי משפט, 30 חודשי מאסר בפועל, מאסר על תנאי וקנס.",תמצית טיעוני הצדדים לעונש:
67,ME-23-10-48354-934,"המאשימה לא התעלמה בטיעוניה מכך שבמקרה זה אין מדובר ב""תיק נשק קלאסי"", כלשונה, ומכך שגם כשמדובר בעבירות בנשק על בית המשפט לקבוע את מתחם העונש ההולם בהתחשב בנסיבות ביצוע העבירות.",תמצית טיעוני הצדדים לעונש:
68,ME-23-10-48354-934,"יחד עם זאת, עמדה על כך שהנאשמים עברו מספר עבירות בנשק, שלא באירוע חד פעמי, כאשר שניהם עובדים כמאבטחים, מודעים למהותו של כלי נשק, לנזק הפוטנציאלי הטמון בו ולצורך ברישוי לשם החזקתו.",תמצית טיעוני הצדדים לעונש:
69,ME-23-10-48354-934,נאשם 1 לא היה רשאי לבחור על דעת עצמו להוציא את כלי הנשק משליטתו ולמסור אותו לאדם אחר.,תמצית טיעוני הצדדים לעונש:
70,ME-23-10-48354-934,נאשם 2 לא היה רשאי לשאת נשק ולא למלא תפקיד הדורש החזקת נשק.,תמצית טיעוני הצדדים לעונש:
71,ME-23-10-48354-934,"כמו כן, בהתאם לפסיקתו של בית המשפט העליון, אין להקל בעונשו של עבריין נשק, גם אם מדובר בעבירות קלות לכאורה.",תמצית טיעוני הצדדים לעונש:
72,ME-23-10-48354-934,"המאשימה ציינה כי בהתאם לפסיקתו של בית המשפט העליון, מתחם העונש ההולם למעשה אחד של נשיאת נשק במרחב הציבורי נע בין 30 חודשי מאסר בפועל לבין 42 חודשי מאסר בפועל, וכי העונש ההולם, בהיעדר נסיבות מיוחדות לחומרה או לקולה, עומד על 36 חודשי מאסר.",תמצית טיעוני הצדדים לעונש:
73,ME-23-10-48354-934,"לאור האמור, בהתחשב בעונש המינימום שנקבע בחוק לעבירות הנשק ובנסיבות המיוחדות במקרה זה, עתרה למתחמי הענישה שפורטו לעיל.",תמצית טיעוני הצדדים לעונש:
74,ME-23-10-48354-934,"המאשימה זקפה לטובת הנאשמים את הודאתם ואת עברם הפלילי הנקי, אך טענה כי לא מתקיימות נסיבות יוצאות דופן לקולה וכי לא מתקיימות נסיבות המצדיקות חריגה ממתחם העונש ההולם.",תמצית טיעוני הצדדים לעונש:
75,ME-23-10-48354-934,"הנאשמים טענו כי מתחם העונש ההולם למעשיהם נע בין תשעה חודשי מאסר בפועל לבין 24 חודשי מאסר בפועל, וכי העונש המתאים להם עומד על תשעה חודשי מאסר שירוצו בדרך של עבודות שירות.",תמצית טיעוני הצדדים לעונש:
76,ME-23-10-48354-934,"לחלופין טענו, כי בשל פוטנציאל השיקום המובהק בעניינם, יש לחרוג ממתחם העונש ההולם ולהימנע מלהטיל עליהם עונש מאסר מאחורי סורג ובריח.",תמצית טיעוני הצדדים לעונש:
77,ME-23-10-48354-934,"ב""כ נאשם 1 הדגיש בטיעוניו את הנסיבות החריגות של ביצוע העבירות, שלא נעשו על רקע ביטחוני או פלילי קלאסי.",תמצית טיעוני הצדדים לעונש:
78,ME-23-10-48354-934,"לעמדתו, למעשי העבירה אופי מרמתי, וברגיל היה מוגש בגין מעשים אלה כתב אישום לבית משפט השלום בעבירות של הזנחת כלי ירייה או רשלנות בכלי נפיץ.",תמצית טיעוני הצדדים לעונש:
79,ME-23-10-48354-934,"רציונל ההלימה והשונות בין הנסיבות במקרה זה לבין נסיבות ""רגילות"" של עבירות הנשק, מצדיקים לקבוע במקרה זה מתחם שונה ממתחם העונש ההולם שנקבע ברגיל לעבירה של נשיאת נשק, באופן המתיישב עם פסיקתו של בית המשפט העליון.",תמצית טיעוני הצדדים לעונש:
80,ME-23-10-48354-934,הסנגור טען כי במקרה זה מתקיימים כל הגורמים המצדיקים למקם את העונש המתאים לנאשם ברף התחתון של מתחם העונש ההולם.,תמצית טיעוני הצדדים לעונש:
81,ME-23-10-48354-934,"לעניין זה עמד על: נסיבותיו האישיות, הכלכליות והמשפחתיות של הנאשם; עברו הפלילי הנקי; הודאתו; האחריות שקיבל על מעשיו; שיתוף הפעולה שלו בחקירתו במשטרה; והאמור בתסקיר אשר לרקע לביצוע העבירות, הלקחים שהפיק וההשלכה המרתיעה של ההליך עליו.",תמצית טיעוני הצדדים לעונש:
82,ME-23-10-48354-934,"בדבריו לבית המשפט, נאשם 1 הביע צער על מעשיו, התחייב שלא לחזור עליהם והודיע כי הוא מעוניין לרצות עונש של מאסר בדרך של עבודות שירות.",תמצית טיעוני הצדדים לעונש:
83,ME-23-10-48354-934,"ב""כ נאשם 2 הצטרף לטיעוניו של נאשם 1 בכל הנוגע לנסיבות המיוחדות של ביצוע העבירות, והדגיש את הקושי לאתר פסיקה בה נדונו נסיבות דומות.",תמצית טיעוני הצדדים לעונש:
84,ME-23-10-48354-934,"לטענתו, עמדתה העונשית של המאשימה זהה או קרובה מאוד למתחמי הענישה שנקבעו בנוגע לעבירות נשק ""רגילות"", ולא מבטאת כראוי את הנסיבות יוצאות הדופן במקרה זה.",תמצית טיעוני הצדדים לעונש:
85,ME-23-10-48354-934,"הסנגור הצטרף גם לטענות ב""כ נאשם 1 בכל הנוגע לכך שהעבירות במקרה זה לא נעברו על רקע ביטחוני או על רקע אפשרות של שימוש בנשק.",תמצית טיעוני הצדדים לעונש:
86,ME-23-10-48354-934,"אם נאשם 2 היה נקלע לסיטואציה של שימוש בנשק, כך טען, הרי שמדובר היה בשימוש למטרה ראויה של הצלת חייהם של אחרים, ולמטרה זו בלבד.",תמצית טיעוני הצדדים לעונש:
87,ME-23-10-48354-934,"לטענת הסנגור, כלל הנסיבות המשמשות שיקול לצורך קביעת העונש המתאים פועלות לטובתו של הנאשם.",תמצית טיעוני הצדדים לעונש:
88,ME-23-10-48354-934,"נאשם 2, בדבריו לבית המשפט, הביע גם הוא צער על מעשיו והתחייב שלא לחזור עליהם.",תמצית טיעוני הצדדים לעונש:
89,ME-23-10-48354-934,"יישום השיקולים האמורים במקרה זה מביא לידי מסקנה כי קיים קשר הדוק בין כלל מעשי העבירה שהנאשמים עברו, וכי יש לראותם כאירוע אחד.",דיון ומסקנות:
90,ME-23-10-48354-934,"עבירות נשיאת אביזר הנשק ונשיאת הנשק נעברו בנסיבות דומות, במטרה דומה, תחת אותה תוכנית עבריינית ובאתרים דומים.",דיון ומסקנות:
91,ME-23-10-48354-934,"עבירת השיבוש שנאשם 2 עבר באישום הראשון, כמו התחזותו לפני השוטר כנאשם 1 באישום השני, נעשו בניסיון להימלט מאימת הדין לאחר ביצוען של העבירות.",דיון ומסקנות:
92,ME-23-10-48354-934,"נראה אפוא, כי למרות שהעבירות נעברו במהלך תקופה של כחמישה חודשים, הגדרתן ככמה אירועים תהיה מלאכותית, ולא תשקף כראוי את המעשים.",דיון ומסקנות:
93,ME-23-10-48354-934,"זה לא מכבר כי שב בית המשפט העליון, התווה את עמדתו בנוגע לעבירת נשיאת הנשק וקבע כי:",דיון ומסקנות:
94,ME-23-10-48354-934,"הצורך להיאבק בעבירות הנשק בדרך של החמרת הענישה עולה גם מהוראת השעה (חוק העונשין (תיקון מס' 140 – הוראת שעה) התשפ""ב-2021) שנכנסה לתוקף ביום 8/12/2021, בה נקבע עונש מינימום של רבע מהעונש המרבי במספר עבירות נשק (סעיף 144(ז) בחוק העונשין).",דיון ומסקנות:
95,ME-23-10-48354-934,"בהיעדר נימוקים מיוחדים, עונש המינימום לעבירה של נשיאת נשק עומד על 30 חודשי מאסר, אשר את חלקו בית המשפט רשאי להטיל כעונש מותנה.",דיון ומסקנות:
96,ME-23-10-48354-934,"יחד עם זאת, גם עבירות הנשק אינן עשויות מקשה אחת.",דיון ומסקנות:
97,ME-23-10-48354-934,"בבוא בית המשפט לקבוע את מתחם העונש ההולם בגינן, עליו לעמוד בכל מקרה ומקרה על נסיבות ביצוע העבירות, המשליכות על חומרתו של מעשה העבירה ועל אשמו של הנאשם.",דיון ומסקנות:
98,ME-23-10-48354-934,כפי שנפסק:,דיון ומסקנות:
99,ME-23-10-48354-934,"בהתאם לכך, במקרה דנן, בו מידת הפגיעה בערכים המוגנים נמוכה במידה ניכרת, מתחם העונש ההולם למעשיהם של הנאשמים ייטה כלפי מטה, גם הוא במידה ניכרת.",דיון ומסקנות:
100,ME-23-10-48354-934,"אין מחלוקת כי מעשיהם של הנאשמים לא נעשו כהכנה לקראת ביצוע מעשה פלילי חמור או מסוכן, וכי מהותם היתה בשניים: התעלמות מכללי הרישוי והרגולציה; ומעשי מרמה שנעשו במטרה לאפשר את היעדרותו של נאשם 1 מעבודתו והחלפתו, תמורת תשלום, על ידי נאשם 2.",דיון ומסקנות:
101,ME-23-10-48354-934,"במקרה זה לא מתקיימת ההנחה כי הנאשמים החזיקו בנשק למטרות לא כשרות, ולא כהכנה למגוון רחב של עבירות אלימות.",דיון ומסקנות:
102,ME-23-10-48354-934,"אכן, מדובר בפגיעה אפשרית בשלום הציבור וביטחונו.",דיון ומסקנות:
103,ME-23-10-48354-934,"נאשם 2 נשא נשק והתייצב למלא תפקיד של מאבטח חמוש, למרות שלא נבחנה מיומנותו לעשות שימוש בנשק.",דיון ומסקנות:
104,ME-23-10-48354-934,"במצב דברים זה, אם היה מתעורר צורך פלילי או ביטחוני לשימוש בנשק, היה בכך משום סיכון כפול: הגברת הסיכון לפגיעה בחפים מפשע, והגברת הסיכון של החטאת ואי נטרול גורמי הסכנה.",דיון ומסקנות:
105,ME-23-10-48354-934,"ברם, סיכון מסוג זה לא הפך למכת מדינה, אינו מבטא זילות בחיי אדם בעוצמה דומה לעבירות הנשק ה""רגילות"" ולא נובע מקלות הלחיצה על ההדק.",דיון ומסקנות:
106,ME-23-10-48354-934,"נראה לי אפוא כי במקרה זה מתקיימות נסיבות מיוחדות המצדיקות סטייה מעונש המינימום ואימוץ מתחם העונש ההולם לו עתרה ההגנה, הנע בין תשעה חודשי מאסר בפועל לבין 24 חודשי מאסר בפועל.",דיון ומסקנות:
107,ME-23-10-48354-934,"לצורך קביעת העונש המתאים לנאשמים יש להביא בחשבון, לטובתם של הנאשמים, את הודאתם בשלב מוקדם מאוד של ההליך הפלילי, עוד במסגרת הדיון המקדמי.",דיון ומסקנות:
108,ME-23-10-48354-934,"יש בכך כדי לחזק את האמור בתסקירים שנערכו בעניינם בדבר קבלת אחריות על מעשיהם, הבעת חרטה והפקת לקחים.",דיון ומסקנות:
109,ME-23-10-48354-934,"בנוסף, עומדים לימינם עברם הפלילי הנקי, אורח החיים הנורמטיבי שניהלו, נסיבותיהם האישיות, שיתוף הפעולה שלהם עם גורמי החקירה, התרשמות שירות המבחן כי רמת הסיכון להישנות התנהגות אלימה מצידם נמוכה והפגיעה שתיגרם להם ולמשפחתו של נאשם 1 כתוצאה מהרשעתם ומהעונש יוטל עליהם.",דיון ומסקנות:
110,ME-23-10-48354-934,"לאור האמור, אני סבור כי העונש המתאים לנאשמים מצוי בתחתית מתחם העונש ההולם.",דיון ומסקנות:
111,ME-23-10-48354-934,"כיוון שכך, בהתחשב בסיכון הכרוך בעונש של מאסר בפועל, כמפורט בתסקירים שנערכו בעניינם של הנאשם, מאחר שהנאשמים הסכימו להשתלב בהליך טיפולי ולעמוד במבחן ובמטרה לתמוך בהליך הטיפולי, עונש המאסר ירוצה בדרך של עבודות שירות.",דיון ומסקנות:
112,ME-23-10-48354-934,"אמנם, יש להחמיר במידה מסוימת בעונשו של נאשם 2, שהורשע בעבירה נוספת.",דיון ומסקנות:
113,ME-23-10-48354-934,אולם ההחמרה אינה מחויבת לבוא לידי ביטוי ברכיב המאסר דווקא.,דיון ומסקנות:
114,ME-23-10-48354-934,אני דן אפוא את הנאשמים לעונשים הבאים:,התוצאה:
115,ME-23-10-48354-934,"מאסר בפועל למשך תשעה חודשים, ללא קיזוז ימי המעצר.",התוצאה:
116,ME-23-10-48354-934,המאסר ירוצה בדרך של עבודות שירות.,התוצאה:
117,ME-23-10-48354-934,"הנאשמים יתייצבו לפני המפקח על עבודות שירות לצורך קליטה והצבה במפקדת מחוז הדרום, יחידת עבודות שירות, ליד כלא באר שבע.",התוצאה:
118,ME-23-10-48354-934,"נאשם 1 ביום 31/10/2024 עד לשעה 9:30, ונאשם 2 ביום 10/10/2024 עד לשעה 9:30.",התוצאה:
119,ME-23-10-48354-934,על הנאשמים לעדכן את משרד הממונה על עבודות שירות בכל שינוי בכתובת מגוריהם.,התוצאה:
120,ME-23-10-48354-934,"מובהר לנאשמים כי עליהם לעמוד בתנאי הפיקוח, כי תערכנה ביקורות פתע לבדיקת עמידתם בפיקוח וכי כל הפרה בעבודות השירות תביא להפסקה מנהלית של העבודות וריצוי העונש במאסר ממש.",התוצאה:
121,ME-23-10-48354-934,"מאסר למשך עשרה חודשים וזאת על תנאי למשך שלוש שנים מיום שחרורם ממאסר, אם יעברו עבירת נשק.",התוצאה:
122,ME-23-10-48354-934,"מאסר למשך שישה חודשים וזאת על תנאי למשך שלוש שנים מיום שחרורם ממאסר, אם יעברו עבירות מרמה או זיוף.",התוצאה:
123,ME-23-10-48354-934,"נאשם 1: בסך 10,000 ₪, או חודש מאסר תמורתו.",התוצאה:
124,ME-23-10-48354-934,"נאשם 2: בסך 20,000 ₪ או שני חודשי מאסר תמורתו.",התוצאה:
125,ME-23-10-48354-934,הקנסות ישולמו בעשרה תשלומים חודשיים החל מיום 1/5/2025.,התוצאה:
126,ME-23-10-48354-934,"אולם, אם איזה מן התשלומים לא יבוצע במלואו או במועדו תעמוד מלוא יתרת הקנס לתשלום מידי.",התוצאה:
127,ME-23-10-48354-934,"צו מבחן, לפיו הנאשמים יעמדו בפיקוח שירות המבחן במשך שנה וחצי מהיום.",התוצאה:
128,ME-23-10-48354-934,הנאשמים ישולבו בכל קבוצה טיפולית לפי שיקול דעת שירות המבחן ויבצעו בדיקות לגילוי צריכת סמים ו/או אלכוהול ככל שיידרשו על ידי שירות המבחן.,התוצאה:
129,ME-23-10-48354-934,"לנאשמים הוסברה משמעות הצו, והובהר להם שעליהם למלא אחר הוראות קצין המבחן.",התוצאה:
130,ME-23-10-48354-934,"הנאשמים הוזהרו שאם לא ימלאו אחרי הצו מכל בחינה שהיא, או יעברו עבירה נוספת, יהיו צפויים לעונש נוסף על העבירות שעברו.",התוצאה:
131,ME-23-10-48354-934,זכות ערעור לבית המשפט העליון תוך 45 יום מהיום.,התוצאה:
132,ME-23-10-48354-934,"ניתן היום,  ז' אלול תשפ""ד, 10 ספטמבר 2024, במעמד הצדדים.",התוצאה:
