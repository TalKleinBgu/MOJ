,verdict,text,part
0,SH-23-07-34982-33,"מספר פל""א 186378/2022",בית משפט השלום בנוף הגליל-נצרת
1,SH-23-07-34982-33,"חוק העונשין, תשל""ז-1977: סע'  144(א), 144(ב)","מטעם הנאשם: בעצמו וע""י ב""כ עו""ד אבי מוסקוביץ' "
2,SH-23-07-34982-33,"הנאשם הורשע על-פי הודאתו מיום 24.12.23 בכתב אישום, בעבירת החזקת נשק שלא כדין, לפי סעיף 144(א) רישא לחוק העונשין, התשל""ז-1977.",כתב אישום ורקע
3,SH-23-07-34982-33,"בהתאם לכתב האישום, בתאריך 12.4.22 בשעה 15:10 בערך, החזיק הנאשם רימון הלם בביתו שברחוב החרצית 8 דירה 2 ביקנעם עלית.",כתב אישום ורקע
4,SH-23-07-34982-33,"ביום 24.12.23 הודה הנאשם, הורשע בעבירה המיוחסת לו, והופנה לקבלת תסקיר שרות המבחן, שהתבקש להתייחס גם לשאלת ההרשעה, ללא כל התחייבות בעניין זה.",כתב אישום ורקע
5,SH-23-07-34982-33,בהמשך הופנה הנאשם גם לקבלת חוות דעת מטעם הממונה על עבודות השרות.,כתב אישום ורקע
6,SH-23-07-34982-33,"שרות המבחן התרשם כי הנאשם לוקח אחריות, משתף פעולה ואינו מהווה סיכון, אלא  רק ברמה נמוכה, והמליץ על הטלת ענישה חינוכית מוחשית בדמוי צו של""צ בהיקף של 200 שעות, לצד ביטול ההרשעה בדין.",תסקיר שרות המבחן
7,SH-23-07-34982-33,"בתסקיר מיום 31.10.24 נמסר כי הנאשם בן 37, נשוי ואב לשני ילדים (6,8).",תסקיר שרות המבחן
8,SH-23-07-34982-33,"יליד ברית המועצות לשעבר, עלה לישראל בשנת 1994.",תסקיר שרות המבחן
9,SH-23-07-34982-33,מתגורר עם משפחתו ביקנעם.,תסקיר שרות המבחן
10,SH-23-07-34982-33,"משפחת מוצאו מונה הורים ואחות, ללא רקע פלילי, דווח על יחסים תקינים.",תסקיר שרות המבחן
11,SH-23-07-34982-33,"הנאשם נשר מבית הספר בכיתה ט', לאחר שהתמודד עם בעיות לימודיות ובעיות משמעת, ומיעט להגיע למסגרת.",תסקיר שרות המבחן
12,SH-23-07-34982-33,אובחן כסובל מבעיות קשב וריכוז.,תסקיר שרות המבחן
13,SH-23-07-34982-33,בגיל המתאים התגייס לצבא ושירת שרות צבאי מלא כטבח.,תסקיר שרות המבחן
14,SH-23-07-34982-33,מסר כי במהלך שירותו נשפט פעמיים למאסר קצר בכלא צבאי.,תסקיר שרות המבחן
15,SH-23-07-34982-33,"לאחר שחרורו עבד בעבודות שונות, וכיום עובד כנהג בחברת קייטרינג.",תסקיר שרות המבחן
16,SH-23-07-34982-33,"באשר לשימוש בחומרים ממכרים, הנאשם מסר כי צרך בעבר קנביס בנסיבות חברתיות ולאחר מכן באופן מזדמן למיסוך כאבים (ללא רישיון מוסדר).",תסקיר שרות המבחן
17,SH-23-07-34982-33,בנוסף נהג לצרוך אלכוהול בנסיבות חברתיות.,תסקיר שרות המבחן
18,SH-23-07-34982-33,שלל התנהגות חוצת גבולות בעקבות שימוש מופרז.,תסקיר שרות המבחן
19,SH-23-07-34982-33,"הנאשם זומן 3 פעמים לעריכת בדיקת שתן, הגיע לבדיקה אחת אשר העידה על ניקיון מסמים.",תסקיר שרות המבחן
20,SH-23-07-34982-33,שלל נזקקות טיפולית בתחום זה.,תסקיר שרות המבחן
21,SH-23-07-34982-33,אין לחובת הנאשם הרשעות קודמות.,תסקיר שרות המבחן
22,SH-23-07-34982-33,"הנאשם מוכר לשירותי הרווחה בעירו, לאחר שמתוך בחירה השתלב בטיפול זוגי ופרטני, על רקע בעיות וקשיים במערכת הזוגית עם אשתו.",תסקיר שרות המבחן
23,SH-23-07-34982-33,"דווח על שיתוף פעולה, מוטיבציה ונוכחות מלאה בכל המפגשים.",תסקיר שרות המבחן
24,SH-23-07-34982-33,"הנאשם הביע שביעות רצון מהטיפול, ומסר כי הוא מעבד תכנים מחייו ומעולמו, ומקדם רוגע והקלה עבורו.",תסקיר שרות המבחן
25,SH-23-07-34982-33,"בהתייחסותו לנסיבות ביצוע העבירה, הנאשם שיתף כי לקראת שחרורו מהצבא מצא רימון הלם בבסיס, ולקח אותו לביתו, תוך שהדבר מהווה אצלו חווית ריגוש.",תסקיר שרות המבחן
26,SH-23-07-34982-33,"מדבריו עלה כי לא הייתה לו כל כוונה לבצע שימוש ברימון, וכי הוא מבין שפעל בחוסר זהירות וללא הפעלת שיקול דעת.",תסקיר שרות המבחן
27,SH-23-07-34982-33,הנאשם הביע חרטה והכרה בבעייתיות ובסכנה שבהתנהגותו.,תסקיר שרות המבחן
28,SH-23-07-34982-33,שרות המבחן התרשם כי מדובר באדם שהתפתח בנסיבות משפחתיות מורכבות והתמודד עם חוסר יציבות וחסכים רגשיים מגיל צעיר.,תסקיר שרות המבחן
29,SH-23-07-34982-33,"מנגד, דווח על יכולת הסתגלות, שמירה על יציבות תעסוקתית ועריכת מאמצים לשמר את התא הזוגי והמשפחתי.",תסקיר שרות המבחן
30,SH-23-07-34982-33,"עוד נמסר, על העדר קיומם של דפוסים אלימים ועברייניים מושרשים באישיותו.",תסקיר שרות המבחן
31,SH-23-07-34982-33,"מאז ביצוע העבירה חלפו כשנתיים, בהן לא נפתחו נגד הנאשם תיקים נוספים.",תסקיר שרות המבחן
32,SH-23-07-34982-33,שרות המבחן רואה בחיוב וזוקף לזכותו של הנאשם את פנייתו העצמאית לטיפול במסגרת מחלקת הרווחה ואת שיתוף הפעולה הרציף שלו מעל לחצי שנה במסגרת הטיפולית.,תסקיר שרות המבחן
33,SH-23-07-34982-33,"לאור כל האמור, הוערך סיכון נמוך להישנות התנהגות דומה מצד הנאשם בעתיד.",תסקיר שרות המבחן
34,SH-23-07-34982-33,"הנאשם הביע חשש כי הרשעתו עלולה לצמצם את האפשרויות התעסוקתיות עבורו בעתיד, אולם לא הוצגו אישורים המעידים על פגיעה קונקרטית.",תסקיר שרות המבחן
35,SH-23-07-34982-33,"לאור ההתרשמות החיובית מהנאשם, שיתוף הפעולה, רמת הסיכון הנמוכה ויתר השיקולים, המליץ שרות המבחן שלא למצות אתו את הדין, לבטל את הרשעתו בדין ולהטיל עליו של""צ בהיקף של 200 שעות.",תסקיר שרות המבחן
36,SH-23-07-34982-33,ביום 5.11.24 טענו הצדדים לעונש.,טיעונים לעונש
37,SH-23-07-34982-33,"ב""כ המאשימה הגישה טיעוניה בכתב, ואילו ב""כ הנאשם טען בעל-פה בפניי.",טיעונים לעונש
38,SH-23-07-34982-33,"טיעוני ב""כ המאשימה",טיעונים לעונש
39,SH-23-07-34982-33,"ב""כ המאשימה טענה כי מתחם העונש ההולם בנסיבות המקרה נע בין 9 ועד 24 חודשי מאסר בפועל לצד ענישה נלווית, וביקשה להטיל על הנאשם מאסר בפועל ברף הנמוך של המתחם לו טענה, הניתן לנשיאה בעבודות שרות, לצד מאסר על תנאי, התחייבות וקנס גבוה.",טיעונים לעונש
40,SH-23-07-34982-33,"נטען, כי עבירות של החזקת אמצעי לחימה הן עבירות חמורות, המגינות על ערכים חברתיים מוגנים  בעלי חשיבות ראשונה במעלה – חיי אדם, שלומו, גופו ובטחונו, וכן של שמירה על הסדר הציבורי ובטחונו של הציבור.",טיעונים לעונש
41,SH-23-07-34982-33,"נטען כי עבירות הנשק הוכרו בפסיקה כ""מכת מדינה"" בימינו, ופגיעתן בציבור היא קשה ביותר.",טיעונים לעונש
42,SH-23-07-34982-33,"נטען כי העונשים המוטלים כיום בבתי המשפט לא נותנים מענה הולם לסיכון הרב הנשקף מעבירות אלה, ולאינטרס הציבורי המובהק במיגור הבעיה, ועל כן, המאשימה רואה חשיבות רבה בהעלאת רמת הענישה הנוהגת בעבירות אלה.",טיעונים לעונש
43,SH-23-07-34982-33,"בהמשך לאמור, הפנתה ב""כ המאשימה להנחיית פרקליט המדינה מס' 9.16 – מדיניות ענישה בעבירות נשק ומטעני חבלה (להלן: ""הנחיה 9.16"" הוגש וסומן ע/1), בה הותוו מתחמי מוצא, במדיניות התביעה, לתקופות מאסר בעבירות החזקת נשק ומטעני חבלה, שם נקבע כי ""מתחם המוצא"" בעבירה של החזקת רימון הלם עומד על 9 עד 24 חודשי מאסר בפועל.",טיעונים לעונש
44,SH-23-07-34982-33,"עוד הפנתה ב""כ המאשימה לתיקון 140 לחוק מיום 8.12.21, בו נקבע עונש מינימום של רבע מהעונש המרבי לעבירות נשק.",טיעונים לעונש
45,SH-23-07-34982-33,יצוין כי מדובר בהוראת שעה אשר פקע תוקפה ביום 8.12.24.,טיעונים לעונש
46,SH-23-07-34982-33,"באשר לנסיבות הקשורות בביצוע העבירה, נטען כי הנזק הפוטנציאלי עצום.",טיעונים לעונש
47,SH-23-07-34982-33,"נטען כי  אמנם כאן מדובר בהחזקת הנשק ולא בשימושו, אולם נשק ללא רישיון או פיקוח עלול בקלות להגיע לידי עבריינים ולקטול חיים של חפים מפשע.",טיעונים לעונש
48,SH-23-07-34982-33,"בנוסף, נטען כי הסיכון הכרוך בהחזקת רימון הלם הוא שעצם החזקתו בתנאים לא מתאימים עשוי להוביל לתאונות קטלניות.",טיעונים לעונש
49,SH-23-07-34982-33,"נטען כי הנאשם ביצע את העבירה לבדו, ללא שותפים, ואחריותו היא בלעדית ומלאה.",טיעונים לעונש
50,SH-23-07-34982-33,"עוד נטען, כי מתקיים אלמנט של תכנון, גם אם נעדר תחכום, כאשר הנשק לא הגיע לידי הנאשם בדרך הטבע.",טיעונים לעונש
51,SH-23-07-34982-33,"באשר לנסיבות שאינן קשורות בביצוע העבירה, נטען כי הנאשם צעיר ללא עבר פלילי, שהודה וחסך זמן ציבורי יקר.",טיעונים לעונש
52,SH-23-07-34982-33,"נטען כי ההמלצות שרות המבחן בתסקירו לביטול ההרשעה והטלת של""צ על הנאשם - הינן בניגוד להלכה.",טיעונים לעונש
53,SH-23-07-34982-33,"נטען כי הרשעה יש לבטל רק במקרים החריגים, בהם אין יחס סביר בין הנזק הצפוי לנאשם מן ההרשעה לבין חומרת העבירה, וכי המקרה שבפנינו אינו נמנה על המקרים האלה.",טיעונים לעונש
54,SH-23-07-34982-33,"בנוסף, נטען כי לא הוכח נזק קונקרטי לנאשם, כנדרש על פי הפסיקה.",טיעונים לעונש
55,SH-23-07-34982-33,"נטען כי יש צורך בהרתעה ובהעדפת האינטרס הציבורי על פני הנסיבות האישיות, בשים לב לפסיקת בית המשפט העליון בעבירות מסוג זה, וכי יש לתת דגש לעיקרון הרתעת הרבים.",טיעונים לעונש
56,SH-23-07-34982-33,"לסיכום ובשקלול הנסיבות, בקשה ב""כ המאשימה להטיל על הנאשם עונש מאסר הניתן לנשיאה בעבודות שרות ועונשים נלווים, כמפורט ברישה.",טיעונים לעונש
57,SH-23-07-34982-33,"טיעוני ב""כ הנאשם",טיעונים לעונש
58,SH-23-07-34982-33,"ב""כ הנאשם טען כי מתחם העונש ההולם מצוי בין של""צ ללא הרשעה לבין מאסר של חודשים ספורים לנשיאה בעבודות שרות, וביקש מבית המשפט לאמץ את המלצות שרות המבחן במלואן, קרי לבטל את ההרשעה ולהשית על הנאשם צו של""צ בהיקף 200 שעות.",טיעונים לעונש
59,SH-23-07-34982-33,"הוגשה הודעת הנאשם מיום 12.4.22, שם קיבל אחריות על מעשיו בהזדמנות הראשונה, וכן",טיעונים לעונש
60,SH-23-07-34982-33,הוגשו תלושי שכר של הנאשם ומכתב פיטורין עקב צמצומים מיום 30.10.24 – סומן נ/1.,טיעונים לעונש
61,SH-23-07-34982-33,"נטען כי הנאשם שיתף מלכתחילה בנסיבות הגעת הרימון לביתו, בשנת 2007, לפני שנים רבות, את העובדה שהדבר נעשה ללא מחשבה ובתמימות על גבול הטיפשות, עת שהנאשם היה צעיר וללא מחשבה.",טיעונים לעונש
62,SH-23-07-34982-33,"נטען כי הנאשם הינו אדם נורמטיבי, איננו עבריין ונעדר עבר פלילי.",טיעונים לעונש
63,SH-23-07-34982-33,"נטען כי הרימון היה מונח על המדף במשך שנים, העלה אבק, ולנאשם לא היו כל כוונות להשתמש בו או להפיק ממנו תועלת כלשהי או רווח.",טיעונים לעונש
64,SH-23-07-34982-33,"הנאשם חי עם אישה ושתי בנות קטנות בביתו, עובד, ואם היה משקיע מחשבה, לא היה מסכן את בנות ביתו.",טיעונים לעונש
65,SH-23-07-34982-33,"נטען כי שרות המבחן התרשם לטובה מהנאשם והגיש תסקיר חיובי בעניינו, הממליץ, בין היתר, על ביטול ההרשעה.",טיעונים לעונש
66,SH-23-07-34982-33,בעניין זה נטען כי בית המשפט הגמיש את דרישותיו וביטל לאחרונה הרשעות גם ללא הוכחת נזק קונקרטי (הוגשה פסיקה).,טיעונים לעונש
67,SH-23-07-34982-33,"נטען כי כאן מדובר בסוג עבירה שניתן להימנע מהרשעה בגינה, וכן נטען כי לנאשם עלול להיגרם נזק מהרשעה, כיוון שבכוונתו להגיש מועמדות למשרת עבודה כמאבטח במוסדות ציבוריים או ברכבת.",טיעונים לעונש
68,SH-23-07-34982-33,"נטען כי לסוג עבודות אלה יש צורך להוציא רישיון נשק, דבר שיבצר מהנאשם אם יורשע בדין.",טיעונים לעונש
69,SH-23-07-34982-33,"צוין כי הנאשם עבד לאורך כל השנים אולם בעת המלחמה פוטר עקב צמצומים בחברת הקייטרינג, ועל כן כיום הוא זקוק למצוא עבודה חדשה ולהתפתח בה, והרשעה תסגור בפניו דלתות הרלוונטיות לעבודה בה הוא מתכוון לעסוק.",טיעונים לעונש
70,SH-23-07-34982-33,"נטען כי יש לתת משקל הולם להמלצת שרות המבחן בעניינו של הנאשם, בדגש על הכיוון החיובי שהנאשם הולך בו בהקשר לטיפול הזוגי שמשתתף בו לאורך תקופה.",טיעונים לעונש
71,SH-23-07-34982-33,"נטען כי אשת הנאשם עובדת, אך אינה יכולה לפרנס את הנאשם ובנותיהם כמפרנסת יחידה, ומכאן שהנאשם זקוק לצאת ולפרנס והרשעתו תחסום בפניו אפשרויות פרנסה רבות.",טיעונים לעונש
72,SH-23-07-34982-33,"בשקלול הנסיבות, נטען כי הכף נוטה במקרה הזה לביטול ההרשעה וסיום ההליך בצו של""צ כפי שהמליץ שרות המבחן בתסקירו.",טיעונים לעונש
73,SH-23-07-34982-33,דברי הנאשם,טיעונים לעונש
74,SH-23-07-34982-33,הנאשם מסר כי הוא מבין את מה שעשה והוא מצטער מאוד.,טיעונים לעונש
75,SH-23-07-34982-33,"עוד מסר כי בשעתו לא הבין את חשיבות הדברים כפי שהוא מבין היום, הוא שואף להתקדם בחיים ולצאת לעבוד.",טיעונים לעונש
76,SH-23-07-34982-33,"בהתאם לדברים, יש לערוך איזון הדדי בין שני שיקולים שמשקלם משפיע זה על זה – ככל שהעבירה חמורה יותר, נסיבותיה קשות, ופגיעתה בערכים ובמוסכמות החברתיות גבוהה יותר, אזי הימנעות מהרשעת מבצעה תהיה פחות סבירה ומוצדקת, ותתאפשר, אם בכלל, רק מקום בו תוכח פגיעה ניכרת וקשה בעתידו של הנאשם.",דיון והכרעה
77,SH-23-07-34982-33,"מנגד, המאשימה טענה כי לא מתקיימים במקרה שלפנינו התנאים שנקבעו בפסיקה לביטול ההרשעה; מדובר על עבירת נשק המחייבת הרתעה וענישה חמורה, ואף לא הוכחה פגיעה קונקרטית מהותית בנאשם ככל שההרשעה תיוותר על כנה.",דיון והכרעה
78,SH-23-07-34982-33,"שקלתי את נסיבותיו של כתב האישום, ומצאתי כי מקרה זה אינו מתאים לביטול ההרשעה.",דיון והכרעה
79,SH-23-07-34982-33,"מעשי הנאשם פגעו בערכים חברתיים חשובים, שעניינם ביטחון הציבור ושלמות גוף האדם.",דיון והכרעה
80,SH-23-07-34982-33,"נדרש מסר ברור בגנות תופעה של החזקת נשק מכל סוג ללא רישיון בביתו של מי שאינו מורשה לכך, ומסר זה אינו מאפשר ביטול הרשעה.",דיון והכרעה
81,SH-23-07-34982-33,"החזקת רימון הלם בבית, מה עוד שנגנב בזמנו, אליבא גרסת הנאשם, מצה""ל, הנה התנהגות חמורה המחייבת הרשעה.",דיון והכרעה
82,SH-23-07-34982-33,"באשר לנזק לנאשם – לא שוכנעתי כי מדובר בפגיעה וודאית בנאשם, שתיגרם לו בשל ההרשעה.",דיון והכרעה
83,SH-23-07-34982-33,"שאיפה לעסוק בתחום האבטחה בעתיד (או בכל תחום אחר) אינה עונה על הגדרת ""נזק קונקרטי"", ומסתכמת בהשערה תיאורטית בלבד כי ייגרם נזק.",דיון והכרעה
84,SH-23-07-34982-33,"לסיכום הדברים, לא מצאתי כי הנזק שיגרם לנאשם, אשר מידתו איננה ברורה, עולה על הנזק שייגרם לאינטרס הציבורי בהימנעות מהרשעה.",דיון והכרעה
85,SH-23-07-34982-33,"לאור האמור לעיל, הרשעת הנאשם נותרת על כנה.",דיון והכרעה
86,SH-23-07-34982-33,הערכים החברתיים המוגנים הנפגעים כתוצאה מעבירות של החזקת נשק ותחמושת הנם שלום הציבור ובטחונו.,דיון והכרעה
87,SH-23-07-34982-33,"בתי המשפט עמדו לא אחת על חומרתן של עבירות הנשק, תוך הדגשת הסיכון הממשי לציבור הנובע מעבירות אלה.",דיון והכרעה
88,SH-23-07-34982-33,החזקת נשק על ידי אזרחים יוצרת מטבעה פוטנציאל להסלמה עבריינית או לפעילות עוינת.,דיון והכרעה
89,SH-23-07-34982-33,"בהתאם להלכה הפסוקה, חומרת עבירות הנשק מחייבת מתן ביטוי עונשי הולם ומרתיע באמצעות הטלת עונשי מאסר בפועל, כשנסיבות אישיות נדחות בפני האינטרס הציבורי.",דיון והכרעה
90,SH-23-07-34982-33,המלחמה בתופעת החזקת הנשק הלא חוקי מתנהלת בין היתר בבתי המשפט המחויבים להבהיר בקול ברור כי מי שמתעסק בנשק חם דינו מאסר בפועל בבית הסוהר.,דיון והכרעה
91,SH-23-07-34982-33,מסר זה הכרחי להרתעת הרבים.,דיון והכרעה
92,SH-23-07-34982-33,נסיבות הקשורות בביצוע העבירה,דיון והכרעה
93,SH-23-07-34982-33,"על פי כתב האישום, הנאשם החזיק רימון הלם בביתו.",דיון והכרעה
94,SH-23-07-34982-33,"על פי הידוע, הנאשם פעל לבדו, ובמעשיו קיים מימד של תכנון, כאשר לקח את הרימון ממקום הימצאו והחביאו בביתו.",דיון והכרעה
95,SH-23-07-34982-33,נסיבות קבלת הרימון והחזקתו לא פורטו בכתב האישום.,דיון והכרעה
96,SH-23-07-34982-33,"הנאשם טען כי נטל את הרימון מבסיס צבאי לפני שנים רבות (מעל 15 שנים), מאז החזיק אותו במגירה ואח""כ על מדף בחדרו, מבלי כוונה לעשות בו שימוש וללא מחשבה.",דיון והכרעה
97,SH-23-07-34982-33,"טענות אלה אינן מוסכמות, וחורגות מעובדות כתב אישום, אשר הן והן בלבד מבססות את הענישה, ואולם גם אם אקבל את הטענה כלשונה, אין בכך כדי לעודד גישה סלחנית.",דיון והכרעה
98,SH-23-07-34982-33,"נטילה וגניבה של רימון הלם מצה""ל רחוקה מלהוות התנהגות נורמטיבית.",דיון והכרעה
99,SH-23-07-34982-33,"החזקה של רימון הלם צהלי גנוב על מדף בבית משפחה,",דיון והכרעה
100,SH-23-07-34982-33,"היא חריגה וחמורה, והייתה עלולה לגרום לנזק.",דיון והכרעה
101,SH-23-07-34982-33,"לקולא יש לציין כי קיים משקל לכך שלא מדובר בנשק קטלני, שיכול להמית, אלא ברימון הלם בלתי מורשה, אשר עלול להזיק לאדם, אך אינו נמנה עם קבוצת הנשקים הממיתים שבה אקדחים, רובים, רימוני רסס וכיוצ""ב.",דיון והכרעה
102,SH-23-07-34982-33,בתי המשפט התייחסו לכך שסוג כלי הנשק הבלתי חוקי ומידת הסיכון שלו משפיעים על רמת הענישה בגין החזקתו.,דיון והכרעה
103,SH-23-07-34982-33,"אנו ערים לכך שבפסיקה ניתן למצוא מנעד רחב של מתחמי ענישה בעבירות נשק ובעבירות של החזקת נשק, בכלל זה.",דיון והכרעה
104,SH-23-07-34982-33,"יחד עם זאת, אנו סבורים כי נכון היה לנקוט בקו המתחייב בשעה זו, של העלאת רף הענישה, כפי שעתרה המערערת.",דיון והכרעה
105,SH-23-07-34982-33,"החמרה זו צריכה לבוא לידי ביטוי בהחמרת מתחמי הענישה, תוך מתן דגש לשיקולים הנוגעים לערכים החברתיים הנפגעים ומידת הפגיעה בהם, כמו גם בשים לב למדיניות הענישה הנוהגת.",דיון והכרעה
106,SH-23-07-34982-33,"כאמור, ב""כ המאשימה הפנתה להנחית פרקליט המדינה 9.16, בה פורטו מתחמי ענישה בעבירות הנשק, אשר נגזרו מפסיקת בית-המשפט העליון (על הצד המחמיר), ואשר בהתאם להם מונחית התביעה לטעון לעונש.",דיון והכרעה
107,SH-23-07-34982-33,"נקודת המוצא העונשית, כך נקבע בהנחיה, הנה דרישה להטלת עונש הכולל רכיב של מאסר בפועל לתקופה ממשית, גם אם מדובר בעבירה ראשונה, למעט במקרים חריגים.",דיון והכרעה
108,SH-23-07-34982-33,"בהתאם להנחיה, מתחם המוצא על פי נהלי המאשימה בעבירת החזקת רימון הלם (הנמוך ממתחמי המוצא של נשק אוטומטי או אקדח) עומד על 9 עד 24 חודשי מאסר בפועל.",דיון והכרעה
109,SH-23-07-34982-33,"עוד צוין בהנחיה, כי המיקום שבו הוחזק הנשק הנו בעל חשיבות, ובפרט אם מדובר במקום המאפשר עשיית שימוש מידי בו על ידי המחזיק או על ידי אדם אחר.",דיון והכרעה
110,SH-23-07-34982-33,"בענייננו, התביעה טוענת למתחם מוצא זהה לזה שבהנחיה.",דיון והכרעה
111,SH-23-07-34982-33,"מנגד, כאמור, ההגנה טוענת כי מדובר במקרה שחומרתו נמוכה באופן יחסי, הן בשל סוג הנשק, הן בהתחשב במיקומו והן ביתר נסיבות המקרה.",דיון והכרעה
112,SH-23-07-34982-33,"מגמת הענישה של בתי המשפט בעבירות של החזקת רימון הלם או כלי נשק דומים, אשר אינם מהקטלניים שבהם כוללת לרוב רכיב של מאסר בפועל, ולו בעבודות שרות.",דיון והכרעה
113,SH-23-07-34982-33,"ב""כ המאשימה הפנתה לפסקי-הדין הבאים:",דיון והכרעה
114,SH-23-07-34982-33,"מדובר במקרה חמור בנסיבותיו מאשר בענייננו, שכן שם הייתה כוונה להשליך את הרימון לעבר דמות ידועה בעקבות הפסד במכרז.",דיון והכרעה
115,SH-23-07-34982-33,גם כאן נסיבות חמורות יותר בהשוואה בענייננו.,דיון והכרעה
116,SH-23-07-34982-33,"ב""כ הנאשם לא הפנה בטיעוניו לפסיקה לעניין מתחם העונש ההולם.",דיון והכרעה
117,SH-23-07-34982-33,"ניתן לעיין, בנוסף, בפסקי-דין הבאים:",דיון והכרעה
118,SH-23-07-34982-33,בית המשפט המחוזי פסק בגזר הדין:,דיון והכרעה
119,SH-23-07-34982-33,"גזר דין זה ניתן לפני למעלה מעשור, טרם החמרה מהותית בענישה בגין עבירות נשק.",דיון והכרעה
120,SH-23-07-34982-33,"סבורני כי החזקתו של רימון הלם בודד, ללא נסיבות מחמירות מיוחדות, מאפשרת מתחם ענישה  אשר מתחיל בשבעה חודשי מאסר אשר ניתן לרצות גם  בעבודות שרות.",דיון והכרעה
121,SH-23-07-34982-33,"לפיכך אני קובעת כי מתחם העונש נע בין 7 חודשי מאסר בפועל הניתנים לריצוי בעבודות שרות במקרים המתאימים, לבין 20 חודשי מאסר בפועל.",דיון והכרעה
122,SH-23-07-34982-33,"הנאשם צעיר בן 37 נשוי ואב לשתי בנות, הודה ונטל אחריות ובכך חסך זמן ציבורי.",גזירת עונשו של הנאשם
123,SH-23-07-34982-33,אין לנאשם עבר פלילי.,גזירת עונשו של הנאשם
124,SH-23-07-34982-33,"שרות המבחן הגיש תסקיר חיובי מאד בעניינו של הנאשם, והמליץ על ביטול הרשעתו בדין.",גזירת עונשו של הנאשם
125,SH-23-07-34982-33,"בתסקיר נמסר כי הנאשם נוטל אחריות מלאה על ביצוע העבירה, מכיר בטעותו ומצר על התנהלותו.",גזירת עונשו של הנאשם
126,SH-23-07-34982-33,"עוד נמסר כי הנאשם מוכר לרשויות הרווחה בעירו, משתתף מיוזמתו בטיפול זוגי, בעל מוטיבציה, מתייצב בהתמדה ומתקדם.",גזירת עונשו של הנאשם
127,SH-23-07-34982-33,"בנוסף, צוין כי מדובר באדם נורמטיבי נעדר עבר פלילי, העובד למחייתו, ורמת הסיכון הנשקפת להישנות עבירות דומות מצדו הוערכה כנמוכה.",גזירת עונשו של הנאשם
128,SH-23-07-34982-33,הנאשם פוטר לאחרונה והוא מתמודד עם מצב כלכלי מורכב.,גזירת עונשו של הנאשם
129,SH-23-07-34982-33,"אינני סבורה כי במקרה זה יש לבטל את ההרשעה, ואולם לצד זאת, שוכנעתי, לאור המלצת שרות המבחן, ולנוכח הנתונים הטובים והנסיבות האישיות, במרכזן הקושי הכלכלי, לתת משקל  להתרשמותו של שרות המבחן כי מדובר בצעיר המעוניין להשתקם, והמכיר בהתנהלותו השגויה והחד פעמית.",גזירת עונשו של הנאשם
130,SH-23-07-34982-33,"בשקלול הגורמים, ראיתי מקום לסטות מעט לקולה ממתחם העונש ההולם אותו קבעתי, משיקולי שיקום.",גזירת עונשו של הנאשם
131,SH-23-07-34982-33,"נוכח כל האמור לעיל, אני גוזרת את עונשו של הנאשם כדלקמן:",סוף דבר
132,SH-23-07-34982-33,"4 חודשי מאסר אשר ירוצו בעבודות שרות במועצה הדתית ביוקנעם, החל מיום 6/3/25.",סוף דבר
133,SH-23-07-34982-33,"מובהר לנאשם כי עבודות שרות הן עונש מאסר במסגרת שב""ס וכי חלה חובה לקיים ללא דופי את תנאי המסגרת, אחרת קיים סיכון להעברת ריצוי העונש במתקן כליאה.",סוף דבר
134,SH-23-07-34982-33,"4 חודשי מאסר על-תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מיום שחרורו מהמאסר כל עבירת נשק מסוג עוון או פשע.",סוף דבר
135,SH-23-07-34982-33,"קנס בסך 1,500 ₪ או 6 ימי מאסר תמורתו, אשר ישולם בתוך 90 יום מהיום.",סוף דבר
136,SH-23-07-34982-33,המזכירות תעביר את גזר הדין לממונה על עבודות השירות.,סוף דבר
137,SH-23-07-34982-33,ערעור תוך 45 ימים לבית המשפט המחוזי.,סוף דבר
138,SH-23-07-34982-33,"5129371ניתנה והודעה היום כ""ג כסלו תשפ""ה, 24/12/2024 במעמד הנוכחים.",סוף דבר
139,SH-23-07-34982-33,54678313הוקלד על ידי תהל דרעי,"רות שפילברג כהן, שופטת, סגנית הנשיא"
140,SH-23-07-34982-33,"בעניין עריכה ושינויים במסמכי פסיקה, חקיקה ועוד באתר נבו – הקש כאן","רות שפילברג כהן, שופטת, סגנית הנשיא"
