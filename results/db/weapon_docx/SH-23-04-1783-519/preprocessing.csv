,verdict,text,part
0,SH-23-04-1783-519,"ארתור איסאקוב (עציר) ע""י ב""כ עוה""ד רותם כהן",הנאשם
3,SH-23-04-1783-519,"חוק העונשין, תשל""ז-1977: סע'  40ד', 40 ה', 40ט', 42(ב), 144(א), 40יא'","ש""ז פלר   יסודות בדיני עונשין "
4,SH-23-04-1783-519,"פקודת הסמים המסוכנים [נוסח חדש], תשל""ג-1973: סע'  7.א., 7.ג","ש""ז פלר   יסודות בדיני עונשין "
5,SH-23-04-1783-519,"הנאשם הורשע על פי הודאתו בעבירות  המיוחסות לו בכתב האישום - רכישת/החזקת נשק שלא כדין – עבירה לפי סעיף 144(א) רישא לחוק העונשין, תשל""ז – 1977.",גזר דין
6,SH-23-04-1783-519,"רכישת/החזקת חלק של נשק או תחמושת – עבירה לפי סעיף 144(א) סיפא לחוק העונשין, תשל""ז – 1977.",גזר דין
7,SH-23-04-1783-519,"החזקה/שימש בסמים לצריכה עצמית – עבירה לפי סעיף 7(א)+7(ג) סיפא לפקודת הסמים המסוכנים (נוסח חדש) תשל""ג – 1973.",גזר דין
8,SH-23-04-1783-519,"בהתאם למפורט בכתב האישום  -  בתאריך 23/3/23, בשעה 08:30 לערך, בוצע חיפוש, מכוח צו בית משפט השלום בחדרה, ביחידת דיור אותה שכר הנאשם, הממוקמת ברחוב גולני 7 בפרדס חנה (להלן: ""היחידה"").",גזר דין
9,SH-23-04-1783-519,"במהלך החיפוש נמצא בארון הבגדים של הנאשם אקדח חצי אוטומטי מסוג ""TANFOGOLIO"" ובו מחסנית הטעונה ב- 10 כדורים בקוטר 9 מ""מ.",גזר דין
10,SH-23-04-1783-519,"בנוסף, נמצא על כיסא, תחת כרית, סמוך למיטתו של הנאשם אקדח מסוג ""FN – בראונינג"" ובו מחסנית הטעונה ב- 5 כדורים בקוטר 6.35 מ""מ.",גזר דין
11,SH-23-04-1783-519,"כמו כן, במקומות נוספים ביחידה נמצא סם מסוכן מסוג קנביס במשקל כולל של 18.9 גרם נטו.",גזר דין
12,SH-23-04-1783-519,"כן נמצאו עוד 12 כדורי תחמושת בקוטר 9 מ""מ ו- 10 כדורי תחמושת בקוטר 6.35 מ""מ.",גזר דין
13,SH-23-04-1783-519,"במעשיו כמתואר לעיל, הנאשם החזיק ב- 2 כלי נשק אשר סוגלו לירות כדור שבכוחו להמית אדם שלא כדין, החזיק בתחמושת שלא כדין והחזיק בסם מסוכן לצריכתו העצמית, ללא היתר או רישיון מהמנהל.",גזר דין
14,SH-23-04-1783-519,ביום 2/11/23 נשמעו בפני טיעוני הצדדים לעניין העונש.,גזר דין
15,SH-23-04-1783-519,"המאשימה הדגישה במסגרת טיעוניה את חומרת העבירות בהן הורשע הנאשם ואת הרקע לנסיבות ביצוען, כך גם ציינה את הפגיעה בערכים המוגנים בבסיס עבירות אלה ועתרה לקביעת מתחם ענישה שנע בין 18-30 חודשי מאסר, לצד הטלת ענישה הצופה פני עתיד.",גזר דין
16,SH-23-04-1783-519,המאשימה ציינה כי בעניינו של הנאשם חל תיקון 140 לחוק העונשין המחייב הטלת ענישת מינימום.,גזר דין
17,SH-23-04-1783-519,"באשר לענישה המתאימה לנאשם במתחם הנ""ל ביקשה המאשימה להטיל על הנאשם מאסר בפועל למשך 22 חודשים, לצד הטלת ענישה הצופה פני עתיד וכתימוכין לכך הפנתה את בית המשפט לפסיקה שתומכת ברף ענישה זה.",גזר דין
18,SH-23-04-1783-519,"כראיות לעניין העונש הגישה המאשימה את עברו הפלילי של הנאשם (ת/1) לחובתו שתי הרשעות קודמות האחרונה מיום 12/11/18, בית משפט מחוזי תל אביב, בגין עבירה של שוד – עבירה לפי סעיף 42(ב) לחוק העונשין, כאשר במסגרת גזר הדין שניתן בעניין זה הוטל על הנאשם מאסר בפועל למשך 47 חודשים לצד רכיבי ענישה נוספים.",גזר דין
19,SH-23-04-1783-519,"כמו כן, הוגש דו""ח מז""פ (ת/2) ביחס לאקדחים.",גזר דין
20,SH-23-04-1783-519,"מנגד, ב""כ הנאשם הדגיש במסגרת טיעוניו, לצד חומרת העבירות, את העובדה שהנאשם לקח אחריות מידית, חסך זמן שיפוטי יקר, הוא נתון במעצר מיום 23/3/23 ואין בעברו עבירה דומה לזו מושא הליך זה שבפנינו.",גזר דין
21,SH-23-04-1783-519,"עוד נטען כי האקדחים אשר נמצאו אומנם היו טעונים במחסנית, אך לא היו דרוכים במובן זה שלא היה כדור בקנה.",גזר דין
22,SH-23-04-1783-519,"ב""כ הנאשם ציין את נסיבות חייו הלא פשוטות של הנאשם, לדבריו מדובר בנאשם שגדל בפנימיות עד הגיעו לגיל הבגרות ללא דמות הורית וללא מעורבות ההורים.",גזר דין
23,SH-23-04-1783-519,"הנאשם התגייס למשטרה, חתם קבע ותרם בצורה ייחודית בעת שירותו ביחידת המסתערבים.",גזר דין
24,SH-23-04-1783-519,"כמו כן הנאשם במסגרת עבודתו במשטרה עבר קורס ירי, קורס בילוש, והוגשה בעניינו אסופה של מסמכים המגבים טיעון זה כך שאכן ניתן לקבוע כי בתחילת דרכו, בהחלט נראה שהנאשם עולה על דרך המלך, משתלב בחברה, רוכש כלים מקצועיים ואף מפיק מכך יתרון חיובי להמשך תפקוד נורמטיבי בחברה.",גזר דין
25,SH-23-04-1783-519,"לצד זאת, לא ניתן להתעלם מהתדרדרותו של הנאשם, מנסיגתו, מהסתבכויותיו הכלכליות בשוק האפור, שהובילו אותו, כך לדברי בא כוחו לסטות מדרך הישר, ולפנות למקום פחות טוב בלשון המעטה.",גזר דין
26,SH-23-04-1783-519,"על רקע זאת אף נטען כי אשתו עזבה אותו, הוא אב לשלושה ילדים בני 14,18, ו- 21.",גזר דין
27,SH-23-04-1783-519,"ב""כ הנאשם ביקש לקבוע מתחם ענישה לעבירות בהן הורשע מרשו שנע בין 12-36 חודשי מאסר ולאור נסיבות העבירות והעובדה כי אכן בסופו של דבר נתפסו שני אקדחים ותחמושת וסם מסוכן לצריכה עצמית, ציין ב""כ הנאשם כי במקרה קונקרטי זה ניתן להסתפק בענישה מותאמת בתוך המתחם הנ""ל כך שתועמד על 20 חודשי מאסר לצד הטלת ענישה הצופה פני עתיד.",גזר דין
28,SH-23-04-1783-519,"הנאשם ביקש לומר את דברו, הביע צער על מעורבותו בעבירות בהן הורשע בהליך זה שבפני, הדגיש את לקיחת אחריותו וביקש את רחמי בית המשפט.",גזר דין
29,SH-23-04-1783-519,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה: 
30,SH-23-04-1783-519,"בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם.",דיון והכרעה: 
31,SH-23-04-1783-519,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה: 
32,SH-23-04-1783-519,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה: 
33,SH-23-04-1783-519,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה: 
34,SH-23-04-1783-519,"אדגיש כבר עתה כי למעשה הפער בענישה בין הצדדים אינו רב, מחד המאשימה עותרת במסגרת טיעוניה להטלת עונש מאסר למשך 22 חודשים, לצד הטלת ענישה הצופה פני עתיד ומנגד הסנגור מציין כי ניתן להסתפק במקרה קונקרטי זה בעונש מאסר של 20 חודשים, לצד הטלת ענישה הצופה פני עתיד.",דיון והכרעה: 
35,SH-23-04-1783-519,"אין צורך להכביר מילים אודות חומרת העבירות בהן הורשע הנאשם, פוטנציאל הסיכון הממשי הטמון בעבירות אלה, ופגיעתו בערכים החברתיים המוגנים בבסיס העבירות בהן הורשע.",דיון והכרעה: 
36,SH-23-04-1783-519,"הנאשם במעשיו פגע בערכים של שלום הציבור ובטחונו, הגנה על חיי אדם ועל הסדר הציבורי, הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם, כך גם עלול הוא גם לפגוע באזרחים חפים מפשע.",דיון והכרעה: 
37,SH-23-04-1783-519,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין וזאת נוכח התופעה החמורה והמסוכנת של החזקת נשק בידיים שאינן מורשות לכך.",קביעת מתחם העונש ההולם: 
38,SH-23-04-1783-519,"החזקת נשק שלא כדין יש בה כדי להוביל, והיא אכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, או כאשר הנשק מגיע לידי מי שמנסים לפגוע בביטחונם ובשלומם של תושבי המדינה, ובין אם מחמת שנגרמות תאונות כתוצאה מהשימוש בנשק.",קביעת מתחם העונש ההולם: 
39,SH-23-04-1783-519,עמדת בית המשפט העליון היא שעל בתי המשפט לתרום את חלקם במיגור תופעה מסוכנת זו על דרך של החמרת,קביעת מתחם העונש ההולם: 
40,SH-23-04-1783-519,הענישה עם מי שמחזיק בנשק שלא כדין.,קביעת מתחם העונש ההולם: 
41,SH-23-04-1783-519,כך גם תיקון 140 לחוק העונשין לפיו נקבע עונש מינימום ביחס לעבירה בה הורשע הנאשם בהליך זה שלפני.,קביעת מתחם העונש ההולם: 
42,SH-23-04-1783-519,ערכים אלו עליהם עמדתי כולם נמצאים בסיכון ממשי מקום בו מחזיק הנאשם בנשק ובמחסנית כפי שהדבר מיוחס לו בכתב האישום שבפני.,קביעת מתחם העונש ההולם: 
43,SH-23-04-1783-519,הפגיעה אף אינה תחומה רק לנזק הפיזי שנגרם כתוצאה מהשימוש בנשק בלבד.,קביעת מתחם העונש ההולם: 
44,SH-23-04-1783-519,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",קביעת מתחם העונש ההולם: 
45,SH-23-04-1783-519,"בכך נוצרת ""הרתעה"" של הנפגע הפוטנציאלי.",קביעת מתחם העונש ההולם: 
46,SH-23-04-1783-519,זהו רובד אחד.,קביעת מתחם העונש ההולם: 
47,SH-23-04-1783-519,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רחבים ושונים...",קביעת מתחם העונש ההולם: 
48,SH-23-04-1783-519,"אקדח שיורה ""במערכה השלישית"" גורם כמובן לנזק רב, אך גם אקדח שמונח על השולחן ""במערכה הראשונה"" – אף אם לא נעשה בו כל שימוש אחר בהמשך – עלול לפגוע בשלום הציבור באופן ממשי.",קביעת מתחם העונש ההולם: 
49,SH-23-04-1783-519,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומרתיעה.",קביעת מתחם העונש ההולם: 
50,SH-23-04-1783-519,..,קביעת מתחם העונש ההולם: 
51,SH-23-04-1783-519,"אין להפריז במשקל שיש לתת לנתונים כגון סוג האקדח, ולקבוע מעין ""מדרגה עונשית"" שמתמקדת אך ורק בנתון זה ובתוצאה, ולא בסיכון שנוצר.",קביעת מתחם העונש ההולם: 
52,SH-23-04-1783-519,"העיקר נעוץ, כאמור, בכוחו של הנשק לפגוע באדם – ואף להמיתו – ולשבש את חיי השגרה של החברה.",קביעת מתחם העונש ההולם: 
53,SH-23-04-1783-519,"כפי שהובהר, חלק מרעתן החולה של עבירות הנשק מצוי לאו דווקא בשימוש הישיר בנשק, אלא בנזקים שנלווים להחזקה ונשיאה של כלי נשק בידי אזרחים באופן בלתי חוקי.",קביעת מתחם העונש ההולם: 
54,SH-23-04-1783-519,"הדברים אשר נאמרו בעניין סובח, רלוונטיים מתמיד בימים טרופים אלה כאשר אנו מתבשרים חדשות לבקרים על שימוש לא חוקי בנשק בסביבה אזרחית:",קביעת מתחם העונש ההולם: 
55,SH-23-04-1783-519,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עוינים ובכללם גורמי טרור.",קביעת מתחם העונש ההולם: 
56,SH-23-04-1783-519,"ומן הכלל אל הפרט, סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה.",קביעת מתחם העונש ההולם: 
57,SH-23-04-1783-519,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",קביעת מתחם העונש ההולם: 
58,SH-23-04-1783-519,"בהתאם לאמור לעיל, מדיניות הענישה אותה יש לנקוט צריכה לשקף את חומרת העבירה, את הסיכון הגלום בה ורק ענישה מחמירה יהיה בה כדי לשנות את המאזן ואת הכדאיות של מי ששוקל לעבור עבירות אלה גם אם מדובר באדם נורמטיבי.",קביעת מתחם העונש ההולם: 
59,SH-23-04-1783-519,"בענייננו הנאשם החזיק שני אקדחים, תחמושת וסם לצריכה עצמית וזאת בהתאם לעובדות כתב האישום.",קביעת מתחם העונש ההולם: 
60,SH-23-04-1783-519,"ברור כי פוטנציאל הסיכון הטמון במעשיו, הוא רב, ואף ממשי וזאת במיוחד לאור העובדה שהנאשם מצד אחד מיומן בהפעלת כלי נשק ומנגד הסתבך עם נושים בשוק האפור, כך שהשימוש בנשק מקבל משנה תוקף בנסיבות אלה.",קביעת מתחם העונש ההולם: 
61,SH-23-04-1783-519,איני מוכן לקבל את הטענה כי רק בשל העובדה שלא נמצא כדור בקנה יש לאבחן את חומרת העבירה.,קביעת מתחם העונש ההולם: 
62,SH-23-04-1783-519,"די בכך שנסיבות המקרה מלמדות על מי שהחזיק ברשותו שני אקדחים טעונים במחסניות, ולצידם תחמושת נוספת כדי לקבוע שמעשיו של הנאשם חמורים עד מאד, ויש בהם פוטנציאל ממשי לשימוש קונקרטי וסיכון וודאי.",קביעת מתחם העונש ההולם: 
63,SH-23-04-1783-519,"בנסיבות אלה, אני מוצא לנכון לקבוע כי מתחם העונש ההולם למעשי העבירות בהן הורשע הנאשם נע בין 18-36 חודשי מאסר לצד הטלת ענישה הצופה פני עתיד.",קביעת מתחם העונש ההולם: 
64,SH-23-04-1783-519,כפי שציינתי לעיל למעשה הצדדים עתרו כמעט במשותף להטלת ענישה ברף דומה – המאשימה עתרה לקביעת עונש של 22 חודשי מאסר ואילו הסנגור טען כי ניתן להסתפק במקרה זה בעונש מאסר למשך 20 חודשים לצד הטלת ענישה הצופה פני עתיד.,קביעת העונש ההולם: 
65,SH-23-04-1783-519,אני מסכים עם עמדתם העונשית של הצדדים וודאי שלא אטיל על הנאשם ענישה מחמירה מזו שעתרה המאשימה במסגרת טיעוניה.,קביעת העונש ההולם: 
66,SH-23-04-1783-519,"באשר לנסיבות שאינן קשורות בביצוע העבירות בהן הורשע הנאשם, לקחתי בחשבון את עברו הפלילי (ת/1) את העובדה שהנאשם לקח אחריות מלאה על מעשיו הודה וכן בתחילת דרכו ניהל אורח חיים נורמטיבי עד אשר סטה מדרך הישר.",קביעת העונש ההולם: 
67,SH-23-04-1783-519,"משכך, אני מוצא לנכון לאמץ את עמדתה העונשית של המאשימה במלואה, ועל כן אני מטיל בזאת על הנאשם את העונשים הבאים:",קביעת העונש ההולם: 
68,SH-23-04-1783-519,"מאסר בפועל למשך 22 חודשים שיחושב מיום מעצרו של הנאשם וזאת בהתאם לרישומי שב""ס.",קביעת העונש ההולם: 
69,SH-23-04-1783-519,"מאסר על תנאי של 12 חודשים למשך 3 שנים, והתנאי שהנאשם לא יעבור בפרק זמן זה, לאחר שחרורו מריצוי תום מאסרו בגין תיק זה, על אחת העבירות בהן הורשע בהליך זה שלפני או על כל עבירת נשק מסוג פשע על פי חוק העונשין ויורשע בה.",קביעת העונש ההולם: 
70,SH-23-04-1783-519,"בנסיבות העניין, נוכח תקופת המאסר, וכן לאור נסיבותיו האישיות של הנאשם איני מוצא לנכון להטיל על הנאשם קנס כלשהו.",קביעת העונש ההולם: 
71,SH-23-04-1783-519,ניתן בזה צו להשמדת מוצגים נשק ותחמושת.,קביעת העונש ההולם: 
72,SH-23-04-1783-519,פרוטוקול זה מהווה פקודת מאסר.,קביעת העונש ההולם: 
73,SH-23-04-1783-519,54678313זכות ערעור תוך 45 ימים לבית המשפט המחוזי בחיפה.,קביעת העונש ההולם: 
74,SH-23-04-1783-519,"ניתן היום,  י""ד טבת תשפ""ד, 26 דצמבר 2023, בהעדר הצדדים.",קביעת העונש ההולם: 
