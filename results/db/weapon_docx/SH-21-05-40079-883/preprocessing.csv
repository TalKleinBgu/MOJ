,verdict,text,part
0,SH-21-05-40079-883,"פאדי אבו שנדי (אסיר) ע""י ב""כ עו""ד מוחמד מסארווה",הנאשם
1,SH-21-05-40079-883,"חוק העונשין, תשל""ז-1977: סע'  29, 144, 152, 274.1., 274.2., 274.3",הנאשם
2,SH-21-05-40079-883,"הנאשם הורשע על פי הודאתו בעבירות המיוחסות לו בכתב האישום המתוקן וזאת במסגרת תיקון כתב האישום מיום 10/3/22, תיקון אשר מקורו במשא ומתן שהתנהל בין הצדדים.",גזר דין
3,SH-21-05-40079-883,"בהתאם להכרעת הדין ולאור תיקון כתב האישום הורשע הנאשם בעבירות של תקיפת שוטר בנסיבות מחמירות, עבירה לפי סעיף 274(1)+(2)+(3)+סעיף 29 לחוק העונשין ובגין עבירה של התפרעות, עבירה לפי סעיף 152 לחוק העונשין, הכל כעולה מעובדות כתב האישום המתוקן מיום 10/3/22.",גזר דין
4,SH-21-05-40079-883,בין הצדדים לא גובשה הסכמה לעניין העונש אשר ראוי ויוטל על הנאשם ובהתאם להסכמת הצדדים נדחתה ישיבת הטיעונים לעונש ליום 28/4/22.,גזר דין
5,SH-21-05-40079-883,"במסגרת טיעוניה, עתרה המאשימה לקביעת מתחם ענישה בגין העבירות בהן הורשע הנאשם בין 18-36 חודשי מאסר בפועל לצד ענישה הצופה פני עתיד.",טיעוני המאשימה לעונש: 
6,SH-21-05-40079-883,"ב""כ המאשימה טענה במסגרת טיעוניה, כי בהתאם לנסיבות ולעובדות המפורטות בכתב האישום המתוקן, השתתף הנאשם בהתפרעויות על רקע מבצע שומר חומות, במהלכן של התפרעויות אלה הושלחו צמיגים לכביש, זיקוקים, בקבוקי תבערה ויודו אבנים לעבר רכבי השוטרים, בנסיבות אלה הנאשם יחד עם אחרים זרק מספר אבנים לעבר שוטר אשר פגעו ברגלו, והנאשם נעצר רק לאחר ניהול מרדף בעקבותיו.",טיעוני המאשימה לעונש: 
7,SH-21-05-40079-883,"לעמדת המאשימה הערכים אשר נפגעו כתוצאה ממעשי הנאשם הן פגיעה בשלטון החוק, האינטרס של השמירה על הסדר הציבורי ושמירה על שלומם כבודם וביטחונם של אנשי החוק והמשטרה.",טיעוני המאשימה לעונש: 
8,SH-21-05-40079-883,"המאשימה תמכה את טיעוניה בפסיקה, וציינה כי בנסיבות ביצוע העבירות  של מקרה זה, ניתן ללמוד כי מעשיו של הנאשם מצוי ברף החמור והגבוה וזאת בין היתר לאור העובדה שהעבירות בוצעו בצוותא בשותפות עם רבים אחרים, תוך שימוש בנשק חם והנזקים שנגרמו מביצוע העבירות ומהשתתפותו של הנאשם בהתפרעויות ילוו את תושבי המדינה ובכללם אנשי הביטחון גם לאחר שוך הסערה.",טיעוני המאשימה לעונש: 
9,SH-21-05-40079-883,עוד צוין כי מדובר בעבירות אשר בוצעו על רקע אידאולוגי לאומני וכמובן שהנאשם יכול היה להתעלם מנוכחות במקום ומהשתתפותו באירועים אלה.,טיעוני המאשימה לעונש: 
10,SH-21-05-40079-883,"באשר לנסיבות שאינן קשורות לביצוע העבירה, הדגישה ב""כ המאשימה בטיעוניה שהנאשם אכן הודה, חסך זמן שיפוטי יקר, אך בד בבד לא ניתן להתעלם מעברו הפלילי כפי שהדבר מתבטא בת/1, לנאשם 4 הרשעות קודמות מהן 2 מאוחרות להליך זה.",טיעוני המאשימה לעונש: 
11,SH-21-05-40079-883,כך גם נטען שהנאשם ריצה בעברו עונשי מאסר בגין עבירות אלימות כך שניתן ללמוד שדרכו של הנאשם הייתה ונותרה עבריינית.,טיעוני המאשימה לעונש: 
12,SH-21-05-40079-883,"בנסיבות אלה ביקשה ב""כ המאשימה למקם את עונשו של הנאשם בתוך המתחם בחלק העליון, בצירוף הטלת ענישה נלווית צופה פני עתיד וקנס.",טיעוני המאשימה לעונש: 
13,SH-21-05-40079-883,"ב""כ הנאשם  ציין במסגרת טיעוניו כי מתחם העונש ההולם למעשי העבירות בהן הורשע הנאשם נע בין 3-15 עונשי מאסר, לצד ענישה הצופה פני עתיד, כתימוכין לכך הפנה את בית המשפט לפסיקה מתאימה, כך גם ציין ב""כ הנאשם כי האירוע מושא הליך זה שלפני התרחש בכפר קרע, ולא במקום שבו התרחשו רוב המהומות, לדבריו לא הייתה סכנה ממשית של פגיעה באזרחים יהודיים, שכן האירוע ארע בכפר עצמו.","טיעוני ב""כ הנאשם לעונש: "
14,SH-21-05-40079-883,"ב""כ הנאשם ציין שמרשו אכן הודה בעבירות המיוחסות לו בכתב האישום המתוקן, אך ביקש להדגיש שהשוטר הנפגע לא נזקק לטיפול רפואי.","טיעוני ב""כ הנאשם לעונש: "
15,SH-21-05-40079-883,"באשר לנסיבות הנאשם הודגש כי הנאשם גדל במשפחה קשת יום, אביו נפטר לפני שנה, אמו לא עובדת, הנאשם עצמו לא למד בבית ספר רגיל אלא בבית ספר לחינוך מיוחד וזאת עד לכיתה י""א ולאחר שסיים את הלימודים החל לעזור בפרנסת המשפחה.","טיעוני ב""כ הנאשם לעונש: "
16,SH-21-05-40079-883,"ב""כ הנאשם ביקש להדגיש שבמקרה זה לא ייחסה המאשימה לנאשם עבירות על חוק המאבק בטרור כך גם לא יוחסה לו עבירה לפי סעיף 144 לחוק, כלומר עבירות על רקע גזעני ולאומני.","טיעוני ב""כ הנאשם לעונש: "
17,SH-21-05-40079-883,הנאשם עצור מתאריך 13/5/21.,"טיעוני ב""כ הנאשם לעונש: "
18,SH-21-05-40079-883,שוחרר למעצר בפיקוח אלקטרוני ביום 8/6/21 וביום 12/8/21 נעצר שוב עד תום ההליכים.,"טיעוני ב""כ הנאשם לעונש: "
19,SH-21-05-40079-883,אין צורך להכביר מילים אודות חומרת העבירות בהן הורשע הנאשם והפגיעה בערכים המוגנים בבסיס עבירות אלה.,דיון והכרעה: 
20,SH-21-05-40079-883,"במעשיו של הנאשם קיים פוטנציאל ממשי של סיכון, לחיי אדם, לגופו ולבריאותו ובעניין זה נקבע לא אחת שיש לנקוט מדיניות שתרתיע ותרסן התפרעויות העלולות לסחוף המון רב ולצאת מכלל שליטה.",דיון והכרעה: 
21,SH-21-05-40079-883,"עבירות בהן הורשע הנאשם מבטאות פגיעה קשה בתחושת הביטחון האישי של כל אזרח במדינה, על אחת כמה וכמה על רקע התקופה שבה בוצעו עבירות אלה, ומכלול ההתרחשויות ברחבי המדינה באותה עת.",דיון והכרעה: 
22,SH-21-05-40079-883,"בהמשך נקבע תוך הדגשת העובדה שבית המשפט מודע לכך שמסך כלל המתפרעים בתקופת מבצע ""שומר חומות"" נעצרו מעטים מהם, ומעטים עוד יותר הובאו לדין, אולם, הודגש כי חרף זאת ישנה חשיבות להטלת רף ענישה גבוה וזאת לצורך הרתעת המוני המשתתפים הפוטנציאלים באופן שהענישה שתוטל על אלה שהובאו לדין, תהיה ענישה משמעותית אשר תבטא הלימה בין העונש שראוי שיוטל על הנאשם לבין המעשים החמורים שעליהם ייתן את הדין.",דיון והכרעה: 
23,SH-21-05-40079-883,"בית המשפט קובע שבנסיבות העניין מוטלת אחריות גם על מערכת אכיפת החוק לסיוע לשימור ערכי קדושת החיים, שלמות הגוף והרכוש, באופן שיוטלו עונשים הולמים אשר יעבירו מסר ברור וחד של גינוי והסתייגות תקיפה מהמעשה.",דיון והכרעה: 
24,SH-21-05-40079-883,"בהתאם לכך צוין כי מתחם העונש ההולם למתחם עבירות בהן הורשע הנאשם ראוי שיועמד על תקופות מאסר ארוכות כך שהדבר יביא להרתעה קונקרטית  ותעורר פחד ויראה כלפי מי שישקול להצטרף, ""להיגרר"" להשתתף או ליזום התפרעויות אלימות כך שהרף התחתון של עונש המאסר יועמד על 12 חודשים וזאת לכל הפחות.",דיון והכרעה: 
25,SH-21-05-40079-883,"לאור כל האמור לעיל אני קובע שמתחם העונש ההולם למעשי העבירות שביצע הנאשם בהליך זה שלפני נע בין 12 – 36 חודשים לצד עונש מאסר מותנה, קנס ופיצוי.",דיון והכרעה: 
26,SH-21-05-40079-883,"הנאשם הודה בעבירות המיוחסות לו בכתב האישום המתוקן, חסך זמן שיפוטי יקר, ולחובתו 4 הרשעות בלבד, אשר אינן דומות במהותן לעבירות מושא הליך זה שלפני.",הנסיבות שאינן קשורות בביצוע העבירה: 
27,SH-21-05-40079-883,"מדובר בנאשם יליד שנת 1988, צעיר יחסית בגילו, אשר אומנם השתתף בהתפרעות בצוותא עם אחרים כפי שהדבר מתבטא בכתב האישום, אולם אין חולק שהוא לא זה אשר יזם וארגן התפרעות זו.",הנסיבות שאינן קשורות בביצוע העבירה: 
28,SH-21-05-40079-883,"בשכלול העובדות והנתונים והפסיקה, במיוחד זו מהעת האחרונה של בית המשפט המחוזי בחיפה, סבורני שיש למקם את עונשו של הנאשם ברף שמעט מעל הרף התחתון כלומר הטלת מאסר בפועל לתקופה של 13 חודשים וזאת לאור נסיבות ביצוע העבירות ובמיוחד לאור תקיפתו של השוטר בנסיבות מחמירות ומנוסתו של הנאשם מזירת האירוע, לצד ענישה הצופה פני עתיד, קנס ופיצוי לנפגע.",קביעת מתחם העונש המתאים: 
29,SH-21-05-40079-883,"בהתאם לכך ולאור כל האמור לעיל, אני מטיל על הנאשם את העונשים הבאים:",קביעת מתחם העונש המתאים: 
30,SH-21-05-40079-883,מאסר בפועל למשך 13 חודשים בניכוי ימי מעצרו  בגין תיק זה.,קביעת מתחם העונש המתאים: 
31,SH-21-05-40079-883,13/5/21 ועד 8/6/21 ויתרת תקופת המאסר תחושב מיום 12/8/21.,קביעת מתחם העונש המתאים: 
32,SH-21-05-40079-883,מאסר על תנאי לתקופה של 6 חדשים למשך 3 שנים והתנאי שהנאשם לא יעבור בפרק זמן זה לאחר שחרורו מריצוי תום מאסרו בגין תיק זה על עבירות בהן הורשע בהליך,קביעת מתחם העונש המתאים: 
33,SH-21-05-40079-883,"קנס בסך 3,000 ₪ ופיצוי לשוטר מר דורון מדר בסך של 2,000 ₪.",קביעת מתחם העונש המתאים: 
34,SH-21-05-40079-883,"יש לשלם את הקנס והפיצוי לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 20/12/22 וזאת באחת מהדרכים הבאות:",קביעת מתחם העונש המתאים: 
35,SH-21-05-40079-883,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת מתחם העונש המתאים: 
36,SH-21-05-40079-883,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת מתחם העונש המתאים: 
37,SH-21-05-40079-883,למען הסר ספק תקופת מאסר בגין תיק זה תרוצה במצטבר לכל עונש מאסר אותו נושא הנאשם נכון לעת זו.,קביעת מתחם העונש המתאים: 
38,SH-21-05-40079-883,גזר דין זה מהווה פקודת מאסר.,קביעת מתחם העונש המתאים: 
39,SH-21-05-40079-883,5129371זכות ערעור לבית המשפט המחוזי בחיפה  תוך 45 ימים מהיום.,קביעת מתחם העונש המתאים: 
40,SH-21-05-40079-883,"ניתן היום,  י""ח אייר תשפ""ב, 19 מאי 2022, בהעדר הצדדים.",קביעת מתחם העונש המתאים: 
