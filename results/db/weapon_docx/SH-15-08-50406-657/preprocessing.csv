,verdict,text,part
0,SH-15-08-50406-657,הודא מטיר,נ ג ד
1,SH-15-08-50406-657,"חוק העונשין, תשל""ז-1977: סע'  31, 144(א), 244",הנאשמים
2,SH-15-08-50406-657,"נאשמת 1 (להלן: הנאשמת"") הורשעה על פי הודאתה בעבירה של סיוע להחזקת נשק שלא כדין לפי סעיפים 144(א), ו-31 לחוק העונשין, התשל""ז-1977 ובעבירה של שיבוש מהלכי משפט לפי סעיף 244 לאותו חוק, שיוחסו לה בכתב האישום המתוקן.",האישום
3,SH-15-08-50406-657,"לפי המתואר בכתב האישום, החזיק נאשם 2, בעלה של הנאשמת (להלן: ""הנאשם""), בארון השינה בדירתם המשותפת באלעזריה, נשק מאולתר הבנוי על עקרון ""מכנס פתוח"" (להלן: ""הנשק"") כאשר אל הנשק מחוברת מחסנית.",האישום
4,SH-15-08-50406-657,"ביום 21.08.15 בשעה 04:40 הגיעו כוחות משטרה ומג""ב אל הבית במטרה לערוך חיפוש.",האישום
5,SH-15-08-50406-657,"בעת החיפוש בבית בקשו השוטרים לפתוח דלת סגורה, הנאשמת פתחה את הדלת, נגשה לחדר השינה ונטלה מתוך הארון, שקית שבתוכה היה מוטמן הנשק, והסליקה אותה אל בין בגדיה.",האישום
6,SH-15-08-50406-657,"השוטר משה משיח הבחין בנאשמת וצעק לעברה בעברית ובערבית להוציא את מה שהטמינה בין בגדיה, אם לא, יאלץ להשתמש בכוח כנגדה.",האישום
7,SH-15-08-50406-657,"או אז, הנאשמת זרקה את השקית ובה הנשק על המיטה.",האישום
8,SH-15-08-50406-657,יצוין כי הנאשם הודה גם הוא במיוחס לו – עבירה של החזקת נשק שלא כדין והוא נדון ל-10 חודשי מאסר.,האישום
9,SH-15-08-50406-657,"גזר דין זה עוסק אפוא, אך בנאשמת.",האישום
10,SH-15-08-50406-657,"נתבקש והוגש תסקיר שירות המבחן, ממנו נלמד אודות הנאשמת.",תסקיר שירות המבחן
11,SH-15-08-50406-657,בין היתר נלמד כי הנאשמת סיימה 11 שנות לימוד.,תסקיר שירות המבחן
12,SH-15-08-50406-657,"כיום היא עקרת בית, נשואה ואם ל-6 ילדים בגילאי 25-10.",תסקיר שירות המבחן
13,SH-15-08-50406-657,"קצינת המבחן ציינה כי לדברי הנאשמת, רק תוך כדי אירוע בעלה סיפר לה, שהוא מחזיק אקדח, וכדחף אימפולסיבי להגן על משפחתה, פעלה להסתיר את האקדח בבגדיה.",תסקיר שירות המבחן
14,SH-15-08-50406-657,על מעשיה אלה היא לקחה אחריות מלאה וחשה חרטה עמוקה וצער בגינן.,תסקיר שירות המבחן
15,SH-15-08-50406-657,הנאשמת הדגישה בפניה כי מדובר בהתנהלות הזרה לאורח חייה התקין.,תסקיר שירות המבחן
16,SH-15-08-50406-657,"הנאשמת חשה בושה כלפי ילדיה אותם חינכה להימנע ממעורבות פלילית ועבריינית, ועל כן היא חווה מצוקה עמוקה תוך האשמה עצמית.",תסקיר שירות המבחן
17,SH-15-08-50406-657,"קצינת המבחן גם ציינה את התרשמותה מהנאשמת כאשה המתפקדת על פי נורמות וערכים המקובלים בחברה לה שייכת, ולאורך השנים היא פעלה על פי הדפוסים הפטריארכליים המצופים ממנה ברמה המשפחתית והחברתית, תוך שהיא מבטלת רצונותיה ושאיפותיה.",תסקיר שירות המבחן
18,SH-15-08-50406-657,ביצוע העבירות מהווים – כך לשיטתה של קצינת המבחן - ביטוי לאישיותה של הנאשמת שניסתה לרצות את הסובבים אותה והייתה מחויבת כלפי המסגרת המשפחתית.,תסקיר שירות המבחן
19,SH-15-08-50406-657,"לדברי קצינת המבחן, ההליך המשפטי כמו המעצר בו שהתה הנאשמת, מהווים עבורה גורם מטלטל, מציב גבולות ומרתיע בצורה משמעותית.",תסקיר שירות המבחן
20,SH-15-08-50406-657,"בשולי התסקיר באה קצינת המבחן בהמלצה להשית על הנאשמת עונש מאסר לתקופה קצרה שיבוצע בעבודות שירות, לצד עונש מרתיע צופה פני עתיד.",תסקיר שירות המבחן
21,SH-15-08-50406-657,"בטיעוניו לעונש, ב""כ המאשימה טען כי הפגיעה בערכים החברתיים היא קשה שכן העבירה בה הורשעה הנאשמת משתייכת לסוג העבירות שנועדו להגן על חיי אדם ומניעת פגיעה בשלום הציבור.","טיעוני ב""כ הצדדים"
22,SH-15-08-50406-657,עבירת השיבוש נועדה להגן על טוהר המידות ושלטון החוק וגם בערכים אלו פגעה הנאשמת במעשיה שניסתה להעלים את הנשק.,"טיעוני ב""כ הצדדים"
23,SH-15-08-50406-657,"לדבריו, מתחם העונש ההולם בגין עבירת הסיוע להחזקת נשק נע בין 6 ל-12 חודשי מאסר בפועל (מחצית המתחם בגין עבירת ההחזקה הנע בין 12 ל-24 חודשים).","טיעוני ב""כ הצדדים"
24,SH-15-08-50406-657,"נוכח הודאתה של הנאשמת, הבעת החרטה, התסקיר החיובי והעדר עבר פלילי, יש למקם את הנאשמת בתחתית המתחם, ובשים לב גם לעבירת השיבוש, יש להשית עליה עונש של 8 חודשי מאסר, לצד מאסר מותנה והתחייבות להימנע מעבירה.","טיעוני ב""כ הצדדים"
25,SH-15-08-50406-657,כן עתר לחילוט הנשק.,"טיעוני ב""כ הצדדים"
26,SH-15-08-50406-657,"מנגד, ב""כ הנאשמת טען כי הנאשמת פעלה לפי הוראות בעלה שהוא זה שהחזיק בנשק.","טיעוני ב""כ הצדדים"
27,SH-15-08-50406-657,"היא הודתה במיוחס לה כבר בתחנת המשטרה כשהיא מסבירה את מחשבתה לקחת את האחריות על החזקת הנשק בשל היותה אזרחית ישראלית, בניגוד לבעלה.","טיעוני ב""כ הצדדים"
28,SH-15-08-50406-657,"היא לא רכשה את הנשק, לא השתמשה בו, והוא כאמור, היה שייך לבעלה, שנידון ל-10 חודשי מאסר.","טיעוני ב""כ הצדדים"
29,SH-15-08-50406-657,כן ציין כי הנאשמת הייתה נתונה במעצר למשך 68 ימים ולאחר מכן הייתה במעצר בית למשך שנה שלימה כשהיא מתגוררת בבית אחותה.,"טיעוני ב""כ הצדדים"
30,SH-15-08-50406-657,"בעלה התגורר במקום אחר, גם הוא בתנאי מעצר, וכפועל יוצא מכך, המשפחה שהייתה משפחה נורמטיבית, התפרקה.","טיעוני ב""כ הצדדים"
31,SH-15-08-50406-657,הנאשמת הביעה חרטה מלאה וכנה על מעשיה והיא רואה במעשיה כישלון של ממש נוכח העובדה כי תמיד חינכה את ילדיה להימנע מביצוע מעשים פליליים.,"טיעוני ב""כ הצדדים"
32,SH-15-08-50406-657,"לדברי ב""כ הנאשמת, מתחם העונש ההולם נע ממאסר מותנה ועד ל-6 חודשי מאסר, כשעונשה של הנאשמת, כך גם לפי דברי ב""כ המאשימה, צריך להיות בתחתית המתחם.","טיעוני ב""כ הצדדים"
33,SH-15-08-50406-657,"לפיכך נתבקש, להסתפק בתקופת מעצרה לצד מאסר מותנה.","טיעוני ב""כ הצדדים"
34,SH-15-08-50406-657,הנאשמת הביעה את צערה וחרטתה על מעשיה וביקשה שבית המשפט יתחשב במשפחתה ובילדיה.,"טיעוני ב""כ הצדדים"
35,SH-15-08-50406-657,לעבירות הנשק חומרה מיוחדת.,דיון והכרעה
36,SH-15-08-50406-657,מאדם המחזיק בנשק שלא כדין נשקפת מסוכנות...,דיון והכרעה
37,SH-15-08-50406-657,"לא אחת עמד בית משפט זה על הצורך בנקיטת רף מחמיר כלפי עבירות נשק, גם כלפי אלו המצויות לכאורה בשלבים נמוכים יחסית של המדרג ...",דיון והכרעה
38,SH-15-08-50406-657,עבירת החזקת נשק...,דיון והכרעה
39,SH-15-08-50406-657,"מקימה סיכון ממשי וחמור לציבור ויוצרת פוטנציאל להסלמה עבריינית, ולפיכך מחייבת ליתן ביטוי עונשי הולם המרתיע באמצעות הרחקת מבצע העבירה מן החברה לתקופה מסוימת...",דיון והכרעה
40,SH-15-08-50406-657,"לעבירת השיבוש חומרה נוספת בשל פגיעתה בשלטון החוק, בהשלטת הסדר הציבורי ועשיית משפט.",דיון והכרעה
41,SH-15-08-50406-657,"במקרה זה, העבירה של סיוע להחזקת נשק והעבירה של שיבוש מהלכי משפט שזורים זה בזה.",דיון והכרעה
42,SH-15-08-50406-657,"מעשיה של הנאשמת בשיבוש החיפוש אחר הנשק הם למעשה חלק מניסיונה להמשיך לסייע לבעלה בהחזקת הנשק שהוחזק על ידו בביתה, ולדבריה, שלא בידיעתה.",דיון והכרעה
43,SH-15-08-50406-657,לצד זאת יש לזכור כי המחזיק בנשק היה בעלה של הנאשמת.,דיון והכרעה
44,SH-15-08-50406-657,"הנאשמת הורשעה אך בסיוע לנאשם, כשלא הוכח שהייתה כוונה כלשהי של הנאשם, וודאי לא כזו שהייתה ידועה לנאשמת, לעשות שימוש בנשק.",דיון והכרעה
45,SH-15-08-50406-657,"היא עשתה את מעשיה כדי לגונן על בעלה, מתוך תחושת האחריות שלה לבעלה ולמשפחתה כולה, ומדובר בהחלטה של רגע אחד.",דיון והכרעה
46,SH-15-08-50406-657,"אין מדובר במי שמחזיק אקדח ברכבו או במקום אחר כשניכר מההחזקה כי היא נועדה לשימוש זמין  באופן מיידי, ולא נלוו לעבירת הסיוע להחזקת הנשק, עבירות אחרות הקשורות לשימוש בנשק.",דיון והכרעה
47,SH-15-08-50406-657,"עם זאת, יש לזכור כי הנאשמת ביקשה להעלים את הנשק כשהחביאה אותו מתחת לבגדיה במהלך החיפוש וכך ביקשה, הן לשבש את החקירה והן לאפשר את המשך החזקת הנשק.",דיון והכרעה
48,SH-15-08-50406-657,"בנסיבות אלו, בשים לב לערכים שנפגעו, עקרון ההלימה, העדר נזק ממשי בסופו של דבר ושאר הנסיבות הנצרכות לעניין, לצד הפסיקה הנוהגת במקרים דומים, אני סבור שמתחם העונש ההולם לעבירת הסיוע ועבירת השיבוש נע בין מספר חודשי מאסר בודדים שיכול וירוצו בעבודות שירות ועד לשנת מאסר.",דיון והכרעה
49,SH-15-08-50406-657,"הנאשמת ילידת 1968, כיום בת 49, נשואה ואם ל-6 ילדים, נעדרת עבר פלילי.",דיון והכרעה
50,SH-15-08-50406-657,"כפי שעולה מתסקיר שירות המבחן, ולמעשה גם מכתב האישום עצמו, הנאשמת לא הייתה קשורה לנשק שהיה שייך למעשה לבעלה והוחזק על ידו.",דיון והכרעה
51,SH-15-08-50406-657,חומרת מעשיה של הנאשמת היו למעשה בניסיונה לחפות עליו ולמנוע את גילוי הנשק.,דיון והכרעה
52,SH-15-08-50406-657,יש לזכור כי המבצע העיקרי הוא בעלה והוא נדון ל-10 חודשי מאסר.,דיון והכרעה
53,SH-15-08-50406-657,"הנאשמת לקחה אחריות מלאה על מעשיה, וגם מדבריה בבית המשפט היה ניכר כי מדובר בחרטה כנה.",דיון והכרעה
54,SH-15-08-50406-657,"צודק ב""כ הנאשמת כי בנסיבות אלו, כפי שגם היה מוסכם על ב""כ המאשימה יש לגזור את עונשה, בתחתית המתחם.",דיון והכרעה
55,SH-15-08-50406-657,יש גם להביא בחשבון את מעצר הבית הארוך בו שהתה הנאשמת לצד מעצר הבית של בעלה במקום אחר וההשלכות של מצב זה על משפחתה.,דיון והכרעה
56,SH-15-08-50406-657,בשים לב לאמור אני משית על הנאשמת את העונשים הבאים:,דיון והכרעה
57,SH-15-08-50406-657,3 חודשי מאסר ויום אחד בניכוי ימי מעצרה מיום 21.08.15 ועד יום 28.10.15.,דיון והכרעה
58,SH-15-08-50406-657,הנאשמת תתאם כניסתה למאסר עם ענף אבחון ומיון של שירות בתי הסוהר בטלפונים 08-9787377 או 08-9787336.,דיון והכרעה
59,SH-15-08-50406-657,"ככל שלא תקבל הנאשמת הנחיה אחרת, עליה להתייצב עד השעה 9:00 ביום 10.09.17 במתקן המעצר במגרש הרוסים בירושלים עם תעודה מזהה והעתק גזר הדין.",דיון והכרעה
60,SH-15-08-50406-657,6 חודשי מאסר שלא ירוצו אלא אם הנאשמת תעבור על העבירות בהן הורשעה במשך שנתיים מהיום.,דיון והכרעה
61,SH-15-08-50406-657,"הנאשמת תחתום על התחייבות בסך של 7,500 ₪ להימנע מהעבירות בהן הורשעה.",דיון והכרעה
62,SH-15-08-50406-657,"ההתחייבות תעמוד בתוקפה למשך שנתיים מהיום, והיא תחתם בתוך 10 ימים שאם לא כן הנאשמת תיאסר למשך 10 ימים או עד לחתימתה על ההתחייבות, לפי המוקדם.",דיון והכרעה
63,SH-15-08-50406-657,זכות ערעור לבית המשפט המחוזי בירושלים בתוך 45 יום מהיום.,דיון והכרעה
64,SH-15-08-50406-657,"5129371ניתן היום,  ג' אב תשע""ז, 26 יולי 2017, במעמד המתייצבים.",דיון והכרעה
