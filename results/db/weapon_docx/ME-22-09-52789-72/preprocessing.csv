,verdict,text,part
0,ME-22-09-52789-72,באמצעות פרקליטות מחוז ירושלים (פלילי),מדינת ישראל
1,ME-22-09-52789-72,"על ידי ב""כ עו""ד רותם בראס",מדינת ישראל
4,ME-22-09-52789-72,נגד,מדינת ישראל
7,ME-22-09-52789-72,"על ידי ב""כ עו""ד מוחמד חלאילה",".1 חמזה אבו חסן (עציר), ת""ז xxxxxxxxx"
8,ME-22-09-52789-72,"על ידי ב""ע עו""ד רן שטרצר",".2 עבד אלהאדי סנקרט (עציר), ת""ז xxxxxxxxx"
9,ME-22-09-52789-72,"על ידי ב""כ עו""ד יצחק שילה",".3 חוסאם סנקרט (אחר/נוסף), ת""ז xxxxxxxxx"
13,ME-22-09-52789-72,"חוק העונשין, תשל""ז-1977: סע'  25, 29, 40ב', 144(ב2), 144(ז)",".3 חוסאם סנקרט (אחר/נוסף), ת""ז xxxxxxxxx"
14,ME-22-09-52789-72,גזר דין (נאשם 1),".3 חוסאם סנקרט (אחר/נוסף), ת""ז xxxxxxxxx"
15,ME-22-09-52789-72,"נאשם 1 חמזה אבו חסן (להלן: ""הנאשם"") הורשע, על פי הודאתו בכתב האישום המתוקן, במסגרת הסדר טיעון, בשתי עבירות של סחר בנשק לפי סעיף 144(ב2) בצירוף סעיף 29 לחוק העונשין, התשל""ז-1977 (להלן: ""החוק""), וניסיון סחר בנשק לפי סעיף 144(ב2) בצירוף סעיף 25 לחוק.",רקע
16,ME-22-09-52789-72,"במסגרת הסדר הטיעון לא הייתה הסכמה בין הצדדים לעניין העונש, וכל צד נותר חופשי בטיעוניו.",רקע
17,ME-22-09-52789-72,הטיעונים לעונש נדחו לאחר קבלת תסקיר שירות המבחן בעניינו של הנאשם.,רקע
18,ME-22-09-52789-72,"יוער, כי בעניינו של נאשם 2 ניתן גזר דין היום, בעוד שנאשם 3 כפר במיוחס לו, הוגש בעניינו כתב אישום נפרד ונשמעו ראיות, ועניינו קבוע היום למתן הכרעת דין.",רקע
19,ME-22-09-52789-72,"כתב האישום המתוקן חובק שלושה אישומים: על פי החלק הכללי בכתב האישום המתוקן, נ.פ 447/21 שימש במועדים הרלוונטיים לכתב האישום המתוקן כ""סוכן"" מטעם משטרת ישראל (להלן: ""הסוכן"").",רקע
20,ME-22-09-52789-72,בין הסוכן לנאשם ישנה היכרות בת מספר שנים עובר למתואר בכתב האישום.,רקע
21,ME-22-09-52789-72,"במסגרת הקשר בין הסוכן לנאשם, במועדים הרלוונטיים לכתב האישום המתוקן, ביצעו הנאשם והסוכן עסקאות יחד עם נאשמים 2 ו-3 בהן מכרו הנאשמים לסוכן כלי נשק, אביזר ותחמושת לנשק בתמורה כספית.",רקע
22,ME-22-09-52789-72,"על פי עובדות האישום הראשון, מספר חודשים לערך עובר לחודש מאי 2022, שוחחו הנאשם והסוכן מספר פעמים בעניין מכירת נשק מסוג קלצ'ניקוב לסוכן.",רקע
23,ME-22-09-52789-72,"בהמשך, שוחחו הנאשם והסוכן לגבי כלי הנשק שהוצעו למכירה.",רקע
24,ME-22-09-52789-72,השניים קבעו להיפגש על מנת שהסוכן יבחן את כלי הנשק.,רקע
25,ME-22-09-52789-72,"ביום 25.5.2022, בשעה שאינה ידועה למאשימה, נפגש הנאשם עם הסוכן והשניים נסעו לראס חמיס על מנת לבחון את כלי הנשק, אולם המוכר לא הגיע למקום והודיע כי יוכל להגיע עם הנשק רק יום למחרת.",רקע
26,ME-22-09-52789-72,"ביום 26.5.2022, בשעות הערב הודיע הסוכן לנאשם, כי הוא מעוניין לרכוש את רובה  M16 והנאשם אמר לסוכן שמחירו 60,000 ₪.",רקע
27,ME-22-09-52789-72,"בהמשך, אמר הנאשם לסוכן, כי מחיר הרובה מסוג M16 הוא 64,000 ₪ וינסה לדבר עם המוכר להוזיל את המחיר במקום המפגש.",רקע
28,ME-22-09-52789-72,"בהמשך, ביום 28.5.2022 נפגשו הנאשם והסוכן בענתא החדשה, והשניים נסעו לנקודת המפגש עם נאשם 2.",רקע
29,ME-22-09-52789-72,"במהלך הפגישה עלו הנאשם ונאשם 2 והסוכן לביתו של נאשם 2, שם הוצג חפץ דמוי רובה סער M16 המכיל מכלול וקנה תקניים של רובה סער M16, אשר יורה ובכוחו להמית אדם (להלן: ""הרובה"") יחד עם מחסנית ריקה המתאימה לרובה.",רקע
30,ME-22-09-52789-72,"במהלך הפגישה, ניהלו הסוכן ונאשם 2 משא ומתן על מחיר הרובה ונקבע, כי הסוכן ישלם סך 64,000 ₪ תמורתו.",רקע
31,ME-22-09-52789-72,"או אז, יצאו מביתו של נאשם 2 לבדוק את תקינות הנשק.",רקע
32,ME-22-09-52789-72,"הנאשם ונאשם 2 והסוכן ירדו לרחוב, נאשם 2 אחז ברובה ונכנס עמו לכלי רכב מסוג טויוטה ל.ז 7961466 (להלן: ""הרכב"").",רקע
33,ME-22-09-52789-72,הנאשם והסוכן נסעו אחרי הרכב כשנאשם 2 מוביל את כלי הנשק ברכב.,רקע
34,ME-22-09-52789-72,"כעבור זמן קצר הגיעו לבית השייך למשפחתו של נאשם 2, יצא נאשם 2 והביא ספריי שמן וכדורי תחמושת המתאימים לרובה.",רקע
35,ME-22-09-52789-72,"נאשם 2 נכנס לכלי הרכב של הסוכן, הורה לסוכן לנסוע מספר מטרים, ובעוד הוא סמוך לבתים באזור, ירה נאשם 2 מתוך כלי הרכב של הסוכן, שלושה כדורים ברובה.",רקע
36,ME-22-09-52789-72,"או אז, קרא נאשם 2 לאחיו, נאשם 3, להיכנס לרכב של הסוכן במטרה להשלים את העסקה, ולספור את הכסף שהביא הסוכן לנאשם 2 תמורת הרובה שהיה ברכב.",רקע
37,ME-22-09-52789-72,"לאחר שנאשם 3 הצטרף לעסקת הנשק וספר את הכסף, קיבל נאשם 2 לידיו סך 64,000 ₪ תמורת הרובה, בעוד שהנאשם קיבל מידי הסוכן סך 2,000 ₪ תמורת פועלו, וזאת לאחר משא ומתן ממושך על גובה העמלה.",רקע
38,ME-22-09-52789-72,"במעשיו האמורים לעיל, סחר הנאשם, בצוותא חדא, בנשק ובאביזר נשק, בלא רשות על פי דין.",רקע
39,ME-22-09-52789-72,"על פי עובדות האישום השני, הרלוונטי לנאשם ולנאשם 2 בלבד, בהמשך למתואר באישום הראשון לעיל, התקשר הנאשם לסוכן פעמים רבות והציע לו לרכוש אקדחים, והסוכן סירב.",רקע
40,ME-22-09-52789-72,"ביום 31.5.2022 הציע הנאשם לסוכן אקדח במחיר של 48,000 ₪ אולם הסוכן אמר לנאשם כי המחיר יקר מידי, והנאשם אמר כי יש רובה קלצ'ניקוב למכירה והוא יבדוק את מחירו.",רקע
41,ME-22-09-52789-72,ביום 7.6.2022 נפגש הנאשם עם הסוכן והשניים נסעו למחנה פליטים שועפט.,רקע
42,ME-22-09-52789-72,"במהלך הפגישה הציע הסוכן לנאשם לבדוק את הרובה מסוג קלצ'ניקוב שהציע לו, אולם הנאשם אמר כי המועד אינו מתאים.",רקע
43,ME-22-09-52789-72,"בהמשך, הצטרף לפגישה אדם בשם מוחמד דבעי, שזהותו אינה ידועה במדויק למאשימה, הנאשם ביקש ממוחמד לראות את כלי הנשק.",רקע
44,ME-22-09-52789-72,מוחמד אמר שהם לא ברשותו והוא ילך להביאם.,רקע
45,ME-22-09-52789-72,"כעבור כ-15 דקות נפגשו הנאשם והסוכן שוב עם מוחמד דבעי ברכב של הסוכן, ומוחמד הציג לסוכן שני אקדחים אחד ""בלגי"" והשני ""ירדני"" כאשר כל אקדח במחיר של 40,000 ₪.",רקע
46,ME-22-09-52789-72,הסוכן אמר שהמחיר יקר מדי ואינו מעוניין לרוכשם.,רקע
47,ME-22-09-52789-72,"בהמשך, ביום 9.6.2022 הציע הנאשם לרכוש רובה מסוג M16 מוסב, והודיע לסוכן כי הנשק נמצא ברשותו.",רקע
48,ME-22-09-52789-72,הסוכן הודיע כי יחפש רוכש לנשק.,רקע
49,ME-22-09-52789-72,ביום 12.6.2022 שוחחו הנאשם והסוכן מספר פעמים.,רקע
50,ME-22-09-52789-72,במהלך השיחות נקבעה פגישה במטרה להציג לסוכן רובה M16 ואקדח למכירה.,רקע
51,ME-22-09-52789-72,"ביום 14.6.2022 נפגש הנאשם עם הסוכן, והשניים נסעו לביתו של נאשם 2 במחנה הפליטים שועפט.",רקע
52,ME-22-09-52789-72,"נאשם 2 נכנס לרכב של הסוכן והרכיב בפניו חפץ דמוי רובה M16 שהוסב מרובה אוויר לירי תחמושת בקליבר 5.56X45 מ""מ המכיל חלקי רובה M16 תקניים, אשר יורה ובכוחו להמית אדם (להלן: ""הרובה""), והביא עמו מחסנית מתאימה לרובה וכדורים.",רקע
53,ME-22-09-52789-72,"בעת שהסוכן היה בנסיעה, הכניס נאשם 2 כדורים למחסנית הרובה וירה מהרכב הנוסע מספר פעמים.",רקע
54,ME-22-09-52789-72,"בהמשך, מסר נאשם 2 לסוכן את הרובה והמחסנית בתמורה לסכום של 38,000 ₪ כפי שסוכם, וכן מסר הסוכן סכום של 1,500 ₪ לנאשם עבור פועלו.",רקע
55,ME-22-09-52789-72,"במעשיו האמורים לעיל, סחר הנאשם  בצוותא חדא, בנשק ובאביזר נשק, בלא רשות על פי דין.",רקע
56,ME-22-09-52789-72,"על פי עובדות האישום השלישי, הרלוונטי לנאשם בלבד, בהמשך הציע הנאשם לסוכן לרכוש נשק M16 ארוך במחיר של 90,000 ₪, אשר בהמשך נמכר לאחר, וכן נשק M16 במחיר של 80,000 ₪.",רקע
57,ME-22-09-52789-72,"הנאשם אמר לסוכן כי כלי הנשק נמצאים תחת ידו, והזמין את הסוכן לקבוע עמו מפגש ולבחון אותם.",רקע
58,ME-22-09-52789-72,"הנאשם ניפגש עם הסוכן בסמוך לביתו של נאשם 2 והמתינו לבואו של נאשם 2, אשר כל הזמן דחה את מועד הגעתו.",רקע
59,ME-22-09-52789-72,"לאחר כשעה, כאשר נאשם 2 התעכב מלהגיע למקום המפגש בתואנה שהוא מביא כדורים לכלי הנשק, עזב הסוכן את המקום למרות בקשותיו של הנאשם להמתין לנאשם 2 ולבצע את העסקה.",רקע
60,ME-22-09-52789-72,"במעשיו, האמורים לעיל, ניסה הנאשם לסחור בנשק, בלא רשות על פי דין.",רקע
61,ME-22-09-52789-72,"מתסקיר שירות המבחן מיום 2.7.2023 עולה, כי הנאשם בן 41, נשוי ואב לשני ילדים בגיל חודשיים ושנתיים.",תסקיר שירות המבחן
62,ME-22-09-52789-72,"אביו נפטר בשנת 2011 ואמו בת 66, עקרת בית.",תסקיר שירות המבחן
63,ME-22-09-52789-72,"הנאשם מסר, כי גדל בתנאי מצוקה וצמצום משאבים כלכליים, סיים 6 שנות לימוד בלבד, ועזב את ספסל הלימודים על מנת לעבוד ולעזור בפרנסת המשפחה.",תסקיר שירות המבחן
64,ME-22-09-52789-72,"שירות המבחן ציין, כי הנאשם סיפר שבהיותו נער כבן 16 נפגע מינית על ידי מעסיקו דאז, אך לא יכול היה לשתף את סביבתו במצבו לאור בושה וחשש מדעות קדומות כלפי נפגעי פגיעה מינית שהיו נפוצות בחברה באותה עת.",תסקיר שירות המבחן
65,ME-22-09-52789-72,"הנאשם, שחש צורך להגן על עצמו ולנקום בפוגע, הגיע עם חברו לבית הפוגע, כאשר במהלך קטטה שהתפתחה הפוגע נחנק למוות.",תסקיר שירות המבחן
66,ME-22-09-52789-72,"הנאשם נעצר ונידון ל-20 שנות מאסר בגין עבירת רצח, אותו ריצה במלואו.",תסקיר שירות המבחן
67,ME-22-09-52789-72,"במסגרת מאסרו למד הנאשם את השפה העברית והשלים 12 שנות לימוד, אך לדבריו בשל היעדר דמויות חיוביות לחיקוי ובשל חשיפתו הממושכת לאוכלוסיית האסירים, הפנים נורמות עברייניות.",תסקיר שירות המבחן
68,ME-22-09-52789-72,הנאשם השתחרר מריצוי מאסרו הארוך בשנת 2019.,תסקיר שירות המבחן
69,ME-22-09-52789-72,"הוא חווה הלם וזעזוע מהשינויים הטכנולוגיים והחברתיים, דבר שהעצים את קשייו להסתגל ולהשתלב בחברה ובמעגל תעסוקתי.",תסקיר שירות המבחן
70,ME-22-09-52789-72,"כמו כן, תיאר כי חווה תחושת חוסר שייכות, ערך מספר ניסיונות השתלבות בתעסוקה והקים משפחה, כאשר נישא לאשתו בשנת 2020.",תסקיר שירות המבחן
71,ME-22-09-52789-72,"בשל הקושי למצוא מקור פרנסה קבוע ויציב, המצב הכלכלי של משפחתו הגרעינית, בה היווה מפרנס יחיד, היה קשה מאוד.",תסקיר שירות המבחן
72,ME-22-09-52789-72,"לדבריו חש תסכול רב והתקשה לעמוד בדחף, וביצע עבירת התפרצות בגינה נידון במהלך שנת 2021 ל-8 חודשי מאסר, והשתחרר בשחרור מנהלי לאחר ריצוי 5 חודשי מאסר.",תסקיר שירות המבחן
73,ME-22-09-52789-72,"לדבריו, עם שחרורו ממאסרו האחרון שב וחווה מצוקה כלכלית וקשיי פרנסת משפחתו, בשל היעדר יכולת למצוא תעסוקה מסודרת.",תסקיר שירות המבחן
74,ME-22-09-52789-72,"אשר לעבירות בתיק דנן- מסר, שירות המבחן כי הנאשם לוקח אחריות על מעשיו ומביע צער על מעורבותו החוזרת בפלילים בכלל ובתחום של סחר בנשק בפרט.",תסקיר שירות המבחן
75,ME-22-09-52789-72,"כמו כן, כיום, בהסתכלות לאחור, מבטא תחושת סיפוק מעצירת הנשקים על ידי גורמי אכיפת החוק.",תסקיר שירות המבחן
76,ME-22-09-52789-72,"עוד מסר, כי נענה לסייע בעסקאות אלה תוך ""הפעלת"" קשרי עברו עם אוכלוסיית עוברי החוק בין כותלי הכלא.",תסקיר שירות המבחן
77,ME-22-09-52789-72,"לדבריו, הוא אינו מזוהה עם תחום זה ושימש כמתווך בלבד, תמורת תגמול כספי, בשל מצוקה כלכלית קיומית ופיתוי להשיג רווח קל ומהיר.",תסקיר שירות המבחן
78,ME-22-09-52789-72,"לדבריו, באותה עת חש חסר אונים ולא ראה דרכי התמודדות אלטרנטיביות עם קשייו.",תסקיר שירות המבחן
79,ME-22-09-52789-72,"שירות המבחן התרשם מהנאשם כמי שגדל בתנאי מצוקה כלכלית קשה, הזנחה רגשית וחוויית חוסר נראות מתמשכת.",תסקיר שירות המבחן
80,ME-22-09-52789-72,"כמו כן, תהליך גיבוש זהותו האישית והחברתית לווה בפגיעה מינית, בגרימת מוות ובחשיפה ממושכת לנורמות עברייניות במגע ישיר עם אוכלוסיית האסירים.",תסקיר שירות המבחן
81,ME-22-09-52789-72,"בנוסף, לאור מציאות חייו המורכבת, היה נעדר דמויות חיוביות לחיקוי ואף לא התאמן בפיתוח מיומנויות חיים נורמטיביות.",תסקיר שירות המבחן
82,ME-22-09-52789-72,"להערכת שירות המבחן, בהיעדר התערבות טיפולית סביב דפוסי התנהגותו הלא אדפטיביים, לצורך עריכה והטמעה של תהליך שינוי ושיקום, טמון פוטנציאל סיכוני להישנות התנהגות רגרסיבית ופוגענית.",תסקיר שירות המבחן
83,ME-22-09-52789-72,"כיום, בהיותו בעל משפחה ואב לילדים קטנים, כאשר בנו הצעיר נולד בהיותו עצור בתיק זה, ניכרת עייפות מאורחות חייו העברייניים, תוך שמגלה הבנה למורכבות מצבו ומביע מוטיבציה גבוהה לעריכת שינוי באורחות חייו.",תסקיר שירות המבחן
84,ME-22-09-52789-72,"שירות המבחן התרשם כי הנאשם מבטא רצון כן להיעזר בתהליך טיפולי שיקומי, תוך הבנת נזקקותו לסיוע מקצועי לצורך רכישת כלים להסתגלות אדפטיבית בחברה הנורמטיבית.",תסקיר שירות המבחן
85,ME-22-09-52789-72,"לאור כל האמור, בהתחשב באופי העבירות הנדונות ובחזרתיות התנהגות עוברת חוק, לצד קושי להיענות לגבולות חיצוניים ולגורמי סמכות, כאשר ענישה קודמת לא היוותה עבורו גורם מרסן, שירות המבחן מסר, כי אין באפשרותו לשלב את הנאשם כיום בתהליך טיפולי במסגרת הקהילה, העשוי להפחית סיכון להישנות התנהגות פוגעת.",תסקיר שירות המבחן
86,ME-22-09-52789-72,"בצד זה, בשל התרשמותו כי הנאשם זקוק לתהליך טיפולי סביב טראומות רגשיות שלא עובדו ובעיות התנהגותו, שירות המבחן המליץ כי תופנה תשומת לבו של שירות בתי הסוהר לאפשרות שילובו בתהליך טיפולי במסגרת המאסר.",תסקיר שירות המבחן
87,ME-22-09-52789-72,"ב""כ המאשימה הגישה גיליון רישום פלילי של הנאשם (ת/1) ופלט מעצרים (ת/2).",ראיות לעונש
88,ME-22-09-52789-72,"מגיליון הרישום הפלילי שהוגש עולה, כי לנאשם ארבע הרשעות קודמות: בשנת 1998 נדון בבית משפט לנוער למאסר בפועל לתקופה של חודש לצד ענישה נלווית בגין עבירות של ניסיון פריצה לרכב בכוונה לגנוב וכניסה או ישיבה בישראל שלא כחוק; בשנת 2000 נדון לעונש מאסר בפועל לתקופה של 20 שנה לצד ענישה נלווית בגין עבירות של גרימת מוות במזיד תוך ביצוע עבירה ושוד מזוין בנסיבות מחמירות; בשנת 2004 נדון למאסר בפועל לתקופה של 12 חודשים לצד ענישה נלווית בגין עבירות של תקיפת עובד ציבור ואיומים; וביום 7.2.22 נדון לעונש מאסר בפועל לתקופה של 8 חודשים לצד ענישה נלווית בגין עבירות של כניסה או ישיבה בישראל שלא כחוק, גניבה מרכב ופריצה לרכב בכוונה לגנוב.",ראיות לעונש
89,ME-22-09-52789-72,"ב""כ הנאשם הגיש מסמכים רפואיים בדבר מצבה הרפואי של אמו של הנאשם (נ/1).",ראיות לעונש
90,ME-22-09-52789-72,"יצוין, כי בדבריו לבית המשפט עדכן הנאשם שאמו נפטרה לאחרונה.",ראיות לעונש
91,ME-22-09-52789-72,"ב""כ המאשימה טענה, כי ההליך דנן הוא הליך אחד מבין שמונה שהוגשו בבית משפט זה ובמסגרתם הוגשו כתבי אישום כנגד 15 נאשמים בגין סחר בנשק מול הסוכן.",טיעוני הצדדים לעונש
92,ME-22-09-52789-72,"ב""כ המאשימה עמדה על חומרת עבירות הנשק כפי שנקבע בחוק ובפסיקה בציינה, כי עבירות בנשק הפכו למכת מדינה, וכי זמינות ונגישות כלי נשק בלתי חוקיים מאפשרים שימוש תדיר בנשקים אלה ככלי לפתרון סכסוכים, ואף לפעילות עבריינית ולפעולות טרור.",טיעוני הצדדים לעונש
93,ME-22-09-52789-72,"עוד ציינה, כי בסוף שנת 2021 נחקק תיקון 140 לחוק, אשר קובע עונשי מינימום בעבירות הנשק, וכי תיקוני חקיקה נוספים שהגיעו בהמשך, הגם שאינם חלים בענייננו, מלמדים על תפיסת המחוקק לפיה יש להחמיר בענישה בעבירות הנשק.",טיעוני הצדדים לעונש
94,ME-22-09-52789-72,"ב""כ המאשימה הוסיפה וטענה, כי נקבע בפסיקה שנסיבותיו האישיות של העבריין צריכות לסגת מפני האינטרס הציבורי בעבירות בהן עסקינן, וביקשה כי יינתן משקל בכורה לשיקולי הרתעת היחיד והרבים ולצורך בהרחקתם של עברייני הנשק מהחברה.",טיעוני הצדדים לעונש
95,ME-22-09-52789-72,"לדבריה, כתב האישום המתוקן מתאר מסכת עבריינית במסגרתה ביצעו הנאשמים עסקאות למכירת נשקים לסוכן משטרתי, כאשר הנאשם הורשע בגין שני אירועי סחר בהם נמכרו רובי M16 ואביזרים לסוכן, וכן בניסיון לעסקה נוספת שלא צלחה.",טיעוני הצדדים לעונש
96,ME-22-09-52789-72,"ב""כ המאשימה הדגישה, כי העובדה שהנשקים נמכרו לסוכן אינה מהווה נסיבה לקולה, ועמדה על כך שבזמן אמת הנאשם לא ידע שמדובר בסוכן משטרתי, לא ביקש לברר מה תכלית הרכישה, והיה אדיש לזהות הקונה ולשימוש שייעשה בנשקים בהמשך.",טיעוני הצדדים לעונש
97,ME-22-09-52789-72,"עוד טענה, כי הנאשם הוא מחולל העסקאות, מציג את הנשקים, מתווכח ומארגן את המכירות, כאשר בשלושת המקרים מדובר בנשקים התקפיים מסוג M16 בעלי פוטנציאל נזק גבוה.",טיעוני הצדדים לעונש
98,ME-22-09-52789-72,"בגין העסקאות קיבלו הנאשמים תמורה גבוהה: בעסקה הראשונה 60,000 ₪ ובעסקה השנייה 38,000 ₪, כאשר הנאשם קיבל עמלה מהסוכן על פועלו.",טיעוני הצדדים לעונש
99,ME-22-09-52789-72,"ב""כ המאשימה סברה, כי הגם שהנאשם קיבל עמלה בלבד, אין לראות בו אך מתווך, אלא מדובר במי שנמצא בעסקה מראשיתה ועד סופה, כאשר הנאשם הציע הצעות חוזרת לסוכן במטרה לגבש עסקאות נשק נוספות.",טיעוני הצדדים לעונש
100,ME-22-09-52789-72,"לעניין מדיניות הענישה הנוהגת, הפנתה ב""כ המאשימה לשלושה גזרי דין של נאשמים שהורשעו במסגרת פרשיית הסוכן בהליך דנן, וכן לפסיקה נוספת לתמיכה בעמדתה.",טיעוני הצדדים לעונש
101,ME-22-09-52789-72,"ב""כ המאשימה עתרה לקביעת מתחם עונש הולם לכל אחד מהאישומים הנע בין 54 ל-84 חודשי מאסר בפועל.",טיעוני הצדדים לעונש
102,ME-22-09-52789-72,"לידיה, על אף ששתי העסקאות שהושלמו והעסקה שלא הושלמה נעשו מול אותו סוכן, כל אחת מהעסקאות עומדת בפני עצמה, לכל אחת התחלה וסיום, וכל אחת פוגעת בערכים של ביטחון הציבור.",טיעוני הצדדים לעונש
103,ME-22-09-52789-72,"אשר למיקום העונש בתוך המתחם, ציינה ב""כ המאשימה שיש ליתן משקל לקולה להודאת הנאשם, לנטילת האחריות ולחיסכון בזמן שיפוטי.",טיעוני הצדדים לעונש
104,ME-22-09-52789-72,"מנגד, ציינה שיש ליתן משקל לחומרה לכך שלנאשם עבר פלילי בעבירות אלימות כולל ריצוי מספר מאסרים, לרבות מאסר ממושך ממנו השתחרר בשנת 2019 ומאסר נוסף ממנו השתחרר שלושה חודשים טרם ביצוע העסקאות.",טיעוני הצדדים לעונש
105,ME-22-09-52789-72,"עוד ציינה, כי מתסקיר שירות המבחן עולה מוטיבציה כלכלית לביצוע העבירות, ורמת פוטנציאל גובהה להתנהגות עבריינית חזרתית.",טיעוני הצדדים לעונש
106,ME-22-09-52789-72,"סופו של דבר, עתרה ב""כ המאשימה לקביעת מתחם עונש הולם אחד לכל האישומים, שיש בו חפיפה מסוימת בין המתחמים, אשר נע בין 8 ל-12 לשנות מאסר, למקם את העונש במרכז המתחם ולהשית על הנאשם 10 שנות מאסר בפועל, לצד מאסר על תנאי וקנס משמעותי.",טיעוני הצדדים לעונש
107,ME-22-09-52789-72,"מנגד, טען ב""כ הנאשם שחרף העבירות החמורות בהן הורשע הנאשם, נסיבות כתב האישום המתוקן מלמדות כי מבחינת מהות מעשיו, חלקו התמצה בכך שהיה מי שקישר בין אנשים, ואין מקום להגדירו כמחולל האירועים.",טיעוני הצדדים לעונש
108,ME-22-09-52789-72,"עוד ציין ב""כ הנאשם, כי בין הנאשם לסוכן היכרות ארוכה מהתקופה בה שהה במאסר, וכי הנאשם ביצע את העבירות על רקע מצוקה כלכלית, כאשר הסוכן למעשה היה מעוניין לסייע לנאשם באמצעות רכישת הנשק בעסקאות.",טיעוני הצדדים לעונש
109,ME-22-09-52789-72,"כלומר, הנאשם אינו סוחר נשק אלא התעסק עם אדם אותו הכיר אישית.",טיעוני הצדדים לעונש
110,ME-22-09-52789-72,"עוד הוסיף, כי בשום שלב הנאשם לא החזיק נשק, וחלקו הוא רק בכך שקישר בין האנשים, הציג תמונות, וליווה את הסוכן למקום ביצוע העסקאות.",טיעוני הצדדים לעונש
111,ME-22-09-52789-72,"בהקשר זה ציין, כי התמורה שקיבל על פועלו נמוכה, 2,000 ₪ בעסקה נושא האישום הראשון ועוד 2,500 ₪ בעסקה נושא האישום השני, דבר המלמד על כך שהוא אינו גורם מרכזי בעסקה.",טיעוני הצדדים לעונש
112,ME-22-09-52789-72,"ב""כ הנאשם טען, כי יש לקבוע מתחם עונש הולם אחד לכל האישומים, מפני שמדובר באותו סוכן שרכש את הנשקים.",טיעוני הצדדים לעונש
113,ME-22-09-52789-72,"עוד טען כי יש למקם את עונשו של הנאשם בתחתית מתחם העונש, לאור חלקו הקטן בעבירות, והפנה לפסיקה התומכת בעמדתו.",טיעוני הצדדים לעונש
114,ME-22-09-52789-72,"כמו כן, טען כי לנאשם נסיבות חיים קשות מאוד, כפי שעולה מתסקיר שירות המבחן.",טיעוני הצדדים לעונש
115,ME-22-09-52789-72,"אשר לעברו הפלילי, ציין כי את העבירה החמורה ביותר ביצע כשהיה קטין, בעקבות אירוע מסוים, והוא שילם את המחיר במלואו.",טיעוני הצדדים לעונש
116,ME-22-09-52789-72,"ב""כ הנאשם הוסיף בהקשר זה, כי הנאשם שוחרר מהכלא מבלי שרכש כלים שיכשירו אותו להתמודד עם החיים בחוץ, אולם כפי שעולה מתסקיר שירות המבחן, כעת הנאשם עייף מהחיים העברייניים ומהמחיר שהוא משלם באופן אישי, והוא מעוניין להתמקד בשהייה במחיצת בני משפחתו.",טיעוני הצדדים לעונש
117,ME-22-09-52789-72,"לכן, טען שיש לתת משקל רב להודאה, להבעת החרטה, לחיסכון בזמן שיפוטי ולנסיבותיו.",טיעוני הצדדים לעונש
118,ME-22-09-52789-72,"עוד ציין, כי הוריו נפטרו בעת שהיה בכלא, והוא לא זכה לסעוד את אמו החולה שנפטרה אך לאחרונה.",טיעוני הצדדים לעונש
119,ME-22-09-52789-72,"לאור האמור לעיל, ב""כ הנאשם עתר למתחם עונש הולם הנע בין 24 ל-48 חודשי מאסר בפועל, וביקש למקם את הנאשם בתחתית המתחם נוכח השיקולים שציין, כאמור.",טיעוני הצדדים לעונש
120,ME-22-09-52789-72,"בדבריו לבית המשפט, מסר הנאשם כי הוא מתחרט על מעשיו ומביע צער עליהם.",טיעוני הצדדים לעונש
121,ME-22-09-52789-72,"הנאשם הוסיף, כי טעה וביקש לקבל הזדמנות נוספת בציינו, כי הוריו נפטרו כשהיה בכלא ולאחרונה נולד לו בן.",טיעוני הצדדים לעונש
122,ME-22-09-52789-72,"עוד ציין, כי ביקש לקבל טיפול שיקומי בבית הכלא, אך בקשתו טרם נענתה.",טיעוני הצדדים לעונש
123,ME-22-09-52789-72,"בהתאם לאמור בסעיף 40ב' לחוק העיקרון המנחה בענישה הוא עיקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
124,ME-22-09-52789-72,"בעת קביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
125,ME-22-09-52789-72,"כמו כן נקבע בתיקון מס' 140 לחוק, כי ""עונש מאסר לפי סעיף קטן זה לא יהיה, בהעדר טעמים מיוחדים, כולו על-תנאי"" (סעיף 144(ז) לחוק).",מתחם העונש ההולם
126,ME-22-09-52789-72,"כאמור, בקביעת מתחם העונש ההולם בעבירות נשק יש לתת משקל לסוג הנשק, נסיבות תפיסתו, מידת קטלניותו ולכמותו.",מתחם העונש ההולם
127,ME-22-09-52789-72,"בחינת מדיניות הענישה הנהוגה מעלה, כי במקרים דומים הוטלו על נאשמים עונשי מאסר בפועל מאחורי סורג ובריח לתקופות משתנות, כפי שיפורט להלן:",מתחם העונש ההולם
128,ME-22-09-52789-72,"אשר לנסיבות הקשורות לביצוע העבירה- שקלתי, כי לביצוע העבירות קדמו תכנון והכנה, וכי הנאשם הוא היוזם, המניע והמחולל של עסקאות הנשק שבוצעו.",מתחם העונש ההולם
129,ME-22-09-52789-72,"מתיאור העסקה באישום הראשון עולה, כי הנאשם, אשר היה בעל היכרות מוקדמת עם הסוכן, שוחח עמו מספר פעמים על האפשרות של מכירת נשק ממוכר שהוא מכיר לסוכן.",מתחם העונש ההולם
130,ME-22-09-52789-72,"הנאשם ניהל את המשא ומתן על רכישת הנשק מול הסוכן, הציג הצעות מחיר, וקישר בין הסוכן לבין נאשם 2 אשר מכר את הנשק, רובה M16 בתמורה לסך 64,000 ₪, כאשר הנאשם קיבל לידיו בתמורה לתרומתו לביצוע העסקה סך 2,000 ₪.",מתחם העונש ההולם
131,ME-22-09-52789-72,"גם בעסקה המתוארת באישום השני, הנאשם הוא שיזם, התקשר לסוכן פעמים רבות והציע לו לרכוש אקדחים.",מתחם העונש ההולם
132,ME-22-09-52789-72,בהמשך נפגש הנאשם גם עם מוכר פוטנציאלי נוסף שהציג לסוכן שני אקדחים.,מתחם העונש ההולם
133,ME-22-09-52789-72,"לבסוף נמכר באותה עסקה חפץ דמוי רובה M16 עם מחסנית בתמורה לסך 38,000 ₪, והנאשם קיבל לידיו סך 1,500 ₪ עבור פועלו.",מתחם העונש ההולם
134,ME-22-09-52789-72,"בעסקה המתוארת באישום השלישי, הנאשם שב והציע לסוכן לרכוש נשקים מסוג M16 ארוכים במחיר של 90,000 ₪ ושל 80,000 ₪.",מתחם העונש ההולם
135,ME-22-09-52789-72,"בהמשך, הנאשם אירגן פגישה לצורך ביצוע עסקת הנשק, והסיבה היחידה שזו לא יצאה אל הפועל היא התעכבותו של נאשם 2  וחוסר רצונו של הסוכן להמתין לו, אף שהנאשם לא ויתר בקלות וביקש מהסוכן להמתין ולבצע את העסקה.",מתחם העונש ההולם
136,ME-22-09-52789-72,"התנהלותו של הנאשם כאמור לעיל מעידה, חרף מה שתיאר לפני שירות המבחן, על מעורבות עמוקה בעולם הנשק, גישה לכלי נשק והיכרות עם סוחרים שונים, כמו גם על כך שהנאשם אקטיבי, יוזם ונחוש לבצע עסקאות נשק מסוגים שונים, כולל במדרג חומרה גבוהה בדומה לנשקים שנמכרו בענייננו, וכל זאת מתוך בצע כסף.",מתחם העונש ההולם
137,ME-22-09-52789-72,"לבסוף, שקלתי כי אף שבמקרה דנן כלי הנשק נמכרו לסוכן, פוטנציאל הנזק שעלול היה להיגרם כתוצאה מהעבירות הוא רב מאוד, בשים לב לכך שמדובר בנשקים ארוכים.",מתחם העונש ההולם
138,ME-22-09-52789-72,"לצד זאת התחשבתי בכך שהנשקים לא היו של הנאשם, והוא קיבל תמורה נמוכה בעד חלקו בעסקאות.",מתחם העונש ההולם
139,ME-22-09-52789-72,"לאחר שבחנתי את הערך החברתי שנפגע כתוצאה מביצוע העבירות, את נסיבות ביצוען ואת מדיניות הענישה הנהוגה, ומגמת ההחמרה בעבירות אלה, הגעתי לכלל מסקנה שיש לקבוע מתחם עונש הולם אחד לשלושת האישומים על פי מבחן הקשר ההדוק, כאשר מתחם זה נע בין 4.5 שנות מאסר בפועל ועד עונש של מאסר בפועל לתקופה של 7.5 שנות מאסר בפועל, זאת בצד רכיבי ענישה נלווים.",מתחם העונש ההולם
140,ME-22-09-52789-72,"בענייננו, אני סבורה כי חלקם של הנאשם ונאשם 2 בביצוע העבירות דומיננטי ומשמעותי בהרבה מהמיוחס לנאשם 3, אשר אשמתו כאמור טרם הוכחה.",אחידות הענישה
141,ME-22-09-52789-72,"בבואי לאבחן בין חלקו של הנאשם לזה של נאשם 2, שקלתי כי מחד גיסא, שהנאשם הוא זה שהיה הרוח החיה, המובילה והמארגנת של העבירות.",אחידות הענישה
142,ME-22-09-52789-72,"מאידך גיסא, נאשם 2 הוא זה שסיפק את הנשק שנמכר בעסקאות שבוצעו והעביר חלק קטן מאוד מהתמורה לידי הנאשם בתמורה לפועלו.",אחידות הענישה
143,ME-22-09-52789-72,"כמו כן, שקלתי כי לנאשם מיוחסות שתי עבירות סחר בנשק ועבירת ניסיון סחר בנשק במסגרת שלושה אישומים והוא צבר לחובתו עבר פלילי משמעותי, בעוד שלנאשם 2 מיוחסות שתי עבירות סחר בנשק במסגרת שני אישומים, והוא צעיר נעדר עבר פלילי.",אחידות הענישה
144,ME-22-09-52789-72,"משכך, הגעתי למסקנה שעל עונשו של הנאשם להיות חמור יותר מזה של נאשם 2, אולם לא באופן משמעותי.",אחידות הענישה
145,ME-22-09-52789-72,"אשר לנסיבות שאינן קשורות לביצוע העבירה- לקולה שקלתי, כי הנאשם הודה ולקח אחריות למעשיו, מביעה חרטה עליהם, וחסך זמן שיפוטי יקר.",העונש המתאים
146,ME-22-09-52789-72,הנאשם בן 42 נישא לאחרונה והוא אב לשני ילדים קטנים שהאחרון שבהם נולד בעת מעצרו.,העונש המתאים
147,ME-22-09-52789-72,הנאשם אמון על פרנסת בני משפחתו הגרעינית.,העונש המתאים
148,ME-22-09-52789-72,"כמו כן, שקלתי את התרשמות שירות המבחן לפיה הנאשם לוקח אחריות ומביע צער על מעורבותו החוזרת בפלילים בכלל ובתחום הסחר בנשק בפרט, ומבטא רצון כן להיעזר בתהליך טיפולי שיקומי, הוא מביע עייפות מאורח החיים העברייני, ומעוניין לצאת ממעגל זה.",העונש המתאים
149,ME-22-09-52789-72,"עוד שקלתי את נסיבות חייו הלא פשוטות של הנאשם כפי שעולה מתסקיר שירות המבחן, ובהן קשיים משפחתיים, פגיעה מינית ומצוקה כלכלית אשר מלווים אותו מילדותו, כאשר את רוב חייו הבוגרים חי בין סורג ובריח.",העונש המתאים
150,ME-22-09-52789-72,"עוד שקלתי, כי הנאשם שוהה במעצר למעלה מ-16 חודשים, וידוע כי תנאי מעצר קשים מתנאי מאסר.",העונש המתאים
151,ME-22-09-52789-72,"לצד זאת, לחומרה שקלתי כי לנאשם שתי הרשעות קודמות, כאשר בגין הרשעתו הראשונה ריצה עונש מאסר בן 20 שנים, וזמן קצר לאחר שחרורו הורשע פעם נוספת וריצה מאסר של 8 חודשים.",העונש המתאים
152,ME-22-09-52789-72,"עם זאת, לקחתי בחשבון כי הרשעות אלה אינן בתחום עבירות הנשק.",העונש המתאים
153,ME-22-09-52789-72,"לפיכך, החלטתי להטיל על הנאשם עונש בחלק התחתון של הרף האמצעי של מתחם העונש ההולם.",העונש המתאים
154,ME-22-09-52789-72,"בשל סכומי הכסף הקטנים באופן יחסי שקיבל הנאשם, והמניע הכלכלי לביצוע העבירות נפסק, בנוסף קנס אך הוא נמוך באופן מהותי מזה שהוטל על נאשם 2 שקיבל את עיקר התמורה.",העונש המתאים
155,ME-22-09-52789-72,"אשר על כן, מצאתי להטיל על הנאשם את העונש כדלהלן:",העונש המתאים
156,ME-22-09-52789-72,68 חודשי מאסר בפועל אשר ירוצו מיום מעצרו 7.9.22.,העונש המתאים
157,ME-22-09-52789-72,24 חודשי מאסר.,העונש המתאים
158,ME-22-09-52789-72,הנאשם לא ירצה עונש זה אלא אם יעבור בתוך שלוש שנים מיום שחרורו מהמאסר על כל עבירת נשק מסוג פשע.,העונש המתאים
159,ME-22-09-52789-72,10 חודשי מאסר.,העונש המתאים
160,ME-22-09-52789-72,הנאשם לא ירצה עונש זה אלא יעבור בתוך שלוש שנים מיום שחרורו מהמאסר על כל עבירת נשק מסוג עוון.,העונש המתאים
161,ME-22-09-52789-72,"קנס בסך 5,000 ₪ או חודש מאסר תמורתו.",העונש המתאים
162,ME-22-09-52789-72,הקנס ישולם ב-10 תשלומים שווים ורצופים החל מיום 1.1.25 ובכל ה-1 לחודש שלאחריו.,העונש המתאים
163,ME-22-09-52789-72,לא ישולם תשלום במועדו או במלואו תעמוד יתרת הקנס לפירעון מיידי.,העונש המתאים
164,ME-22-09-52789-72,הטלפון הנייד של הנאשם והנשק יושמדו או יחולטו בהתאם להוראות הרשם.,העונש המתאים
165,ME-22-09-52789-72,"בטרם חתימה, תשומת לב שב""ס לרצונו של הנאשם להשתלב בתוכנית טיפול המותאמת לצרכיו במסגרת שב""ס בעת מאסרו והרשות לשיקום האסיר לאחר שחרורו, כפי שגם הומלץ על ידי שירות המבחן.",העונש המתאים
166,ME-22-09-52789-72,העתק גזר הדין ישלח לשירות המבחן.,העונש המתאים
167,ME-22-09-52789-72,54678313זכות ערעור לבית המשפט העליון בתוך 45 יום מהיום.,העונש המתאים
168,ME-22-09-52789-72,"ניתן היום, י""ד שבט תשפ""ד, 24 ינואר 2024, במעמד ב""כ הצדדים והנאשם.",העונש המתאים
169,ME-22-09-52789-72,חנה מרים לומפ 54678313,   					
