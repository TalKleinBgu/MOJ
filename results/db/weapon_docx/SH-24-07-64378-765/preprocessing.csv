,verdict,text,part
0,SH-24-07-64378-765,"חמזה אבו מדיעם (עציר) – הובא ע""י שב""ס
ע""י ב""כ עוה""ד סמיר אבו עאבד",הנאשמים
2,SH-24-07-64378-765,"חוק העונשין, תשל""ז-1977: סע'  40 ט', 144, 144 (א), 40 יא', 40 יג'",הנאשמים
3,SH-24-07-64378-765,"הנאשם הורשע בהתאם להודאתו בעובדות כתב האישום המתוקן בעבירות של החזקת נשק ותחמושת לפי סעיף 144 (א) רישא וסיפא לחוק העונשין, תשל""ז-1977.",גזר דין
4,SH-24-07-64378-765,"על-פי המתואר בעובדות כתב האישום המתוקן, בתאריך 08.07.24 החזיק הנאשם בביתו בתוך מגירה בחדר אמבטיה בקומה העליונה באקדח 9 מ""מ אוטומטי ,חמוש במחסנית ובתוכה 7 כדורי 9 מ""מ,  וזאת ללא רשות כדין להחזקתם.",גזר דין
5,SH-24-07-64378-765,"בתאריך 13.10.24  הצדדים הגיעו להסדר טיעון, לפיו הודה הנאשם והורשע בכתב האישום המתוקן, ההסדר לא כלל הסכמה לעניין העונש.",גזר דין
6,SH-24-07-64378-765,נוכח גילו נשלח הנאשם לקבלת תסקיר שירות מבחן.,גזר דין
7,SH-24-07-64378-765,"במסגרת התסקיר מיום 08.12.24 סקר שירות המבחן קורות חייו של הנאשם, בן 20 רווק,  מתגורר עם משפחתו ברהט, הנאשם שולב במסגרת תעסוקתית כבר בהיותו בן 14, בתחילה עבד בחקלאות במקביל ללימודים ולאחר שנשר מהלימודים השתלב בתעסוקה רציפה במפעלים שונים, בעבודתו סייע לפרנסת משפחתו.",תסקיר שירות המבחן
8,SH-24-07-64378-765,"הנאשם גדל בסביבה משפחתית תומכת, בני משפחתו הקרובה אינם מעורבים בסכסוכים בתוך המשפחה ומחוצה לה.",תסקיר שירות המבחן
9,SH-24-07-64378-765,"הנאשם נעדר עבר פלילי, הודה במיוחס לו ונטל אחריות על מעשיו, טען שבאותה תקופה היה מצוי בקשר עם בן משפחה אשר ביקש ממנו לשמור על נשקו למספר שעות בשל חיפושים שנערכו בביתו, הנאשם מסר שפעל מתוך רצון לסייע לחבר וחש התלהבות להחזיק בנשק.",תסקיר שירות המבחן
10,SH-24-07-64378-765,הנאשם מסר שבאותה עת לא הבין השלכות מעשיו וסבר שחברו ייקח הנשק חזרה תוך מספר שעות.,תסקיר שירות המבחן
11,SH-24-07-64378-765,"שירות המבחן ציין כי הנאשם הביע אכזבה מחברו אך יחד עם זאת נטל אחריות מלאה על מעשיו, וציין כי במהלך מעצרו ערך חשבון נפש והפיק לקחים.",תסקיר שירות המבחן
12,SH-24-07-64378-765,"שירות המבחן ציין כי הנאשם מביע צער וחרטה על מעשיו, מבין שעליו לשלם מחיר על העבירה שביצע ושמח שנתפס בגיל צעיר, הואיל ומעתה יפעיל שיקול דעת ולא יהיה מעורב שוב בפלילים.",תסקיר שירות המבחן
13,SH-24-07-64378-765,"שירות המבחן התרשם כי העבירה נעברה על רקע חבירה לסביבה שוליית, מאפייני אישיות לא בשלים וילדותיים, קושי לעמוד בלחץ חברתי, קושי בהפעלת שיקול דעת ביחס להשלכות מעשיו והיעדר כלים לגילוי מצבי סיכון והימנעות מהם.",תסקיר שירות המבחן
14,SH-24-07-64378-765,"שירות המבחן העריך גורמי הסיכוי בהקשר לנאשם וציין היעדר עבר פלילי, קשריו המשמעותיים עם בני משפחתו, העובדה כי טרם מעצרו השתלב במסגרות תעסוקתיות  ושאיפותיו לניהול אורח חיים נורמטיבי ויציב כאשר לצד זאת ציין שירות המבחן גורמי הסיכון, העובדה שהנאשם נמצא בשלבי גיבוש זהותו ונוטה לבחינת גבולות וכן לנגררות חברתית, גדל בסביבה עתירה בסכסוכים ואלימות ונחשף באופן תדיר לשימוש לא חוקי בנשק חם, כמו כן ציין שירות המבחן שהקשר של הנאשם עם אביו קרוב אך ניכר שהאב לא היווה עבורו דמות סמכותית ומציבת גבולות.",תסקיר שירות המבחן
15,SH-24-07-64378-765,שירות המבחן ציין שהנאשם שלל נזקקות טיפולית תוך שמסר כי במהלך שהותו במעצר הפיק לקחים מהתנהלותו וביטא רצון לסיים ההליך הפלילי ולשוב ולנהל חייו באופן תקין.,תסקיר שירות המבחן
16,SH-24-07-64378-765,"נוכח האמור ובשל חומרת העבירה לא בא שירות המבחן בהמלצה טיפולית אך ציין שבעת גזירת העונש יש להתחשב בגילו הצעיר, לקיחת האחריות והחרטה שהביע ושאיפותיו לעתיד.",תסקיר שירות המבחן
17,SH-24-07-64378-765,המאשימה הגישה טיעונים בכתב (ת/1).,תסקיר שירות המבחן
18,SH-24-07-64378-765,"המאשימה עמדה על חומרת  המעשים, הערכים המוגנים שנפגעו ומידת הפגיעה בהם תוך שהדגישה החומרה הטבועה בעבירת החזקת נשק שיש בה פוטנציאל לפגיעה ממשית בחיי אדם, כאשר הנחת היסוד היא שבגין עבירת נשק הענישה צריכה להיות בדמות מאסר בפועל לתקופה ממושכת גם כאשר מדובר בנאשם נעדר עבר פלילי.",תסקיר שירות המבחן
19,SH-24-07-64378-765,המאשימה ציינה כי הנאשם החזיק בביתו אקדח חמוש במחסנית וכן כדורים תואמים.,תסקיר שירות המבחן
20,SH-24-07-64378-765,נוכח האמור עמדה המאשימה על מדיניות הענישה הנוהגת ועתרה לקביעת מתחם ענישה הנע בין 24 ל 40 חודשי מאסר בפועל.,תסקיר שירות המבחן
21,SH-24-07-64378-765,"המאשימה ציינה שהנאשם נעדר עבר פלילי, הודה במיוחס לו חסך בזמן שיפוטי יקר, בתסקיר עולה כי הנאשם לוקח אחריות, מתאר הרקע להחזקת הנשק כאשר שירות המבחן מתרשם מנאשם שנגרר חברתית ולכן ביצע את המיוחס לו.",תסקיר שירות המבחן
22,SH-24-07-64378-765,שירות המבחן לא בא בהמלצה טיפולית או עונשית.,תסקיר שירות המבחן
23,SH-24-07-64378-765,"נוכח האמור עתרה המאשימה למיקום עונשו של הנאשם בשליש התחתון של המתחם לו עתרה וזאת לצד הטלת ענישה מותנית, קנס והתחייבות.",תסקיר שירות המבחן
24,SH-24-07-64378-765,"מטעם ההגנה העיד אביו של הנאשם, מר סאמי אבו מדיעם, הוא סיפר אודות קורות חייו של הנאשם, הדגיש כי הנאשם עובד עימו ועם אחיו בקצביה.",תסקיר שירות המבחן
25,SH-24-07-64378-765,"הוא מודע לעבירה המיוחסת לו הביע אכזבתו מכך שהסתבך בפלילי, מסר שבהתחלה ניתק עימו קשר ורק לאחרונה שבו להתקשר, הוא ציין שרואה שהנאשם למד את לקחו והוא לוקח עליו אחריו.",תסקיר שירות המבחן
26,SH-24-07-64378-765,"ב""כ הנאשם, התייחס תחילה  למתחם הענישה וטען שהמתחם לו עתרה  והפסיקה עליה הסתמכה המאשימה אינו תואם נסיבות תיק זה והפנה למפורט בתסקיר בהתייחס לנסיבות ביצוע העבירה, עצם ההודאה במיוחס לו לקיחת האחריות הרקע להחזקה בקשה של חבר להחזיק בנשק למספר שעות כאשר הנאשם לא הבין באותה עת השלכות מעשיו.",תסקיר שירות המבחן
27,SH-24-07-64378-765,הנאשם הביע חרטה מלאה כנה ואמתית.,תסקיר שירות המבחן
28,SH-24-07-64378-765,"הנאשם צעיר נעדר עבר פלילי, שירות המבחן לא בא בהמלצה טיפולית או עונשית לגביו.",תסקיר שירות המבחן
29,SH-24-07-64378-765,"לגישת ב""כ הנאשם יש במקרה זה להסתפק בימי מעצרו.",תסקיר שירות המבחן
30,SH-24-07-64378-765,"הנאשם בדברו,  מודה שטעה ולא יחזור שוב על אותה הטעות, מעוניין להשתחרר ולשוב לשגרת חייו.",תסקיר שירות המבחן
31,SH-24-07-64378-765,דיון - קביעת מתחם העונש ההולם,תסקיר שירות המבחן
32,SH-24-07-64378-765,"העיקרון המנחה בעקבות תיקון 113 הינו עקרון ההלימה, קיומו של יחס הולם בין חומרת מעשה העבירה בנסיבותיו ומידת אשמתו של נאשם ובין סוג ומידת העונש המוטל עליו.",תסקיר שירות המבחן
33,SH-24-07-64378-765,"לשם קביעת מתחם העונש ההולם, בהתאם לעקרון ההלימה, יש להתחשב בערכים המוגנים שנפגעו, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה.",תסקיר שירות המבחן
34,SH-24-07-64378-765,במעשיו פגע הנאשם במספר ערכים מוגנים  הגנה ושמירה על בטחון ושלום הציבור.,מתחם הענישה 
35,SH-24-07-64378-765,וכן שמירה על הסדר הציבורי והגנה על שלמותו גופו ורכושו של אדם ומניעת פגיעה משמעותית באדם כתוצאה משימוש בנשק חם שלא על ידי מורשה.,מתחם הענישה 
36,SH-24-07-64378-765,"עבירה של החזקת נשק ותחמושת מעצם טיבה יוצרת סיכון שייעשה שימוש בנשק ובתחמושת למטרות פסולות, פליליות או ביטחוניות, לרבות פגיעה בגוף או בנפש.",מתחם הענישה 
37,SH-24-07-64378-765,בית המשפט העליון שב וחזר על החומרה הגלומה בעבירות נשק ועל פוטנציאל הפגיעה בנפש וברכוש שעלולים להיגרם כתוצאה מהשימוש בו.,מתחם הענישה 
38,SH-24-07-64378-765,בחינת מידת הפגיעה בערך המוגן מובילה למסקנה כי הפגיעה היא ברף הבינוני.,מתחם הענישה 
39,SH-24-07-64378-765,"בהקשר זה נתתי דעתי לכך שהנאשם ביצע עבירה של החזקת נשק ותחמושת, שהעונש המרבי שנקבע לצידה הוא של  7 שנות מאסר, עוד יש לתת את הדעת לכך שעסקינן בהחזקת אקדח ותחמושת בביתו.",מתחם הענישה 
40,SH-24-07-64378-765,"במסגרת הנסיבות הקשורות בביצוע העבירה (סעיף  40 ט'   לחוק), יש לתת את הדעת לכך שהנאשם החזיק בביתו אקדח אוטומטי וכן מחסנית טעונה בכדורים, פוטנציאל הנזק שצפוי להיגרם ככל והיה נעשה שימוש באקדח ובתחמושת הוא רב ועשוי היה להוביל לפגיעה בגוף ובנפש.",מתחם הענישה 
41,SH-24-07-64378-765,יש לתת את הדעת לכך שבפועל לא נעשה שימוש בנשק ובתחמושת ולא נגרם נזק מוחשי.,מתחם הענישה 
42,SH-24-07-64378-765,האקדח והתחמושת נתפסו על ידי המשטרה.,מתחם הענישה 
43,SH-24-07-64378-765,"בחינת מדיניות הענישה הנוהגת מעלה כי  הוטלו עונשים במנעד רחב תלוי בנסיבות ובהן; סוג הנשק, אופן ומשך ההחזקה, מטרת ההחזקה וכיוצא באלה, וזאת כמפורט להלן:",מתחם הענישה 
44,SH-24-07-64378-765,"בהתאם לתיקון 113 לחוק העונשים (סעיף 40 יג'), אני קובע כי מתחם העונש ההולם הוא החל מ-15 ועד ל-30 חודשי מאסר בפועל.",מתחם הענישה 
45,SH-24-07-64378-765,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולא.",מתחם הענישה 
46,SH-24-07-64378-765,"שירות המבחן בתסקיר לא בא בהמלצה שיקומית, המליץ על הטלת ענישה מוחשית.",מתחם הענישה 
47,SH-24-07-64378-765,"אולם העדר עבר פלילי, העובדה כי מדובר בנאשם צעיר – מהווים שיקול לגבי מיקום עונשו של הנאשם במתחם העונש, עם זאת, לא מצאתי כי יש בנתונים אלו כדי להביא לסטייה ממתחם העונש ההולם.",מתחם הענישה 
48,SH-24-07-64378-765,גזירת העונש המתאים לנאשם,מתחם הענישה 
49,SH-24-07-64378-765,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",מתחם הענישה 
50,SH-24-07-64378-765,"במסגרת זו מן הראוי לתת את הדעת לכך שמדובר בנאשם צעיר, בן 20 ניהל אורח חיים נורמטיבי, טרם מעצרו עבד יחד עם אביו בקצביה.",מתחם הענישה 
51,SH-24-07-64378-765,"הנאשם נעדר עבר פלילי, מובן שריצוי עונש מאסר ראשון יקשה על הנאשם ועל משפחתו.",מתחם הענישה 
52,SH-24-07-64378-765,"הנאשם הודה במיוחס לו, נתתי דעתי לכך שהנאשם שהה במעצר במסגרת תיק זה במשך מספר חודשים, לציין כי כתב האישום הוגש בסמוך למועד ביצוע העבירה.",מתחם הענישה 
53,SH-24-07-64378-765,"עוד יש לתת את הדעת לשיקול הרתעת היחיד הרבים בגדרו של המתחם, זאת נוכח שכיחותן הרבה של עבירות הנשק במחוזותינו והחשיבות החברתית הרבה של צמצום תופעה זו.",מתחם הענישה 
54,SH-24-07-64378-765,"באיזון בין השיקולים השונים, ולאחר שנתתי דעתי להודאת הנאשם, להמלצת שירות המבחן, לנתוניו האישיים והמשפחתיים של הנאשם סבורני כי יש לגזור על הנאשם עונש בשליש התחתון של מתחם העונש ההולם, זאת לצד קנס כספי ועונש מאסר מותנה.",מתחם הענישה 
55,SH-24-07-64378-765,"9 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת נשק מסוג פשע.", 15 חודשי מאסר בפועל בניכוי ימי מעצרו. 
56,SH-24-07-64378-765,"5 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת נשק מסוג עוון.", 15 חודשי מאסר בפועל בניכוי ימי מעצרו. 
57,SH-24-07-64378-765,"קנס כספי בסך של 15,000 ₪ או 4 חודשי מאסר ימי מאסר תמורתו.", 15 חודשי מאסר בפועל בניכוי ימי מעצרו. 
58,SH-24-07-64378-765,"הקנס ישולם ב-15 תשלומים חודשיים שווים ורצופים, שהראשון שבהם ביום 1.6.25 ובכל 01 לחודש שלאחריו.", 15 חודשי מאסר בפועל בניכוי ימי מעצרו. 
59,SH-24-07-64378-765,את הקנס ניתן לשלם באחת מהדרכים הבאות:, 15 חודשי מאסר בפועל בניכוי ימי מעצרו. 
60,SH-24-07-64378-765,"בכרטיס אשראי – באתר המקוון של רשות האכיפה והגבייה, www.eca.gov.il .", 15 חודשי מאסר בפועל בניכוי ימי מעצרו. 
61,SH-24-07-64378-765,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000., 15 חודשי מאסר בפועל בניכוי ימי מעצרו. 
62,SH-24-07-64378-765,במזומן בכל סניף של בנק הדואר – בהצגת תעודת זהות בלבד (אין צורך בהצגת בשוברי תשלום)., 15 חודשי מאסר בפועל בניכוי ימי מעצרו. 
63,SH-24-07-64378-765,"התחייבות על סך 5,000 ₪ למשך שנתיים מיום שחרורו שלא יעבר כל עבירה על סעיף 144 לחוק העונשין התשל""ז – 1977 .", 15 חודשי מאסר בפועל בניכוי ימי מעצרו. 
64,SH-24-07-64378-765,[ההתחייבות תוצהר לפרוטוקול]., 15 חודשי מאסר בפועל בניכוי ימי מעצרו. 
65,SH-24-07-64378-765,"לאחר היות גזר הדין חלוט – מורה כי הנשק והתחמושת שנתפסו, יושמדו או יחולטו לפי שיקול דעתו של קצין ממונה.", 15 חודשי מאסר בפועל בניכוי ימי מעצרו. 
66,SH-24-07-64378-765,זכות ערעור לבית-המשפט העליון תוך 45 ימים., 15 חודשי מאסר בפועל בניכוי ימי מעצרו. 
67,SH-24-07-64378-765,"ניתן היום,  כ""ו טבת תשפ""ה, 26 ינואר 2025, בהעדר הצדדים.", 15 חודשי מאסר בפועל בניכוי ימי מעצרו. 
