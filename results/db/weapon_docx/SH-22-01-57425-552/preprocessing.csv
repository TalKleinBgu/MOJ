,verdict,text,part
0,SH-22-01-57425-552,כבוד סגן הנשיא ירון מינטקביץ,בית משפט השלום בירושלים
4,SH-22-01-57425-552,אשרף געואן,נגד
5,SH-22-01-57425-552,אחמד דעאגלה (עניינו הסתיים),נגד
6,SH-22-01-57425-552,"חוק העונשין, תשל""ז-1977: סע'  ח'",נגד
7,SH-22-01-57425-552,"נאשם מס' 1 (להלן: הנאשם) הורשע על פי הודאתו בעבירות של החזקת נשק ותחמושת, החזקת סמים שלא לצריכה עצמית וסחר בסם.",רקע
8,SH-22-01-57425-552,ואלו עובדות כתב האישום:,רקע
9,SH-22-01-57425-552,"שני הנאשמים שכרו יחדיו דירה במחנה שועפאט, ובין אוקטובר 2021 ועד ליום 4.1.22 החזיקו בדירה אקדח חצי אוטומטי מסוג גלוק ושלוש מחסניות תואמות ובהן 41 כדורים אקדח וכן חצי אוטומטי נוסף מסוג סטאר ומחסנית תואמת ובה 7 כדורים.",רקע
10,SH-22-01-57425-552,"לצד הנשק, החזיקו הנאשמים בדירה סמים שונים בכוונה לסחור בהם וציוד המשמש לסחר בסם:",רקע
11,SH-22-01-57425-552,"720 גרם חשיש, מתוכם 356 גרם מחולקים ל- 130 אריזות בנייר אלומיניום,",רקע
12,SH-22-01-57425-552,"3 ק""ג מריחואנה, מתוכם 66 גרם מחולקים ל- 62 אריזות,",רקע
13,SH-22-01-57425-552,"3 משקלים, מטחנת סמים, נרות, גלילי אלומיניום וסכיני חיתוך.",רקע
14,SH-22-01-57425-552,"בחודש דצמבר 2021 מכרו הנאשמים לאדם אחר MDMA, חשיש ומריחואנה, בעבור סכום לא ידוע.",רקע
15,SH-22-01-57425-552,"להשלמת התמונה אוסיף, כי עניינם של שני הנאשמים נדון תחילה לפני שופט המוקד.",רקע
16,SH-22-01-57425-552,"ביום 19.7.22 הודה נאשם מס' 2 במיוחס לו לפני שופט המוקד בעקבות הסכמה דיונית שכללה תיקונים בכתב האישום, ללא הסכמה בשאלת העונש, ולבקשת הצדדים משפטו הופרד ממשפטו של הנאשם שלפני (ר' החלטה מיום 19.7.22).",רקע
17,SH-22-01-57425-552,"בשל הפרדת המשפטים פרשת העונש בעניינו של נאשם מס' 2 התקיימה לפני מותב אחר (כב' הש' לארי בבלי), וביום 4.1.23 נגזר עליו עונש עיקרי של חמש שנות מאסר.",רקע
18,SH-22-01-57425-552,"נאשם מס' 1 כפר תחילה במיוחס לו ועניינו הועבר אלי לשמיעת ראיות, אך לאחר מכן גם בעניינו הגיעו הצדדים להסכמה דיונית שהוצגה ביום 7.9.22, על פיה תוקן כתב האישום באופן דומה לזה שתוקן ביחס לנאשם מס' 2 והנאשם הודה בעבירות שיוחסו לו, ללא הסכמה בשאלת העונש.",רקע
19,SH-22-01-57425-552,"ב""כ המאשימה עמדה על הערכים המוגנים ונסיבות ביצוע העבירה.",טיעוני הצדדים
20,SH-22-01-57425-552,"ביחס לעבירות הנשק ציינה, כי מדובר בשני אקדחים ומחסניות שהוחזקו בדירת מגורים וכן ציינה את משך ההחזקה הארוך.",טיעוני הצדדים
21,SH-22-01-57425-552,בנוסף עמדה על מגמת ההחמרה בענישה בעבירות נשק וכי הנאשם החזיק בו גם לאחר כניסתו לתוקף של תיקון 140 לחוק העונשין.,טיעוני הצדדים
22,SH-22-01-57425-552,"ביחס לעבירת הסמים, עמדה על סוגי הסמים וכמויותיהם.",טיעוני הצדדים
23,SH-22-01-57425-552,"המאשימה בקשה לקבוע מתחמי ענישה נפרדים: ביחס לעבירת הנשק, עתרה לקבוע מתחם של 30-50 חודשי מאסר וביחס לעבירת הסמים עתרה למתחם של 4-6 שנות מאסר.",טיעוני הצדדים
24,SH-22-01-57425-552,"ביחס לעונש הראוי, ביקשה למקם את עונשו של הנאשם בשליש התחתון של המתחמים והפנתה להודאת הנאשם, לגילו, להיעדר הרשעות וכן לגזר הדין שניתן בעניינו של נאשם מס' 2.",טיעוני הצדדים
25,SH-22-01-57425-552,"לסיכום טיעוניה ביקשה ב""כ המאשימה להשית על הנאשם עונש של 5 שנות מאסר וענישה נלווית.",טיעוני הצדדים
26,SH-22-01-57425-552,"ב""כ הנאשם עתר לקבוע מתחם עונש אחד למעשים, משום שתפיסת הנשק והסמים הייתה באותו מועד.",טיעוני הצדדים
27,SH-22-01-57425-552,"ביחס לעבירת הנשק טען, כי תפיסת שני אקדחים אינה מכפילה את החומרה ביחס לאקדח בודד וכי לא נעשה שימוש בנשק.",טיעוני הצדדים
28,SH-22-01-57425-552,"ביחס לתיקון 140 לחוק העונשין טען, שאפשר שחלקו של עונש המינימום הקבוע בחוק יהיה במאסר מותנה.",טיעוני הצדדים
29,SH-22-01-57425-552,"ביחס לעבירת הסמים טען, כי הסמים נתפסו בטרם הופצו למעט מקרה אחד בו לא ידועה הכמות שנסחרה.",טיעוני הצדדים
30,SH-22-01-57425-552,"לשיטת הסנגור, מתחם העונש הראוי עומד על 20-40 חודשי מאסר.",טיעוני הצדדים
31,SH-22-01-57425-552,"ביחס לעונש הראוי טען, כי יש למקם את הנאשם בתחתית המתחם ופירט ביחס לנסיבות חייו של הנאשם שפורטו בתסקיר וציין את ההודאה וקבלת האחריות של הנאשם וכן טען שתקופת מעצרו היטיבה איתו ופתחה פתח לאפיק שיקומי.",טיעוני הצדדים
32,SH-22-01-57425-552,"לאור אלה, ביקש לגזור על הנאשם עונש של 20 חודשי מאסר.",טיעוני הצדדים
33,SH-22-01-57425-552,"ב""כ שני הצדדים הגישו פסיקה לתמיכה בטיעוניהם.",טיעוני הצדדים
34,SH-22-01-57425-552,"אמו של הנאשם העידה, כי בן זוגה הקודם לא התייחס יפה לנאשם והנאשם מתגורר עמה והוא היחיד שעוזר לה ולילדיה.",ראיות לעונש
35,SH-22-01-57425-552,הנאשם מסר כי הוא מצטער על מעשיו וכי לאחר שהייתו בבית הסוהר הוא לא ישוב עליהם.,ראיות לעונש
36,SH-22-01-57425-552,הנאשם עבר עבירות נשק ועבירות סמים.,מתחם העונש
37,SH-22-01-57425-552,"אכן, עיקרן של העבירות בהן הורשע הנאשם בוצעו באותה מסגרת זמן ובאותו מקום (דירת הנאשמים), אך עבירות סמים ועבירות נשק הן עבירות שונות ונפרדות, אשר כל אחת מהן פוגעת בערכים מוגנים אחרים, והן אינן מהוות אירוע עברייני אחד, אשר יש לקבוע בעניינו מתחם עונש הולם כולל.",מתחם העונש
38,SH-22-01-57425-552,לאור זאת אקבע מתחמי עונש נפרדים לעבירות הנשק ועבירות הסמים.,מתחם העונש
39,SH-22-01-57425-552,"הנאשם החזיק בדירתו, יחד עם נאשם מס' 2, שני אקדחים חצי אוטומטיים תקניים, מחסניות ותחמושת.",עבירות הנשק
40,SH-22-01-57425-552,"מעשה זה יוצר פוטנציאל ממשי לפגיעה בערך המוגן החשוב מכל, שמירה על חיי אדם, שהרי החזקת נשק שלא כדין מקפלת בתוכה סיכון ממשי כי יעשה בו שימוש לביצוע עבירות פליליות, ובכך יביא לקיפוח נפש – וכמעט מדי יום יש לכך תזכורת, בין אם אירוע בטחוני בין אם פלילי.",עבירות הנשק
41,SH-22-01-57425-552,"מעבר לכך, החזקת הנשק על ידי שני אנשים מעצימה את הסיכון הטמון בו, שהרי כל אחד מהמחזיקים עלול להשתמש בו.",עבירות הנשק
42,SH-22-01-57425-552,"לאור זאת, יש להציב בצידן של עבירות נשק תג מחיר של ענישה מחמירה, אשר תבטא את חומרת העבירות ותרתיע מפני ביצוען.",עבירות הנשק
43,SH-22-01-57425-552,"אדגיש, כי בעבירות אלו, משקלו של רכיב ההרתעה הוא גבוה, שכן מדובר בעבירות המתאפיינות במודעות, תכנון ומחשבה, וככל שידעו העבריינים מראש כי הם צפויים לעונשים כבדים בשל עבירות נשק, יש להניח כי הדבר יביא להרתעתם.",עבירות הנשק
44,SH-22-01-57425-552,בית המשפט העליון עמד בשורה ארוכה של פסקי דין על חומרתן הרבה של עבירות הנשק והסכנה הטמונה בהן ועל הצורך להחמיר עם מבצעיהן.,עבירות הנשק
45,SH-22-01-57425-552,"כמו כן, לאור ריבוי מקרים בהם שימוש בנשק לא חוקי הביא לאבדן חיי אדם והצורך להרתיע מפני ביצוען, ישנה בשנים האחרונות מגמת החמרה ניכרת בעבירות אלו, המתבטאת גם בתיקון 140 לחוק העונשין אשר קבע עונש מזערי בצד עבירות נשק, אליו אתייחס בהמשך.",עבירות הנשק
46,SH-22-01-57425-552,"נתון משמעותי נוסף אותו אביא בחשבון הוא, כי הנאשם שלפני החל להחזיק את כלי הנשק לפני שנכנס לתוקף תיקון 140 לחוק העונשין, אך המשיך להחזיק בהם גם לאחר כניסת התיקון לתוקף (ביום 8.12.21).",עבירות הנשק
47,SH-22-01-57425-552,תיקון החוק קובע כי בצד עבירת החזקת נשק עונש מזערי של 21 חודשי מאסר (רבע העונש המירבי).,עבירות הנשק
48,SH-22-01-57425-552,"אכן, כפי שציין ב""כ הנאשם, ניתן להטיל חלק מהעונש המזערי גם בדרך של מאסר מותנה, אך הוראת המחוקק היא להחמיר עם מבצעיהן של עבירות נשק, והדרך ליישם הוראה זו איננה בהטלת עונש שעיקרו מותנה, תוך עקיפת כוונתו של המחוקק.",עבירות הנשק
49,SH-22-01-57425-552,"לאחרונה נתן המחוקק דעתו לצורך בהחמרת הענישה של אלה המורשעים בעבירות נשק, כאשר במסגרת תיקון מס' 140 עיגן באופן חריג עונשי מינימום בעבירות נשק, כך שהעונש שיושת בגינן יעמוד לכל הפחות על רבע העונש המרבי שנקבע לעבירה, אלא אם החליט בית המשפט מטעמים מיוחדים שיירשמו להקל בעונש (סעיף 144(ז) לחוק העונשין, התשל""ז-1977; וראו: דברי ההסבר להצעת חוק העונשין (תיקון מס' 142 – הוראת שעה)(עונש מזערי על החזקת נשק בלא רשות על פי דין), התשפ""א-2021, ה""ח 90).",עבירות הנשק
50,SH-22-01-57425-552,"בקביעת מתחם העונש אביא בחשבון את חומרת מעשיו של הנאשם, פוטנציאל הנזק הטמון בהם, הצורך החיוני להרתיע מפני ביצוע עבירות דומות, רמת הענישה הנוהגת ואת העונש המזערי שבצידה של העבירה.",עבירות הנשק
51,SH-22-01-57425-552,"כמו כן אבטא את העובדה שהנשק הוחזק יחד עם נאשם מס' 2, ואת העונש אשר נגזר עליו.",עבירות הנשק
52,SH-22-01-57425-552,"בשים לב לכל אלה, מתחם העונש ההולם את מעשיו של הנאשם הוא מאסר בפועל לתקופה שבין שנתיים לארבע שנים ועונשים נלווים.",עבירות הנשק
53,SH-22-01-57425-552,"הנאשם החזיק בביתו כמות נכבדה של סמים מסוגים שונים, חלקם בתפזורת, חלקם ארוזים בכמויות קטנות ומוכנים להפצה.",עבירות הסמים
54,SH-22-01-57425-552,"סך הכל החזיק 26 גרם קוקאין, 745 טבליות MDMA, 720 גרם חשיש, מתוכם 356 גרם מחולקים ל- 130 אריזות בנייר אלומיניום ו- 4.3 ק""ג מריחואנה, מתוכם 66 גרם מחולקים ל- 62 אריזות, וכן כלים שונים המשמשים לסחר בסמים.",עבירות הסמים
55,SH-22-01-57425-552,כמו כן הנאשם מכר לאחר כמויות לא ידועות של סמים שונים.,עבירות הסמים
56,SH-22-01-57425-552,"מתחם העונש ההולם אמור לשקף לא רק ערכים כלליים, אלא גם לבטא את סוגי הסם וכמויותיו:",עבירות הסמים
57,SH-22-01-57425-552,"רמת הענישה שנקבעה בפסקי הדין שאוזכרו לעיל ובפסקי דין אחרים, כשמדובר בהחזקת סם מסוג הירואין או קוקאין, שלא לצריכה עצמית, בכמות של עשרות גרמים, נעה בין 3 ל-5 שנות מאסר, כך שעונשו של המערער אינו סוטה לחומרה מרמת ענישה זו.",עבירות הסמים
58,SH-22-01-57425-552,"המערער הורשע בביצוע עבירות חמורות ביותר, בהן גלומה סכנה מוחשית לשלומו ולבריאותו של הציבור.",עבירות הסמים
59,SH-22-01-57425-552,"בית משפט זה עמד, לא אחת, על חומרתן היתרה של עבירות הסמים, להן השלכה הרסנית על צרכן הסמים, על סביבתו, ועל החברה בכללותה.",עבירות הסמים
60,SH-22-01-57425-552,"על רקע זה, נקבע כי יש להשית בגין ביצוע עבירות כגון דא, ענישה מרתיעה, בדמות מאסר ממושך מאחורי סורג ובריח.",עבירות הסמים
61,SH-22-01-57425-552,"התכונות המעוררות של הסם גורמות ללחץ דם גבוה ודופק מהיר, הפרעות בקצב הלב והתכווצויות.",עבירות הסמים
62,SH-22-01-57425-552,בעת השימוש נמצא הלב לעתים במצבי לחץ היכולים לגרום התקף לב.,עבירות הסמים
63,SH-22-01-57425-552,כמו כן נצפו מקרים של שטפי דם במוח.,עבירות הסמים
64,SH-22-01-57425-552,"שימוש באקסטזי תוך כדי פעילות גופנית מאומצת, כזו הנעשית במסיבות ריקודים, עלול לגרום עלייה מסוכנת בטמפרטורת הגוף (עד למעלה מ- 43 מעלות צלזיוס).",עבירות הסמים
65,SH-22-01-57425-552,"זוהי אחת מהשפעותיו המזיקות של האקסטזי על הגוף, והיא קשורה בהרס מנגנון בקרת הטמפרטורה במוח, שהשימוש באקסטזי מוביל אליו.",עבירות הסמים
66,SH-22-01-57425-552,"עליית טמפרטורת הגוף וההתייבשות הנלווית אליה יכולות לגרום סיבוכים שונים במערכת זרימת הדם, השפעה על הלב וכדומה.",עבירות הסמים
67,SH-22-01-57425-552,הביטוי לכך יכול להיות בתחושות כמו עוויתות שרירים ודופק לב מואץ עד אבדן הכרה ומוות.,עבירות הסמים
68,SH-22-01-57425-552,"ישנם דיווחים מארצות שונות על מקרי מוות במסיבות של צרכני אקסטזי, וסביר להניח שנפגעים שמצאו במסיבות כאלו את מותם הם אלו שהרשו לעצמם להתנסות בחומר מבלי שידעו שבזמן מאמץ פיזי האקסטזי גורם להשפעות גופניות תובעניות מידי לגוף.",עבירות הסמים
69,SH-22-01-57425-552,"השפעות נוספות: השימוש באקסטזי גורם התרחבות האישונים, ראייה כפולה, הפרשת ריר או יובש בפה, ירידה בתיאבון, נוקשות בלסתות, בחילה, אי יציבות בקרסוליים.",עבירות הסמים
70,SH-22-01-57425-552,"השימוש באקסטזי גורם למוח נזק, וזה יכול להיות בלתי הפיך.",עבירות הסמים
71,SH-22-01-57425-552,בניסוי בקופים מצאו לאחרונה ששבע שנים לאחר מתן החומר עדיין נותר בעינו הנזק המוחי.,עבירות הסמים
72,SH-22-01-57425-552,לכן יש סבירות גבוהה שגם אצל בני אדם שצורכים אקסטזי בקביעות יהיה הנזק המוחי בלתי-הפיך.,עבירות הסמים
73,SH-22-01-57425-552,"השימוש באקסטזי פוגע בנוירונים במוח שמשחררים חומר כימי חשוב לפעולת המוח - סרוטונין, לנוירונים אלו יש תפקיד חשוב וישיר בוויסות התנהגויות שונות, כמו תוקפנות, מצבי רוח, פעילות מינית, שינה, רגישות לכאב.",עבירות הסמים
74,SH-22-01-57425-552,לאחרונה הראו מדענים שאצל משתמשים קבועים באקסטזי (MDMA ) נמצא נזק מוחי הקשור גם לבעיות זיכרון.,עבירות הסמים
75,SH-22-01-57425-552,"בקביעת מתחם העונש ההולם את עבירות הסמים אביא בחשבון את מגוון סוגי הסמים אותם החזיק הנאשם, הכמויות המשמעותיות של הסמים, העובדה שחלק מהסמים הוחזקו ארוזים ומוכנים להפצה וכן העובדה שהנאשם עבר עבירות סחר, גם אם אצא מהנחה שהיקפן קטן.",עבירות הסמים
76,SH-22-01-57425-552,כמו כן אביא בחשבון את העונש אשר נגזר על נאשם מס' 2.,עבירות הסמים
77,SH-22-01-57425-552,"בשים לב לכל אלה, מתחם העונש ההולם את עבירות הסמים הוא מאסר, לתקופה שבין שלוש שנים ועד חמש שנים.",עבירות הסמים
78,SH-22-01-57425-552,"הנאשם יליד שנת 2000, רווק.",נסיבות שאינן קשורות לעבירות
79,SH-22-01-57425-552,אין לחובתו הרשעות קודמות.,נסיבות שאינן קשורות לעבירות
80,SH-22-01-57425-552,"מתסקיר שירות המבחן עולה, כי הנאשם גדל ברקע משפחתי קשה ומורכב, ולא ארחיב מעבר לכך, על מנת שלא לפגוע בפרטיות הנאשם ובני משפחתו.",נסיבות שאינן קשורות לעבירות
81,SH-22-01-57425-552,"הנאשם הפסיק את לימודיו לאחר כשבע שנים, וכאשר היה כבן 13 החל לעבוד בעבודות מזדמנות שונות, בהן חווה ניצול והשפלה, וכך נקלע לחברה שולית, והתמכר לסמים.",נסיבות שאינן קשורות לעבירות
82,SH-22-01-57425-552,"הנאשם קיבל בפני שירות המבחן אחריות לעבירות בהן הורשע ותלה אותן בהעדר דמויות סמכותיות בחייו, לצד הצורך במימון התמכרותו לסמים.",נסיבות שאינן קשורות לעבירות
83,SH-22-01-57425-552,"שירות המבחן העריך, כי ברקע העבירות העדר גבולות חיצוניים ופנימיים ומסגרת תומכת או דמויות סמכותיות בחייו, לצד קשיים כלכליים ומצוקה.",נסיבות שאינן קשורות לעבירות
84,SH-22-01-57425-552,"להערכת שירות המבחן, למרות נכונות ראשונית של הנאשם לבחינת התנהלותו, הוא אינו בשל להליך טיפולי, מה גם שבשל קשיים שונים לא היה ביד השירות לשלבו במסגרת טיפולית אשר תפחית את הסיכון להשנות עבירות.",נסיבות שאינן קשורות לעבירות
85,SH-22-01-57425-552,"לאור אלה, שירות המבחן המליץ להשית על הנאשם עונש מאסר בפועל ומאסר מותנה.",נסיבות שאינן קשורות לעבירות
86,SH-22-01-57425-552,"מכלול שיקולי הענישה פועלים לזכות הנאשם: מדובר באדם צעיר, אשר חווה מצוקה והזנחה מגיל צעיר, ואין לחובתו הרשעות קודמות.",דיון והכרעה
87,SH-22-01-57425-552,"כמו כן, הנאשם קיבל אחריות למעשיו, ונראה כי הוא מבין את חומרתם והפסול שבהם.",דיון והכרעה
88,SH-22-01-57425-552,"לאור אלה, אשית על הנאשם עונשים בצד התחתון של מתחמי העונש ההולם אותם קבעתי לעבירות הנשק והסמים (כפי שגם המאשימה עתרה), תוך חפיפה מסויימת בין העונשים.",דיון והכרעה
89,SH-22-01-57425-552,"עם זאת, לאור חומרת העבירות בהן הורשע הנאשם ופגיעתן הקשה בערכים מוגנים חשובים, החפיפה בין העונשים תהיה חלקית בלבד.",דיון והכרעה
90,SH-22-01-57425-552,ארבע שנים מאסר בפועל.,לפיכך גוזר על הנאשם את העונשים הבאים:
91,SH-22-01-57425-552,"המאסר ימנה מיום מעצרו של הנאשם, 4.1.22, גם אם רישומי שב""ס יראו אחרת.",לפיכך גוזר על הנאשם את העונשים הבאים:
92,SH-22-01-57425-552,"שבעה חודשי מאסר בו לא יישא, אלא אם יעבור תוך שלוש שנים מיום שחרורו מהמאסר עבירת נשק או סמים שהיא פשע.",לפיכך גוזר על הנאשם את העונשים הבאים:
93,SH-22-01-57425-552,"שלושה חודשי מאסר בו לא יישא, אלא אם יעבור תוך שלוש שנים מיום שחרורו מהמאסר עבירת נשק שהיא עוון, או כל עבירה אחרת הכרוכה בשימוש בנשק.",לפיכך גוזר על הנאשם את העונשים הבאים:
94,SH-22-01-57425-552,זכות ערעור לבית המשפט המחוזי בירושלים תוך 45 יום.,לפיכך גוזר על הנאשם את העונשים הבאים:
95,SH-22-01-57425-552,"54678313ניתן היום,  כ""ב שבט תשפ""ג, 13 פברואר 2023, בנוכחות הצדדים.",לפיכך גוזר על הנאשם את העונשים הבאים:
