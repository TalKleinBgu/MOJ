,verdict,text,part
0,ME-22-05-27544-102,פרקליטות מחוז ירושלים (פלילי),מדינת ישראל 
1,ME-22-05-27544-102,"ע""י ב""כ עוה""ד מיכל אזולאי",מדינת ישראל 
6,ME-22-05-27544-102,עמד אבו ג'נאם (עציר),הנאשם
7,ME-22-05-27544-102,"ע""י ב""כ עוה""ד עיסא אבו אלהווא",הנאשם
12,ME-22-05-27544-102,"חוק העונשין, תשל""ז-1977: סע'  24(א)(1), 24(ב)(1), 24(ב)(2), 24ב(2), 25, 29, 31, 40ג, 40ט, 143(ב2), 144(ב), 144(ב2), 144(ג)(3), 144.ו, 144א, 144ו, 152, 157, 192, 274.1., 274.2., 274(3), 275, 275א, 287(א), 329(א)(2), 332א(א), 333, 335(א)(1), 338(א)(3), 379, 382(א), 40יא, 40יב, 40יג, 40יג(ב), 448, 448(א), 448א, 452, 453(ב)(1), 499(א)(1)",הנאשם
13,ME-22-05-27544-102,"פקודת הסמים המסוכנים [נוסח חדש], תשל""ג-1973",הנאשם
14,ME-22-05-27544-102,"חוק המאבק בטרור, תשע""ו-2016: סע'  24(א)(1), 30(א), 37",הנאשם
15,ME-22-05-27544-102,"הנאשם הורשע על יסוד הודאתו בעובדות כתב האישום המתוקן בהתאם להסדר הטיעון בעבירות הבאות: במסגרת אישום מס' 1 – בעבירה של סיוע להיזק מיוחד – עבירה לפי סעיף 453(ב)(1) בצירוף סעיפים 452, 29 ו- 31 לחוק העונשין התשל""ז-1977 (להלן: ""חוק העונשין"").",רקע כללי
16,ME-22-05-27544-102,"במסגרת אישום מס' 2 – בעבירה של נסיון היזק מיוחד – עבירה לפי סעיף 453(ב)(1) בצירוף סעיפים 452, 25 ו- 29 לחוק העונשין.",רקע כללי
17,ME-22-05-27544-102,"במסגרת אישום מס' 3 – בעבירה של מעשה פזיזות ממניע גזעני – עבירה לפי סעיף 338(א)(3) בצירוף סעיפים 29 ו-144ו לחוק העונשין, וכן בעבירה של נסיון היזק בזדון ממניע גזעני – עבירה לפי סעיף 452 בצירוף סעיפים 25, 29 ו-144ו לחוק העונשין.",רקע כללי
18,ME-22-05-27544-102,"במסגרת אישום מס' 4 – עבירה של נסיון הצתה – עבירה לפי סעיף 448(א) רישא בצירוף סעיפים 25 ו-29 לחוק העונשין, עבירה של ייצור נשק – עבירה לפי סעיף 143(ב2) בצירוף סעיף 29 לחוק העונשין, עבירה של נסיון היזק בזדון ממניע גזעני – עבירה לפי סעיף 452 בצירוף סעיפים 25, 29 ו-144ו לחוק העונשין.",רקע כללי
19,ME-22-05-27544-102,"במסגרת אישום מס' 5 – בעבירה של התפרעות – עבירה לפי סעיף 152 לחוק העונשין, וכן בעבירה של הפרעה לשוטר בנסיבות מחמירות – עבירה לפי סעיף 275א לחוק העונשין.",רקע כללי
20,ME-22-05-27544-102,במסגרת אישום מס' 6 – בעבירה של קשירת קשר לפשע – עבירה לפי סעיף 499(א)(1) לחוק העונשין.,רקע כללי
21,ME-22-05-27544-102,"עיקרי החלק הכללי של כתב האישום המתוקן – במועד שאינו ידוע במדויק, קשר הנאשם  קשר, יחד עם מעורבים נוספים, לבצע, מתוך מניע גזעני, לאומני ואידיאולוגי, פעולות נגד כוחות הביטחון ונגד בית החושן – בית מגורים בשכונת א-טור, בו מתגוררות משפחות יהודיות.",רקע כללי
22,ME-22-05-27544-102,"עיקר עובדות האישום הראשון – החל מביום 13.4.21, במהלך חודש הרמדאן 2021, התרחשו בארץ, ובייחוד בירושלים, התפרעויות ותקיפות, שכללו אלימות, זריקות אבנים וחפצים לעבר אנשים וכלי רכב בעלי חזות או סממנים יהודים, מתוך מניע גזעני, וכן התפרעויות ותקיפות על רקע לאומני נגד כוחות המשטרה והביטחון.",רקע כללי
23,ME-22-05-27544-102,"ביום 2.4.21 גמלה בליבם של הנאשם, וכן של שני אחרים – החלטה לפגוע במצלמות אבטחה של משרד המשפטים.",רקע כללי
24,ME-22-05-27544-102,"בהמשך לכך, הגיעו הנאשם והאחרים למקום.",רקע כללי
25,ME-22-05-27544-102,"שני האחרים יידו אבנים לעבר המצלמות, בעוד הנאשם תצפת על מנת להזהירם מפני הגעת כוחות הביטחון.",רקע כללי
26,ME-22-05-27544-102,במעשיו אלה סייע הנאשם לפגוע במזיד בנכס שמטרתו הבטחת בטיחות הציבור.,רקע כללי
27,ME-22-05-27544-102,"עיקר עובדות האישום השני – בהמשך לאמור לעיל, ביום 24.4.21, גמלה בליבם של הנאשם, וכן ארבעה אחרים, בהם אחד מהמעורבים במקרה מושא האישום הראשון, החלטה לפגוע בעמודי מצלמות של המשטרה בשכונת א-טור בירושלים.",רקע כללי
28,ME-22-05-27544-102,הנאשם והאחרים הגיעו לשכונת א-טור.,רקע כללי
29,ME-22-05-27544-102,"אחד מהמעורבים התחיל לנסר באמצעות מסור חשמלי עמוד מצלמות של המשטרה, ואילו הנאשם ושאר החבורה תצפתו על מנת להזהירו מפני הגעת כוחות הביטחון.",רקע כללי
30,ME-22-05-27544-102,במעשיו אלה ניסה הנאשם לפגוע בצוותא ובמזיד בנכס שמטרתו הבטחת בטיחות הציבור.,רקע כללי
31,ME-22-05-27544-102,"עיקר עובדות האישום השלישי – בחודש ינואר 2022, במועד שאינו ידוע במדויק, לקח הנאשם מאחר, שהיה מעורב במקרה מושא האישום השני, זיקוקים, וזאת לצורך ירי לעבר בית החושן, בשל מוצאם היהודי של תושבי הבית.",רקע כללי
32,ME-22-05-27544-102,"הנאשם ואחר, שהיה מעורב גם במקרים מושא האישום הראשון והשני, הלכו כשהם חבושים בכובע ובמסכה לעבר בית החושן.",רקע כללי
33,ME-22-05-27544-102,הנאשם ירה זיקוקים לעבר בית החושן  ממרחק 25 מטר.,רקע כללי
34,ME-22-05-27544-102,חלק מהזיקוקים פגעו בקירות הבית.,רקע כללי
35,ME-22-05-27544-102,האחר יידה אבנים לעבר בית החושן.,רקע כללי
36,ME-22-05-27544-102,כל זאת עשו הנאשם והאחר בשל מוצאם היהודי של תושבי הבית.,רקע כללי
37,ME-22-05-27544-102,"במעשיו אלה, עשה הנאשם בצוותא מעשה באש או בחומר לקיח בדרך נמהרת, וניסה לפגוע בנכס במזיד ושלא כדין, והכל ממניע של גזענות.",רקע כללי
38,ME-22-05-27544-102,"עיקר עובדות האישום הרביעי – ביום 29.3.22, או בסמוך לכך, בשעת לילה, נפגש הנאשם עם ארבעה אחרים, בהם אחד מהמעורבים במקרים מושא האישום הראשון, השני והשלישי.",רקע כללי
39,ME-22-05-27544-102,"זאת לאחר שגמלה בליבם החלטה להשליך בקבוקי תבערה לעבר בית החושן, בשל מוצאם היהודי של תושבי הבית.",רקע כללי
40,ME-22-05-27544-102,"לצורך כך, הצטיידה החבורה בבקבוק של ליטר וחצי בנזין, אותו סיפק הנאשם.",רקע כללי
41,ME-22-05-27544-102,"לאחר מכן הלכו הנאשם והחבורה בסמוך לבית החושן, שם הכינו האחרים בקבוקי תבערה, ואילו הנאשם ואחד המעורבים תצפתו על בית החושן על מנת להזהיר את יתר החבורה מפני הגעת כוחות הביטחון.",רקע כללי
42,ME-22-05-27544-102,"בהמשך, שלושת המעורבים הנוספים השליכו כל אחד בקבוק תבערה לעבר בית החושן ממרחק של כעשרים מטרים מהבניין.",רקע כללי
43,ME-22-05-27544-102,"במעשיו אלה, ניסה הנאשם בצוותא לשלח אש במזיד בדבר לא לו, ייצר נזק בצוותא, וכן ניסה להזיק לנכס בזדון, והכל ממניע גזעני.",רקע כללי
44,ME-22-05-27544-102,"עיקר עובדות האישום החמישי – בתחילת חודש הרמדאן באפריל 2022, בשעת לילה, ישב הנאשם עם חמישה אחרים, בהם שלושה מהמעורבים במקרה מושא האישום הרביעי, בבית קפה איברהים שבשכונת א-טור בירושלים.",רקע כללי
45,ME-22-05-27544-102,"לאחר שעבר ברחוב כלי רכב משטרתי (להלן: ""הגי'פ המשטרתי""), קרא נאשם לחבורה לזרוק אבנים ולירות זיקוקים לעבר הג'יפ המשטרתי.",רקע כללי
46,ME-22-05-27544-102,החבורה עטתה רעלות פנים ויצאה החוצה.,רקע כללי
47,ME-22-05-27544-102,הנאשם יידה שלוש אבנים לעבר הג'יפ המשטרתי ממרחק של כעשרה מטרים.,רקע כללי
48,ME-22-05-27544-102,שאר החבורה יידתה אבנים וזיקוקים לעבר הגי'פ המשטרתי.,רקע כללי
49,ME-22-05-27544-102,"במעשיו אלה השתתף הנאשם בהתפרעות וכן יידה אבנים לעבר כלי רכב משטרתי במטרה להפריע לשוטר כשהוא ממלא את תפקידו כחוק, או להכשילו בכך.",רקע כללי
50,ME-22-05-27544-102,"עיקר עובדות האישום השישי – כחודשיים עובר לחודש הרמדאן 2022, החליטו הנאשם ואחר, שהיה מעורב במקרים מושא האישום השני והשלישי, לרכוש זיקוקים לצורך שימוש נגד כוחות הביטחון במהלך עימותים בהר הבית ברמדאן.",רקע כללי
51,ME-22-05-27544-102,לצורך כך אספו הנאשם והאחר כסף מצעירים לשם רכישת זיקוקים.,רקע כללי
52,ME-22-05-27544-102,"הנאשם אסף סך של 1,600 ₪ הוסיף סך של 400 ₪ מכספו האישי, והעביר את הכסף לאחר, על מנת שזה ירכוש את הזיקוקים.",רקע כללי
53,ME-22-05-27544-102,"במעשיו אלה, קשר הנאשם קשר להתפרעות, וכן לירות חפץ לעבר שוטר או לעבר כלי רכב משטרתי, במטרה להפריע לשוטר כשהוא ממלא את תפקידו כחוק או להכשילו בכך בצוותא חדא.",רקע כללי
54,ME-22-05-27544-102,לא הושגו במסגרת הסדר הטיעון הסכמות לעניין העונש.,רקע כללי
55,ME-22-05-27544-102,"בתסקיר שערך שירות המבחן למבוגרים מיום 14.2.2023, כנדרש על פי דין, תוארו נסיבות חייו של הנאשם, משפחתו, יחסו אל העבירות שביצע והתמודדותו עם תנאי המעצר.",תסקיר שירות המבחן
56,ME-22-05-27544-102,"הנאשם, בן 22 ורווק, התגורר עד למעצרו בשכונת א-טור בירושלים.",תסקיר שירות המבחן
57,ME-22-05-27544-102,"הנאשם סיים 8 שנות לימוד, התקשה מבחינה לימודית, הפסיק את לימודיו ויצא לעבוד.",תסקיר שירות המבחן
58,ME-22-05-27544-102,"בהיותו כבן 15 החל לעבוד בשיפוצים עם בני משפחה, שבבעלותם חברה לשיפוצים.",תסקיר שירות המבחן
59,ME-22-05-27544-102,"אז חבר לקבוצת שוליים בשכונה בה גר, עמה ביצע את העבירות בהן הורשע.",תסקיר שירות המבחן
60,ME-22-05-27544-102,"בהמשך, עבד בעבודות מזדמנות.",תסקיר שירות המבחן
61,ME-22-05-27544-102,טרם מעצרו עבד בשטיפת רכבים בירושלים.,תסקיר שירות המבחן
62,ME-22-05-27544-102,הנאשם לא הורשע בפלילים.,תסקיר שירות המבחן
63,ME-22-05-27544-102,"אך בעברו נפתחו לו תיקים פליליים בשנים 2014, 2015 ו- 2021, בעבירות לאומניות, שנסגרו מחוסר ראיות.",תסקיר שירות המבחן
64,ME-22-05-27544-102,בתסקיר תוארה משפחת הנאשם כמשפחה בה גורמי תמיכה משמעותיים ועמדה מכבדת כלפי החוק וגורמי אכיפת החוק.,תסקיר שירות המבחן
65,ME-22-05-27544-102,"אחיו הבכור של הנאשם היה מעורב בעבר בעבירות דומות לעבירות בהן הורשע הנאשם, בגינן ריצה מאסר בפועל למשך שנה.",תסקיר שירות המבחן
66,ME-22-05-27544-102,"שירות המבחן התרשם כי הנאשם מתקשה להכיר בחומרת העבירות שביצע, נוטה לצמצם ממידת אחריותו לביצוען ולהשליך את האחריות לביצוען על גורמים חיצוניים ועל שותפיו למעשה.",תסקיר שירות המבחן
67,ME-22-05-27544-102,ביחס לאישום הראשון והשני הכחיש הנאשם את ביצוע העבירות.,תסקיר שירות המבחן
68,ME-22-05-27544-102,"ביחס ליתר האישומים, טען כי נגרר אחרי האנשים להם חבר וביצע העבירות על מנת להעלות את דימויו העצמי והגברי בעיניהם.",תסקיר שירות המבחן
69,ME-22-05-27544-102,הנאשם שלל כי פעל מתוך מניע אידיאולוגי או לאומני.,תסקיר שירות המבחן
70,ME-22-05-27544-102,הנאשם התכחש לבעיית האלימות עמה הוא מתמודד ושלל הצורך בהשתלבות בטיפול.,תסקיר שירות המבחן
71,ME-22-05-27544-102,הנאשם ביטא מצוקה וקושי רגשי להתמודד עם תנאי מעצרו.,תסקיר שירות המבחן
72,ME-22-05-27544-102,"שירות המבחן התרשם, כי מעצרו היווה גורם משמעותי ומרתיע עבורו.",תסקיר שירות המבחן
73,ME-22-05-27544-102,"שירות המבחן מנה בעניינו של הנאשם את גורמי הסיכון הבאים: חומרת העבירות, נסיבות ביצוען והישנותן, קשייו של הנאשם להכיר בחומרת ביצוע העבירות ונטייתו לצמצם ממידת אחריותו לביצוען, וכן להשליך האחריות לביצוען על גורמים אחרים, התחברות הנאשם עם חבורות בשכונת מגוריו בעלות אידאולוגיה לאומנית ונטייתו למרוד בהוריו ולא לקבל סמכות.",תסקיר שירות המבחן
74,ME-22-05-27544-102,"עוד עמד שירות המבחן על יכולת נמוכה של הסתגלות ויציבות במסגרות לימודים ותעסוקה, ועל מאפייני אישיות בעייתיים, הכוללים כוחות ובשלות נמוכים, קשיים בקבלת סמכות וגבולות, תלות רגשית באחרים וקושי להבחין בין צרכיו לבין צרכיהם, דימוי עצמי נמוך, צורך בהעלאת דימוי עצמי וגברי בעיני סביבתו, קושי בוויסות רגשי, התנהגות אימפולסיבית ואי הכרה בצורך בהשתלבות בטיפול.",תסקיר שירות המבחן
75,ME-22-05-27544-102,"שירות המבחן מנה את גורמי הסיכוי הבאים: גילו הצעיר של הנאשם והיעדר הרשעה בעבר בפלילים, מעצרו היווה גורם משמעותי ומרתיע עבורו, עמדתם המכבדת של הוריו כלפי גורמי אכיפת החוק והממסד ורצונם לסייע בשיקומו של הנאשם.",תסקיר שירות המבחן
76,ME-22-05-27544-102,"במכלול השיקולים, העריך שירות המבחן כי רמת הסיכון לביצוע עבירות דומות בעתיד גבוהה.",תסקיר שירות המבחן
77,ME-22-05-27544-102,שירות המבחן המליץ על עונש מוחשי ומציב גבול.,תסקיר שירות המבחן
78,ME-22-05-27544-102,המאשימה לא הגישה ראיות לעונש.,ראיות לעונש
79,ME-22-05-27544-102,"מטעם הנאשם העיד אביו, מר מחמוד  אבו ג'נאם.",ראיות לעונש
80,ME-22-05-27544-102,"האב ביטא התנגדות למעשי הנאשם, הבהיר כי משפחתו אוהבת לחיות בשלום עם יהודים ונוצרים, עמד על הבעייתיות שבשכונת מגוריה של המשפחה, ועל השפעותיה על הנאשם.",ראיות לעונש
81,ME-22-05-27544-102,"בנוסף, העידה אמו של הנאשם, הגב' אמל אבו ג'נאם.",ראיות לעונש
82,ME-22-05-27544-102,אמו של הנאשם הביעה הסתייגותה ממעשי הנאשם.,ראיות לעונש
83,ME-22-05-27544-102,"עמדה על קשייו של הנאשם שלא התמיד בלימודיו ובמסגרות תעסוקתיות, על השלכותיהם על מצבו הרגשי, ועל היגררותו אחר חבריו.",ראיות לעונש
84,ME-22-05-27544-102,הוריו של הנאשם ביטאו התרשמותם מחרטת הנאשם על מעשיו.,ראיות לעונש
85,ME-22-05-27544-102,"ב""כ המאשימה עמדה על אופי האישומים בהם הורשע הנאשם, שעניינם פעולות נגד כוחות הביטחון ונגד תושבי בית החושן.","עיקר טיעוני ב""כ הצדדים"
86,ME-22-05-27544-102,"היא טענה כי יש לראות את מכלול האירועים ככאלו שאירעו בתקופת מבצע שומר החומות, שאמנם החל ביום 10.5.21, אך ההתפרעויות האלימות בירושלים החלו קודם לכן, בתקופת הרמדאן, והן שגררו התפרעויות ברחבי הארץ, וגרמו להבערת השטח.","עיקר טיעוני ב""כ הצדדים"
87,ME-22-05-27544-102,"ב""כ המאשימה ביקשה כי בית המשפט ייתן דגש לתקופה הרגישה שבמהלכה בוצעו העבירות מושא האישומים הראשון והשני, וכן לכך שמדובר באישומים שבוצעו בצוותא, עם אחרים, מתוך מניע לאומני אידיאולוגי מובהק.","עיקר טיעוני ב""כ הצדדים"
88,ME-22-05-27544-102,"היא גם עמדה על השלכות הפגיעה במצלמות, שנועדו בין היתר לתעד אירועי אלימות.","עיקר טיעוני ב""כ הצדדים"
89,ME-22-05-27544-102,"לעניין האישום 3, עמדה ב""כ המאשימה על כך שהזיקוקים שירה הנאשם פגעו בבית החושן בקירות הבית, וכן על כך שהמעורב הנוסף יידה באותו אירוע אבנים לעבר הבית.","עיקר טיעוני ב""כ הצדדים"
90,ME-22-05-27544-102,היא הרחיבה אודות פוטנציאל הנזק הגבוה במקרה זה.,"עיקר טיעוני ב""כ הצדדים"
91,ME-22-05-27544-102,"באשר לאישום 4 – טענה ב""כ המאשימה להסלמה של פגיעה בתושבי בית החושן.","עיקר טיעוני ב""כ הצדדים"
92,ME-22-05-27544-102,"ב""כ המאשימה הבהירה כי האישום הרביעי הוא החמור ביותר המיוחס לנאשם.","עיקר טיעוני ב""כ הצדדים"
93,ME-22-05-27544-102,"היא עמדה על כך שהאירוע תוכנן היטב על ידי החבורה שהתכנסה בצוותא לשם כך, כאשר המניע היחיד למעשי החבורה הוא היות תושבי הבית ממוצא יהודי.","עיקר טיעוני ב""כ הצדדים"
94,ME-22-05-27544-102,"ב""כ המאשימה ציינה כי התכנון בא לידי ביטוי בחבירה ובהצטיידות בבקבוק של ליטר וחצי בנזין, אותו סיפק הנאשם.","עיקר טיעוני ב""כ הצדדים"
95,ME-22-05-27544-102,"היא הבהירה, כי גם לו לא היו מיודים בקבוקי תבערה לעבר בית החושן, הרי שעצם אספקת הבנזין והכנת בקבוקי התבערה עולה כדי עבירה של ייצור נשק, בהתאם להנחיית פרקליט המדינה 9.16 – מדיניות הענישה בעבירות נשק ומטעני חבלה (להלן: ""הנחיית פרקליט המדינה"").","עיקר טיעוני ב""כ הצדדים"
96,ME-22-05-27544-102,"ב""כ המאשימה ציינה, כי על אף שהנאשם לא יידה בפועל בקבוקי תבערה, כי אם תצפת, הרי שמדובר באירוע שבוצע בצוותא, כאשר כל המעורבים הובילו לקרות האירוע ולגרימת העבירות.","עיקר טיעוני ב""כ הצדדים"
97,ME-22-05-27544-102,"ב""כ המאשימה עמדה על השלכותיה של התקיפה על תושבי בית החושן – משפחות עם ילדים, שביתן נתון תדיר ליידוי אבנים, ירי זיקוקים ובקבוקי תבערה.","עיקר טיעוני ב""כ הצדדים"
98,ME-22-05-27544-102,"היא הבהירה, כי אמנם במסגרת כתב אישום זה לא פורטה תמונת הנזק.","עיקר טיעוני ב""כ הצדדים"
99,ME-22-05-27544-102,"היא הפנתה לכתב אישום שהוגש בעניינו של מעורב אחר, שמעורבותו במקרה מושא האישום הרביעי דומה למעורבות הנאשם בו.","עיקר טיעוני ב""כ הצדדים"
100,ME-22-05-27544-102,באותו כתב אישום פורטה תמונת הנזק.,"עיקר טיעוני ב""כ הצדדים"
101,ME-22-05-27544-102,"ב""כ המאשימה טענה, כי בעניין זה זכה הנאשם ""מן ההפקר"", שכן במועד הגשת כתב האישום בעניינו לא היתה תמונת הנזק ידועה עדיין, וכי בשל טעות לא נחקר הנאשם בעניין תמונת הנזק ולא יוחס לו הנזק.","עיקר טיעוני ב""כ הצדדים"
102,ME-22-05-27544-102,"ב""כ המאשימה טענה, כי המאשימה נושאת בהשלכות תקלה זו, והפחיתה את המתחם לה היא טוענת בעטיה.","עיקר טיעוני ב""כ הצדדים"
103,ME-22-05-27544-102,"בעניין האישום החמישי, ביקשה ב""כ המאשימה כי יינתן דגש לכך שמדובר באירוע שהתרחש בתקופת הרמדאן, לחלקו המרכזי של הנאשם באירוע, שאירע ביוזמתו, וכן לפוטנציאל הנזק.","עיקר טיעוני ב""כ הצדדים"
104,ME-22-05-27544-102,"בעניין האישום השישי, טענה ב""כ המאשימה, כי אמנם מדובר בקשירת קשר לפשע שלא יצא לפועל, מחמת מעצרו של הנאשם.","עיקר טיעוני ב""כ הצדדים"
105,ME-22-05-27544-102,"אך למעשה מדובר היה בתכנון לרכישת זיקוקים לצורך שימוש נגד כוחות הביטחון בהר הבית, מקום רגיש ונפיץ ביותר.","עיקר טיעוני ב""כ הצדדים"
106,ME-22-05-27544-102,"ב""כ המאשימה פירטה את הערכים המוגנים שנפגעו בשל מעשי הנאשם – הגנה על שלום הציבור, שמירה על הסדר הציבורי, הגנה על שלמות הגוף ושמירת החיים, שמירת שלמות גופם וביטחונם של כוחות הביטחון.","עיקר טיעוני ב""כ הצדדים"
107,ME-22-05-27544-102,"כמו כן ציינה ב""כ המאשימה, כי מדובר בשישה אירועים שהתרחשו במשך שנה אחת בלבד.","עיקר טיעוני ב""כ הצדדים"
108,ME-22-05-27544-102,"היא טענה כי יש לקבוע מתחם ענישה נפרד לכל אחד מהאישומים, שכן מדובר באירועים שונים כלפי גורמים שונים, בדרכי פעולה שונות, כדלקמן: באישום מס' 1 – בין 2 חודשים עד 5 חודשים, שיכול שירוצו בעבודות שירות.","עיקר טיעוני ב""כ הצדדים"
109,ME-22-05-27544-102,באישום מס' 2 - בין 5 חודשי מאסר בפועל ל- 10 חודשי מאסר בפועל.,"עיקר טיעוני ב""כ הצדדים"
110,ME-22-05-27544-102,באישום מס' 3 – בין 12 חודשי מאסר בפועל ל- 24 חודשי מאסר בפועל.,"עיקר טיעוני ב""כ הצדדים"
111,ME-22-05-27544-102,באישום מס' 4 – בין שלוש שנים וחצי ל- שבע שנים (בשים לב להנחיית פרקליט המדינה).,"עיקר טיעוני ב""כ הצדדים"
112,ME-22-05-27544-102,באישום מס' 5 – בין 5 חודשי מאסר בפועל ל- 12 חודשי מאסר בפועל.,"עיקר טיעוני ב""כ הצדדים"
113,ME-22-05-27544-102,באישום מס' 6 – בין 5 חודשי מאסר בפועל עד 10 חודשי מאסר בפועל.,"עיקר טיעוני ב""כ הצדדים"
114,ME-22-05-27544-102,"ב""כ המאשימה עמדה על גילו הצעיר של הנאשם, ועל היותו נעדר עבר פלילי.","עיקר טיעוני ב""כ הצדדים"
115,ME-22-05-27544-102,"אך בשל ריבוי האירועים בהם הורשע, טענה כי אין לומר כי מדובר במעידה חד פעמית.","עיקר טיעוני ב""כ הצדדים"
116,ME-22-05-27544-102,"עוד ציינה ב""כ המאשימה, כי הנאשם הודה במעשים וחסך בזמן שיפוטי.","עיקר טיעוני ב""כ הצדדים"
117,ME-22-05-27544-102,"ברם כעולה מהתסקיר, הנאשם לא קיבל אחריות על מעשיו, הכחיש את ביצוע חלק מהעבירות, והשליך האחריות למעשים על גורמים חיצוניים, בהם שותפיו ולמעשה.","עיקר טיעוני ב""כ הצדדים"
118,ME-22-05-27544-102,"היא עמדה על כך ששירות המבחן העריך את רמת הסיכון של הנאשם כגבוהה, והמליץ על עונש מוחשי ומציב גבולות.","עיקר טיעוני ב""כ הצדדים"
119,ME-22-05-27544-102,"על רקע האמור, טענה ב""כ המאשימה, כי יש למקם הנאשם מעט מתחת לאמצע המתחם, ותוך חפיפה מסויימת בין העונשים שהתבקשו במסגרת האישומים השונים.","עיקר טיעוני ב""כ הצדדים"
120,ME-22-05-27544-102,"היא עתרה לעונש כולל של 6 שנות מאסר בפועל, מאסר על תנאי, קנס ופיצוי ליושבי בית החושן ביחס לאישום השלישי.","עיקר טיעוני ב""כ הצדדים"
121,ME-22-05-27544-102,"ב""כ הנאשם דחה את טענות ב""כ המאשימה כי אירועי כתב האישום נוגעים למבצע שומר החומות.","עיקר טיעוני ב""כ הצדדים"
122,ME-22-05-27544-102,"הוא טען כי מבצע שומר החומות אינו קשור למעשי הנאשם, וכי לא בכדי שמבצע שומר החומות נפקד מכתב האישום.","עיקר טיעוני ב""כ הצדדים"
123,ME-22-05-27544-102,"ב""כ הנאשם טען, כי אין די בכך שחלק מהאירועים התרחשו בתקופת הרמדאן.","עיקר טיעוני ב""כ הצדדים"
124,ME-22-05-27544-102,"עוד טען ב""כ הנאשם, כי המאשימה הפנתה למתחמי ענישה הנסמכים על פסיקות בתי משפט במחוז שונה, בנסיבות שונות וביחס לאירועים חמורים יותר.","עיקר טיעוני ב""כ הצדדים"
125,ME-22-05-27544-102,"ב""כ הנאשם טען, כי יש לראות במכלול המעשים מושא כתב האישום משום אירוע אחד, בשים לב לכך שהמקרים התרחשו באותה התקופה, כי קיימים ביניהם ""זהות מסוימת"" וקשר הדוק.","עיקר טיעוני ב""כ הצדדים"
126,ME-22-05-27544-102,"ב""כ הנאשם עמד על כך שהנאשם נעדר עבר פלילי או ביטחוני וכי זו הסתבכותו הראשונה עם החוק.","עיקר טיעוני ב""כ הצדדים"
127,ME-22-05-27544-102,"הוא ציין, כי חלקו של הנאשם מינורי ביחס לחלקם של יתר חברי החבורה, כי הנאשם נמצא ""במעגל החיצוני"" של כלל העבירות, וכי לא נטל חלק מהותי בביצוע העבירות.","עיקר טיעוני ב""כ הצדדים"
128,ME-22-05-27544-102,מרבית האישומים מתייחסים לעבירות נסיון או סיוע.,"עיקר טיעוני ב""כ הצדדים"
129,ME-22-05-27544-102,"באישומים מס' 1 ו 2 חלקו של הנאשם הסתכם בתצפות, ולא נגרם נזק בשל המקרה באישום מס' 1.","עיקר טיעוני ב""כ הצדדים"
130,ME-22-05-27544-102,"באישום מס' 3 – הנאשם ירה זיקוקים ממרחק גדול, כך שפוטנציאל הפגיעה אפסי.","עיקר טיעוני ב""כ הצדדים"
131,ME-22-05-27544-102,"באישום מס' 4, החמור מבין האישומים, הסתכם חלקו של הנאשם בהבאת הדלק, מבלי לקחת חלק פעיל במעשה, ומבלי להכין את בקבוקי התבערה.","עיקר טיעוני ב""כ הצדדים"
132,ME-22-05-27544-102,באישום מס' 5 – מדובר ביידוי אבנים ממרחק גדול.,"עיקר טיעוני ב""כ הצדדים"
133,ME-22-05-27544-102,"אישום מס' 6 נסוב על רכישת הזיקוקים בלבד, מבלי שהנאשם היה מעורב בביצוע ממשי של האירועים.","עיקר טיעוני ב""כ הצדדים"
134,ME-22-05-27544-102,"ב""כ הנאשם הבהיר, כי הנאשם לא יזם ולא חילק הוראות, כי אם תצפת עבור אחרים בלבד, בשל בעיות בדימוי עצמי, רגשי נחיתות והתנהגות ילדותית, כמפורט בתסקיר שירות המבחן.","עיקר טיעוני ב""כ הצדדים"
135,ME-22-05-27544-102,"עוד הבהיר, כי הנאשם לא פעל כחלק מארגון חבלני או השתייכות לקבוצה מסויימת, וכי מדובר בילד מוזנח עם חוסר יכולת לקיים קשרים.","עיקר טיעוני ב""כ הצדדים"
136,ME-22-05-27544-102,"כמו כן עמד ב""כ הנאשם על כך שלא נגרם נזק בשל האירועים.","עיקר טיעוני ב""כ הצדדים"
137,ME-22-05-27544-102,"ב""כ הנאשם עמד על הרקע של הנאשם, היותו בן למשפחה ברוכת ילדים, בה ההורים שומרי חוק ונעדרי עבר פלילי.","עיקר טיעוני ב""כ הצדדים"
138,ME-22-05-27544-102,הנאשם לא הצליח להתמיד בלימודיו ובמסגרת תעסוקתית.,"עיקר טיעוני ב""כ הצדדים"
139,ME-22-05-27544-102,"בשל הזנחה והיעדר תעסוקה בחר לחבור לאנשים הלא נכונים, המצויים בשכונת מגוריו, אשר על אתגריה הרחיב.","עיקר טיעוני ב""כ הצדדים"
140,ME-22-05-27544-102,"ב""כ הנאשם הפנה למאפייני הנאשם, כפי שפורטו בתסקיר, כמו גם להתרשמות שירות המבחן שמעצרו היווה עבורו גורם משמעותי ומרתיע.","עיקר טיעוני ב""כ הצדדים"
141,ME-22-05-27544-102,"עוד ציין ב""כ הנאשם את גילו הצעיר של הנאשם, וכן ציין כי הנאשם הפנים את חומרת המעשה, לקח אחריות על מעשיו והורתע על ידי מעצרו.","עיקר טיעוני ב""כ הצדדים"
142,ME-22-05-27544-102,"ב""כ הנאשם טען, כי מתחמי הענישה להם טענה המאשימה גבוהים משמעותית מהראוי.","עיקר טיעוני ב""כ הצדדים"
143,ME-22-05-27544-102,"הוא טען למתחמי עונש, כדלקמן: באישום מס' 1 ומס' 2 – בין מאסר על תנאי עד למאסר של שלושה חודשים שיכול שירוצו בעבודות שירות.","עיקר טיעוני ב""כ הצדדים"
144,ME-22-05-27544-102,באישום מס' 4 – בין 5 חודשים עד 12 חודשי מאסר בפועל.,"עיקר טיעוני ב""כ הצדדים"
145,ME-22-05-27544-102,"מעבר לכך, טען ב""כ הנאשם כי המתחם להתפרעות ויידוי אבנים נע בין 3 חודשים לשבעה חודשים שיכול שירוצו בעבודות שירות, וכי עבירות קשירת קשר הן עבירות ברירת קנס, וכי הדברים נכונים אף במקרה דנן, בעניין קשירת קשר לביצוע פשע, שכן הקשר לא הושלם.","עיקר טיעוני ב""כ הצדדים"
146,ME-22-05-27544-102,"על רקע האמור, עתר ב""כ הנאשם למתחם עונש כולל שבין 16 ל-24 חודשי מאסר בפועל, ולמיקום הנאשם ברף התחתון של המתחם.","עיקר טיעוני ב""כ הצדדים"
147,ME-22-05-27544-102,"הנאשם, בדברו האחרון לעונש, אמר (פרוטוקול מיום 21.3.23 עמ' 20, שורה 2):",דברו האחרון של הנאשם
148,ME-22-05-27544-102,"בהתאם להוראות סעיף 40ג יחד עם סעיף 40יג לחוק העונשין, בעת גזירת עונשו של נאשם על בית המשפט לקבוע, תחילה, את מתחם העונש ההולם לכל ""אירוע"" שבגינו הורשע הנאשם, ולאחר מכן לגזור את עונשו של הנאשם בתוך מתחם העונש ההולם.",קביעת מתחם העונש ההולם
149,ME-22-05-27544-102,"כתב האישום שלפניי אוחז, כאמור, שישה אישומים.",קביעת מתחם העונש ההולם
150,ME-22-05-27544-102,"ב""כ המאשימה עתרה לקביעה כי מדובר בשישה ""אירועים"", כמשמעות המונח ""אירוע"" בהוראות סעיף 40יג לחוק העונשין.",קביעת מתחם העונש ההולם
151,ME-22-05-27544-102,זאת מאחר שמדובר באירועים שונים כלפי גורמים שונים ובדרכי פעולה שונות.,קביעת מתחם העונש ההולם
152,ME-22-05-27544-102,"מנגד, טען ב""כ הנאשם, כי יש לראות במכלול המעשים מושא כתב האישום משום אירוע אחד, בשים לב לכך שהמקרים התרחשו באותה התקופה, ונוכח קיומו של ""קשר הדוק"" בין המקרים, כדבריו.",קביעת מתחם העונש ההולם
153,ME-22-05-27544-102,"מעובדות כתב האישום המתוקן עולה כי העבירות בוצעו בסמיכות זמנים, כאשר כל ששת המקרים מושא האישומים השונים התרחשו במהלך שנה אחת, וכשבמרבית האירועים מעורבים מי מבין חברי אותה החבורה.",קביעת מתחם העונש ההולם
154,ME-22-05-27544-102,עם זאת אופי המעשים ודפוסי הפעולה שונים בחלק מהאישומים.,קביעת מתחם העונש ההולם
155,ME-22-05-27544-102,"בהתאם, יש לראות באישום הראשון ובאישום השני משום אירוע אחד, בהתחשב בסמיכות הזמנים (פחות משבועיים בין מקרה למקרה), תכלית המעשים (פגיעה במצלמות אבטחה של משרד המשפטים או בעמודי מצלמות של המשטרה), זהות המעורבים ומעורבותו של הנאשם בכל אחד מהמקרים - כמתצפת.",קביעת מתחם העונש ההולם
156,ME-22-05-27544-102,"יש לראות באישום השלישי ובאישום הרביעי משום אירוע אחד, בהתחשב בסמיכות הזמנים (כחודשיים בין מקרה למקרה), תכלית המעשים (פגיעה בבית החושן), זהות המעורבים ודפוסי הפעולה הדומים.",קביעת מתחם העונש ההולם
157,ME-22-05-27544-102,"כמו כן יש לראות באישום החמישי ובאישום השישי משום אירוע אחד, בהתחשב בסמיכות הזמנים (כחודשיים בין מקרה למקרה) ואופי המעשים.",קביעת מתחם העונש ההולם
158,ME-22-05-27544-102,"קביעת מתחם העונש ההולם לכל אירוע תיעשה בהתאם לעיקרון המנחה בענישה – הוא עקרון ההלימה – תוך התחשבות בערך החברתי שנפגע מביצוע העבירות ובמידת הפגיעה בו, במדיניות הענישה הנהוגה ובנסיבות הקשורות בביצוע העבירות המפורטות בהוראות סעיף 40ט לחוק העונשין.",קביעת מתחם העונש ההולם
159,ME-22-05-27544-102,"מעשיו של הנאשם הציבו סכנה ישירה וממשית לחיי אדם, ופגעו בערכים החברתיים של הגנה על שלום הפרט ובטחונו, הגנה על שלמות הגוף, וכן של הגנה על שלום הציבור ובטחונו, שמירה על הסדר הציבורי ועל שלטון החוק.",קביעת מתחם העונש ההולם
160,ME-22-05-27544-102,"מעשים אלה זרו תחושת חוסר ביטחון, אימה ופחד בקרב הציבור.",קביעת מתחם העונש ההולם
161,ME-22-05-27544-102,"במקרה דנן, מדובר בפגיעה מתמשכת בערכים המוגנים, המצויה ברף הגבוה.",קביעת מתחם העונש ההולם
162,ME-22-05-27544-102,"בקביעת מתחם העונש ההולם על בית המשפט להתחשב לא רק בחומרת העבירות כשלעצמן, אלא גם בחומרת הנסיבות שבהן בוצעו.",קביעת מתחם העונש ההולם
163,ME-22-05-27544-102,"במקרה שלפני, מתקיימות מספר נסיבות חומרה מצטברות בביצוע העבירות.",קביעת מתחם העונש ההולם
164,ME-22-05-27544-102,"הנאשם הורשע בריבוי מקרים, שבוצעו על פני תקופה קצרה יחסית, בצוותא עם אחרים.",קביעת מתחם העונש ההולם
165,ME-22-05-27544-102,"אבחן את הנסיבות לחומרא ולקולא בכ""א מהאישומים:",קביעת מתחם העונש ההולם
166,ME-22-05-27544-102,"באישום הראשון ובאישום השני – פעל הנאשם עם אחרים לפגיעה במצלמות שנועדו לשמור על בטחון הציבור, בשני מקרים שונים ובסמיכות זמנים.",קביעת מתחם העונש ההולם
167,ME-22-05-27544-102,"זאת בעיתוי רגיש במיוחד, במהלך חודש הרמדאן 2021, בתקופה בה התרחשו בארץ, ובייחוד בירושלים, הפרות סדר משמעותיות, שכללו התפרעויות ותקיפות על רקע לאומני נגד כוחות המשטרה והביטחון.",קביעת מתחם העונש ההולם
168,ME-22-05-27544-102,"לקולא, יש להתחשב בהיקף מעורבותו של הנאשם בשני מקרים אלה, כמתצפת, ולא כמי שלקח חלק פעיל בעצם מעשה הפגיעה.",קביעת מתחם העונש ההולם
169,ME-22-05-27544-102,"באישום השלישי ובאישום הרביעי – הנאשם היה מעורב, ביחד עם אחרים, בפגיעה שיטתית בתושבי בית החושן – משפחות יהודיות, בשני מקרים שונים ובסמיכות זמנים.",קביעת מתחם העונש ההולם
170,ME-22-05-27544-102,הנאשם לקח חלק בתכנון המעשים ונערך להם מראש.,קביעת מתחם העונש ההולם
171,ME-22-05-27544-102,"באישום השלישי, יזם הנאשם את זריקת הזיקוקים, לקחם מאחר והלך, ביחד עם מעורב נוסף, לבית החושן – כשהשניים חבושים בכובע ובמסכה.",קביעת מתחם העונש ההולם
172,ME-22-05-27544-102,"באישום הרביעי, סיפק הנאשם את הבנזין לשם הכנת בקבוקי התבערה בידי האחרים, על מנת שאלו ייודו אל עבר בית החושן.",קביעת מתחם העונש ההולם
173,ME-22-05-27544-102,ירי הזיקוקים של הנאשם אל עבר בית החושן במקרה מושא האישום השלישי גרם לפגיעה בקירות הבית.,קביעת מתחם העונש ההולם
174,ME-22-05-27544-102,"על אף היעדר ראיות לנזקים נוספים, ניתן לשער את השלכותיו של יידוי תדיר של זיקוקים ובקבוקי תבערה על נפשם של בני בית המגורים – משפחות על ילדיהן.",קביעת מתחם העונש ההולם
175,ME-22-05-27544-102,"מעבר לכך, ראוי לעמוד על פוטנציאל הנזק העצום שעשוי היה להיגרם בכל אחד מהמקרים.",קביעת מתחם העונש ההולם
176,ME-22-05-27544-102,"באישום החמישי – הנאשם לקח חלק, ביחד עם אחרים, במעשה התפרעות, כאשר הוא היה הגורם היוזם והמבצע של המעשה.",קביעת מתחם העונש ההולם
177,ME-22-05-27544-102,"הנאשם הוא שקרא לחבורה לזרוק אבנים ולירות זיקוקים אל עבר הג'יפ המשטרתי, והוא שיידה אבנים אל עבר הג'יפ בפועל.",קביעת מתחם העונש ההולם
178,ME-22-05-27544-102,"כן יש ליתן הדעת לעיתוי ביצוע העבירות, בתחילת חודש הרמדאן 2022, במועד רגיש וטעון, ולפוטנציאל הנזק הגדול הטמון במעשים.",קביעת מתחם העונש ההולם
179,ME-22-05-27544-102,"באישום השישי – הנאשם קשר קשר, ביחד עם אחרים, לביצוע פשע.",קביעת מתחם העונש ההולם
180,ME-22-05-27544-102,"הנאשם היה מעורב ביוזמה לרכישת הזיקוקים ובאיסוף הכספים לשם כך, ואף תרם מכספו האישי לתכלית זו.",קביעת מתחם העונש ההולם
181,ME-22-05-27544-102,"אמנם זריקת הזיקוקים לא יצאה אל הפועל, מחמת מעצרו של הנאשם.",קביעת מתחם העונש ההולם
182,ME-22-05-27544-102,אך מדובר היה בתכנון ובהיערכות לירי זיקוקים לעבר כוחות הביטחון במקום רגיש במיוחד – הר הבית.,קביעת מתחם העונש ההולם
183,ME-22-05-27544-102,"אשר למדיניות הענישה הנהוגה, ב""כ הצדדים הגישו אסופת פסיקה בעלת מנעד רחב של עונשים, כל מקרה ונסיבותיו המיוחדות.",קביעת מתחם העונש ההולם
184,ME-22-05-27544-102,"ב""כ המאשימה הפנתה לפסקי הדין הבאים:",קביעת מתחם העונש ההולם
185,ME-22-05-27544-102,"ענ""פ 43700-03-22 מדינת ישראל נ' פלוני (8.12.2022) – המשיב, קטין בעת ביצוע העבירות,  הורשע על יסוד הודאתו בעבירות של התפרעות לפי סעיף 152 לחוק העונשין; הפרעה לשוטר הנסיבות מחמירות לפי סעיפים 275 א ו 29 לחוק העונשין והחזקה או שימוש בסמים לצריכה עצמית לפי סעיף 7(א)(ג) סיפא לפקודת הסמים המסוכנים (נוסח חדש), התשל""ג – 1973 (להלן: ""פקודת הסמים"").",קביעת מתחם העונש ההולם
186,ME-22-05-27544-102,"בתקופת מבצע ""שומר החומות"", הגיע המשיב לאחד ממוקדי ההתפרעויות בעיר עכו, ויידה אבנים לעבר שוטרים ממרחק 50 מטר לערך.",קביעת מתחם העונש ההולם
187,ME-22-05-27544-102,בית משפט השלום גזר על המשיב 4 חודשי מאסר על תנאי שלא יעבור עבירה של התפרעות או הפרעה לשוטר בנסיבות מחמירות; 3 חודשי מאסר על תנאי שלא יעבור עבירה מסוג פשע בניגוד לפקודת הסמים; התחייבות כספית וקנס.,קביעת מתחם העונש ההולם
188,ME-22-05-27544-102,בית המשפט המחוזי החמיר את העונש והוסיף 12 חודשי מאסר על תנאי ליתר העונשים שנגזרו בבית משפט קמא.,קביעת מתחם העונש ההולם
189,ME-22-05-27544-102,"ב""כ הנאשם הפנה לפסקי הדין הבאים:",קביעת מתחם העונש ההולם
190,ME-22-05-27544-102,"בנוסף, אפנה לפסקי הדין הבאים:",קביעת מתחם העונש ההולם
191,ME-22-05-27544-102,"לאור כל האמור, בהתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, אני קובעת את מתחמי העונש ההולם, במקרה דנא, כדלקמן:",קביעת מתחם העונש ההולם
192,ME-22-05-27544-102,באישום הראשון ובאישום השני – בין 6 חודשי מאסר שיכול שירוצו בעבודות שירות ל- 12 חודשי מאסר בפועל.,קביעת מתחם העונש ההולם
193,ME-22-05-27544-102,באישום השלישי ובאישום הרביעי – בין 18 חודשי מאסר בפועל ל- 4.5 שנות מאסר בפועל.,קביעת מתחם העונש ההולם
194,ME-22-05-27544-102,באישום החמישי ובאישום השישי – בין 6 חודשי מאסר בפועל ל- 18 חודשי מאסר בפועל.,קביעת מתחם העונש ההולם
195,ME-22-05-27544-102,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה, בהתאם להוראות סעיף 40יא וסעיף 40יב לחוק העונשין.",גזירת עונשו של הנאשם בתוך מתחם העונש ההולם
196,ME-22-05-27544-102,השיקולים הרלוואנטיים לגזירת עונשו של הנאשם הם:,גזירת עונשו של הנאשם בתוך מתחם העונש ההולם
197,ME-22-05-27544-102,עברו הפלילי של הנאשם – הנאשם נעדר הרשעות קודמות.,גזירת עונשו של הנאשם בתוך מתחם העונש ההולם
198,ME-22-05-27544-102,"הודאה ונטילת אחריות – הנאשם הודה במסגרת הסדר הטיעון בעובדות כתב האישום המתוקן, ולכאורה קיבל אחריות על מעשיו וחסך הצורך בשמיעת עדויות.",גזירת עונשו של הנאשם בתוך מתחם העונש ההולם
199,ME-22-05-27544-102,"על פי תסקיר שירות המבחן הנאשם בן להורים בעלי עמדה מכבדת כלפי גורמי אכיפת החוק והממסד, המביעים רצון לסייע בשיקומו.",גזירת עונשו של הנאשם בתוך מתחם העונש ההולם
200,ME-22-05-27544-102,"עם זאת, כעולה מתסקיר שירות המבחן, הנאשם התקשה להכיר בחומרת העבירות שביצע, נטה להפחית ממידת אחריותו לביצוע העבירות ולהשליך האחריות לביצוען על גורמים אחרים, בהם שותפיו למעשה.",גזירת עונשו של הנאשם בתוך מתחם העונש ההולם
201,ME-22-05-27544-102,"נתוניו האישיים של הנאשם, נסיבות חייו ופגיעת העונש בנאשם ומשפחתו – הנאשם יליד שנת 2000, כבן 23, גבר צעיר שחייו לפניו.",גזירת עונשו של הנאשם בתוך מתחם העונש ההולם
202,ME-22-05-27544-102,"הנאשם נתון במעצר מיום 5.4.22, וידוע כי תנאי המעצר קשים מתנאי המאסר.",גזירת עונשו של הנאשם בתוך מתחם העונש ההולם
203,ME-22-05-27544-102,"מעבר לכך, מעצרו היווה גורם משמעותי ומרתיע עבורו, כעולה מתסקיר שירות המבחן.",גזירת עונשו של הנאשם בתוך מתחם העונש ההולם
204,ME-22-05-27544-102,"לצד זאת, לחובת הנאשם יש להתחשב בצורך בהרתעתו ובכך שהסיכון כי הנאשם יבצע עבירות דומות בעתיד גבוה, כמפורט בתסקיר שירות המבחן לנאשם, שהתרשם ממאפיינים אישיותיים מאתגרים של הנאשם.",גזירת עונשו של הנאשם בתוך מתחם העונש ההולם
205,ME-22-05-27544-102,"הנאשם בעל כוחות ובשלות נמוכים, קושי בקבלת סמכות ובהכרה בגבולות, נטייה למרוד בהוריו, תלות רגשית באחרים וקושי להבחין בין צרכיו לבין צרכיהם, דימוי עצמי נמוך, צורך בהעלאת דימוי עצמי וגברי בעיני סביבתו וחבירה לגורמים בעייתיים בעלי השפעה שלילית עליו, קושי בוויסות רגשי, התנהגות אימפולסיבית ואי הכרה בצורך בהשתלבות בטיפול.",גזירת עונשו של הנאשם בתוך מתחם העונש ההולם
206,ME-22-05-27544-102,"הנאשם התקשה בהתמדה בלימודיו, ונשר מבית הספר לאחר שמונה שנות לימוד בלבד.",גזירת עונשו של הנאשם בתוך מתחם העונש ההולם
207,ME-22-05-27544-102,"כמו כן התקשה הנאשם בהתמדה במסגרות תעסוקתיות, ועבד בעבודות מזדמנות.",גזירת עונשו של הנאשם בתוך מתחם העונש ההולם
208,ME-22-05-27544-102,"זאת בפרט בשים לב למהות העבירות בהן הורשע, על רקע אידיאולוגי, ותוך שימת דגש גם לחשיבות הרתעת הרבים.",גזירת עונשו של הנאשם בתוך מתחם העונש ההולם
209,ME-22-05-27544-102,"במקרה זה, אני מוצאת ליתן עונש כולל לכל האירועים, בהתאם להוראת סעיף 40יג(ב) לחוק העונשין.",גזירת עונשו של הנאשם בתוך מתחם העונש ההולם
210,ME-22-05-27544-102,"אמנם בדרך זו גזר הדין אינו מגלה את החומרה הקונקרטית אותה ייחס בית המשפט לכל אחד מהאירועים שבגינם הורשע הנאשם, אך הוראות הדין מתירות זאת.",גזירת עונשו של הנאשם בתוך מתחם העונש ההולם
211,ME-22-05-27544-102,"הטעם להטלת עונש כולל נעוץ בעובדה כי, חרף היות המעשים ""אירועים"" נפרדים, מדובר בשרשרת מעשים בעלי מאפיינים דומים.",גזירת עונשו של הנאשם בתוך מתחם העונש ההולם
212,ME-22-05-27544-102,"בנסיבות אלה ראוי להטיל עונש כולל, שישקף את מלוא הנתונים הרלוונטיים לענישה.",גזירת עונשו של הנאשם בתוך מתחם העונש ההולם
213,ME-22-05-27544-102,"בהתאם להוראות  40יג(ג) לחוק העונשין בגזירת העונש הכולל יש להתחשב במספר העבירות, בתדירותן ובזיקה ביניהן, וביחס הולם בין חומרת מכלול המעשים ומידת אשמו של הנאשם לבין סוג העונש.",גזירת עונשו של הנאשם בתוך מתחם העונש ההולם
214,ME-22-05-27544-102,"העונש הכולל שייגזר על נאשם במקרה של ריבוי אירועים אינו סכימה אריתמטית של העונשים הראויים בגין כל אירוע ואירוע, אלא עליו לשמור על יחס הולם בין חומרת מכלול האירועים שבביצועם הורשע הנאשם לבין עונש המאסר שייגזר עליו.",גזירת עונשו של הנאשם בתוך מתחם העונש ההולם
215,ME-22-05-27544-102,"יחס הולם כאמור נגזר, בין השאר, מתוך השוואה לעונשים הקבועים בדין בגין ביצוען של עבירות שונות.",גזירת עונשו של הנאשם בתוך מתחם העונש ההולם
216,ME-22-05-27544-102,"לפיכך, ולאחר שקלולם של מכלול הנסיבות לכף חומרה ולכף קולה, כפי שפורטו לעיל, אני מתרשמת, כי יש לגזור על הנאשם עונש כולל המצוי מעט מתחת לאמצע מתחמי העונש ההולם, וגוזרת על הנאשם עונש מאסר בפועל של ארבע שנים ומאסר על תנאי.",גזירת עונשו של הנאשם בתוך מתחם העונש ההולם
217,ME-22-05-27544-102,"כמו כן, בהתחשב בנזקים שנגרמו בגין המקרה מושא האישום השלישי, יש לפסוק פיצויים לזכות דיירי בית החושן.",גזירת עונשו של הנאשם בתוך מתחם העונש ההולם
218,ME-22-05-27544-102,"נוכח האמור, אני גוזרת על הנאשם את העונשים הבאים:",סוף דבר
219,ME-22-05-27544-102,"4 שנות מאסר בפועל, בניכוי ימי מעצרו.",סוף דבר
220,ME-22-05-27544-102,מאסר על תנאי למשך 9 חודשים.,סוף דבר
221,ME-22-05-27544-102,הנאשם יישא בעונש זה אם בתקופה של שלוש שנים מיום שחרורו מן המאסר יעבור על אחת מהעבירות בהן הורשע .,סוף דבר
222,ME-22-05-27544-102,"54678313פיצוי לדיירי בית החושן בסך של 5,000 ₪, אשר ישולם בחמישה תשלומים חודשיים, רצופים ושווים, החל מיום 8.6.23.",סוף דבר
223,ME-22-05-27544-102,"ניתן היום,  י""ח אייר תשפ""ג, 09 מאי 2023, בהעדר הצדדים.",סוף דבר
