,verdict,text,part
0,ME-20-12-48905-446,"ע""י ב""כ עו""ד יעל ריצ'קר",מדינת ישראל 
1,ME-20-12-48905-446,מפרקליטות מחוז ירושלים (פלילי),מדינת ישראל 
2,ME-20-12-48905-446,שגיב כהן (עציר),הנאשמים
3,ME-20-12-48905-446,"ע""י ב""כ עו""ד חן הולנדר",הנאשמים
4,ME-20-12-48905-446,חיים פרץ,הנאשמים
5,ME-20-12-48905-446,"ע""י ב""כ עו""ד ארז בר צבי",הנאשמים
6,ME-20-12-48905-446,טל אברמוביץ,הנאשמים
7,ME-20-12-48905-446,"ע""י ב""כ עו""ד אלכס גפני",הנאשמים
8,ME-20-12-48905-446,מאיר חדד,הנאשמים
9,ME-20-12-48905-446,"ע""י ב""כ עו""ד גבי טרונשווילי",הנאשמים
10,ME-20-12-48905-446,"חוק העונשין, תשל""ז-1977: סע'  144(ב), 384, 384א(ג), 406, 409",הנאשמים
11,ME-20-12-48905-446,"נגד הנאשמים בתיק זה הוגש כתב אישום המייחס להם יחד ארבעה אישומים שעיקרם התפרצויות וגניבות מדירות מגורים בירושלים, כל אחד מהם על פי חלקו.",האישומים
12,ME-20-12-48905-446,ביום 10.8.22 ניתן גזר דינו של נאשם 1.,האישומים
13,ME-20-12-48905-446,"מטבע הדברים בשל זהות העובדות גזר דינם של הנאשמים הנותרים ניתן בזיקה לגזר דינו של נאשם 1, ולטענות שהועלו בטיעוני המאשימה בעניינו של נאשם 1, אשר אומצו גם בטיעונים בעניין הנאשמים הנוספים.",האישומים
14,ME-20-12-48905-446,"על פי כתב האישום המתוקן בו הורשעו, עובר ליום 6.12.20 הנאשמים המתגוררים באזור חיפה קשרו קשר לבצע עבירות פריצה וגניבה בירושלים.",האישומים
15,ME-20-12-48905-446,"בהתאם לתכנית הצטיידו בשני כלי רכב מסוג הונדה וניסאן (להלן: כלי הרכב), שקיבלו בהשאלה ממכר.",האישומים
16,ME-20-12-48905-446,כמו כן הצטיידו במכשירי פריצה הכוללים ערכה לפתיחה שקטה של מנעול רב בריח ומכשירים שונים המשמשים לפריצה.,האישומים
17,ME-20-12-48905-446,הנאשמים אף תיאמו שכירת דירת אירוח והשתמשו בה מיום 6.12.20 עד יום 8.12.20.,האישומים
18,ME-20-12-48905-446,"בתקופה זו ביצעו הנאשמים את העבירות כמפורט להלן, עד שנעצרו ביום 8.12.20, כשהם מחזיקים בכלי הרכב רכוש גנוב שהוסלק בתוך גרביים שהסתירו בתוך תיק, מזוודה ושקית סוכר.",האישומים
19,ME-20-12-48905-446,"באישום הראשון הואשמו נאשמים 1 ו-2 בעבירות של כניסה והתפרצות למקום מגורים לפי סעיף 406 לחוק העונשין, תשל""ז-1977 (להלן: החוק), גניבה לפי סעיף 384 לחוק והחזקת מכשירי פריצה לפי סעיף 409 לחוק.",האישומים
20,ME-20-12-48905-446,על פי עובדות אישום זה ביום  6.12.20 בין השעות 11:00 – 14:00 נאשמים 1 ו-2 התפרצו לדירה בקומה השלישית ברח' הרב הרצוג 43 בירושלים בה מתגוררת י' ש'.,האישומים
21,ME-20-12-48905-446,הם פרצו את דלת הדירה באמצעות ציוד הפריצה שברשותם.,האישומים
22,ME-20-12-48905-446,"לאחר שחיפשו בשידות שבחדר השינה גנבו מאחת המגירות תכשיטי זהב, אבני חן יהלומים ופנינים, שכללו שרשראות, עגילים, תליון, טבעת ושעון בשווי מוערך של כ-35,000 ₪.",האישומים
23,ME-20-12-48905-446,"הם הסליקו את התכשיטים הגנובים בגרב שהכניסו למזוודה, אותה הכניסו לרכב הניסאן שבו נעצרו.",האישומים
24,ME-20-12-48905-446,"באישום השני הואשמו הנאשמים בעבירות של כניסה והתפרצות למקום מגורים לפי סעיף 406 לחוק, גניבה לפי סעיף 384 לחוק והחזקת מכשירי פריצה לפי סעיף 409 לחוק.",האישומים
25,ME-20-12-48905-446,"על פי עובדות אישום זה ביום 7.12.20 בין השעות 12:00 – 15:12 התפרצו הנאשמים לדירה בקומה השניה ברח' הל""ה בירושלים בה מתגוררת ה' ל'.",האישומים
26,ME-20-12-48905-446,"הם פרצו את דלת הדירה באמצעות ציוד הפריצה שברשותם, חיפשו אחר חפצים יקרי ערך, רוקנו את תכולת הארונות בשני חדרי שינה וכן פירקו שני פתחים של מיזוג מרכזי.",האישומים
27,ME-20-12-48905-446,"הנאשמים גנבו מתוך מגירה בשידה שבחדר השינה של ה' ל' תכשיטי כסף, זהב, אבני חן ויהלומים, כולל שרשראות, צמידים, עגילים, טבעות ותליונים בשווי מוערך של כ-77,300 ₪ לפחות, וכן סכום של 1,000 ₪ במזומן.",האישומים
28,ME-20-12-48905-446,גם באישום זה הסליקו הנאשמים את התכשיטים הגנובים בגרב אותה הכניסו למזוודה שנמצאה ברכב הניסאן בעת מעצרם.,האישומים
29,ME-20-12-48905-446,"נאשמים 1 ו-2 הואשמו בעבירות המתוארות לעיל, ונאשמים 3 ו-4 הואשמו בסיוע לעבירות של התפרצות וגניבה.",האישומים
30,ME-20-12-48905-446,"באישום השלישי הואשמו נאשמים 3 ו-4 בעבירות של כניסה והתפרצות למקום מגורים לפי סעיף 406 לחוק, גניבה לפי סעיף 384 לחוק והחזקת מכשירי פריצה לפי סעיף 409 לחוק.",האישומים
31,ME-20-12-48905-446,"על פי עובדות כתב האישום המתוקן, ביום 8.12.20 בין השעות 9:00 – 15:15 התפרצו נאשמים 3 ו-4 לדירה בקומה הראשונה ברחוב ניל""י בירושלים, בה מתגוררים מ' ו-א' ל'.",האישומים
32,ME-20-12-48905-446,"הנאשמים פרצו את הדלת באמצעות ציוד הפריצה שברשותם, חיפשו אחר חפצים יקרי ערך והוציאו את תכולת הארונות בחדר ארונות הצמוד לחדר השינה.",האישומים
33,ME-20-12-48905-446,"הם גנבו כספת המקובעת לקיר בתוך אחד הארונות, שבתוכה דרכונים ומסמכים, 1,500 ₪, ארנק ובו 30 ליס""ט, ארנק ובו 530 ₪, מעטפה ובה 1,200 ₪ וכרטיסים שונים, וכן תכשיטי זהב, כסף ואבני חן, לרבות יהלומים ופנינים, ביניהם שרשרת, תליון, עגילים וטבעת.",האישומים
34,ME-20-12-48905-446,"הנאשמים הסליקו את התכשיטים הגנובים בשק שהוסלק בתוך שקית סוכר אותה הכניסו לתיק שהניחו בתא המטען של רכב ההונדה, אשר נמצא ברכב בעת מעצרם.",האישומים
35,ME-20-12-48905-446,"באישום הרביעי הואשמו נאשמים 1 ו-2 בעבירות של כניסה והתפרצות למקום מגורים לפי סעיף 406 לחוק, גניבה לפי סעיף 384 לחוק, גניבת נשק לפי סעיף 384א(ג) לחוק והחזקת מכשירי פריצה לפי סעיף 409 לחוק.",האישומים
36,ME-20-12-48905-446,נאשם 2 הואשם גם בנשיאת נשק לפי סעיף 144(ב) לחוק.,האישומים
37,ME-20-12-48905-446,"על פי עובדות אישום זה ביום  8.12.20 בין השעות 11:00 – 20:00 נאשמים 1 ו-2 התפרצו לדירה בקומה הרביעית ברח' קובובי 54 בירושלים, בה מתגוררים א' ו-ק' צ'.",האישומים
38,ME-20-12-48905-446,"הם פרצו את דלת הדירה באמצעות ציוד הפריצה שברשותם, חיפשו אחר חפצים יקרי ערך, רוקנו את תכולת הארונות בשני חדרי שינה ונאשם 2 גנב מ""בוידעם"" שבדירה אקדח מסוג טאורוס.",האישומים
39,ME-20-12-48905-446,"כמו כן גנבו ממגירות בחדרי השינה שבבית תכשיטי זהב, כסף ואבני חן, כולל שרשראות ושעונים בשווי אלפי ₪.",האישומים
40,ME-20-12-48905-446,"הנאשמים גנבו גם רצועה עם חוליות מתכת וכן כסף מזומן בסכום של כ-6,000 ₪ ומעל 940 דולר.",האישומים
41,ME-20-12-48905-446,"נאשם 2 הסליק את האקדח שגנב בחולצה שהכניסו הנאשמים למזוודה, אשר נמצאה ברכב הניסאן בעת מעצרם של הנאשמים.",האישומים
42,ME-20-12-48905-446,"ב""כ המאשימה הפנתה לטיעונים לעונש ולגזר הדין בעניינו של נאשם 1, והוסיפה.",ראיות וטיעונים לעונש
43,ME-20-12-48905-446,"לדבריה מעשיהם של הנאשמים פגעו בערכים של הגנת הקניין הפרטי, פרטיותם ושלומם של המחזיקים בדירות שנפרצו.",ראיות וטיעונים לעונש
44,ME-20-12-48905-446,"עבירות הרכוש גורמות לנזקים כלכליים, וקיים חשש מובנה שיבוצעו באלימות או ייגררו לאלימות.",ראיות וטיעונים לעונש
45,ME-20-12-48905-446,"מבחינת נסיבות ביצוע העבירה ציינה ב""כ המאשימה כי העובדות מצביעות על תכנון מקדים של הנאשמים, אשר הגיעו במיוחד מחוץ לירושלים.",ראיות וטיעונים לעונש
46,ME-20-12-48905-446,נעשה שימוש בציוד מתוחכם לפריצה שקטה ולקדיחת המנעולים.,ראיות וטיעונים לעונש
47,ME-20-12-48905-446,הנאשמים בחרו את השכונות בירושלים ואת הבתים הספציפיים שאליהם בוצעו הפריצות.,ראיות וטיעונים לעונש
48,ME-20-12-48905-446,"הם פעלו בשיתוף פעולה, וחלוקת תפקידים, כחוליה מאורגנת ומשומנת.",ראיות וטיעונים לעונש
49,ME-20-12-48905-446,"הנזק שנגרם גדול, כמפורט בכתב האישום.",ראיות וטיעונים לעונש
50,ME-20-12-48905-446,"ב""כ המאשימה ביקשה לקבוע לכל אישום של התפרצות מתחם ענישה בין 12-24 חודשי מאסר בפועל, ולעבירות סיוע מחצית מכך, בצד עונשים נלווים.",ראיות וטיעונים לעונש
51,ME-20-12-48905-446,כמו כן התייחסה לעבירות הנשק המיוחסות לנאשם 2 וביקשה לקבוע בגינן מתחם בין 3-5 שנות מאסר.,ראיות וטיעונים לעונש
52,ME-20-12-48905-446,משלב זה ואילך מתפצלים הטיעונים בעניינם של הנאשמים בהתאם לנסיבות הרלוונטיות לכל אחד מהם.,ראיות וטיעונים לעונש
53,ME-20-12-48905-446,לנאשם 2 אין הרשעות קודמות.,נאשם 2 
54,ME-20-12-48905-446,מטעם הנאשם הוגשו מסמכים המעידים על מצבו של אחד מילדיו הסובל מהפרעות קשב וריכוז.,נאשם 2 
55,ME-20-12-48905-446,"כמו כן העידה אשת הנאשם, הגב' מורן פרץ.",נאשם 2 
56,ME-20-12-48905-446,"על פי עדותה היא נשואה לנאשם 11 שנים ולבני הזוג 4 ילדים קטינים, אחד מהם סובל מבעיות קשב וריכוז.",נאשם 2 
57,ME-20-12-48905-446,הנאשם מעורב בקשר ובטיפול בילדים.,נאשם 2 
58,ME-20-12-48905-446,"לדבריה המשפחה במצב כלכלי קשה, ומסתייעת בעזרת שירותי הרווחה.",נאשם 2 
59,ME-20-12-48905-446,"ב""כ המאשימה התייחסה להמלצת שירות המבחן להסתפק בעונש של מאסר בעבודות שירות, וטענה כי היא מנותקת מרמת הענישה המקובלת בפסיקה, הן בעבירות רכוש והן בעבירות נשק.",נאשם 2 
60,ME-20-12-48905-446,"לעניין עבירות הנשק הדגישה כי מדובר בעבירה של נשיאת נשק שהושג במהלך ביצוע עבירה, כאשר הענישה על עבירה זו כוללת תקופות מאסר של שנים.",נאשם 2 
61,ME-20-12-48905-446,"התובעת ציינה כי לנאשם אין אמנם הרשעות קודמות, אך מנגד על פי עובדות כתב האישום בו הורשע הוא ביצע שוב ושוב עבירות חמורות, כולל גניבה ונשיאה של נשק.",נאשם 2 
62,ME-20-12-48905-446,לפיכך ביקשה לגזור עליו עונש שאינו בתחתית מתחם הענישה.,נאשם 2 
63,ME-20-12-48905-446,"ב""כ נאשם 2 הדגיש בטיעוניו כי לנאשם זה אין הרשעות קודמות.",נאשם 2 
64,ME-20-12-48905-446,בנוגע לעבירת הנשק טען כי אין הבדל מהותי בין מעשיהם של נאשם 1 ונאשם 2.,נאשם 2 
65,ME-20-12-48905-446,"שניהם נמצאו ברכב בו נמצא גם הנשק שנגנב, והעובדה שנאשם 1 הואשם בגניבת נשק בלבד ונאשם 2 הואשם גם בנשיאת נשק נובעת מ""הבדלי מעמדות"" בין הנאשמים, שבגינם נטל נאשם 2 אחריות למעשה.",נאשם 2 
66,ME-20-12-48905-446,לפיכך טען שמתחם הענישה בגין עבירות הנשק צריך להיות זהה בעניינם של שני הנאשמים.,נאשם 2 
67,ME-20-12-48905-446,סניגורו של נאשם 2 ביקש לאפשר לו להמשיך בהליך שיקום בפיקוח שירות המבחן (על אף שבתסקיר לא הובאה המלצה כזו).,נאשם 2 
68,ME-20-12-48905-446,"לטענתו העבירות בוצעו בפרק זמן קצר של יומיים – שלושה, ומדובר במעידה חד פעמית של הנאשם, אשר קיבל החלטה מוטעית באופן חד פעמי ורצה ""לעשות עקיצה"" במקום להתמודד עם מצבו הכלכלי באמצעות עבודה מאומצת.",נאשם 2 
69,ME-20-12-48905-446,"לטענת הסניגור הליך שיקום מתאים לא רק למכורים לסמים, לנוקטים באלימות וכיוצ""ב, אלא גם לאנשים דוגמת הנאשם, הזקוק להליך טיפולי ולשיקום על מנת לדעת לבחור נכון.",נאשם 2 
70,ME-20-12-48905-446,"לחלופין ביקש הסניגור לחרוג ממתחם הענישה בעניינו של הנאשם מטעמי שיקום, לאמץ את המלצת שירות המבחן ולהטיל על הנאשם עונש של 9 חודשי מאסר בעבודות שירות.",נאשם 2 
71,ME-20-12-48905-446,הנאשם עצמו אמר את דברו.,נאשם 2 
72,ME-20-12-48905-446,"הוא הכיר באחריות למעשיו, ותיאר כי מדובר במעצר ראשון, והוא הבין את הנזק הקשה שגרם והבטיח לעצמו לא לחזור על מעשים דומים.",נאשם 2 
73,ME-20-12-48905-446,"הנאשם תיאר את התגובות הקשות של ילדיו, והוסיף כי כיום הוא עובד לשביעות רצון מעסיקו, מסייע לנזקקים ובטוח שלא יחזור לעולם על מעשים הפוגעים בילדיו.",נאשם 2 
74,ME-20-12-48905-446,מטעם המאשימה הוגש כראיה גיליון הרישום הפלילי של נאשם 3.,נאשם 3
75,ME-20-12-48905-446,"מטעם הנאשם הוגשה חוות דעת של מומחה מתחום הקרימינולוגיה (נ/1), וכן מכתב ותלושי משכורת (נ/2, נ/3).",נאשם 3
76,ME-20-12-48905-446,"חוות הדעת נ/1 נערכה על ידי מר דודי גולד, קרימינולוג שיקומי, מנהל מרכז גולד לטיפול בהתמכרויות.",נאשם 3
77,ME-20-12-48905-446,"בין היתר נכתב בחוות הדעת כי הנאשם העלה תובנות טיפוליות ברמת המודעות לזיהוי והימנעות מגורמי סיכון, פיתוח יכולת לקבלת עזרה במצבי לחץ ומשבר ומיומנות שליטה בכעסים.",נאשם 3
78,ME-20-12-48905-446,"הכותב התרשם כי הנאשם נתרם משמעותית מההליך הטיפולי וכי על אף עברו הפלילי יש לו פעולת מצפון תקינה, לרבות יכולות אמפטיות, תחושת בושה וחרטה כנות והבנה מוסרית.",נאשם 3
79,ME-20-12-48905-446,"עוד התרשם המומחה כי הפרוגנוזה השיקומית חיובית, ועונש מאסר עלול לקטוע את הרצף הטיפולי והשיקומי, לפגוע בהישגים שהנאשם הגיע אליהם ולהביא לנסיגה ופגיעה בתהליך השיקום.",נאשם 3
80,ME-20-12-48905-446,"ב""כ המאשימה הפנתה לתסקיר שירות המבחן בעניינו של הנאשם, המציין קושי בשיתוף פעולה, וביקשה לייחס ""משקל אפס"" לחוות הדעת הקרימינולוגית שהוגשה מטעמו של הנאשם.",נאשם 3
81,ME-20-12-48905-446,"לדבריה שירות המבחן הוא הגורם האובייקטיבי המוסר מידע לבית המשפט, ואילו חוות הדעת מטעם הנאשם אנה אובייקטיבית ואף מבוססת על שיחה אחת של כשעה וחצי עם הנאשם.",נאשם 3
82,ME-20-12-48905-446,היא ציינה כי לנאשם 3 עבר פלילי מכביד.,נאשם 3
83,ME-20-12-48905-446,"התסקיר אינו מצביע על רצון אותנטי בשינוי, ולפיכך ביקשה למקם אותו בשליש העליון של מתחם הענישה.",נאשם 3
84,ME-20-12-48905-446,"ב""כ נאשם 3 טען כי מתחם הענישה המבוקש על ידי המאשימה גבוה ואינו מבוסס בפסיקה.",נאשם 3
85,ME-20-12-48905-446,לטענתו המתחם נע בין 8-18 חודשי מאסר בפועל.,נאשם 3
86,ME-20-12-48905-446,הסניגור חלק על עמדת המאשימה גם בנוגע למיקומו של הנאשם במתחם.,נאשם 3
87,ME-20-12-48905-446,"הוא ציין כי הנאשם עובד ושומר על רצף תעסוקתי, ואף מצוי במערכת זוגית ומשפחתית יציבה.",נאשם 3
88,ME-20-12-48905-446,הנאשם אף השתתף בקבוצה טיפולית בשירות  המבחן ונכח במפגשים.,נאשם 3
89,ME-20-12-48905-446,הסניגור ביקש לקבל את חוות דעת המומחה מטעמו בנוגע לסיכוי לקיומו של אפיק שיקומי טיפולי.,נאשם 3
90,ME-20-12-48905-446,"באשר לעונש הראוי, ביקש הסניגור להסתפק בתקופת מעצרו של הנאשם ולשלוח אותו לקבלת חוות דעת של הממונה על עבודות השירות.",נאשם 3
91,ME-20-12-48905-446,"זאת בשים לב לכך שהיה במעצר במשך כ-4 חודשים, לאחר מכן בפיקוח אלקטרוני עד הכרעת הדין, ומאז במעצר בית לילי.",נאשם 3
92,ME-20-12-48905-446,הנאשם עצמו הביע בושה וחרטה על מעשיו.,נאשם 3
93,ME-20-12-48905-446,"הוא ציין כי כיום הוא עובד בעבודה מסודרת, מתכנן להינשא לבת זוגו ואינו רוצה לחזור לכלא.",נאשם 3
94,ME-20-12-48905-446,בעניינו של נאשם זה הגישה המאשימה את גיליון הרישום הפלילי.,נאשם 4
95,ME-20-12-48905-446,"הסניגור הגיש מכתבי המלצה על התנדבות הנאשם במרכז לטיפול בנפגעי סמים ובסיוע לנכה (נ/4, נ/5).",נאשם 4
96,ME-20-12-48905-446,"ב""כ המאשימה ציינה כי לנאשם 4 14 הרשעות קודמות ומדובר ברצידיוויסט החוזר לבצע עבירות.",נאשם 4
97,ME-20-12-48905-446,"לטענתה אין לקיחת אחריות אמיתית מצד הנאשם, החוזר שוב ושוב על מעשיו.",נאשם 4
98,ME-20-12-48905-446,"היא ביקשה למקם את הנאשם בשליש העליון של מתחמי הענישה להם עתרה ולגזור עליו מאסר בפועל ומאסר על תנאי, וכן פיצוי למתלוננים.",נאשם 4
99,ME-20-12-48905-446,"ב""כ נאשם 4 ציין כי לנאשם זה לא מיוחסת עבירת הנשק.",נאשם 4
100,ME-20-12-48905-446,"הוא הפנה לתסקיר שירות המבחן בנוגע לנסיבות חייו של הנאשם, אשר שהביאו להידרדרותו לעבריינות ולהתמכרות, אך גם בנוגע לתהליך החיובי שעובר הנאשם, שהתבטא כבר בהשתלבותו במעצר כעציר תומך.",נאשם 4
101,ME-20-12-48905-446,"לטענת הסניגור יש להביא בחשבון את התהליך שעבר הנאשם, אשר מגלה כיום אחריות כלפי משפחתו במטרה למנוע מילדיו את מה שעבר עליו כילד.",נאשם 4
102,ME-20-12-48905-446,"הוא ציין גם את התנדבותו של הנאשם והסיוע שהוא נותן לנפגעי סמים, וביקש שלא להחזיר את הנאשם למאסר רק בשל עברו.",נאשם 4
103,ME-20-12-48905-446,"הסניגור טען כי מתחם הענישה מתחיל בגבול תחתון של 6 חודשי מאסר, וכי העונש הראוי הוא בחלקו התחתון של המתחם.",נאשם 4
104,ME-20-12-48905-446,עוד טען כי במקרה זה יש מקום גם לחריגה ממתחם הענישה בשל התקדמות ההליך הטיפולי.,נאשם 4
105,ME-20-12-48905-446,"נאשם 4 עצמו אמר כי לראשונה בחייו הוא מבקש עזרה, כי בעבר חי כפי שלמד מהרחובות, אך כיום הוא אב לשני ילדים מטופלים רגשית, הוא השתתף בקבוצות ולמד לתת.",נאשם 4
106,ME-20-12-48905-446,הנאשם ביקש לנהוג כלפיו במידת הרחמים ולשקול מאסר בעבודות שירות.,נאשם 4
107,ME-20-12-48905-446,"בעניינו של נאשם 2 הוגשו שני תסקירים, ביום 2.2.22 וביום8.9.22.",תסקירי שירות המבחן
108,ME-20-12-48905-446,"מהתסקירים עולה כי נאשם 2 כבן 33, נשוי ואב לארבעה ילדים, סיים 11 שנות לימוד ללא תעודת בגרות ושירת שירות צבאי חלקי.",תסקירי שירות המבחן
109,ME-20-12-48905-446,הוא תיאר קשרים זוגיים ומשפחתיים תומכים וציין כי בנו בן ה-9 מטופל רגשית לאחר שסובל מסיוטים בלילה בעקבות מעצרו של הנאשם.,תסקירי שירות המבחן
110,ME-20-12-48905-446,אין לחובתו הרשעות קודמות.,תסקירי שירות המבחן
111,ME-20-12-48905-446,נאשם 2 הודה במיוחס לו בכתב האישום וביטא חרטה על מעשיו.,תסקירי שירות המבחן
112,ME-20-12-48905-446,"הוא הציג את מעורבותו בעבירות כנובעת מפיתוי בהשפעת שותפיו, אך הכחיש תכנון מקדים לביצוע העבירות.",תסקירי שירות המבחן
113,ME-20-12-48905-446,לטענתו פעל ללא שיקול דעת וללא מחשבה על מעשיו.,תסקירי שירות המבחן
114,ME-20-12-48905-446,"הוא תיאר שימוש מזדמן בסם מסוג קנאביס מאז מעצרו, לגביו התקשה לקבל אחריות ודגל בגישה קורבנית.",תסקירי שירות המבחן
115,ME-20-12-48905-446,הנאשם השתלב בקבוצה טיפולית המיועדת לעצורי בית.,תסקירי שירות המבחן
116,ME-20-12-48905-446,לנוכח התרשמותה כי שילוב הנאשם בהליך טיפולי מתאים יפחית סיכון המליצה קצינת המבחן לדחות את הדיון בעניינו בשלושה חודשים ולאפשר לו להשתלב במסגרת טיפולית.,תסקירי שירות המבחן
117,ME-20-12-48905-446,"בתסקיר שהוגש לאחר דחיית הדיון נכתב כי נאשם 2 השתלב בקבוצה טיפולית, שיתף פעולה כנדרש וכילה נכונות ורצון להיעזר בהליך הטיפולי.",תסקירי שירות המבחן
118,ME-20-12-48905-446,בדיקות שתן שביצע העידו על ניקיון מחומרים ממכרים.,תסקירי שירות המבחן
119,ME-20-12-48905-446,קצינת המבחן התרשמה כי הנאשם מודע יותר להתנהלותו הבעייתית ומאז ביצוע העבירות לא היה מעורב בעבירות נוספות.,תסקירי שירות המבחן
120,ME-20-12-48905-446,"היא המליצה שלא למצות עמו את הדין, להטיל עליו צו מבחן לתקופה של שנה במהלכה ימשיך את השתתפותו בקבוצה ומאסר על תנאי, וכן עונש מוחשי של מאסר בעבודות שירות ופיצוי לנפגעי העבירות.",תסקירי שירות המבחן
121,ME-20-12-48905-446,בעניינו של נאשם 3 הוגשו תסקירים ביום 7.2.22 וביום 21.2.22.,תסקירי שירות המבחן
122,ME-20-12-48905-446,"נאשם 3 הוא כבן 31, רווק ומתגורר בבית אמו בקרית חיים.",תסקירי שירות המבחן
123,ME-20-12-48905-446,"הוא נשר ממסגרת חינוכית לאחר 10 שנות לימוד, עבד בעבודות מזדמנות והתחבר לחברה שולית.",תסקירי שירות המבחן
124,ME-20-12-48905-446,"לחובתו 5 הרשעות קודמות בעבירות מגוונות, ביניהן עבירות רכוש ואלימות, בגינן ריצה עונשי מאסר.",תסקירי שירות המבחן
125,ME-20-12-48905-446,קצין המבחן התרשם כי במצבים מורכבים עלול נאשם 3 להגיב באופן אימפולסיבי ובחוסר שליטה.,תסקירי שירות המבחן
126,ME-20-12-48905-446,"הוא ציין כי בתיק המעצר הוגשו מספר תסקירים, בהם עלתה התרשמות שלנאשם כוחות דלים להצבת גבולות פנימיים, ומכאן קיים סיכון להמשך התנהגות שולית ובעייתית מצידו.",תסקירי שירות המבחן
127,ME-20-12-48905-446,"לאחר ששולב במעצר בפיקוח אלקטרוני שולב נאשם 3 בקבוצת עצורי בית, הגיע למפגשים ושיתף פעולה, אולם מנחות הקבוצה התרשמו כי טרם הצליח לערוך התבוננות על דפוסיו המכשילים.",תסקירי שירות המבחן
128,ME-20-12-48905-446,הנאשם הודה באחריותו הפורמלית לעבירות נשוא הדיון.,תסקירי שירות המבחן
129,ME-20-12-48905-446,"לדבריו ביצע אותן בתקופה בה התמודד עם מצב כלכלי מורכב, היה ללא מסגרת תעסוקתית ובילה עם חברה שולית.",תסקירי שירות המבחן
130,ME-20-12-48905-446,"הוא הצהיר על נכונות להשתלב בהליך טיפולי בשירות המבחן, אולם קצין המבחן התרשם כי ההצהרה נובעת בחלקה הגדול מתוך חשש ממיצוי הדין ורצון להיטיב את מעמדו המשפטי.",תסקירי שירות המבחן
131,ME-20-12-48905-446,הוא העריך כי ביצוע העבירות משקף דפוסים נגררים ואימפולסיביים.,תסקירי שירות המבחן
132,ME-20-12-48905-446,"לאור התרשמותו מהעדר בשלות להליך טיפולי נמנע קצין המבחן מהמלצה טיפולית, והמליץ על עונש מאסר בעבודות שירות וענישה מותנית.",תסקירי שירות המבחן
133,ME-20-12-48905-446,בעקבות בקשת הסניגור להרחבת התסקיר בתחומים מסויימים הוגש תסקיר נוסף בעניינו של נאשם 3.,תסקירי שירות המבחן
134,ME-20-12-48905-446,"בנוגע להשתלבותו של הנאשם בעבודה צויין כי בעבר הנאשם לא הצליח להתמיד בעבודה לתקופה ממושכת, ובמקום עבודתו הנוכחי הוא משולב פרק זמן קצר מכדי לאפשר הערכה.",תסקירי שירות המבחן
135,ME-20-12-48905-446,בהתייחס לקשר הזוגי שניהל נכתב בתסקיר כי קיומו של הקשר והתייחסותה השלילית של בת הזוג לאורח חייו העברייני של הנאשם לא היוו גבול מספק ולא מנעו מהנאשם לפעול כפי שפעל בעבירות הנדונות.,תסקירי שירות המבחן
136,ME-20-12-48905-446,קצין המבחן חזר על הערכתו שהנאשם אינו מתאים להשתלבות בהליך טיפולי ועל המלצתו כאמור לעיל.,תסקירי שירות המבחן
137,ME-20-12-48905-446,בעניינו של נאשם 4 הוגש תסקיר מיום 7.2.22.,תסקירי שירות המבחן
138,ME-20-12-48905-446,"על פי האמור שם, הנאשם כבן 41, נשוי ואב לשני ילדים, מתגורר בחיפה.",תסקירי שירות המבחן
139,ME-20-12-48905-446,"הילדים מתמודדים עם בעיות רגשיות ותפקודיות, זכאים לקצבה מטעם המל""ל ונעזרים בסייעת במערכת החינוך.",תסקירי שירות המבחן
140,ME-20-12-48905-446,"בתסקיר מתוארות עובדות הנוגעות למשפחת המוצא והוריו של הנאשם, אשר מטעמי צנעת הפרט לא אפרט לגביהן.",תסקירי שירות המבחן
141,ME-20-12-48905-446,"צויין כי בעקבות ההליך הטיפולי במעצרו האחרון הנאשם פיתח מודעות להשפעת תנאי גדילתו על אישיותו, והוא מרגיש מחוייב יותר לתפקד כאב מיטיב לילדיו.",תסקירי שירות המבחן
142,ME-20-12-48905-446,"הנאשם נשר ממסגרת חינוכית לאחר 11 שנות לימוד, התרועע בחברה שולית והיה מעורב בפלילים.",תסקירי שירות המבחן
143,ME-20-12-48905-446,"הוא גילה קשיי הסתגלות והתנהגות במסגרות חינוכיות, הופנה למעון נעול של חסות הנוער וקיבל פטור משירות צבאי בגין מעורבותו בפלילים.",תסקירי שירות המבחן
144,ME-20-12-48905-446,הנאשם עבד בעבודות מזדמנות ולא הצליח לשמור על יציבות תעסוקתית.,תסקירי שירות המבחן
145,ME-20-12-48905-446,"לחובתו 14 הרשעות קודמות במגוון עבירות פליליות, ביניהן רכוש, מרמה, אלימות וסמים, והוא ריצה מאסרים מרובים.",תסקירי שירות המבחן
146,ME-20-12-48905-446,"עם זאת, מעדכון גורמי הטיפול בבית המעצר עולה כי במהלך מעצרו שולב נאשם 4 כתומך באגף ייעודי למניעת אובדנות ולאסירים בעלי רקע נפשי מורכב.",תסקירי שירות המבחן
147,ME-20-12-48905-446,"הוא ביצע את התפקיד בצורה אחראית ומסורה, נעזר ושיתף את גורמי הטיפול בשיחות ומפגשים קבועים.",תסקירי שירות המבחן
148,ME-20-12-48905-446,הנאשם הודה בעבירות המיוחסות לו ונשא באחריות על ביצוען.,תסקירי שירות המבחן
149,ME-20-12-48905-446,הוא שיתף בתחושות חרטה וגילה אמפטיה לנפגעי העבירות.,תסקירי שירות המבחן
150,ME-20-12-48905-446,"הנאשם שיתף כי ככל הנראה היה ממשיך לבצע עבירות רכוש אלמלא נעצר, ולכן ראה במעצרו גם פן חיובי של סיוע בחיזוק גבולותיו.",תסקירי שירות המבחן
151,ME-20-12-48905-446,קצין המבחן התרשם כי השתלבות בהליך טיפול תסייע בשיקומו ותפחית את הסיכון בעניינו.,תסקירי שירות המבחן
152,ME-20-12-48905-446,הומלץ להטיל על נאשם 4 עונש של מאסר שירוצה בעבודות שירות בצד ענישה מותנית.,תסקירי שירות המבחן
153,ME-20-12-48905-446,"בצד זאת, לאור הערכה שחל שינוי בעמדותיו והתנהלותו של הנאשם המבטאת מוכנות ומוטיבציה לקחת חלק בהליך טיפולי משמעותי, הומלץ גם על ענישה טיפולית שיקומית של צו מבחן למשך 18 חודשים.",תסקירי שירות המבחן
154,ME-20-12-48905-446,בענייננו מדובר ברצף של עבירות דומות שבוצעו במהלך יומיים בלבד על ידי אותה קבוצת נאשמים.,מתחם העונש ההולם
155,ME-20-12-48905-446,"על פי הנטען בכתב האישום קיימים מאפיינים משותפים לכל האירועים, ביניהם ביצוע העבירות בשעות היום כשבעלי הדירות אינם נמצאים בהן, שימוש באמצעי הפריצה שבידי הנאשמים לפתיחת הדלת, הסתרתם של התכשיטים שנגנבו בגרביים או בבגדים, ושמירתם של אלה במזוודה שנמצאה ברכבם של הנאשמים.",מתחם העונש ההולם
156,ME-20-12-48905-446,"אמנם המתלוננים בכל אחד מהאירועים אחרים, אולם הדמיון ביתר הנסיבות, הקרבה בזמן ובמקום וזהות המבצעים מצביעים על ""קשר הדוק"" בין האירועים, על כך שהם מהווים חלק ממסכת עבריינית אחת, ומביאים למסקנה שיש לקבוע למעשים מתחם ענישה אחד.",מתחם העונש ההולם
157,ME-20-12-48905-446,"ב""כ המאשימה הפנתה להחלטות אלו:",מתחם העונש ההולם
158,ME-20-12-48905-446,הסניגורים אף הם הפנו לפסיקה.,מתחם העונש ההולם
159,ME-20-12-48905-446,אציין חלק מפסקי הדין שנזכרו בטיעונים בנוגע לנאשמים השונים:,מתחם העונש ההולם
160,ME-20-12-48905-446,"ב""כ נאשם 3 הפנה, בתקציר פסיקה בכתב שהגיש, לשורה של פסקי דין בהם נגזרו עונשים מקלים יחסית בעבירות דומות, את חלקם הזכרתי לעיל.",מתחם העונש ההולם
161,ME-20-12-48905-446,"חלק ניכר מפסקי דין אלו ניתנו על ידי בתי משפט השלום או בערעורים לבתי המשפט המחוזיים,  ורובם ניתנו לפני שנים רבות, חלקם לפני עשור ויותר מכך, ואינם משקפים את רמת הענישה הנהוגה כיום.",מתחם העונש ההולם
162,ME-20-12-48905-446,"לעניין נסיבות הקשורות לביצוע העבירות, הנאשמים ביצע את העבירות בצוותא, לאחר תכנון קודם שכלל הצטיידות בציוד משוכלל, שכירת דירה מרוחקת מעיר מגוריהם, גיוס כלי רכב שיעמדו לרשותם.",מתחם העונש ההולם
163,ME-20-12-48905-446,"בנוסף לתחושת החשיפה ולעגמת הנפש והטרדה הרבה כתוצאה מעצם הפריצה, הנאשמים גנבו גם רכוש יקר ערך בשווי של עשרות אלפי ₪ בכל אחת מהדירות.",מתחם העונש ההולם
164,ME-20-12-48905-446,"אמנם הרכוש נמצא ברכבם של הנאשמים, אך זאת בשל שיבוש תכניותיהם, ואלמלא כן היה נגרם למתלוננים נזק רב.",מתחם העונש ההולם
165,ME-20-12-48905-446,בעניינו של נאשם 1 שהיה מעורב ב-3 אירועי התפרצות וגניבה קבעתי מתחם ענישה הנע בין 32-70 חודשי מאסר בפועל לצד ענישה נלווית (אציין כי בטיעוניה בעניינו של נאשם 1 המאשימה לא ביקשה עונש נפרד לעבירת החזקת הנשק).,מתחם העונש ההולם
166,ME-20-12-48905-446,לנוכח כל האמור אני קובעת מתחמי ענישה כמפורט להלן:,מתחם העונש ההולם
167,ME-20-12-48905-446,"בענייננו מדובר בנסיבות שונות, שכן מתיאור העובדות עולה כי הנאשמים לא התכוונו לגנוב נשק או לבצע עבירות נשק כלשהן, אלא גנבו את האקדח בשל ההזדמנות שנקרתה להם.",מתחם העונש ההולם
168,ME-20-12-48905-446,"עם זאת, בידי הנאשם עמדה הברירה שלא ליטול את האקדח והוא בחר לעשות זאת.",מתחם העונש ההולם
169,ME-20-12-48905-446,כתוצאה מהגניבה הגיע הנשק לידיהם של גורמים פליליים – נאשם 2 וחבריו.,מתחם העונש ההולם
170,ME-20-12-48905-446,"הוא עלול היה להגיע לידי גורמים אחרים, פליליים או לאומניים, אלמלא נתפסו הנאשמים על ידי המשטרה.",מתחם העונש ההולם
171,ME-20-12-48905-446,"לפיכך אין מקום לחריגה משמעותית מהמתחם שנקבע בפסק הדין הנ""ל בבית המשפט העליון.",מתחם העונש ההולם
172,ME-20-12-48905-446,"ב""כ נאשם 2 טען כי נאשם 2 הוא שהודה באחריות לגניבת הנשק, אך בפועל חלקו זהה לחלקו של נאשם 1.",מתחם העונש ההולם
173,ME-20-12-48905-446,אולם עובדות אלו אינן מתיישבות עם התיאור בכתב האישום לפיו נאשם 2 הוא שגנב את הנשק והסליק אותו ברכב.,מתחם העונש ההולם
174,ME-20-12-48905-446,"לנוכח האמור אני קובעת לעבירות הרכוש שעבר נאשם 2 מתחם ענישה של מאסר לתקופה שבין 32-70 חודשי מאסר בפועל לעבירות הרכוש, וכן מאסר לתקופה שבין 30-42 חודש לעבירות הנשק.",מתחם העונש ההולם
175,ME-20-12-48905-446,לנאשמים 3 ו-4 מיוחס אישום אחד של סיוע להתפרצות ולגניבה (אישום 2) ואישום 1 של התפרצות גניבה והחזקת מכשירי פריצה (אישום 3).,מתחם העונש ההולם
176,ME-20-12-48905-446,אני קובעת לעבירות אלו מתחם הנע בין 17-35 חודשי מאסר בפועל ועונשים נלווים.,מתחם העונש ההולם
177,ME-20-12-48905-446,נאשם 2 הורשע כאמור בשלושה אישומים של התפרצות וגניבה וכן בנשיאה והחזקה של נשק – אקדח שמצא באחת הדירות.,נאשם 2 
178,ME-20-12-48905-446,לנאשם זה אין הרשעות קודמות.,נאשם 2 
179,ME-20-12-48905-446,"הוא נשוי ואב ל-4 ילדים, אחד מהם סובל מבעיות רגשיות.",נאשם 2 
180,ME-20-12-48905-446,"ב""כ נאשם 2 ביקש לדחות את מתן גזר דינו ולאפשר לו להמשיך בהליך השיקום, אולם אינני סבורה שיש מקום לכך, מטעמים אחדים.",נאשם 2 
181,ME-20-12-48905-446,"ראשית, גזר הדין נדחה כבר בעקבות בקשת שירות המבחן ואין מקום לדחיות נוספות וממושכות.",נאשם 2 
182,ME-20-12-48905-446,"שנית, קצינת המבחן אשר ביקשה בתסקירה הראשון לדחות את הדיון לצורך המשך ההליך הטיפולי, לא מצאה לנכון לבקש דחיה נוספת והמליצה לגזור את דינו של הנאשם.",נאשם 2 
183,ME-20-12-48905-446,"שלישית, ולגופו של עניין, מהתסקירים שהוגשו עולה כי הנאשם אכן נטל חלק בהליכים טיפוליים, שיתף פעולה וגילה רצון להמשיך בהם.",נאשם 2 
184,ME-20-12-48905-446,אולם אין מדובר בהליך דרמטי שיש בו כדי לשנות את חייו מן הקצה אל הקצה.,נאשם 2 
185,ME-20-12-48905-446,"העונש הראוי על מעשיו של הנאשם כולל מאסר בפועל לתקופה משמעותית, אינני סבורה שיש בהליך הטיפולי המתקיים בעניינו של הנאשם כדי להביא לשינוי עד כדי ביטול עונש המאסר, ובנסיבות אלו לא מצאתי טעם בדחיות שיביעו להתארכות נוספת של ההליכים.",נאשם 2 
186,ME-20-12-48905-446,"לטענת הסניגור הנאשם ביצע את העבירות על רקע מצוקה כלכלית, מתוך מה שתיאר כבחירה מוטעית לבצע את העבירות ולהימנע מלעבוד קשה לפרנסת המשפחה.",נאשם 2 
187,ME-20-12-48905-446,"אין ספק שטיעון כזה אינו יכול להתקבל, ורצונו של הנאשם להימנע מעבודה וממאמץ אינו יכול להצדיק את הפגיעה ברכוש הזולת, ודאי כשהיא נעשית בדרך כה פוגענית של התפרצות למקום מגורים וגניבת חפצים אישיים.",נאשם 2 
188,ME-20-12-48905-446,"המלצת שירות המבחן להסתפק העונש של מאסר בעבודות שירות אינה מתיישבת עם ריבוי העבירות, חומרתן, מידת הפגיעה בנפגעי העבירה ורמת הענישה המקובלת.",נאשם 2 
189,ME-20-12-48905-446,"עם זאת, יש להביא לזכותו של הנאשם את העובדה שהודה, הכיר באחריותו והביע חרטה, השתתף בהליך טיפולי והביע נכונות להמשיך בטיפול.",נאשם 2 
190,ME-20-12-48905-446,"עוד אציין לזכות הנאשם כי הגם שמדובר בשלושה אישומים נפרדים, הם בוצעו בתוך יומיים או שלושה בלבד, כך שמבחינות מסויימות ניתן לראותם כאירוע חד פעמי.",נאשם 2 
191,ME-20-12-48905-446,"בנסיבות המקרה, כאשר עבירת הנשק בה הורשע הנאשם בוצעה למעשה יחד עם עבירת הרכוש, ועצם ההזדמנות לגניבת הנשק נוצרה בשל התפרצות, אני סבורה שיש מקום לחפיפה משמעותית בעונשים שיוטלו על הנאשם בגין עבירות ההתפרצות ועבירות הנשק.",נאשם 2 
192,ME-20-12-48905-446,"החפיפה מתיישבת גם עם הציפיה לפרופורציה ויחס הולם בין עונשיהם של המעורבים השונים, ובפרט בין העונש שייגזר על נאשם 2 לבין העונש שנגזר על נאשם 1, שהוא בעל עבר פלילי משמעותי, נכח עם נאשם 2 בעת גניבת הנשק והורשע בהחזקת נשק.",נאשם 2 
193,ME-20-12-48905-446,בשל הודאתו של הנאשם והעדר עבר פלילי יש למקמו בתחתית מתחמי הענישה.,נאשם 2 
194,ME-20-12-48905-446,לנוכח כל האמור אני מטילה על נאשם 2 עונש כמפורט להלן:,נאשם 2 
195,ME-20-12-48905-446,"מאסר בפועל לתקופה של 32 חודש בגין עבירות הרכוש, ולתקופה של 30 חודש בגין עבירת הנשק.",נאשם 2 
196,ME-20-12-48905-446,המאסרים ירוצו בחפיפה חלקית כך שבסך הכל ירצה הנאשם 36 חודשי מאסר בפועל בניכוי ימי מעצרו.,נאשם 2 
197,ME-20-12-48905-446,מאסר על תנאי ל-6 חודשים למשך 3 שנים על כל עבירת רכוש שהיא פשע וכן על עבירות של נשיאה או החזקה של נשק חם.,נאשם 2 
198,ME-20-12-48905-446,"פיצוי בסך 2,000 ₪ לכל אחד מהמתלוננים באישומים בהם הורשע (אישומים 1, 2, 4).",נאשם 2 
199,ME-20-12-48905-446,הפיצויים ישולמו תוך 3 חודשים מהיום.,נאשם 2 
200,ME-20-12-48905-446,"בקביעת הסכום הבאתי בחשבון שהרכוש שנגנב נמצא, וכן את חיובם של הנאשמים הנוספים בפיצוי.",נאשם 2 
201,ME-20-12-48905-446,"נאשם 3 הודה והורשע באישום הכולל עבירה מושלמת של התפרצות וגניבה, ובאישום נוסף של סיוע לעבירות אלו.",נאשם 3
202,ME-20-12-48905-446,"לזכותו עומדות הודאתו, החיסכון בזמן וקבלת האחריות.",נאשם 3
203,ME-20-12-48905-446,כמו כן יש להביא בחשבון תקופות של מעצר באיזוק אלקטרוני ושהיה ממושכת בתנאים מגבילים.,נאשם 3
204,ME-20-12-48905-446,לחובתו של הנאשם עומדות הרשעותיו הקודמות והתסקירים שאינם חיוביים ואינם כוללים המלצה טיפולית.,נאשם 3
205,ME-20-12-48905-446,"מטעם הנאשם הוגשה חוות דעת של מומחה מתחום הקרימינולוגיה, כמפורט לעיל.",נאשם 3
206,ME-20-12-48905-446,"לא מצאתי לנכון להורות על הליך טיפולי – שיקומי של נאשם 3, מטעמים אחדים.",נאשם 3
207,ME-20-12-48905-446,"ראשית, הגורם המקצועי, האובייקטיבי והמוסמך להמליץ על הליך כזה הוא שירות המבחן.",נאשם 3
208,ME-20-12-48905-446,השירות הוא האמון גם על שילובם של נאשמים בהליכים טיפוליים.,נאשם 3
209,ME-20-12-48905-446,"במקרה זה קצין המבחן לא המליץ על המשך טיפול, ועמד על דעתו גם בתסקיר נוסף שבו התבקשה התייחסותו הספציפית למספר נושאים הנוגעים לשיקום.",נאשם 3
210,ME-20-12-48905-446,חוות הדעת מטעם הנאשם מבוססת ברובה על הכתוב בתסקירים.,נאשם 3
211,ME-20-12-48905-446,בנוסף לתסקירים קיים עורך חוות הדעת פגישה של כשעה וחצי עם נאשם 3.,נאשם 3
212,ME-20-12-48905-446,"אינני סבורה שיש בסיס להעדיף התרשמות מוגבלת שכזו על פני התרשמות של קצין המבחן, המושתתת על מספר תסקירים שנערכו בעניינו של הנאשם, בהליך זה ובהליכים קודמים.",נאשם 3
213,ME-20-12-48905-446,"אוסיף עוד כי גם על פי חוות הדעת מטעם הסניגוריה לא נטען כי הנאשם עבר הליך טיפולי מטלטל ששינה את חייו, אלא מדובר על ""תובנות טיפוליות ברמת המודעות"" וכיוצא באלה.",נאשם 3
214,ME-20-12-48905-446,"לנוכח כל האמור אני סבורה שיש למקם את הנאשם בחלקו המרכזי של מתחם הענישה, ואני מטילה על נאשם 3 עונש כמפורט להלן :",נאשם 3
215,ME-20-12-48905-446,"מאסר בפועל לתקופה של 20 חודשים, בניכוי ימי מעצרו.",נאשם 3
216,ME-20-12-48905-446,מאסר על תנאי ל-6 חודשים למשך 3 שנים על כל עבירת רכוש שהיא פשע.,נאשם 3
217,ME-20-12-48905-446,"פיצוי למתלוננים באישום 3 בסך 2,000 ₪ שישולמו תוך 3 חודשים מהיום.",נאשם 3
218,ME-20-12-48905-446,נאשם 4 הוא המבוגר מבין הנאשמים.,נאשם 4
219,ME-20-12-48905-446,הוא נשוי ואב לילדים.,נאשם 4
220,ME-20-12-48905-446,"מהתסקיר בעניינו עולה כי הוא גדל בנסיבות חיים לא קלות, בסביבה עבריינית, וכבר בגיל צעיר מצא את דרכו בחברה שולית וניהל אורח חיים שולי.",נאשם 4
221,ME-20-12-48905-446,לחובתו 14 הרשעות קודמות בעבירות מגוונות והוא ריצה מאסרים בעבר.,נאשם 4
222,ME-20-12-48905-446,עם זאת התסקיר בעניינו של נאשם 4 מותיר פתח תקווה ומצביע על תחילתו של מפנה אפשרי.,נאשם 4
223,ME-20-12-48905-446,"הנאשם אף החל בפועל בדרך של סיוע לזולת כאשר שימש בתקופת מעצרו כאסיר תומך, וביצע את התפקיד בהצלחה ובמסירות.",נאשם 4
224,ME-20-12-48905-446,כמו כן הוצגו מסמכים המעידים על כך שהנאשם מתנדב במסגרות נוספות.,נאשם 4
225,ME-20-12-48905-446,יש לקוות כי הנאשם ימצא את הכוחות להמשיך בדרך זו גם לאחר שיסיים את ריצוי עונשו.,נאשם 4
226,ME-20-12-48905-446,"עם זאת, אינני סבורה שיש במעשים אלה כדי להצדיק הטלת עונש שאינו כולל מאסר בפועל ממש, החורג באופן ניכר ממתחם הענישה.",נאשם 4
227,ME-20-12-48905-446,גם בעניינו של נאשם 4 הבאתי בחשבון את התקופה בה היה נתון באיזוק אלקטרוני ובתנאים מגבילים.,נאשם 4
228,ME-20-12-48905-446,"בנסיבות העניין, בהינתן עברו המכביד של נאשם 4, ומאידך התסקיר החיובי יותר בעניינו, אני סבורה שיש להשוות בין העונשים שיוטלו על נאשמים 3, 4 בגין האישומים הדומים שבהם הורשעו.",נאשם 4
229,ME-20-12-48905-446,לנוכח האמור אני מטילה על נאשם 4 עונש כמפורט להלן:,נאשם 4
233,ME-20-12-48905-446,"ניתן היום,  ז' תשרי תשפ""ג, 02 אוקטובר 2022, במעמד הנוכחים.", 					
234,ME-20-12-48905-446,זכות ערעור לבית המשפט העליון תוך 45 יום., 					
235,ME-20-12-48905-446,חגית מאק קלמנוביץ 54678313,   					חתימה
