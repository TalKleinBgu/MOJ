,verdict,text,part
0,ME-15-12-9785-495,"ע""י ב""כ עו""ד שרונה בן ששון",מדינת ישראל - פרקליטות מחוז תל אביב
2,ME-15-12-9785-495,נגד,מדינת ישראל - פרקליטות מחוז תל אביב
4,ME-15-12-9785-495,"ע""י ב""כ עו""ד יוסי זילברברג",הנאשמים:
6,ME-15-12-9785-495,"חוק העונשין, תשל""ז-1977: סע'  31, 144, 144(א), 144(ב), 275, 338., 338(א)(1)",הנאשמים:
7,ME-15-12-9785-495,"הנאשמים הורשעו על יסוד הודאתם בעובדות כתב אישום מתוקן בעבירות הבאות: נאשם 1 - נהיגה בפזיזות ורשלנות, לפי סעיף 338(א)(1) לחוק העונשין, התשל""ז-1977 (להלן – חוק העונשין); הפרעה לשוטר במילוי תפקידו, לפי סעיף 275 לחוק העונשין; החזקה ונשיאת נשק, לפי סעיף 144(א) וסעיף 144(ב) רישא לחוק העונשין.",גזר דין
8,ME-15-12-9785-495,"נאשם 2 – סיוע החזקה ונשיאת נשק, לפי סעיף 144(א) וסעיף 144(ב) רישא יחד עם סעיף 31 לחוק העונשין.",גזר דין
9,ME-15-12-9785-495,"על פי עובדות כתב האישום המתוקן, ביום 28.11.15 נהג נאשם 1 ברכב כשלצידו יושב נאשם 2.",גזר דין
10,ME-15-12-9785-495,"כאשר הבחין נאשם 1 בסיור שגרתי של שוטרים, פנה פניה חדה ומהירה לרחוב אחר, וזאת בניגוד לתמרור זכות קדימה שהיה במקום, ותוך שהוא גורם לניידת לבלום בלימת חרום.",גזר דין
11,ME-15-12-9785-495,"השוטרים הפעילו אורות כחולים וכרזו לרכב לעצור, אולם נאשם 1 הגביר מהירות, והוסיף להימלט מהניידת, תוך שהוא סוטה בפראות בין הנתיבים, עד שהגיע לצומת אשר נחסם על-ידי אוטובוסים, שאז נאלץ לעצור את הרכב.",גזר דין
12,ME-15-12-9785-495,שוטרים שהגיעו למקום עצרו את שני הנאשמים.,גזר דין
13,ME-15-12-9785-495,"ברכב החזיק נאשם 1 בסיועו של נאשם 2 אקדח מסוג ""קולט"" ומחסנית וגרב עטופה בניילון, ובה 98 כדורים, כששני פריטים אלה צמודים לתקרת הרכב מעל מושב הנהג.",גזר דין
14,ME-15-12-9785-495,"הודאת הנאשמים ניתנה מבלי שגובש הסדר לעניין העונש, כאשר עובר לטיעונים לעונש, הופנו הנאשמים לשרות המבחן.",גזר דין
15,ME-15-12-9785-495,"מהתסקיר שהוגש בעניינו של נאשם 1, עולה כי מדובר בנאשם בן 21, רווק, אשר סיים 12 שנות לימוד עם תעודת בגרות חלקית, והשתלב בעבודה במסגרות שונות.",גזר דין
16,ME-15-12-9785-495,"אין לחובת הנאשם הרשעות קודמות, ושרות המבחן התרשם כי מדובר בנאשם בעל מאפייני אישיות ילדותיים, התייחסות מקלה לנסיבות מעצרו ובחירותיו, ומסיכון בינוני-גבוה הנשקף להישנות התנהגות עבריינית.",גזר דין
17,ME-15-12-9785-495,"צוין, כי ברקע לביצוע העבירות בהן הורשע מערכת ערכים שולית, קשרים שוליים, קושי בויסות דחפים, העדר בשלות רגשית וגישה חשדנית כלפי גורמי החוק.",גזר דין
18,ME-15-12-9785-495,"לצד האמור לעיל, ונוכח גילו הצעיר של הנאשם, העדר הרשעות קודמות והאפקט המרתיע של ההליכים המשפטיים, סבר שרות המבחן כי יש מקום להטיל על הנאשם עונש מאסר לריצוי בדרך של עבודות שרות.",גזר דין
19,ME-15-12-9785-495,"מהתסקיר שהוגש בעניינו של נאשם 2, עולה כי מדובר בנאשם בן 19, רווק, אשר סיים 12 שנות לימוד במגמת מכונאות רכב, ועבד בהמשך כנהג ומפעיל משאבת בטון.",גזר דין
20,ME-15-12-9785-495,בני משפחתו תוארו כאנשים נורמטיביים המודעים להסתבכותו ומגנים את התנהגותו.,גזר דין
21,ME-15-12-9785-495,"הנאשם התקשה לקחת אחריות מלאה על ביצוע העבירה, ושרות המבחן התרשם מעמדות בעייתיות ביחס לחוק, ומנטייה להיגרר אחר דמויות משמעותיות עבורו.",גזר דין
22,ME-15-12-9785-495,"עוד צוין, כי נראה שבשלב זה של חייו עסוק הנאשם בגיבוש זהותו ותפישותיו, והעבירה היא פועל יוצא של הקשרים השוליים, צרכי שייכות ונסייון לחוות תחושת יכולת וכוח לצד גבולות פנימיים חלשים.",גזר דין
23,ME-15-12-9785-495,"שרות המבחן סבר כי נוכח גילו הצעיר של הנאשם והעדר הרשעות קודמות, וככל שיוטל עונש מאסר, יהא זה בעבודות שרות.",גזר דין
24,ME-15-12-9785-495,"ב""כ המאשימה התייחסה לחומרתן הרבה של העבירות אותן ביצע נאשם 1, ועבירת הנשק אשר סייע בביצועה גם נאשם 2, תוך שציינה כי ניסיון החיים מלמד שמדובר בנשק שנועד למטרות עברייניות או אידיאולוגיות.",גזר דין
25,ME-15-12-9785-495,"הוסבר, כי הקו המנחה בשנים האחרונות ביחס לעבירות אלה הוא קו הקורא להחמרת הענישה, בוודאי כאשר לעבירות הנשק מתווספת נהיגה פרועה, כפי שתוארה בכתב האישום.",גזר דין
26,ME-15-12-9785-495,"התובעת הגישה מספר פסקי דין, ועל יסוד כלל הנסיבות, טענה כי מתחם העונש ההולם בעניינו של נאשם 1 צריך לנוע בין מאסר לתקופה של שנתיים וחצי למאסר לתקופה של ארבע שנים, וכי נוכח נתוניו של הנאשם, יש להשית עליו עונש המשקף את מרכז מתחם הענישה.",גזר דין
27,ME-15-12-9785-495,"באשר לנאשם 2, עתרה התובעת לקביעת מתחם הנע בין 16 חודשים ל- 30 חודשים, ואף בעניינו, עתרה להטלת עונש המשקף את מרכז מתחם הענישה.",גזר דין
28,ME-15-12-9785-495,"ב""כ הנאשמים ביקש ליתן משקל משמעותי להודאת הנאשמים, לעובדה כי עד לאירוע המתואר בכתב האישום ניהלו שניהם אורח חיים נורמטיבי יצרני, ועבדו לפרנסתם ""מבוקר עד ליל"" כלשונו.",גזר דין
29,ME-15-12-9785-495,"הוסבר כי הנאשמים אינם קשורים לעולם הפשע, אלא חונכו בצורה ראויה על-ידי הוריהם, כך שהסיכוי כי יחזרו על מעשיהם נמוך ביותר.",גזר דין
30,ME-15-12-9785-495,"הסנגור ביקש ליתן משקל משמעותי גם לגילם הצעיר של הנאשמים, כמו גם להשפעה המטלטלת של ההליך הפלילי ומעצרם הראשוני טרם שוחררו.",גזר דין
31,ME-15-12-9785-495,שני הצדדים הגישו פסיקה המתייחסת לרף הענישה בעבירות נשק.,גזר דין
32,ME-15-12-9785-495,קביעת מתחם העונש ההולם,גזר דין
33,ME-15-12-9785-495,"דומני כי אין צורך להכביר מילים על החומרה הרבה הקיימת בעבירות נשק, עבירות אשר טומנות בחובן פוטנציאל גבוה לפגיעה בגוף, ומקימות סיכון ממשי וחמור לציבור.",גזר דין
34,ME-15-12-9785-495,"אם דברים אלה רלוונטיים לעניין של עבירת החזקת נשק, מקל וחומר, יש לראותם כרלוונטיים לעבירה של נשיאת נשק, שהיא עבירה הממוקמת גבוה יותר במדרג חומרתן של עבירות הנשק.",גזר דין
35,ME-15-12-9785-495,"באשר לערך החברתי המוגן – מדובר בערכים של שמירה על גופו של אדם, על חייו ועל ביטחונו של הציבור.",גזר דין
36,ME-15-12-9785-495,"ערכים אלה רלוונטיים גם לעבירה של נהיגה בפזיזות ורשלנות, אותה ביצע נאשם 1.",גזר דין
37,ME-15-12-9785-495,"באשר לעבירה של הפרעה לשוטר במילוי תפקידו - שאף היא מיוחסת לנאשם 1, ניתן לומר כי הנאשם פגע במעשיו בתקינות עבודת המשטרה.",גזר דין
38,ME-15-12-9785-495,"כמפורט לעיל, שני הצדדים הגישו פסיקה אשר יש בה כדי לשקף את עתירתם העונשית, ומתוך פסיקה זו, כמו גם מפסקי דין נוספים, ראיתי כרלוונטיים את פסקי הדין הבאים:",גזר דין
39,ME-15-12-9785-495,יש ליתן את הדעת לעובדה כי בענייננו דובר באקדח שהועבר ממקום למקום (ומכאן ההרשעה בעבירה של נשיאת נשק) כך שניתן לומר כי הענישה צריכה להיות חמורה יותר באופן משמעותי.,גזר דין
40,ME-15-12-9785-495,"גם כאן יש ליתן את הדעת לעובדה כי מדובר בענישה המשקפת עבירה של החזקת נשק בלבד ולא מקבץ הכולל עבירות של נשיאת נשק, נהיגה בפזיזות ורשלנות והפרעה לשוטר במילוי תפקידו, כך שברור כי הענישה צריכה להיות חמורה יותר.",גזר דין
41,ME-15-12-9785-495,"מקרה זה דומה לענייננו, אם כי נראה שהעבירה של נהיגה בפזיזות ורשלנות בענייננו, חמורה יותר מאשר הנסיבות שתוארו בעניין סלימאן.",גזר דין
42,ME-15-12-9785-495,"בכל הנוגע לנסיבות ביצוע העבירה, אין חולק כי יש לראות בהן ככאלה המשקפות חומרה משמעותית הנובעת מסוג הנשק, העובדה כי הוחזקו בצמוד לו מספר רב של כדורים, ועצם הובלתו ממקום למקום, מהלך אשר יש בו כדי לרמז על כוונת שימוש קרובה.",גזר דין
43,ME-15-12-9785-495,"דרך בריחתו של נאשם 1 מהשוטרים, תוך שהוא נוהג בפראות וסוטה בין נתיבים, מעצימה את החומרה הגלומה באירוע, ומשליכה אף היא על קביעת מתחם העונש ההולם.",גזר דין
44,ME-15-12-9785-495,"על יסוד האמור לעיל, בהתחשב בערכים החברתיים הנפגעים ומידת הפגיעה בהם, ולאור נסיבות ביצוע העבירות ומידת אשמתם (השונה) של הנאשמים, תוך התחשבות במדיניות הענישה הנהוגה, ראיתי לקבוע את מתחמי הענישה באופן הבא:",גזר דין
45,ME-15-12-9785-495,נאשם 1: מתחם העונש ההולם ינוע בין 16 חודשי מאסר ועד 40 חודשי מאסר.,גזר דין
46,ME-15-12-9785-495,נאשם 2: מתחם העונש ההולם ינוע בין 6 חודשי מאסר לריצוי בדרך של עבודות שרות ועד 16 חודשי מאסר.,גזר דין
47,ME-15-12-9785-495,השיקולים הרלוונטיים לקביעת העונש המתאים,גזר דין
48,ME-15-12-9785-495,"בבואי לבחון את העונש המתאים לכל אחד מהנאמים, נתתי דעתי לנתונים הבאים:",גזר דין
49,ME-15-12-9785-495,"(א) הודאת הנאשמים - שני הנאשמים קיבלו אחריות מלאה על מעשיהם כבר בתחילת ההליך המשפטי, ועוד טרם התקיימה הקראה.",גזר דין
50,ME-15-12-9785-495,"מדובר במהלך אשר מצדיק, מטבעו, הקלה בעונש, וכך יש לנהוג אף בענייננו.",גזר דין
51,ME-15-12-9785-495,"(ב) גיל צעיר - שני הנאשמים נמנים על אוכלוסיית ה""בגירים-צעירים"", וברור כי יש בכך כדי להצדיק התחשבות בענישה.",גזר דין
52,ME-15-12-9785-495,"(ג) העדר עבר פלילי - אין לחובת הנאשמים עבר פלילי, כך שניתן לראות את אירועי כתב האישום ככשל שאינו משקף את אורחות חייהם.",גזר דין
53,ME-15-12-9785-495,(ד) נסיבות אישיות - לאחר עיון בתסקירי שרות המבחן לא ראיתי כי יש בנסיבותיהם האישיות של הנאשמים כדי להשליך על קביעת העונש המתאים.,גזר דין
54,ME-15-12-9785-495,"על פניו, מדובר בשני נאשמים אשר גדלו במשפחות נורמטיביות ויצרניות, ולא ראיתי כל סיבה אשר יכולה להצדיק, ולו בדוחק, סטייה מדרך הישר והתנהלות בדרך עבריינית.",גזר דין
55,ME-15-12-9785-495,"(ה) מאסר ראשון - בענייננו של נאשם 1, יש ליתן את הדעת לעובדה כי מדובר במאסרו הראשון והפסיקה הכירה בנתון זה הנתון המוביל להקלה מסויימת בענישה.",גזר דין
56,ME-15-12-9785-495,"על יסוד האמור לעיל, ראיתי להטיל על הנאשמים את העונשים הבאים:",גזר דין
57,ME-15-12-9785-495,א.	18 חודשי מאסר לריצוי בפועל בניכוי תקופת מעצרו שבין יום 28.11.15 ועד ליום 28.12.15.,גזר דין
58,ME-15-12-9785-495,הנאשם יתייצב ביום 5.7.16 בשעה 08:00 בבית מעצר ניצן לצורך ריצוי עונשו.,גזר דין
59,ME-15-12-9785-495,10 חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירות לפי סעיף 144 לחוק העונשין מסוג פשע.,גזר דין
60,ME-15-12-9785-495,"6 חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירות לפי סעיף 144 לחוק העונשין מסוג עוון, או עבירה לפי סעיף 338.",גזר דין
61,ME-15-12-9785-495,3 חודשי מאסר אולם הנאשם לא יישא עונש זה אלא אם יעבור תוך שלוש שנים מיום שחרורו עבירה של הפרעה לשוטר במילוי תפקידו.,גזר דין
62,ME-15-12-9785-495,"קנס בסך 10,000 ₪ או 100 ימי מאסר תמורתו.",גזר דין
63,ME-15-12-9785-495,"הקנס יקוזז מסכום ההפקדה במ""ת 9759-12-15.",גזר דין
64,ME-15-12-9785-495,"6 חודשי מאסר לריצוי בדרך של עבודות שרות במועצה הדתית ראש העין, החל מיום 14.7.16 שאז יתייצב הנאשם בשעה 08:00 בפני הממונה על עבודות שירות לצורך ריצוי עונשו.",גזר דין
65,ME-15-12-9785-495,מתקופת המאסר  יש לנכות את ימי המעצר החל מיום 28.11.15 ועד 28.12.15.,גזר דין
66,ME-15-12-9785-495,10 חודשי מאסר אולם הנאשם לא יישא עונש זה אלא אם יעבור תוך שלוש שנים מהיום עבירות לפי סעיף 144 לחוק העונשין מסוג פשע.,גזר דין
67,ME-15-12-9785-495,"6 חודשי מאסר אולם הנאשם לא יישא עונש זה אלא אם יעבור תוך שלוש שנים מהיום  עבירות לפי סעיף 144 לחוק העונשין מסוג עוון, או עבירה של סיוע לעבור עבירות אלה.",גזר דין
68,ME-15-12-9785-495,"קנס בסך 5,000 ₪ או 50 ימי מאסר תמורתו.",גזר דין
70,ME-15-12-9785-495,ניתן צו כללי למוצגים לשיקול דעת התביעה ו/או קצין משטרה.,גזר דין
71,ME-15-12-9785-495,זכות ערעור כחוק.,גזר דין
72,ME-15-12-9785-495,"5129371ניתן היום,  י""ג סיון תשע""ו, 19 ביוני 2016 במעמד הצדדים.",גזר דין
