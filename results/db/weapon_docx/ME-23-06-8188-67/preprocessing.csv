,verdict,text,part
0,ME-23-06-8188-67,לפני:                               כבוד השופט אינאס סלאמה,‏25 אפריל 2025
2,ME-23-06-8188-67,מוסעב ג'רבאן (עציר),הנאשמים:
3,ME-23-06-8188-67,עפיף ג'רבאן (עציר),"ע""י ב""כ עוה""ד פאדי זועבי "
4,ME-23-06-8188-67,ח'ליל ג'רבאן (עציר),"ע""י ב""כ עוה""ד מיכל קורן לוין"
5,ME-23-06-8188-67,סעדו ג'רבאן (עציר),"ע""י ב""כ עוה""ד מוחמד סביחאת "
10,ME-23-06-8188-67,"חוק העונשין, תשל""ז-1977: סע'  29, 31, 144(א), 144(ב), 144(ג), 244, 275, 340א(א), 340א(ב)(1), 40יא","ע""י ב""כ עוה""ד מוחמד סביחאת "
11,ME-23-06-8188-67,* בית המשפט העליון עמד פעמים רבות על החומרה הגלומה בעבירות הנשק שהפכו למכת מדינה ועל הצורך בהחמרת הענישה כלפי מי אשר מבצע עבירות אלו.,"ע""י ב""כ עוה""ד מוחמד סביחאת "
12,ME-23-06-8188-67,"בהתחשב בכך ובשיקולים ונסיבות המקרה דנן, נגזר דינו של כל אחד מהנאשמים.","ע""י ב""כ עוה""ד מוחמד סביחאת "
13,ME-23-06-8188-67,* עונשין – ענישה – מדיניות ענישה: עבירות נשק,"ע""י ב""כ עוה""ד מוחמד סביחאת "
14,ME-23-06-8188-67,* דיון פלילי – ענישה – מכת מדינה,"ע""י ב""כ עוה""ד מוחמד סביחאת "
15,ME-23-06-8188-67,"הנאשמים הורשעו על פי הודאתם במסגרת הסדר טיעון, בעיקר במיני עבירות שעניינן נשק, בעת שהשתתפו בחתונה.","ע""י ב""כ עוה""ד מוחמד סביחאת "
16,ME-23-06-8188-67,"הסדר הטיעון אשר הושג תוך כדי ניהול פרשת התביעה, לא כלל הסכמה בדבר העונש.","ע""י ב""כ עוה""ד מוחמד סביחאת "
17,ME-23-06-8188-67,בית המשפט המחוזי גזר את הדין כדלהלן:,"ע""י ב""כ עוה""ד מוחמד סביחאת "
18,ME-23-06-8188-67,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש אשר יוטל עליו ומידתו.","ע""י ב""כ עוה""ד מוחמד סביחאת "
19,ME-23-06-8188-67,"בעת קביעת מתחם עונש הולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.","ע""י ב""כ עוה""ד מוחמד סביחאת "
20,ME-23-06-8188-67,"במיקום העונש בתוככי המתחם, רשאי בית המשפט להתחשב בשיקולים של הרתעת היחיד או הרתעת הרבים ורשאי הוא לחרוג ממתחם העונש, הן לקולא – משיקולי שיקום, והן לחומרה - משיקולי הגנה על שלום הציבור.","ע""י ב""כ עוה""ד מוחמד סביחאת "
21,ME-23-06-8188-67,"בית המשפט העליון עמד פעמים רבות על החומרה הגלומה בעבירות הנשק שהפכו למכת מדינה, וכן על הצורך בהחמרת הענישה כלפי מי אשר מבצע עבירות אלו.","ע""י ב""כ עוה""ד מוחמד סביחאת "
22,ME-23-06-8188-67,"במקרה זה, מתחם העונש ההולם את מעשיו של כל אחד מנאשמים 3-1 מצוי בטווח שבין 28 ל-46 חודשי מאסר בפועל, ובכל הנוגע לנאשם 4 מצוי מתחם העונש ההולם בטווח שבין 14 ל- 28 חודשי מאסר בפועל.","ע""י ב""כ עוה""ד מוחמד סביחאת "
23,ME-23-06-8188-67,הכל לצד עונשים נלווים.,"ע""י ב""כ עוה""ד מוחמד סביחאת "
24,ME-23-06-8188-67,לא מתקיימים שיקולים שיצדיקו לסטות ממתחמי העונש.,"ע""י ב""כ עוה""ד מוחמד סביחאת "
25,ME-23-06-8188-67,"בהתחשב במכלול הנסיבות והשיקולים הוטלו על כל אחד מנאשמים 1-3: 28 חודשי מאסר בפועל, שני מאסרים מותנים וקנס בסך של 3,000 ₪.","ע""י ב""כ עוה""ד מוחמד סביחאת "
26,ME-23-06-8188-67,"על נאשם 4 הוטלו 16 חודשי מאסר בפועל, הפעלת מאסר מותנה תלוי ועומד באופן שמחציתו תרוצה במצטבר ומחציתו בחופף (סך הכל 22 חודשי מאסר בפועל), שני מאסרים מותנים וקנס בסך של 2,000 ₪.","ע""י ב""כ עוה""ד מוחמד סביחאת "
27,ME-23-06-8188-67,"הנאשמים שלפניי הורשעו, על פי הודאתם בעובדות כתב אישום מתוקן, במסגרת הסדר טיעון, בביצוע העבירות הבאות:",גזר דין
28,ME-23-06-8188-67,"נאשם מס' 1 (להלן: ""נאשם 1"") - עבירות בנשק (החזקה, נשיאה והובלה), עבירה לפי סעיף 144(א) רישא וסיפא + 144(ב) רישא וסיפא + 144(ג) לחוק העונשין, התשל""ז-1977 (להלן: ""החוק"") (ביחס לנשק אחד); סיוע לעבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 31 לחוק (ביחס לנשק אחד); סיוע לירי מנשק חם באזור מגורים, עבירה לפי סעיף 340א(ב)(1) + סעיף 31 לחוק (ביחס לנשק אחד), וכן הפרעה לשוטר בשעת מילוי תפקידו, עבירה לפי סעיף 275 לחוק.",גזר דין
29,ME-23-06-8188-67,"נאשם מס' 2 (להלן: ""נאשם 2"") - עבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 29 לחוק; עבירות בנשק (החזקה), עבירה לפי סעיף 144(א) רישא וסיפא לחוק (ביחס להחזקה ביום 17.5.2023), וכן ירי מנשק חם באזור מגורים, עבירה לפי סעיף 340א(ב)(1) + סעיף 29 לחוק.",גזר דין
30,ME-23-06-8188-67,"נאשם מס' 3 (להלן: ""נאשם 3"") - עבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 29 לחוק; וכן ירי מנשק חם באזור מגורים, עבירה לפי סעיף 340א(ב)(1) + סעיף 29 לחוק.",גזר דין
31,ME-23-06-8188-67,"נאשם מס' 4 (להלן: ""נאשם 4"") - סיוע לעבירות בנשק (החזקה ונשיאה), עבירה לפי סעיף 144(א) רישא וסיפא + 144(ב) רישא וסיפא + 144(ג) + סעיף 31 לחוק (ביחס לשני נשקים), וכן סיוע לירי מנשק חם באזור מגורים, עבירה לפי סעיף 340א(ב)(1) + סעיף 31 לחוק (ביחס לנשק אחד).",גזר דין
32,ME-23-06-8188-67,"הסדר הטיעון בין הצדדים, אשר הושג תוך כדי ניהול פרשת התביעה, לא כלל הסכמה בדבר העונש הראוי כי ייגזר על כל אחד מן הנאשמים.",גזר דין
33,ME-23-06-8188-67,"על פי עובדות כתב האישום המתוקן, שעיקרן יפורט להלן, בין הנאשמים קיימת קרבה משפחתית והם מתגוררים בסמיכות זה לזה, במתחם מגורים בכפר ג'סר א-זרקא (להלן: ""מתחם המגורים"").",גזר דין
34,ME-23-06-8188-67,"ביום 11.5.2023, בשעה 18:30 לערך, הנאשמים השתתפו באירוע חתונה שהתקיים במתחם המגורים.",גזר דין
35,ME-23-06-8188-67,"באותה עת, נאשמים 2 ו-3 החזיקו שני אקדחים: אקדח גלוק חצי אוטומטי הטעון במחסנית מתאימה ובתוכה כדורים (להלן: ""האקדח הראשון""), וכן אקדח D.D.G חצי אוטומטי הטעון במחסנית מתאימה ובתוכה כדורים (להלן: ""האקדח השני"").",גזר דין
36,ME-23-06-8188-67,"נאשמים 1 ו-4 סייעו לנאשמים 2 ו-3 בהחזקת האקדחים ובנשיאתם, בנוכחותם במקום, בהעברת הנשקים מיד ליד ובטיפול בהם.",גזר דין
37,ME-23-06-8188-67,"במהלך החתונה, בשעה 19:20 או בסמוך לכך, נאשמים 2 ו-3 העבירו את האקדחים מיד ליד ביניהם וטיפלו בהם, ובהמשך ירו שלא כדין, באזור מגורים ובסמוך מאוד לבתי מגורים, כל אחד באקדח אותו החזיק ונשא.",גזר דין
38,ME-23-06-8188-67,נאשמים 1 ו-4 סייעו לנאשם 3 בביצוע הירי בנוכחותם במקום.,גזר דין
39,ME-23-06-8188-67,"כמו כן, נאשם 1 סייע לנאשם 2 בהחזקת אחד האקדחים ובנשיאתו, בנוכחותו במקום, בהעברת האקדח השני מיד ליד ובטיפול בו.",גזר דין
40,ME-23-06-8188-67,"נוסף על כך, נאשם 4 סייע לנאשמים 2 ו-3 בהחזקת ובנשיאת האקדחים בנוכחות במקום, בהעברת הנשקים מיד ליד ובטיפול בהם.",גזר דין
41,ME-23-06-8188-67,לאחר הירי נאשם 1 קיבל לידיו את אחד האקדחים.,גזר דין
42,ME-23-06-8188-67,"בהמשך, כוחות משטרה הגיעו אל מתחם המגורים.",גזר דין
43,ME-23-06-8188-67,"משהבחין נאשם 1 בשוטרים, פתח הוא בריצה בניסיון להימנע ממעצרו.",גזר דין
44,ME-23-06-8188-67,"נאשם 1 עשה כן כשהוא מחזיק, נושא ומוביל על גופו את האקדח הראשון טעון במחסנית שבתוכה 2 כדורים בקוטר 9 מ""מ, וכן גרב המכיל 25 כדורים בקוטר 9 מ""מ בכיס מכנסיו.",גזר דין
45,ME-23-06-8188-67,"בהמשך, נאשם 1 נעצר כשהאקדח הראשון על גופו, ואילו יתר הנאשמים הצליחו להימלט.",גזר דין
46,ME-23-06-8188-67,"ביום 17.5.2023, בשעה 10:00 לערך, נאשם 2 החזיק את האקדח השני כשהוא מוסלק בתוך גרב ועטוף בניילון נצמד, על עץ בחצר הסמוכה לביתו ובתוכו מחסנית מתאימה.",גזר דין
47,ME-23-06-8188-67,"בתסקיר שערך שירות המבחן על אודות נאשם 2, בהתאם להחלטתי ובשים לב לחובה שבדין, פורט רקעו האישי והמשפחתי, ובכלל זה כי הוא בן 22, רווק.",גזר דין
48,ME-23-06-8188-67,"קודם מעצרו התגורר בבית הוריו, ועבד במפעל משך 9 חודשים.",גזר דין
49,ME-23-06-8188-67,משפחת מוצאו מונה זוג הורים ו-5 אחים.,גזר דין
50,ME-23-06-8188-67,"נאשם 2 סיים 11 שנות לימוד, ולדבריו נשר מבית הספר נוכח מצב כלכלי קשה וצורך לסייע בפרנסת המשפחה.",גזר דין
51,ME-23-06-8188-67,"נאשם 2 הודה לפני שירות המבחן בעובדות כתב האישום, אך שירות המבחן התרשם כי הלה נטה למזער מחומרת מעשיו, נקט עמדה השלכתית והתקשה להתחבר למשמעות התנהגותו מבחינה פלילית.",גזר דין
52,ME-23-06-8188-67,"נאשם 2 תאר לפני שירות המבחן, כי נהוג בחברה אליה הוא משתייך לירות באוויר בחתונות, וכי הדבר מסמל שמחה.",גזר דין
53,ME-23-06-8188-67,"עוד מסר נאשם 2, כי זוהי התנסותו הראשונה בשימוש בנשק, וכי עשה הדבר מתוך סקרנות.",גזר דין
54,ME-23-06-8188-67,הלה שלל כוונה לפגוע במאן דהוא.,גזר דין
55,ME-23-06-8188-67,"שירות המבחן עמד על גורמי הסיכון לעבריינות אל מול הסיכוי לשיקום, והעריך קיומו של סיכון להישנות עבירות דומות בעתיד.",גזר דין
56,ME-23-06-8188-67,"בסופו של דבר, נוכח המפורט בתסקיר, ובמיוחד חומרת העבירות, הקושי של נאשם 2 לקחת אחריות פעילה על מעשיו, התייחסותו לנסיבות ולהשלכות, לצד קושי לערוך התבוננות ביקורתית על התנהלותו עוברת החוק, ולאור הערכת הסיכון דלעיל, לא בא שירות המבחן בהמלצה שיקומית שיהא בה כדי להפחית את הסיכון.",גזר דין
57,ME-23-06-8188-67,"במסגרת הדיון שיוחד לשמיעת טיעוני הצדדים לעונש, המאשימה הגישה רישום פלילי של נאשמים 1 ו-4, וכן גזר דין קודם בעניינו של נאשם 4, הכולל מאסר מותנה בר הפעלה.",גזר דין
58,ME-23-06-8188-67,"בטיעוניה, המאשימה עמדה על החומרה הגלומה בעבירות הנשק.",גזר דין
59,ME-23-06-8188-67,"לטענתה, לכל אחד מהנאשמים חלק אחר בביצוע המעשים, ומשכך, יש לקבוע ארבעה מתחמי ענישה שונים.",גזר דין
60,ME-23-06-8188-67,"המאשימה הדגישה, כי עתירתה מבוססת על הנחיית פרקליט המדינה בדבר הענישה בעבירות נשק.",גזר דין
61,ME-23-06-8188-67,"בכל הנוגע לנאשם 1, סבורה המאשימה כי מתחם העונש ההולם בעניינו נע בין 3 ל-6 שנות מאסר.",גזר דין
62,ME-23-06-8188-67,"המאשימה ציינה, כי נאשם זה לא ירה בנשק, אך הוא סייע לנאשמים 2 ו-3 בביצוע הירי.",גזר דין
63,ME-23-06-8188-67,"בנוסף, הוא נמלט עם אחד האקדחים, והורשע בעבירות נשיאה והובלה, ובעבירה של הפרעה לשוטר.",גזר דין
64,ME-23-06-8188-67,"נוכח עברו הפלילי והצורך בהרתעת היחיד והרבים, המאשימה עתרה למקם את עונשו ברף האמצעי של המתחם.",גזר דין
65,ME-23-06-8188-67,"אשר לנאשם 2, לטענת המאשימה יש לקבוע מתחם עונש הולם הנע בין 3.5 ל-6.5 שנות מאסר.",גזר דין
66,ME-23-06-8188-67,"בעניינו של נאשם זה, המאשימה הדגישה כי אף שהלה היה מעורב בשני אירועים שונים, ניתן לקבוע בעניינו מתחם עונש אחד ויחיד, נוכח סמיכות הזמנים בין האירועים והעובדה כי מדובר באותו נשק.",גזר דין
67,ME-23-06-8188-67,"הגם שלנאשם זה אין עבר פלילי, המאשימה עתרה למקם את עונשו בשליש התחתון של מתחם העונש, אך לא ברף התחתון מטעמי הרתעה.",גזר דין
68,ME-23-06-8188-67,"בעניינו של נאשם 3, המאשימה סבורה כי מתחם העונש ההולם נע בין 3 ל-6 שנות מאסר, בשים לב לעבירות בהן הורשע.",גזר דין
69,ME-23-06-8188-67,"גם בעניינו של נאשם זה, אשר נעדר עבר פלילי, המאשימה עתרה למקם את עונשו בשליש התחתון של מתחם העונש, אך לא ברף התחתון מטעמי הרתעה.",גזר דין
70,ME-23-06-8188-67,"בכל הנוגע לנאשם 4, המאשימה עמדה על כי הוא הורשע בביצוע סיוע לעבירות בנשק וסיוע לירי, ומשכך עתרה היא לקבוע מתחם עונש הנע בין 18 ל-36 חודשי מאסר.",גזר דין
71,ME-23-06-8188-67,"המאשימה הפנתה גם לעברו הפלילי של נאשם 4, ובכלל זה לגזר דין קודם בעבירות נשק, הכולל מאסר על תנאי בר הפעלה.",גזר דין
72,ME-23-06-8188-67,"זאת ועוד, נוכח עברו הפלילי והצורך בהרתעה כל אימת שמבוצעות עבירות בנשק, המאשימה עתרה למקם את עונשו של נאשם 4 ברף האמצעי של המתחם.",גזר דין
73,ME-23-06-8188-67,"סנגורו של נאשם 1, הפנה תחילה לנסיבותיו האישיות של הנאשם.",גזר דין
74,ME-23-06-8188-67,נאשם 1 אב לשני ילדים.,גזר דין
75,ME-23-06-8188-67,"הוא עבד כטבח לאורך חייו, ומהווה המפרנס העיקרי של משפחתו.",גזר דין
76,ME-23-06-8188-67,"נטען, כי הנאשם חסך זמן שיפוטי יקר והעדת עשרות עדים.",גזר דין
77,ME-23-06-8188-67,"בהמשך טיעוניו, הסנגור הפנה לשורה של פסקי דין על מנת ללמד על מדיניות הענישה הנוהגת.",גזר דין
78,ME-23-06-8188-67,"אשר לחלקו של נאשם 1 בביצוע המעשים, הסנגור סבור כי בכל הנוגע לסיוע לביצוע עבירות, החלק של הנאשם ""הוא מזערי"" ונובע מעצם שהותו במקום.",גזר דין
79,ME-23-06-8188-67,"גם בנוגע לנשיאת הנשק, כך נטען, ""מדובר בנשיאה קצרה ורגעית"", שכן האקדח הועבר לידי נאשם 1 מידי אחד הנאשמים האחרים.",גזר דין
80,ME-23-06-8188-67,"נטען עוד, כי הנאשמים סיכנו אך האחד את השני, שכן הם היו במרחק רב מיתר אורחי החתונה.",גזר דין
81,ME-23-06-8188-67,"בשים לב לטיעוניו אלו ועוד, סבור הסנגור כי מתחם העונש ההולם את מעשיו של נאשם 1 נע בין 14 ל-30 חודשי מאסר, ""קנס נמוך ותנאי מתון"", וכי יש למקם את העונש בתחתית המתחם.",גזר דין
82,ME-23-06-8188-67,"הסנגורית של נאשם 2 הדגישה בפתח טיעוניה, כי הוסכם בנוגע לנאשמים 2 ו-3 שכל אחד מהם נשא נשק אחד וירה באותו הנשק.",גזר דין
83,ME-23-06-8188-67,"בעניין עבירת החזקת הנשק, בה הורשע אך נאשם 2, נטען כי ההחזקה המיוחסת לו נוגעת רק ליום 17.5.2023, ולא לפרק זמן ארוך יותר.",גזר דין
84,ME-23-06-8188-67,"עוד נטען, כי מהאקדח בו אחז נאשם 2 נתפס אך קליע אחד, ולשיטת הסנגורית הדבר מעיד על כמות הכדורים שנורו מאקדח זה.",גזר דין
85,ME-23-06-8188-67,"בעת ביצוע המעשים, היה נאשם 2 מתחת לגיל 21.",גזר דין
86,ME-23-06-8188-67,הוא נעדר עבר פלילי.,גזר דין
87,ME-23-06-8188-67,"נטען גם לחיסכון בזמן שיפוטי, בהעדת עשרות עדים.",גזר דין
88,ME-23-06-8188-67,"הסנגורית הפנתה לתסקיר שירות המבחן, ובכלל זה כי לנאשם משפחה נורמטיבית ותומכת.",גזר דין
89,ME-23-06-8188-67,"לדבריו, זוהי התנסותו הראשונה בנשק אשר נעשתה מפאת סקרנות, בלא כל כוונה לפגוע באחר.",גזר דין
90,ME-23-06-8188-67,"בכל הנוגע לתסקיר, הסנגורית הביעה צער על כי שירות המבחן לא פונה אל שירות בתי הסוהר לקבלת התרשמותו בכל הנוגע למי שמצוי במעצר משך תקופה ארוכה.",גזר דין
91,ME-23-06-8188-67,"בהמשך דבריה, טענה הסנגורית לקיומו של מדרג ענישה בשים לב לנסיבות החזקת הנשק וביצוע ירי באמצעותו.",גזר דין
92,ME-23-06-8188-67,היא הפנתה גם לפסיקה שיש בה ללמד לטעמה על מדיניות הענישה הנוהגת.,גזר דין
93,ME-23-06-8188-67,"לבסוף, עתרה הסנגורית ""שלא למצות את הדין באופן מלא"" עם נאשם 2, ולהביא בחשבון כי הוא עצור מאחורי סורג ובריח משך כשנה.",גזר דין
94,ME-23-06-8188-67,"סנגורו של נאשם 3 טען, כי מתחמי הענישה להם עותרת המאשימה כלל לא מתיישבים עם הענישה הנוהגת.",גזר דין
95,ME-23-06-8188-67,"זאת ועוד, במסגרת הדיון בו הודיעו הצדדים על הסדר הטיעון, נרשם מפיהם כי כל אחד מן הנאשמים 2 ו-3 החזיק אקדח אחד, ולא מיוחס להם ביצוע בצוותא של החזקת שני אקדחים.",גזר דין
96,ME-23-06-8188-67,"מכאן, שמדובר בנשיאת אקדח ובירי באזור מגורים.",גזר דין
97,ME-23-06-8188-67,"עוד טען הסנגור, כי יש לערוך הבחנה בין ירי לעבר בית או לשם איום, לבין ענייננו בו ארע ירי לאוויר כאות שמחה בחתונה.",גזר דין
98,ME-23-06-8188-67,"זאת ועוד, הסנגור הפנה לשורה של פסקי דין על מנת ללמד על מדיניות הענישה הנוהגת, תוך שטען כי בחלק מן המקרים אליהם הפנה דובר בנסיבות חמורות יותר מאשר בענייננו.",גזר דין
99,ME-23-06-8188-67,"בכל הנוגע לנאשם 3, הסנגור טען כי הוא בן 29, ללא עבר פלילי, עבד משך 10 שנים בניקיון בבית חולים, בצורה קבועה וללא תקלות.",גזר דין
100,ME-23-06-8188-67,"עוד נטען, כי נאשם 3 בן למשפחה ברוכת ילדים.",גזר דין
101,ME-23-06-8188-67,יש לו 9 אחים ואחיות.,גזר דין
102,ME-23-06-8188-67,האב עובד בדייג.,גזר דין
103,ME-23-06-8188-67,"הסנגור טען גם, כי הנאשם הודה בהזדמנות הראשונה, חסך בזמן שיפוטי, וביקש כי לא ימוצה הדין עם הנאשם.",גזר דין
104,ME-23-06-8188-67,"מדובר בסיוע לנשיאת אקדח ולירי, מעצם נוכחותו של נאשם 4 במקום.",גזר דין
105,ME-23-06-8188-67,"מעורבותו של נאשם 4 הייתה פסיבית, למשך זמן קצר, וגם בלעדיה העבירות היו מבוצעות.",גזר דין
106,ME-23-06-8188-67,זהו אירוע ספונטאני ואקראי.,גזר דין
107,ME-23-06-8188-67,"עוד טען הסנגור, שבכתב האישום המתוקן צוין כי בוצע ירי שלא כדין, ולא כי נורו מספר יריות, וכן כי נתפסו אך שני תרמילים.",גזר דין
108,ME-23-06-8188-67,"כמו כן, הנשק נתפס על ידי רשויות החוק.",גזר דין
109,ME-23-06-8188-67,"זאת ועוד, נטען כי לא ארע נזק לגוף או לרכוש.",גזר דין
110,ME-23-06-8188-67,"הסנגור הפנה לפסיקה בנוגע לעבירה המושלמת, וביקש להקיש משם לענייננו.",גזר דין
111,ME-23-06-8188-67,"הסנגור סבור, כי הפגיעה בערכים המוגנים מצויה במדרג הנמוך, במיוחד בראי מעשיו של נאשם 4.",גזר דין
112,ME-23-06-8188-67,הירי לא בוצע כלפי אדם או על מנת לאיים ולפגוע.,גזר דין
113,ME-23-06-8188-67,"בשים לב לטיעוניו אלו ועוד, עמדת הסנגור היא כי מתחם העונש ההולם הוא בין 9 ל-15 חודשי מאסר בפועל.",גזר דין
114,ME-23-06-8188-67,"בכל הנוגע לנסיבות אשר אינן קשורות בביצוע העבירה, עמד הסנגור על כי הודאת נאשם 4 ניתנה בהזדמנות הראשונה לאחר התיקון המשמעותי בכתב האישום, וחסכה בזמן שיפוטי ובשמיעת עדי התביעה.",גזר דין
115,ME-23-06-8188-67,"נאשם 4, כך נטען, בן 30, מאורס, משפחתו נורמטיבית.",גזר דין
116,ME-23-06-8188-67,לנאשם אין רקע התמכרותי.,גזר דין
117,ME-23-06-8188-67,"הוא עצור למעלה משנה, וכידוע תנאי מעצר קשים מתנאי מאסר.",גזר דין
118,ME-23-06-8188-67,נאשם 4 מקבל אחריות מלאה על מעשיו ומביע חרטה.,גזר דין
119,ME-23-06-8188-67,"בשל אלו ועוד, עתר הסנגור כי לא ימוצה הדין עם נאשם 4, וכי יועמד עונשו ברף הנמוך של המתחם, כך שתקופת המאסר שתושת עליו תחפוף את תקופת המעצר.",גזר דין
120,ME-23-06-8188-67,"עוד עתר הסנגור, ש""לא להפעיל את התנאי"", מחמת שההרשעה כאן היא מעצם הימצאות נאשם 4 במקום העבירה, וחלף זאת יוארך התנאי.",גזר דין
121,ME-23-06-8188-67,"לחילופין, עתר הסנגור כי המאסר המותנה יופעל בחופף לעונש דכאן.",גזר דין
122,ME-23-06-8188-67,"לקראת חתימת הדיון, אמר כל אחד מן הנאשמים את דברו, במסגרתם הביע הוא צער על שעשה.",גזר דין
123,ME-23-06-8188-67,"נאשמים 1, 3 ו-4 עמדו גם על משך המעצר ועל תפקודם התקין בתקופה זו.",גזר דין
125,ME-23-06-8188-67,"בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
126,ME-23-06-8188-67,"לאחר קביעת מתחם העונש ההולם, יפנה בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
127,ME-23-06-8188-67,"ועוד, במיקום העונש בתוככי המתחם, רשאי בית המשפט להתחשב בשיקולים של הרתעת היחיד או הרתעת הרבים.",דיון והכרעה
128,ME-23-06-8188-67,"בית המשפט רשאי לחרוג ממתחם העונש, הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
129,ME-23-06-8188-67,"קודם אעבור לדון במתחם העונש ההולם בנוגע לכל אחד מן הנאשמים, אציין כי סבורני שיש לקבוע מתחם עונש אחד ויחיד ביחס לכל אחד מהם.",דיון והכרעה
130,ME-23-06-8188-67,"זאת, גם בראי מעשיו של נאשם 2.",דיון והכרעה
131,ME-23-06-8188-67,"אמנם, בעוד בנוגע לנאשמים 1, 3 ו-4, מלוא מעשיהם מתמצים בנקודת זמן אחת, באירוע החתונה, לנאשם 2 מיוחסת עבירה נוספת של החזקת אקדח במועד אחר (מספר ימים לאחר החתונה).",דיון והכרעה
132,ME-23-06-8188-67,"ואולם, נוכח סמיכות הזמנים, ובמיוחד בשים לב לכך שמדובר באותו אקדח, דומני כי העבירות מקיימות ביניהן קשר הדוק ועולות כדי מסכת עבריינית אחת.",דיון והכרעה
133,ME-23-06-8188-67,"משכך, יש להתייחס אל האירוע כמכלול ולקבוע גם ביחס לנאשם 2 מתחם עונש אחד, כפי שעתרה לכך גם המאשימה עצמה.",דיון והכרעה
134,ME-23-06-8188-67,"כאמור לעיל, הנאשמים הורשעו על פי הודאתם בעיקר במיני עבירות שעניינן נשק, בעת שהשתתפו בחתונה.",דיון והכרעה
135,ME-23-06-8188-67,"נאשמים 2 ו-3 הורשעו בעבירות מושלמות של החזקת ונשיאת אקדח, וכן ביצוע ירי הימנו באזור מגורים.",דיון והכרעה
136,ME-23-06-8188-67,נאשם 2 הורשע בעבירה נוספת של החזקת האקדח ביום אחר (מספר ימים לאחר החתונה).,דיון והכרעה
137,ME-23-06-8188-67,"נאשם 1 הורשע בעבירה מושלמת של החזקת, הובלת ונשיאת אקדח וקליעים נוספים שהוחזקו בנפרד, וכן בהפרעה לשוטר בשעת מילוי תפקידו.",דיון והכרעה
138,ME-23-06-8188-67,"עוד הורשע הוא בסיוע לנאשמים 2 ו-3, או למי מהם, בהחזקת ובנשיאת אחד האקדחים, וכן בירי שבוצע באמצעותו.",דיון והכרעה
139,ME-23-06-8188-67,"נאשם 4 הורשע בסיוע לנאשמים 2 ו-3, או למי מהם, בהחזקת ובנשיאת שני האקדחים, וכן בירי שבוצע באמצעות אחד מהאקדחים.",דיון והכרעה
140,ME-23-06-8188-67,"בעת קביעת מתחם העונש ההולם ביחס למעשיו של כל אחד מן הנאשמים, יש לעמוד תחילה על הערכים החברתיים אשר נפגעו כתוצאה מביצוע העבירות על ידי הנאשמים, וכן על מידת הפגיעה בערכים אלו.",דיון והכרעה
141,ME-23-06-8188-67,"בעבירות נשק יש כדי לפגוע בשורה של ערכים חברתיים מוגנים ראשונים במעלה, בדמות שמירה על החיים, וכן על ביטחון הציבור ושלומו.",דיון והכרעה
142,ME-23-06-8188-67,"בהחזקת נשק באופן לא חוקי, וודאי בעת הובלתו או נשיאתו במרחב הציבורי, וביתר שאת כל אימת שמבוצע ירי הימנו באזור מגורים, גלומה סכנה ממשית ומוחשית כי יארע נזק לרכוש או חמור מכך - נזק לגוף, עד כדי קטילת חיים.",דיון והכרעה
143,ME-23-06-8188-67,"בהעדר משאלה או תכנית לפגוע במאן דהוא באמצעות כיוון הנשק לעברו, אפשר והסכנה מתמעטת לה קמעה.",דיון והכרעה
144,ME-23-06-8188-67,"ואולם, כדור תועה יכול בנקל למצוא את דרכו אל גופם של חפים מפשע.",דיון והכרעה
145,ME-23-06-8188-67,"וודאי בנסיבות כבענייננו, בו מבוצע הירי במהלך חתונה ואף כל אימת שהאוחז בנשק אינו מורשה ומיומן בכך.",דיון והכרעה
146,ME-23-06-8188-67,"הנזק הפוטנציאלי יכול ויארע על ידי העבריין שמחזיק בנשק או על ידי אדם אחר, בזמן אחר ובמקום אחר, היה והנשק יעבור מיד ליד.",דיון והכרעה
147,ME-23-06-8188-67,התוצאה חד היא - נזק בהיבט הפרט והציבור בכללותו.,דיון והכרעה
148,ME-23-06-8188-67,"בעת בחינת מידת הפגיעה בערכים המוגנים, יש להביא בחשבון כי מדובר בשני אקדחים (להבדיל מכלי נשק התקפיים יותר למשל).",דיון והכרעה
149,ME-23-06-8188-67,"עוד, ומן האמור בכתב האישום המתוקן עולה, שמרבית עבירות הנשק המיוחסות לנאשמים תחומות בזמן קצר יחסית - בעת ההשתתפות בחתונה.",דיון והכרעה
150,ME-23-06-8188-67,"כמו כן,  הנשק נתפס על ידי המשטרה (ראו על כך טיעון סנגורו של נאשם 4, לו לא התנגדה המאשימה), ומשכך הנזק הפוטנציאלי, אף כי רב הוא, לא יתממש עוד כתוצאה משימוש עתידי בנשק זה.",דיון והכרעה
151,ME-23-06-8188-67,"בנתונים אלו יש כדי למתן, ולו במעט, את הפגיעה בערכים החברתיים המוגנים; פגיעה אשר אינה מבוטלת בענייננו, ומשתנה היא מנאשם אחד לאחר, על פי חלקו בביצוע המעשים.",דיון והכרעה
152,ME-23-06-8188-67,ענייננו אינו מתמצה רק בעבירות נשק.,דיון והכרעה
153,ME-23-06-8188-67,"נאשם 1 הורשע גם בהפרעה לשוטר בשעת מילוי תפקידו, עת ביקש הוא להימלט מידי השוטרים בניסיון להימנע ממעצר, שעה שהחזיק, הוביל ונשא הוא על גופו את האקדח הראשון (כשהאקדח היה טעון במחסנית ובה שני כדורים), וכן גרב ובו 25 כדורים.",דיון והכרעה
154,ME-23-06-8188-67,"בכך, פגע הנאשם בערכים המוגנים של הגנה על שלטון החוק והסדר הציבורי.",דיון והכרעה
155,ME-23-06-8188-67,"כאמור, בעת קביעת מתחם העונש ההולם, על בית המשפט ליתן דעתו למדיניות הענישה הנוהגת.","	בהמשך פסק הדין בעניין חווא, בפסקה 13, נקבע כך:"
156,ME-23-06-8188-67,"זו, כמצוין לעיל, הדגישה את הצורך בהשתת ענישה מחמירה ומרתיעה על מי אשר מבצע עבירות נשק, תוך שמנעד הענישה רחב.","	בהמשך פסק הדין בעניין חווא, בפסקה 13, נקבע כך:"
157,ME-23-06-8188-67,כל אחד מהסנגורים הפנה לפסיקה אשר יש בה לטעמו כדי לתמוך בעמדתו.,"	בהמשך פסק הדין בעניין חווא, בפסקה 13, נקבע כך:"
158,ME-23-06-8188-67,"אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם.","	בהמשך פסק הדין בעניין חווא, בפסקה 13, נקבע כך:"
159,ME-23-06-8188-67,בסקירה זו אכלול התייחסות לחלק מפסקי הדין אליהם הפנו הסנגורים;,"	בהמשך פסק הדין בעניין חווא, בפסקה 13, נקבע כך:"
160,ME-23-06-8188-67,עד כאן סקירת הפסיקה.,"	בהמשך פסק הדין בעניין חווא, בפסקה 13, נקבע כך:"
161,ME-23-06-8188-67,"בבחינת הנסיבות הקשורות בביצוע העבירה, יש ליתן את הדעת על כי בנוגע לנאשמים אשר להם יוחסו עבירות הנשק המושלמות, דובר בכלי נשק אחד, והוא אקדח.","	בהמשך פסק הדין בעניין חווא, בפסקה 13, נקבע כך:"
162,ME-23-06-8188-67,"רוצה לומר, כי אמנם בסיפור המעשה אותו מגולל כתב האישום המתוקן מופיעים שני אקדחים, באמצעותם בוצע הירי בשעת החתונה.","	בהמשך פסק הדין בעניין חווא, בפסקה 13, נקבע כך:"
163,ME-23-06-8188-67,"ואולם, אין בנמצא נאשם המיוחסת לו עבירה מושלמת של נשיאת נשק או ירי הימנו בנוגע ליותר מאקדח אחד.","	בהמשך פסק הדין בעניין חווא, בפסקה 13, נקבע כך:"
164,ME-23-06-8188-67,"ראו על כך הדברים המפורשים בכתב האישום המתוקן, כי ""הנאשמים 2 ו-3 החזיקו, ונשאו בצוותא חדא כל אחד כלי נשק אחד ..."", וכן כי ""הנאשמים 2 ו-3 ירו בצוותא חדא מספר יריות כל אחד בכלי נשק אחד ..."" (סעיפים 6ג ו-6א, בהתאמה).","	בהמשך פסק הדין בעניין חווא, בפסקה 13, נקבע כך:"
165,ME-23-06-8188-67,"גם בדיון שהתקיים לפניי, במסגרתו הודיעו הצדדים על הגעתם להסדר טיעון, נרשם מפיהם כך: ""מוסכם כי הנאשמים 2 ו- 3 החזיקו כל אחד אקדח אחד ולא שמיוחס להם שניים ביחד בצוותא"" (עמ' 21 לפרוטוקול הדיון מיום 21.5.2024.","	בהמשך פסק הדין בעניין חווא, בפסקה 13, נקבע כך:"
166,ME-23-06-8188-67,ההדגשה במקור).,"	בהמשך פסק הדין בעניין חווא, בפסקה 13, נקבע כך:"
167,ME-23-06-8188-67,"עוד ניתן להביא בחשבון, כי השימוש בנשק אינו מלווה בתכנון מעמיק או בתחכום מיוחד, וכי חרף פוטנציאל הנזק הרב, למרבה המזל בסופו של דבר לא התממש הנזק ביחס לרכוש או לגוף.","	בהמשך פסק הדין בעניין חווא, בפסקה 13, נקבע כך:"
168,ME-23-06-8188-67,"זאת ועוד, נזק מכל מין וסוג לא יארע עוד מחמת שהנשק נתפס בידי המשטרה.","	בהמשך פסק הדין בעניין חווא, בפסקה 13, נקבע כך:"
169,ME-23-06-8188-67,"בצד אלו, יש להביא בחשבון נסיבות אשר מגבירות באחת את חומרת המעשים.","	בהמשך פסק הדין בעניין חווא, בפסקה 13, נקבע כך:"
170,ME-23-06-8188-67,"זאת ועוד, גם בשעת הגעת השוטרים אל האירוע, נאשם 1 אשר נשא אותה העת על גופו את אחד האקדחים (טעון במחסנית ובה 2 כדורים) וכן גרב ובו 25 כדורים, ביקש להימלט מידי השוטרים, עד שנעצר.","	בהמשך פסק הדין בעניין חווא, בפסקה 13, נקבע כך:"
171,ME-23-06-8188-67,האקדח השני הוחזק על ידי נאשם 2 לאחר שהוסלק על עץ סמוך לביתו.,"	בהמשך פסק הדין בעניין חווא, בפסקה 13, נקבע כך:"
172,ME-23-06-8188-67,"לפיכך, אין בנמצא הסגרה של הנשק לידי המשטרה מיד לאחר מעשה אשר תעיד על חרטה.","	בהמשך פסק הדין בעניין חווא, בפסקה 13, נקבע כך:"
173,ME-23-06-8188-67,"ברי כי לא נעלמו מעיני הנסיבות האופפות את נשיאת האקדחים ואת הירי שבוצע מהם, וכן טיעוני הסנגורים בעניין זה כי השימוש בנשק היה במהלך חתונה, כאות שמחה.","	בהמשך פסק הדין בעניין חווא, בפסקה 13, נקבע כך:"
174,ME-23-06-8188-67,"ואולם, נשק הוא נשק הוא נשק.","	בהמשך פסק הדין בעניין חווא, בפסקה 13, נקבע כך:"
175,ME-23-06-8188-67,"יש לגדוע באחת את תופעת החזקתו ונשיאתו בלא רשות על פי דין, וכן את הירי באמצעותו באופן שיש בו לסכן חיי אדם, יהיו נסיבות השימוש בנשק אשר יהיו.","	בהמשך פסק הדין בעניין חווא, בפסקה 13, נקבע כך:"
176,ME-23-06-8188-67,"הדרך לעשות כן, היא באמצעות ענישה מחמירה ומרתיעה, אשר תעביר מסר חד וברור לעבריין העומד לדין ולעבריינים בפוטנציה, לבל יבצעו עבירות כגון דא.","	בהמשך פסק הדין בעניין חווא, בפסקה 13, נקבע כך:"
177,ME-23-06-8188-67,"לא נעלמו מעיני גם טענות מי מהסנגורים, לפיהן, בזירת האירוע נתפסו שני תרמילים (אחד מתאים לכל אקדח), והסקת המסקנה האפשרית כי בוצע ירי בודד מכל אחד מהאקדחים.","	בהמשך פסק הדין בעניין חווא, בפסקה 13, נקבע כך:"
178,ME-23-06-8188-67,"ואולם, למסקנה זו אין אחיזה בכתב האישום המתוקן, אשר בעובדותיו הודו כאמור הנאשמים כולם, ולפיו ""הנאשמים 2 ו-3 ירו בצוותא חדא מספר יריות כל אחד בכלי נשק אחד ..."" (סעיף 6א.","	בהמשך פסק הדין בעניין חווא, בפסקה 13, נקבע כך:"
179,ME-23-06-8188-67,ההדגשה שלי - א' ס').,"	בהמשך פסק הדין בעניין חווא, בפסקה 13, נקבע כך:"
180,ME-23-06-8188-67,יש כמובן להבחין בין פועלו של כל אחד מהנאשמים.,"	בהמשך פסק הדין בעניין חווא, בפסקה 13, נקבע כך:"
181,ME-23-06-8188-67,"חומרת המעשים שונה, וכך גם מטבע הדברים העבירות אשר יוחסו לכל אחד מן הנאשמים.","	בהמשך פסק הדין בעניין חווא, בפסקה 13, נקבע כך:"
182,ME-23-06-8188-67,"נאשמים 2 ו-3 החזיקו ונשאו בעת היותם בחתונה באקדחים, כל אחד מהם באקדח אחד הטעון במחסנית ובתוכה כדורים.","	בהמשך פסק הדין בעניין חווא, בפסקה 13, נקבע כך:"
183,ME-23-06-8188-67,"במהלך החתונה, נאשמים אלו העבירו את האקדחים מיד ליד ביניהם, טיפלו בהם, ואף ירו בהם בסמוך מאוד לבתי מגורים (כל אחד באקדח בו הוא החזיק).","	בהמשך פסק הדין בעניין חווא, בפסקה 13, נקבע כך:"
184,ME-23-06-8188-67,"נאשם 2 אף החזיק במועד מאוחר יותר, מספר ימים לאחר החתונה, את אחד האקדחים (ובתוכו מחסנית) כשהוא מוסלק בגרב ועטוף בניילון נצמד, על עץ בסמוך לביתו.","	בהמשך פסק הדין בעניין חווא, בפסקה 13, נקבע כך:"
185,ME-23-06-8188-67,"יוער כי על פי טענת הסנגורית, ובלא שבאה התנגדות לכך מאת המאשימה, מדובר באותו אקדח באמצעותו ירה נאשם זה במהלך החתונה.","	בהמשך פסק הדין בעניין חווא, בפסקה 13, נקבע כך:"
186,ME-23-06-8188-67,"נאשם 1 סייע בהחזקת ובנשיאת אחד האקדחים, ""בנוכחותו במקום, בהעברת האקדח השני מיד ליד ובטיפול בו"" (ולא רק מעצם שהותו ליד האחרים, כפי העולה מטיעוני בא כוחו).","	בהמשך פסק הדין בעניין חווא, בפסקה 13, נקבע כך:"
187,ME-23-06-8188-67,"הוא גם סייע לירי שבוצע מאחד האקדחים, בנוכחותו במקום.","	בהמשך פסק הדין בעניין חווא, בפסקה 13, נקבע כך:"
188,ME-23-06-8188-67,"נאשם 1 אף ביצע עבירה מושלמת של החזקה, נשיאה והובלה, שעה שהוא קיבל לידיו את אחד האקדחים לאחר הירי, ובהגיע כוחות המשטרה פתח נאשם 1 בריצה לשם מניעת מעצרו, כשעל גופו אחד האקדחים טעון במחסנית שבתוכה שני כדורים, ובכיס מכנסיו גרב ובו 25 כדורים.","	בהמשך פסק הדין בעניין חווא, בפסקה 13, נקבע כך:"
189,ME-23-06-8188-67,"בעשותו כן, ביצע נאשם 1 גם דבר עבירה של הפרעה לשוטר בשעת מילוי תפקידו.","	בהמשך פסק הדין בעניין חווא, בפסקה 13, נקבע כך:"
190,ME-23-06-8188-67,"נאשם 4 סייע אף הוא בהחזקת ובנשיאת הנשק, אך זאת ביחס לשני האקדחים, ""בנוכחותו במקום, בהעברת הנשקים מיד ליד ובטיפול בהם"" (ולא רק מעצם נוכחותו במקום, כפי טענת סנגורו).","	בהמשך פסק הדין בעניין חווא, בפסקה 13, נקבע כך:"
191,ME-23-06-8188-67,"גם הוא סייע לירי שבוצע מאחד מהאקדחים, בנוכחותו במקום.","	בהמשך פסק הדין בעניין חווא, בפסקה 13, נקבע כך:"
192,ME-23-06-8188-67,"עניין נוסף שיש ליתן עליו את הדעת, הוא העונש המזערי למבצעי עבירות נשק, אשר נקבע כהוראת שעה במסגרת חוק העונשין (תיקון מס' 140 - הוראת שעה), התשפ""ב-2021, ס""ח 2938.","	בהמשך פסק הדין בעניין חווא, בפסקה 13, נקבע כך:"
193,ME-23-06-8188-67,"לפי תיקון זה, בעבירות נשק מסוימות, שענייננו נמנה עמן, ככלל לא יפחת העונש מרבע מן העונש המרבי שנקבע לצד אותה עבירה.","	בהמשך פסק הדין בעניין חווא, בפסקה 13, נקבע כך:"
194,ME-23-06-8188-67,"כך נקבע, בין היתר, ""נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות, ובפרט המחיר שהיא גובה בחיי אדם ..."" (ראו דברי ההסבר להצעת חוק העונשין (תיקון מס' 142 – הוראת שעה) (עונש מזערי על החזקת נשק בלא רשות על פי דין), התשפ""א-2021, ה""ח הכנסת 872).","	בהמשך פסק הדין בעניין חווא, בפסקה 13, נקבע כך:"
195,ME-23-06-8188-67,"על רקע נסיבות ביצוע העבירות, הערכים המוגנים שנפגעו כתוצאה מפועלם של כל מהנאשמים ומידת הפגיעה בערכים אלו, כמו גם בשים לב למדיניות הענישה הנהוגה, סבורני כי מתחם העונש ההולם את מעשיו של כל אחד מנאשמים 3-1 מצוי בטווח שבין 28 ל-46 חודשי מאסר בפועל, ובכל הנוגע לנאשם 4 מצוי מתחם העונש ההולם בטווח שבין 14 ל- 28 חודשי מאסר בפועל.","	בהמשך פסק הדין בעניין חווא, בפסקה 13, נקבע כך:"
197,ME-23-06-8188-67,"לא מצאתי בענייננו כי מתקיימים שיקולים אשר יצדיקו לסטות ממתחמי העונש שזה עתה נקבעו, בין אם לחומרה ובין אם לקולא.","	בהמשך פסק הדין בעניין חווא, בפסקה 13, נקבע כך:"
198,ME-23-06-8188-67,"שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחמים.","	בהמשך פסק הדין בעניין חווא, בפסקה 13, נקבע כך:"
199,ME-23-06-8188-67,"שיקול השיקום, בשים לב לנסיבות, אינו מתקיים וממילא אינו מצדיק אף הוא סטייה מהמתחמים.","	בהמשך פסק הדין בעניין חווא, בפסקה 13, נקבע כך:"
200,ME-23-06-8188-67,אפנה להלן לקבוע את העונש המתאים לכל אחד מן הנאשמים בגבולות מתחם העונש ההולם שנקבע בעניינו.,"	בהמשך פסק הדין בעניין חווא, בפסקה 13, נקבע כך:"
201,ME-23-06-8188-67,"בכגון דא, יש להתחשב בנסיבות אשר אינן קשורות בביצוע העבירה, כמפורט בסעיף 40יא לחוק.","	בהמשך פסק הדין בעניין חווא, בפסקה 13, נקבע כך:"
202,ME-23-06-8188-67,העונש המתאים לנאשמים,"	בהמשך פסק הדין בעניין חווא, בפסקה 13, נקבע כך:"
203,ME-23-06-8188-67,"ביחס לכל אחד מן הנאשמים, יש ליתן משקל להודאתו בעובדות המיוחסות לו בכתב האישום המתוקן.","	בהמשך פסק הדין בעניין חווא, בפסקה 13, נקבע כך:"
204,ME-23-06-8188-67,"הודאת הנאשמים ניתנה אמנם לאחר שכבר החלה להישמע פרשת התביעה, אך עדיין יש בה כדי להביא לחיסכון בזמן שיפוטי רב, ובשמיעת עדים רבים.","	בהמשך פסק הדין בעניין חווא, בפסקה 13, נקבע כך:"
205,ME-23-06-8188-67,"הודאה זו באה לעולם לאחר שבוצע שינוי משמעותי ומהותי בכתב האישום, בעובדותיו ובעבירות המיוחסות לנאשמים.","	בהמשך פסק הדין בעניין חווא, בפסקה 13, נקבע כך:"
206,ME-23-06-8188-67,"יש ליתן ביטוי גם לגילם הצעיר באופן יחסי של הנאשמים, ובמיוחד לגילו של נאשם 2 אשר טרם מלאו לו 21 שנים בעת ביצוע העבירות מושא ענייננו.","	בהמשך פסק הדין בעניין חווא, בפסקה 13, נקבע כך:"
207,ME-23-06-8188-67,"נתתי דעתי גם לדברי הצער שהביעו הנאשמים, ולכמיהתו של נאשם 1 לשוב ולפרנס את משפחתו וילדיו, וכן לפגיעה האפשרית של העונשים אשר יוטלו על הנאשמים על מי מבני משפחתם.","	בהמשך פסק הדין בעניין חווא, בפסקה 13, נקבע כך:"
208,ME-23-06-8188-67,"צבר שיקולים אלו, הפועל רובו ככולו לזכות הנאשמים (למעט העבר הפלילי כמפורט לעיל, ובמיוחד זה הקיים לנאשם 4), יש בו די על מנת למקם את עונש המאסר בפועל בתחתית מתחם העונש ההולם שנקבע לגבי נאשמים 3-1.","	בהמשך פסק הדין בעניין חווא, בפסקה 13, נקבע כך:"
209,ME-23-06-8188-67,"באשר לנאשם 4, ראוי יהא למקם את עונשו במחצית הראשונה של המתחם, תוך הפעלת המאסר המותנה (מחציתו במצטבר).","	בהמשך פסק הדין בעניין חווא, בפסקה 13, נקבע כך:"
210,ME-23-06-8188-67,"באמצעות ענישה זו של מאסר ממושך מאחורי סורג ובריח, בצירוף מאסרים מותנים וענישה בעלת ביטוי כלכלי בדמות קנס, סבורני כי יוגשם עיקרון ההלימה.","	בהמשך פסק הדין בעניין חווא, בפסקה 13, נקבע כך:"
211,ME-23-06-8188-67,"בד בבד, תושג הרתעת הנאשמים, כמו גם הרתעת עבריינים בפוטנציה לבל יבצעו עבירות כגון דא.","	בהמשך פסק הדין בעניין חווא, בפסקה 13, נקבע כך:"
212,ME-23-06-8188-67,"עונש המאסר, אף כי ממושך הוא, יותיר בידי הנאשמים את ההזדמנות לשוב אל קרוביהם ולילך בדרך הישר, וכולי תקווה כי בדרך זו יבחרו הם מעתה ואילך.","	בהמשך פסק הדין בעניין חווא, בפסקה 13, נקבע כך:"
213,ME-23-06-8188-67,"על כן, אני גוזר על נאשם 1 את העונשים הבאים:",סוף דבר
214,ME-23-06-8188-67,עשרים ושמונה (28) חודשי מאסר בפועל.,סוף דבר
215,ME-23-06-8188-67,תקופה זו תימנה מיום מעצרו בתאריך 11.5.2023.,סוף דבר
216,ME-23-06-8188-67,"שניים עשר (12) חודשי מאסר על תנאי למשך שלוש שנים, שלא יעבור כל עבירת נשק מסוג פשע.",סוף דבר
217,ME-23-06-8188-67,"שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון או עבירה של הפרעה לשוטר בשעת מילוי תפקידו.",סוף דבר
218,ME-23-06-8188-67,"קנס בסך של 3,000 ₪ אשר ישולם תוך 120 ימים מהיום.",סוף דבר
219,ME-23-06-8188-67,על נאשם 2 אני גוזר את העונשים הבאים:,סוף דבר
221,ME-23-06-8188-67,תקופה זו תימנה מיום מעצרו בתאריך 17.5.2023.,סוף דבר
223,ME-23-06-8188-67,"שישה (6) חודשי מאסר על תנאי למשך שלוש שנים, שלא יעבור כל עבירת נשק מסוג עוון.",סוף דבר
225,ME-23-06-8188-67,על נאשם 3 אני גוזר את העונשים הבאים:,סוף דבר
231,ME-23-06-8188-67,על נאשם 4 אני גוזר את העונשים הבאים:,סוף דבר
232,ME-23-06-8188-67,שישה עשר (16) חודשי מאסר בפועל.,סוף דבר
233,ME-23-06-8188-67,"נאשם 4 ירצה אפוא, סך הכל, עשרים ושניים (22) חודשי מאסר בפועל, אשר יימנו מיום מעצרו בתאריך 17.5.2023.",סוף דבר
236,ME-23-06-8188-67,"קנס בסך של 2,000 ₪ אשר ישולם תוך 120 ימים מהיום.",סוף דבר
237,ME-23-06-8188-67,"אשר לאופן תשלום הקנס שנפסק לחובת הנאשמים, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל.",סוף דבר
238,ME-23-06-8188-67,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
239,ME-23-06-8188-67,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
240,ME-23-06-8188-67,מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,סוף דבר
241,ME-23-06-8188-67,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
242,ME-23-06-8188-67,54678313זכות ערעור תוך 45 ימים לבית המשפט העליון.,סוף דבר
243,ME-23-06-8188-67,"ניתן היום, ח' אלול תשפ""ד, 11 ספטמבר 2024, בנוכחות הצדדים.",סוף דבר
