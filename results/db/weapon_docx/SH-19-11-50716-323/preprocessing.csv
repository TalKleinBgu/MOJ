,verdict,text,part
0,SH-19-11-50716-323,"חוק העונשין, תשל""ז-1977: סע'  144 (א)","ע""י ב""כ עו""ד נטלי אוטן"
1,SH-19-11-50716-323,"הנאשם הורשע על יסוד הודאתו בעובדות כתב האישום המתוקן, בעבירה של אחזקת נשק שלא כדין – לפי סעיף 144 (א) לחוק העונשין, תשל""ז – 1977.",גזר דין
2,SH-19-11-50716-323,"מעובדות כתב האישום עולה כי ביום 17.10.2019, החזיק הנאשם במחסן הצמוד לביתו בפזורת אלסייד, באקדח ומחסנית מסוג TAURUS בקוטר 9 מ""מ שמספרו הסידורי מחוק, זאת מבלי שקיבל רשות על פי דין להחזיקו.",כתב האישום המתוקן
3,SH-19-11-50716-323,"מתסקיר שירות המבחן מיום 17.05.2022 עולה כי הנאשם בן 31, נשוי, מתגורר ברהט ומנהל עסק משפחתי שבבעלות אביו, לחלקי חילוף למכוניות.",תסקיר שירות מבחן
4,SH-19-11-50716-323,"משפחת מוצאו מונה זוג הורים ושמונה ילדים בטווח הגילאים 20 – 36, נאשם הינו הבן השלישי בסדר הלידה.",תסקיר שירות מבחן
5,SH-19-11-50716-323,"הנאשם שלל רקע פלילי במסגרת משפחתו ושיתף כי אחיו בעלי השכלה גבוהה במקצועות הרפואה, הוראה ופיזיותרפיה המנהלים אורח חיים נורמטיבי, עמם יש לו קשר קרוב, אם כי מסתיר מהם את קיומו של ההליך הפלילי נגדו נוכח חשש לפגיעה בהם.",תסקיר שירות מבחן
6,SH-19-11-50716-323,"לדבריו סיים 12 שנות לימוד עם תעודת בגרות מלאה, ובחודש ינואר האחרון סיים לימודי סחר בינלאומי (לא הציג מסמכים מאמתים).",תסקיר שירות מבחן
7,SH-19-11-50716-323,"עוד לדבריו נישא בחודש אוגוסט 2021,  אשתו בת 20, סטודנטית לחינוך ובחודשי הריונה הראשונים.",תסקיר שירות מבחן
8,SH-19-11-50716-323,השירות ציין כי הנאשם מודה בביצוע העבירה וטען כי קיבל את הנשק מחברו.,תסקיר שירות מבחן
9,SH-19-11-50716-323,"לדבריו, ביציאה שגרתית עם חברו הוא נחשף לכלי הנשק שמצא חן בעיניו ומאחר והחזקתו מעניקה תחושת ביטחון ושייכות, בקש את הנשק לעצמו, מבלי שהייתה לו מטרה או כוונה לשימוש בו.",תסקיר שירות מבחן
10,SH-19-11-50716-323,"שירות המבחן ציין כי הנאשם הציג תהליך התפתחות וגדילה במסגרת משפחתית המחזיקה בערכים פרו חברתיים, וכי התרשם כי לאורך התפתחותו גילה הנאשם יכולות תפקודיות תקינות ורצון לנהל אורח חיים נורמטיבי.",תסקיר שירות מבחן
11,SH-19-11-50716-323,"יחד עם הדברים האמורים, השירות חזר וציין בהתרשמותו כי הנאשם נוקט בגישה מסתירה ומצמצמת ביחס לקשריו החברתיים ולמעשה הרחיק עצמו מקשרים שוליים ושלל סכסוכים או קונפליקטים עם אחרים, תוך שהוא מתקשה להסביר את העבירה ואת מניעיו האישיים לביצועה.",תסקיר שירות מבחן
12,SH-19-11-50716-323,"לדעת שירות המבחן, הגם שמדובר בפעם הראשונה שמתנהל נגדו הליך פלילי, והגם שלא קיימים אצל הנאשם דפוסים עבריינים מושרשים, נמצא כי הנאשם הזדהה במידה מסוימת עם ערכים חברתיים שליליים וכי קיים אצלו צורך להגביר בדימוי העצמי ממקור חיצוני שאינו בשל.",תסקיר שירות מבחן
13,SH-19-11-50716-323,השירות התרשם מחוסר בהירות וחוסר רצון של הנאשם להיחשף בפניו בנוגע למניעים שהובילו אותו לבצע את העבירה ולנסיבות ביצועה כשניכר שהתייחסותו פורמאלית וכללית בלבד.,תסקיר שירות מבחן
14,SH-19-11-50716-323,"השירות התרשם מפערים בין הצהרות הנאשם להתנגדות להחזקת הנשק בכלל, לבין החזקתו בנשק, הלכה למעשה, מקושי לחשוף את נסיבות ביצוע העבירה ולראות בשירות המבחן כגורם טיפולי וסמכותי בו ניתן לתת אמון.",תסקיר שירות מבחן
15,SH-19-11-50716-323,"שירות המבחן מוסר כי לנאשם קיים מנגנון הסתרה, אשר מתבטא בקשר של הנאשם עם השירות ובקשריו האישיים וכי נראה כי הנאשם נקט בפני השירות בעמדה חשדנית, מצומצמת והגנתית בשיחה שערך עמו השירות בסוגיית האלימות, הנשק והקשרים החברתיים בחייו.",תסקיר שירות מבחן
16,SH-19-11-50716-323,"להערכת השירות, מנגנון זה מלווה את הנאשם בחייו האישיים, ובשים לב כי הוא מסתיר עניין כה משמעותי בחייו, ניהול תיק פלילי, בפני משפחתו ואשתו כהגנה על רגשותיהם.",תסקיר שירות מבחן
17,SH-19-11-50716-323,"להערכת השירות, קיים פער משמעותי בין הצגת הנאשם את אורח חייו, היעדר מעורבות פלילית ותפיסתו לסוגיית הנשק בכלל, לבין התנהלותו בעת העבירה, והוסיף כי הנאשם ממזער מחומרת מעשיו ומהשלכותיהם הפוגעניות וההרסניות.",תסקיר שירות מבחן
18,SH-19-11-50716-323,אשר להערכת השירות את סיכויי השיקום ציין כי הנאשם ממוקד ומגלה את שאיפותיו למלא את תפקידו כבן זוג ואב לעתיד על הצד החיובי והתקין.,תסקיר שירות מבחן
19,SH-19-11-50716-323,"ואשר לסיכון לעבריינות חוזרת, ציין מהתייחסותו הבעייתית של הנאשם לעבירה ולנסיבותיה; קשייו להכיר בחומרת העבירה וקושי בזיהוי סיכון ודפוסים מכשילים ;קיומו של מנגנון הסתרה וצמצום, ופער בין הצגתו של הנאשם את חייו, לבין תפיסתו לסוגיית נשק בכלל, לבין התנהלותו בעת העבירה.",תסקיר שירות מבחן
20,SH-19-11-50716-323,"לצורך גיבוש המלצתו ציין השירות כי לצד היעדר מעורבות פלילית קודמת ותיאורו ניהול אורח חיים חיובי ומתפקד במהלך שנות התפתחותו, נותר רושם כי הנאשם נטל אחריות לעבירה ברמה פורמאלית בלבד.",תסקיר שירות מבחן
21,SH-19-11-50716-323,"מכאן ובשים לב לכלל האמור נמנע השירות מהמלצה טיפולית, והמליץ על ענישה מוחשית והרתעתית.",תסקיר שירות מבחן
22,SH-19-11-50716-323,"כראייה לעונש הגישה ב""כ התביעה את צילום האקדח (ת/1).",ראיות וטיעוני הצדדים לעונש 
23,SH-19-11-50716-323,"בטיעוניה בכתב והשלמתם על פה, טענה התובעת לפגיעה משמעותית של הנאשם בערכים המוגנים שנועדו לשמירה על החיים, הביטחון והסדר הציבורי.",ראיות וטיעוני הצדדים לעונש 
24,SH-19-11-50716-323,"בטיעוניה עתרה התביעה לקבוע את מתחם העונש ההולם למעשה העבירה, כך ינוע בין 18 – 36 חודשי מאסר בפועל, ואת עונשו של הנאשם למקם בחלקו הנמוך של המתחם אך לא בתחתיתו.",ראיות וטיעוני הצדדים לעונש 
25,SH-19-11-50716-323,"זאת בנוסף לענישה נלווית בדמות מאסר על תנאי ארוך ומרתיע, קנס והתחייבות להימנע מעבירות דומות.",ראיות וטיעוני הצדדים לעונש 
26,SH-19-11-50716-323,"בהתייחסה בהרחבה למתחם העונש ההולם הדגישה התובעת בטיעוניה בכתב במגמת ההחמרה בענישה בעבירות נשק והפנתה למקרים בפסיקה, ובאשר לעונשו של הנאשם בתוך המתחם, הפנתה להתרשמות שירות המבחן מהנאשם והתייחסותו לעבירות נשק לרבות המלצתו לענישה מוחשית והרתעתית.",ראיות וטיעוני הצדדים לעונש 
27,SH-19-11-50716-323,"ההגנה העידה את  יו""ר הוועד של ישוב אלסייד, אלסייד סאלם, ואת ד""ר אלסייד עבד.",ראיות וטיעוני הצדדים לעונש 
28,SH-19-11-50716-323,"מר אלסייד סאלם, מסר בדבריו כי הוא מכיר את הנאשם שנים רבות וכי האחרון שיתף אותו במעשה העבירה, הביע חרטה על מעשיו וכי כיום הוא נשוי ובעל עסקים.",ראיות וטיעוני הצדדים לעונש 
29,SH-19-11-50716-323,"דודו של הנאשם, ד""ר אלסייד עבד, מסר כי הוא ערב על תנאי שחרורו של הנאשם ושימש מפקח עליו.",ראיות וטיעוני הצדדים לעונש 
30,SH-19-11-50716-323,"לדבריו הנאשם איש שקט ורגוע, אדם טוב וישר ממשפחה טובה, אחיו כולם משכלים, ובניהם רופאים ומהנדסים.",ראיות וטיעוני הצדדים לעונש 
31,SH-19-11-50716-323,"לדבריו הנאשם מתחרט על מעשיו, התחתן ומתכוון לפתוח דף חדש בחייו.",ראיות וטיעוני הצדדים לעונש 
32,SH-19-11-50716-323,בטיעוניה על פה חזרה באת כוח הנאשם על טיעוניה בכתב.,ראיות וטיעוני הצדדים לעונש 
33,SH-19-11-50716-323,"ראשית עמדה על העדר הסתבכות פלילית של הנאשם, אשר זו הרשעתו היחידה, והוסיפה כי הנאשם הודה בעבירה בהזדמנות הראשונה.",ראיות וטיעוני הצדדים לעונש 
34,SH-19-11-50716-323,"אשר למתחם העונש, טענה ההגנה כי הנסיבות הקשורות בביצוע עבירות הנשק במקרים אליהם הפנתה התביעה בסיכומיה בכתב, חמורות הרבה יותר מהנסיבות בתיק דנן ועל כן אין מקום להשוואה ולקביעת מתחם העונש, 18-36 חודשים, לו עתרה התביעה.",ראיות וטיעוני הצדדים לעונש 
35,SH-19-11-50716-323,"ב""כ הנאשם טענה כי יש לתת משקל לעובדה שהאקדח לא היה טעון וכי הנאשם לא החזיק כדורים לצד האקדח.",ראיות וטיעוני הצדדים לעונש 
36,SH-19-11-50716-323,"כמו גם, ביקשה לתת משקל לסיבות שהביאו את הנאשם להחזיק את האקדח, כעולה מדבריו לשירות המבחן והמפורט בתסקיר.",ראיות וטיעוני הצדדים לעונש 
37,SH-19-11-50716-323,"אשר לעונשו של האשם, צירפה באת כוחו תעודות סיום קורסים כאלה ואחרים של הנאשם ומסמכים רפואיים מקופת החולים ביחס למצבה הרפואי של אמו, כשבאחד מהם, סיכום רפואי מיום 07.07.2022, צוין כי הנאשם הוא בן המשפחה היחיד הקרוב אליה שנותן לה עזרה.",ראיות וטיעוני הצדדים לעונש 
38,SH-19-11-50716-323,"עוד בטיעוניה לעונשו של הנאשם במתחם עונש הולם שנטען כי ראוי ויתחיל מ- 6 חודשי מאסר שירוצו בעבודות שירות, ציינה ב""כ הנאשם כי בעובדה ששירות המבחן לא המליץ על הליך טיפולי, לא צריך שתרבוץ לפתחו של הנאשם, שהרי לא כל עבירה ולא כל נאשם נזקק להליך טיפולי, וודאי לא הנאשן אשר נטען כי נטל אחריות מלאה על מעשיו, אשר נתון בתנאים מגבילים של מעצר בית מלא (למעט שעתיים אוורור ביום) מזה כ-3 שנים, ללא כל הפרה מצדו.",ראיות וטיעוני הצדדים לעונש 
39,SH-19-11-50716-323,"את טיעוניה על פה מיקדה בתסקיר שירות המבחן וציינה כי שירות המבחן לא הציע לנאשם הליך טיפולי, נוכח שלא התרשם ממסוכנות הנובעת מהנאשם ובשים לב לכך שהשירות לא התרשם מדפוסים עברייניים מושרשים אצל הנאשם.",ראיות וטיעוני הצדדים לעונש 
40,SH-19-11-50716-323,"ב""כ הנאשם סברה כי מדברי הנאשם ניתן ללמוד, כי החזקתו בנשק נבעה מסקרנותו בעניין, אולם הוא חזר לתלם ולעולם הנורמטיבי ממנו הוא ומשפחתו מגיעים.",ראיות וטיעוני הצדדים לעונש 
41,SH-19-11-50716-323,"ב""כ הנאשם טענה כי הנאשם הוא היחיד שסועד את אמו והיא זקוקה לו.",ראיות וטיעוני הצדדים לעונש 
42,SH-19-11-50716-323,"בסיום טיעוניה, חזרה ב""כ הנאשם וטענה כי לא ניתן להתעלם משיקול משמעותי וחריג בעניינו של הנאשם, בהינתן שזה נתון במעצר בית מלא משך 3 שנים, משנת 2019, ללא הפרות וללא פתיחת תיקים נוספים.",ראיות וטיעוני הצדדים לעונש 
43,SH-19-11-50716-323,"מכאן, ומאחר שבעניינו של הנאשם לא חל תיקון 140 לחוק העונשין, ולאור חלוף הזמן מאז ביצוע העבירה - יש לגזור את עונשו של הנאשם במאסר שירוצה בעבודות שירות, קנס מתון והתחייבות להימנע מעבירה דומה.",ראיות וטיעוני הצדדים לעונש 
44,SH-19-11-50716-323,"הנאשם בדבריו מסר כי עשה טעות, הודה והוא מתחרט והוסיף: ""אני קיבלתי את העונש.",ראיות וטיעוני הצדדים לעונש 
45,SH-19-11-50716-323,אני 3 שנים לא יוצא מהבית.,ראיות וטיעוני הצדדים לעונש 
46,SH-19-11-50716-323,"ביקשתי מעו""ד שלי לשעבר הוא אמר שהוא יגיש בקשה להקלה במעצר הבית אך לא הייתה לי הקלה חוץ משעתיים אוורור ביום.",ראיות וטיעוני הצדדים לעונש 
47,SH-19-11-50716-323,"במעמד הדיון בטיעונים לעונש, ב""כ המאשימה לא יכולה הייתה להתייחס באופן מלא וברור ביחס לטענת הנאשם ובאת כוחו באשר להיותו נתון במעצר בית משך 3 שנים, היא התבקשה להגיש לתיק עדכון בעניין וזה הוגש ביום 13.11.2022 וממנו עולה כי לאחר בדיקה, הן בתיק המעצר והן בתיק דנן, הנאשם היה עצור במסגרת תיק זה במעצר ממש מיום 03.11.2019 ועד ליום 11.11.2019 ובמסגרת דיון בתנאי שחרורו שהתקיים ביום 02.12.2019 נותרו תנאי שחרורו כפי שהיו, קרי מעצר בית מלא, למעט שעות התאווררות בכל יום, בין השעות 16:00 – 18:30.",ראיות וטיעוני הצדדים לעונש 
48,SH-19-11-50716-323,"עוד עולה מהבדיקה, כי בהחלטה במועד הנ""ל, הורה כב' השופט אמיר דורון על הוספת אמו של הנאשם כמפקחת על תנאי שחרורו כפי שנקבעו בהליך מעצר הימים, וכי לא הוגשה כל בקשה מטעם הנאשם לשינוי תנאי שחרורו, לא במסגרת הליך המעצר ולא במסגרת ההליך העיקרי לאחר הכרעת הדין.",ראיות וטיעוני הצדדים לעונש 
49,SH-19-11-50716-323,"העיקרון המנחה בענישה הוא ההלימה, היינו יחס הולם בין חומרת מעשה העבירה ונסיבותיו ומידת אשם הנאשם, לבין סוג ומידת העונש המוטל עליו.",מתחם העונש ההולם
50,SH-19-11-50716-323,"בקביעת מתחם העונש ההולם, בית המשפט נדרש להתחשב בערך החברתי שנפגע ובמידת הפגיעה בו, בנסיבות הקשורות לביצוע העבירה ובמדיניות הענישה הנהוגה.",מתחם העונש ההולם
51,SH-19-11-50716-323,"הערכים החברתיים המוגנים בבסיס האיסור על החזקת נשק הם השמירה על הגוף והחיים,  שמירה על הסדר הציבורי והביטחון האישי והציבורי.",מתחם העונש ההולם
52,SH-19-11-50716-323,"כידוע, החזקת כלי נשק ללא היתר בחברה האזרחית לרבות השימוש בו, פוגעים בתחושת הביטחון של הציבור ואף תורמים לעליית הביקוש בנשק בלתי חוקי, אשר זמינותו, בין היתר, מעודדת את השימוש בו, כך ויש שסכסוכים של מה בכך המסלימים לאירועים קטלניים.",מתחם העונש ההולם
53,SH-19-11-50716-323,החומרה אותה מייחס המחוקק לעבירה של החזקת נשק מקבלת ביטוי בעונש המרבי הקבוע לצדה – 7 שנות מאסר.,מתחם העונש ההולם
54,SH-19-11-50716-323,"נוכח התפשטות התופעה והשלכותיה על הסדר והביטחון הציבורי אף נדרשה התערבות המחוקק בדמות הוראת השעה שבתיקון מספר 140 בחוק העונשין, תשפ""ב – 2021  (להלן: התיקון לחוק) אשר באופן מכוון וברור קורא  להחמרת הענישה תוך קביעת עונש מינימום.",מתחם העונש ההולם
55,SH-19-11-50716-323,"על פי התיקון לחוק, משהורשע אדם בעבירה לפי סעיף (א) רישא (ב 2) או (ב 3) רישא - לא יפחת עונשו מרבע העונש המרבי שנקבע לאותה עבירה, דהיינו, 21 חודשי מאסר בפועל ( כולל מאסר על תנאי) אלא אם יחליט בית המשפט מטעמים מיוחדים שירשמו, להקל בעונשו.",מתחם העונש ההולם
56,SH-19-11-50716-323,"על צורך השעה להחמרה בענישה נמצא בדברי ההסבר להצעת החוק (קריאה ראשונה) שם צוין בעליה המשמעותית במספר העבירות של החזקת הנשק שלא כדין ומספר העבירות הקשורות לעבירה זו, ב 3 שנים האחרונות, בפרט בחברה הערבית.",מתחם העונש ההולם
57,SH-19-11-50716-323,"בדברי ההסבר הודגש כי שימוש המחוקק בעונש המינימום שהינו כלי חריג ויוצא דופן (בעיקר לאחר תיקון  113 בחוק העונשין שקבע את הבניית שיקול הדעת השיפוטי בענישה) הינו מחויב המציאות נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות ובעיקר המחיר שהיא גובה בחיי אדם, ובמטרה להביא לשינוי המבוקש בהעלאת רמת הענישה ובהגברת ההרתעה במהלך התקופה בה חלה הוראת השעה.",מתחם העונש ההולם
58,SH-19-11-50716-323,בחינת נסיבות הקשורות בביצוע העבירה בעניין דידן מעלה כי מידת פגיעתו של הנאשם בערכים המוגנים הינה משמעותית.,מתחם העונש ההולם
59,SH-19-11-50716-323,"מבלי שיש לו היתר, החזיק הנאשם במחסן הצמוד לביתו בכלי נשק שבכוחו להמית.",מתחם העונש ההולם
60,SH-19-11-50716-323,"המדובר, באקדח ומחסנית מסוג TAURUS בקוטר 9 מ""מ תקני ותקין.",מתחם העונש ההולם
61,SH-19-11-50716-323,באזורנו התופעה של החזקת נשק בלתי חוקי בולטת במיוחד במגזר הבדואי.,מתחם העונש ההולם
62,SH-19-11-50716-323,"יש לכך סיבות שונות, בין היתר, הצורך האובייקטיבי של חלק מאוכלוסייה זו להחזיק נשק, על רקע סביבת מגורים מדברית המרוחקת ממקום ישוב; הקושי של חלק ניכר מהמגזר הבדואי לעמוד בתנאים לקבלת רישיון החזקת נשק; ריבוי סכסוכים אלימים; ומעורבות גבוהה יחסית בפשיעה.",מתחם העונש ההולם
63,SH-19-11-50716-323,"הימצאותם של כלי נשק רבים בידי אזרחים שאינם מורשים להחזיקם, כשלעצמה, מהווה בעיה רצינית, שכן, זמינותו של נשק כזה עלולה להביא לכך שבמצבים שונים ייעשה בו שימוש פוגעני.",מתחם העונש ההולם
64,SH-19-11-50716-323,"נוכח הסכנות הכרוכות בהחזקת נשק שלא כדין והיקף התופעה, מדיניות הענישה בעבירות הנשק, במיוחד בשנים האחרונות, הינה של החמרה מובהקת.",מתחם העונש ההולם
65,SH-19-11-50716-323,"במקרים אליהם הפנה בית המשפט בעניינו של אבו טארש, דובר אמנם על נסיבות בהן נאשם נשא על גופו את הנשק, ונאשם אחר החזיק את הנשק ברכבו.",מתחם העונש ההולם
66,SH-19-11-50716-323,"עם זאת, יתר הנסיבות הקשורות בביצוע העבירה של החזקת הנשק, דומות לנסיבות המקרה הנדון.",מתחם העונש ההולם
67,SH-19-11-50716-323,"להשקפתי, אין מקום לפער משמעותי בענישה הנובע רק בשל המיקום בו הוחזק הנשק, קרי אין מקום למדרג חומרה יחסי בשל מקום המצא כלי הנשק - בין אם ברכב ובין אם בחצר הבית, בין אם בעליית הגג או בארון בחדר שבבית, הסכנה בעינה והנזק הפוטנציאלי גבוה, מעצם החזקתו במקום נגיש וזמין.",מתחם העונש ההולם
68,SH-19-11-50716-323,"במקרה הנדון החזיק הנאשם בקרבת ביתו באקדח ומחסנית ריקה, כשהם זמינים ונגישים לו, וחלקו בביצוע העבירה הינו מלא ומוחלט.",מתחם העונש ההולם
69,SH-19-11-50716-323,"בכל הנוגע לסיבות והנסיבות ביחס להחזקת האקדח, עולה מהתסקיר כי הנאשם נוקט בגישה מסתירה ומצמצמת ביחס לקשריו החברתיים ולמעשה הרחיק עצמו מקשרים שוליים תוך שהוא מתקשה להסביר את העבירה ואת מניעיו האישיים לביצועה.",מתחם העונש ההולם
70,SH-19-11-50716-323,השירות חזר וציין בהתרשמותו מחוסר בהירות וחוסר רצון מצד הנאשם להיחשף בפניו בנוגע למניעים שהובילו אותו לבצע את העבירה ולנסיבות ביצועה כשניכר שהתייחסותו פורמאלית וכללית בלבד.,מתחם העונש ההולם
71,SH-19-11-50716-323,"נוכח האמור, המניע להחזקת הנשק והתחמושת, לא הוברר, נוכח שהתייחסות הנאשם בהקשר זה הייתה מגמתית וממסכת, מה שיש בו להצביע במובהק כי החזקת הנשק לא הייתה תמימה כלל וכלל.",מתחם העונש ההולם
72,SH-19-11-50716-323,"סיכום מכלול הדברים האמורים, בהתחשב במעשה העבירה בנסיבות ביצועה, במידת אשמו של הנאשם, מידת פגיעתו בערכים החברתיים ומגמת ההחמרה בענישה נוכח הצורך המתחייב להרתעה מעבירות אלו, סבורני כי מתחם העונש ההולם למעשי הנאשם  צריך וינוע בין 13 ל- 36 חודשי מאסר בפועל.",מתחם העונש ההולם
73,SH-19-11-50716-323,"הנאשם העומד לדין היום בן 31, נשוי, מתגורר ברהט ומנהל עסק משפחתי לחלקי חילוף למכוניות שבבעלות אביו.",עונשו של  הנאשם
74,SH-19-11-50716-323,"בהעדר טעמים לסטייה ממתחם העונש, בגדרי השיקולים לבחינת עונשו בתוך המתחם, יינתן משקל מכריע לשיקולי ההרתעה שעל חשיבותם נוסיף מדברי בית המשפט (מחוזי ב""ש) בת.פ.72031-02-19 מדינת ישראל נ' אבו עיידה [31.12.19] :",עונשו של  הנאשם
75,SH-19-11-50716-323,"הדברים האמורים מקבלים משנה תוקף בעניינו של הנאשם מקום בו שירות המבחן התרשם מקיומה של רמת סיכון לביצוע עבירות דומות בעתיד נוכח כי על אף הודאת הנאשם בביצוע העבירות, התייחסותו לנסיבות ביצוען הייתה מגמתית וממסכת, ולמעשה לא נערכה כל התבוננות פנימית מעמיקה בנוגע לכשליו וקשייו.",עונשו של  הנאשם
76,SH-19-11-50716-323,"בבחינת עונשו של  הנאשם בתוך המתחם, יש להתייחס לסוגיית חלוף הזמן מאז ביצוע העבירה ועד גזירת עונשו.",עונשו של  הנאשם
77,SH-19-11-50716-323,בהקשר זה  נציין  כי העבירה בוצעה  בנובמבר 2019 ומאז הנאשם לא הסתבך בעבירות נוספות.,עונשו של  הנאשם
78,SH-19-11-50716-323,"לצד זאת, יש להדגיש כי כתב האישום הוגש באופן מידי, וכי את עובדת הימשכות ההליך המשפטי נגד הנאשם יש לזקוף לחובתו בלבד.",עונשו של  הנאשם
79,SH-19-11-50716-323,"עד יולי 2021 התנהלו ההליכים בפני כב' השופט עטר, אז, לאור שינויים בתכנית העבודה השנתית הועבר לטיפול מותב זה.",עונשו של  הנאשם
80,SH-19-11-50716-323,"עיון בפרוטוקולים מעלה קיומם של לפחות 18 מועדים שנקבעו והתקיימו בתיק, כשחלק ניכר מהם היו לדיוני סרק נוכח שהנאשם לא התייצב ל 7 דיונים מכלל הדיונים, ונוכח שבחלק מהדיונים הסניגורים שייצגו את הנאשם לא התייצבו לדיון, ובדיונים אליהם התייצבו, עתרו פעם אחר פעם לדחיית הדיון מסיבות כאלה ואחרות.",עונשו של  הנאשם
81,SH-19-11-50716-323,עיון קצר בפרוטוקולי הדיונים מלמדים ובמובהק כי הנאשם עשה כל שניתן על מנת לעכב את בירור משפטו.,עונשו של  הנאשם
82,SH-19-11-50716-323,"הנאשם החליף ייצוג משפטי 4 פעמים, כך ש 4 סנגורים שונים ייצגו אותו, כשהאחרונה שבהם החלה את הייצוג ביוני 2022.",עונשו של  הנאשם
83,SH-19-11-50716-323,הנאשם לא התייצב לדיונים קודם הכרעת הדין ולא התייצב למספר דיונים גם לאחר הכרעת הדין.,עונשו של  הנאשם
84,SH-19-11-50716-323,"נוכח הדברים האמורים, ברי שבטענת הסנגורית, עו""ד נטלי אוטן,  לפיה הנאשם הודה בביצוע העבירה בהזדמנות הראשונה –  אין ממש.",עונשו של  הנאשם
85,SH-19-11-50716-323,"לא זאת, אף זאת, מהתיק עולה כי רק כעבור כשנתיים מאז פתיחת ההליך המשפטי נגדו, ביום 31.10.2021 - הודה הנאשם בביצוע העבירה.",עונשו של  הנאשם
86,SH-19-11-50716-323,"אשר לבקשת ההגנה לתת משקל נכבד בגדרי השיקולים לקולא, לעובדה כי הנאשם היה נתון בתנאים מגבלים הכוללים מעצר בית מלא מאז שחרורו ממעצר בנובמבר 2019  ומשך כ 3 שנים :",עונשו של  הנאשם
87,SH-19-11-50716-323,"ראשית, לצד גרירת רגליים מכוונת של הנאשם בניהול וקידום עניינו בתיק דנן,  נמצא כי הנאשם לא הגיש, ולו פעם אחת, משך 3 שנים במהלכן התנהל נגדו, בקשה לעיון חוזר, לא במסגרת תיק המעצר קודם הודאתו, ולא לאחר הודאתו במסגרת התיק העיקרי.",עונשו של  הנאשם
88,SH-19-11-50716-323,"הנאשם היה מיוצג לאורך כל ההליך על ידי  4 סנגורים שהתחלפו מפעם לפעם , מכאן כי גם אם היה ניתן לקבל את טענתו לפיה "" אני כבר קיבלתי את העונש, אני 3 שנים לא יוצא מהבית"" כפי שעלתה בדיון ( טיעונים לעונש) מיום 14.9.2022,  וגם אם נניח כי הנאשם הקפיד בתנאי שחרורו, כי אז אין לו להלין אלא על עצמו ו/או על מי מב""כ כוחו.",עונשו של  הנאשם
89,SH-19-11-50716-323,"כידוע,  הדרך להגיש בקשות לעיון חוזר במסגרת תיק המעצר ולאחר מכן במסגרת התיק העיקרי, תמיד פתוחה לנאשם והבחירה אם לעשות כן, נתונה בידו ובידו בלבד.",עונשו של  הנאשם
90,SH-19-11-50716-323,"שנית, טענת הנאשם לפיה היה נתון בתנאי מעצר בית מלא משך כ 3 שנים במהלכן לא יצא מביתו  (למעט שעתיים בכל יום התאווררות) מעוררים תמיהה ושאלה אל מול דבריו לשירות המבחן, ולפיהם משפחתו אינה מודעת כלל לקיומו של  ההליך הפלילי הנוכחי נגדו מאחר והוא דאג להסתיר זאת מהם, על מנת שלא לפגוע ברגשותיהם.",עונשו של  הנאשם
91,SH-19-11-50716-323,"בנסיבות המתוארות גם לא ניתן שלא לתמוהה, הכיצד ניתן להסתיר קיומו של הליך פלילי ממשפחת הנאשם שעה שהוא נתון במעצר בית מלא ועומד בתנאי מעצרו וכדבריו "" אני שלוש שנים לא יצאתי מהבית"" ?",עונשו של  הנאשם
92,SH-19-11-50716-323,"לא ניתן שלא לתמוהה הכיצד בנסיבות בהן נתון הנאשם במעצר בית מלא, הכיר את אשתו, בקש את ידה ובכלל כיצד נערך לחתונתם שהתקיימה באוגוסט 2021, כעולה מתסקיר שירות המבחן.",עונשו של  הנאשם
93,SH-19-11-50716-323,"גם לא ניתן שלא לתמוהה הכיצד הנאשם, הנתון במעצר בית מלא, מטפל באמו כטענת באת כוחו וכעולה מהסיכום הרפואי מיום 07.07.2022.",עונשו של  הנאשם
94,SH-19-11-50716-323,"שלישית, טענת הנאשם אינה מתיישבת עם השכל הישר וההגיון הבריא.",עונשו של  הנאשם
95,SH-19-11-50716-323,"האם יעלה על הדעת כי מאן דהוא, לרבות הנאשם אשר לטענתו הוא בעל השכלה רחבה, בן למשפחה משכילה, בעל קשרים עיסקיים המנהל את העסק של אביו - ישהה במעצר בית מלא משך 3 שנים ולא יטרח בעצמו ו/או על ידי מי מכלל 4 סנגורים שייצגו אותו, להגיש בקשה לעיון חוזר, לא יעשה דבר וחצי דבר לשנות מתנאי שחרורו אותם לדבריו מילא באופן מוקפד?",עונשו של  הנאשם
96,SH-19-11-50716-323,"והדברים האמורים מקבלים משנה תוקף משנמצא כי גם לאחר הכרעת דינו, ביום 31.10.2021 לא באה כל בקשה ו/או רמז להתייחסות מצד הנאשם ובאת כוחו בקשר עם תנאי שחרררו המכבדים לכאורה.",עונשו של  הנאשם
97,SH-19-11-50716-323,"אם לא די בכך, לא באה כל בקשה בקשר עם תנאי שחרורו בכלל , עד ליום 14.9.22 במסגרת הטיעונים לעונש.",עונשו של  הנאשם
98,SH-19-11-50716-323,"העובדה לפיה לא הוגשה ולו בקשה אחת לעיון חוזר במהלך 3 שנים מדברת בעד עצמה, ומכלל האמור נמצא חיזוק ממשי להתרשמות שירות המבחן מהנאשם כמי שממסך ומסתיר מפני השירות מידע ופרטים, לרבות כי הוא מסתיר עניין כה משמעותי בחייו, ניהול תיק פלילי, בפני משפחתו ואשתו כהגנה על רגשותיהם.",עונשו של  הנאשם
99,SH-19-11-50716-323,"סיכום כלל האמור - אין מקום לטענת ההגנה כי הנאשם חסך זמן שיפוטי, ואין לומר כי הנאשם הודה בהזדמנות הראשונה כשבהקשר זה יש לציין את העדרו מישיבת הוכחות שנקבעה להישמע בפני ביום 25.10.2021  בטענה כי נמצא בבדיקות במיון בית החולים סורקה.",עונשו של  הנאשם
100,SH-19-11-50716-323,"ישיבת ההוכחות בוטלה חרף התייצבות  העדים, מרביתם שוטרים, ואילו הנאשם לא הציג מסמכים רפואיים בתמיכה להעדרו כפי שהתבקשה בהחלטתי במועד האמור.",עונשו של  הנאשם
101,SH-19-11-50716-323,"עוד בבחינת עונשו של הנאשם בתוך המתחם יש להביא בחשבון את הערכת שירות  המבחן את גורמי הסיכון להישנות העבירות, בגדרם הביא התרשמות השירות מהתייחסותו הבעייתית של הנאשם לעבירה ולנסיבותיה.",עונשו של  הנאשם
102,SH-19-11-50716-323,"מקשייו להכיר בחומרת העבירה וזיהוי סיכון ודפוסים מכשילים, לרבות מפער בין הצגתו של הנאשם את חייו, היעדר מעורבות פלילית ותפיסתו לסוגיית נשק בכלל, לבין התנהלותו בעת העבירה.",עונשו של  הנאשם
103,SH-19-11-50716-323,"נוכח שבעבירות נשק מתן הבכורה הוא לשיקולי הרתעה,  היה מקום לגזור את דינו של הנאשם ברף גבוה של המתחם אותו קבעתי.",עונשו של  הנאשם
104,SH-19-11-50716-323,"עם זאת, בהינתן כי זהו מאסרו הראשון של הנאשם שזו הרשעתו הראשונה והוא ככל הנראה כבר אב לילד/ה,  חרף המלצת שירות המבחן לענישה מוחשית ומרתיעה, מצאתי לתת משקל רב יותר לשיקולי הקולא בתוך המתחם ולגזור את דינו ברף הנמוך של המתחם.",עונשו של  הנאשם
105,SH-19-11-50716-323,"14 חודשי מאסר בפועל בניכוי ימי מעצרו על פי רישומי שב""ס.",עונשו של  הנאשם
106,SH-19-11-50716-323,"10  חודשי מאסר על תנאי, משך 3 שנים מיום שחרורו ממאסר, שלא יעבור עבירת נשק  מסוג פשע.",עונשו של  הנאשם
107,SH-19-11-50716-323,"קנס בסך 5,000 ₪ או 30 ימי מעצר תחתיו.",עונשו של  הנאשם
108,SH-19-11-50716-323,סכום הקנס ישולם תוך 60 ימים מהיום אחרת יישא הפרשי ריבית והצמדה.,עונשו של  הנאשם
109,SH-19-11-50716-323,האקדח והמחסנית שנתפסו – יחולטו / יושמדו לשיקול דעת היחידה החוקרת.,עונשו של  הנאשם
110,SH-19-11-50716-323,"ניתן היום,  כ' חשוון תשפ""ג, 14 נובמבר 2022, במעמד הצדדים.",עונשו של  הנאשם
