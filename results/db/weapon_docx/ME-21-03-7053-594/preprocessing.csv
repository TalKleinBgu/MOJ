,verdict,text,part
0,ME-21-03-7053-594,"מדינת ישראל
ע""י ב""כ עו""ד הדס עמיר
מפרקליטות מחוז ירושלים (פלילי)",בעניין:
1,ME-21-03-7053-594,"חליל רבאיעה (עציר)
ע""ח ב""כ עו""ד וסים דראושה",נגד
2,ME-21-03-7053-594,"חוק העונשין, תשל""ז-1977: סע'  144 (א), 144(ב), 144 (ג)(1)",הנאשם
3,ME-21-03-7053-594,"הנאשם הודה והורשע על פי הודאתו בעבירות של רכישת נשק לפי סעיף 144(ב) רישא + סיפא בצירוף סעיף 144 (ג)(1) לחוק העונשין תשל""ז-1977, וכן בנשיאת נשק לפי סעיף 144 (א) רישא+סיפא לחוק זה.",האישום וטענות הצדדים
4,ME-21-03-7053-594,על פי עובדות כתב האישום המתוקן בו הורשע הנאשם הוא החליט יחד עם מכריו עדנאן הדרא ועלי מחיסן לרכוש נשק ברמאללה.,האישום וטענות הצדדים
5,ME-21-03-7053-594,"הנאשם הקציב לכך סכום של 30,000 ₪ ועדנאן התקשר לאדם שזהותו אינה ידועה והתעניין ברכישת הנשק.",האישום וטענות הצדדים
6,ME-21-03-7053-594,ביום 16.2.21 נפגשו השלושה ונסעו לרמאללה ברכבו של עדנאן.,האישום וטענות הצדדים
7,ME-21-03-7053-594,"בשעות אחר הצהרים, לאחר תיאום מראש, הגיע לרכבם אדם שהציג להם אקדח מסוג FN תוצרת בלגיה ומחסנית תואמת קליעי 9 מ""מ.",האישום וטענות הצדדים
8,ME-21-03-7053-594,"עדנאן ועלי בדקו ודרכו את האקדח, וגם הנאשם אחז בו.",האישום וטענות הצדדים
9,ME-21-03-7053-594,"הנאשם שילם את הסכום של 30,000 ₪ ועדנאן לקח את האקדח והמחסנית והסליק אותם בתוך סמרטוט מתחת לקונסולת ההילוכים ברכב.",האישום וטענות הצדדים
10,ME-21-03-7053-594,הנאשם והאחרים נסעו כשהאקדח והמחסנית ברכבם מרמאללה לירושלים עד שנעצרו על ידי המשטרה בכיכר א-טור.,האישום וטענות הצדדים
11,ME-21-03-7053-594,הנאשם הודה בכתב האישום במסגרת הסדר שכלל תיקון כתב האישום ללא הסכמה בעניין העונש.,האישום וטענות הצדדים
12,ME-21-03-7053-594,"ב""כ המאשימה הציגה את רישומו הפלילי של הנאשם, הכולל עבירה של נסיון להיזק לרכוש במזיד משנת 2015, בגינה נדון הנאשם ל-50 ימי מאסר.",האישום וטענות הצדדים
13,ME-21-03-7053-594,"היא טענה כי עבירות הנשק הפכו למכת מדינה, הן גורמות לפגיעה באנשים, תחושת איבוד שליטה, פגיעה בציבור ובשלטון החוק.",האישום וטענות הצדדים
14,ME-21-03-7053-594,למעשים קדמה החלטה לרכוש נשק ותכנון.,האישום וטענות הצדדים
15,ME-21-03-7053-594,הנאשם שילם תמורת האקדח ותכנן את הנסיעה יחד עם עדנאן.,האישום וטענות הצדדים
16,ME-21-03-7053-594,"הנזק הפוטנציאלי הנובע מהמעשים עצום, אך הנאשם לא הבין באופן מלא את הפסול שבמעשיו.",האישום וטענות הצדדים
17,ME-21-03-7053-594,הנאשם ריצה מאסר קודם בעבר.,האישום וטענות הצדדים
18,ME-21-03-7053-594,"ב""כ המאשימה הפנתה למספר פסקי דין לעניין הענישה הנוהגת.",האישום וטענות הצדדים
19,ME-21-03-7053-594,"היא ציינה כי מדובר בשתי עבירות, רכישת נשק ונשיאת נשק, כאשר לנשיאה בלבד יש לקבוע מתחם של 2-4 שנות מאסר.",האישום וטענות הצדדים
20,ME-21-03-7053-594,התובעת ביקשה לקבוע מתחם ענישה בין 30-50 חודשי מאסר בפועל.,האישום וטענות הצדדים
21,ME-21-03-7053-594,"לעניין נסיבותיו של הנאשם ציינה ב""כ המאשימה כי הוא צעיר יחסית אך בעל עבר פלילי וריצה מאסר בעבר.",האישום וטענות הצדדים
22,ME-21-03-7053-594,הוא לא ביקש תסקיר של שירות המבחן.,האישום וטענות הצדדים
23,ME-21-03-7053-594,"עם זאת הנאשם הודה בשלב מוקדם, שיתף פעולה וסייע בפיענוח האירוע.",האישום וטענות הצדדים
24,ME-21-03-7053-594,"היא ביקשה לגזור על הנאשם עונש של 40 חודשי מאסר בפועל, מאסר על תנאי וקנס.",האישום וטענות הצדדים
25,ME-21-03-7053-594,"ב""כ הנאשם ביקש להסתפק בתקופת מעצרו של הנאשם (מיום 16.2.21) או מעט למעלה מכך.",האישום וטענות הצדדים
26,ME-21-03-7053-594,"הוא טען כי הנאשם צעיר, לחובתו הרשעה יחידה על אירוע מלפני 6 שנים כך שאין לייחס לו משקל רב ובכל מתחם שייקבע עונשו צריך להיות בתחתית המתחם.",האישום וטענות הצדדים
27,ME-21-03-7053-594,"הוא הוסיף כי הנאשם הודה כבר בחקירה במשטרה כשהיה עצור במעצר ימים, ללא תמורה עונשית.",האישום וטענות הצדדים
28,ME-21-03-7053-594,"לגבי נסיבות ביצוע העבירה טען הסניגור כי הנאשם התלווה לעדנאן, שהוביל בהגיית הרעיון, התכנון והביצוע.",האישום וטענות הצדדים
29,ME-21-03-7053-594,"את תרומתו של הנאשם בהשגת המימון הכספי יש להביא בחשבון בערבון מוגבל, שכן מדובר בסכום כסף שהיה לנאשם והיה אמור לשמש לקניית רכב, כך שהוא לא נדרש למאמצים מיוחדים כדי להשיגו לצורך מימון רכישת הנשק.",האישום וטענות הצדדים
30,ME-21-03-7053-594,"גם הסניגור הפנה לפסיקה וטען כי מתחם הענישה נמוך מהנטען ע""י המאשימה.",האישום וטענות הצדדים
31,ME-21-03-7053-594,הוא ביקש לקבוע מתחם ברוח הפסיקה.,האישום וטענות הצדדים
32,ME-21-03-7053-594,"לדבריו גם אם קיימת מגמה של החמרה בענישה, עליה להיות הדרגתית, והענישה היא תמיד אינדבידואלית.",האישום וטענות הצדדים
33,ME-21-03-7053-594,"במסגרת המתחם, הסניגור ציין כי הנאשם הודה, חסך זמן ולקח אחריות.",האישום וטענות הצדדים
34,ME-21-03-7053-594,הוא שיתף פעולה בחקירה.,האישום וטענות הצדדים
35,ME-21-03-7053-594,הנאשם עצמו הביע חרטה ואמר כי למד לקח ולא יחזור על מעשיו.,האישום וטענות הצדדים
36,ME-21-03-7053-594,"הערכים המוגנים  בעבירות של החזקת נשק וירי בשטח בנוי הם שמירה על שלום הציבור, בטחונו ושלמות גופו; החשש שנשק המוחזק שלא כדין עלול להתגלגל לידיים בלתי רצויות ולשמש למעשים אסורים, שיש בהם כדי לפגוע ואף ליטול חיי אדם.",מתחם העונש ההולם 
37,ME-21-03-7053-594,"גישה דומה עולה גם מהפסיקה הנוהגת, המחמירה והולכת בנוגע לעבירות נשק.",מתחם העונש ההולם 
38,ME-21-03-7053-594,"ב""כ הצדדים הפנו למספר פסקי דין.",מתחם העונש ההולם 
39,ME-21-03-7053-594,אסקור עתה חלק מפסקי הדין שהוזכרו על ידם ופסקי דין נוספים.,מתחם העונש ההולם 
40,ME-21-03-7053-594,"בעניין פקיה הנ""ל – המשיב הורשע בנשיאת נשק וירי במקום מגורים, בסמוך לחתונה.",מתחם העונש ההולם 
41,ME-21-03-7053-594,לחובתו עבר פלילי מכביד.,מתחם העונש ההולם 
42,ME-21-03-7053-594,נקבע מתחם בין 14-36 חודשי מאסר.,מתחם העונש ההולם 
43,ME-21-03-7053-594,עונשו של המשיב הוחמר מ-14 חודשי מאסר בפועל ל-25 חודשים ועונשים נלווים.,מתחם העונש ההולם 
44,ME-21-03-7053-594,"בענייננו, הנאשם וחבריו יזמו יחד ופעלו יחד לרכישת הנשק.",מתחם העונש ההולם 
45,ME-21-03-7053-594,הנשק בענייננו הוא אקדח ולא רובה או נשק ארוך.,מתחם העונש ההולם 
46,ME-21-03-7053-594,"על פי עובדות כתב האישום הנאשם הוא שהעמיד את התשלום הנדרש, ובכך תרם תרומה מהותית וחיונית לביצוע העסקה.",מתחם העונש ההולם 
47,ME-21-03-7053-594,"אולם גם האחרים מילאו את חלקם ביצירת הקשר עם המוכר, ניהול משא ומתן ומפגש איתו.",מתחם העונש ההולם 
48,ME-21-03-7053-594,"עוד על פי כתב האישום, הנאשם אחז בנשק אך בשונה מהאחרים הוא לא בדק ודרך אותו.",מתחם העונש ההולם 
49,ME-21-03-7053-594,"כמו כן, נשיאת הנשק היתה ברכב שאינו בבעלות הנאשם.",מתחם העונש ההולם 
50,ME-21-03-7053-594,"לאור כל האמור אני קובעת מתחם ענישה בין 18-30 חודשי מאסר, בצירוף עונשים נלווים.",מתחם העונש ההולם 
51,ME-21-03-7053-594,"הנאשם יליד 1995, רווק ומתגורר בבית אמו.",העונש הראוי
52,ME-21-03-7053-594,"הנאשם הודה במיוחס לו בהזדמנות הראשונה כבר בחקירת המשטרה, הכיר באחריותו, חסך זמן וככל הנראה הוא עשוי לסייע במשפט נגד המעורבים האחרים.",העונש הראוי
53,ME-21-03-7053-594,לחובת הנאשם הרשעה קודמת בעבירת רכוש בגינה ריצה 50 ימי מאסר.,העונש הראוי
54,ME-21-03-7053-594,"מדובר בעבירה יחידה וישנה למדי, כך שמשקלה מוגבל.",העונש הראוי
55,ME-21-03-7053-594,"עם זאת, הנאשם לא ביקש תסקיר של שירות המבחן כך שאין בפני רקע רחב אודותיו.",העונש הראוי
56,ME-21-03-7053-594,"בהתאם לכל האמור אני סבורה שהעונש הראוי הוא בתחתית מתחם הענישה, אם כי לא ברף התחתון ממש.",העונש הראוי
57,ME-21-03-7053-594,לאור כל האמור אני מטילה על הנאשם עונש כמפורט להלן:,העונש הראוי
58,ME-21-03-7053-594,"מאסר בפועל ל-20 חודשים, שיימנו החל ממעצרו של הנאשם.",העונש הראוי
59,ME-21-03-7053-594,מאסר על תנאי ל-6 חודשים למשך 3 שנים על כל עבירת נשק.,העונש הראוי
60,ME-21-03-7053-594,"קנס בסך 5,000 ₪ שישולם תוך 3 חודשים מהיום.",העונש הראוי
61,ME-21-03-7053-594,זכות ערעור לבית המשפט העליון תוך 45 יום.,העונש הראוי
62,ME-21-03-7053-594,"ניתן היום,  כ""ב שבט תשפ""ב, 24 ינואר 2022, במעמד הצדדים.",העונש הראוי
63,ME-21-03-7053-594,"בעניין עריכה ושינויים במסמכי פסיקה, חקיקה ועוד באתר נבו – הקש כאן",העונש הראוי
