,verdict,text,part
0,ME-14-05-1847-984,"ע""י ב""כ עו""ד יפעת פנחסי מפרקליטות מחוז ירושלים (פלילי)",מדינת ישראל
1,ME-14-05-1847-984,המאשימה,מדינת ישראל
2,ME-14-05-1847-984,נ  ג  ד,מדינת ישראל
4,ME-14-05-1847-984,מופיד אעביד (עציר) ת.ז. 205411622,מדינת ישראל
5,ME-14-05-1847-984,"ע""י ב""כ עו""ד מוחמד מחמוד",מדינת ישראל
6,ME-14-05-1847-984,הנאשם,מדינת ישראל
7,ME-14-05-1847-984,פקודת מניעת טרור: סע'  3,מדינת ישראל
8,ME-14-05-1847-984,"חוק העונשין, תשל""ז-1977: סע'  29, 40ב', 40ג(א), 40ג(ב), 40ד, 40ד(א), 40ה, 40ט, 144(ב2), 274(2), 274(3), 329(א)(2), 40יא, 40יג, 40יג(א), 40יג(ב)",מדינת ישראל
9,ME-14-05-1847-984,"נגד הנאשם הוגש כתב אישום מתוקן במסגרת הסדר טיעון, שלא כלל הסדר לעונש, הכולל שני אישומים:",גזר דין
10,ME-14-05-1847-984,א.,גזר דין
11,ME-14-05-1847-984,"בפרק העובדות של האישום ראשון נאמר, כי בתאריך 30.1.1986 הכריזה ממשלת ישראל כי ארגון ""החזית העממית הדמוקרטית לשחרור פלסטין (חואתמה)"", הינו ארגון טרוריסטי (להלן: ""הארגון"").",גזר דין
12,ME-14-05-1847-984,"במהלך שנת 2010, בתאריך שאינו ידוע במדויק למאשימה, החליט הנאשם להצטרף ולפעול בארגון ומאז ועד היום הינו פעיל במסגרתו.",גזר דין
13,ME-14-05-1847-984,"הנאשם פעל בחזית הדמוקרטית יחד עם אחרים, אשר היו נפגשים באזור הסמוך למסגד אלארבעין בעיסוויה, ומתכננים את פעילותם.",גזר דין
14,ME-14-05-1847-984,"ביום 22.2.14 הידוע כיום ייסוד החזית הדמוקרטית, השתתף הנאשם במחאת הזדהות שנערכה מטעם החזית הדמוקרטית בעיסוויה.",גזר דין
15,ME-14-05-1847-984,"הנאשם הואשם בחברות בארגון טרוריסטי – עבירה לפי סעיף 3 לפקודה למניעת טרור, התש""ח – 1948 (להלן: ""הפקודה"").",גזר דין
16,ME-14-05-1847-984,"בפרק העובדות של האישום השני נאמר, כי בהמשך למתואר באישום הראשון, וכחלק מפעילותו בארגון, יידה הנאשם בקבוקי תבערה ואבנים במספר הזדמנויות שונות לעבר כוחות הביטחון כפי שיפורט להלן:",גזר דין
17,ME-14-05-1847-984,"בשלוש הזדמנויות שונות, במועדים שאינם ידועים במדויק למאשימה, בסמוך למסגד אלארבעין בכפר עיסוויה שבירושלים, יידה הנאשם אבנים לעבר כוחות הביטחון, כשעל מצחו בד אשר עליו הסמל של החזית הדמוקרטית.",גזר דין
18,ME-14-05-1847-984,"ביום 19.11.13 בשעות הערב, בשעה שאינה ידועה במדויק למאשימה, באזור מסגד אלארבעין בכפר עיסוויה השתתף הנאשם בהתפרעות יחד עם אחרים רעולי פנים, שהחלה במטרה למנוע מהמשטרה לעצור חשוד.",גזר דין
19,ME-14-05-1847-984,במהלך ההתפרעות יידה הנאשם אבנים לעבר כוחות הביטחון שהיו במקום.,גזר דין
20,ME-14-05-1847-984,במהלך ההתפרעות נפגעו מספר שוטרים מהאבנים אשר נזרקו לעברם ושלושה שוטרים אף נזקקו לטיפול רפואי.,גזר דין
21,ME-14-05-1847-984,"בהמשך, החליט הנאשם לזרוק בקבוקי תבערה לעבר כוחות הביטחון.",גזר דין
22,ME-14-05-1847-984,"הנאשם הלך לתחנת הדלק של חברת ""דלק"" בכניסה לעיסוויה ורכש בנזין בסכום של 5 ₪.",גזר דין
23,ME-14-05-1847-984,"הנאשם חזר לאזור ההתפרעות, מילא בקבוק בבנזין והוסיף פיסת בד, הצית את בקבוק התבערה ויידה אותו לעבר כוחות הביטחון.",גזר דין
24,ME-14-05-1847-984,בקבוק התבערה התלקח ופגע בקרקע.,גזר דין
25,ME-14-05-1847-984,"ביום 15.5.13, הידוע כ""יום הנכבה"", בסמוך לשעה 14:00, השתתף הנאשם בהתקהלות אסורה יחד עם אחרים רעולי פנים, לשם הפרות סדר בקרבת מסגד אלארבעין בעיסוויה (להלן: ""ההתפרעות"").",גזר דין
26,ME-14-05-1847-984,במהלך ההתפרעות זרק הנאשם יחד עם אחרים אבנים וזיקוקים לעבר כוחות הביטחון.,גזר דין
27,ME-14-05-1847-984,"על כל זאת, הואשם הנאשם בייצור נשק – עבירה לפי סעיף 144(ב2) בצירוף סעיף 29 לחוק העונשין, התשל""ז – 1977 (להלן: ""החוק""); בחבלה בכוונה מחמירה – עבירה לפי סעיף 329(א)(2) בצירוף סעיף 29 לחוק; ובתקיפת שוטר בנסיבות מחמירות – עבירה לפי סעיף 274(2) וסעיף 274(3) לחוק בצירוף סעיף 29 לחוק.",גזר דין
28,ME-14-05-1847-984,"ביום 12.11.14, במסגרת הסדר הטיעון, הודה הנאשם בעובדות כתב האישום המתוקן והורשע על פי הודאתו בעבירות שצוינו.",גזר דין
29,ME-14-05-1847-984,נוכח גילו של הנאשם התבקש שירות המבחן להגיש תסקיר בעניינו.,גזר דין
30,ME-14-05-1847-984,"מעיון בתסקיר עולה, כי הנאשם כבן 20, נשוי ללא ילדים.",תסקיר שירות המבחן 
31,ME-14-05-1847-984,עד למעצרו התגורר עם רעייתו בבית הוריו שבשכונת עיסוויה.,תסקיר שירות המבחן 
32,ME-14-05-1847-984,"הנאשם סיים 9 שנות לימוד בבתי ספר בשכונה, כתלמיד בינוני ללא בעיות משמעת מיוחדות, ועזב את לימודיו בשל הצורך לסייע בפרנסת הוריו ומשפחתו.",תסקיר שירות המבחן 
33,ME-14-05-1847-984,הנאשם עבד כסדרן בחנויות וכשנה וחצי קודם למעצרו עבד כמסייע לנהג משאית.,תסקיר שירות המבחן 
34,ME-14-05-1847-984,"כשלושה חודשים לפני מעצרו נשא אשה ובשל הצורך לממן את הוצאות החתונה החל לעבוד גם בעבודות ניקיון בבית החולים ""הדסה"" הר הצופים בירושלים.",תסקיר שירות המבחן 
35,ME-14-05-1847-984,"הנאשם מסר, כי במהלך מעצרו מעסיק עצמו בהשלמת בגרויות נוכח כוונתו להשתלב בלימודים אקדמאיים לאחר שחרורו.",תסקיר שירות המבחן 
36,ME-14-05-1847-984,"עוד מסר, כי אין לו קשרים חברתיים בתוך הכלא וכי אמו מגיעה אחת לחודש לבקרו בכלא.",תסקיר שירות המבחן 
37,ME-14-05-1847-984,הוא מעוניין להשתחרר בהקדם בעיקר בשל הדאגה לפרנסת הוריו ואשתו.,תסקיר שירות המבחן 
38,ME-14-05-1847-984,"עוד מסר הנאשם, כי אביו נפצע לפני כ-15 שנים מרכב ומאז אינו עובד ואמו מעולם לא עבדה.",תסקיר שירות המבחן 
39,ME-14-05-1847-984,"הנאשם הוא הצעיר מחמישה ילדים להוריו, ששלושת הבוגרים נשואים.",תסקיר שירות המבחן 
40,ME-14-05-1847-984,"לפי המפורט בתסקיר, לנאשם אין הרשעות קודמות, אולם רשומים לחובתו שני מבד""ים: האחד, מיום 12.7.11, בגין חשד לביצוע עבירות של הפרת הוראה חוקית, סיכון חיי אדם בנתיב תחבורה בירי/זריקה, השתתפות בהתפרעות ותקיפת שוטר כשהתוקף מזויין בנשק חם/קר, ובגין כך הוגש נגדו כתב אישום בבית משפט השלום בירושלים; השני, בגין חשד לביצוע עבירות של השתתפות בהתפרעות, תקיפת שוטר על ידי שלושה או יותר ותקיפת שוטר כשהתוקף מזויין בנשק חם/קר.",תסקיר שירות המבחן 
41,ME-14-05-1847-984,"שירות המבחן התרשם מצעיר בעל יכולות קוגניטיביות וורבליות תקינות אשר מגיל צעיר נטל על עצמו תפקיד כמפרנס את הוריו ובני משפחתו, וכי נטילת התפקיד פיתחה אצלו תחושת אחריות ומסוגלות.",תסקיר שירות המבחן 
42,ME-14-05-1847-984,"אולם נראה, כי בשל הנטל הרגשי הגדול עקב כך, אשר אינו מותאם ליכולותיו כנער צעיר, החל לחפש פורקן ללחצים בהתחברות לחברה שולית ויתכן אף בהשתייכות לארגון טרור, ונטילת חלק בהתפרעויות.",תסקיר שירות המבחן 
43,ME-14-05-1847-984,"בבחינת גורמי הסיכון והסיכוי לשיקום הנאשם, הובא בחשבון כגורם המשקף סיכוי לשיקום, כי המדובר בבחור צעיר, אשר חש אחריות כלפי משפחתו ברובד הכלכלי, ואשר המחירים הכלכליים של מעצרו מהווים עבורו גורם מרתיע, אשר יתכן ויגרום לו לשקול בכובד ראש את מעשיו.",תסקיר שירות המבחן 
44,ME-14-05-1847-984,"לצד זאת, נלקחו כגורם סיכון קשייו לקבל ולציית לגבולות חיצוניים, את העמדות האידיאולוגיות המטושטשות שמסר, את תפיסתו הקורבנית והכחשתו כי ביצע את רוב העבירות המוזכרות.",תסקיר שירות המבחן 
45,ME-14-05-1847-984,"עוד הובאה בחשבון העובדה, כי העבירות בתיק הנוכחי נעברו בתקופה בה התנהל כנגדו תיק פלילי על עבירות דומות, וחרף זאת לא נרתע לבצען שוב.",תסקיר שירות המבחן 
46,ME-14-05-1847-984,"לאחר שקלול כל הגורמים, נמנע שירות המבחן מהמלצה שיקומית, והומלץ על ענישה מוחשית בצורה של מאסר אשר תמחיש לו את חומרת מעשיו ואשר יש בו גורם הרתעתי מלשוב ולבצע עבירות דומות.",תסקיר שירות המבחן 
47,ME-14-05-1847-984,"יודגש, כי בטרם הטיעונים לעונש, ומשהתברר כי הנאשם הכחיש בפני שירות המבחן את מעורבותו על פי המתואר בכתב האישום בו הודה והורשע, שב ונשאל הנאשם האם מודה הוא בעובדות כתב האישום כפי שהן.",תסקיר שירות המבחן 
48,ME-14-05-1847-984,"לאחר שבירר עמו את הדברים, נמסר מפי ב""כ הנאשם כי לדבריו חלה אי הבנה בינו לבין קצינת המבחן והוא עדיין עומד על הודאתו כפי שניתנה בבית המשפט ועליה שב בדיון האמור.",תסקיר שירות המבחן 
49,ME-14-05-1847-984,בדיון נשאל הנאשם אישית בפרוטרוט ביחס לכל פעולה שביצע והנאשם שב והודה בעובדות כתב האישום (פרוטוקול עמ' 9).,תסקיר שירות המבחן 
50,ME-14-05-1847-984,"הנה כי כן, הנאשם שב והודה בעובדות המפורטות בכתב האישום, אולם לא הייתה נטילת אחריות על מעשיו ולא הובע כל רצון לחזור למוטב או לעשות מאמץ לעשות כן.",תסקיר שירות המבחן 
51,ME-14-05-1847-984,"בגדר טיעוניה לעונשו של הנאשם טענה ב""כ המאשימה, עוה""ד יפעת פנחסי, לעניין הערכים המוגנים ביחס לעבירות שביצע הנאשם וכי בעצם החברות של הנאשם בארגון טרור, הוא מהווה חלק מהתשתית וממסד כוח האדם שארגון הטרור פועל כדי לבנותו, ובעת הצורך יוכל להשתמש בכל אחד מאנשי הארגון למימוש פעולה טרוריסטית, כפי שאכן עשה הנאשם.",עיקרי טענות הצדדים
52,ME-14-05-1847-984,"עוד הוסיפה וטענה, כי בקשר לאלמנטים המחמירים של ביצוע העבירות על ידי הנאשם, המדובר במספר הזדמנויות שונות בהן יידה אבנים לעבר כוחות הביטחון, כאשר בידוע הוא כי זריקת אבן מהווה משום שימוש בנשק קר, זמין מאוד, אשר גרם לפגיעה במספר שוטרים, שאף נזקקו לטיפול רפואי.",עיקרי טענות הצדדים
53,ME-14-05-1847-984,"אף אם אין המדובר באבן הספציפית אותה יידה הנאשם, הרי עצם השתתפותו בקבוצת אנשים המיידים אבנים וזיקוקים, מהווה משום פוטנציאל לגרימת נזק גבוה.",עיקרי טענות הצדדים
54,ME-14-05-1847-984,עוד הדגישה כי הנאשם ייצר נשק על ידי כך שייצר בקבוק תבערה שאותו יידה לעבר השוטרים.,עיקרי טענות הצדדים
55,ME-14-05-1847-984,"גם אם בקבוק התבערה לא פגע בפועל, פוטנציאל הנזק הוא קשה מאוד.",עיקרי טענות הצדדים
56,ME-14-05-1847-984,"אשר למתחמי הענישה בקשר לעבירות השונות, ביקשה ב""כ המאשימה לקבוע מתחם ענישה נפרד לאישום הראשון של 10 עד 24 חודשים.",עיקרי טענות הצדדים
57,ME-14-05-1847-984,"אשר לאישום השני, עתרה לקבוע מתחם ענישה נפרד ביחס לכל עבירה.",עיקרי טענות הצדדים
58,ME-14-05-1847-984,"כך, ביחס לתקיפת שוטר בנסיבות מחמירות למתחם ענישה שבין 20 ל – 30 חודשים, ובאשר לעבירות של ייצור נשק וחבלה בכוונה מחמירה, מתחם ענישה שינוע בין 3 ל – 6 שנים.",עיקרי טענות הצדדים
59,ME-14-05-1847-984,"ב""כ המאשימה ציינה כאלמנט מחמיר נוסף את העובדה שטרור עממי נעשה כמו במקרה זה יחד עם אנשים נוספים, כאשר הם רעולי פנים וקיים קושי לכוחות הביטחון לתפוס את העבריינים הללו.",עיקרי טענות הצדדים
60,ME-14-05-1847-984,העובדה שמדובר בהתפרעויות גדולות מדגישה את הצורך להרתיע יותר ולקבוע עונשים הולמים על מנת שכוחות הביטחון שמתמודדים עם אותם מתפרעים יידעו שבתי המשפט עומדים מאחוריהם ומעבירים מסר למתפרעים כי ייענשו בחומרה.,עיקרי טענות הצדדים
61,ME-14-05-1847-984,"אשר לגילו הצעיר של הנאשם נטען, כי אין לתת לכך משקל גבוה, מאחר שמדובר בעבירות השכיחות בקרב קטינים וצעירים.",עיקרי טענות הצדדים
62,ME-14-05-1847-984,מבחינת ארגוני הטרור נהוג לגייס קטינים לשירותיהם ולהשתמש בהם ליידוי אבנים וזיקוקים לעבר כוחות הביטחון.,עיקרי טענות הצדדים
63,ME-14-05-1847-984,"ב""כ המאשימה הוסיפה לזכותו של הנאשם, כי הנאשם הודה בעבירות שיוחסו לו כבר במהלך חקירתו במשטרה וחלק מהמעשים יוחסו לו על בסיס הבאת הדברים על ידו לידיעת המשטרה.",עיקרי טענות הצדדים
64,ME-14-05-1847-984,"עם זאת הדגישה, כי הנאשם לא הביע צער או חרטה על המעשים, ולפיכך על העונש להרתיע אותו מלבצע עבירות כאלו ולהרחיקו מהחברה למספר שנים.",עיקרי טענות הצדדים
65,ME-14-05-1847-984,"ב""כ המאשימה ביקשה לגזור על הנאשם עונש בשליש התחתון של המתחמים העונשיים שהציעה, וכי העונשים יצטברו.",עיקרי טענות הצדדים
66,ME-14-05-1847-984,בסופו של יום עתרה לעונש שינוע בין 5 ל – 6 שנות מאסר.,עיקרי טענות הצדדים
67,ME-14-05-1847-984,"ב""כ המאשימה הגישה פסיקה לתמיכה בטיעוניה.",עיקרי טענות הצדדים
68,ME-14-05-1847-984,"ב""כ הנאשם טען, כי אף במקרים חמורים יותר מאלו המפורטים בכתב האישום, לא נטען את אשר טענה ב""כ המאשימה כאן.",עיקרי טענות הצדדים
69,ME-14-05-1847-984,"צוין, כי חלף פרק זמן מעת הצטרפותו של הנאשם לארגון טרור בשנת 2010, ועד למועדים בהם ביצע את העבירות האחרות בשנים 2012 עד 2013.",עיקרי טענות הצדדים
70,ME-14-05-1847-984,"ב""כ הנאשם הציג פסיקה שונה, אשר לשיטתו נקבעו שם מתחמי ענישה שונים מאלו שלהם עתרה ב""כ המאשימה.",עיקרי טענות הצדדים
71,ME-14-05-1847-984,"עוד צוין, כי אומנם אין להקל ראש במיוחס לנאשם, אולם המדובר במי שגדל בנסיבות לא פשוטות כעולה מהתסקיר.",עיקרי טענות הצדדים
72,ME-14-05-1847-984,"אשר למתחם הענישה באישום הראשון טען ב""כ הנאשם, כי הראוי הוא לקבוע מתחם שינוע בין 6 ל – 12 חודשים, שכן המדובר ברף הנמוך של חברות בארגון הטרור.",עיקרי טענות הצדדים
73,ME-14-05-1847-984,"אשר לאישום השני סבר, כי יש לקבוע  מתחם אחד ועל פי הצעתו – בין 12 ל – 40 חודשים של מאסר.",עיקרי טענות הצדדים
74,ME-14-05-1847-984,"בדבריו האחרונים אמר הנאשם כי כולנו טועים, ומבקש לסיים עם זה ולהתחיל בחיים חדשים.",עיקרי טענות הצדדים
75,ME-14-05-1847-984,המעשים שבוצעו על ידי הנאשם מצדיקים ענישה מחמירה.,דיון:
76,ME-14-05-1847-984,"יידוי אבנים, זיקוקים ובקבוק תבערה לעבר כוחות הביטחון, ולעבר אזרחים, הפך לצער הכול לתופעה נפוצה.",דיון:
77,ME-14-05-1847-984,כאשר מדובר ביידוי בקבוק תבערה מהווה הדבר משום שימוש בנשק חם העלול לגרום לפגיעות חמורות בגוף וברכוש.,דיון:
78,ME-14-05-1847-984,"ענישה מחמירה מתחייבת גם כלפי מיידי אבנים, המהווה נשק קר, שאף פגיעתן עלולה להיות קשה.",דיון:
79,ME-14-05-1847-984,"חומרה יתירה יש לראות בביצוען של עבירות מסוג זה כלפי כוחות הביטחון במהלך התפרעויות של משתתפים רבים, שרובם קטינים.",דיון:
80,ME-14-05-1847-984,"על בית המשפט לומר דברו בקול ברור וצלול, כי העושים זאת ייענשו בחומרה.",דיון:
81,ME-14-05-1847-984,"תפקידם של כוחות הביטחון לשמור על חיי האזרחים ועל הסדר הציבורי, וכל המנסים לפגוע בהם ייענשו בחומרה.",דיון:
82,ME-14-05-1847-984,העונש שייגזר על הנאשם יהא במתווה שנקבע בתיקון 113 לחוק.,דיון:
83,ME-14-05-1847-984,"עיקרון זה שם דגש על עיקרון הגמול על מעשה העבירה, כאשר הנסיבות האישיות של הנאשם מהוות שיקול בשלב מאוחר יותר, בעת קביעת העונש בתוך מתחם הענישה.",מתחם הענישה
84,ME-14-05-1847-984,אשר לחומרת מעשה העבירה יש מקום לפנות ולבחון את עונש המקסימום שקצב המחוקק בצידה של כל עבירה בה הורשע הנאשם.,מתחם הענישה
85,ME-14-05-1847-984,"כך, לעבירה של חברות בארגון טרוריסטי קבעה הפקודה עונש של עד 5 שנות מאסר; לעבירה של ייצור נשק, קבע המחוקק בסעיף 144(ב2) לחוק, מאסר של עד 15 שנים; לעבירה של חבלה בכוונה מחמירה בענייננו, מאסר של עד 20 שנים; ולעבירה של תקיפת שוטר בנסיבות מחמירות, מאסר של עד 5 שנים ולא פחות מ - 3 חודשים.",מתחם הענישה
86,ME-14-05-1847-984,לצד הענישה שנקבעה בחוק יש להתחשב במדיניות הענישה הנוהגת.,מתחם הענישה
87,ME-14-05-1847-984,"לכך הגישו ב""כ הצדדים פסיקה עניפה ובעלת מנעד עונשים רחב.",מתחם הענישה
88,ME-14-05-1847-984,"אשר לשיקולים לקביעת מתחם הענישה ההולם, קובע סעיף 40ג(א) לחוק, כי יש להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט לחוק.",מתחם הענישה
89,ME-14-05-1847-984,"סעיף 40ג(ב) לחוק קובע, כי בתוך מתחם העונש ההולם יגזור בית המשפט את העונש המתאים לנאשם, בהתחשב בנסיבות שאינן קשורות לביצוע העבירה, המפורטות בסעיף 40יא לחוק.",מתחם הענישה
90,ME-14-05-1847-984,ניתן לחרוג ממתחם הענישה משיקולי שיקום או הגנה על שלום הציבור לפי הוראות סעיפים 40ד ו – 40ה לחוק.,מתחם הענישה
91,ME-14-05-1847-984,"בטרם נעבור לקביעת מתחמי הענישה, נדון בטענות הצדדים בהקשר לאישום השני, לשאלה - האם יש לקבוע מתחם ענישה אחד לאישום, כטענת הסניגור המלומד, או מתחם ענישה נפרד לכל אחד מהעבירות שבאישום השני, כטענת ב""כ המאשימה, או שמא יש לברור דרך אחרת משתי הדרכים המוצעות.",מתחם הענישה
92,ME-14-05-1847-984,"לדעתי, יש לדחות את טענת הסניגור כי כל המעשים המפורטים באישום השני הם בבחינת ""אירוע אחד"", ועל כן יש לקבוע מתחם ענישה אחד בגינם.",מתחם הענישה
93,ME-14-05-1847-984,"סעיף 40יג לחוק מתייחס לשאלה האם ומתי על בית המשפט לקבוע כי המדובר באירוע אחד או במספר אירועים, וזה לשון הסעיף:",מתחם הענישה
94,ME-14-05-1847-984,"(ב) הרשיע בית המשפט נאשם בכמה עבירות המהוות כמה אירועים, יקבע מתחם עונש הולם כאמור בסעיף 40ג(א) לכל אירוע בנפרד, ולאחר מכן רשאי הוא לגזור עונש נפרד לכל אירוע או עונש כולל לכל האירועים; גזר בית המשפט עונש נפרד לכל אירוע, יקבע את מידת החפיפה בין העונשים או הצטברותם.",מתחם הענישה
95,ME-14-05-1847-984,"כאמור, באישום השני נזכרים בסך הכול חמישה אירועים של יידויי אבנים של הנאשם לעבר כוחות הביטחון:",מתחם הענישה
96,ME-14-05-1847-984,שלושה אירועים במועדים שאינם ידועים למאשימה בהם יידה הנאשם אבנים לעבר כוחות הביטחון כשעל מצחו בד אשר נושא את סמל ארגון הטרור (סעיף 2 לאישום השני);,מתחם הענישה
97,ME-14-05-1847-984,"אירוע מיום 15.5.13, ""יום הנכבה"", שעה שהנאשם השתתף יחד עם אחרים רעולי פנים בהתפרעות שבמהלכה זרק הנאשם יחד עם אחרים אבנים וזיקוקים לעבר כוחות הביטחון (סעיף 5 לאישום השני);",מתחם הענישה
98,ME-14-05-1847-984,"אירוע נוסף, מיום 19.11.13, עת השתתף הנאשם יחד עם אחרים רעולי פנים בהתפרעות, יידה אבנים לעבר השוטרים, וכתוצאה נפגעו מספר שוטרים ושלושה מהם אף נזקקו לטיפול רפואי.",מתחם הענישה
99,ME-14-05-1847-984,"בהמשך לכך, רכש הנאשם בנזין בתחנת דלק סמוכה, הכין בקבוק תבערה ויידה אותו לעבר כוחות הביטחון.",מתחם הענישה
100,ME-14-05-1847-984,הבקבוק התלקח ופגע בקרקע (סעיפים 3 – 4 לאישום השני).,מתחם הענישה
101,ME-14-05-1847-984,"הנה כי כן, למעשה ובפועל, המדובר בשלושה אירועים במועדים שאינם ידועים למאשימה, ובשני אירועים נוספים בהפרש של כחצי שנה בין האחד למשנהו, כאשר באירוע המאוחר יותר, מלבד השתתפות בהתפרעות ויידוי אבנים לעבר כוחות הביטחון, רכש הנאשם בנזין, הכין בקבוק תבערה ויידה אותו לעבר כוחות הביטחון.",מתחם הענישה
102,ME-14-05-1847-984,"לדעתי, על פי הפסיקה שהובאה לעיל, לא ניתן לראות בכל חמשת האירועים כ""אירוע אחד"" על פי סעיף 40יג לחוק, כטענת הסניגור המלומד.",מתחם הענישה
103,ME-14-05-1847-984,"גם אם נתייחס לשלושת האירועים הראשונים שאירעו במועדים לא ידועים למאשימה כ""אירוע אחד"", שני האירועים הנוספים הם נפרדים, בהפרש של כמחצית השנה ביניהם, כאשר בכל אחד מהם עבר הנאשם מספר עבירות.",מתחם הענישה
104,ME-14-05-1847-984,"לכן, לשיטתי, יש לקבוע מתחמי ענישה שונים ביחס לכל אירוע, כאמור בסעיף 40יג(ב) לחוק, ובסך הכול לקבוע שלושה מתחמי ענישה: לשלושת האירועים הראשונים שבאישום השני; לאירוע מיום 15.5.13; לאירוע מיום 19.11.13.",מתחם הענישה
105,ME-14-05-1847-984,זאת ועוד.,מתחם הענישה
106,ME-14-05-1847-984,"לדעתי, גם אין מקום לקבוע מתחם ענישה נפרד לכל עבירה באירוע מיום 19.11.13, כטענת ב""כ המאשימה.",מתחם הענישה
107,ME-14-05-1847-984,"אכן, מלבד ההשתתפות של הנאשם בהתפרעות ויידוי אבנים לעבר כוחות הביטחון, פרש הנאשם מקבוצת המתפרעים, קנה בנזין, הכין בקבוק תבערה שב לחבורה ויידה אותו לעבר כוחות הביטחון.",מתחם הענישה
108,ME-14-05-1847-984,"ברם, נראה שעל פי הפסיקה שהובאה לעיל, המדובר ברצף מעשים הסמוכים ביותר זה לזה: היינו, עוד בטרם הסתיימה ההתפרעות שב הנאשם למקום ויידה את בקבוק התבערה כחלק מהשתתפותו האינטגרלית בהתפרעות.",מתחם הענישה
109,ME-14-05-1847-984,"על כן, לשיטתי, אין מקום להפריד ולקבוע מתחמי ענישה נפרדים בגין התפרעות ויידוי האבנים, תקיפת השוטרים,  ייצור בקבוק התבערה ויידויו לעבר השוטרים.",מתחם הענישה
110,ME-14-05-1847-984,"בכל האירועים שצוינו, עבר הנאשם מספר עבירות, ועל כן יש לקבוע מתחם ענישה ביחס לכל העבירות שבכל אירוע כמקשה אחת, כאמור בסעיף 40יג(א) לחוק.",מתחם הענישה
111,ME-14-05-1847-984,"הערכים החברתיים שנפגעו במקרה זה הם פגיעה בביטחון המדינה ויציבותה, מעצם היותו של הנאשם חבר בארגון טרור ופעילות במסגרת ארגון זה - ארגון העוסק בחתירה תחת יסודות קיומה של מדינת ישראל.",מן הכלל אל הפרט
112,ME-14-05-1847-984,"כמו כן, פגע הנאשם בערך של שמירה על גוף האדם וחיי אדם, כאשר יידה אבנים ובקבוק תבערה לעבר כוחות הביטחון.",מן הכלל אל הפרט
113,ME-14-05-1847-984,"כן  נפגע הערך של השמירה על הסדר הציבור, כאשר הנאשם השתתף בהתפרעויות ובמספר פעולות של יידוי אבנים וזיקוקים לעבר כוחות הביטחון.",מן הכלל אל הפרט
114,ME-14-05-1847-984,"סעיף 40ט' לחוק קובע באילו נסיבות הקשורות בביצוע העבירה, במידה שהתקיימו, על בית המשפט להתחשב בקביעת מתחם העונש ההולם.",מן הכלל אל הפרט
115,ME-14-05-1847-984,להלן יובאו הנסיבות שמנה המחוקק וההתייחסות ביחס לנסיבות הרלוונטיות למקרה שלפנינו.,מן הכלל אל הפרט
116,ME-14-05-1847-984,"כעולה מהעובדות של כתב האישום באישום הראשון הצטרף הנאשם במהלך שנת 2010 לארגון טרור, וברי שקדם לכך תכנון בטרם עשה כן.",(1)	התכנון שקדם לביצוע העבירה;
117,ME-14-05-1847-984,"כך הם פני הדברים גם באשר להשתתפותו במחאת ההזדהות שנערכה על ידי הארגון ביום 22.2.14, כאמור בסעיף 4 לאישום הראשון.",(1)	התכנון שקדם לביצוע העבירה;
118,ME-14-05-1847-984,"דברים דומים יש לומר גם ביחס למפורט באישום השני, כאשר הנאשם נטל חלק בידויי אבנים ובקבוקי תבעירה בהזדמנויות שונות במהלך שנת 2013 לעבר כוחות הביטחון, כאשר על מצחו בד אשר עליו הסמל של ארגון הטרור.",(1)	התכנון שקדם לביצוע העבירה;
119,ME-14-05-1847-984,אף כאן ברי כי פעילויותיו של הנאשם נעשו תוך כדי תכנון מראש.,(1)	התכנון שקדם לביצוע העבירה;
120,ME-14-05-1847-984,(2) חלקו היחסי של הנאשם בביצוע העבירה ומידת ההשפעה של אחר על הנאשם בביצוע העבירה;,(1)	התכנון שקדם לביצוע העבירה;
121,ME-14-05-1847-984,"כאמור, הנאשם נטל חלק יחד עם אחרים בפעילויות שונות במסגרת ארגון הטרור.",(1)	התכנון שקדם לביצוע העבירה;
122,ME-14-05-1847-984,"על פי כתב האישום, בחמישה מועדים שונים נטל הנאשם חלק פעיל בהתפרעויות יחד עם אחרים ביידוי אבנים לעבר כוחות הביטחון.",(1)	התכנון שקדם לביצוע העבירה;
123,ME-14-05-1847-984,"באחד המועדים החליט הנאשם לזרוק בקבוק תבערה לעבר כוחות הביטחון ולשם כך הלך לתחנת דלק סמוכה, רכש בנזין, חזר לאזור ההתפרעות, מילא בקבוק בבנזין, הוסיף פיסת בד, הצית את הפתיל ויידה אותו לעבר כוחות הביטחון.",(1)	התכנון שקדם לביצוע העבירה;
124,ME-14-05-1847-984,"על פי המובן מכתב האישום, נעשו הדברים ביוזמתו מבלי שהושפע על ידי אחרים לעשות כן.",(1)	התכנון שקדם לביצוע העבירה;
125,ME-14-05-1847-984,"יתר על כן, בכתב האישום, בתסקיר שירות המבחן, בטיעוני הסניגור ובדברי הנאשם, לא מצינו כל טענה כי מעשיו של הנאשם נעשו בהשפעתו של מאן דהוא.",(1)	התכנון שקדם לביצוע העבירה;
126,ME-14-05-1847-984,הנזק שהיה צפוי להיגרם מביצוע כל אחת מהעבירות הוא רב ביותר.,(3) הנזק שהיה צפוי להיגרם מביצוע העבירה;
127,ME-14-05-1847-984,"יידוי אבנים, זיקוקים ובקבוק תבערה לעבר כוחות הביטחון עלול לגרום לפגיעה קשה בנפש, ודומה כי אין צורך להרחיב באשר לכך.",(3) הנזק שהיה צפוי להיגרם מביצוע העבירה;
128,ME-14-05-1847-984,"כעולה מהאמור בסעיף 3 לאישום השני, באירוע מיום 19.11.13, במהלך ההתפרעות שהייתה במקום, שבה נטל הנאשם חלק, נפגעו מספר שוטרים מאבנים שנזרקו לעברם, ושלושה מהם אף נזקקו לטיפול רפואי.",	(4) הנזק שנגרם מביצוע העבירה;
129,ME-14-05-1847-984,"הצטרפותו של הנאשם לארגון הטרור, כמו גם ביצוע המעשים המפורטים בכתבה האישום נעשו מתוך מניע אידיאולוגי מובהק, אשר יש בו אלמנטים של פעילות טרור עממי של צעירים שהתגייסו לארגון הטרור, שיש בו פן של החמרה למעשים.",	(5) הסיבות שהביאו את הנאשם לבצע את העבירה;
130,ME-14-05-1847-984,"(6) יכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו;",	(5) הסיבות שהביאו את הנאשם לבצע את העבירה;
131,ME-14-05-1847-984,על אף גילו הצעיר בעת הצטרפותו לארגון הטרור מתקבל הרושם כי ידע היטב את מטרותיו של הארגון ונפגש יחד עם אחרים לתכנון פעולות שונות במסגרת הארגון.,	(5) הסיבות שהביאו את הנאשם לבצע את העבירה;
132,ME-14-05-1847-984,"כך, כאשר ביום 22.2.14, הידוע כיום ייסוד הארגון, השתתף במחאת הזדהות שנערכה מטעם ארגון הטרור בעיסוייה.",	(5) הסיבות שהביאו את הנאשם לבצע את העבירה;
133,ME-14-05-1847-984,"כך בהמשך מעשיו, כאשר נטל חלק פעיל ביידוי אבנים, זיקוקים ובקבוק תבערה לעבר כוחות הביטחון.",	(5) הסיבות שהביאו את הנאשם לבצע את העבירה;
134,ME-14-05-1847-984,"לא נשמעה כל טענה, כי הנאשם לא הבין את אשר הוא עושה ואת הפסול במעשיו.",	(5) הסיבות שהביאו את הנאשם לבצע את העבירה;
135,ME-14-05-1847-984,"היבט לחומרה יש בכך שמעשיו נעשו לאחר שכבר הוגש נגדו כתב אישום לבית משפט השלום לנוער בירושלים בעבירות דומות לאלו בהן הורשע כאן, ומב""ד נוסף תלוי ועומד נגדו.",	(5) הסיבות שהביאו את הנאשם לבצע את העבירה;
136,ME-14-05-1847-984,"(7) יכולתו של הנאשם להימנע מהמעשה ומידת השליטה שלו על מעשהו, לרבות עקב התגרות של נפגע העבירה;",	(5) הסיבות שהביאו את הנאשם לבצע את העבירה;
137,ME-14-05-1847-984,"הנאשם היה מודע היטב למעשיו, הן בהצטרפותו לארגון הטרור הן בהשתתפותו במפגשים ובאירועים שונים שיזם הארגון וכן בהשתתפותו בהתפרעויות במסגרתן יידה הנאשם יחד עם אחרים, כאשר הם רעולי פנים, אבנים, זיקוקים ובקבוק תבערה לעבר כוחות הביטחון שהגיעו לשמור על הסדר במקום.",	(5) הסיבות שהביאו את הנאשם לבצע את העבירה;
138,ME-14-05-1847-984,הנאשם יכול היה להימנע מהמעשים הללו והוא זה אשר שלט במעשיו.,	(5) הסיבות שהביאו את הנאשם לבצע את העבירה;
139,ME-14-05-1847-984,לא הייתה כל התגרות של כוחות הביטחון בנאשם.,	(5) הסיבות שהביאו את הנאשם לבצע את העבירה;
140,ME-14-05-1847-984,"לאחר שנתתי דעתי לטענות הצדדים ובשים לב לנסיבות הקשורות בביצוע העבירות ועיינתי בפסיקה שהוגשה ע""י באי כוח הצדדים למדיניות הענישה הנהוגה, אני קובע את מתחמי הענישה למאסר בפועל כדלקמן:",	(5) הסיבות שהביאו את הנאשם לבצע את העבירה;
142,ME-14-05-1847-984,אשר לאישום הראשון - העבירה של חברות בארגון טרור - מתחם ענישה שבין עשרה (10) חודשים לעשרים וארבעה (24) חודשים.,	(5) הסיבות שהביאו את הנאשם לבצע את העבירה;
143,ME-14-05-1847-984,ב.,	(5) הסיבות שהביאו את הנאשם לבצע את העבירה;
144,ME-14-05-1847-984,"אשר לעבירות שבוצעו ע""י הנאשם באירוע הראשון שבאישום השני, היינו השתתפות בשלושה מקרים של יידוי אבנים לעבר כוחות הביטחון יחד עם אחרים כשהינם רעולי פנים (סעיף 2 לאישום השני), אני קובע את מתחם הענישה בין שנים עשר (12) חודשים לבין שלושים וששה (36) חודשים.",	(5) הסיבות שהביאו את הנאשם לבצע את העבירה;
145,ME-14-05-1847-984,"ג. אשר לאירוע ביום 15.5.13, שהוגדר כ""יום הנכבה"", שבמהלכו התפרע הנאשם יחד עם אחרים וזרק אבנים וזיקוקים לעבר כוחות הביטחון (סעיף 5 לאישום השני), אני קובע את מתחם הענישה בין שנים עשר (12) חודשים לארבעים ושמונה (48) חודשים.",	(5) הסיבות שהביאו את הנאשם לבצע את העבירה;
146,ME-14-05-1847-984,ד.,	(5) הסיבות שהביאו את הנאשם לבצע את העבירה;
147,ME-14-05-1847-984,"אשר לאירוע מיום 19.11.13 שבאישום השני (סעיפים 3 ו – 4 לאישום השני), וכאשר המדובר ביידוי אבנים שכתוצאה נפגעו מספר שוטרים ושלושה מהם נזקקו לטיפול רפואי וכן בעבירה של ייצור נשק, הוא בקבוק התבערה שהכין הנאשם וזרק לעבר כוחות הביטחון, אני קובע את מתחם הענישה בין עשרים (20) חודשים לששים (60) חודשים של מאסר בפועל.",	(5) הסיבות שהביאו את הנאשם לבצע את העבירה;
148,ME-14-05-1847-984,"למעלה מן הנדרש אוסיף, כי אילו נעניתי להצעת ב""כ הנאשם לקבוע מתחם ענישה אחד לכל האירועים והעבירות שבאישום השני, הייתי קובע מתחם זה למאסר בפועל בין שלושים ושישה (36) חודשים לבין שמונים וארבעה (84) חודשים.",	(5) הסיבות שהביאו את הנאשם לבצע את העבירה;
149,ME-14-05-1847-984,זאת בשים לב למכלול השיקולים שהיו לפניי.,	(5) הסיבות שהביאו את הנאשם לבצע את העבירה;
150,ME-14-05-1847-984,"לעת גזירת העונש המתאים לנאשם, יש להתחשב בנסיבות שאינן קשורות בביצוע העבירה כמפורט בסעיף 40יא' לחוק.",	(5) הסיבות שהביאו את הנאשם לבצע את העבירה;
151,ME-14-05-1847-984,להלן יובאו השיקולים בענייננו:,	(5) הסיבות שהביאו את הנאשם לבצע את העבירה;
152,ME-14-05-1847-984,אין חולק שעונש מאסר בפועל לתקופה ממושכת עלולה לפגוע בנאשם ובמיוחד נוכח גילו הצעיר כבן 20 כיום.,"	(1) הפגיעה של העונש בנאשם, לרבות בשל גילו;"
153,ME-14-05-1847-984,"עם זאת, לא ניתן להתעלם מחומרת העבירות שעבר הנאשם ובהן הודה.","	(1) הפגיעה של העונש בנאשם, לרבות בשל גילו;"
154,ME-14-05-1847-984,"כמו כן, מקובלים עלי דברי באת כוח המאשימה כי ארגון הטרור מגייס לשורותיו צעירים ובאמצעותם מפעיל טרור עממי בדרך של התפרעויות רבות היקף, תוך כדי יידוי אבנים זיקוקים ובקבוקי תבערה לעבר כוחות הביטחון.","	(1) הפגיעה של העונש בנאשם, לרבות בשל גילו;"
155,ME-14-05-1847-984,על הנאשם היה לשקול את צעדיו ומעשיו בטרם הצטרף לארגון ואת הפגיעה שיכולה לנבוע מכך.,"	(1) הפגיעה של העונש בנאשם, לרבות בשל גילו;"
156,ME-14-05-1847-984,"כעולה מתסקיר שירות המבחן, פרש הנאשם מלימודיו בבית הספר התיכון על מנת לסייע לפרנסת המשפחה וזאת נוכח אי יכולתו של האב לפרנס את המשפחה והיותה של האם עקרת בית.",(2)	הפגיעה של העונש במשפחתו של הנאשם;
157,ME-14-05-1847-984,"כמו כן, כמפורט לעיל, כשלושה חודשים טרם מעצרו נשא אישה והחל בעבודה נוספת לצורך מימון הוצאות החתונה.",(2)	הפגיעה של העונש במשפחתו של הנאשם;
158,ME-14-05-1847-984,"לפיכך, ברי כי עונש של מאסר עלול לפגוע במשפחתו של הנאשם.",(2)	הפגיעה של העונש במשפחתו של הנאשם;
159,ME-14-05-1847-984,"עם זאת, מן הראוי היה שהנאשם ישקול מראש את התנהגותו ופעולותיו ואת האפשרות כי פעולות אלו יובילו לתפיסתו ולשליחתו למאסר לפרק זמן לא קצר.",(2)	הפגיעה של העונש במשפחתו של הנאשם;
160,ME-14-05-1847-984,נזקים שנגרמו לנאשם הם בעיקר הפרדתו מאשתו ומהוריו לצורך ריצוי העונש שייגזר עליו וחוסר יכולתו לפרנס את משפחתו.,(3)	הנזקים שנגרמו לנאשם מביצוע העבירה ומהרשעתו;
161,ME-14-05-1847-984,"(4)	נטילת אחריות של הנאשם, וחזרתו למוטב, או מאמציו לחזור למוטב;",(3)	הנזקים שנגרמו לנאשם מביצוע העבירה ומהרשעתו;
162,ME-14-05-1847-984,הנאשם לא נטל אחריות על מעשיו גם לא לפני שירות המבחן.,(3)	הנזקים שנגרמו לנאשם מביצוע העבירה ומהרשעתו;
163,ME-14-05-1847-984,"בתחילה טען לפני קצינת המבחן כי איננו חבר בארגון הטרור והכחיש כי השתתף במחאת ההזדהות, כמופיע באישום הראשון.",(3)	הנזקים שנגרמו לנאשם מביצוע העבירה ומהרשעתו;
164,ME-14-05-1847-984,"כמו כן טען, כי זרק אבנים רק פעם אחת על רכב של כוחות הביטחון בשל תחושת מצוקה בה היה שרוי.",(3)	הנזקים שנגרמו לנאשם מביצוע העבירה ומהרשעתו;
165,ME-14-05-1847-984,הנאשם הכחיש כי לקח חלק בהתפרעויות והוסיף כי כוחות הביטחון נכנסים לשכונת מגוריו על מנת להתגרות בתושבים ולעורר מהומות.,(3)	הנזקים שנגרמו לנאשם מביצוע העבירה ומהרשעתו;
166,ME-14-05-1847-984,"שירות המבחן התרשם, כי הנאשם מסר גרסה חלקית בלבד ומטשטשת של מעורבותו בהתפרעויות ומניעיו האידיאולוגיים, וכי חש בעמדה קורבנית.",(3)	הנזקים שנגרמו לנאשם מביצוע העבירה ומהרשעתו;
167,ME-14-05-1847-984,לתפיסתו ההתפרעויות הן מענה לגיטימי לפעולות כוחות הביטחון.,(3)	הנזקים שנגרמו לנאשם מביצוע העבירה ומהרשעתו;
168,ME-14-05-1847-984,(5)	מאמצי הנאשם לתיקון תוצאות העבירה ולפיצוי על הנזק שנגרם בשלה;,(3)	הנזקים שנגרמו לנאשם מביצוע העבירה ומהרשעתו;
169,ME-14-05-1847-984,הנאשם לא תיקן את תוצאות העבירות ולא פיצה בגין הנזק שנגרם.,(3)	הנזקים שנגרמו לנאשם מביצוע העבירה ומהרשעתו;
170,ME-14-05-1847-984,"כפי שמסרה באת כוח המאשימה, הנאשם הודה מיד בסמוך לאחר מעצרו בביצוע העבירות וחלק מהמעשים שפורטו בכתב האישום נובעים מהודאתו זו.",(6)	שיתוף הפעולה של הנאשם עם רשויות אכיפת החוק. 
171,ME-14-05-1847-984,(7)	נסיבות חיים קשות של הנאשם שהייתה להן השפעה על ביצוע מעשה העבירה;,(6)	שיתוף הפעולה של הנאשם עם רשויות אכיפת החוק. 
172,ME-14-05-1847-984,"כמוסבר בתסקיר, אביו של הנאשם נכה כתוצאה מפגיעה ברכב ואינו עובד לפרנסת המשפחה והמצב הכלכלי בבית קשה.",(6)	שיתוף הפעולה של הנאשם עם רשויות אכיפת החוק. 
173,ME-14-05-1847-984,"עם זאת, איני סבור כי יש בנסיבות אלה משום השפעה או הצדקה לביצוע המעשים על ידי הנאשם.",(6)	שיתוף הפעולה של הנאשם עם רשויות אכיפת החוק. 
174,ME-14-05-1847-984,"הצטרפותו של הנאשם לארגון הטרור הייתה במהלך שנת 2010, ולאחר מכן השתתף בפגישות שונות עם פעולות נוספות בארגון.", (8)	חלוף הזמן מעת ביצוע העבירה;
175,ME-14-05-1847-984,"על פי כתב האישום נטל הנאשם חלק בחמישה אירועים של התפרעויות רבות משתתפים תוך יידוי אבנים, זיקוקים ובקבוק תבערה לעבר כוחות הביטחון, כאשר שני אירועים צויינו במפורש במהלך שנת 2013.", (8)	חלוף הזמן מעת ביצוע העבירה;
176,ME-14-05-1847-984,בשנת 2014 השתתף במחאת הזדהות לציון יום יסודו של ארגון הטרור., (8)	חלוף הזמן מעת ביצוע העבירה;
177,ME-14-05-1847-984,לנאשם אין עבר פלילי.,(9)	עברו הפלילי של הנאשם או העדרו.
178,ME-14-05-1847-984,"אולם צוין בתסקיר כי קיימים שני מב""דים, כאשר באחד מהם מתנהל הליך בעבירות דומות לאלו בהן הורשע כאן, והעבירות כאן בוצעו שעה שההליך תלוי ועומד נגד הנאשם.",(9)	עברו הפלילי של הנאשם או העדרו.
179,ME-14-05-1847-984,"כפי שהובהר בתסקיר, נמנע שירות המבחן מלבוא בהמלצה שיקומית בעניינו.",(9)	עברו הפלילי של הנאשם או העדרו.
180,ME-14-05-1847-984,"לפיכך אין מקום לכלול שיקול זה במסגרת מכלול השיקולים לעת גזירת עונשו של הנאשם, ואין מקום לסטות לקולא ממתחמי הענישה.",(9)	עברו הפלילי של הנאשם או העדרו.
181,ME-14-05-1847-984,"אחר כל זאת, בשים לב לחומרת העבירות וההגנה על האינטרס הציבורי, למצבור העבירות של חמישה מקרים המפורטים באישום השני בהפרשי זמן שאינם גדולים, לכך שהנאשם ביצע את העבירות שעה שמתנהל נגדו הליך פלילי במעשים דומים, דבר המצביע על כך שאין מורא החוק עליו ולאי הבעת חרטה על המעשים, מחד גיסא, ומאידך גיסא לשיקולים לקולא - הודאה, הגיל הצעיר, העדר עבר פלילי והנסיבות האישיות של הנאשם, ולכך שמלבד שלושת השוטרים שנזקקו לטיפול רפואי לא היו נפגעים נוספים בגוף וברכוש, ומבלי למצות את הדין עם הנאשם על מנת לעודדו לנטוש את דרך הפשע ולעלות על מסלול של שיקום – ובשים לב לעמדתה של המאשימה שעתרה לגזור על הנאשם את העונשים שבשליש התחתון של מתחם הענישה, אני גוזר על הנאשם את העונשים הבאים:",סיכום
182,ME-14-05-1847-984,"10 (עשרה) חודשים של מאסר בפועל, בגין החברות בארגון טרור, אשר באישום הראשון;",סיכום
183,ME-14-05-1847-984,"15 (חמישה עשר) חודשים של מאסר בפועל בגין שלוש האירועים של יידוי אבנים לעבר כוחות הביטחון, במועדים שאינם ידועים למאשימה (סעיף 2 לאישום השני);",סיכום
184,ME-14-05-1847-984,"12 (שנים עשר) חודשים של מאסר בפועל בגין האירוע מיום 15.5.2013 של השתתפות בהתפרעות יחד עם אחרים רעולי פנים, במהלכה זרקו אבנים וזיקוקים לעבר כוחות הביטחון (סעיף 5 לאישום השני);",סיכום
185,ME-14-05-1847-984,20 (עשרים) חודשים של מאסר בפועל בגין האירוע מיום 19.11.13 של יידוי אבנים ובקבוק התבערה לעבר כוחות הביטחון.,סיכום
186,ME-14-05-1847-984,כתוצאה מיידוי האבנים נפגעו מספר שוטרים ושלושה נזקקו לטיפול רפואי (סעיפים 3 ו – 4 לאישום השני).,סיכום
187,ME-14-05-1847-984,"מכיוון שמדובר במספר אירועים שאירעו במועדים שונים ואשר נפרשו על פני תקופה לא קצרה, לא ראיתי לחפוף את העונשים או מקצתם.",סיכום
188,ME-14-05-1847-984,"לפיכך, העונשים יהיו במצטבר, כך שעל הנאשם לרצות סך הכול 57 (חמישים ושבעה) חודשים של מאסר בפועל אשר יחלו להימנות מיום מעצרו בפועל 30.3.2014.",סיכום
189,ME-14-05-1847-984,"כמו כן אני גוזר על הנאשם 10 (עשרה) חודשים של מאסר על תנאי, והתנאי הוא שהנאשם לא יעבור במשך 3 שנים מעת שחרורו מהמאסר על  אחת מהעבירות בהן הורשע כאן.",סיכום
190,ME-14-05-1847-984,זכות ערעור לבית המשפט העליון בתוך 45 יום מהיום.,	 
191,ME-14-05-1847-984,המזכירות תשלח עותק מגזר הדין לשירות המבחן.,	 
192,ME-14-05-1847-984,"54678313ניתן היום,  ט""ז סיוון תשע""ה, 03 יוני 2015, במעמד הנאשם וב""כ הצדדים.",	 
