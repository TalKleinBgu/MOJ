,verdict,text,part
0,ME-14-11-58148-744,"חוק העונשין, תשל""ז-1977: סע'  25, 144, 144(א), 144(ב), 144(ב2), 244, 275, 499",הנאשמים
1,ME-14-11-58148-744,הנאשמים הורשעו על פי הודאתם במסגרת הסדר טיעון בעבירות הבאות:,פתח דבר
2,ME-14-11-58148-744,"נאשם 1 – קשירת קשר לביצוע פשע, עבירה לפי סע' 499 לחוק העונשין, תשל""ז (להלן: החוק); עסקה אחרת בנשק, עבירה לפי סע' 144(ב2) לחוק; נשיאת נשק, עבירה לפי סע' 144(ב) לחוק; שיבוש הליכי משפט, עבירה לפי סע' 244 לחוק.",פתח דבר
3,ME-14-11-58148-744,"נאשם 2 – קשירת קשר לביצוע פשע, עבירה לפי סע' 499 לחוק; עסקה אחרת בנשק, עבירה לפי סע' 144(ב2) לחוק.",פתח דבר
4,ME-14-11-58148-744,"נאשם 3 – החזקת נשק (2 עבירות), עבירה לפי סע' 144(א) לחוק; שיבוש מהלכי משפט, עבירה לפי סע' 244 לחוק.",פתח דבר
5,ME-14-11-58148-744,"נאשם 4 – נשיאת נשק, עבירה לפי סע' 144(ב) לחוק; סיוע לעסקה אחרת בנשק, עבירה לפי סע' 144(ב2) יחד עם סע' 25 לחוק; הפרעה לשוטר, עבירה לפי סע' 275 לחוק.",פתח דבר
6,ME-14-11-58148-744,"על-פי כתב האישום המתוקן, ביום 09.11.14 קשרו נאשמים 1 ו-2 לבצע עסקה בנשק, דהיינו קבלה והחזקה של מטעני חבלה.",פתח דבר
7,ME-14-11-58148-744,"נאשמים 1 ו-2 יצרו קשר, כמפורט בכתב האישום, עם נאשם 3 וסיכמו מועד להעברת 3 מטענים שתמורתם קיבל נאשם 3 – 42 אלף ₪.",פתח דבר
8,ME-14-11-58148-744,נאשם 4 גויס על-ידי נאשם 1 על-מנת להסיעו לביתו של נאשם 3.,פתח דבר
9,ME-14-11-58148-744,"נאשם 4 המתין יחד עם נאשם 1 ברכב, בשעה שנאשם 2 עלה לדירתו של נאשם 3 וקיבל מידיו שקית ובה שלוש לבנות חבלה, שלושה נפצים, שלושה מקלטים אלחוטיים ושלושה משדרים אלחוטיים.",פתח דבר
10,ME-14-11-58148-744,"לאחר קבלת המטענים נסעו נאשמים 1 ו-4 ברכב, ומששוטרים הורו להם לעצור החלו השניים בהימלטות תוך נסיעה פראית במהירות רבה, ותוך התעלמות מהוראות השוטרים.",פתח דבר
11,ME-14-11-58148-744,"בשלב מסוים פרק נאשם 1 מהרכב והמשיך בריצה רגלית כשבידו שקית המטענים, שלאחר זמן קצר השליך מידיו.",פתח דבר
12,ME-14-11-58148-744,נאשם 4 המשיך בנסיעתו הפרועה במהירות מופרזת עד שנחסם על-ידי צוות שוטרים.,פתח דבר
13,ME-14-11-58148-744,"במהלך חיפוש בביתו של נאשם 3 בשעה מאוחרת יותר באותו יום, השליך נאשם 3 מדירתו בקומה הרביעית שקית בה היו שתי לבנות חבלה, נפץ חשמלי, מקלטים אלחוטיים ומשדרים אלחוטיים.",פתח דבר
14,ME-14-11-58148-744,"על-פי הסדר הטיעון, עתרו ב""כ הצדדים לענישה מוסכמת לגבי נאשמים 1, 2 ו-3 כדלהלן:",הסדר הטיעון
15,ME-14-11-58148-744,נאשם 1 – 4 שנות מאסר; נאשם 2 – 4 שנות מאסר; נאשם 3 – 45 חודשי מאסר.,הסדר הטיעון
16,ME-14-11-58148-744,"לגבי נאשם 4 עתרה התביעה לעונש של 40 חודשי מאסר בעוד פרקליטו המלומד של נאשם 4 עתר לעונש מתון לאין שיעור, לגישתו העונש לו עתרה התביעה הינו מכביד על-פי כל אמת מידה.",הסדר הטיעון
17,ME-14-11-58148-744,"טרם הנני בא לדיון במתחמי הענישה ההולמים על-פי תיקון 113, הנני מוצא לשוב ולציין דברים שאמרתי בקול רם וברור באולם בית-המשפט.",דיון
18,ME-14-11-58148-744,פרקליטי הנאשמים הגיעו להסדר טיעון המקל עם הנאשמים בצורה רבתית.,דיון
19,ME-14-11-58148-744,"גם משהנני מכבד כל השיקולים שהובילו את ב""כ הצדדים הנכבדים להסדר הטיעון שלפניי, עדיין העונשים אינם משקפים את מלוא חומרת העבירות שבוצעו על-ידי הנאשמים.",דיון
20,ME-14-11-58148-744,"ב""כ המאשימה המלומדת, עו""ד ספי ברא""ז, נימקה השיקולים שהובילו את המדינה להגיע להסדר טיעון.",דיון
21,ME-14-11-58148-744,"הסדר הטיעון חסך זמן שיפוטי יקר, מספר מועדים לא קטן.",דיון
22,ME-14-11-58148-744,"בנוסף, מדובר בנאשמים שעברם בסך-הכל אינו מכביד, נאשמים שהינם צעירים בגילם.",דיון
23,ME-14-11-58148-744,"פרקליטיהם המלומדים של הנאשמים, הפרקליטים הנכבדים עו""ד יקי קהן בשם נאשם 1, עו""ד מחמוד נעאמנה בשם נאשם 2 ועו""ד נס בן נתן בשם נאשם 3, השכילו, כאמור, להגיע להסדר טיעון, שגם אם הינו ניצב בגדרות שהותוו על-ידי בית-המשפט העליון, עדיין מדובר בענישה הנוחה לנאשמים בהתחשב בחומרת העבירות בהן הורשעו.",דיון
24,ME-14-11-58148-744,"בא כוחו של נאשם 4, עו""ד אייל בסרגליק, טען לחלקו השולי של נאשם 4 במסכת שנפרשה עלי כתב האישום.",דיון
25,ME-14-11-58148-744,עברו הפלילי של נאשם 4 אינו מכביד גם משהורשע בשורת עבירות פליליות.,דיון
26,ME-14-11-58148-744,"הנסיבות שונות וירידה לפרטי העבירות בהן הורשע בעבר מלמדת שמדובר בסך-הכל בבחור צעיר, בן לאב שהתמכר לסמים, שבסך-הכל ביקש להתנתק מעברו ונקלע לפרשה זו באקראי כשהוא אינו קשור בטבורו לעבירות שבוצעו על-ידי חבריו לכתב האישום.",דיון
27,ME-14-11-58148-744,"נאשם 4 הורשע בעבירות קלות – כך הסנגור המלומד, עו""ד אייל בסרגליק – לאין שיעור מהעבירות בהן הורשעו הנאשמים האחרים.",דיון
28,ME-14-11-58148-744,הנאשמים הורשעו בעבירות הכרוכות בנשק.,הערך החברתי הנפגע ומידת הפגיעה בו
29,ME-14-11-58148-744,"מדובר במספר מטעני חבלה שכל אחד מהם יכול היה לגרום לקיפוח חיי בני-אדם, פציעת אחרים וגרימת חורבן והרס של רכוש.",הערך החברתי הנפגע ומידת הפגיעה בו
30,ME-14-11-58148-744,"הערך החברתי המוגן שנפגע כתוצאה ממעשי הנאשמים הוא שמירה על חייו ושלמות גופו של אדם, וכן שמירה על קניינו של הפרט והציבור.",הערך החברתי הנפגע ומידת הפגיעה בו
31,ME-14-11-58148-744,"בנסיבות העניין, מידת הפגיעה בערכים המוגנים היא גבוהה.",הערך החברתי הנפגע ומידת הפגיעה בו
32,ME-14-11-58148-744,"עיון בפסיקה הרלוונטית מלמד כי קשת הענישה בעבירות כגון אלה בהן הורשעו הנאשמים היא רחבה למדי, וניתן למצוא פסקי דין לכאן ולכאן.",מדיניות הענישה הנוהגת
33,ME-14-11-58148-744,התרשמתי כי טיעוני הצדדים לעונש משקפים בסך הכל את טווח הענישה המקובל בבתי המשפט.,מדיניות הענישה הנוהגת
34,ME-14-11-58148-744,אציין מספר פסקי-דין:,מדיניות הענישה הנוהגת
35,ME-14-11-58148-744,"נאשמים 1, 2 ו-3 קשרו קשר לביצוע פשע, נאשמים 1 ו-2 ביצעו עסקה אחרת בנשק, נאשם 3 החזיק נשק ונאשם 4 הורשע בסיוע בעסקה אחרת בנשק והפרעה לשוטר במילוי תפקידו.",נסיבות הקשורות לביצוע העבירה
36,ME-14-11-58148-744,בנוסף הורשעו נאשמים 1 ו-3 בשיבוש מהלכי משפט.,נסיבות הקשורות לביצוע העבירה
37,ME-14-11-58148-744,"מדובר בצעירים שהחזיקו מטעני חבלה למטרות כאלה או אחרות, מטעני חבלה שמשמעותם הינה מוות והרס.",נסיבות הקשורות לביצוע העבירה
38,ME-14-11-58148-744,"הנאשמים סיכנו את חייהם, וביתר חומרה סיכנו חיי חפים מפשע שמטבע העולם שהו בסביבתם.",נסיבות הקשורות לביצוע העבירה
39,ME-14-11-58148-744,"מדובר במטעני חבלה משמעותיים ביותר, כל מטען בפני עצמו ובטח ובטח כל המטענים שהוחזקו יחדיו.",נסיבות הקשורות לביצוע העבירה
40,ME-14-11-58148-744,"בהתחשב במכלול השיקולים אשר פורטו לעיל, אני סבור כי מתחם העונש ההולם לעבירות הנשק נע בין 30 לבין 80 חודשי מאסר בפועל.",קביעת מתחם הענישה ההולם
41,ME-14-11-58148-744,מתחם העונש ההולם לעבירה של שיבוש מהלכי משפט נע בין 12 לבין 48 חודשי מאסר.,קביעת מתחם הענישה ההולם
42,ME-14-11-58148-744,העונש ההולם לעבירה של הפרעה לשוטר במילוי תפקידו נע בין 6 חודשים ל-24 חודשים.,קביעת מתחם הענישה ההולם
43,ME-14-11-58148-744,"משקבעתי מהו מתחם העונש ההולם, יש לגזור את העונש המתאים לנאשמים, בהתחשב בנסיבות שאינן קשורות בביצוע העבירות.",נסיבות שאינן קשורות בביצוע העבירות
44,ME-14-11-58148-744,"נאשם 1 הינו בן 28, זה לו מאסרו הראשון.",נסיבות שאינן קשורות בביצוע העבירות
45,ME-14-11-58148-744,נאשם 1 הורשע בעבר בבית-משפט שלום בנתניה בהחזקה ושימוש בסמים.,נסיבות שאינן קשורות בביצוע העבירות
46,ME-14-11-58148-744,"נאשם 2 הינו בן 26, נשוי פלוס שני ילדים קטנים.",נסיבות שאינן קשורות בביצוע העבירות
47,ME-14-11-58148-744,"לנאשם 2 הרשעה בבית-משפט שלום ת""א בהפרעה לשוטר במילוי תפקידו.",נסיבות שאינן קשורות בביצוע העבירות
48,ME-14-11-58148-744,"נאשם 3 הינו בן 27, נשוי פלוס שני ילדים, עברו ללא רבב, מתפרנס בעבודה בסופר-מרקט, ואליבא דפרקליטו הנכבד מצבו הכלכלי קשה ביותר.",נסיבות שאינן קשורות בביצוע העבירות
49,ME-14-11-58148-744,"נאשם 4 הינו בן 25, עברו הפלילי כמפורט ב-ת/3, נאשם 4 הורשע בעבירות תקיפת שוטר, חבלה חמורה, עבירות רכוש, סמים ונדון בעבר למאסרים לריצוי בפועל.",נסיבות שאינן קשורות בביצוע העבירות
50,ME-14-11-58148-744,יש לזקוף לזכות כל הנאשמים את הודאתם באשמה ונטילת אחריות על שכמם.,נסיבות שאינן קשורות בביצוע העבירות
51,ME-14-11-58148-744,"לאחר ששמעתי את טיעוני הצדדים לעונש, ושקלתי את כלל השיקולים הרלוונטיים, הנני לגזור על הנאשמים בגין כלל האירועים בהם הורשעו את העונשים הבאים:",סוף דבר
52,ME-14-11-58148-744,"6 שנות מאסר, מתוכן 4 שנים לריצוי בפועל החל מיום 09.11.14, והיתרה על תנאי, שלא יעבור במשך 3 שנים עבירה לפי סע' 144 לחוק.",סוף דבר
53,ME-14-11-58148-744,"כמו כן, הנני מטיל על הנאשם 12 חודשי מאסר על תנאי, שלא יעבור במשך 3 שנים עבירה לפי סע' 244 לחוק.",סוף דבר
54,ME-14-11-58148-744,"הנני מטיל על נאשם 1 קנס כספי בסך 5,000 ₪ או 6 חודשי מאסר תמורתו.",סוף דבר
55,ME-14-11-58148-744,הקנס ישולם עד יום 01.09.15.,סוף דבר
57,ME-14-11-58148-744,"הנני מטיל על נאשם 2 קנס כספי בסך 5,000 ₪ או 6 חודשי מאסר תמורתו.",סוף דבר
59,ME-14-11-58148-744,"60 חודשי מאסר, מתוכם 45 חודשים לריצוי בפועל החל מיום 09.11.14, והיתרה על תנאי, שלא יעבור במשך 3 שנים ע",סוף דבר
60,ME-14-11-58148-744,בירה לפי סע' 144 לחוק.,סוף דבר
62,ME-14-11-58148-744,"הנני מטיל על נאשם 3 קנס כספי בסך 4,000 ₪ או 6 חודשי מאסר תמורתו.",סוף דבר
64,ME-14-11-58148-744,"52 חודשי מאסר, מתוכם 40 חודשים לריצוי בפועל החל מיום 09.11.14, והיתרה על תנאי, שלא יעבור במשך 3 שנים עבירה לפי סע' 144 לחוק.",סוף דבר
65,ME-14-11-58148-744,"כמו כן, הנני מטיל על הנאשם 12 חודשי מאסר על תנאי, שלא יעבור במשך 3 שנים עבירה לפי סע' 275 לחוק.",סוף דבר
66,ME-14-11-58148-744,"הנני מטיל על נאשם 4 קנס כספי בסך 3,000 ₪ או 6 חודשי מאסר תמורתו.",סוף דבר
68,ME-14-11-58148-744,הכספים שנתפסו אצל הנאשמים במהלך החקירה – יחולטו לטובת המדינה.,סוף דבר
69,ME-14-11-58148-744,הרכוש שנתפס אצל הנאשמים יוחזר לבעליו ו/או יושמד.,סוף דבר
70,ME-14-11-58148-744,5129371זכות ערעור לבית-המשפט העליון תוך 45 ימים.,סוף דבר
71,ME-14-11-58148-744,"54678313ניתן והודע היום,  15 ב17 יוני 2015, בנוכחות הצדדים.",סוף דבר
