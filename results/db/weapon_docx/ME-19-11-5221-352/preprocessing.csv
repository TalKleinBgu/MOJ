,verdict,text,part
0,ME-19-11-5221-352,בית המשפט המחוזי בחיפה,nothing
3,ME-19-11-5221-352,"ע""י ב""כ עו""ד אדם סרי [פמח""פ]",מדינת ישראל
4,ME-19-11-5221-352,אלברט (בן מיכאל) אברמוב,נגד
6,ME-19-11-5221-352,"ע""י ב""כ עו""ד יובל זמר ואח'",נגד
7,ME-19-11-5221-352,"חוק העונשין, תשל""ז-1977: סע'  40ד(א), 40ט', 144, 144(ב), 192, 275",הנאשם
8,ME-19-11-5221-352,"בעקבות הסדר טיעון שנעשה בין הצדדים, הוגש נגד הנאשם כתב אישום מתוקן (סומן ה""ט/1).",גזר דין
9,ME-19-11-5221-352,"הנאשם הודה בעובדות כתב האישום המתוקן, והורשע על פי הודאתו.",גזר דין
10,ME-19-11-5221-352,"במסגרת הסדר הטיעון הסכימו הצדדים, כי הטיעון לעונש יהיה טיעון חופשי, ועתה בא אני לגזור עונשו של הנאשם.",גזר דין
11,ME-19-11-5221-352,"כתב האישום מתייחס לשרשרת של אירועים, שאירעו בתאריך 17.10.2019, באולם שמחות בעיר חדרה.",גזר דין
12,ME-19-11-5221-352,"באותה עת נערכה במקום חתונה, והנאשם נכח במקום כאחד המוזמנים, ושתה משקאות חריפים.",גזר דין
13,ME-19-11-5221-352,"לאחר שעת חצות, ולקראת סיום החתונה, החל הנאשם להתעמת עם החתן על רקע הפסקת המוזיקה.",גזר דין
14,ME-19-11-5221-352,"הנאשם עזב את האולם, וחזר בסביבות השעה 02:00 לאחר חצות , והוא נושא עמו אקדח הזנקה, אשר הוסב לירי כדורים בקוטר 9 מ""מ.",גזר דין
15,ME-19-11-5221-352,"האקדח לא היה טעון, ובעוד החתן עומד ליד כלתו בחניון האולם, תפס הנאשם את החתן בחולצתו, וכיוון את האקדח אל ראשו.",גזר דין
16,ME-19-11-5221-352,"הכלה אחזה באקדח בשתי ידיה, כדי למנוע מהנאשם לפגוע באיש לו זה עתה נישאה, וביקשה מהנאשם שלא יהרוס את חתונתה.",גזר דין
17,ME-19-11-5221-352,"הנאשם בתגובה נופף באקדח ואיים על הכלה ועל הנוכחים במקום, ואיים כי יירה בכולם, ויעשה בהם מעשים נוספים (ובחרתי שלא לצטט את הדברים).",גזר דין
18,ME-19-11-5221-352,"בני הזוג שאך זה נישאו הצליחו להימלט לתחנת דלק סמוכה, והזמינו את המשטרה.",גזר דין
19,ME-19-11-5221-352,"כאשר הנאשם ראה את השוטרים שהגיעו למקום, מסר את האקדח לסדרן אולם השמחות.",גזר דין
20,ME-19-11-5221-352,"השוטרים ניגשו אל הנאשם, והודיעו לו כי הוא עצור וביקשו לשים אזיקים על ידיו, אך הנאשם התנגד לכך.",גזר דין
21,ME-19-11-5221-352,"הנאשם דחף את השוטרים, ניסה לנגוח בשוטרת שעמדה במקום, והשתולל, וכל זאת כשהוא מקלל את השוטרים במילים קשות ובוטות.",גזר דין
22,ME-19-11-5221-352,רק לאחר מאמצים קשים הצליחו השוטרים לעצור את הנאשם ולהכניסו לניידת המשטרה.,גזר דין
23,ME-19-11-5221-352,"במהלך כל הזמן, הנאשם התנגד למעצר, קילל את השוטרים, השמיע לעברם איומים שונים,  והשתמש כלפיהם בלשון גסה ובוטה.",גזר דין
24,ME-19-11-5221-352,"מחמת שהדברים שיצאו מפיו של הנאשם הם דברים קשים וגסים, בחרתי שלא לצטטם בגזר דין זה.",גזר דין
25,ME-19-11-5221-352,"על רקע הדברים שלעיל, הואשם הנאשם בביצוע העבירות הבאות:",גזר דין
26,ME-19-11-5221-352,"(א)	נשיאת נשק והובלתו, עבירה לפי סעיף 144(ב) רישא לחוק העונשין, תשל""ז – 1977;",גזר דין
27,ME-19-11-5221-352,"(ב)	איומים, עבירה לפי סעיף 192 לחוק העונשין;",גזר דין
28,ME-19-11-5221-352,"(ג)	הפרעה לשוטר במילוי תפקידו, עבירה לפי סעיף 275 סיפא לחוק העונשין.",גזר דין
29,ME-19-11-5221-352,טענות בא כוח המאשימה,גזר דין
30,ME-19-11-5221-352,"בפתח הטיעון, הגיש בא כוח המאשימה את גיליון ההרשעות הקודמות של הנאשם.",גזר דין
31,ME-19-11-5221-352,"גיליון זה כולל מספר הרשעות בעבירות אלימות, רכוש וסמים מסוכנים.",גזר דין
32,ME-19-11-5221-352,"הרשעתו האחרונה של הנאשם היא מתאריך 17.6.2014, במספר עבירות אלימות, בעטיין נדון הנאשם ל- 6 (שישה) חודשי מאסר בפועל.",גזר דין
33,ME-19-11-5221-352,"בין היתר הורשע הנאשם, באותה עת, בעבירות של איומים ותקיפת שוטר בעת מילוי תפקידו.",גזר דין
34,ME-19-11-5221-352,"עוד עולה מכתב האישום, כי מלבד עונש זה, הנאשם נדון בעבר למספר תקופות מאסר, שאורכן הכולל הוא 5 שנים ו- 10 חודשים.",גזר דין
35,ME-19-11-5221-352,"בא כוח המאשימה עמד על חומרת עבירת נשיאת האקדח, וכיוונו אל עבר ראשו של החתן, במקום בו נכחו אנשים רבים, הגם שלא היה מדובר באקדח קטלני, ולא הייתה בו תחמושת.",גזר דין
36,ME-19-11-5221-352,עוד עמד בא כוח המאשימה על התנהגותו האלימה של הנאשם כלפי השוטרים והדברים הבוטים שהשמיע לעברם.,גזר דין
37,ME-19-11-5221-352,"בא כוח המאשימה הוסיף וטען, כי יש לראות את כל העבירות כאירוע אחד, ולגזור עונש אחד בגין כל העבירות גם יחד.",גזר דין
38,ME-19-11-5221-352,"על סמך פסקי דין שהניח לפני, טען בא כוח המאשימה, כי מתחם העונש ההולם במקרה שלפני נע בין שנתיים ועד 4 שנים וחצי, מאסר בפועל.",גזר דין
39,ME-19-11-5221-352,טענות בא כוח הנאשם,גזר דין
40,ME-19-11-5221-352,"בא כוח הנאשם טען, כי אין להתעלם מסוג כלי הנשק בו אנו עוסקים, ומכך שמדובר באקדח הזנקה בלבד.",גזר דין
41,ME-19-11-5221-352,"לטענת בא כוח הנאשם, מתחם העונש שבתי המשפט אמצו בעבירות מסוג זה, כאשר מדובר בכלי שדרגת מסוכנותו נמוכה, ובמיוחד כאשר אין בו תחמושת, נע בין 10 חודשי מאסר ועד 36 חודשי מאסר.",גזר דין
42,ME-19-11-5221-352,"בא כוח הנאשם הוסיף וטען, כי הנאשם קיבל אחריות על מעשיו לפני תחילת שמיעת הראיות, ואת המעשים שעשה, עשה בהשפעת המשקאות ששתה בחתונה.",גזר דין
43,ME-19-11-5221-352,"ביחס לעברו הפלילי של הנאשם טען בא כוח הנאשם, כי מדובר בעבר מלפני מספר שנים, ומאז ניהל הנאשם אורח חיים נורמטיבי, ונשא אישה, ובני הזוג מנסים להקים משפחה.",גזר דין
44,ME-19-11-5221-352,"הנאשם הביע חרטה על המעשים שעשה, וציין כי הוא יודע שיש לו ""בעיות שתיה"", ולמעשה מדובר במעידה שאירעה לאחר תקופה ארוכה בה לא צרך משקאות משכרים.",גזר דין
45,ME-19-11-5221-352,"הנאשם הוסיף, כי התחתן לפני כשנה וחצי והוא עובד לפרנסתו, והוא ורעייתו מתכוונים להקים משפחה.",גזר דין
46,ME-19-11-5221-352,"באי כוח הצדדים מסכימים, כי יש לראות את העבירות השונות שבוצעו על ידי הנאשם כעבירות שבוצעו במסגרת אירוע אחד, ולגזור עליו עונש אחד כולל בגין כל העבירות שהן הורשע גם יחד.",גזר דין
47,ME-19-11-5221-352,"לאחר ששקלתי עמדת באי כוח הצדדים, הנני מחליט להצטרף אליה ולראות את כל העבירות שהנאשם הורשע בביצוען כעבירות שנעברו על ידו במסגרת אירוע אחד.",גזר דין
48,ME-19-11-5221-352,"לפיכך, מתחם העונש ההולם ייקבע להלן עבור כל העבירות שהנאשם הורשע בביצוען גם יחד, ואף העונש שייגזר על הנאשם, יהיה עונש אחד עבור כל העבירות.",גזר דין
49,ME-19-11-5221-352,קביעת מתחם העונש ההולם,גזר דין
50,ME-19-11-5221-352,"על פי עיקרון זה יש לקיים יחס הולם בין חומרת המעשה, בנסיבותיו, ומידת אשמו של הנאשם, מחד גיסא, ובין סוג ומידת העונש המוטל עליו, מאידך גיסא.",גזר דין
51,ME-19-11-5221-352,"בקביעת מתחם העונש ההולם, על בית המשפט להתחשב במידת הפגיעה בערך החברתי שנפגע כתוצאה מביצוע העבירה, ובמידת הענישה הנהוגה בנסיבות הקשורות בביצוע העבירה על ידי הנאשם.",גזר דין
52,ME-19-11-5221-352,"בשלב זה בית המשפט אינו מתייחס לנסיבותיו האישיות של הנאשם, שכן השלב בו בית המשפט מתחשב בנסיבותיו האישיות של הנאשם, יהיה השלב בו יבוא בית המשפט לקבוע את עונשו של הנאשם, בתוך מתחם העונש ההולם.",גזר דין
53,ME-19-11-5221-352,"בסעיף 40ט' לחוק העונשין, פורטו נסיבות שונות, שאינן מהוות רשימה סגורה, שעל בית המשפט להתחשב בהם, ככל שבית המשפט סבור שהן משפיעות על חומרת המעשה ועל אשמו של הנאשם.",גזר דין
54,ME-19-11-5221-352,"במקרה שלפני הנאשם פגע במספר ערכים מוגנים, והם שמירת שלמות הגוף וקדושת החיים, ושמירת הסדר הציבורי.",גזר דין
55,ME-19-11-5221-352,"הנאשם נשא והחזיק שלא כחוק בכלי נשק, המסוגל לפגוע באדם פגיעה קשה, ואף קטלנית, ולא זו בלבד שהחזיק בכלי נשק, אלא שבאמצעותו איים לפגוע בחתן השמחה.",גזר דין
56,ME-19-11-5221-352,"מלבד זאת, הנאשם התנהג בבריונות כלפי השוטרים שהגיעו למקום, הפריע להם בביצוע תפקידם, איים עליהם, התנגד למעצר, קילל אותם והעליב אותם.",גזר דין
57,ME-19-11-5221-352,"עבירת נשיאת הנשק והובלתו, לפי סעיף 144(ב) לחוק העונשין, הי עבירה שלצדה קבע המחוקק עונש מרבי של 10 שנות מאסר.",גזר דין
58,ME-19-11-5221-352,"עם זאת, בקביעת מתחם העונש ההולם, יש להביא בחשבון, שכלי הנשק היה אקדח הזנקה, שהוסב לירות כדורים בקוטר 9 מ""מ, ולכך שבעת האירוע לא היו בידי הנאשם כדורים שיכול היה לירות באמצעות האקדח.",גזר דין
59,ME-19-11-5221-352,"אשר לעבירות שבוצעו על ידי הנאשם כלפי השוטרים, אף הן עבירות חמורות, הפוגעות בסדר הציבורי, ויש להביא בחשבון שהנאשם נהג באלימות רבה כלפי השוטרים, הן מבחינה פיזית והן מבחינה מילולית.",גזר דין
60,ME-19-11-5221-352,"התנהגותו הביריונית והאלימה של  הנאשם כלפי השוטרים, והמילים הבוטות והקשות שהשמיע לעברם (ובמיוחד קשה באוזני הביטוי ""נאצים"", שהנאשם השמיע כלפי השוטרים), מלמדת על כך שמבודר באדם חסר גבולות ומעצורים.",גזר דין
61,ME-19-11-5221-352,"לאחר ששקלתי טענות באי כוח הצדדים, ולאור הפסיקה שהניחו על שולחני במהלך טיעונם, הנני קובע, כי מתחם העונש ההולם, לכל העבירות שהנאשם הורשע בביצוען נע בין 12 חודשי מאסר ועד 36 חודשים לריצוי בפועל.",גזר דין
62,ME-19-11-5221-352,סטייה ממתחם העונש ההולם,גזר דין
63,ME-19-11-5221-352,"על פי סעיף 40ד(א) לחוק העונשין, בית המשפט רשאי לחרוג ממתחם העונש ההולם אם מצא, כי יש סיכוי של ממש לשיקומו של הנאשם.",גזר דין
64,ME-19-11-5221-352,"במקרה שכזה, רשאי בית המשפט לקבוע את עונשו של הנאשם ""לפי שיקולי שיקומו"", וכן מוסמך בית המשפט להורות על נקיטת אמצעי שיקום, לרבות העמדת הנאשם במבחן.",גזר דין
65,ME-19-11-5221-352,במקרה שלפני לא מצאתי שיקולי שיקום המצדיקים סטייה ממתחם העונש ההולם שקבעתי לעיל.,גזר דין
66,ME-19-11-5221-352,עונשו של הנאשם ייגזר אפוא בתוך מתחם העונש ההולם שקבעתי לעיל.,גזר דין
67,ME-19-11-5221-352,לחובת הנאשם יש לזקוף את החומרה הטמונה בכל אחת מהעבירות בהן הורשע.,גזר דין
68,ME-19-11-5221-352,"התנהגותו הבריונית, חסרת המעצורים ופורצת הגבולות, ראויה לתגובה הולמת, במיוחד לאור העובדה, שבשנת 2014 הנאשם נדון ל- 6 חודשי מאסר בפועל בעקבות הרשעתו במספר עבירות, שכללו, בין היתר, תקיפת שוטר.",גזר דין
69,ME-19-11-5221-352,"לעומת זאת, יש להביא לזכות הנאשם את העובדה כי הודה לפני תחילת שמיעת הראיות, קיבל אחריות על התנהגותו הפסולה והביע חרטה.",גזר דין
70,ME-19-11-5221-352,"כמו כן יש לזכור, שחרף העובדה שהנאשם החזיק בידו כלי נשק, ואיים על הסובבים אותו, הוא לא באמת יכול היה לפגוע בהם, משום שלא היו לו כדורים.",גזר דין
71,ME-19-11-5221-352,"לפיכך, לאחר ששקלתי את טענות באי כוח הצדדים, ואת כל הנסיבות הצריכות לעניין הנני גוזר על הנאשם העונשים הבאים:",גזר דין
72,ME-19-11-5221-352,"(א)	הנני דן את הנאשם ל- 24 (עשרים וארבעה) חודשי מאסר, מתוכם 14 (ארבעה עשר) חודשים לריצוי בפועל, והיתר, 10 (עשרה) חודשים לריצוי על תנאי, והתנאי הוא שבמשך 3(שלוש) שנים לא יעבור הנאשם עבירה מהעבירות הבאות:",גזר דין
73,ME-19-11-5221-352,"(א)	עבירות בנשק לפי סעיף 144 לחוק העונשין, תשל""ז – 1977;",גזר דין
74,ME-19-11-5221-352,"(ב)	הפרעה לשוטר במילוי תפקידו, עבירה לפי סעיף 275 סיפא לחוק העונשין.",גזר דין
75,ME-19-11-5221-352,"(ג)	איומים, עבירה לפי סעיף 192 לחוק העונשין;",גזר דין
76,ME-19-11-5221-352,"(ב)	מתקופת המאסר בפועל, שעל הנאשם לרצות לפי האמור בסעיף קטן (א) שלעיל, תנוכה התקופה בה הנאשם נתון במעצר (מתאריך 17.10.2019 ועד היום).",גזר דין
77,ME-19-11-5221-352,"ניתן היום, י""ט בסיוון, התש""ף, 11.6.2020, והודע בפומבי.",גזר דין
78,ME-19-11-5221-352,והודע לנאשם כי הוא זכאי לערער על פסק הדין בתוך 45 ימים מהיום לפני בית המשפט העליון.,גזר דין
