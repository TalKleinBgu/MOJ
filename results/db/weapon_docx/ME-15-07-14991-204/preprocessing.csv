,verdict,text,part
0,ME-15-07-14991-204,עלאא סאלחי  (עניינו הסתיים),הנאשמים
1,ME-15-07-14991-204,מוחמד סאלחי,הנאשמים
2,ME-15-07-14991-204,"נאשם 2 ע""י ב""כ עו""ד סימון חדאד",הנאשמים
3,ME-15-07-14991-204,"חוק העונשין, תשל""ז-1977: סע'  144(א), 329(א)(1)",הנאשמים
4,ME-15-07-14991-204,"הנאשם הורשע על יסוד הודאתו בחבלה בכוונה מחמירה, עבירה לפי סעיף 329(א)(1) לחוק העונשין, התשל""ז-1977 (להלן: ""החוק"") ובנשיאת נשק, עבירה לפי סעיף 144(א) רישא לחוק.",בעניינו של נאשם 2
5,ME-15-07-14991-204,"ואלה המעשים: בלילה שבין 8-9/5/15, על רקע עימות בין אחיו של הנאשם ובין מ.ש, במהלכו חתך מ.ש את האח בפניו, נסע הנאשם עם שני אחיו ואביהם לביתו של מ.ש בבית חנינה בירושלים, כאשר הנאשם נהג ברכב ותחת חולצתו אקדח.",בעניינו של נאשם 2
6,ME-15-07-14991-204,"בהגיעם, ביקש הנאשם ממ.ש להגיע לפתח הבית, שאל אותו אם הוא שזה שפגע באחיו.",בעניינו של נאשם 2
7,ME-15-07-14991-204,"בשלב זה סימן אחיו של הנאשם בעיניו לנאשם, הנאשם הוציא את האקדח וירה לכיוון רגליהם של מ.ש ואביו (להלן: ""המתלונן"") מספר יריות ממרחק של כשני מטרים.",בעניינו של נאשם 2
8,ME-15-07-14991-204,"לאחר מכן, הנאשם ובני משפחתו ברחו מהמקום.",בעניינו של נאשם 2
9,ME-15-07-14991-204,"בין הצדדים הוסכם כי המאשימה תגביל עצמה לטעון למאסר בפועל לתקופה של 48 חודשים ולמאסר על תנאי לתקופה של 12 חודשים, ב""כ הנאשם יהיה חופשי בטיעוניו לעונש.",בעניינו של נאשם 2
10,ME-15-07-14991-204,"כמו כן, הוסכם כי המאשימה תבקש להטיל פיצוי למתלוננים בגובה שיקבע על ידי בית המשפט.",בעניינו של נאשם 2
11,ME-15-07-14991-204,"ב""כ המאשימה טען כי העבירות בהן הורשע הנאשם הינן חמורות ופוגעות בזכותו של אדם לשלמות גופו.",טיעונים לעונש
12,ME-15-07-14991-204,"העבירות בוצעו לאחר שאביו של מ.ש התקשר למשפחת הנאשם וביקש להסדיר את העניינים ביניהם והוסכם כי למחרת בצהריים תפגשנה המשפחות במטרה להשיג סולחה, ועד לאותו מועד תישמר בין הצדדים הפסקת אש.",טיעונים לעונש
13,ME-15-07-14991-204,"למרות זאת, עוד באותו לילה לקח הנאשם את החוק לידיים.",טיעונים לעונש
14,ME-15-07-14991-204,נטען כי יש לעקור תופעה זו מהשורש.,טיעונים לעונש
15,ME-15-07-14991-204,"כמו כן, העבירה של נשיאת נשק הפכה למכת מדינה, הפוגעת ברקמה החברתית, ודורשת ענישה מחמירה.",טיעונים לעונש
16,ME-15-07-14991-204,"עוד נטען כי למתלונן, אביו של מ.ש, נגרם נזק ממשי כתוצאה מהירי.",טיעונים לעונש
17,ME-15-07-14991-204,הנאשם ירה צרור מאקדח אוטומטי.,טיעונים לעונש
18,ME-15-07-14991-204,4 כדורים פגעו ברגלי המתלונן וחלקם פגעו בדלת הכניסה.,טיעונים לעונש
19,ME-15-07-14991-204,"מ.ש יכול היה גם להיפגע מירי זה, שכן עמד בסמוך לאביו.",טיעונים לעונש
20,ME-15-07-14991-204,"ב""כ המאשימה טען כי בפסיקה יש קשת רחבה של ענישה בעבירות דנן, החל מ – 20 חודשי מאסר ועד לעונש דו ספרתי של שנות מאסר, ובאה הפניה לפסיקה.",טיעונים לעונש
21,ME-15-07-14991-204,נטען כי מתחם העונש ההולם נע הוא 2-8 שנות מאסר.,טיעונים לעונש
22,ME-15-07-14991-204,"באשר לגזירת העונש בתוך המתחם, עותרת המאשימה, בהתאם להסדר הטיעון, לעונש של 48 חודשי מאסר בפועל, מאסר על תנאי, פיצוי הולם למתלונן וקנס.",טיעונים לעונש
23,ME-15-07-14991-204,נטען כי ענישה מקלה מזו תשפיע על נאשמים אחרים.,טיעונים לעונש
24,ME-15-07-14991-204,"הודגש כי לנאשם יש עבר פלילי המכיל שתי הרשעות קודמות, בו הרשעה משנת 2006 בגרימת מוות, בגינה נדון הנאשם לעונש של 42 חודשי מאסר בפועל.",טיעונים לעונש
25,ME-15-07-14991-204,"הסנגור, מנגד,  טוען כי עובדות כתב האישום הינן תוצאה ישירה של אירוע שקדם לו, בו בנו של המתלונן חתך את פני אחיו של הנאשם.",טיעונים לעונש
26,ME-15-07-14991-204,הסנגור הגיש כראיה מוסכמת את צילום הפגיעה באחיו של הנאשם ומסמך רפואי המתעד את הטיפולים הרפואיים הנלווים.,טיעונים לעונש
27,ME-15-07-14991-204,נטען כי הנאשם ראה את פניו של אחיו ואיבד עשתונותיו.,טיעונים לעונש
28,ME-15-07-14991-204,עוד נטען כי הפגיעה שספג אחיו של הנאשם חמורה משמעותית מזו שספג המתלונן.,טיעונים לעונש
29,ME-15-07-14991-204,"הסנגור התייחס לטענת המאשימה לפיה יש למגר את תופעת האלימות, וטען כי טענה זו אינה עולה בקנה אחד עם הימנעותה של המאשימה מהגשת כתב אישום נגד מ.ש.",טיעונים לעונש
30,ME-15-07-14991-204,"באשר לירי, נטען כי הוא בוצע בכוונה להפחיד, תוך שהיה צפוי כי הריקושטים יפגעו במתלונן.",טיעונים לעונש
31,ME-15-07-14991-204,"הירי לא בוצע לעבר פלג הגוף העליון, כי אם לכיוון הרצפה, וניתן להבין זאת מכך שהמתלונן נפגע רק מהרסיסים, כפי שצוין כבר בבדיקה הראשונה במד""א.",טיעונים לעונש
32,ME-15-07-14991-204,"נטען כי מדובר בפציעות שטחיות, הניתוח בוצע בתפירות והרדמה מקומית בלבד, ולמחרת שוחרר המתלונן לביתו.",טיעונים לעונש
33,ME-15-07-14991-204,"עוד נטען כי לאחר המקרה, הושגה עטוואה בין המשפחות ושולם למשפחת המתלונן  סך של כ – 90,000 ₪.",טיעונים לעונש
34,ME-15-07-14991-204,"הסנגור ביקש להתחשב לקולה בכך שהנאשם הודה במיוחס לו ולקח אחריות, ואף עודד את שני אחיו להודות בהליכים שהתנהלו כנגדם, ובכך חסך זמן שיפוטי יקר.",טיעונים לעונש
35,ME-15-07-14991-204,נטען כי בגין המקרה דנן עמדו 4 בני משפחה לדין.,טיעונים לעונש
36,ME-15-07-14991-204,"על האב והבן הוטלו  חודשי מאסר בעבודות שירות, על האח הנוסף הוטלו 12 חודשי מאסר בפועל, ולפיכך, עקרון האחידות בענישה, מחייב, נוכח עברו הפלילי של הנאשם, להחמיר עמו רק במספר חודשים מועט ביחס לעונשים אלה.",טיעונים לעונש
37,ME-15-07-14991-204,"באשר לנסיבותיו האישיות של הנאשם, נטען כי כבר בגיל 13 נאלץ לצאת לעבוד ונגרר לחברה עבריינית, אך בחמש השנים שעברו משנת 2011 ועד לאירוע דנן הוא השתקם, לא שב לבצע עבירות, יצא מהאזור, מפרנס את אמו וכמעט התחתן.",טיעונים לעונש
38,ME-15-07-14991-204,"לפיכך טוען הסניגור כי מתחם הענישה צריך לנוע בין 18-30 חודשי מאסר בפועל, והגיש פסיקה לתימוכין.",טיעונים לעונש
39,ME-15-07-14991-204,"בתוך המתחם, נטען כי עונשו של הנאשם צריך להיות בין 15 ל – 18 חודשי מאסר.",טיעונים לעונש
40,ME-15-07-14991-204,"הנאשם אמר לבית המשפט כי הוא מצטער על מה שקרה, וכי היה עליו לפתור את הבעיה בדרך אחרת.",טיעונים לעונש
41,ME-15-07-14991-204,אמר כי כיום הוא מפרנס את אמו ומשפחתו.,טיעונים לעונש
42,ME-15-07-14991-204,"הביע רצון להשתקם, ולהמשיך בשיקום שהחל בו ונמשך, לדבריו, עד לאירוע דנן.",טיעונים לעונש
43,ME-15-07-14991-204,בענייננו מדובר באירוע אחד.,דיון
44,ME-15-07-14991-204,"הערכים החברתיים שנפגעו הנם ערך החיים, שלמות הגוף, כבוד האדם, ביטחון הפרט והציבור.",דיון
45,ME-15-07-14991-204,מידת הפגיעה במקרה דנן הנה רבה וחמורה.,דיון
46,ME-15-07-14991-204,"הנאשם לקח את החוק לידיו, כשהוא מלווה ונתמך באחרים בני משפחתו.",דיון
47,ME-15-07-14991-204,"הם נסעו לביתו של המתלונן באישון לילה, תוך שהנאשם ממלא תפקיד מרכזי, מסיע את החבורה ונושא על גופו את הנשק, בהמשך, בשלב העימות עם מ.ש שאל אותו למעורבותו, ולבסוף ירה מספר יריות ממרחק קרוב מאוד.",דיון
48,ME-15-07-14991-204,"סכסוך קודם בין מ.ש, לאחיו של הנאשם אינו יכול להצדיק זאת, במיוחד נוכח ניסיונו של המתלונן להגיע לפיוס בין הצדדים, והסכמת אבי משפחתו של הנאשם, שהבטיח לו רגיעה  עד לשעות הצהריים של יום המחרת.",דיון
49,ME-15-07-14991-204,מעשיו של הנאשם גרמו לפגיעות בגופו של המתלונן.,דיון
50,ME-15-07-14991-204,"אמנם מהמסמכים הרפואיים שהוגשו עולה כי הירי גרם לחדירת רסיסים בשתי כפות רגליו של המתלונן, שתוארו כ""מספר חתכים ופצעים שטחיים"", אך פוטנציאל הסיכון הטמון במעשיו של הנאשם הינו ברור ומשמעותי.",דיון
51,ME-15-07-14991-204,"חומרת העבירה, נסיבות ביצועה ותוצאותיה מובילות למסקנה כי מתחם הענישה ההולם בעניינו של הנאשם נע בין 20 חודשי מאסר    ל – 7 שנות מאסר לריצוי בפועל.",דיון
52,ME-15-07-14991-204,"הנאשם, הנו יליד 1998.",דיון
53,ME-15-07-14991-204,"בגזירת עונשו של הנאשם בתוך המתחם, יש להתחשב לקולה בהודאתו של הנאשם, שייעלה את הדיון והביאה לחיסכון בזמן שיפוטי, את הבעת החרטה והמוטיבציה לשיקום.",דיון
54,ME-15-07-14991-204,"כמו כן, יש לייחס משקל מסוים לכך שהנאשם פעל תחת סערת רגשות נוכח פניו המדממות של אחיו, ששב לבית לאחר שמ.ש חתך את פניו, העובדה שבין הצדדים הושגה עטוואה המסדירה תשלום של 5,000 דינר ירדני ממשפחת הנאשם למשפחת המתלונן (מסמך זה הוגש כראיה), ומידת הנזק שנגרמה למתלונן.",דיון
55,ME-15-07-14991-204,"מאידך, לחובתו של הנאשם נזקף עברו הפלילי ובו שתי הרשעות.",דיון
56,ME-15-07-14991-204,"הראשונה משנת 2007 בגין גרימת מוות, והשנייה משנת 2012 בגין הסעה של שוהה בלתי חוקי ועבירת רכוש.",דיון
57,ME-15-07-14991-204,"כמו כן, יש להביא במכלול השיקולים את הענישה שהושתה על יתר בני המשפחה המעורבים בפרשה ואת הסכמות המאשימה במסגרת הסדר הטיעון.",דיון
58,ME-15-07-14991-204,"בנסיבות אלה, ולאחר שקלול האמור לעיל, אני גוזר על הנאשם כלהלן:",דיון
59,ME-15-07-14991-204,מאסר בפועל לתקופה של  3 שנים החל מיום מעצרו.,דיון
60,ME-15-07-14991-204,מאסר על תנאי לתקופה של 10 חודשים והתנאי הוא שהנאשם לא יעבור עבירה מסוג פשע בתוך 3 שנים מיום שחרורו ממאסר.,דיון
61,ME-15-07-14991-204,"פיצוי למתלוננים בסך 5,000 ₪.",דיון
62,ME-15-07-14991-204,זכות ערעור לבית משפט העליון בתוך 45 יום מהיום.,דיון
63,ME-15-07-14991-204,"ניתן היום,  כ""ג אלול תשע""ו, 26 ספטמבר 2016, ב""כ המאשימה, ב""כ הנאשם 2 והנאשם 2 בעצמו.",דיון
