,verdict,text,part
0,ME-22-09-53633-825,"חוק העונשין, תשל""ז-1977: סע'  29, 31, 144(ב), 340א(א), 340א(ב)(1)",".2 מוחמד חבשי ת""ז  xxxxxxxxxx"
1,ME-22-09-53633-825,הרקע וכתב האישום המתוקן,גזר דין  לנאשם מס' 2
2,ME-22-09-53633-825,"הנאשם 2 (להלן: הנאשם), הורשע ביום 4.6.2024, על יסוד הודאתו בכתב אישום מתוקן, בעבירות של סיוע לנשיאת נשק שלא כדין בצוותא- עבירה לפי סעיף 144(ב) רישא + סיפא, יחד עם סעיף 29 וכן סעיף 31 לחוק העונשין, התשל""ז- 1977 (להלן: חוק העונשין); וכן סיוע לירי מנשק חם בצוותא- עבירה לפי סעיף 340א(ב)(1), יחד עם סעיף 29 וסעיף 31 לחוק העונשין.",גזר דין  לנאשם מס' 2
3,ME-22-09-53633-825,יצוין כי כתב האישום הוגש כנגד הנאשם יחד עם נאשם 1.,גזר דין  לנאשם מס' 2
4,ME-22-09-53633-825,"בהמשך, הגיעו הצדדים להסדר טיעון בעניינו של הנאשם 1 ועניינו הופרד מהנאשם ונגזר דינו ביום 9.1.2024.",גזר דין  לנאשם מס' 2
5,ME-22-09-53633-825,"במסגרת הסדר הטיעון הסכימו הצדדים כי הנאשם יודה בעובדות כתב האישום המתוקן יורשע על פיו, וכי יתקבל בעניינו תסקיר מטעם שירות המבחן, מבלי שיהא בהמלצותיו כדי לחייב את המאשימה, לאחריו יטענו הצדדים לעונש באופן חופשי.",גזר דין  לנאשם מס' 2
6,ME-22-09-53633-825,"על פי עובדות האישום המתוקן, ביום 1.7.2022, סמוך לשעה 17:31, הגיע הנאשם 1 ביחד עם מוחמד דראושה (להלן: מוחמד), ועם אדם בשם נאסר (להלן: נאסר), ושניים אחרים שזהותם אינה ידועה למאשימה, אל שכונת מגורים בכפר דבוריה, כשהם נושאים ומובילים עמם בצוותא שני כלי נשק מסוג M-16 (להלן: הנשק), טעונים בתחמושת ושבכוחם להמית.",גזר דין  לנאשם מס' 2
7,ME-22-09-53633-825,למקום הגיע הנאשם.,גזר דין  לנאשם מס' 2
8,ME-22-09-53633-825,"באותן הנסיבות, מוחמד ונאסר אחזו כל אחד בכלי הנשק כשהוא מכוון כלפי מעלה וירו באמצעות הנשק מספר רב של יריות.",גזר דין  לנאשם מס' 2
9,ME-22-09-53633-825,"בהמשך, מסר מוחמד את הנשק שבידו לנאשם 1, אשר נשא אותו למשך כ-12 שניות וירה גם הוא כלפי מעלה מספר רב של יריות.",גזר דין  לנאשם מס' 2
10,ME-22-09-53633-825,מיד לאחר מכן מסר נאשם 1 את הנשק לנאשם.,גזר דין  לנאשם מס' 2
11,ME-22-09-53633-825,"הנאשם, סייע לנאשם 1, מוחמד, נאסר והאחרים, לשאת ולירות בנשק בעת שילדים קטנים שהו בקרבת מקום וצפו במעשיהם.",גזר דין  לנאשם מס' 2
12,ME-22-09-53633-825,תסקיר שירות המבחן,גזר דין  לנאשם מס' 2
13,ME-22-09-53633-825,"בתסקיר שירות המבחן שנערך בעניינו של הנאשם ביום 23.10.2024 צוין, כי הוא בן 22, רווק, סיים 12 שנות לימוד, ללא בגרות, גדל במשפחה נורמטיבית והתחנך לפי ערכים ונורמות מקובלים, מזה כארבע שנים עובד כשכיר בעבודת חשמל אצל מעסיק פרטי.",גזר דין  לנאשם מס' 2
14,ME-22-09-53633-825,עוד מסר ביחס לקשריו החברתיים כי יש לו קשרים חברתיים הדוקים עם שני חברים שמכיר מתקופת בית- הספר המתפקדים באופן יצרני ונורמטיבי והכחיש חברותו לחברה שולית.,גזר דין  לנאשם מס' 2
15,ME-22-09-53633-825,"ביחס להיסטוריה עבריינית והעבירות נשוא כתב האישום ציינה קצינת המבחן, כי אין לחובת הנאשם הרשעות קודמות.",גזר דין  לנאשם מס' 2
16,ME-22-09-53633-825,בהתייחסותו לנסיבות ביצוע העבירות שלל היכרות קודמת בינו לבין הנאשם 1.,גזר דין  לנאשם מס' 2
17,ME-22-09-53633-825,"לדבריו ביום האירוע , בזמן שהותו בחתונה של מכר בכפר דבוריה שמע מספר יריות ואז עקב אחר מקור הירי והתפתה להתנסות בנשיאת הנשק מתוך סקרנות.",גזר דין  לנאשם מס' 2
18,ME-22-09-53633-825,"הנאשם הודה בעובדות כתב האישום אך להתרשמות קצינת המבחן, התקשה לקחת אחריות על ביצוען ונטה למזער מחומרתן ומתקשה להתבונן באופן ביקורתי על כשליו.",גזר דין  לנאשם מס' 2
19,ME-22-09-53633-825,"עוד נאמר בתסקיר, כי ניכר העדר חיבורו לסיכון ההרסני הפוטנציאלי הטמון בעבירות מסוג זה.",גזר דין  לנאשם מס' 2
20,ME-22-09-53633-825,"ולאורך השיח עמו, תשובותיו סביב ביצוע העבירות היו קונקרטיות ושטחיות.",גזר דין  לנאשם מס' 2
21,ME-22-09-53633-825,"לצד אלו התרשמה קצינת המבחן גם, כי הנאשם מתקשה בהפעלת שיקול דעת מתון ועלול להימצא במצבים מסכנים.",גזר דין  לנאשם מס' 2
22,ME-22-09-53633-825,"בבחינת גורמי הסיכון לעבריינות, צוין כי על אף מאמצי הוריו לסייע לו מבחינת לימודית, הנאשם התקשה להתמודד ולא קיבל מענה מותאם לצרכיו הרגשיים והתנהל מתוך סף תסכול נמוך ובאופן בלתי מווסת במסגרת הלימודים.",גזר דין  לנאשם מס' 2
23,ME-22-09-53633-825,"נסיבות אלו, להערכת קצינת המבחן, הותירו בו חסכים רגשיים שהקשו עליו בהשלמת תהליך התפתחותו הרגשי לרבות גיבוש זהותו העצמית, פיתוח ערך עצמי ודימוי עצמי חיובי ופיתוח יכולות לוויסות דחפים ורגשות להתמודדות אדפטיבית במצבים מורכבים מבחינה רגשית.",גזר דין  לנאשם מס' 2
24,ME-22-09-53633-825,"עוד ציינה קצינת המבחן, כי על אף שהנאשם נוטה להציג קשרים חברתיים נורמטיביים,  מאופי ביצוע העבירות ונסיבות מעורבותו, עולה פער בהקשר זה , להערכתה, כעולה מהשיח עמו, הנאשם מחובר למצבים מסכנים וחשוף לקשרים חברתיים שוליים.",גזר דין  לנאשם מס' 2
25,ME-22-09-53633-825,"לצד אלו מונה קצינת המבחן גורמי סיכוי; הנאשם גדל בדינאמיקה משפחתית תקינה, בעלת ערכים נורמטיביים והוא מגלה יכולת לשמור על תפקוד יצרני ותקין מבחינה תעסוקתית.",גזר דין  לנאשם מס' 2
26,ME-22-09-53633-825,"בשקלול כל האמור העריך שירות המבחן, כי הסיכון להישנות עבירות דומות בעתיד והתנהלות פורצת גבולות הינו בינוני ועולה על גורמי הסיכוי לשינוי.",גזר דין  לנאשם מס' 2
27,ME-22-09-53633-825,"משכך, שירות המבחן לא בא בהמלצה טיפולית או שיקומית בעניינו של הנאשם  ולהערכתם הטלת עונש הרתעתי מוחשי ומשמעותי בדמות מאסר בעבודות שירות בהיקף מורחב, עשויה לחדד עבורו את הגבולות בין המותר לאסור, בנוסף להטלת מאסר מותנה וקנס כספי.",גזר דין  לנאשם מס' 2
28,ME-22-09-53633-825,"בטיעוניה הכתובים עמדה באת-כוח המאשימה על עובדות כתב האישום ועל הערכים החברתיים המוגנים בהם פגע הנאשם במעשיו ובהם; ביטחונם, שלומם ושלמות גופם של בני אדם, וכן הערכים של שלטון החוק והסדר הציבורי.",גזר דין  לנאשם מס' 2
29,ME-22-09-53633-825,"ולטענתה, פגיעה בערכים אלו, במיוחד נוכח הקלות של השגת נשק לא חוקי, מחייבים על-פי עקרון ההלימה ענישה משמעותית.",גזר דין  לנאשם מס' 2
30,ME-22-09-53633-825,"המאשימה ציינה בסיכומיה, כי במקרים כגון דנא, קשה לאמוד את מידת הפגיעה בערכים המוגנים, כגון ביטחון הציבור, להבדיל, במקרים של פגיעה ברכוש או בגוף, שאז הפגיעה הינה מוגדרת וקונקרטית.",גזר דין  לנאשם מס' 2
31,ME-22-09-53633-825,"עם זאת, הפגיעה בציבור מזמינותו של נשק חם, המוחזק בידי אנשים, הינה משמעותית וחמורה, תופעה זו הינה הקרקע, המאפשרת שימוש בנשק חם לביצוע עבירות בגוף ובנפש.",גזר דין  לנאשם מס' 2
32,ME-22-09-53633-825,"אשר לנסיבות הקשורות בביצוע העבירה, טענה באת-כוח המאשימה, כי חלקו של הנאשם הינו משמעותי, כאשר הגיע, לשכונת מגורים, וחבר לאחרים שהגיעו כשהם נושאים ומובילים שני כלי נשק מסוג M-16 טעונים בתחמושת וסייע להם לשאת ולירות בנשק מספר רב של יריות.",גזר דין  לנאשם מס' 2
33,ME-22-09-53633-825,"ולאחר מכן, קיבל הנאשם את הנשק לידיו, וזאת בשכונת מגורים ובעת שקטינים שהו בקרבת המקום וצפו במעשיהם.",גזר דין  לנאשם מס' 2
34,ME-22-09-53633-825,"עוד הוסיפה המאשימה וטענה, כי הנזק שעלול היה להיגרם כתוצאה מביצוע העבירות, הינו הנזק הכבד מכל, אובדן חיי אדם.",גזר דין  לנאשם מס' 2
35,ME-22-09-53633-825,"הדברים נאמרים ביתר שאת, שעה שהנאשם סייע לאחרים לשאת את הנשק ולירות מספר רב של יריות כלפי מעלה, עת שהו בקרבתם קטינים אשר צפו במעשיהם ומכאן שעלינו לשוות לנגד עינינו את פוטנציאל הנזק שיכול היה להיגרם מפליטת כדור מנשקו של אחד המעורבים או ירי שוגג וכן ואת המסר אותו הנאשם ואחרים מעבירים לקטינים תמימים אשר עומדים בצד וצופים במעשיהם, שרק בנס אירוע זה לא נגמר באסון.",גזר דין  לנאשם מס' 2
36,ME-22-09-53633-825,"אשר למדיניות הענישה הנהוגה, הדגישה באת-כוח המאשימה, כי בתי המשפט, בכל ערכאותיו, עמדו על הצורך בהטלת ענישה מוחשית ומרתיעה על העוברים עבירות בנשק, גם על אלו שניהלו ""אורח חיים נורמטיבי"" עד לביצוע העבירות.",גזר דין  לנאשם מס' 2
37,ME-22-09-53633-825,"עוד באותו העניין, הפנתה באת-כוח המאשימה, לתיקון מס' 140 לחוק העונשין ולדבריי ההסבר לתיקון, שקבע מדיניות של החמרה בעבירות בנשק בדרך של קביעת עונשי מינימום בעבירות נשק, של רבע מהעונש הקבוע בצד העבירה.",גזר דין  לנאשם מס' 2
38,ME-22-09-53633-825,"ביחס למתחם הונש ההולם, ציינה המאשימה, כי ערה היא לפסיקת מותב זה בעניינו של השותף לכתב האישום, הנאשם 1, ולמתחם העונש שנקבע שם.",גזר דין  לנאשם מס' 2
39,ME-22-09-53633-825,"עם זאת, היא סבורה כי מתחם העונש ההולם את העבירות, בהתאם להנחית פרקליט המדינה בעבירות נשק , צריך לנוע בין 21 ל- 36 חודשי מאסר בפועל ועונשים נלווים.",גזר דין  לנאשם מס' 2
40,ME-22-09-53633-825,"בהתייחסה לנסיבות שאינן קשורות בביצוע העבירה, ציינה באת-כוח המאשימה, כי לזכות הנאשם יש לזקוף את עברו הנקי, כמו גם העובדה שהודה לבסוף בכתב האישום המתוקן, הגם שעשה זאת לאחר שניהל את משפטו ובטרם שלב הסיכומים, כך שלא ניתן לזקוף לזכותו חיסכון בזמן שיפוטי ובזמנם של הצדדים.",גזר דין  לנאשם מס' 2
41,ME-22-09-53633-825,"מנגד, עמדה באת-כוח המאשימה על כך, שמהתסקיר עולה, כי הנאשם התקשה לקחת אחריות על מעשיו, נטה למזער מחומרתן, התקשה להתבונן באופן ביקורתי על כשליו ותשובותיו סביב האירוע נותרו קונקרטיות ושטחיות.",גזר דין  לנאשם מס' 2
42,ME-22-09-53633-825,"בנוסף, הפנתה המאשימה לגורמי הסיכון עליהם הצביע שירות המבחן והתרשמות קצינת המבחן ממנו ומאישיותו ולכך, כי שירות המבחן נמנע מלבוא בהמלצה טיפולית בעניינו.",גזר דין  לנאשם מס' 2
43,ME-22-09-53633-825,"היא הביעה תמיהה על המלצתו הסופית וביקשה לא לאמצה, שכן חורגת היא באופן קיצוני ממדיניות הענישה הנהוגה בעבירות כה חמורות ובמיוחד כשהנאשם לא עבר הליך טיפולי ולא כברת דרך המצדיקה חריגה כה ניכרת ממדיניות הענישה הנהוגה.",גזר דין  לנאשם מס' 2
44,ME-22-09-53633-825,"לדידה, הדברים מקבלים משנה תוקף, שעה ששירות המבחן קבע כי רמת הסיכון להישנות עבירות דומות בעתיד הינה בינוניות וגם התרשם מקיומה של נזקקות טיפולית אותה שלל הנאשם.",גזר דין  לנאשם מס' 2
45,ME-22-09-53633-825,"מכל האמור לעיל, ובהתחשב גם בעיקרון אחידות הענישה המחייב שמירה על יחס הולם בין העונשים הנגזרים על המעורבים באותה פרשה, והצורך בהרתעת היחיד והרבים, מבקשת המאשימה להשית על הנאשם עונש מאסר המצוי ברף הבינוני של מתחם העונש ההולם לו עתרה.",גזר דין  לנאשם מס' 2
46,ME-22-09-53633-825,"בצד המאסר, ביקשה המאשימה להטיל על הנאשם מאסר מותנה מרתיע וכן ענישה כלכלית על דרך הטלת קנס כספי שלא יפחת מ- 10,000 ₪, וזאת במטרה לפגוע בתמריץ הכספי לגייס משאבים כספיים ולקנות שליטה בכלי נשק.",גזר דין  לנאשם מס' 2
47,ME-22-09-53633-825,"בא-כוח הנאשם פתח את טיעוניו בהתייחסותו לתיקון לחוק ולשיטתו, התיקון לחוק אינו חל על עניינו של הנאשם שכן העבירות בוצעו ב 2022 בעוד התיקון לחוק נכנס לתוקף ב- 2023, כך לשיטתו.",גזר דין  לנאשם מס' 2
48,ME-22-09-53633-825,"הסניגור המשיך בטיעוניו והתייחס לטענת המאשימה, כי חלקו של הנאשם בביצוע העבירה  משמעותי.",גזר דין  לנאשם מס' 2
49,ME-22-09-53633-825,"לטענתו המאשימה לא פרטה, לא בעובדות כתב האישום ולא בטיעונה, מה הם מעשיו.",גזר דין  לנאשם מס' 2
50,ME-22-09-53633-825,"בעניין זה ביקש הסניגור להזכיר כי לא יוחסה לנאשם עבירת החזקה, וכל מעשיו, לשיטתו, מבוססים על סרטון של 30 שניות כאשר בשניה ה- 30 רואים ידו של הנאשם מושטת לעבר הנשק ותו לא.",גזר דין  לנאשם מס' 2
51,ME-22-09-53633-825,"עוד ואשר לנסיבות הקשורות בביצוע העבירה, טען בא-כוחו של הנאשם, כי לא קדם למעשיו כל תכנון, חלקו יחסי ומזערי וגם בלעדיו העבירות היו מבוצעות.",גזר דין  לנאשם מס' 2
52,ME-22-09-53633-825,"אשר לנזק שעלול היה להיגרם מהעבירה, הסניגור תמים דעים עם המאשימה, כי מי שמחזיק בנשק ויורה עלול לגרום לנזק הרסני וקטלני במיוחד כשיש קטינים.",גזר דין  לנאשם מס' 2
53,ME-22-09-53633-825,"ואולם, כך לטענתו, הנאשם לא  עשה שימוש בנשק  באופן שהוא יכול היה לגרום לנזק לסובבים אותו.",גזר דין  לנאשם מס' 2
54,ME-22-09-53633-825,מה גם שענייננו בעבירה  של סיוע ולא במעשה מושלם או קונקרטי.,גזר דין  לנאשם מס' 2
55,ME-22-09-53633-825,כך שתמוה כיצד ניתן לטעון שיש פוטנציאל לנזק ממי שלא עשה שימוש בנשק.,גזר דין  לנאשם מס' 2
56,ME-22-09-53633-825,לשיטתו עבירת סיוע לא מניבה נזק שמצדיק החמרה בענישה משום שמדובר בעבירה נגזרת ולא מושלמת.,גזר דין  לנאשם מס' 2
57,ME-22-09-53633-825,"בכל הנוגע למדיניות הענישה, טען הסניגור כי המאשימה לא הביאה פסיקה  לעניין עבירות  סיוע והפסיקה שצורפה אינה רלוונטית ואינה מגלמת נסיבות המקרה.",גזר דין  לנאשם מס' 2
58,ME-22-09-53633-825,"בא-כוח הנאשם צירף אסופת פסקי דין, המלמדים לשיטתו על מדיניות הענישה, אולם לא טען למתחם ענישה ספציפי החל על ענינו של הנאשם.",גזר דין  לנאשם מס' 2
59,ME-22-09-53633-825,"עוד הוסיף  בא-כוח הנאשם וטען בעניין זה, כי עקרון אחידות הענישה לא רלוונטי לעניינו;  העיקרון חל על מבצעים בצוותא, מעשה משותף זהה.",גזר דין  לנאשם מס' 2
60,ME-22-09-53633-825,"אך בענייננו המעשים שבוצעו על ידי הנאשם 1 שונים בתכלית והצדק, דווקא, מחייב לאבחן ביניהם.",גזר דין  לנאשם מס' 2
61,ME-22-09-53633-825,"אשר לנסיבות שאינן קשורות בביצוע העבירה ציין בא-כוח הנאשם, כי המדובר באדם שחי במשפחה נורמטיבית, נעדר עבר פלילי, למד ועבד ופרנסתו אינה מרמיסת החוק ולא מפשע אלא עבודה כשרה בחשמל ביתי.",גזר דין  לנאשם מס' 2
62,ME-22-09-53633-825,"עוד באותו הקשר טען, כי הנאשם הוא אדם בר שיקום ואין שום נתון לגבי נסיבותיו האישיות ונסיבות המעשה שיש בו לשלול  סיכויי השיקום שלו ולכן, והיות וענייננו בנאשם צעיר, יש לבכר את סיכויי השיקום.",גזר דין  לנאשם מס' 2
63,ME-22-09-53633-825,"בא-כוח הנאשם הוסיף וטען לקיומה של אכיפה בררנית המתבטאת בשני מישורים הראשון; היעדר אכיפה לגבי מעורבים נוספים שננקב בשמם ולא נעצרו ולא נחקרו כלל, והשני; מתייחס למעורב נוסף בפרשיה שבפנינו, נאסר יוסף, אשר זוהה על ידי שוטר, ברח ונעצר ועד היום טרם הוגש כתב אישום נגדו.",גזר דין  לנאשם מס' 2
64,ME-22-09-53633-825,"משכך, מטעמי הגנה מן הצדק, ביקש להקל בעונשו של הנאשם.",גזר דין  לנאשם מס' 2
65,ME-22-09-53633-825,"בהתייחסו לתסקיר והמלצותיו, טען הסניגור כי התסקיר רצוף סתירות.",גזר דין  לנאשם מס' 2
66,ME-22-09-53633-825,"לטענתו לא ברור כיצד קבעה קצינת המבחן, מחד גיסא, כי הנאשם הודה בעובדות כתב האישום ומאידך גיסא, כי הנאשם לא קיבל אחריות.",גזר דין  לנאשם מס' 2
67,ME-22-09-53633-825,"לדידו, מסקנותיה והמלצותיה של קצינת המבחן  אינן ברורות ולא ברור מאין הסיקה אותן ועל כן בקש לא לקבלן.",גזר דין  לנאשם מס' 2
68,ME-22-09-53633-825,"לטענת בא-כוח הנאשם, הודאת הנאשם בנוסף לחלקו ותרומתו האפסית לאירוע ובהתבסס על עיקרון ההלימה ונסיבותיו האישיות, יש להסתפק בענישה צופה פני עתיד ולהימנע מהשתת קנס שכן הנאשם לא הפיק רווח כספי מהמעשה ולא סייע לאחר להפיק רווח כספי.",גזר דין  לנאשם מס' 2
69,ME-22-09-53633-825,הנאשם לא מסר דבר והסתפק בדברי בא-כוחו.,גזר דין  לנאשם מס' 2
70,ME-22-09-53633-825,קביעת מתחם עונש הולם,גזר דין  לנאשם מס' 2
71,ME-22-09-53633-825,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש אשר יוטל עליו ומידתו.",גזר דין  לנאשם מס' 2
72,ME-22-09-53633-825,"לצורך קביעת מתחם העונש ההולם, בית המשפט נדרש לבחינת הערך החברתי שנפגע מביצוע העבירות ומידת הפגיעה בו, מדיניות הענישה הנהוגה ובחינת הנסיבות הקשורות בביצוע העבירות.",גזר דין  לנאשם מס' 2
73,ME-22-09-53633-825,"בעבירות נשק יש כדי לפגוע בשורה של ערכים חברתיים מוגנים ראשונים במעלה ביניהם ההגנה על גופו, שלומו, וקניינו של הפרט, כמו גם על תחושת הביטחון האישי במרחב הציבורי ושלטון החוק.",גזר דין  לנאשם מס' 2
74,ME-22-09-53633-825,"זאת בשל הפוטנציאל הקטלני הטמון בהחזקת נשק חם שלא כדין, אשר זמינותו אף מעודדת את השימוש בו.",גזר דין  לנאשם מס' 2
75,ME-22-09-53633-825,לעניין זה כבר נקבע:,גזר דין  לנאשם מס' 2
76,ME-22-09-53633-825,"הדברים יפים גם לעניין החזקת נשק בו נעשה שימוש לצורך ירי באזור מגורים, המוגדר כ""יריות שמחה"", וזאת נוכח פוטנציאל הסיכון הרב הטמון בכך.",גזר דין  לנאשם מס' 2
77,ME-22-09-53633-825,לעניין זה נקבע:,גזר דין  לנאשם מס' 2
78,ME-22-09-53633-825,הנסיבות הקשורות בביצוע העבירה,גזר דין  לנאשם מס' 2
79,ME-22-09-53633-825,"אין כל מקום להמעיט בחומרת מעשיו של הנאשם, אשר סייע לנאשם 1 ואחרים לשאת שני רובה סער מסוג M-16, טעונים בתחמושת, ואף סייע והקל לבצע ירי.",גזר דין  לנאשם מס' 2
80,ME-22-09-53633-825,"מצפיה בסרטון האירוע (מוצג ת/1א') רואים את הנאשם נוכח באירוע באופן פעיל, תוך שהוא מסתובב בחופשיות בין היורים ובסוף הסרטון הנאשם אף מקבל לידיו אחד מכלי הנשק.",גזר דין  לנאשם מס' 2
81,ME-22-09-53633-825,התנהלותו של הנאשם בזירה מלמדת על רמת הסיוע המאסיבית שהעניק לאירוע.,גזר דין  לנאשם מס' 2
82,ME-22-09-53633-825,"חומרה יתרה, עולה גם נוכח העובדה שהירי אותו ביצע הנאשם 1 והאחרים, בסיועו של הנאשם, נעשה בשכונת מגורים כאשר ילדים קטנים נמצאים בקרבת מקום וצופים במעשיהם, ומשני כלי נשק התקפיים מסוג רובה סער M-16.",גזר דין  לנאשם מס' 2
83,ME-22-09-53633-825,"מנגד, יש לתת את הדעת לעובדה שהאירוע אינו מהווה עבירת נשק קלאסית של נשיאה, כאשר הנאשם סייע לנאשם 1 ולאחרים והקל על ביצוע העבירות כשקיבל לידיו את הנשק, לאחר הירי, מנאשם 1.",גזר דין  לנאשם מס' 2
84,ME-22-09-53633-825,"בנוסף, נתתי דעתי כי למרבה המזל, לא נגרם נזק כתוצאה מביצוע העבירות בענייננו.",גזר דין  לנאשם מס' 2
85,ME-22-09-53633-825,"ואולם, פוטנציאל הנזק הוא עצום,  בשים לב לסוג הנשק ולכך כי המדובר בירי של מספר רב של כדורים, על ידי מספר אנשים ומשני כלי נשק, שבוצע במקום מגורים כשילדים קטינים שהו בקרבת המקום וצפו במעשים.",גזר דין  לנאשם מס' 2
86,ME-22-09-53633-825,"בפסיקתו העדכנית, עמד בית המשפט העליון על מצב החירום בו מצויה מדינת ישראל בכל הקשור לעבירות בנשק, אשר מחייב החמרה בענישה המוטלת על המורשעים בהן:",גזר דין  לנאשם מס' 2
87,ME-22-09-53633-825,"על רקע המגמה להחמיר בעונשם של מבצעי עבירות נשק, נכנס לתוקף ביום 8.12.2021 תיקון 140 לחוק העונשין, הקבוע עונש מינימום שלא יפחת מרבע מהעונש המרבי שנקבע לעבירה הספציפית.",גזר דין  לנאשם מס' 2
88,ME-22-09-53633-825,"תיקון זה, הקבוע כהוראת שעה לתקופה של 3 שנים, חל על המקרה דנן, שלא כטענת בא-כוח הנאשם, שכן מדובר בעבירות שבוצעו בשנת 2022.",גזר דין  לנאשם מס' 2
89,ME-22-09-53633-825,להלן מספר דוגמאות המשקפות את מידת הענישה המקובלת במקרים דומים.,גזר דין  לנאשם מס' 2
90,ME-22-09-53633-825,"למותר לציין, כי חלק מפסקי הדין מתייחסים לעבירה המוגמרת, בעוד שבענייננו מדובר בשתי עבירות סיוע.",גזר דין  לנאשם מס' 2
91,ME-22-09-53633-825,כך שהעונש בגין עבירות הסיוע יש לגזור מהענישה הנהוגה המוטלת בגין העבירה המוגמרת.,גזר דין  לנאשם מס' 2
92,ME-22-09-53633-825,"בנסיבות העניין, תוך בחינת הערכים החברתיים המוגנים שנפגעו מהעבירות שביצע הנאשם ומידת הפגיעה בהם, בחינת נסיבות ביצוען, מדיניות הענישה הנהוגה ומגמת ההחמרה הניכרת בענישה והעונש המזערי הקבוע בחוק, ומבלי להתעלם מעיקרון אחידות הענישה ותוך התחשבות במתחם העונש ההולם והעונש שנקבע בעניינו של נאשם 1, סבור אני כי מתחם העונש ההולם במקרה דנן נע בין 16 ל- 32 חודשי מאסר בפועל, לצד ענישה נלווית הכוללת מאסר מותנה וקנס כספי.",גזר דין  לנאשם מס' 2
93,ME-22-09-53633-825,קביעת העונש בתוך המתחם,גזר דין  לנאשם מס' 2
94,ME-22-09-53633-825,"קביעת עונשו של נאשם תיעשה בתוך המתחם, אלא אם כן ישנן נסיבות המצדיקות סטייה ממנו.",גזר דין  לנאשם מס' 2
95,ME-22-09-53633-825,"במקרה דנן, לא מצאתי כל מקום לחרוג לקולה מהמתחם שנקבע, כפי שביקש הסניגור היות והנאשם, לטענתו, בר-שיקום.",גזר דין  לנאשם מס' 2
96,ME-22-09-53633-825,"בבואי לגזור את עונשו של הנאשם בתוך המתחם שנקבע, נתתי דעתי לגילו הצעיר בעת ביצוע העבירה, בן 20, ולעובדה שהוא נעדר כל הרשעות קודמות וזו הסתבכותו הראשונה עם החוק, ודומה כי עסקינן במי שעד למועד ביצוע העבירות דנן, ניהל אורח חיים נורמטיבי למד ועבד לפרנסתו.",גזר דין  לנאשם מס' 2
97,ME-22-09-53633-825,"כמו כן הבאתי בחשבון את הודאתו בביצוע העבירות, גם אם זו לא התקבלה בראשית ההליך, אשר מבטאת, על דרך הכלל, גם קבלת הדין, ובחובה היא טומנת קבלת אחריות למעשים והבעת חרטה עליהם, לצד החסכון בזמן שיפוטי יקר.",גזר דין  לנאשם מס' 2
98,ME-22-09-53633-825,מצאתי גם לתת משקל לתקופה בה הנאשם היה מצוי במעצר מאחורי סורג ובריח מיום 12.9.2022 ועד ליום 6.12.2022 ובאיזוק אלקטרוני עד ליום 20.04.2023.,גזר דין  לנאשם מס' 2
99,ME-22-09-53633-825,"אשר לטענת הנאשם לקיומה של אכיפה בררנית, הרי שלא ניתן להתייחס לטענה זו ולהכריע בה בהעדר בסיס עובדתי ומשפטי נרחב, יותר מזה שהוצג בפניי, ובהעדר תשתית ראייתית מבוססת התומכת בטענתו זו.",גזר דין  לנאשם מס' 2
100,ME-22-09-53633-825,"לא ניתן לבחון לעומק את טענות הנאשם ביחס לחלקם של האחרים ולהליכים שננקטו, אם ננקטו, נגדם מבלי שנפרסה מלוא התמונה לפניי, ולא ניתן להסתפק בלנקוב בשמות של מעורבים נוספים בפרשיה כדי לצאת יד חובה זו.",גזר דין  לנאשם מס' 2
101,ME-22-09-53633-825,"לאור המפורט לעיל, סבור אני כי נכון יהא לקבוע את מיקום עונשו של הנאשם בחלק העליון של השליש הראשון של  מתחם העונש ההולם.",גזר דין  לנאשם מס' 2
102,ME-22-09-53633-825,עוד ראוי להשית על הנאשם מאסר מותנה וקנס כספי.,גזר דין  לנאשם מס' 2
103,ME-22-09-53633-825,"נוכח כל האמור לעיל, אני גוזר על הנאשם את העונשים הבאים:",גזר דין  לנאשם מס' 2
104,ME-22-09-53633-825,"אני מטיל על הנאשם מאסר בפועל של 20 חודשים, בניכוי ימי מעצרו מיום 12.9.2022 ועד ל- 6.12.2022.",גזר דין  לנאשם מס' 2
105,ME-22-09-53633-825,"אני מטיל על הנאשם מאסר על תנאי של 12 חודשים, למשך 3 שנים, שלא יעבור כל עבירת נשק מסוג פשע.",גזר דין  לנאשם מס' 2
106,ME-22-09-53633-825,"אני מטיל על הנאשם קנס בסך 2,000 ₪ או 10 ימי מאסר תמורתו.",גזר דין  לנאשם מס' 2
107,ME-22-09-53633-825,הקנס ישולם תוך 4 חודשים.,גזר דין  לנאשם מס' 2
108,ME-22-09-53633-825,"54678313ניתן היום,  ד' כסלו תשפ""ה, 05 דצמבר 2024, בהעדר הצדדים.",גזר דין  לנאשם מס' 2
