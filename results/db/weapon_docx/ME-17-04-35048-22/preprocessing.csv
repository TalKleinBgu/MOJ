,verdict,text,part
0,ME-17-04-35048-22,כב' השופט אלון אינפלד,"בפני:כב' השופט הבכיר אריאל ואגו – אב""ד"
1,ME-17-04-35048-22,כב' השופט אריאל חזק,"בפני:כב' השופט הבכיר אריאל ואגו – אב""ד"
2,ME-17-04-35048-22,"חוק העונשין, תשל""ז-1977: סע'  40(ט), 40ב, 144ו, 144 ו'(א), 186(א), 333, 334, 335 (א)(1), (2), 379, 380, 382(א), 40 יא, 410 (3), 413 (ה), 413ה",הנאשם
3,ME-17-04-35048-22,* בית המשפט גזר חמש וחצי שנות מאסר על תושב באר שבע שתקף ערבים שיצאו עם נשים יהודיות.,הנאשם
4,ME-17-04-35048-22,* עונשין – ענישה – מדיניות ענישה: עבירות אלימות על רקע אידיאולוגי,הנאשם
5,ME-17-04-35048-22,"הנאשם הועמד לדין בשל שורה של עבירות אלימות כלפי אנשים ממוצא ערבי, שבוצעו על רקע קשרים של אותם מתלוננים עם נשים יהודיות.",הנאשם
6,ME-17-04-35048-22,"במסגרת הסדר טיעון, שלא כלל הסכמה עונשית, הוגש נגד הנאשם כתב אישום מתוקן, שבעובדותיו הוא הודה, ובעקבות כך הורשע בעבירות שנקבו שם.",הנאשם
7,ME-17-04-35048-22,"כתב האישום המתוקן אחז ארבעה אישומים, שרקעם דומה, וכמפורט בחלק הכללי, החליט הנאשם, לפגוע בערבים השוהים בחברת נשים יהודיות, כדי לעורר בקרבם פחד ולמנוע קשרים אישיים בין הערבים ליהודיות.",הנאשם
8,ME-17-04-35048-22,בית המשפט פסק כלהלן:,הנאשם
9,ME-17-04-35048-22,"מדובר בעבירות מופלגות בחומרתן, שמידת פגיעתן בערכי יסוד חברתיים של כבוד האדם, באשר הוא אדם, וההגנה על בטחונו האישי של הפרט – קשה.",הנאשם
10,ME-17-04-35048-22,"הפגיעה בתחושת הביטחון האישי ובזכות לשלמות הגוף מתעצמת, בעבירות שמניען גזעני, לנוכח האקראיות שבבחירת הקורבן.",הנאשם
11,ME-17-04-35048-22,"אין לנפגע דרך מובהקת לדעת אימתי והיכן הוא חשוף לתקיפה ולהשפלה, ומניין יבוא החפץ ברעתו, ולהיערך להתגונן בפני הרעה.",הנאשם
12,ME-17-04-35048-22,"מתוך עצמת הפגיעה בערכים חברתיים חשובים, נגזרת ענישה מחמירה, שפסיקת בית המשפט העליון חזרה והדגישה, בכל המקרים, שבהם נדונו עבירות אלימות, שנעברו על רקע דומה.",הנאשם
13,ME-17-04-35048-22,"מדיניות הענישה המחמירה נשענת על לשונו, ולא פחות – על רוחו ועל רקעו החקיקתי של חוק העונשין, הקובע כפל העונש הקבוע לעבירה.",הנאשם
14,ME-17-04-35048-22,"הנאשם, יליד 1998, תושב באר שבע, הועמד לדין, בשל שורה של עבירות אלימות כלפי אנשים ממוצא ערבי, שבוצעו על רקע קשרים של אותם מתלוננים עם נשים יהודיות.",כתב האישום המתוקן וההרשעה על פיו
15,ME-17-04-35048-22,"במסגרת הסדר טיעון, שלא כלל הסכמה עונשית, הוגש נגד הנאשם כתב אישום מתוקן, שבעובדותיו הוא הודה, ובעקבות כך הורשע  בעבירות שננקבו שם.",כתב האישום המתוקן וההרשעה על פיו
16,ME-17-04-35048-22,"כתב האישום המתוקן אוחז ארבעה אישומים, שרקעם דומה, וכמפורט בחלק הכללי, החליט הנאשם, עובר ליום 21.2.17, לפגוע בערבים השוהים בחברת נשים יהודיות, כדי לעורר בקרבן פחד ולמנוע קשרים אישיים בין הערבים ליהודיות.",כתב האישום המתוקן וההרשעה על פיו
17,ME-17-04-35048-22,"לפי האישום הראשון, ביום 21.2.17, לפנות בוקר, שהו מתלונן בשם יאסים ואישה ששמה אילנה, במכוניתו של יאסים, בחניה בבאר שבע.",כתב האישום המתוקן וההרשעה על פיו
18,ME-17-04-35048-22,"הנאשם הגיע למקום עם קבוצת אנשים, ניגש למכונית וביקש מאילנה מצית.",כתב האישום המתוקן וההרשעה על פיו
19,ME-17-04-35048-22,"כאשר הצית סיגריה, בחן את פני השניים, ומשהסיק שמדובר בערבי וביהודיה, התרחק מעט, הוציא סכין, חזר למכונית, ודקר את יאסים בגבו, באזור הצלעות, הבטן והיד, כדי לגרום לו חבלה חמורה.",כתב האישום המתוקן וההרשעה על פיו
20,ME-17-04-35048-22,"דקירה אחת פגעה בכליה השמאלית של יאסים, וגרמה לו לקרע ולדימום.",כתב האישום המתוקן וההרשעה על פיו
21,ME-17-04-35048-22,"המעשה נעשה בשל מניע גזעני, משום היות יאסים ערבי ששהה בחברת אישה יהודיה.",כתב האישום המתוקן וההרשעה על פיו
22,ME-17-04-35048-22,"משהודה הנאשם בעובדות אלה, הוא הורשע, באישום הראשון, בעבירות של חבלה חמורה בנסיבות מחמירות מתוך מניע גזעני לפי סעיף 333 ו-335 (א)(1) לחוק העונשין, תשל""ז -1977, בצירוף סעיף 144 ו'(א) לחוק, ובהחזקת סכין מתוך מניע גזעני לפי סעיף 186(א) בצירוף סעיף 144 ו(א) של החוק.",כתב האישום המתוקן וההרשעה על פיו
23,ME-17-04-35048-22,"לפי האישום השני –  ביום 4.3.17 בשעות הערב, חבריו של הנאשם, טמיר, וקטין בשם י.מ, עברו בפארק בבאר שבע.",כתב האישום המתוקן וההרשעה על פיו
24,ME-17-04-35048-22,"הם נתקלו באדם ממוצא ערבי, התפתחו ביניהם חילופי דברים, וגם אותו אדם וגם חבריו של  הנאשם, הזעיקו לעזרתם חברים אחרים מטעמם.",כתב האישום המתוקן וההרשעה על פיו
25,ME-17-04-35048-22,"בעקבות התפתחויות נוספות, שהנאשם לא היה צד להם, קשרו קשר ביניהם טמיר, הקטין, ועוד שלושה מכרים,  לתקוף את אותו  אדם ערבי, בשל כך שהוא יוצא עם יהודיות.",כתב האישום המתוקן וההרשעה על פיו
26,ME-17-04-35048-22,"בשלב זה הקושרים נסעו לישיבה, שבה שהה הנאשם, על מנת לצרפו לקשר, וסיפרו לו, שבפארק יש ערבים המסתובבים עם יהודיות.",כתב האישום המתוקן וההרשעה על פיו
27,ME-17-04-35048-22,"הנאשם ביקש מהם להיכנס עמו לשיעור תורה, שלאחריו חזר טמיר ואמר לנאשם, שאין זה טוב שיש ערבים היוצאים עם יהודיות.",כתב האישום המתוקן וההרשעה על פיו
28,ME-17-04-35048-22,"או אז, הצטרף הנאשם לקשר, נטל מקל גולף מחדרו, נתן לקושר אחר אלה, ולטמיר ידית עץ של פטיש, ולקושר נוסף נתן מקל מתכת באורך 30 ס""מ.",כתב האישום המתוקן וההרשעה על פיו
29,ME-17-04-35048-22,הקטין י.מ נטל עמו קרש.,כתב האישום המתוקן וההרשעה על פיו
30,ME-17-04-35048-22,"הנאשם וקושר נוסף בשם שרון, נכנסו לפארק לחפש את אותו ערבי, ולאחר שמרבית בני החבורה כיסו פניהם, בכובעי גרב ובחם צוואר, למניעת זיהויים, פנו לאדם, שסברו שהוא ערבי, שאלו מדוע הוא פוגע בילדות יהודיות, ושרון נתן לו מכה בראש עם האלה.",כתב האישום המתוקן וההרשעה על פיו
31,ME-17-04-35048-22,"הנאשם וטמיר היכו אותו, וכאשר נפל, שרון והנאשם בעטו בו.",כתב האישום המתוקן וההרשעה על פיו
32,ME-17-04-35048-22,"הם אף רדפו אחריו, כאשר קם ונמלט מהמקום, אך חדלו מכך, חזרו לישיבה שבה לומד הנאשם, החזירו את האלות והמוטות לחדרו, והתפזרו.",כתב האישום המתוקן וההרשעה על פיו
33,ME-17-04-35048-22,"משהודה הנאשם בעובדות אלה, הוא הורשע, באישום השני, בעבירות של תקיפה בנסיבות מחמירות מתוך מניע גזעני, לפי סעיף 379, בנסיבות סעיף 382(א), לחוק העונשין, בצירוף סעיף 144 ו'(א) לחוק, ובנסיבות מחשידות בכוונת פריצה מתוך מניע גזעני, לפי סעיף 410 (3) של חוק העונשין, בצירוף סעיף 144ו'(א) לחוק.",כתב האישום המתוקן וההרשעה על פיו
34,ME-17-04-35048-22,"לפי האישום השלישי – לאחר יום 4.3.17, התארגנו הנאשם, טמיר הנ""ל, וחבר בשם קורן, לפגוע באנשים ממוצא ערבי השוהים בחברת נשים יהודיות, כדי להפחידם ולמנוע קשרים אישיים כאלה, ובמסגרת התארגנות זו, יצאו, ביום 17.3.17, לפנות בוקר, לפארק בבאר שבע, במכוניתו של קורן, כדי לחפש ערבים ששוהים עם יהודיות.",כתב האישום המתוקן וההרשעה על פיו
35,ME-17-04-35048-22,הנאשם היה חמוש במקל גולף  וטמיר הצטייד בפטיש.,כתב האישום המתוקן וההרשעה על פיו
36,ME-17-04-35048-22,"הם הבחינו במכונית, שבה ישב אדם בשם הייתם, ולידו רכב נוסף שבו שהו נערות, שסברו שהן יהודיות, ועוד אדם, שסברו שהוא ערבי.",כתב האישום המתוקן וההרשעה על פיו
37,ME-17-04-35048-22,"השלושה ניגשו לשיחים להתארגן לתקיפה, אך הרכב שבו שהו הנערות נסע.",כתב האישום המתוקן וההרשעה על פיו
38,ME-17-04-35048-22,"הנאשם אמר לחבריו שחייבים לעשות משהו, רץ לכיוון רכבו של הייתם, חבט בחלון עם מקל הגולף, וטמיר היכה בפטיש על חלון הרכב.",כתב האישום המתוקן וההרשעה על פיו
39,ME-17-04-35048-22,השניים שברו את חלונות המכונית ותקפו את הייתם עם המוט והפטיש תוך גרימת שפשוף וכאבים בידו ובלחיו.,כתב האישום המתוקן וההרשעה על פיו
40,ME-17-04-35048-22,"הייתם נמלט מהמקום עם הרכב, ואז השלושה, ובהם הנאשם, ניגשו לשלושה אחרים, ממוצא ערבי, השליכו אבנים לעבר מכוניתם, שברו את חלון המכונית ופגעו בהם.",כתב האישום המתוקן וההרשעה על פיו
41,ME-17-04-35048-22,"המותקפים התגוננו על ידי זריקת אבנים, והנאשם וחבריו נמלטו מהמקום.",כתב האישום המתוקן וההרשעה על פיו
42,ME-17-04-35048-22,"משהודה הנאשם בעובדות אלה הוא הורשע באישום השלישי, בעבירות של  תקיפה הגורמת חבלה של ממש בנסיבות מחמירות מתוך מניע גזעני, לפי סעיף 380 בנסיבות סעיף 382 (א) בצירוף סעיף 144 ו'(א) לחוק, תקיפה בנסיבות מחמירות מתוך מניע גזעני, לפי סעיף 379 בנסיבות סעיף 382(א) בצירוף סעיף 144 ו'(א) של החוק, והיזק לרכוש מתוך מניע גזעני, לפי סעיף 413ה בצירוף סעיף 144 ו'(א) לחוק.",כתב האישום המתוקן וההרשעה על פיו
43,ME-17-04-35048-22,"לפי האישום הרביעי -  ביום 20.3.17, נפגש אדם בשם מוחמד, בפארק, עם שתי נשים יהודיות, אביבה ותמר, ונסע איתן לקרבת אולם אירועים מסויים בבאר שבע.",כתב האישום המתוקן וההרשעה על פיו
44,ME-17-04-35048-22,"הנאשם הגיע למקום עם אחר, הבחין בשלושה, והקושרים ביקשו מהם מצית.",כתב האישום המתוקן וההרשעה על פיו
45,ME-17-04-35048-22,"הנאשם הגיע למסקנה, כי מוחמד הוא ערבי והשוהות עמו – יהודיות.",כתב האישום המתוקן וההרשעה על פיו
46,ME-17-04-35048-22,"הוא התקשר לקורן, וביקש שיגיע לישיבה, שהייתה בסמוך לאולם.",כתב האישום המתוקן וההרשעה על פיו
47,ME-17-04-35048-22,"הנאשם והאחר חברו שם לקורן, הנאשם הסביר שראה נשים יהודיות עם ערבי, והציע לקורן הצעה, שמשמעותה להכות את אותו ערבי.",כתב האישום המתוקן וההרשעה על פיו
48,ME-17-04-35048-22,"הנאשם הביא מחדרו מפתח שוודי, נתן פטיש 10 ק""ג לאחר,  ולקורן נתן אלת שוטרים מפלסטיק.",כתב האישום המתוקן וההרשעה על פיו
49,ME-17-04-35048-22,"השלושה ניגשו למכוניתו של מוחמד, הנאשם והאחר שברו את חלון המכונית והכו את מוחמד בראשו, תוך שמגדפים אותו על כך שהוא יוצא עם יהודיות, וגרמו לו פציעות בראשו ודמם.",כתב האישום המתוקן וההרשעה על פיו
50,ME-17-04-35048-22,"תמר ואביבה נמלטו מהמכונית, ואז הצליח גם מוחמד לצאת מהרכב, ואילו שלושת הפוגעים נמלטו וחזרו לישיבה.",כתב האישום המתוקן וההרשעה על פיו
51,ME-17-04-35048-22,"משהודה הנאשם בעובדות אלה הורשע, באישום הרביעי, בעבירות של פציעה בנסיבות מחמירות מתוך מניע גזעני, לפי סעיף 334 בצירוף סעיף 335 (א)(1) ו-(2) בצירוף סעיף 144 ו'(א) לחוק, ובהיזק לרכוש מתוך מניע גזעני לפי סעיף 413 (ה) בצירוף סעיף 144 ו'(א) לחוק.",כתב האישום המתוקן וההרשעה על פיו
52,ME-17-04-35048-22,הוזמן תסקיר לעונש מאת שירות המבחן.,תסקירי שירות המבחן
53,ME-17-04-35048-22,"נקדים ונתמצת, כי שירות המבחן נטה לבחון לעומק ולהמליץ לאפשר קידום של הליך טיפולי – שיקומי, בטרם יגזר דינו של הנאשם.",תסקירי שירות המבחן
54,ME-17-04-35048-22,"לאחר עיון בתסקיר הביניים, שהוגש ביום 10.7.18, ושמיעת באי כוח הצדדים, קבענו, שאיננו רואים, בנסיבות תיק זה, מקום לקידום תהליך ארוך טווח, של טיפול ושיקום טרם מתן גזר הדין (פרוטוקול והחלטה מיום 12.7.18), והורינו על הגשת תסקיר משלים וסופי לקראת שמיעת הטיעון לעונש.",תסקירי שירות המבחן
55,ME-17-04-35048-22,"התסקיר, שהוגש ביום 9.10.18, מתייחס לשתי החלופות כאחד – תרחיש של אימוץ ההמלצה, שהשירות עדיין עמד מאחוריה, של אפיק שיקומי – טיפולי, ותרחיש של החלטה אפשרית של ביהמ""ש לגזור הדין ולא לאפשר המשך המהלך הזה.",תסקירי שירות המבחן
56,ME-17-04-35048-22,"במצב דברים זה, במסגרת הטיעונים לעונש, מושא הישיבה מיום 11.10.18, התייחסו באי כוח הצדדים לשני מישורי ההכרעה הנדרשת.",תסקירי שירות המבחן
57,ME-17-04-35048-22,"ב""כ המאשימה, עו""ד יריב צרי, ביקש שלא לאמץ ההמלצה להוסיף ולקדם את אפשרות הטיפול והשיקום (שמטבע הדברים נלוותה אליה המלצה לדחייה נוספת של הטיעון לעונש), ושטח בפנינו את טיעוני המדינה לעונש הראוי לגופו.",תסקירי שירות המבחן
58,ME-17-04-35048-22,"ב""כ הנאשם, עו""ד גיא זהבי, מצידו, ביקש לשכנע בכך, שיש מקום לדחות הדיון, ולמצות את האפיק המומלץ בידי שירות המבחן, ולחלופין – אם לא נעתר – הוצגו טיעוני ההגנה לעונש.",תסקירי שירות המבחן
59,ME-17-04-35048-22,"לפיכך – נדרשת החלטתנו הטרומית – האם לאפשר קידום ומיצוי מהלך טיפולי, וככל שתדחה אופציה זו – אנו נדרשים לדיון ולהחלטה בשיקולי הענישה השונים, ולגזירת הדין במשפט.",תסקירי שירות המבחן
60,ME-17-04-35048-22,"בתסקיר הביניים, צוין רקעו האישי של הנאשם, כבן 20, רווק, שהתגורר, עד המעצר, בבית הוריו, כשילדותו ונערותו עברו במסגרת משפחתית, שלא נעדרה בעיתיות, לאור הסתבכויות בפלילים של ההורים ואחד מאחיו.",תסקירי שירות המבחן
61,ME-17-04-35048-22,"מכאן נבעו העדר גבולות ברורים להתנהגותו, ואווירה של חוסר יציבות.",תסקירי שירות המבחן
62,ME-17-04-35048-22,"בשלב מסוים, ולאחר סיום 12 שנות לימוד, החל הנאשם להשתלב בשיעורי תורה, התחזק בדת וחזר בתשובה.",תסקירי שירות המבחן
63,ME-17-04-35048-22,"הוא לא התייצב לשירות צבאי, כנראה על רקע הרצון להוסיף וללמוד בישיבה, ומשלא הסדיר זאת כנדרש בחוק – הוכרז כעריק מהצבא.",תסקירי שירות המבחן
64,ME-17-04-35048-22,"מאז דצמבר 2016, הוא החל ללמוד במסגרת ישיבה דתית בתנאי פנימיה, אך, שמר על קשר טוב עם משפחתו.",תסקירי שירות המבחן
65,ME-17-04-35048-22,"בפני קצינת המבחן, עורכת התסקיר, גב' אירינה ניימן, הנאשם הביע חרטה על העבירות הנדונות, וקיבל על עצמו אחריות.",תסקירי שירות המבחן
66,ME-17-04-35048-22,"הרושם היה,  שלעת ביצוע המעשים, הוא חש כוח ובטחון מדומים, והאמין כי הוא ""מציל"" את הנשים היהודיות, והרגיש כמעין שליחות בכך.",תסקירי שירות המבחן
67,ME-17-04-35048-22,"עם זאת, ואף שניסה לגלות אמפתיה לנפגעים, בפני עורכת התסקיר, היא התרשמה, שהוא עסוק בתחושת קורבנות וחוסר ודאות לגבי העתיד.",תסקירי שירות המבחן
68,ME-17-04-35048-22,"מאחר שהנאשם ביקש להשתלב בהליך טיפולי ולהשתקם, ובהעדר הרשעות קודמות, ועל רקע המוטיבציה הראשונית לבחון חלקים בעיתיים באישיותו, סבר שירות המבחן כי יש לתת לכך הזדמנות.",תסקירי שירות המבחן
69,ME-17-04-35048-22,"צוין, שהנאשם, ששוחרר ממעצרו בתנאי פיקוח אלקטרוני, הקפיד על תנאי השחרור, ושיתף פעולה עם קצינת המבחן.",תסקירי שירות המבחן
70,ME-17-04-35048-22,"גב' ניימן ציינה, לצד זה, גורמי סיכון לעבריינות, הנגזרים מריבוי עבירות האלימות, שנסיבותיהן דומות, קשריו השוליים מבוססי עמדות אידיאולוגיות נוקשות והצדקת אלימות במצבים מסויימים, הקושי לגלות אמפתיה, ותפיסה עצמית של שליחות דתית ולאומית.",תסקירי שירות המבחן
71,ME-17-04-35048-22,"בשקלול נתונים אלה, קצינת המבחן המליצה לדחות הדיון לחודשים אחדים, כדי לבדוק אפשרות שילוב הנאשם בהליך טיפולי בתחום האלימות.",תסקירי שירות המבחן
72,ME-17-04-35048-22,"בעקבות החלטתנו, שאוזכרה, מיום 12.7.18, הוגש התסקיר המשלים, ובו התחזק הרושם, אצל קצינת המבחן, כי הנאשם מקבל על עצמו אחריות מלאה וחווה אשמה עמוקה וחרטה כנה.",תסקירי שירות המבחן
73,ME-17-04-35048-22,"תחושות אלה, לצד החשש מתוצאות ההליך המשפטי, מביאות לנסיגה משמעותית במצבו הנפשי.",תסקירי שירות המבחן
74,ME-17-04-35048-22,"ההתרשמות הייתה שהמוטיבציה מצידו לטיפול הייתה אותנטית וממשית, ושוב – הומלץ על דחיה נוספת, טרם קביעת העונש.",תסקירי שירות המבחן
75,ME-17-04-35048-22,"המלצה זו נתמכה גם בידי מנחות קבוצה טיפולית בתחום האלימות, שבדקו את התאמת הנאשם להשתתפות בקבוצה.",תסקירי שירות המבחן
76,ME-17-04-35048-22,"מנחות אלה התרשמו, שהנאשם ""מחובר"" למשמעות העבירות שביצע ומבין את השלכות מעשיו ואת הפגיעה שגרם.",תסקירי שירות המבחן
77,ME-17-04-35048-22,"הוא ביטא רצון להבין מה הוביל אותו לכך, וכיצד ניתן למנוע זאת בעתיד.",תסקירי שירות המבחן
78,ME-17-04-35048-22,"לנוכח גילו הצעיר ומאפייני אישיותו, סברו מנחות הקבוצה, ויחד איתן – עורכת התסקיר, כי הנאשם יכול להיתרם מהתהליך הטיפולי ולגבש זהות נורמטיבית מחוזקת, שתסייע לו להתמודד עם גזר הדין והעונשים הצפויים לו.",תסקירי שירות המבחן
79,ME-17-04-35048-22,"שירות המבחן חזר והמליץ על דחייה נוספת, ועל בחירה באפיק שיקומי, שהפוטנציאל להצלחתו, ולהפחתת הרצידיביזם, נראה בעיניו משמעותי.",תסקירי שירות המבחן
80,ME-17-04-35048-22,"למקרה, שהמלצה זו לא תיעתר, ויוחלט על סיום ההליך המשפטי כעת, הומלץ, להטיל מאסר בעבודות שירות, לתקופה המרבית, לצד צו מבחן למשך שנתיים, בראייה, שעונש כזה יאפשר לנאשם לעבור, במקביל, תהליך טיפול ושיקום.",תסקירי שירות המבחן
81,ME-17-04-35048-22,"מששקלנו טיעוני הצדדים ביחס לשאלה המקדמית, האם יש מקום לדחיית סיום ההליך, עד למצוי המהלך הטיפולי- שיקומי, מסקנתנו היא, שאין מקום לאפשר זאת.",תסקירי שירות המבחן
82,ME-17-04-35048-22,"ברובד הכללי, ומעבר לעניינו הפרטני של הנאשם, עמדתנו היא, שיישום נכון של עקרון ההלימה- העקרון המנחה בענישה, לפי סעיף 40ב של חוק העונשין, יביא, בדרך כלל,  לענישה מוחשית.",תסקירי שירות המבחן
83,ME-17-04-35048-22,"בעבירה חמורה, משמעות הדבר, בדרך כלל- מאסר בפועל.",תסקירי שירות המבחן
84,ME-17-04-35048-22,"ייתכנו לכך חריגים, אך, ענייננו לא נמנה עימם.",תסקירי שירות המבחן
85,ME-17-04-35048-22,"מעבר לכך- ומהיבט ענינו הפרטני של המקרה הנדון, עמדתנו העונשית (ובכך- בבחינת הקדמת המאוחר- אין בידינו לאמץ אף את ההמלצה העונשית החלופית שבתסקיר) הינה, כי גם מההיבטים הספציפיים של הפרשה, נסיבותיה, ומידת אשמו של הנאשם, יש להשית עליו תקופת מאסר בפועל, שתהלום את חומרת הדברים.",תסקירי שירות המבחן
86,ME-17-04-35048-22,"התהליך, המבורך בפני עצמו, של טיפול בנאשם, וקידום שיקומו העתידי, ומשהוא החל, כמסתמן, להפנים חומרת מעשיו ונפקויותיהם, יכול, בהחלט, להימשך במסגרת שב""ס, ובין כותלי הכלא.",תסקירי שירות המבחן
87,ME-17-04-35048-22,"קיימות לכך תוכניות וקבוצות יעודיות, שבהן יוכל הנאשם להשתלב, ככל שיימצא  מתאים.",תסקירי שירות המבחן
88,ME-17-04-35048-22,"מכאן, ולפיכך - יש לדון בטיעונים לעונש ולגזור דינו של הנאשם.",תסקירי שירות המבחן
89,ME-17-04-35048-22,לנאשם אין רישום פלילי.,ראיות לעונש
90,ME-17-04-35048-22,"אוזכר, בתסקיר, מאסר של שבועיים שריצה הנאשם בכלא צבאי, בשל היעדרות מהשירות.",ראיות לעונש
91,ME-17-04-35048-22,"מוסכם, על הכל, שאין לכך רלוונטיות למושא הדיון הנוכחי.",ראיות לעונש
92,ME-17-04-35048-22,"מטעם ההגנה הוגש (נ/1 לעונש), כתב אישום מתוקן, שהוגש כנגד מעורבים אחרים (קורן וטמיר), במסגרת הסדר טיעון עימם.",ראיות לעונש
93,ME-17-04-35048-22,"עניינם של אלה, עדיין תלוי ועומד וטרם ניתן גז""ד ביחס אליהם.",ראיות לעונש
94,ME-17-04-35048-22,"עו""ד יריב צרי, ב""כ  המאשימה, הגדיר את הנאשם, כמי, שבגיל 19 שם לעצמו יעוד של ""הצלת"" נשים יהודיות מהתבוללות, באמצעות אלימות, ובדרך המעוותת שתוארה בכתב האישום.","טיעוני ב""כ המאשימה"
95,ME-17-04-35048-22,"לטעמה של המאשימה, הנאשם היה הרוח החיה בקבוצה, שבצעה את המעשים, כשהרציונל המשותף- פעולה מתוך מניע גזעני, בלא שקדמה לכך התגרות או מעשה כלשהו, מצד המותקפים, ואין מדובר בפעולה להגנה עצמית, אלא, בתקיפה יזומה ומכוונת.","טיעוני ב""כ המאשימה"
96,ME-17-04-35048-22,"התובע הצביע על העובדות והנסיבות, בכל אחד מהאישומים, שיש בהם להראות על הדומיננטיות של הנאשם, כנטען.","טיעוני ב""כ המאשימה"
97,ME-17-04-35048-22,"עוד טען עו""ד צרי, כי אין מדובר במעידה רגעית, אלא, בארבעה מקרים שונים, שנפרסו על פני כחודשיים, ובכולם - מעשים חמורים, שמהם, החמור ביותר, הוא מושא האישום הראשון.","טיעוני ב""כ המאשימה"
98,ME-17-04-35048-22,"לעמדת המאשימה, גם מי שאין לו עבר פלילי, כמו הנאשם, מעיד על עצמו בכך, שיש לו נורמות עברייניות.","טיעוני ב""כ המאשימה"
99,ME-17-04-35048-22,"משהמעשים בוצעו תוך כדי תהליך של לימוד תורה והתחזקות בדת, התובע סבור, שהם ראויים לגינוי רב, גם משהחברה בישראל חפצה לראות בדת היהודית כדת לא אלימה, וכזו השואפת לכונן נורמות של סובלנות וחיוביות.","טיעוני ב""כ המאשימה"
100,ME-17-04-35048-22,"תחת זאת, כעולה מהטיעון, גזר הנאשם מהנורמות הדתיות מסר של גזענות ואלימות.","טיעוני ב""כ המאשימה"
101,ME-17-04-35048-22,"באשר לתסקירי שרות המבחן, מטילה המאשימה ספק מסוים בכנות כוונותיו ומניעיו של הנאשם, בחרטה ובקבלת האחריות, שהוצגו בפני קצינת המבחן, והועלתה השערה, שמדובר ברצון להביא להקטנת העונש.","טיעוני ב""כ המאשימה"
102,ME-17-04-35048-22,"מכל מקום- ואף אם נטילת האחריות והחרטה כנים- ומשאין מדובר בקטין, מבקשת המאשימה לראות את התמונה הרחבה יותר, ולדחות שקולי השיקום מפני רציונלים אחרים של הענישה בפלילים.","טיעוני ב""כ המאשימה"
103,ME-17-04-35048-22,"ב""כ המדינה הבהיר, שהמאשימה רואה בכל האישומים משום ""אירוע אחד"", שאמנם התמשך על פני כחודשיים, וכי, מבוקש לגזור עונש אחד בגין כלל האישומים.","טיעוני ב""כ המאשימה"
104,ME-17-04-35048-22,"מתוך סקירה של פסיקה, במקרים אחרים (ועל כך נפרט בהמשך), ובהתאמה לנסיבות ענייננו, סבור התובע, כי מתחם העונש ההולם הכולל כאן, צריך לעמוד על בין 5 ל- 8 שנות מאסר בפועל.","טיעוני ב""כ המאשימה"
105,ME-17-04-35048-22,"בתוך המתחם- עתר עו""ד צרי להשתת עונש, שיהא מעט מתחת לאמצעיתו- 6 שנות מאסר, וכך, יבואו לידי ביטוי היעדר העבר הפלילי, נטילת האחריות והנכונות לפנות למסלול טיפולי, שיכול להתבצע בבית הסוהר.","טיעוני ב""כ המאשימה"
106,ME-17-04-35048-22,"עו""ד גיא זהבי, ב""כ הנאשם, הגיש את עיקר הטיעונים של ההגנה בכתב, והשלים את הטיעון בישיבת יום 11.10.18.","טיעוני ב""כ הנאשם"
107,ME-17-04-35048-22,"ב""שורה התחתונה"", התבקשנו לאמץ את המלצת שירות המבחן (ככל שלא נעתר לדחיה נוספת בגזר הדין), ולפיכך – להטיל מאסר בעבודות שירות של 6 חודשים, לצד צו מבחן לשנתיים.","טיעוני ב""כ הנאשם"
108,ME-17-04-35048-22,"מהטיעונים הכתובים, כשחלק מהנתונים אף מגובה באמור בתסקירים, למדנו, שהנאשם כבן 20, רווק, במשפחתו 7 נפשות.","טיעוני ב""כ הנאשם"
109,ME-17-04-35048-22,"הוא סיים 12 שנות לימוד, אך לא התגייס, על מנת ללמוד תורה, והשתלב בישיבה בתנאי פנימיה.","טיעוני ב""כ הנאשם"
110,ME-17-04-35048-22,"הוא היה עצור בבית המעצר מיום 7.4.17 ועד 14.3.18 (כ-11 חודשים), ומאז מצוי במעצר בפיקוח אלקטרוני.","טיעוני ב""כ הנאשם"
111,ME-17-04-35048-22,"הסנגור הזכיר את השינוי המשמעותי בכתב האישום המקורי, כאשר, לעת ההגעה להסדר, הושמטו שני אישומים ואף הושמט ייחוס מעשי הנאשם כמעשי טרור לפי חוק המאבק בטרור.","טיעוני ב""כ הנאשם"
112,ME-17-04-35048-22,"הופנינו לתסקירים, שתוכנם כבר הובא לעיל, וההגנה מבקשת לגזור מהם, שכיום הנאשם מחובר למשמעות העבירות שביצע ומבין את השלכות מעשיו והפגיעה שגרם.","טיעוני ב""כ הנאשם"
113,ME-17-04-35048-22,הוא חפץ בטיפול שיחזירו להתנהלות נורמטיבית ומועילה.,"טיעוני ב""כ הנאשם"
114,ME-17-04-35048-22,"ההגנה ביקשה לראות בכל המקרים שבכתב האישום כפרשה אחת, ולהגדיר מתחם עונשי אחד, ולפי, שבעניין זה אף התביעה גורסת כך, אין מקום להרחיב בנימוקי הסנגור במישור זה.","טיעוני ב""כ הנאשם"
115,ME-17-04-35048-22,"באשר לנסיבות הקשורות בביצוע העבירה, חולקת ההגנה על ייחוס חלק דומיננטי לנאשם, ועל  היות המעשים, פרט לאישום הראשון, מאופיינים בתכנון מראש.","טיעוני ב""כ הנאשם"
116,ME-17-04-35048-22,"יש לראות בכך, לשיטה זו, משום התארגנות ספונטאנית של מספר שותפים.","טיעוני ב""כ הנאשם"
117,ME-17-04-35048-22,"הופנינו לכך, שבאישום השני צורף הנאשם לקשר לאחר השתלשלות ענפה שהוא לא נטל בה חלק, והקשר נקשר בהעדרו, כאשר, הוא אף מדרבן את חבריו להיכנס לשיעור תורה, ורק אח""כ השתלב בתוכנית העבריינית.","טיעוני ב""כ הנאשם"
118,ME-17-04-35048-22,"גם באישום השלישי, הטעים הסנגור, שאין לראות דווקא בנאשם את הרוח החיה בהתרחשות, אלא, יש לראות בו אף את מי שהיה נתון להשפעת אחרים.","טיעוני ב""כ הנאשם"
119,ME-17-04-35048-22,"אותם אחרים כיום – משוחררים בתנאים, כאשר, נגד קורן וטמיר  הוגש כתב אישום מתוקן בעבירות פחות חמורות (נ/1 לעונש), ואילו, מעורבים אחרים, נשפטו בבית משפט השלום, בלא שהוטלו עליהם עונשי מאסר בפועל.","טיעוני ב""כ הנאשם"
120,ME-17-04-35048-22,"נטען, שהגם שהנזק, שהיה צפוי מהעבירה, יכול היה להיות קשה, בפועל  - המטרה הייתה רק להפחיד ולהרתיע את הערבים מלצאת עם יהודיות, ולא הייתה כוונה לפגוע בהם באופן חמור, ואף הנזק שנגרם בפועל לא היה מאוד חמור.","טיעוני ב""כ הנאשם"
121,ME-17-04-35048-22,"הקורבנות לא אושפזו, וגם המתלונן מהאישום הראשון – פצע הדקירה שלו נסגר עם סיכות.","טיעוני ב""כ הנאשם"
122,ME-17-04-35048-22,משמע – לא מדובר בפגיעה חמורה.,"טיעוני ב""כ הנאשם"
123,ME-17-04-35048-22,"הסיבה שהביאה את הנאשם, לפי הטיעון, לעבור העבירות, לא הייתה שנאת ערבים, באשר הם, אלא, אך, בהקשר של אותם אנשים ממוצא ערבי, אשר יצאו ובילו עם יהודיות ""במקומות נסתרים"", כלשון הטיעון לעונש.","טיעוני ב""כ הנאשם"
124,ME-17-04-35048-22,"גם נתון זה, לדברי הסנגור, השתנה אצל הנאשם ללא היכר.","טיעוני ב""כ הנאשם"
125,ME-17-04-35048-22,"בזמנו, הוא האמין שהוא מציל נפשות יהודיות מהתבוללות וממעשים אסורים, לשיטתו המוטעית.","טיעוני ב""כ הנאשם"
126,ME-17-04-35048-22,"אומנם, הנאשם היה מודע למעשיו, אך היה צעיר, על גבול הקטינות, ולא חשב עד הסוף על השלכות המעשים.","טיעוני ב""כ הנאשם"
127,ME-17-04-35048-22,"אפשר להבין מהתסקיר, כך הסביר עו""ד זהבי, שהוא היה נתון במשבר ובקושי לגבש זהות אישית והיה מושפע מקשרים שוליים שיצר במקום לימודיו ובסביבתו הקרובה, נתונים ששוב אינם נחלתו של הנאשם.","טיעוני ב""כ הנאשם"
128,ME-17-04-35048-22,"ההגנה סבורה, שהמתחם העונשי, שהוצע על ידי התביעה, אינו ריאלי וסוטה ממה שמופיע בפסיקה הרלוונטית לעניינים דומים.","טיעוני ב""כ הנאשם"
129,ME-17-04-35048-22,"הסנגור הפנה לפסקי דין (שנסקור בהמשך), אשר בהם נקבעו מתחמי ענישה נמוכים יותר, והוטלו עונשים קלים בהרבה, מאלה שהתביעה דורשת בענייננו.","טיעוני ב""כ הנאשם"
130,ME-17-04-35048-22,"עו""ד זהבי אף ביקש לשקול את היותו של מרשו נתון, טרם האיזוק האלקטרוני, במעצר ממש, של כמעט שנה, ואת העדר היעילות בלגזור עליו מאסר בפועל נוסף.","טיעוני ב""כ הנאשם"
131,ME-17-04-35048-22,"עוד, בגדרי הנסיבות שאינן קשורות לביצוע העבירה, ציינה ההגנה, את הפגיעה באמו ובאביו של הנאשם, אם ישלח למאסר, את קטיעת רצף הלימודים שלו בישיבה, כאשר, הוא תכנן להמשיך ללמוד ולחזק את דרכיו ואת ידיעותיו בתורה, וכן, את נטילת האחריות על מעשיו והמאמצים לחזור למוטב.","טיעוני ב""כ הנאשם"
132,ME-17-04-35048-22,"הנאשם, כך הזכיר עו""ד זהבי, הודה וחסך זמן וצורך להעיד עדים, ומדובר ברשימה ארוכה, לרבות אנשי כוחות הביטחון.","טיעוני ב""כ הנאשם"
133,ME-17-04-35048-22,"בהמשך, אזכר הסניגור את נסיבות חייו, הלא קלות, של הנאשם, כשאמו אינה עובדת ומקבלת קצבת נכות, אביו עובד עירייה שריצה תקופות מאסר, כשהנאשם עוד היה ילד ואף לאחיו הייתה מעורבות פלילית בסמים.","טיעוני ב""כ הנאשם"
134,ME-17-04-35048-22,"אשר לשיקולי הענישה, במקרה הספציפי, ותוך שהוא מגבה דבריו באזכורים מהפסיקה, ביקש הסניגור לשכנענו, כי גישת הענישה האינדיבידואלית, שאותה יש ליישם כאן, אינה מתעלמת מהאינטרס הציבורי, אך, שמה דגש על שיקול שיקום הנאשם ותיקונו של העבריין.","טיעוני ב""כ הנאשם"
135,ME-17-04-35048-22,"במקרה שלנו, כך גורס עו""ד זהבי, יש לעשות כל הניתן להעלות את הנאשם שוב לדרך התנהגות נורמטיבית ולמנוע ממנו להיקלע או לחזור לדפוסי התנהגות עברייניים.","טיעוני ב""כ הנאשם"
136,ME-17-04-35048-22,"איזון אינטרסים ראוי, יצדיק, אפוא, קבלת המלצת שירות המבחן ובחירה בנתיב שיקומי.","טיעוני ב""כ הנאשם"
137,ME-17-04-35048-22,"הנאשם, בנצלו זכותו לומר דבריו בפנינו, ביקש סליחה, הן מהוריו, שאותם בייש, כמו את עצמו, והן מהנפגעים ממעשיו, אותם ערבים ואותן יהודיות שהיו איתם.","טיעוני ב""כ הנאשם"
138,ME-17-04-35048-22,"הוא סיפר, שהפיק לקחים, והבין, שדרכו לא הייתה דרך התורה, ובעודו מחפש את דרך האמת, פנה לנתיב של שקר.","טיעוני ב""כ הנאשם"
139,ME-17-04-35048-22,"הוא אמר, שעשה את שעשה, בשל השפעה ו""שטיפה"", כהגדרתו, ולא ידע היכן לשים את הגבול.","טיעוני ב""כ הנאשם"
140,ME-17-04-35048-22,"לגרסתו, מדובר היה בתמימות, ששוב לא תחזור, במובן זה, ואילו על מעשיו, כפי שהיו, יודע הוא שצריך לשלם את המחיר.","טיעוני ב""כ הנאשם"
141,ME-17-04-35048-22,"הנאשם חפץ לפתוח דף חדש בחייו, ולהיות ילד טוב, כפי שהיה, ולהביא נחת להוריו.","טיעוני ב""כ הנאשם"
142,ME-17-04-35048-22,"הוא ביקש הזדמנות לשקם עצמו, ולקבל כלים לכך מגורמי טיפול, כדי לאגור כוחות שלא לחזור לדרכו הרעה לעולם.","טיעוני ב""כ הנאשם"
143,ME-17-04-35048-22,"הוא הוסיף והביע חרטה גמורה וסליחה מכל מי שניזוק מדרכו הטפשית, כהגדרתו.","טיעוני ב""כ הנאשם"
144,ME-17-04-35048-22,"הסניגור ביקש לאפשר לו הגשת פסיקה נוספת לתמוך בטיעוניו לעונש, והתרנו זאת, אך עו""ד זהבי לא צייד אותנו בפסיקה מעבר לזו שאוזכרה לעיל.",פסיקה שאליה הפנו הצדדים
145,ME-17-04-35048-22,"עניין לנו, בפרשה הנתונה להכרעתנו, בעבירות מופלגות בחומרתן, שמידת פגיעתן בערכי יסוד חברתיים של כבוד האדם, באשר הוא אדם, וההגנה על בטחונו האישי של הפרט- קשה.",דיון והכרעה
146,ME-17-04-35048-22,בעניין זה הטעים כב' השופט ס.ג'ובראן כי :,דיון והכרעה
147,ME-17-04-35048-22,כב' השופט ( כתוארו אז) א.,דיון והכרעה
148,ME-17-04-35048-22,"הפגיעה בערכים המוגנים הבסיסיים הללו קשה, גם, משום שהשלכותיה חורגות מעניינם של הנפגעים האינדיבדואליים.",דיון והכרעה
149,ME-17-04-35048-22,"מעגלים רחבים, הנמנים עם הקבוצה שהפגיעה כוונה אל פרטיה, ובענייננו- ערבים תושבי ישראל, חשים את הפגיעה ושותפים לתחושות ההשפלה והתסכול של  הנפגעים הישירים.",דיון והכרעה
150,ME-17-04-35048-22,"מעשה בודד עלול, אפוא, להצית אש של נקם ומדנים וללבות היצרים בקרב צבור רחב.",דיון והכרעה
151,ME-17-04-35048-22,"הפגיעה בתחושת הבטחון האישי ובזכות לשלמות הגוף מתעצמת, בעבירות שמניען גזעני, לנוכח האקראיות שבבחירת הקורבן.",דיון והכרעה
153,ME-17-04-35048-22,"מתוך עצמת הפגיעה בערכים חברתיים חשובים, כמבואר, נגזרת מדיניות ענישה מחמירה, שפסיקת בית המשפט העליון חזרה והדגישה, בכל המקרים, שבהם נדונו עבירות אלימות, שנעברו על רקע דומה.",דיון והכרעה
154,ME-17-04-35048-22,"מדיניות הענישה המחמירה נשענת על לשונו, ולא פחות- על רוחו ועל רקעו החקיקתי, של סעיף 144ו  של חוק העונשין, הקובע כפל העונש הקבוע לעבירה ( או מאסר של 10 שנים, לפי העונש הקל יותר), למי שעבר עבירה מתוך מניע של גזענות או עוינות כלפי צבור ( ר'- בעניין ""פינטו"" שלעיל, פסקה 24).",דיון והכרעה
155,ME-17-04-35048-22,"הנסיבות הקשורות בביצוע העבירות ( סעיף 40(ט) של חוק העונשין), בפרשה שלפנינו, מכבידות.",דיון והכרעה
156,ME-17-04-35048-22,"מדובר במעשים מתוכננים ויזומים, שנעשו בחבורה, מתוך מחשבה מעוותת, כי תוצאתם תהא הרתעת בני מיעוטים מקשר חברתי עם נשים יהודיות.",דיון והכרעה
157,ME-17-04-35048-22,"אשר לחלקו היחסי של הנאשם, והגם שהסנגור המלומד ביקש להצביע על הדומיננטיות של השותפים האחרים דווקא, הרי, חלקו הוא משמעותי ונכבד.",דיון והכרעה
158,ME-17-04-35048-22,"באישום הראשון, והחמור ביותר, של דקירת יאסים, אין חולק, כלל, שהוא היה הרוח החיה ומי שדקר בפועל ופגע בקורבן, תוך גרימת קרע ודימום בכלייתו.",דיון והכרעה
159,ME-17-04-35048-22,"באישום השני, והגם שהנאשם הצטרף לקשר לפגוע בערבים בפארק, בשלב יחסית מתקדם, של אותו ""מיזם"", שאחרים החלו בו, הוא היה זה שסיפק לחבורה את כלי המשחית- מקל גולף, אלה, מקל מתכת, וידית של פטיש, שאגר בביתו, ונטל בעצמו חלק פעיל בהכאת הקורבן וברדיפה אחריו, ולאחר מכן- בהחזרת אותם כלים לחדרו בישיבה.",דיון והכרעה
160,ME-17-04-35048-22,"באישום השלישי, שם דובר על התארגנות משותפת של הנאשם עם אחרים, לפגוע בערבים, כשלכאורה, תרומת כל אחד מהקושרים ""שוויונית"", היה זה הנאשם, אשר, במהלך ההתארגנות בין השיחים בפארק (פסקאות 6-7 של כתב האישום המתוקן), אמר לחבריו, כי ""חייבים לעשות משהו"", משמע- נחישות ודבקות בולטת במיזם העברייני.",דיון והכרעה
161,ME-17-04-35048-22,"גם באשום הרביעי, מזוהה הנאשם בתור הרוח החיה והדומיננטית בהתארגנות ובביצוע התקיפה, שבמהלכה הוכה מוחמד בראשו, והוא זה שסיפק לו ולחבריו, שוב, את כלי הנשק הקר ששימשו את הקושרים.",דיון והכרעה
162,ME-17-04-35048-22,"אשר לנזק שהיה צפוי להיגרם –כפי שהוטעם לעיל, לעת סקירת מידת הפגיעה בערכים החברתיים המוגנים, היה על הנאשם לצפות, אף אם הדבר לא התממש בפועל, למרבה המזל, נזק חמור ורחב עוד יותר.",דיון והכרעה
163,ME-17-04-35048-22,"הפגיעה המיידית והפיזית בקורבנות- היא בגופם ובנפשם, בשל השפלה ובביזוי שחוו.",דיון והכרעה
164,ME-17-04-35048-22,זהו נזק מיידי וברור.,דיון והכרעה
165,ME-17-04-35048-22,"אולם- מצינו, שבנקל, עלולים המעשים להביא ל""תגובת שרשרת"" ולמעשי נקם והתנכלות בין יהודים לערבים, ואף במקומות אחרים בארץ.",דיון והכרעה
166,ME-17-04-35048-22,תופעות כאלה אינן תרחיש תיאורטי.,דיון והכרעה
167,ME-17-04-35048-22,"חווינו בעבר התרחשויות עגומות מאד, שכך החלו- בארוע נקודתי, שהצית אש נרחבת.",דיון והכרעה
168,ME-17-04-35048-22,"הנזק שנגרם בפועל- אמנם, לא היה במדרג גבוה של חומרה, וכפי שההגנה טענה, הפגיעות לא הצריכו אשפוז ממושך, ברם, לא מדובר בנזקים קלי ערך.",דיון והכרעה
169,ME-17-04-35048-22,"יאסים סבל מקרע ודימום בכליה, בשל הדקירה מהנאשם, הייתם ספג שפשוף ונגרמו לו כאבים, ולאחמד נגרמה פציעת ראש עם דימום.",דיון והכרעה
170,ME-17-04-35048-22,"כל הנפגעים, ללא ספק, חוו פחד, רגשי השפלה וחרדו לגורלם, במהלך התקיפה בצוותא שהיו קורבן לה.",דיון והכרעה
171,ME-17-04-35048-22,"הסיבות שהביאו הנאשם לבצע העבירה -נסיבה, שלעיתים פועלה לקולא, כאשר העבריין מונע ממצוקה או מלחץ חיצוני, הינה בגדר נסיבה מחמירה בענייננו.",דיון והכרעה
172,ME-17-04-35048-22,"ברקע הדברים- התפיסה הפסולה שיסודה במניע גזעני גרידא, ולפיה, המעשים האלימים, שנעשו בחבורה, יהיו מכשיר יעיל , כדי  להרתיע בני מיעוטים מלהתרועע עם יהודיות.",דיון והכרעה
173,ME-17-04-35048-22,"הנאשם לא הונע, אפוא, ממצוקה אישית כלשהי, אלא, מאידיאולוגיה, הראויה לכל גינוי, ותוך, שאינו מפנים את חומרת הדברים ואת הפגם המוסרי והחברתי הקשה שבתפיסת העולם הזו.",דיון והכרעה
174,ME-17-04-35048-22,"משאין חולק, שנסיבות העבירה בעניין ""פינטו"" היו חמורות יותר, ותוצאתן קשה בהרבה (המתלונן שנדקר סבל פגיעות פנימיות רבות ומורכבות), ותוך הסתייעות במתחם שנקבע שם, ושאושר כאמור, נראה לנו, שהמתחם העונשי, כפי המוצע על ידי התביעה בענייננו, קרוב למה שסביר והולם את הנסיבות.",דיון והכרעה
175,ME-17-04-35048-22,"עם זאת, נמצאו פסקי דין, ובהם אלה שהסנגור הציג, שבהם מנעד הענישה, והמתחמים שנקבעו, גם בעבירות על רקע גזעני, היו יחסית מתונים.",דיון והכרעה
176,ME-17-04-35048-22,"על כן, מתחם הענישה הכולל למעשים שבכתב האישום המתוקן, יועמד על בין 4.5 ל-8  שנות מאסר בפועל, לצד מאסר מותנה.",דיון והכרעה
177,ME-17-04-35048-22,"אשר לנסיבות שאינן קשורות לביצוע העבירה, ואשר נשקלות לצורך קביעת העונש ההולם בתוך המתחם האמור, קיימים מספר נתונים, כאלה, שיש להתחשב בהם בגדרי הוראת סעיף 40 יא של חוק העונשין, ופועלם, במקרה הנדון, אכן, יביא לתוצאה, שאינה ברף הגבוה ביותר של המתחם האמור.",דיון והכרעה
178,ME-17-04-35048-22,"בין נסיבות אלה, אחדות שאינן מעוררות התלבטות, וברור, שהנאשם רשאי ליהנות מהקלה מסוימת בעטיין, והן- העדר הרשעות קודמות, והודאתו, במסגרת הסדר הטיעון, שחסכה את ניהול המשפט ושמיעת העדים.",דיון והכרעה
179,ME-17-04-35048-22,"התייתרות הצורך בניהול המשפט, בהינתן ההודאה וקבלת האחריות, נושאת משקל ממשי בענייננו.",דיון והכרעה
180,ME-17-04-35048-22,"העדת המתלוננים ומי שהיו במחיצתם, הייתה, ללא ספק, לא פשוטה, ואף, מעוררת קושי ממשי אצל עדים אלה.",דיון והכרעה
181,ME-17-04-35048-22,"נחסכו דיונים, שהיו יכולים להיות טעונים מאד, והתייתרה ההתלבטות, שבהעדת גורמי בטחון שהיו מעורבים בחקירה.",דיון והכרעה
182,ME-17-04-35048-22,"במידה מסוימת, ניתן גם להתחשב בטיעוני ההגנה, שעתרה להקלה, משום גילו הצעיר של הנאשם, והשפעת מאסר ממושך עליו, הקשיים המשפחתיים שלו ונסיבות חייו, שלא היו פשוטות, כאשר, גדל בסביבה, אפילו בתא המשפחתי המצומצם, שהשפעתה על הליכותיו לא הייתה מיטבית, לשון המעטה.",דיון והכרעה
183,ME-17-04-35048-22,"ההתלבטות, היא בהקשר לנתון, שהוא רב חשיבות בענייננו, לאור הרקע האידיאולוגי ותפיסת העולם הגזענית, שהביאה לביצוע העבירות.",דיון והכרעה
184,ME-17-04-35048-22,"באיזו מידה נטילת האחריות של הנאשם, חזרתו בו, מכל וכל, מהתפיסות המעוותות, שאחז בהן, ורצונו לחזור למוטב ולקבל טיפול לשם כך, הם כנים ואמיתיים.",דיון והכרעה
185,ME-17-04-35048-22,"הקושי, בהקשר זה, הוא כמעט מובנה.",דיון והכרעה
186,ME-17-04-35048-22,"אין זה נדיר, שנאשמים מקבלים אחריות ומביעים חרטה מן הפה אל החוץ כדי לזכות ברווח משני – הקלה בעונשם, לעת גזירת הדין.",דיון והכרעה
187,ME-17-04-35048-22,"מאידך גיסא – אם מדובר בחרטה כנה וברצון אמיתי להשתקם, זהו שיקול בעל משקל, וראוי לעודד גישה כזו ושינוי התנהלותי ותודעתי, גם בדרך  של הקלה בדין ושידור מסר מתמרץ באמצעות כך.",דיון והכרעה
188,ME-17-04-35048-22,"נזכיר, שהתסקיר הראשון, בענייננו, הציף חשש שמדובר בחרטה מעט מניפולטיבית.",דיון והכרעה
189,ME-17-04-35048-22,"ברם, לעת הגשת התסקיר המשלים, שירות המבחן התרשם, בהחלט, מכנות כוונותיו ומחרטתו של הנאשם.",דיון והכרעה
190,ME-17-04-35048-22,"לאחר ניתוח האמור בתסקירים והן לאחר התרשמות מדבריו, הלא קצרים, של הנאשם בפנינו, שנאמרו בהתרגשות רבה ובסערת נפש, דעתנו היא, שהנאשם באמת התחיל בתהליך של הפנמה ועיבוד של חומרת התנהלותו ושיש לו רצון וכוונה להשתקם ולחזור למוטב.",דיון והכרעה
191,ME-17-04-35048-22,"אומנם, לא מצאנו שדי בכך, כדי לגבור על שיקולים אחרים וחשובים, שפורטו, ולהפנות את הנאשם לאפיק טיפולי – שיקומי, חלף ענישה הולמת ומכאיבה, אולם, יש בזה כדי להוות פרמטר משמעותי בגזירת העונש בתוך המתחם שגובש.",דיון והכרעה
192,ME-17-04-35048-22,יש לעודד הנאשם להתמיד בכיוון זה.,דיון והכרעה
193,ME-17-04-35048-22,"הנאשם יוכל להשתלב בקבוצות טיפוליות, או בטיפול פרטני, בין כותלי הכלא, כאשר, תקופת המאסר שתיגזר עליו תהיה כזו, שתאפשר לו אופק של חזרה לחיים נורמטיביים ותקינים, בהנחה, שכולנו מייחלים לה, שהטיפול יצליח ושהנאשם ייטיב דרכיו.",דיון והכרעה
194,ME-17-04-35048-22,"התביעה לא עתרה להטלת קנס, או פיצוי למתלוננים.",דיון והכרעה
195,ME-17-04-35048-22,"לאור כל האמור, אנו גוזרים על הנאשם את העונשים הבאים:",דיון והכרעה
196,ME-17-04-35048-22,"מאסר בפועל למשך 5.5 שנים (חמש וחצי שנות מאסר), שמהם יש לנכות ימי מעצרו בפועל בתיק זה, מיום 7.4.17 עד ליום 14.3.18.",דיון והכרעה
197,ME-17-04-35048-22,"מאסר על תנאי למשך 9 חודשים ולשלוש שנים מיום השחרור, על כל עבירה מאלה שהורשע עליהן כאן, או כל עבירת אלימות אחרת, שהיא פשע.",דיון והכרעה
198,ME-17-04-35048-22,הודעה זכות הערעור בתוך 45 יום לבית משפט העליון.,דיון והכרעה
199,ME-17-04-35048-22,"ניתן היום, כז' בחשוון תשע""ט (5 בנובמבר 2018) במעמד הצדדים.",דיון והכרעה
