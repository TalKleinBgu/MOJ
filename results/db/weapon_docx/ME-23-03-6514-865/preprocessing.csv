,verdict,text,part
0,ME-23-03-6514-865,גהאד אבו הניה (עציר),הנאשמים
1,ME-23-03-6514-865,זין אלדין עלקם (עציר),הנאשמים
2,ME-23-03-6514-865,"חוק העונשין, תשל""ז-1977: סע'  40ט(א)(2), 144, 144(א), 144(ב2), 144(ז), 40יג(א)","נאשם 2 על-ידי ב""כ עו""ד ל' צמל"
3,ME-23-03-6514-865,הליך זה החל ביום 3.3.23.,רקע
4,ME-23-03-6514-865,"ביום 20.6.23 הציגו הצדדים הסכמות, לפיהן כתב האישום תוקן, והנאשם 2 הודה בעובדותיו והורשע.",רקע
5,ME-23-03-6514-865,"לפי עובדות הרקע בכתב האישום המתוקן, הנאשם 2 הוא בן דודו וגיסו של חיירי עלקם (להלן: ""חיירי""), שביום 27.1.23 ביצע פיגוע ירי ליד בית כנסת בירושלים באמצעות אקדח מסוג FN, רצח שבעה ונורה למוות.",רקע
6,ME-23-03-6514-865,בין הנאשמים 1 ו-2 לבין חיירי נהגו קשרי חברות לאורך מספר שנים.,רקע
7,ME-23-03-6514-865,"יצוין כי במסגרת הודאתו, טען הנאשם 2 בהקשר זה שלא הייתה לו ידיעה ביחס לאמור בעובדות הרקע.",רקע
8,ME-23-03-6514-865,"לפי האישום הראשון לכתב האישום המתוקן, במהלך 2017, במועד שאינו ידוע במדויק, פנה אחמד אבו גסאר (להלן: ""אחמד"") אל הנאשם 1 והציע לו לרכוש אקדח בלגי בתמורה לסכום של 30,000 ₪.",רקע
9,ME-23-03-6514-865,הנאשם 1 הסכים.,רקע
10,ME-23-03-6514-865,"בהמשך, נפגש הנאשם 1 עם אחמד בסמוך לתחנת דלק בכניסה לענאתה, שם קיבל לידיו את האקדח הבלגי עם מחסנית מלאה בכדורים ומספר כדורים נוספים, ושילם את התמורה.",רקע
11,ME-23-03-6514-865,הוא נשא את האקדח לאזור הררי בענאתה וירה בו מספר כדורים כדי לבדוק את תקינותו.,רקע
12,ME-23-03-6514-865,"לאחר הרכישה החזיק את האקדח טמון באדמה, עד לשנת 2020.",רקע
13,ME-23-03-6514-865,"במהלך 2020, במועד שאינו ידוע במדויק, ביקש חיירי מהנאשם 1 אקדח וזה הסכים למכור לו את האקדח תמורת 32,000 ₪.",רקע
14,ME-23-03-6514-865,"הנאשם 1 וחיירי נפגשו ליד חנות רהיטים בענאתה, וביצעו את העסקה.",רקע
15,ME-23-03-6514-865,"במהלך 2021 במועד, שאינו ידוע במדויק ועל רקע סכסוך בין משפחות, העביר חיירי את האקדח לנאשם 2.",רקע
16,ME-23-03-6514-865,"האחרון החזיק באקדח למשך מספר שעות, עד לשעות הערב, ואז חיירי קיבל את האקדח חזרה לידיו.",רקע
17,ME-23-03-6514-865,"בגין מעשים אלה, הורשע הנאשם 2 בעבירה של החזקת נשק, לפי סעיף 144(א) רישא לחוק העונשין, התשל""ז-1977 (להלן: ""חוק העונשין"").",רקע
18,ME-23-03-6514-865,"לפי האישום השני שבכתב האישום המתוקן, לאחר המתואר באישום הראשון פנה הנאשם 1 אל אחמד וביקש ממנו אקדח נוסף.",רקע
19,ME-23-03-6514-865,"הנאשם 1 רכש מאחמד אקדח מסוג FN עם שתי מחסניות תמורת 35,000 ₪.",רקע
20,ME-23-03-6514-865,"לאחר הרכישה ירה באקדח באזור הררי, והחזיק בו טמון באדמה עד לנובמבר 2022.",רקע
21,ME-23-03-6514-865,"במהלך נובמבר 2022, במועד שאינו ידוע במדויק, פנה חיירי אל הנאשם 1 וביקש את עזרתו ברכישת נשק.",רקע
22,ME-23-03-6514-865,"הנאשם 1 הציע לחיירי את האקדח תמורת 37,000 ₪.",רקע
23,ME-23-03-6514-865,"לאחר כשבועיים, פנה חיירי אל הנאשם 1 ומסר כי השיג את הסכום.",רקע
24,ME-23-03-6514-865,"השניים תיאמו להיפגש סמוך למסגד, בשכונת מגורי הנאשם 1 בענאתה.",רקע
25,ME-23-03-6514-865,"חיירי והנאשם 2 נסעו אל המקום ברכבו של חיירי, הנאשם 1 ניגש אל הרכב והציג לחיירי את האקדח, ולאחר שחיירי מסר כי ברשותו 36,000 ₪ הנאשם 1 מכר לחיירי את האקדח.",רקע
26,ME-23-03-6514-865,"בסמוך לביצוע העסקה, על רקע סכסוך בין משפחות, הותקף הנאשם 2 ונפצע בראשו.",רקע
27,ME-23-03-6514-865,"באותו היום, בשעות הערב, הגיע חיירי לבית אמו עם אקדח, שם שהה נאשם 2 עם אשתו ובנו, ונותר במקום מספר שעות כדי להגן על נאשם 2 אם יותקף בשנית.",רקע
28,ME-23-03-6514-865,במהלך השהייה צילם חיירי את בנו הפעוט של הנאשם 2 עם האקדח.,רקע
29,ME-23-03-6514-865,"יצוין כי במסגרת הודאתו, טען הנאשם שכעס על חיירי משום שצילם את בנו עם אקדח.",רקע
30,ME-23-03-6514-865,"בגין עובדות אלה, הורשע הנאשם 2 בעבירה של החזקת נשק, לפי סעיף 144(א) לחוק העונשין.",רקע
31,ME-23-03-6514-865,"לפי האישום השלישי, בין השנים 2017-2021, בארבעה מועדים שאינם ידועים במדויק, רכש הנאשם 1 מאחמד בין שתיים לעשר קופסאות כדורי תחמושת מסוג 9 מ""מ בכל פעם, בתמורה לסכום של 500 ₪ לקופסה.",רקע
32,ME-23-03-6514-865,"הנאשם 1 סחר בקופסאות לחיירי, ברווח הנע בין 100-200 ₪ לכל קופסה, בארבעה מועדים שונים.",רקע
33,ME-23-03-6514-865,"בשניים מהמועדים האמורים, אסף הנאשם 2 את הקופסאות מהנאשם 1 בענאתה, ונשאן.",רקע
34,ME-23-03-6514-865,"בנוסף, במהלך 2021, במועד שאינו ידוע במדויק, נענה הנאשם 2 להצעתו של חיירי לסחור בכדורי תחמושת.",רקע
35,ME-23-03-6514-865,"בשישה מועדים שאינם ידועים במדויק, בטווח של 10 ימים, עמד הנאשם 2 בין ענאתה לבין מחנה הפליטים שועפט, בצירוף שלט עליו הכיתוב ""אורז"", וסחר בכדורי תחמושת שקיבל לידיו מחיירי או שאסף בעצמו מהנאשם 1 לרכבים שעברו במקום, בתמורה ל-1,000 ₪ לכל קופסת כדורים.",רקע
36,ME-23-03-6514-865,"באופן זה הפיק רווח בסך של כ-1,000 ₪ בכל פעם.",רקע
37,ME-23-03-6514-865,"בגין מעשים אלה, הורשע הנאשם 2 בריבוי עבירות של סחר בתחמושת, לפי סעיף 144(ב2) לחוק העונשין.",רקע
38,ME-23-03-6514-865,"המאשימה עמדה בטיעוניה על חומרת המעשים שביצע הנאשם, ועל עיתוי ביצועם בהשוואה לעיתוי כניסתו לתוקף של תיקון לחוק, שהחמיר את היחס האכיפתי לעבירות הנשק.",הטיעון לעונש
39,ME-23-03-6514-865,"נטען שהעבירות האמורות הן ""מכת מדינה"" המעמידה את הציבור בסיכון, אשר הומחש בכך שבאחד הנשקים מושא הרשעת הנאשם 2 בוצע פיגוע קטלני אשר גבה חיים.",הטיעון לעונש
40,ME-23-03-6514-865,"הודגש שדובר בהחזקת נשק פעמיים יחד עם אחר, במסגרת סכסוך בין משפחות, ובסחר בתחמושת לעיני כל וללקוחות מזדמנים תמורת ממון.",הטיעון לעונש
41,ME-23-03-6514-865,המאשימה טענה כי הדבר מעיד על אדישות לשימוש שייעשה בתחמושת שנמכרה.,הטיעון לעונש
42,ME-23-03-6514-865,"עןד הפנתה לפסיקה, לתמיכה בטיעוניה, וטענה למתחם עונש להחזקת אקדח הנע בין 18-36 חודשי מאסר לכל אחד מהאישומים הראשון והשני, ולמתחם עונש לאישום השלישי שבין 33-45 חודשי מאסר.",הטיעון לעונש
43,ME-23-03-6514-865,"היא ביקשה למקם את הנאשם, בהעדר עבר ונוכח נטילת האחריות אך בשים לב לעבירות החוזרות, בהתקרב לחלק התחתון של המתחמים, ולגזור לו עונש כולל של חמש שנות מאסר, מאסר על תנאי וקנס.",הטיעון לעונש
44,ME-23-03-6514-865,"ההגנה טענה שחלקו של הנאשם 2 הוא מינימלי ובכלל זה שמעשיו של חיירי היו עצמאיים, וכי הנאשם 1 ולא הנאשם 2 הוא שהיה מעורב בכל הרכישות והעביר לחיירי כלי נשק.",הטיעון לעונש
45,ME-23-03-6514-865,"נערך דיון פרטני בחלקו של הנאשם 2 לפי העובדות בהן הודה, תוך הדגשה שכעס על צילום בנו עם אקדח וכי לא החזיק פיזית באקדח מושא האישום השני, הגם שהוא אחראי להחזקה מבחינה משפטית.",הטיעון לעונש
46,ME-23-03-6514-865,"נטען גם כי הסחר בתחמושת הוא העבירה ""הישירה"" היחידה של הנאשם, וכי לפי הנחיות התביעה והדין הנוהג הענישה בגין נשיאת תחמושת מגיעה עד לשישה חודשי מאסר, ומתייחסת לתחמושת ללא נשק נלווה כקלה ביותר.",הטיעון לעונש
47,ME-23-03-6514-865,"עוד הוצגו נסיבותיו האישיות של הנאשם 2, שהוא בן 27, נשוי ועובד למחייתו ואב לפעוט, ונעדר הרשעות.",הטיעון לעונש
48,ME-23-03-6514-865,"נמסר כי רעייתו היא אחותו של חיירי ונטען, תוך הצגת מובאות מן העיתונות, שסבו של חיירי נרצח בידי רוצח יהודי שמעולם לא התגלה, וכי הוחלט על הריסת דירתו של חיירי עקב המעשים שביצע – נתונים, שלגישת ההגנה גורעים ממשקלה של ההרתעה בגזירת הדין.",הטיעון לעונש
49,ME-23-03-6514-865,"עוד נטען כי לו ידע הנאשם על כוונותיו של חיירי היה מונע את הפיגוע, וכי ההגנה נמנעה מלבקש את שחרורו של הנאשם ממעצר בשל נטילת האחריות על ידו ולמרות עמדות נורמטיביות, שהציג בפני שירות המבחן.",הטיעון לעונש
50,ME-23-03-6514-865,ההגנה ביקשה להסתפק בימי מעצרו של הנאשם.,הטיעון לעונש
51,ME-23-03-6514-865,"בהשלמת טיעון בכתב שהגישה בהמשך התייחסה לפסיקה שהוצגה, וחזרה על חלק מהטיעונים.",הטיעון לעונש
52,ME-23-03-6514-865,"הנאשם 2 נשא דברים, בהם נטל אחריות על מעשיו אותם הגדיר כטעות, מסר שאין לו דבר כנגד יהודים, הביע רצון לראות את בנו וביקש להקל בעונשו.",הטיעון לעונש
53,ME-23-03-6514-865,"עוד אמר כי לו היה יודע על כוונותיו של חיירי, היה מדווח עליו.",הטיעון לעונש
54,ME-23-03-6514-865,"העבירות הנדונות כאן עוסקות בנגיעה חוזרת לנשק ולתחמושת, במסגרת קשרים חברתיים ומשפחתיים עם אותה קבוצת אנשים (חיירי והנאשם 1) ובשיתוף פעולה עמם.",מתחם העונש ההולם
55,ME-23-03-6514-865,"לכן, מצאתי לקבוע מתחם עונש אחד לכלל העבירות.",מתחם העונש ההולם
56,ME-23-03-6514-865,"אין בכך לגרוע מריבוי העבירות וטיבן, שיילקח בחשבון במסגרת קביעת המתחם.",מתחם העונש ההולם
57,ME-23-03-6514-865,הנאשם חטא במעשים חמורים.,מתחם העונש ההולם
58,ME-23-03-6514-865,"שיאם, כך לטעמי, בסחר בכדורי תחמושת אותם מכר, בהיקף של קופסאות מלאים בכדורים, לכל דכפין ומתוך בצע כסף.",מתחם העונש ההולם
59,ME-23-03-6514-865,"כך עשה בשש הזדמנויות שונות, בתוך ימים ספורים.",מתחם העונש ההולם
60,ME-23-03-6514-865,"בדרך זו יצר פוטנציאל רחב לשימוש באותה תחמושת, תוך פגיעה בגוף ואף בנפש.",מתחם העונש ההולם
61,ME-23-03-6514-865,"לצד זה, חטא הנאשם במעשים של נשיאת והחזקת נשק ותחמושת עבור חיירי: שני מקרים של נשיאת קופסאות תחמושת שרכש חיירי מהנאשם 1 (באישום השלישי), מקרה של החזקת אקדח למשך מספר שעות עבור חיירי (באישום הראשון), ומקרה נוסף מושא האישום השני – בו אדון גם בהמשך.",מתחם העונש ההולם
62,ME-23-03-6514-865,"מעשי הנאשם פגעו בערכים המוגנים של שמירה על החיים ושלמות הגוף, ושל הגנה על הסדר הציבורי ועל ביטחון בני החברה.",מתחם העונש ההולם
63,ME-23-03-6514-865,"חומרתם מודגשת בפוטנציאל הנזק, שבהחזקת נשק ותחמושת בלתי חוקיים וסחר בהם - פוטנציאל, שהומחש במעשי הרצח אותם ביצע חיירי בפועל באמצעות נשק שכזה.",מתחם העונש ההולם
64,ME-23-03-6514-865,"עם זאת יודגש, כי מעשיו של חיירי אינם מיוחסים לנאשם והוא לא נותן את הדין עליהם.",מתחם העונש ההולם
65,ME-23-03-6514-865,"פסיקת בתי המשפט, הדנה בענישתם של מי שביצעו עבירות נשק, מציגה גישה קפדנית.",מתחם העונש ההולם
66,ME-23-03-6514-865,"זאת, בשל חומרתן של עבירות אלה ככלל, ועבירות של סחר בנשק בלתי חוקי בפרט, ופוטנציאל הפגיעה הרב הטמון בהן.",מתחם העונש ההולם
67,ME-23-03-6514-865,"למשל, נקבע כי:-",מתחם העונש ההולם
68,ME-23-03-6514-865,"מנגד, כמצוות המחוקק בסעיף 40ט(א)(2) לחוק העונשין, יש לעצב את מתחם העונש בשים לב לחלקו של הנאשם במעשים.",מתחם העונש ההולם
69,ME-23-03-6514-865,"לעניין זה יצוין, כי החזקת הנשק באישום הראשון הייתה למספר שעות בלבד, תוך השבתו לחיירי.",מתחם העונש ההולם
70,ME-23-03-6514-865,"באישום השני אף לא צוינה נגיעה ישירה של הנאשם לנשק, אלא כי נסע עם חיירי לביצוע עסקת רכישת האקדח שרכש חיירי מהנאשם 1, וכי חיירי הגיע לבית אמו של הנאשם 2 עם אקדח כדי לגונן עליו.",מתחם העונש ההולם
71,ME-23-03-6514-865,"באישומים אלה, פועל השיקול העוסק בחלק היחסי בעשייה הפלילית, למיתון העונש.",מתחם העונש ההולם
72,ME-23-03-6514-865,"מנגד, במעשים מושא האישום השלישי נטל הנאשם חלק שלם, בנשיאת תחמושת ובריבוי מקרים של סחר בה, תוך שביצע בעצמו את מכירת הכדורים לעוברים ושבים.",מתחם העונש ההולם
73,ME-23-03-6514-865,"מאלה ניתן לגזור הנחיה עונשית, המתמקדת בעונשי מאסר כדרך ההולמת לענישה, בגין מעשים דומים.",מתחם העונש ההולם
74,ME-23-03-6514-865,"מתחם עונשו של הנאשם 2 יעוצב בהתאמה, ובשים לב לכך שהוא כולל לא רק את העונש בגין מעשי הסחר בתחמושת אלא גם בגין יתר עבירות הנשק, כמובא לעיל, ועליו לבטא הן את המקרים הספציפיים והן את הצטברותם למכלול של עשייה פסולה חוזרת ונשנית.",מתחם העונש ההולם
75,ME-23-03-6514-865,"מנגד, כאמור, יישקל לקולה חלקו היחסי במעשים, בעיקר אלה מושא האישומים הראשון והשני.",מתחם העונש ההולם
76,ME-23-03-6514-865,"בהינתן המניע הממוני לביצוע העבירות מושא האישום השלישי, והרווח שהופק, אני סבור שיש לכלול גם רכיב של קנס במתחם העונש ההולם.",מתחם העונש ההולם
77,ME-23-03-6514-865,גם המתחם בנושא זה ייקבע בשים לב לענישה הנוהגת כפי שהובאה לעיל.,מתחם העונש ההולם
78,ME-23-03-6514-865,"בנוסף, נדרש לכלול מאסר מותנה במתחם העונש, בשים לב בין היתר לריבוי העבירות שביצע הנאשם 2.",מתחם העונש ההולם
79,ME-23-03-6514-865,"על יסוד כל אלה, אני קובע כי מתחם העונש ההולם לעבירות בהן הורשע הנאשם 2, בנסיבות ביצוען, כולל מאסר לתקופה שבין 12 ל-36 חודשים, מאסר מותנה וקנס בסכום הנע בין 7,500 ₪ ל-15,000 ₪.",מתחם העונש ההולם
80,ME-23-03-6514-865,"הנאשם 2 הוא בחור צעיר ובעל משפחה, ללא הרשעות קודמות.",קביעת העונש בגדרי המתחם
81,ME-23-03-6514-865,"הוא הודה במעשים במסגרת הסדר טיעון וכך ייעל את ההליך וחסך מזמנו של בית המשפט, ומזמנם של הצדדים והעדים.",קביעת העונש בגדרי המתחם
82,ME-23-03-6514-865,"בהודאה יש גם משום נטילת אחריות, אותה חזר והביע בבית המשפט.",קביעת העונש בגדרי המתחם
83,ME-23-03-6514-865,"אלה יישקלו לקולה, וכך גם פגיעת העונש שיידרש הנאשם 2 לרצות, בנאשם עצמו – ויצוין, כי מדובר במאסרו הראשון.",קביעת העונש בגדרי המתחם
84,ME-23-03-6514-865,תישקל גם הפגיעה של העונש בבני משפחתו.,קביעת העונש בגדרי המתחם
85,ME-23-03-6514-865,"כן תילקח בחשבון התקופה המשמעותית בה שהה במעצר, לרבות בחקירה של שירות הביטחון הכללי, על הקושי והמתח הכרוכים בה.",קביעת העונש בגדרי המתחם
86,ME-23-03-6514-865,"מנגד, ריבוי העבירות בהן הורשע הנאשם 2 מעלה צורך בענישה, שתיתן ביטוי לחומרתו של כל מעשה ומעשה וכן לצבר המעשים, ותוסיף ותספק הרתעה מפני ביצוען בעתיד של עבירות דומות.",קביעת העונש בגדרי המתחם
87,ME-23-03-6514-865,"מטעם זה, נדרש גם מאסר מותנה הולם.",קביעת העונש בגדרי המתחם
88,ME-23-03-6514-865,"כמשקל-נגד לתמריץ הכלכלי לביצוען של העבירות, ולרווח שהופק, יוטל גם קנס בסכום מתאים, הגם שלמיתון הסכום יישקל מצבו הכלכלי של הנאשם 2.",קביעת העונש בגדרי המתחם
89,ME-23-03-6514-865,"לצד אלה, יישקל הצורך בהרתעה כללית.",קביעת העונש בגדרי המתחם
90,ME-23-03-6514-865,"זאת בשים לב לשכיחותן של עבירות הנשק, ולהכרח להילחם בתופעה של החזקת נשק בלתי חוקי וסחר בו, שהשלכותיה על החברה הישראלית וביטחון הציבור הן הרסניות.",קביעת העונש בגדרי המתחם
91,ME-23-03-6514-865,"במכלול השיקולים, סבורני כי בנתוני הנאשם 2 ניתן למקם את העונש בהתקרב לסף הנמוך של המתחם, עם החמרה מסוימת בהשוואה לסף עצמו.",קביעת העונש בגדרי המתחם
92,ME-23-03-6514-865,כך יינתן מענה למכלול השיקולים ויישמר עקרון המידתיות בענישה.,קביעת העונש בגדרי המתחם
93,ME-23-03-6514-865,"אני ער לחריגה מהכלל שנקבע בסעיף 144(ז) לחוק העונשין וסבור, שהדבר מוצדק בנתונים שפורטו לעיל.",קביעת העונש בגדרי המתחם
94,ME-23-03-6514-865,"לכן, נגזרים על הנאשם 2 העונשים הבאים:",קביעת העונש בגדרי המתחם
95,ME-23-03-6514-865,"16 חודשי מאסר, שיימנו מיום מעצרו כפי שנמסר בידי הצדדים – 28.1.23.",קביעת העונש בגדרי המתחם
96,ME-23-03-6514-865,"10 חודשי מאסר, אותם ירצה הנאשם אם ישוב ויעבור עבירה המנויה בסעיף 144 לחוק העונשין על סעיפיו הקטנים, בתוך שלוש שנים מיום שחרורו ממאסר.",קביעת העונש בגדרי המתחם
97,ME-23-03-6514-865,"5129371קנס בסך 10,000 ₪ או 50 ימי מאסר תמורתו.",קביעת העונש בגדרי המתחם
98,ME-23-03-6514-865,הקנס ישולם עד 1.12.23.,קביעת העונש בגדרי המתחם
99,ME-23-03-6514-865,"ניתן היום,  ו' אלול תשפ""ג, 23 אוגוסט 2023, במעמד הצדדים.",קביעת העונש בגדרי המתחם
