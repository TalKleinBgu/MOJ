,verdict,text,part
0,SH-21-10-55444-637,"פקודת הסמים המסוכנים [נוסח חדש], תשל""ג-1973: סע'  7.א., 7.ג",נגד
1,SH-21-10-55444-637,"חוק העונשין, תשל""ז-1977: סע'  144(א)",נגד
2,SH-21-10-55444-637,"הנאשם הורשע על פי הודאתו, בעובדות כתב אישום מתוקן בביצוע עבירות של החזקה/שימוש בסמים שלא לצריכה עצמית - עבירה לפי סעיפים 7(א)+7(ג) לפקודת הסמים המסוכנים (נוסח חדש) תשל""ג-1973 (להלן: ""פקודת הסמים המסוכנים""), ורכישת / החזקת חלק של נשק או תחמושת - עבירה לפי סעיף 144(א) סיפא לחוק העונשין, התשל""ז-1977 (להלן: ""חוק העונשין"").",עובדות כתב האישום
3,SH-21-10-55444-637,"ביום 1.6.21 בעת שהנאשם שהה בביתו, הגיעו שוטרים במסגרת צו חיפוש.",עובדות כתב האישום
4,SH-21-10-55444-637,"במהלך החיפוש, נמצא בחדר השינה בבית סם מסוכן מסוג קנבוס במשקל כולל של 281.04 גרם ועל גג הבית בתוך אדנית- שתיל של סם מסוכן מסוג קנבוס במשקל כולל של 700 גרם.",עובדות כתב האישום
5,SH-21-10-55444-637,"עוד החזיק הנאשם בשידה בביתו, קופסה המכילה 33 כדורי אקדח 9 מ""מ, ושקית המכילה 130 כדורי אקדח.",עובדות כתב האישום
6,SH-21-10-55444-637,הצדדים הסכימו כי שירות המבחן יערוך תסקיר בעניינו של הנאשם.,הסכמות הצדדים
7,SH-21-10-55444-637,לא גובשו הסכמות עונשיות.,הסכמות הצדדים
8,SH-21-10-55444-637,ההגנה ביקשה כי שירות המבחן יבחן את אפשרות הארכת עונש המאסר המותנה.,הסכמות הצדדים
9,SH-21-10-55444-637,"בהמשך, הופנה הנאשם לממונה על עבודות השירות על מנת שתיבחן התאמתו לשאת בעונש מאסר בדרך של עבודות שירות.",הסכמות הצדדים
10,SH-21-10-55444-637,"בחוות הדעת מיום 3.3.24 נמצא הנאשם כשיר לבצע עבודות שירות, במגבלות.",הממונה על עבודות השירות 
11,SH-21-10-55444-637,בעניינו של הנאשם הוגשו 3 תסקירים מפורטים.,תסקירי שירות המבחן 
12,SH-21-10-55444-637,"בתסקיר הראשון מיום 13.2.23 סקר שירות המבחן את תולדות חייו של הנאשם, צוין כי מדובר במי שהוא כבן 45, נשוי, אב ל-6 ילדים בגילים 8-21, ומתגורר עם בני משפחתו בראשון לציון.",תסקירי שירות המבחן 
13,SH-21-10-55444-637,"הנאשם עובד במחלקת התברואה בעיריית ראשל""צ, מוכר על ידי המוסד לביטוח לאומי כבעל 100% נכות זמנית על רקע חבלה ביד בעקבות תאונת עבודה במהלך שנת 2017, משנת 2019 מוכר כבעל נכות נפשית בשיעור של 20% לצמיתות ומאובחן כסובל מתגובה דיכאונית ממושכת.",תסקירי שירות המבחן 
14,SH-21-10-55444-637,"הנאשם שיתף כי סבל בילדותו מחוסר יציבות נוכח היעדר מקום מגורים קבוע, כאשר מגיל צעיר חבר לחברה שולית והחל במעורבותו הפלילית.",תסקירי שירות המבחן 
15,SH-21-10-55444-637,"לאורך שנות התבגרותו הועבר בין מוסדות שונים, וגם שם המשיך את מעורבותו הפלילית.",תסקירי שירות המבחן 
16,SH-21-10-55444-637,"בגיל 19 החל לצרוך סמים מסוג קנבוס וקוקאין, ניהל אורח חיים שולי והתמכרותי לסמים ואף ריצה מספר עונשי מאסר בפועל.",תסקירי שירות המבחן 
17,SH-21-10-55444-637,"בגיל 23 ניהל קשר זוגי עם נערה בת 17, ונולד לו בן שעה שריצה עונש מאסר.",תסקירי שירות המבחן 
18,SH-21-10-55444-637,"לאחר שחרורו,  בנו נשאר במשמורתו, אמו סייעה בגידולו, ובתקופה זו ערך מאמצים להימנע ממעורבות בפלילים.",תסקירי שירות המבחן 
19,SH-21-10-55444-637,"בגיל 28 נישא לאשתו, נולדו להם 5 ילדים, ולפני כתשע שנים נפטרה בתו ממחלת הסרטן, בהיותה בת שלוש.",תסקירי שירות המבחן 
20,SH-21-10-55444-637,"הנאשם תיאר כי סעד את הבת תקופה ממושכת עת היתה מאושפזת, היה דמות דומיננטית בשמירה על תפקוד התא המשפחתי ומותה גרם למשבר עמוק במשפחה.",תסקירי שירות המבחן 
21,SH-21-10-55444-637,"בשנת 2017 נפגע הנאשם בתאונת עבודה, מאז הוא סובל מכאבים כרוניים ואושר לו השימוש בקנבוס רפואי.",תסקירי שירות המבחן 
22,SH-21-10-55444-637,"מאז פציעתו, חלה התדרדרות במצבו הנפשי כפי שפורט בתסקיר, והומלץ על טיפול נפשי הכולל מעקב פסיכיאטרי, טיפול תרופתי וטיפול קוגניטיבי התנהגותי.",תסקירי שירות המבחן 
23,SH-21-10-55444-637,"בהתייחסותו לעבירות בהן הורשע, נטל הנאשם אחריות חלקית על התנהגותו, הסביר כי היה נתון במצב נפשי מורכב וכי הסמים שנתפסו היו לשימושו העצמי בלבד.",תסקירי שירות המבחן 
24,SH-21-10-55444-637,"באשר לכדורי התחמושת שנמצאו בביתו, ציין כי בתו מצאה אותם בטיול שערכה עם חניכיה והחליטה להביאם הביתה.",תסקירי שירות המבחן 
25,SH-21-10-55444-637,"הנאשם הופנה לבדיקת שתן, בה נמצאו שרידי סם קנבוס בהתאם לאישור שניתן לו ולתרופות שנוטל בשל מצבו הרפואי.",תסקירי שירות המבחן 
26,SH-21-10-55444-637,"שירות המבחן התרשם כי לנאשם קושי בהצבת גבולות פנימיים, סנקציות עונשיות בעבר לא הצליחו לרסן התנהגותו, הוא בעל קווי אישיות אימפולסיביים ועלול להגיב לעיתים באופן בלתי מווסת.",תסקירי שירות המבחן 
27,SH-21-10-55444-637,"מנגד, שקל שירות המבחן את יציבותו התעסוקתית, את רצונו להוות דמות משמעותית לילדיו והיותו אב מוערך ובעל יכולות.",תסקירי שירות המבחן 
28,SH-21-10-55444-637,"לאחר שהנאשם הביע נכונות להשתתף בהליך טיפולי, עתר שירות המבחן לדחיית הדיון כדי לעקוב אחר הטיפול הנפשי.",תסקירי שירות המבחן 
29,SH-21-10-55444-637,"בתסקיר השני מיום 7.8.23 עדכן שירות המבחן כי הנאשם שולב בטיפול נפשי, מטופל תרופתית, וממשיך בקשר עם שירות המבחן.",תסקירי שירות המבחן 
30,SH-21-10-55444-637,"מהתסקיר השלישי, מיום 26.12.23 עלה כי הנאשם ממוקד בשמירה על תפקודו התעסוקתי במחלקת התברואה בעירייה, וביציבות התא המשפחתי, שלל בעייתיות בהתנהלותו ונטה לייחס תגובותיו לקשיים רגשיים ונפשיים.",תסקירי שירות המבחן 
31,SH-21-10-55444-637,הנאשם מסר בדיקת שתן נוספת במסגרתה נמצאו שרידי קנבוס ותרופות התואמות לטיפולים שאושרו לו.,תסקירי שירות המבחן 
32,SH-21-10-55444-637,"שירות המבחן התרשם כי הנאשם בעל כוחות דלים לשינוי, אינו בעל מוטיבציה להסתייע בשירות המבחן ונוכח עמדותיו ומצבו הנפשי המורכב, לא הומלץ לשלבו בהליך טיפולי.",תסקירי שירות המבחן 
33,SH-21-10-55444-637,"באשר לשאלת הארכת עונש המאסר המותנה העומד כנגד הנאשם, שירות המבחן ציין כי כנגד הנאשם לא נפתחו הליכים פליליים נוספים והנאשם הביע נכונות לבצע צו של""צ, אך קיים ספק באשר ליכולתו לבצע צו שכזה.",תסקירי שירות המבחן 
34,SH-21-10-55444-637,"במסגרת טיעוניה לעונש, הגישה ההגנה את המסמכים הבאים: נ/1- רישיון להחזקה ושימוש בסם קנבוס; נ/2- אישור מטעם הביטוח הלאומי, בו הוכרה פגיעתו של הנאשם כתאונת עבודה; נ/3- דו""ח רפואי, מיום 19.12.21 שהוגש על ידי פרופ' יצחיאק, ממנו עלה כי הנאשם סובל מגבלה ניכרת בתנועות עמוד השדרה הצווארי; נ/4- סיכום רפואי בעניינו של הנאשם; נ/5- זימון למרכז לבריאות הנפש; לאחר שמיעת טיעוני הצדדים לעונש, הוגש אישור רפואי מד""ר ליאוניד גורודצקי- מטפל בתחום הנפש, ממנו עולה כי לנאשם סימני הפרעת דיכאון עם מרכיב חרדתי בולט;",ראיות לעונש 
35,SH-21-10-55444-637,בטיעוניה עמדה המאשימה על הערכים המוגנים שנפגעו בעקבות השימוש בסמים ועל פוטנציאלי הנזק שבהחזקת הנשק עד להרג.,טיעוני הצדדים לעונש
36,SH-21-10-55444-637,"המאשימה חזרה וציינה כי הנאשם החזיק כמות סמים הגבוהה פי 65 מהכמות המצוינת בחוק כחזקה לשימוש עצמי, כאשר יש לתת את הדעת לכך שהנאשם מעורב באופן עמוק ומשמעותי בעולם העברייני.",טיעוני הצדדים לעונש
37,SH-21-10-55444-637,המאשימה הפנתה לפסיקה ועתרה לקבוע את מתחם הענישה בין 8 חודשי מאסר ל-18 חודשים.,טיעוני הצדדים לעונש
38,SH-21-10-55444-637,"בהתייחסות לנסיבות הנאשם עצמו, הפנתה המאשימה להמלצת שירות המבחן לצו של""צ, המלצה המנותקת מהאמור בתסקיר עצמו ונעדרת ביסוס, הדגישה את עברו הפלילי, עונשי המאסר שריצה ועונש המאסר המותנה העומד כנגדו ועתרה לגזור על הנאשם 9 חודשי עבודות שירות הכוללים את הפעלת המאסר המותנה, הפעלת ההתחייבות, פסילת רישיון הנהיגה בפועל ועל תנאי, לצד קנס, מאסר על תנאי והתחייבות.",טיעוני הצדדים לעונש
39,SH-21-10-55444-637,"ההגנה טענה כי מדובר בעבירות שבוצעו לפני כארבע שנים, הנאשם לא גידל את הסמים, מאז לא היה מעורב בפלילים, ועל כן עתרה לאמץ המלצת שירות המבחן ולהאריך את עונש המאסר המותנה העומד כנגד הנאשם.",טיעוני הצדדים לעונש
40,SH-21-10-55444-637,"באשר לנסיבותיו האישיות של הנאשם, ציין הסנגור כי הנאשם מוכר כנכה נפשית בשיעור של 20%, ובשיעור של 37% נכות פיזית.",טיעוני הצדדים לעונש
41,SH-21-10-55444-637,"תאונת העבודה בה נפגע הנאשם שינתה את חייו, הוא איבד את בתו וחרף מצבו הנפשי והגופני - הוא עובד באופן יציב.",טיעוני הצדדים לעונש
42,SH-21-10-55444-637,"הסנגור הוסיף כי הנאשם נטל אחריות למעשיו, כיום הוא מטופל על ידי פסיכיאטר באופן פרטי, שיקם את חייו והראיה לכך היא כי לא מעורב בפלילים מאז העבירות הנדונות.",טיעוני הצדדים לעונש
43,SH-21-10-55444-637,"על כן, סברה ההגנה כי יהיה די בצו המבחן וצו של""צ כדי להרתיע את הנאשם ולהבטיח את טיפולו.",טיעוני הצדדים לעונש
44,SH-21-10-55444-637,"לחילופין, עתרה ההגנה להסתפק בעונש מאסר בדרך של עבודות שירות, לתקופה של חודשים ספורים בלבד.",טיעוני הצדדים לעונש
45,SH-21-10-55444-637,"הנאשם בדבריו לעונש עמד על מורכבות ילדותו, הסביר כי החל תהליך התבגרותו רק בגיל 40, והבהיר כי הוא פועל לחינוך ילדיו, דואג להרחיקם מעולם העבריינות וביקש לאפשר לו להמשיך לעבוד ולשקם את חייו.",טיעוני הצדדים לעונש
46,SH-21-10-55444-637,"הערכים המוגנים שנפגעו כתוצאה מביצוע עבירת צריכת הסמים, עניינם בהגנה על שלום הציבור ובריאותו, מפני הנזקים החברתיים הישירים והעקיפים הנגרמים בעקבות השימוש בסמים, כמו גם שמירה על שלומם ובריאותם של צרכני הסמים.",דיון והכרעה
47,SH-21-10-55444-637,"הנאשם החזיק סם מסוכן מסוג קנבוס במשקל כולל העומד על כ-980 גרם, כמות הגבוהה מפי 65 מהכמות המוחזקת בפקודה ככמות לשימוש עצמי - 15 גרם.",דיון והכרעה
48,SH-21-10-55444-637,במעשיו ניכר התכנון המוקדם המגולם בעצם החזקת הסם.,דיון והכרעה
49,SH-21-10-55444-637,"באשר לכדורי התחמושת, מדובר בהחזקת של 33 כדורי אקדח ו-130 תרמילי אקדח.",דיון והכרעה
50,SH-21-10-55444-637,עיינתי בפסיקה שהוצגה לעיוני מטעם הצדדים ובפסיקה מטעמי.,דיון והכרעה
51,SH-21-10-55444-637,מדיניות הענישה הנהוגה בעבירות בהן הורשע הנאשם רחבה ונסמכת על חומרת המעשים וכלל הנסיבות.,דיון והכרעה
52,SH-21-10-55444-637,ראו למשל:,דיון והכרעה
53,SH-21-10-55444-637,"בית משפט השלום קבע כי את מתחם העונש ההולם בין עונש מאסר מותנה לבין 8 חודשי מאסר, וגזר על המערער 3 חודשי מאסר בעבודות שירות.",דיון והכרעה
54,SH-21-10-55444-637,"בית המשפט המחוזי קיבל את הערעור שהוגש, וקבע כי ""בנסיבות מציאת התחמושת - האופן בו התחמושת הוחזקה; העובדה שלא נמצאו ברשות המערער מחסניות או כלי נשק שהתחמושת מתאימה להם; ובהינתן שהמערער לא נחשד בהצעת התחמושת למכירה או בעשיה פסולה אחרת לגביה.",דיון והכרעה
55,SH-21-10-55444-637,"וכן בהתחשב בנתוני המערער, גילו, ומצבו הבריאותי והנפשי - יש בסיס להנחה שהחזקת התחמושת על ידי המערער לא היתה למטרה עבריינית.",דיון והכרעה
56,SH-21-10-55444-637,"לאור זאת, הקל בית המשפט המחוזי בעונש וגזר על המערער עונש מאסר על תנאי, חלף עבודות השירות.",דיון והכרעה
57,SH-21-10-55444-637,"מכל המפורט, תוך אבחנה לענייננו, אני קובעת כי מתחם העונש ההולם נע בין חודשי מאסר ספורים לנשיאה בדרך של עבודות שירות ועד ל-14 חודשי מאסר בפועל, לצד ענישה נילווית.",דיון והכרעה
58,SH-21-10-55444-637,"לא מצאתי, בנסיבות המקרה שלפניי, שיקולים המצדיקים לסטות מן ממתחם הענישה ההולם לקולה או לחומרה או כאלה המצדיקים הארכת עונש המאסר המותנה העומד כנגדו.",עונשו של הנאשם
59,SH-21-10-55444-637,ראשית אזקוף לזכות הנאשם את תיקונו של כתב האישום לקולה והודאתו בביצוע העבירות תוך חיסכון בזמנם של העדים.,עונשו של הנאשם
60,SH-21-10-55444-637,"עוד הנני מתחשבת בכך שהנאשם שומר על יציבות תעסוקתית, לא ביצע עבירות נוספות בחלוף הזמן, היותו אב מוערך המבקש לשמש דמות משמעותית לילדיו.",עונשו של הנאשם
61,SH-21-10-55444-637,"כמו כן, בדיקות שתן שמסר הנאשם לשירות המבחן נמצאו נקיות משרידי סמים שאינם חלק מהטיפול הרפואי אותו הוא נוטל.",עונשו של הנאשם
62,SH-21-10-55444-637,"יחד עם זאת, לא ניתן להתעלם מהאמור בתסקירי שירות המבחן כאשר הנאשם לא השתלב שם בטיפול, על אף שבתחילה הביע רצון לקחת חלק בטיפול בתחום הבריאותי והן בתחום ההתמכרות לסמים.",עונשו של הנאשם
63,SH-21-10-55444-637,"זאת ועוד, שירות המבחן התרשם כי מצבו הנפשי של הנאשם מתדרדר, מהיותו בעל כישורים דלים להתמודדות במצבי לחץ, ומעמדותיו באשר לאחריותו בעבירה.",עונשו של הנאשם
64,SH-21-10-55444-637,"על כן, ונוכח מצבו הנפשי המורכב, לא בא שירות המבחן בסופו של יום בהמלצה לשלב את הנאשם בהליך טיפולי, ואף לא המליץ להעמידו בצו מבחן.",עונשו של הנאשם
65,SH-21-10-55444-637,"אומנם שירות המבחן בחן עם הנאשם את האפשרות לבצע צו של""צ כתנאי להארכת עונש המאסר המותנה העומד כנגדו, אך בו בזמן הביע ספקנות באשר ליכולתו לעמוד בביצוע הצו.",עונשו של הנאשם
66,SH-21-10-55444-637,"יתר על כן, הנאשם התקשה בהתבוננות פנימית ביקורתית אודות בחירותיו ודפוסיו, לא שולב בהליך טיפולי ועל כן, ונוכח ספקנות שירות המבחן באשר לביצוע הצו- לא מצאתי הצדק להורות על הארכת עונש המאסר המותנה.",עונשו של הנאשם
67,SH-21-10-55444-637,"עם זאת, ועל אף נוכח האמור לעיל, לא ניתן להתעלם מהמאמצים הניכרים אותם עורך הנאשם להבטחת עתיד משפחתו ושמירה על פרנסת בני ביתו, מאמצים הבאים לידי ביטוי הן במעקב פסיכיאטרי ובטיפול תרופתי, כעולה מהמסמכים שצורפו על ידי ההגנה, והן בכך שעל אף חלוף הזמן לא היה הנאשם מעורב בעבירות נוספות.",עונשו של הנאשם
68,SH-21-10-55444-637,"סופו של דבר, לאחר ששקלתי את כלל השיקולים הנדרשים לעניין ובכלל זה, האינטרס הציבורי אל מול מהות מעשיו של הנאשם, עברו הפלילי המכביד בתחום הסמים, נסיבותיו האישיות, לרבות מצבו הרפואי, הכלכלי והמשפחתי ובכלל זה המשבר המשפחתי שפקד את ביתו נוכח מות בתו, ההשלכות הצפויות כתוצאה מאובדן מקור פרנסת המשפחה, מאמציו של הנאשם לעלות על דרך המלך והתנהלותו מאז ביצוע העבירות, מצאתי כי שיקולים אלה מצדיקים העמדתו ברף התחתון של מתחם העונש ההולם והפעלת עונש המאסר המותנה בחופף לעונש שייגזר עליו.",עונשו של הנאשם
69,SH-21-10-55444-637,"באשר לרכיב עונש פסילת רישיון הנהיגה בפועל ועל תנאי, כפי שעתרה המאשימה, הרי שעה שהעבירות לא בוצעו בדרך או בכלי רכב לא מצאתי לגזור רכיבי ענישה אלה.",עונשו של הנאשם
70,SH-21-10-55444-637,לאור האמור לעיל הנני גוזרת על הנאשם את העונשים הבאים:,סוף דבר
71,SH-21-10-55444-637,מאסר לתקופה של 4 חודשים.,סוף דבר
72,SH-21-10-55444-637,"הנאשם ישא בעונש המאסר בדרך של עבודות שירות, בהתאם למגבלות הרפואיות כפי שמפורט בחוות דעתו של הממונה על עבודות השירות.",סוף דבר
73,SH-21-10-55444-637,"על הנאשם להתייצב לתחילת ריצוי העונש ביום 25.6.24 בשעה 08:00 בבוקר, ביחידת ברקאי, מפקדת מחוז מרכז, רח' לוחמי בית""ר 6 רמלה.",סוף דבר
74,SH-21-10-55444-637,"מובהר לנאשם כי היה ולא ישלים מכל סיבה שהיא את עבודות השירות, ימשיך וירצה את העונש מאחורי סורג ובריח.",סוף דבר
75,SH-21-10-55444-637,עונשי המאסר ירוצו באופן חופף.,סוף דבר
76,SH-21-10-55444-637,"מאסר למשך 4 חודשים, הנאשם לא יישא עונש זה אלא אם יעבור בתוך 3 שנים מהיום עבירה בה הורשע או עבירה לפי פקודת הסמים המסוכנים.",סוף דבר
77,SH-21-10-55444-637,"קנס בסך 1,200 ₪ או 30 ימי מאסר תמורתו.",סוף דבר
78,SH-21-10-55444-637,"הקנס ישולם ב-4 תשלומים שווים ורצופים, החל מיום 1.5.24  וב-1 לכל חודש שלאחריו.",סוף דבר
79,SH-21-10-55444-637,"באם אחד מהתשלומים לא יפרע במועדו, תעמוד היתרה לפירעון מידי ותועבר לגבייה באמצעות המרכז לגביית קנסות.",סוף דבר
80,SH-21-10-55444-637,הנאשם מתבקש לגשת למזכירות בית המשפט לקבלת הוראות בעניין התשלום.,סוף דבר
81,SH-21-10-55444-637,"הסכום ישולם ב-5 תשלומים שווים ורצופים, החל מיום 1.5.24 וב-1 לכל חודש שלאחריו.",סוף דבר
84,SH-21-10-55444-637,"הנאשם יצהיר ויתחייב כי היה ויעבור במשך שנתיים מהיום עבירה בה הורשע או עבירה לפי פקודת הסמים המסוכנים, ישלם את הסך של 2500 ₪.",סוף דבר
85,SH-21-10-55444-637,"לא יצהיר, יתווספו 10 ימים למאסרו.",סוף דבר
86,SH-21-10-55444-637,המזכירות תעביר עותק מגזר הדין לממונה על עבודות השירות.,סוף דבר
87,SH-21-10-55444-637,צו להשמדת הסמים והמוצגים.,סוף דבר
88,SH-21-10-55444-637,5129371זכות ערעור בתוך 45 יום מהיום.,סוף דבר
89,SH-21-10-55444-637,"ניתן היום,  כ""ט אדר ב' תשפ""ד, 08 אפריל 2024, בנוכחות הנאשם וב""כ הצדדים.",סוף דבר
90,SH-21-10-55444-637,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סוף דבר
