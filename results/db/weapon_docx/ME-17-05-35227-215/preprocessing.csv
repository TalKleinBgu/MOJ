,verdict,text,part
0,ME-17-05-35227-215,"חוק העונשין, תשל""ז-1977: סע'  40ב, 40ג(א), 40ד(א), 40ט, 144(א), 144(ב), 40יא, א'1 לפרק ו'",הנאשם
1,ME-17-05-35227-215,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32, 39",הנאשם
2,ME-17-05-35227-215,פקודת התעבורה [נוסח חדש]: סע'  43,הנאשם
3,ME-17-05-35227-215,"ביום 7 במאי 2017 בשעת צהריים נהג הנאשם בתיק זה, דוד טבצ'ניקוב, באופנוע מסוג קואנג יאנג טיו כשהוא נושא ומוביל עמו בתוך תא המטען תת-מקלע מאולתר שבתוכו מחסנית.",כללי
4,ME-17-05-35227-215,"לפניי, הודה הנאשם בביצוע עבירה זו, בניגוד לסעיף 144(ב) רישא וסיפא לחוק העונשין, התשל""ז-1977 (להלן: ""חוק העונשין"") והוא הורשע בה.",כללי
5,ME-17-05-35227-215,"לאחר הרשעתו, התבקש שירות המבחן לנפק תסקיר בעניינו של הנאשם.",ממצאי שירות המבחן
6,ME-17-05-35227-215,להלן יובאו עיקרי ממצאיו:,ממצאי שירות המבחן
7,ME-17-05-35227-215,"הנאשם הוא כבן 20, רווק, יליד הארץ.",ממצאי שירות המבחן
8,ME-17-05-35227-215,טרם מעצרו הוא התגורר בבית הוריו ועבד בחלוקת עיתונים.,ממצאי שירות המבחן
9,ME-17-05-35227-215,אביו נכה בשיעור 100% בשל עיוורון ובעיות תפקודיות נוספות; אימו גמלאית.,ממצאי שירות המבחן
10,ME-17-05-35227-215,הנאשם גדל בשכונה בעלת מאפיינים שוליים ועברייניים ובמשפחה שהתמודדה עם קשיים כלכליים משמעותיים.,ממצאי שירות המבחן
11,ME-17-05-35227-215,כבר בגיל ½15 נוהלו נגדו הליכים פליליים.,ממצאי שירות המבחן
12,ME-17-05-35227-215,בחלופת-מעצר בה שהה במסגרת הליכים פליליים שנוהלו בעניינו הפגין התנהגות אלימה והושב למעצר מאחורי סורג ובריח.,ממצאי שירות המבחן
13,ME-17-05-35227-215,הוא ריצה 9 חודשי מאסר על רקע מעורבותו באלימות-רחוב; במהלך ריצוי המאסר חבר לאוכלוסייה עבריינית ושולית; לאחר סיום ריצוי מאסרו הוא שולב במרכז לקידום נוער והשלים בו 12 שנות-לימוד עם בגרות חלקית ובמקביל עבד בעבודות מזדמנות.,ממצאי שירות המבחן
14,ME-17-05-35227-215,הוא אף ניסה להקים עסק עצמאי להשכרת כלי-רכב ונקלע לחובות.,ממצאי שירות המבחן
15,ME-17-05-35227-215,מגיל 16 החל לצרוך גראס וחשיש על-מנת להקל על כאבים כרוניים.,ממצאי שירות המבחן
16,ME-17-05-35227-215,"צוין, כי הנאשם הורשע בבית-משפט בחיפה ב-26.6.13 בעבירות של תקיפה הגורמת חבלה של ממש, תקיפה סתם, איומים, הפרעה לשוטר במילוי תפקידו וגניבה.",ממצאי שירות המבחן
17,ME-17-05-35227-215,"בגין אלו הוטלו עליו מאסר על תנאי, קנס והתחייבות להימנע מעבירה.",ממצאי שירות המבחן
18,ME-17-05-35227-215,"בו-ביום, במסגרת צירוף, הורשע בעבירות של הטרדת עד, שוד מזוין פציעה כשהעבריין מזוין והטרדת עד בנסיבות מחמירות.",ממצאי שירות המבחן
19,ME-17-05-35227-215,"נגזר עליו מאסר בפועל למשך 12 חודשים ומאסרים על-תנאי למשך 3 שנים ופיצוי לנפגע בסך 4,000 ₪.",ממצאי שירות המבחן
20,ME-17-05-35227-215,בפני שירות המבחן נטל הנאשם אחריות חלקית ופורמלית על מעשה העבירה והביע חרטה.,ממצאי שירות המבחן
21,ME-17-05-35227-215,"הוא טען, כי תוך כדי ביצוע עבודתו כמחלק עיתונים מצא תיק ובעזרתו סחב את העיתונים.",ממצאי שירות המבחן
22,ME-17-05-35227-215,"רק כשהגיע הביתה הבחין בנשק, המצוי בתיק.",ממצאי שירות המבחן
23,ME-17-05-35227-215,"הוא חשש להסגירו לידי המשטרה לנוכח עברו הפלילי; לפיכך התייעץ בחבר, אשר הציע לו למסור את הנשק למשטרה בעצמו.",ממצאי שירות המבחן
24,ME-17-05-35227-215,"לטענתו, כלי-הנשק אינו שלו והוא אינו יודע לומר מניין הגיע.",ממצאי שירות המבחן
25,ME-17-05-35227-215,"השירות התרשם שהנאשם מתייחס באורח שטחי לנסיבות הגעת הנשק והחזקתו, מתאר את מעורבותו בעבירה בצמצום ומתקשה לקחת אחריות על העבירה מתוך חשש להשלכותיה.",ממצאי שירות המבחן
26,ME-17-05-35227-215,"השירות ציין התרשמותו, שלפיה הנאשם ביצע את העבירה באורח מתוכנן מתוך ידיעה שקיים איסור בהחזקת נשק ולא פנה להשיבו לרשויות החוק מתוך חשש להיות מואשם בעבירה חמורה כגון רצח והעדיף, כדבריו למסרו לאחר.",ממצאי שירות המבחן
27,ME-17-05-35227-215,שירות המבחן התרשם שהנאשם גדל בסביבה עבריינית ורכש בה דפוסי התנהגות אנטי-סוציאליים ונטייה ליצור קשרים חברתיים לא-מיטיבים.,ממצאי שירות המבחן
28,ME-17-05-35227-215,עוד התרשם השירות שסנקציות עונשיות קודמות לא הפחיתו הסיכון להישנות מעורבות בעבירות.,ממצאי שירות המבחן
29,ME-17-05-35227-215,"עם זאת, חרף קשייו להסתגל למסגרות, סיים 12 שנות-לימוד עם בגרות חלקית וציין שהוא מעוניין לערוך שינוי בהתנהלותו ולסגל לעצמו אורח חיים נורמטיבי.",ממצאי שירות המבחן
30,ME-17-05-35227-215,"לנוכח התרשמות השירות מנטילת אחריות חלקית ובשל חומרת העבירה והסיכון הטמון בה לצד מעורבותו בעבירות אלימות בעבר, ציין כי אין באפשרותו להמליץ על מסגרת טיפולית אשר תפחית את הסיכון להישנות העבירות.",ממצאי שירות המבחן
31,ME-17-05-35227-215,"הומלץ אפוא על ענישה הרתעתית בין כתלי הכלא, אשר עשויה לחדד עבורו את אחריותו למעשיו.",ממצאי שירות המבחן
32,ME-17-05-35227-215,הומלץ כי במסגרת הכליאה הוא יופנה לטיפול בתחום אלימות ושליטה בדחפים.,ממצאי שירות המבחן
33,ME-17-05-35227-215,"הסנגור הגיש תעודה מטעם משרד החינוך אשר לימדה שהנאשם השלים 10 שנות-לימודים במסגרת תוכנית היל""ה ובה גיליון ציונים שלפיו הנאשם השלים בגרות חלקית במסגרת התוכנית הנ""ל.",ראיות ההגנה
34,ME-17-05-35227-215,"בא-כוחה המלומד של התביעה, עו""ד סלאמה הדגיש בטיעוניו את ההשלכות הרות-האסון של עבירות הנשק ואת הסיכון הגלום בהן; הוא ציין, כי ההחמרה המקובלת בכגון דא נובעת מהיות העבירות כאלו טומנות בחובן פוטנציאל למסוכנות רבה ומכך שאין לדעת מתי תתממש ובאיזו עוצמה ומה יהיה מספר החפים מפשע שייפגעו עקב כך.",התביעה
35,ME-17-05-35227-215,"ב""כ התביעה ציין, כי לעיתים נשק בלתי-מורשה מגיע לידי ידיים עברייניות העושות בו שימוש כדי לפגוע באחרים.",התביעה
36,ME-17-05-35227-215,הוא עמד על הערך החברתי הנפגע כאן – הבטחת שלום הציבור והגנה על חיי-אדם.,התביעה
37,ME-17-05-35227-215,"לנוכח מדיניות הענישה המחמירה הנוהגת ולנוכח נסיבותיו של המעשה: חלקו של הנאשם בו והנזק הטמון בו המליץ ב""כ התביעה על מתחם ענישה הולם הנע בין שנתיים ומחצה של מאסר בפועל ועד חמש שנות מאסר בפועל.",התביעה
38,ME-17-05-35227-215,"לאחר עיון בנסיבותיו האישיות של הנאשם המליץ ב""כ התביעה להטיל על הנאשם עונש מאסר בהתאם למתחם הנ""ל לצד עונש מאסר על תנאי וקנס.",התביעה
39,ME-17-05-35227-215,"הוא אף עתר, בהמשך לבקשה בכתב-האישום (בהתאם לסעיפים 32 ו-39 לפקודת סדר הדין הפלילי (מעצר וחיפוש [נוסח חדש] התשכ""ט-1969), שאורה על חילוט האופנוע, אשר שימש את הנאשם בביצוע העבירה.",התביעה
40,ME-17-05-35227-215,"עו""ד אביב מזרחי, סנגורו המלומד של הנאשם עמד בטיעוניו על כך, שלדעתו, עבירתו של מרשו מצויה ברף הנמוך בקשת הרחבה של עבירות הנשק, בהתחשב בכך שלא נתפסו ברשותו כדורים וכן בהתחשב בכך שהסיכון הפוטנציאלי הטמון במעשיו היה רחוק מלהתממש.",ההגנה
41,ME-17-05-35227-215,"הסנגור המלומד הפנה אל שורה של פסקי-דין, שבהם הוטלו עונשי מאסר קצרים לריצוי בכליאה או בעבודות שירות במקרים שבהם הורשעו נאשמים בעבירות של נשיאת כלי-נשק.",ההגנה
42,ME-17-05-35227-215,"הוא הדגיש, שבמקרים שהציג, ובהם הוטלו עונשים לריצוי מאחורי סורג ובריח נלוו להחזקת הנשק ונשיאתו עבירות נלוות חמורות, כגון ביצוע ירי וגרימת נזק לרכוש, או כאשר מדובר היה בנשיאה של יותר מכלי-נשק אחד בלוויית תחמושת חיה.",ההגנה
43,ME-17-05-35227-215,הסנגור סקר את הנסיבות הקשורות בביצוע עבירתו של הנאשם והדגיש: אין ראיות לכך שמדובר בעבירה מתוכננת; לא נגרם כל נזק כתוצאה ממנה; ובהעדר תחמושת גם לא היה סיכון ממשי הנובע מהמעשה.,ההגנה
44,ME-17-05-35227-215,לאור כל אלו הציע הסנגור המלומד מתחם ענישה הנע בין שמונה חודשי מאסר לבין שנת מאסר לריצוי בפועל.,ההגנה
45,ME-17-05-35227-215,"הסנגור סקר את נסיבותיו האישיות של הנאשם וסבר, שראוי במקרה זה להימנע מלהטיל עונש החורג לחומרה מתחתית מתחם העונש ההולם; מרשו הוא בגדר 'בגיר-צעיר', העלול לחוות נזקים פסיכולוגיים ממשיים וארוכי טווח פועל יוצא של ריצוי מאסר מאחורי סורג ובריח.",ההגנה
46,ME-17-05-35227-215,מאסר שכזה אף עלול לפגוע בסיכויי השיקום וביכולת להפריד ממעגל הפשיעה.,ההגנה
47,ME-17-05-35227-215,"עוד עמד הסנגור על נסיבות חייו הקשות של הנאשם, על כך שהוא בן-יחיד להוריו, מי שגדל בשכונה קשה אשר השפיעה עליו השפעה שלילית, על מצבו הרפואי הקשה של אביו (אשר היה מאושפז במחלקה לטיפול נמרץ בשעת השמעת הטיעונים); על המצב הכלכלי הקשה של המשפחה ועל כך שהנאשם סייע להוריו כלכלית.",ההגנה
48,ME-17-05-35227-215,"הסנגור עמד על פגיעתו הקשה של עונש חמור על משפחתו של הנאשם ועליו-עצמו; הוא אף התייחס לכך, שהנאשם הודה במיוחס לו ובכך חסך זמן שיפוטי ניכר.",ההגנה
49,ME-17-05-35227-215,בהתייחס לעברו הפלילי של הנאשם ציין הסנגור שההרשעות היו כשהיה נער כבן 15 ומאז הורשע חלפו 4 שנים שבמהלכן לא נרשמו לחובתו הרשעות נוספות.,ההגנה
50,ME-17-05-35227-215,"עוד עמד הסנגור על כך שאחרי ריצוי המאסר השלים הנאשם את לימודיו התיכוניים במסגרת פרויקט 'היל""ה', עבד למחייתו והחזיק במספר עבודות.",ההגנה
51,ME-17-05-35227-215,"לפיכך, סבר הסנגור שראוי שהעונש המוטל ישיק לתחתית מתחם הענישה.",ההגנה
52,ME-17-05-35227-215,"הסנגור עתר לכך שאדחה את המלצות שירות המבחן לאור אי-דיוקים שנפלו בתסקיר: הנאשם נטל, לפי הנטען אחריות מלאה ולא חלקית על מעשיו, הביע חרטה אותנטית והביע רצון לפתיחת דף חדש המוביל לשיקום מלא אשר יהפוך אותו לאדם מועיל ונורמטיבי בחברה.",ההגנה
53,ME-17-05-35227-215,"גילו הצעיר של הנאשם הצדיק, לדעת הסנגור, התייחסות משקמת יותר מצד שירות המבחן ולא המלצה על הטלת עונש מאסר, הצפוי לפגוע בסיכויי השיקום.",ההגנה
54,ME-17-05-35227-215,"על כל פנים, מזכיר הסנגור שביהמ""ש מוסמך לחרוג ממתחם הענישה לקולה מטעמים של שיקום (סעיף 40ד(א) לחוק העונשין).",ההגנה
55,ME-17-05-35227-215,"עוד עתר הסנגור שאמנע מהטלת קנס בהתחשב במצבו הכלכלי הקשה ובמצבה של משפחתו וכן כי אמנע מחילוט אופנועו, המשמש אותו בפרנסתו.",ההגנה
56,ME-17-05-35227-215,הנאשם הדגיש שהוא מתחרט על מעשיו ומוכן לשאת בגינם באחריות מלאה.,דברו האחרון של הנאשם 
57,ME-17-05-35227-215,"הוא ציין לפניי את רצונו להשתקם, לזנוח את עולם העבריינות ולהתחיל חיים חדשים, בעיר אחרת.",דברו האחרון של הנאשם 
58,ME-17-05-35227-215,"הנאשם הדגיש את מצבם הכלכלי הקשה של הוריו ורצונו, כנגזרת מכך, להוות עבורם משענת כלכלית.",דברו האחרון של הנאשם 
59,ME-17-05-35227-215,"בנוסף, התייחס הנאשם למצבו הרפואי הנוכחי של אביו השוהה במחלקת טיפול נמרץ.",דברו האחרון של הנאשם 
60,ME-17-05-35227-215,"בהתייחסו לנסיבות ביצוע העבירה, הנאשם ציין כי במסגרת חלוקת עיתונים, בשעות הקטנות של הלילה, הוא מצא את הנשק אך חשש למוסרו בעצמו למשטרה.",דברו האחרון של הנאשם 
61,ME-17-05-35227-215,"לדבריו, הוא נתפס עת ניסה להפקיד את הנשק  בידי חברו, על מנת שזה האחרון הוא שימסור את הנשק למשטרת ישראל.",דברו האחרון של הנאשם 
62,ME-17-05-35227-215,דינו של הנאשם שלפניי איננו פשוט לגזירה.,דיון והכרעה
63,ME-17-05-35227-215,"לא יכול להיות חולק על חומרת העבירה שבה הורשע (הובלת תת-מקלע חמוש במחסנית); העבירה בוצעה בידי בחור צעיר כבן 20 שנים, אשר הודה במעשה והביע חרטה.",דיון והכרעה
64,ME-17-05-35227-215,"דא עקא, אי-אפשר להתעלם מכך, שאותו נאשם נדון פעמיים בעברו בפני בית-המשפט לנוער בגין מעורבות בעבירות פליליות חמורות (הפעלת אלימות והשמעת איומים, הפרעה לשוטר, גניבה, שוד מזוין והטרדת עד) ואף ריצה בגין אלו, (באורח חריג בפני הערכאה הדנה ככלל בעניינם של בני-נוער) מאסר בפועל לתקופה ארוכה בת 12 חודשים.",דיון והכרעה
65,ME-17-05-35227-215,"אמנם, העבירות הללו נעברו זה מכבר, והנאשם נדון בגינן כבר בשנת 2013, דהיינו לפני כ-4 שנים, דא עקא, שאין ניתן להתעלם מהן.",דיון והכרעה
66,ME-17-05-35227-215,"נתון נוסף, שהוא בעל חשיבות קריטית בכל הנוגע להתאמת עונש לנאשם הוא התרשמות שירות המבחן בדבר נטילת אחריות חלקית מצדו והעדר המלצה על מסגרת טיפולית כלשהי עבורו אלא דווקא המלצה על ענישה הרתעתית בין כתלי הכלא, שבמסגרתה יופנה לטיפול בתחום האלימות והשליטה בדחפים .",דיון והכרעה
67,ME-17-05-35227-215,מידת הפגיעה בערכים הללו הניבטת ממעשה של נשיאת כלי-נשק אוטומטי (חמוש במחסנית) היא ממשית ומשמעותית.,דיון והכרעה
68,ME-17-05-35227-215,"מובן, כי הנזק הפוטנציאלי הטמון בנשק אוטומטי הוא רב יותר מזה הנשקף מנשק שאיננו אוטומטי.",דיון והכרעה
69,ME-17-05-35227-215,במסגרת תיק פלילי 9111-02-15 מדינת ישראל נ' חאסרמה (ניתן ביום 20.9.15),דיון והכרעה
70,ME-17-05-35227-215,"גזר בית המשפט המחוזי בחיפה על הנאשם  עונש מאסר בן 10 חודשים לריצוי בפועל בגין ביצוען של שתי עבירות בנשק - האחת, לפי  סעיף 144(א) לחוק העונשין והשנייה לפי סעיף 144(ב) לחוק העונשין.",דיון והכרעה
71,ME-17-05-35227-215,"עובדות המקרה בפרשה זו היו אלו:  עת הגיעו שוטרים לסוכת אבלים של משפחת חסארמה, בכפר בענה, במטרה לעכב את יוסף חסארמה לחקירה, הבחין בהם הנאשם שהיה במתחם והחל במנוסה מהם כאשר הוא נושא ומחזיק אקדח מסוג FN ומחסנית עם 13 כדורים 9 מ""מ.",דיון והכרעה
72,ME-17-05-35227-215,במהלך המנוסה מהשוטרים זרק הנאשם את האקדח והמחסנית.,דיון והכרעה
73,ME-17-05-35227-215,הנסיבות הקשורות בביצוע העבירה (סעיף 40ט לחוק העונשין),דיון והכרעה
74,ME-17-05-35227-215,"נעבור לבחון את הנסיבות הקשורות בביצוע העבירה: הובלת נשק באמצעות כלי-רכב היא מתוכננת, אלא אם הוכחו נסיבות מיוחדות המוכיחות אחרת; הנאשם ביצע את העבירה לבדו והוא העבריין היחיד.",דיון והכרעה
75,ME-17-05-35227-215,כתוצאה מהמעשה עלול היה להיגרם נזק חמור; משכלי הנשק נתפס לא נגרם כל נזק בפועל.,דיון והכרעה
76,ME-17-05-35227-215,מניעיו של הנאשם בביצוע העבירה לא הובררו כלל.,דיון והכרעה
77,ME-17-05-35227-215,שירות המבחן לא נתן אמון מלא בגרסתו והעריך שנטילת האחריות שלו היא חלקית בלבד.,דיון והכרעה
78,ME-17-05-35227-215,"הנאשם הבין את מעשיו, יכול היה וצריך היה להימנע מלבצעם.",דיון והכרעה
79,ME-17-05-35227-215,"בהתחשב במכלול הנסיבות הללו, בערכים המוגנים שנפגעו, במידת הפגיעה בהם ובמדיניות הענישה המקובלת בכגון דא, ראוי לקבוע מתחם ענישה הולם הנע בין 12 חודשי מאסר לריצוי בפועל לבין 36 חודשי מאסר לריצוי בפועל, הכול לצד עונשים נלווים דוגמת מאסר-על-תנאי וקנס כספי.",דיון והכרעה
80,ME-17-05-35227-215,נסיבות שאינן קשורות בביצוע העבירה (סעיף 40יא לחוק העונשין),דיון והכרעה
81,ME-17-05-35227-215,"משנקבע מתחם העונש ההולם הגיעה השעה למקם את העונש אותו ראוי להטיל על הנאשם בהתחשב בנסיבות שאינן קשורות בביצוע העבירה, נסיבותיו האישיות.",דיון והכרעה
82,ME-17-05-35227-215,"הטלת מאסר ממושך תפגע בנאשם, לנוכח גילו הצעיר, מצבו המשפחתי הקשה, מצבו הכלכלי הקשה וניסיונו (לדבריו) לצאת את מעגל הפשע ולחיות חיים נורמטיביים הכוללים השלמת לימודים וכניסה למעגל התעסוקה.",דיון והכרעה
83,ME-17-05-35227-215,הטלת מאסר ממושך בוודאי תפגע במשפחתו.,דיון והכרעה
84,ME-17-05-35227-215,"אביו מאושפז במצב קשה בשעת כתיבת שורות אלו; אמו שרויה במצב רפואי וכלכלי קשה; היא לבדה וזקוקה לנאשם כמסייע כלכלי; הנאשם נטל אחריות חלקית על מעשיו ועושה, לדבריו, מאמצים לשוב למוטב.",דיון והכרעה
85,ME-17-05-35227-215,הנאשם הודה באשמה  במשפטו ובכך חסך זמן שיפוטי; נסיבות חייו לא פשוטות – הוא מגיע מרקע עברייני והוא נגרר בגיל צעיר לבצע עבירות אלימות ועבירות רכוש קשות.,דיון והכרעה
86,ME-17-05-35227-215,עברו הפלילי של הנאשם מכביד.,דיון והכרעה
87,ME-17-05-35227-215,"גם אם הרשעותיו הקודמות מתייחסות לעבירות שעבר בהיותו קטין, אופיין החמור, היקפן ומשמעותן מחמירות מאוד.",דיון והכרעה
88,ME-17-05-35227-215,"לנוכח המכלול, וכן בשים לב להמלצת שירות המבחן, אשר לטעמי, מאיינת את האפשרות לסטות ממתחם הענישה מטעמי הרתעה, מצאתי לנכון לגזור לנאשם עונשים כדלקמן –",דיון והכרעה
89,ME-17-05-35227-215,(ב) 12 חודשי מאסר על תנאי לבל יעבור במשך 3 שנים עבירה של החזקה נשיאה או הובלה בלתי-חוקית בנשק.,(א) 15 חודשי מאסר לריצוי בפועל מיום מעצרו; 
90,ME-17-05-35227-215,(ג) נמנעתי מלהטיל על הנאשם קנס לנוכח מצבו הכלכלי הקשה ולנוכח חילוט אופנועו.,(א) 15 חודשי מאסר לריצוי בפועל מיום מעצרו; 
91,ME-17-05-35227-215,"(ד) אני נעתר לבקשת התביעה ומורה על חילוט אופנועו של הנאשם, מסוג קואנג יאנג טיו מ.ר.",(א) 15 חודשי מאסר לריצוי בפועל מיום מעצרו; 
92,ME-17-05-35227-215,"90-766-30 לנוכח הסמכות הנתונה לי מכוח סעיפיו 32 ו-39 לפקודת סדר הדין הפלילי (מעצר וחיפוש) [נוסח חדש], התשכ""ט-1969.",(א) 15 חודשי מאסר לריצוי בפועל מיום מעצרו; 
93,ME-17-05-35227-215,הנאשם עשה שימוש באופנוע בביצוע העבירה ולא מצאתי טעם המצדיק הימנעות מהחילוט המבוקש.,(א) 15 חודשי מאסר לריצוי בפועל מיום מעצרו; 
94,ME-17-05-35227-215,אני מצטרף להמלצת שירות המבחן להפניית הנאשם לטיפול בתחום האלימות והשליטה בדחפים במהלך ריצוי מאסרו.,(א) 15 חודשי מאסר לריצוי בפועל מיום מעצרו; 
95,ME-17-05-35227-215,זכות ערעור כחוק.,(א) 15 חודשי מאסר לריצוי בפועל מיום מעצרו; 
96,ME-17-05-35227-215,"54678313ניתן היום, י""א תשרי תשע""ח, 01 אוקטובר 2017.",(א) 15 חודשי מאסר לריצוי בפועל מיום מעצרו; 
