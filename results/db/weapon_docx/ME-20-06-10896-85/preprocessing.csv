,verdict,text,part
0,ME-20-06-10896-85,כרם עאסלה ת.ז.,נגד
1,ME-20-06-10896-85,xxxxxxxxx,נגד
2,ME-20-06-10896-85,"חוק העונשין, תשל""ז-1977: סע'  29, 40 ג', 144(א)",       הנאשם
3,ME-20-06-10896-85,"הנאשם יליד 97', הודה בעובדות המפורטות בכתב אישום שתוקן במסגרת הסדר טיעון, והורשע בעבירה של החזקת נשק – לפי סעיף 144(א) רישא וסיפא לחוק העונשין, התשל""ז - 1977 (להלן: חוק העונשין).",גזר דין
4,ME-20-06-10896-85,עובדות כתב האישום המתוקן,גזר דין
5,ME-20-06-10896-85,"במועד שאינו ידוע למאשימה, סמוך לתאריך 16/2/20, החזיק הנאשם תת - מקלע מאולתר מסוג קרלו, שסוגל לירות כדור שבכוחו להמית אדם, ומחסנית המהווה אביזר לנשק (להלן: הנשק והמחסנית, בהתאמה), זאת בלא רשות על פי דין להחזקתם; לאחר שעטף אותם בניילון נצמד ובמגבת, הכניסם לתוך תיק והסליקם מתחת לסלעים.",גזר דין
6,ME-20-06-10896-85,"הנאשם החזיק את הנשק והמחסנית מהמועד המצוין לעיל ועד ליום 26/5/20, בשדה הממוקם במרחק כ- 4.3 ק""מ מביתו שבישוב עראבה (להלן: השדה והבית בהתאמה).",גזר דין
7,ME-20-06-10896-85,"במעשיו המתוארים לעיל, החזיק הנאשם נשק ואביזר בלא רשות על פי דין להחזקתם.",גזר דין
8,ME-20-06-10896-85,"הצדדים הגיעו להסדר טיעון לאחר שהוחל בשמיעת הראיות התיק; כתב האישום תוקן במסגרת ההסדר, הנאשם חזר בו מכפירתו והודה בעובדות כתב האישום המתוקן.",גזר דין
9,ME-20-06-10896-85,"הצדדים לא הגיעו להסכמה לעניין העונש, הסכימו כי הטיעון יהיה חופשי, על יסוד העובדות המוסכמות.",גזר דין
10,ME-20-06-10896-85,"עוד הסכימו הצדדים כי המאשימה תעתור להרשיע את הנאשם בדין, ההגנה תעתור להימנע מהרשעתו, וכי סוגיה זו תוכרע לאחר קבלת תסקיר שירות מבחן בעניינו של הנאשם.",גזר דין
11,ME-20-06-10896-85,"לאחר שהצדדים שטחו במעמד הדיון את עיקרי טיעוניהם בשאלת ההרשעה בדין, הורשע הנאשם על יסוד הודייתו בעבירה המפורטת בכתב האישום המתוקן, תוך שהובהר כי ככול שבית המשפט יסבור לאחר קבלת תסקיר של שירות המבחן, שמדובר במקרה חריג המצדיק ביטולה של ההרשעה, תבוטל הרשעתו ויקבע כי הנאשם ביצע את העבירה.",גזר דין
12,ME-20-06-10896-85,לנאשם אין הרשעות קודמות.,ראיות לעונש
13,ME-20-06-10896-85,"שירות המבחן, אשר העריך כי מסוכנותו של הנאשם לביצוע עבירות דומות בעתיד היא נמוכה עד בינונית, המליץ להעמידו בצו מבחן למשך שנה ולהשית עליו ענישה חינוכית במסגרת צו של""צ בהיקף נרחב של 250 שעות, ללא הרשעה.",ראיות לעונש
14,ME-20-06-10896-85,"קצינת המבחן סקרה את נסיבותיו האישיות של הנאשם, מוסלמי בן 24, אשר סיים 12 שנות לימוד עם בגרות מלאה, נשוי מזה כשמונה חודשים ומתגורר עם אשתו בבית הוריו בכפר עראבה.",ראיות לעונש
15,ME-20-06-10896-85,"לנאשם ארבעה אחאים צעירים ממנו, בגילאי 12-24, אחיותיו סטודנטיות לרפואה ולהנדסה, ואחיו הקטן נכה מורכב בעקבות תאונת דרכים פגע וברח; לדבריו, שני הוריו אינם עובדים, עקב בעיות בריאותיות, והוא נושא את האחריות לפרנסת המשפחה מגיל 18, ומסייע בטיפול באחיו.",ראיות לעונש
16,ME-20-06-10896-85,"עובר למעצרו, עבד הנאשם בתחום הבניין במהלך היום, ולמד לימודי ערב במכללת גליל מערבי בעכו, בחוג הרב תחומי בשילוב קרימינולוגיה; לדבריו, עמד בפני סיום הסמסטר האחרון ללימודיו.",ראיות לעונש
17,ME-20-06-10896-85,"הנאשם שהה במעצר משך כחודש וחצי, ולאחריו שוחרר למעצר בית בתנאים מגבילים בבית הוריו, והוא עובד מזה כחודשיים באטליז הצמוד לבית הוריו, בפיקוח של אחד ממפקחיו.",ראיות לעונש
18,ME-20-06-10896-85,קצינת המבחן ציינה כי הנאשם לקח אחריות מלאה לביצוע העבירה והפנים את חומרת מעשיו.,ראיות לעונש
19,ME-20-06-10896-85,"לדבריו, לאחר מספר הזדמנויות בהן הציע לו מכר לרכוש נשק והוא סירב, לבסוף נעתר הנאשם להצעה, וכשלושה חודשים עובר למעצרו נפגש עם מוכר הנשק בשדה פתוח, רכש את הנשק תמורת 7,000 ₪, והטמין אותו באדמה.",ראיות לעונש
20,ME-20-06-10896-85,זאת עשה משמקובל בכפר מגוריו כי החזקת נשק מהווה אמצעי הרתעה ומהווה סמל סטטוס לגבריות ועוצמה.,ראיות לעונש
21,ME-20-06-10896-85,"הנאשם הכחיש מעורבות בסכסוכים קודמים או בפעילות עבריינית, ולדבריו מאז רכישת הנשק לא הגיע למקום בו הטמינו; הוא סיפר כי התחרט, חשב על דרכים להיפטר מהנשק, לא התכוון להשתמש בו כדי לפגוע באחר, והוא רכש אותו אך ורק כאמצעי להפגין את גבריותו.",ראיות לעונש
22,ME-20-06-10896-85,"עוד לדבריו, הוא סיפר למשטרה על מיקום הנשק מיוזמתו, לאחר שהחיפוש שביצעו בביתו לא העלה דבר.",ראיות לעונש
23,ME-20-06-10896-85,"זאת, מפני שעצם הגעת השוטרים לביתו, והעמדתו ביחד עם שאר בני משפחתו בסיטואציה מבישה וחריגה עד מאוד בנוף המשפחתי, גרמה לו, לדבריו, לתחושות קשות וייסורי מצפון.",ראיות לעונש
24,ME-20-06-10896-85,"לדבריו, בהיותו במעצר, דאג וחרד לאחאיו, שלהם שימש דוגמה שלילית, וכן חווה תחושות אשמה ואכזבה מעצמו, בשל הפגיעה בתדמיתו ובתדמית המשפחתית.",ראיות לעונש
25,ME-20-06-10896-85,"אשר להערכת הסיכויים לשיקום הנאשם מול הסיכונים להישנות העבירות כאמור, שירות המבחן התרשם כי לנאשם מאפייני אישיות חיוביים; הוא מגלה חריצות, יציבות ואחריות בתחומים שונים בחייו, כגון משפחה, לימודים ותעסוקה; מצליח לשמור על אורח חיים תקין,",ראיות לעונש
26,ME-20-06-10896-85,ללא דפוסים עברייניים מושרשים ונעדר מעורבות פלילית בעברו.,ראיות לעונש
27,ME-20-06-10896-85,"עוד להתרשמותו הנאשם ביצע את העבירות כדי להרשים את סביבתו החברתית, בשל תסכול ופגיעה בדימוי העצמי שמהם סבל, מבלי ליחס משמעות מספקת להשלכות מעשיו ולסיכון והחומרה הטמונים בהם.",ראיות לעונש
28,ME-20-06-10896-85,צוין כי ביום 30/3/21 החל הנאשם - שהביע נכונות ומוטיבציה להשתתף בטיפול מעמיק - להשתתף בקבוצה טיפולית ייעודית המיועדת למי שעשו שימוש בנשק ללא רישיון.,ראיות לעונש
29,ME-20-06-10896-85,"כן השתתף בקבוצת עצורי בית החל מיום 30/11/20 ועד 4/4/21, והיה דמות דומיננטית בקבוצה.",ראיות לעונש
30,ME-20-06-10896-85,"קצינת המבחן התרשמה כי ההליך הפלילי ומעורבותו של שירות המבחן מהווים עבור הנאשם גורמי הרתעה משמעותיים, בין היתר על רקע דאגתו להשלכות השליליות של מעשיו על עתידו, לרבות לגבי הסיכוי כי יוכל לממש שאיפתו להתגייס למשטרה.",ראיות לעונש
31,ME-20-06-10896-85,"לדבריה, משפחתו הנורמטיבית של הנאשם מתנגדת בחריפות להתנהגותו, תומכת בשיקומו, ולנאשם מוטיבציה להביא לטיפול את קשייו השונים.",ראיות לעונש
32,ME-20-06-10896-85,"לפיכך העריכה, כאמור, כי הסבירות להישנות מקרים דומים בעתיד היא נמוכה עד בינונית.",ראיות לעונש
33,ME-20-06-10896-85,"נוכח האמור לעיל, המליץ שירות המבחן כי הנאשם ישולב בקבוצה טיפולית ייעודית לדוברי ערבית המעורבים בעבירות הנשק, במסגרת שירות המבחן, אשר מטרותיה הן הרחבת ההתבוננות בגורמים ובמניעים לאחזקת הנשק.",ראיות לעונש
34,ME-20-06-10896-85,"להערכתה, ההשתתפות בקבוצה תסייע להפחתת הסיכון להישנות התנהגות עוברת חוק מצדו.",ראיות לעונש
35,ME-20-06-10896-85,"כן המליץ על העמדתו של הנאשם בצו מבחן למשך שנה, שבמהלכו ימשיך השתתפותו בקבוצה הטיפולית בה הוא משולב במסגרת השירות, ולצד זאת להטיל עליו ענישה חינוכית במסגרת צו שירות לתועלת הציבור, בהיקף של 250 שעות והתחייבות להימנע מעבירה.",ראיות לעונש
36,ME-20-06-10896-85,"אשר לסוגיית ההרשעה, שירות המבחן ציין כי לא בלי התלבטות מצא לנכון להמליץ על ביטולה של ההרשעה; זאת, נוכח התרשמותו כי הנאשם - שעבורו זוהי מעורבותו הראשונה והיחידה הפלילים - הוא בעל שאיפות ויכולות קוגניטיביות להתפתחות מקצועית, האפשרות לפיה הרשעה עלולה לפגוע בדימויו, בערך העצמי שלו, וכן בעתידו התעסוקתי.",ראיות לעונש
37,ME-20-06-10896-85,"צוין כי ככל שהמלצה זו תתקבל, יפעל שירות המבחן להגשת תכנית של""צ תוך חודש ימים.",ראיות לעונש
38,ME-20-06-10896-85,ראיות לעונש מטעם הגנה,ראיות לעונש
39,ME-20-06-10896-85,"אביו של הנאשם סיפר על משפחתו הנורמטיבית - הגרעינית והמורחבת- אשר הקפידה להתרחק מכל מעורבות בפלילים ומאירועי אלימות המתרחשים לדבריו במגזר, וכי הוא רצה לגדל ""משפחה לתפארת"", ולסלול לילדיו דרך חיים טובה.",ראיות לעונש
40,ME-20-06-10896-85,"האב סיפר על בנותיו, הלומדות  רפואה והנדסה, וכן על הנאשם הלומד קרימינולוגיה, ו""חולם"" להתגייס למשטרה.",ראיות לעונש
41,ME-20-06-10896-85,"לדבריו, הנאשם עשה טעות וגרם נזק לעצמו ולמשפחה, וכי היה עליו להשגיח עליו יותר.",ראיות לעונש
42,ME-20-06-10896-85,(עמ' 107 - 108 לפרוט').,ראיות לעונש
43,ME-20-06-10896-85,"ההגנה הגישה מסמכים מיום 29/11/20, שהופקו על ידי המכללה האקדמית כינרת בעמק הירדן, והמפרטים את הקורסים שבהם השתתף הנאשם במסגרת ""לימודים רב תחומיים מסלול מובנה""  לתואר ראשון, ואשר מהם עולה כי עובר למעצרו למד בשנה ג'.",ראיות לעונש
44,ME-20-06-10896-85,הנאשם הוסיף בדיון כי נותרו לו שני קורסים בלבד לסיום הסמסטר האחרון ללימודי התואר הראשון (עמ' 107 לפרוט').,ראיות לעונש
45,ME-20-06-10896-85,"כן הוגשו מסמכים רפואיים בעניינם של אבי הנאשם ואחיו, וכן מסמכים של המוסד לביטוח לאומי, המלמדים על כך שהאב אינו עובד, והאח מקבל גמלת ילד נכה.",ראיות לעונש
46,ME-20-06-10896-85,"המאשימה טענה כי מתחם העונש ההולם בעניינו עומד על טווח שבין שנתיים לארבע שנות מאסר, מאסר על תנאי וקנס, אך עתרה להשית על הנאשם מאסר בפועל בן 18 חודשים, בהודיעה כי היא מסכימה לחרוג לקולה מהמתחם.",טיעוני הצדדים לעונש 
47,ME-20-06-10896-85,"בחוזרו על עובדות כתב האישום המתוקן, התייחס בא כוח המאשימה לחומרת העבירה שביצע הנאשם ולסכנות הגלומות בחובה, בהדגישו כי עבירות בנשק הפכו ל""מכת מדינה"" ועל בית המשפט להחמיר בענישה בגין עבירות אלה, אשר פוטנציאל הנזק בהן הוא רב וקטלני.",טיעוני הצדדים לעונש 
48,ME-20-06-10896-85,"אשר לנסיבות הקשורות בביצוע העבירה, טען ב""כ המאשימה כי חלקו של הנאשם בביצוע העבירה הוא מלא ומוחלט, הנאשם היה מודע לפסול שבמעשיו, ועל אף הזמן הממושך שבמהלכו הייתה לו הזדמנות להסגיר את הנשק והאביזר שאותו החזיק למשטרה – שלושה חודשים - לא עשה כן.",טיעוני הצדדים לעונש 
49,ME-20-06-10896-85,"עוד לטענתו, נסיבות ביצוע העבירה מלמדות כי אין מדובר במעידה רגעית, ספונטנית וחד פעמית של הנאשם.",טיעוני הצדדים לעונש 
50,ME-20-06-10896-85,"הנאשם עטף את הנשק, הכניסו לתיק והסליקו תחת הסלעים, פעולה המעידה על מלאכת מחשבת.",טיעוני הצדדים לעונש 
51,ME-20-06-10896-85,"עוד טען כי חזקה על אדם המחזיק בנשק ובמחסנית, כי התכוון לעשות שימוש באותו הנשק, למטרות שליליות, ביטחוניות או פליליות.",טיעוני הצדדים לעונש 
52,ME-20-06-10896-85,"הוא ציין כי  הערכים החברתיים שנפגעו ממעשיו של הנאשם הם פגיעה בביטחון המדינה, בביטחון הציבור, וכן בשלומם ובשלוותם של אזרחים, הנובעות אף מעצם הידיעה כי הזולת מחזיק באותו כלי משחית שלא כחוק.",טיעוני הצדדים לעונש 
53,ME-20-06-10896-85,"ב""כ המאשימה התנגד לבקשת ההגנה ולהמלצה של שירות המבחן שלא להרשיע את הנאשם בדין.",טיעוני הצדדים לעונש 
54,ME-20-06-10896-85,"הוא הדגיש כי קיימים שני תנאים מצטברים להימנעות מהרשעה, היחס בין חומרת העבירה לאי ההרשעה ולאינטרס הציבורי,  והוכחה קונקרטית של נזק מוחשי להבדיל",טיעוני הצדדים לעונש 
55,ME-20-06-10896-85,"אשר לשאיפתו של הנאשם להתגייס למשטרה, הנאשם טרם סיים לימודיו, ואין ולו ראשית ראיה כי החל בהליכי מיון למשטרה או במשא ומתן כלשהו לגיוסו.",טיעוני הצדדים לעונש 
56,ME-20-06-10896-85,"יתר על כן, אפילו לא יורשע הנאשם בעבירה הנדונה, אין בכך כדי לסייע לחלומו להתגייס לשורות המשטרה להתמשש, נוכח הסיכוי הקלוש כי כוחות הביטחון יקבלו לשורותיהם אדם שהואשם בהחזקת נשק שלא כדין.",טיעוני הצדדים לעונש 
57,ME-20-06-10896-85,"אף שיש להתחשב באופק השיקומי של הנאשם, כעולה מהתסקיר בעניינו, ראוי שהמשקל שיינתן לו יהיה מצומצם ומדוד, והוא אינו מצדיק חריגה כה ניכרת ממתחם העונש ההולם.",טיעוני הצדדים לעונש 
58,ME-20-06-10896-85,"בנסיבות העניין, נוכח עברו הנקי של הנאשם והודייתו בשלב מוקדם של ההליך, בקשה המאשימה להשית עליו 18 חודשי מאסר בפועל ועונשים נלווים, כמפורט לעיל.",טיעוני הצדדים לעונש 
59,ME-20-06-10896-85,"הסנגור ביקש שלא למצות את הדין עם הנאשם, ולאמץ את המלצת שירות המבחן בעניינו, על כל חלקיה.",טיעוני הצדדים לעונש 
60,ME-20-06-10896-85,"בראשית דבריו הדגיש הסנגור כי כתב האישום המקורי ייחס לנאשם החזקה ונשיאת נשק, אך לאחר תיקונו של כתב האישום הורשע בהחזקה בלבד, ויש מקום להתחשב בכך.",טיעוני הצדדים לעונש 
61,ME-20-06-10896-85,"גם הוא ציין כי הנאשם היה עצור בפועל בגין תיק זה בין התאריכים 26/5/20 – 5/7/20, ואז נעצר באיזוק אלקטרוני.",טיעוני הצדדים לעונש 
62,ME-20-06-10896-85,ביום 23/12/20 שוחרר למעצר בית בתנאים מגבילים ולאחרונה הוא עובד באטליז המצוי במתחם בית הוריו.,טיעוני הצדדים לעונש 
63,ME-20-06-10896-85,"אשר לנסיבות הקשורות בביצוע העבירה, הסנגור טען כי נפלו כשלים לא מבוטלים בהליך החיפוש שנערך בבית הנאשם, לרבות במישור של תיעוד ההליך, משלא כלל דין ודברים שהוחלפו בזמן אמת בין אנשי המודיעין לבין דיירי הבית.",טיעוני הצדדים לעונש 
64,ME-20-06-10896-85,"אכן, בסופו של דבר הודיע הנאשם מרצונו החופשי ומיוזמתו לאנשי המודיעין כי ""הוא יודע מה הם מחפשים"", והוביל אותם אל הנשק, אשר נמצא כאמור מתחת לסלעים בשדה המרוחק בכ-4.5 קילומטרים מביתו.",טיעוני הצדדים לעונש 
65,ME-20-06-10896-85,"אילולא עשה כן, סביר להניח שהשוטרים לא היו מוצאים את הנשק במסגרת החיפוש שבוצע.",טיעוני הצדדים לעונש 
66,ME-20-06-10896-85,"עוד לטענתו, עצם ההסלקה של הנשק באזור המרוחק מביתו -  להבדיל מהחזקתו תחת מזרן בביתו או תחת מושב רכבו, למשל - ובשים לב לכך שבמחסנית שהחזיק בצמוד לנשק לא היו כדורים, מלמדים כי לא היה בכוונתו של הנאשם לעשות בנשק שימוש מידי.",טיעוני הצדדים לעונש 
67,ME-20-06-10896-85,"יצוין כי ב""כ המאשימה התנגד לטיעונה זה של ההגנה, בטענו כי הוא מהווה סטייה ניכרת מעובדות כתב האישום המתוקן, ומתייחס לראיות שכלל לא הוצגו או הוכחו בפני בית המשפט, וכי לא הונח הבסיס לטענת ההגנה בדבר קרבה לפטור עקב חרטה.",טיעוני הצדדים לעונש 
68,ME-20-06-10896-85,כן טען כי אין כל ראיה לכך שהשוטרים לא היו מגיעים לנשק ללא עזרת הנאשם.,טיעוני הצדדים לעונש 
69,ME-20-06-10896-85,"לעניין זה השיב הסנגור כי טענות הנאשם ביחס לנסיבות ביצוע העבירה עולות גם מתסקיר שירות המבחן, ואינן עומדות בסתירה לעובדות כתב האישום המתוקן.",טיעוני הצדדים לעונש 
70,ME-20-06-10896-85,"יש בהן משום הוספת פרטים רלוונטיים לצורך הענישה, שתיקון 113 לחוק העונשין מתיר שקילתם, לרבות קרבה לסייג החרטה, לשם בחינה אם ראוי לסטות ממתחם הענישה.",טיעוני הצדדים לעונש 
71,ME-20-06-10896-85,"החרטה שהביע הנאשם כבר במשטרה, ואשר נמשכה בהודייתו בהליך הנדון ומצאה ביטוי גם בפני שירות המבחן, מקרבת אותו לפטור הקבוע בדין עקב חרטה.",טיעוני הצדדים לעונש 
72,ME-20-06-10896-85,"הסנגור הדגיש כי הנאשם מצוי בצו פיקוח, משתף פעולה באופן מלא ובולט לחיוב בקבוצה הטיפולית בה השתלב, לא בכדי בא שירות המבחן בהמלצה כה חריגה וייחודית ביחס לעבירה מהסוג הנדון, כמפורט לעיל.",טיעוני הצדדים לעונש 
73,ME-20-06-10896-85,"הסנגור דחה את טענת המאשימה לגבי מתחם העונש ההולם, עתר לביטולה של ההרשעה ולהשתת ענישה הנגזרת מאי ההרשעה, כהמלצת שירות המבחן.",טיעוני הצדדים לעונש 
74,ME-20-06-10896-85,"לעניין זה הפנה לפסקי דין בהם הורה בית המשפט על ביטולן של הרשעות - גם כאשר מדובר בעבירות נשק חמורות  מזו שביצע הנאשם דידן, ואף כאלה שבוצעו לצד עבירות נוספות – המלמדים לשיטתו כי סוג העבירה ושיקולים של סיכויי שיקום עשויים להצדיק הימנעות מהרשעה ומתן בכורה לשיקול השיקומי.",טיעוני הצדדים לעונש 
75,ME-20-06-10896-85,"כן ביקש ליתן משקל לנסיבותיו האישיות של הנאשם, האחראי בלעדי לפרנסת הבית, אשר מגיל צעיר עבד בעבודות שונות משך שבעה ימים בשבוע בעשותו מאמצים כבירים לפרנס את משפחתו; עוד הדגיש כי הנאשם משתייך למשפחה נורמטיבית, המחנכת לערכים טובים ולרכישת מקצועות חופשיים.",טיעוני הצדדים לעונש 
76,ME-20-06-10896-85,"הנאשם בחר אף הוא במסלול אקדמאי, אך זה נקטע בעקבות העבירה החמורה שביצע, אשר גרמה נזקים לו עצמו, למשפחתו ולחברה כולה.",טיעוני הצדדים לעונש 
77,ME-20-06-10896-85,"הסניגור ביקש ליתן משקל משמעותי להשלכות הצפויות מהרשעתו של הנאשם על סיכויי שיקומו, עתידו ודימויו העצמי, בהדגישו כי הנאשם בחר ללמוד קרימינולוגיה מתוך מטרה להגשים את חלומו להתגייס לשורות המשטרה, והרשעתו בדין תפגע ביכולתו לממשו.",טיעוני הצדדים לעונש 
78,ME-20-06-10896-85,"אשר ל""כשל החמור"" ולפער בין חלומו להיות איש חוק לבין העבירה שביצע, טען הסנגור כי הנאשם מתמודד עם עניין בפגישותיו במסגרת שירות המבחן, שם נפתח ואף התוודה כי רכש את הנשק.",טיעוני הצדדים לעונש 
79,ME-20-06-10896-85,"הנאשם מבקש בכל מאודו לתקן את דרכיו ולעלות על דרך הישר, ובנסיבות העניין ראוי ונכון, לטענת הסנגור, לאמץ את המלצות שירות המבחן בעניינו, וליתן לו הזדמנות לעשות כן.",טיעוני הצדדים לעונש 
80,ME-20-06-10896-85,"הנאשם הביע צער וחרטה על מעשיו, באמרו: ""קודם כל אני מבין מה הטעות שאני עשיתי, אני מצטער מאוד על הטעות שעשיתי בחיים שלי.",טיעוני הצדדים לעונש 
81,ME-20-06-10896-85,"היא החזירה אותי שנים אחורה, הרסה לי את החיים.",טיעוני הצדדים לעונש 
82,ME-20-06-10896-85,לפני העבירה  הזו כל החיים שלי היו איך לפרנס את המשפחה שלי ולהשלים את הלימודים שלי ...,טיעוני הצדדים לעונש 
83,ME-20-06-10896-85,ברגע שקניתי את הנשק לא חשבתי על כלום.,טיעוני הצדדים לעונש 
84,ME-20-06-10896-85,"הנאשם הוסיף כי הוא מעולם לא התכוון לעשות שימוש בנשק ומרגע רכישתו אף חשב איך להסגירו:""...",טיעוני הצדדים לעונש 
85,ME-20-06-10896-85,"ידעתי שאני עשיתי טעות מאוד גדולה בחיים שלי, כל הזמן בכיתי, חשבתי איך להפטר מהנשק, ...",טיעוני הצדדים לעונש 
86,ME-20-06-10896-85,"לדבריו, בעקבות האירוע הוא שינה את כל סגנון ומהלך חייו, וכיום הוא נמצא בקשר רק עם משפחתו ולא נפגש עם חברים כלל.",טיעוני הצדדים לעונש 
87,ME-20-06-10896-85,"רבות נכתב על הקושי בגזירת הדין, מקל וחומר כאשר עסקינן בנאשמים צעירים, נעדרי עבר פלילי, אשר ביצעו עבירות חמורות המסכנות את הציבור.",דיון והכרעה
88,ME-20-06-10896-85,"כידוע, מאז תיקון 113 לחוק העונשין, העיקרון המנחה את בתי המשפט בעת גזירת העונש הוא עקרון ההלימה.",דיון והכרעה
89,ME-20-06-10896-85,"דהיינו, יחס הולם בין חומרת מעשה העבירה בנסיבותיו ומידת אשמתו של הנאשם לבין סוג העונש המוטל עליו ומידתו (סעיף 40 ג' לחוק העונשין).",דיון והכרעה
90,ME-20-06-10896-85,"טרם גזירת העונש על הנאשם על בית המשפט לקבוע את מתחם העונש ההולם המבוסס על נסיבות ביצוע העבירה הייחודית, הערכים החברתיים שנפגעו מביצועה ומידת הפגיעה בהם, מדיניות הענישה הנהוגה ונסיבות נוספות הקשורות בביצוע העבירה (סעיף 40 ג' לחוק העונשין).",דיון והכרעה
91,ME-20-06-10896-85,"במסגרת הענישה ההולמת,  על בית המשפט לאזן בין מספר אינטרסים שונים: נסיבות ביצוע העבירה, תדירות העבירות, חומרתן, אופן ומידת ההשפעה שלהן על החברה מחד גיסא, ומאידך גיסא נסיבותיו האישיות של מבצע העבירה, עברו הפלילי, גילו, אפשרויות שיקום ועוד.",דיון והכרעה
92,ME-20-06-10896-85,"אין צורך להכביר מילים אודות חומרתן של עבירות בנשק, וחומרת מעשיו של הנאשם בפרט, לרבות פוטנציאל הסיכון הרב הגלום בהם.",חומרת העבירה והערכים החברתיים המוגנים
93,ME-20-06-10896-85,"משך למעלה משלושה חודשים, עד אשר הגיעו השוטרים לביתו ביום 26/5/20 וביצעו בו חיפוש, החזיק הנאשם בתת מקלע מאולתר מסוג קרלו ובמחסנית, אותם הסליק בתוך תיק - לאחר שעטפם בניילון נצמד ובמגבת - מתחת לסלעים בשדה הממוקם במרחק של כ- 4.3 קילומטר מביתו.",חומרת העבירה והערכים החברתיים המוגנים
94,ME-20-06-10896-85,"כל זאת, בלא רשות על פי דין.",חומרת העבירה והערכים החברתיים המוגנים
95,ME-20-06-10896-85,"החוק והפסיקה ייחסו לעבירות בנשק חומרה מיוחדת, נוכח ההשלכות הרות האסון ופוטנציאל הסיכון הרב הגלום בהן.",חומרת העבירה והערכים החברתיים המוגנים
96,ME-20-06-10896-85,"נפסק כי זמינותו של נשק חם ורב עוצמה בעל פוטנציאל להסלמה בעבירות אלימות מסוגים שונים, מחייבת ביטוי עונשי הולם והחמרה ברמת הענישה.",חומרת העבירה והערכים החברתיים המוגנים
97,ME-20-06-10896-85,"אשר לנסיבות הקשורות בביצוע העבירה - אין מדובר באירוע ספונטני, שאליו נקלע הנאשם שלא בטובתו, אלא במעשה שתוכנן על ידו, משהצטייד בתת מקלע ובמחסנית שאותם החביא היטב, עטופים ומוגנים מפני פגעי מזג האויר, בשדה המצוי בכפר מגוריו; זאת,  כפי שמסר הן לקצינת המבחן והן בדבריו בבית המשפט, כי רכש את הנשק מחברו; הנאשם לא פנה מיוזמתו אל המשטרה ומסר את הנשק, אלא עשה כן רק לאחר שהחזיק בו למעלה משלושה חודשים, ומשהגיעו אליו השוטרים וחיפשו את הנשק בביתו.",חומרת העבירה והערכים החברתיים המוגנים
98,ME-20-06-10896-85,"ועוד, עסקינן בהחזקה של תת מקלע מאולתר מסוג קרלו, שפגיעתו רעה מפגיעתו של אקדח, בשל פוטנציאל הנזק הקיים בו לגרימת הרג מסיבי;  אף שהנאשם החזיק את הנשק במקום מרוחק יחסית מביתו, ואינו נאשם בעשיית שימוש בו, לא ניתן להתעלם מקיומו של סיכון לכך שהמחזיק יתפתה לעשות בנשק שימוש מסיבות כאלה ואחרות; לפיכך, הנסיבות שהביאו את הנאשם לרכוש את הנשק ולהחזיק בו, לשיטתו, אינן יכולות לשמש הצדקה למעשהו החמור.",חומרת העבירה והערכים החברתיים המוגנים
99,ME-20-06-10896-85,"חלקו של הנאשם בביצוע העבירה הוא מלא ובלעדי; עסקינן בבגיר אינטליגנטי, סטודנט שנה שלישית, שעמד לקראת סיום לימודיו האקדמאיים לתואר ראשון בתחום הקרימינולוגיה, לדברי; משכך, היה מודע לפסול במעשיו, יכול היה להימנע מביצוע העבירה, ואף להסגיר עצמו ולמסור את הנשק למשטרה עוד בטרם הגיעו השוטרים לביתו כדי לחפשו שם.",חומרת העבירה והערכים החברתיים המוגנים
100,ME-20-06-10896-85,"עם זאת, לקולה, אני רואה ליתן משקל לכך שהנשק והמחסנית לא נתפסו במהלך החיפוש בביתו, וכי הנאשם הוביל את השוטרים מיוזמתו למקום שבו החביאם, ובכך תרם והקל על מציאתם ועל תפיסתם.",חומרת העבירה והערכים החברתיים המוגנים
101,ME-20-06-10896-85,"הערכים החברתיים המוגנים שנפגעו מהעבירה שביצע הנאשם הם שלום הציבור ובטחונו, שלמות הגוף, וכן סדרי המשטר והחברה.",חומרת העבירה והערכים החברתיים המוגנים
102,ME-20-06-10896-85,"בשים לב לפוטנציאל הנזק העצום הטמון בהחזקת נשק שלא כחוק, מקל וחומר מסוג תת מקלע, נראה כי מידת הפגיעה בערכים המוגנים היא משמעותית, וזוהי גם נקודת המוצא בגזר הדין.",חומרת העבירה והערכים החברתיים המוגנים
103,ME-20-06-10896-85,"כפועל יוצא מחומרת הדברים, ונוכח המציאות הקשה שחווה המדינה בתחום העבירות בנשק, והביקורת החברתית והציבורית הגוברת בגין התפשטות התופעה של החזקת נשק לא חוקי, יש להחמיר בענישה בכל הנוגע לעבירות הללו.",חומרת העבירה והערכים החברתיים המוגנים
104,ME-20-06-10896-85,"נוכח האמור לעיל, בנסיבות העניין ובייחוד מטעמי הרתעה, ראויים מעשיו של הנאשם לתגובה עונשית הולמת, בדמות מאסר משמעותי מאחורי סורג ובריח.",חומרת העבירה והערכים החברתיים המוגנים
105,ME-20-06-10896-85,"העונש המרבי הקבוע בצידה של החזקת נשק בלא רשות על פי דין - לפי סעיף 144(א) רישא לחוק העונשין - הוא 7 שנות מאסר, ובגין החזקה של אביזר, לפי סעיף 144(א) סיפא - 3 שנות מאסר.",מתחם העונש ההולם
106,ME-20-06-10896-85,"באי כוח הצדדים החלוקים הן בשאלת הרשעתו של הנאשם והן בשאלת מתחם העונש ההולם את המקרה הנדון, הפנו לפסיקת התומכים בעמדתם, זה בכה וזה בכה, כאשר כל אחד מהם הפנה למקרים חמורים יותר וחמורים פחות מהעניין דנן, וביקש לאבחן את פסקי הדין אליהם הפנה הצד שכנגד, או חלקם.",מתחם העונש ההולם
107,ME-20-06-10896-85,"ב""כ המאשימה, אשר עתר, כאמור, לקביעת מתחם ענישה הנע בין שנתיים לארבע שנות מאסר – אף שעתר לחרוג ממנו לקולה, הפנה לפסיקה התומכת בעמדתו כדלהלן:",מתחם העונש ההולם
108,ME-20-06-10896-85,"ההגנה, אשר התנגדה לנטען על ידי המאשימה, ביקשה לאמץ את המלצת שירות המבחן בעניינו, ועתרה לבטל את הרשעת הנאשם ולהימנע מלהרשיעו; לתמיכה בעתירתה הפנתה לפסקי דין כדלהלן:",מתחם העונש ההולם
109,ME-20-06-10896-85,"שהביע על מעשיו, בכך שמדובר במי שהיה מורשה להחזיק כלי נשק, החזיק בנשק דרך קבע במהלך שירותו הצבאי, ונוכח הסיכוי הקלוש כי יחזור לבצע עבירה מסוג זה או בכלל, באין חולק כי אינו דמות עבריינית.",מתחם העונש ההולם
110,ME-20-06-10896-85,"כן התחשב בכך שהרשעתו תגרום לו לנזק משמעותי, משיפסיד זכויותיו כאיש קבע, ולא יוכל להשתלב במערך מילואים בתפקידי פיקוד בכירים.",מתחם העונש ההולם
111,ME-20-06-10896-85,"משכך, הועמד הנאשם במבחן, וכן הושתו עליו עבודות לתועלת הציבור.",מתחם העונש ההולם
112,ME-20-06-10896-85,"בית משפט השלום לא ראה לאמץ את המלצת שירות המבחן להימנע מהרשעה, על אף שמדובר בנאשמים נעדרי הרשעות קודמות, הורים לשני ילדים, שעבדו לפרנסתם; זאת בסברו כי עניינם של הנאשמים איננו המקרה הראוי לאי הרשעה.",מתחם העונש ההולם
113,ME-20-06-10896-85,לפיכך הורשעו הנאשמים בדין והושתו עליהם שירות לתועלת הציבור ומאסרים מותנים.,מתחם העונש ההולם
114,ME-20-06-10896-85,על מנת לשרטט כדבעי את מתחם העונש ההולם עיינתי בפסיקה רחבה נוספת העוסקת בעבירות שעניינן בהחזקת נשק שלא כדין.,מתחם העונש ההולם
115,ME-20-06-10896-85,כך למשל:,מתחם העונש ההולם
116,ME-20-06-10896-85,"לזאת אוסיף, כי עונשי מאסר מרביים אינם באים לקבוע אך ורק את גבולה העליון של סמכות הענישה שבידי בתי המשפט.",מתחם העונש ההולם
117,ME-20-06-10896-85,"עונשים כאמור מבטאים את רמת הענישה הראויה במקרים החמורים ביותר של ביצוע העבירה שבה עסקינן, ומהם ניתן וראוי לגזור את מתחם העונשים עבור מקרים פחות חמורים.",מתחם העונש ההולם
118,ME-20-06-10896-85,..,מתחם העונש ההולם
119,ME-20-06-10896-85,"מובן מאליו הוא, שגזירה כאמור אינה נעשית בדרך של התאמה מתמטית.",מתחם העונש ההולם
120,ME-20-06-10896-85,"מדובר אך ורק בזיקה עניינית לחומרת העבירה, כפי שנקבעה על ידי המחוקק שאת דברו אנו מקיימים.",מתחם העונש ההולם
121,ME-20-06-10896-85,"הקפדה על זיקה כאמור היא חלק מהבניית שיקול הדעת השיפוטי בענישה , אשר נעשתה בגדרו של תיקון 113 לחוק העונשין...",מתחם העונש ההולם
122,ME-20-06-10896-85,גזר הדין קמא איננו מקיים דרישה בסיסית זו.,מתחם העונש ההולם
123,ME-20-06-10896-85,"העונש של שמונה-עשר חודשי מאסר בגין ביצועהּ של עבירת נשק חמורה, שעונשה המרבי הוא שבע שנות מאסר בפועל, הוא עונש שראוי להטיל, אם בכלל, אך ורק בנסיבות מקלות חריגות ביותר; ואלו אינן בנמצא.",מתחם העונש ההולם
124,ME-20-06-10896-85,"המשיב נמצא אשם ברכישת אקדח, תחמושת, לבנת חבלה ונפץ, כשבאמתחתו הרשעות קודמות אשר כוללות עבירת אלימות חמורה.",מתחם העונש ההולם
125,ME-20-06-10896-85,(ההדגשות אינן במקור- ד.ס).,מתחם העונש ההולם
126,ME-20-06-10896-85,ועוד נכתב:,מתחם העונש ההולם
127,ME-20-06-10896-85,המשיב טען בהקשר זה כי מעשיו הצטמצמו ברכישת הנשק כאמור ומטעם זה עלינו למקמם ברף הנמוך של חומרת העבירה.,מתחם העונש ההולם
128,ME-20-06-10896-85,"לאחר שידענו כי המשיב יזם את הבאת הנשק שרכש על ידי סייעניו, סעדי ועלון – מעשים אשר כללו, כעניין של עובדה, נשיאה והובלה של כלי הנשק – אין בידי להסכים עם תיאור מקל זה של העובדות.",מתחם העונש ההולם
129,ME-20-06-10896-85,"כך או כך, ""פעולת הרכישה יכולה להיות לפעמים מנותקת מהפעולה של החזקה בנשק, ובכל זאת רכישה היא כהחזקה משפטית בנשק.",מתחם העונש ההולם
131,ME-20-06-10896-85,"הנה כי כן, קשת הענישה בעבירות בנשק היא מגוונת ותלויה במשתנים רבים ובנסיבותיו הייחודיות של כל מקרה ומקרה, ובין השאר בהתחשב בסוג העבירה (החזקה, נשיאה, הובלה, סחר), סוג הנשק וכמותו.",מתחם העונש ההולם
132,ME-20-06-10896-85,"במקרה הנדון, לאחר שבחנתי את מכלול השיקולים הנדרשים, על רקע טיעוני הצדדים, ובהתחשב בחומרת העבירה שביצע הנאשם, נסיבות ביצוע העבירה, סוג הנשק שהוחזק על ידי הנאשם, פוטנציאל הסיכון הגלום בהחזקתו, הערכים החברתיים שנפגעו ובמידת פגיעתם, וכן במדיניות הענישה הנהוגה, סבורני כי מתחם העונש ההולם את המקרה הנדון נע בטווח שבין 22 ל- 48 חודשי מאסר.",מתחם העונש ההולם
133,ME-20-06-10896-85,"יחד עם זאת, הענישה היא לעולם אינדיבידואלית, ומשכך, יבואו בחשבון שיקולים הנוגעים לנסיבותיו האישיות של הנאשם.",נסיבות שאינן קשורות בביצוע העבירה
134,ME-20-06-10896-85,"לקולה אני רואה להתחשב בהודייתו של הנאשם בעובדות כתב האישום המתוקן במסגרת הסדר הטיעון, בטרם הסתיימה פרשת התביעה, והחיסכון בזמן שיפוטי יקר.",נסיבות שאינן קשורות בביצוע העבירה
135,ME-20-06-10896-85,"כן אני רואה ליתן משקל לשיתוף הפעולה של הנאשם עם אנשי המשטרה במהלך החיפוש שנערך בביתו, משהוביל את השוטרים למקום בו החביא את הנשק, ולהודייתו המידית במשטרה.",נסיבות שאינן קשורות בביצוע העבירה
136,ME-20-06-10896-85,"עוד ייזקפו לזכותו האחריות שנטל למעשיו, והצער והחרטה שהביע בגינם.",נסיבות שאינן קשורות בביצוע העבירה
137,ME-20-06-10896-85,"כן יינתן משקל לגילו הצעיר של הנאשם, לעברו הנקי ולנסיבותיו האישיות כפי שפורטו בהרחבה בתסקיר שירות המבחן, מפי סנגורו ומפי אביו.",נסיבות שאינן קשורות בביצוע העבירה
138,ME-20-06-10896-85,"בקליפת אגוז ייאמר כי עסקינן בצעיר בן 24, נשוי , אשר ניהל אורח חיים נורמטיבי עובר לביצוע העבירה הנדונה, סיים 12 שנות לימוד עם בגרות מלאה, עבד מגיל צעיר כדי לסייע בפרנסת המשפחה, נוכח מצב הבריאות של הוריו.",נסיבות שאינן קשורות בביצוע העבירה
139,ME-20-06-10896-85,"במקביל לעבודתו הרציפה בימים, למד במכללה לימודי ערב לתואר אקדמאי, ובמועד מעצרו היה בשנה האחרונה ללימודיו.",נסיבות שאינן קשורות בביצוע העבירה
140,ME-20-06-10896-85,"עוד יובאו בחשבון תקופת מעצרו של הנאשם מאחורי סורג ובריח, מיום 26/5/20 עד יום 5/7/20, מעצרו באיזוק אלקטרוני, ומעצר הבית שבו שהה בבית הוריו, כאמור לעיל, כאשר לאחרונה הותר לו לעבוד באטליז הצמוד לבית הוריו.",נסיבות שאינן קשורות בביצוע העבירה
141,ME-20-06-10896-85,נתתי דעתי לכך שהטלת מאסר בפועל תכביד על הנאשם ומטבע הדברים תקשה על בני משפחתו.,נסיבות שאינן קשורות בביצוע העבירה
142,ME-20-06-10896-85,"כמפורט בהרחבה לעיל, שירות המבחן המליץ לבטל את הרשעתו בדין, ולבכר בעניינו את השיקול השיקומי בדרך של העמדתו במבחן למשך שנה ומתן צו שירות לתועלת הציבור בהיקף של 250 שעות.",נסיבות שאינן קשורות בביצוע העבירה
143,ME-20-06-10896-85,"ואולם, יש לזכור כי המלצה של שירות המבחן, כשמה כן היא - בגדר המלצה ואינה מחייבת, בשל מערך השיקולים השונה בין המערכות.",נסיבות שאינן קשורות בביצוע העבירה
144,ME-20-06-10896-85,"במקרה הנדון דידן, איני רואה הצדקה להימנע מהרשעתו של הנאשם או לבטל את הרשעתו.",נסיבות שאינן קשורות בביצוע העבירה
145,ME-20-06-10896-85,(שם).,נסיבות שאינן קשורות בביצוע העבירה
146,ME-20-06-10896-85,"ועוד בעניין בזיזינסקי הנ""ל נקבע מפי כב' הש' קרא, כדלהלן:",נסיבות שאינן קשורות בביצוע העבירה
147,ME-20-06-10896-85,מן הכלל אל הפרט,נסיבות שאינן קשורות בביצוע העבירה
148,ME-20-06-10896-85,"במקרה שלפני, לא מצאתי כי נסיבות המקרה הנדון מצדיקות אי הרשעה של הנאשם בדין.",נסיבות שאינן קשורות בביצוע העבירה
149,ME-20-06-10896-85,"הנאשם לא הוכיח כי ההרשעה תביא לפגיעה חמורה בשיקומו, מעבר לפגיעה של כל נאשם, המורשע בדין לראשונה.",נסיבות שאינן קשורות בביצוע העבירה
150,ME-20-06-10896-85,"תכניתו של הנאשם להתגייס למשטרה לא באה לידי ביטוי בעולם המעשה, וממילא בנסיבות העניין, נוכח סוב העבירה שביצע הנאשם - בין עם הרשעה ובין ללא הרשעה - סביר להניח כי סיכויו להתגייס למשטרה נמוכים עד מאוד.",נסיבות שאינן קשורות בביצוע העבירה
151,ME-20-06-10896-85,"יתר על כן, שירות המבחן עצמו התרשם כי מסוכנותו של הנאשם הינה נמוכה עד בינונית;  דהיינו, אין מדובר במי שנעדר סיכון להישנות של עבירות דומות בעתיד.",נסיבות שאינן קשורות בביצוע העבירה
152,ME-20-06-10896-85,"היותו של הנאשם אדם צעיר ללא הרשעות קודמות, שהשתתף בפרנסת המשפחה, ובמקביל למד לתואר לראשון, נטל אחריות למעשיו, שיתף פעולה עם אנשי המשטרה, והביע חרטה וצער וכן נכונות להמשיך בהליך טיפולי, בו החל במסגרת פיקוח שירות המבחן, אשר התרשם כי הסיכויים לשיקומו טובים, אינו מהווה נסיבות מיוחדות הגוברות על הכלל, שלפיו יש להרשיע אשמים בדין.",נסיבות שאינן קשורות בביצוע העבירה
153,ME-20-06-10896-85,לא שוכנעתי כי מדובר במקרה חריג ויוצא דופן המצדיק סטייה מן הכלל של הרשעה בדין.,נסיבות שאינן קשורות בביצוע העבירה
154,ME-20-06-10896-85,"בבחינת השיקולים הנוגעים לאינטרס הציבורי יש ליתן דגש לחומרת העבירה ונסיבותיה ולאפקט הציבורי של ההרשעה, לרבות הצורך בהרתעת היחיד והרבים; החזקה שלא כדין של נשק בכלל ותת מקלע מסוג קרלו ומחסנית בפרט היא עבירה חמורה, חותרת תחת אושיות הסדר הציבורי, ופוטנציאל הסיכון מביצועה רב.",נסיבות שאינן קשורות בביצוע העבירה
155,ME-20-06-10896-85,"הימנעות מהרשעה במקרה הנדון, עלולה להתפרש כהקלת ראש בעבירה שביצע הנאשם, ותפגע באינטרס הציבורי ובצורך לעקור מן השורש את התופעה הנרחבת של החזקת נשק לא חוקי, שהפכה  למרבה הצער ל""מכת מדינה"" של ממש.",נסיבות שאינן קשורות בביצוע העבירה
156,ME-20-06-10896-85,"מכל מקום, האינטרס הציבורי גובר במקרה הנדון על נסיבותיו האישיות של הנאשם והעניין בשיקומו, ואני רואה להותיר את הרשעתו של הנאשם בדין על כנה.",נסיבות שאינן קשורות בביצוע העבירה
157,ME-20-06-10896-85,"משכך, אין מקום לקבל את בקשת הנאשם לבטל את הרשעתו וממילא להימנע מהרשעה בעניינו.",נסיבות שאינן קשורות בביצוע העבירה
158,ME-20-06-10896-85,"על אף כל האמור לעיל, לאחר שבחנתי את מכלול השיקולים לחומרה ולקולה, אינני רואה למצות את הדין עם הנאשם.", העונש המתאים לנאשם
159,ME-20-06-10896-85,"לא זו אף זו, בנסיבות העניין, כפי שפורטו לעיל, מקובלים עלי טיעוני המאשימה וההגנה כאחד, כי יש מקום לסטייה לקולה ממתחם העונש ההולם, ואין צורך לחזור על הדברים.", העונש המתאים לנאשם
160,ME-20-06-10896-85,"על כן, לאחר ששקלתי את מכלול השיקולים, אני רואה לגזור על הנאשם עונשים כדלהלן:",סוף דבר 
161,ME-20-06-10896-85,"15 חודשי מאסר בפועל, בניכוי תקופת מעצרו בתיק זה בין התאריכים 26/5/20 – 5/7/20.",סוף דבר 
162,ME-20-06-10896-85,"מאסר על תנאי למשך 12 חודשים, שהנאשם לא יישא בו זולת אם יעבור בתוך 3 שנים מיום שחרורו עבירות בנשק ו/או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",סוף דבר 
163,ME-20-06-10896-85,"קנס בסך 5,000 ₪.",סוף דבר 
164,ME-20-06-10896-85,"הקנס ישולם ב- 10 תשלומים חודשיים שווים ורצופים, החל מיום 10/8/21 ובכל 10 בחודש שלאחריו.",סוף דבר 
165,ME-20-06-10896-85,"מבלי לפגוע בנהלי שב""ס מומלץ בזה כי יאפשר לנאשם לעבור הליך טיפולי במסגרת כתלי הכלא.",סוף דבר 
166,ME-20-06-10896-85,5129371זכות ערעור לבית המשפט העליון תוך 45 ימים מהיום.,סוף דבר 
167,ME-20-06-10896-85,"ניתן היום,  ז' סיוון תשפ""א, 18 מאי 2021, במעמד ב""כ הצדדים והנאשם.",סוף דבר 
