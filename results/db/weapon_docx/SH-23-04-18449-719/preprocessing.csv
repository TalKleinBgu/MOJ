,verdict,text,part
0,SH-23-04-18449-719,באמצעות פרקליטות מחוז ירושלים - פלילי,מדינת ישראל
3,SH-23-04-18449-719,יזן עמירה (עציר),הנאשמים
4,SH-23-04-18449-719,גאהד עמירה (עציר),הנאשמים
9,SH-23-04-18449-719,"חוק העונשין, תשל""ז-1977: סע'  144, 144(א)",הנאשמים
10,SH-23-04-18449-719,"הנאשמים הורשעו על פי הודאתם, ובמסגרת הסדר טיעון, בכתב אישום מתוקן המייחס להם עבירה של החזקת נשק לפי סעיף 144(א) רישא לחוק העונשין תשל""ז-1977 (להלן: ""החוק""), ועבירה של החזקת אביזרי נשק ותחמושת לפי סעיף 144(א) לחוק.",גזר דין
11,SH-23-04-18449-719,"על פי המתואר בכתב האישום, ממועד שאינו ידוע במדויק למאשימה ועד יום 15.3.23, החזיקו הנאשמים בחצר שטח ביתם נשק, ותחמושת לנשק, כמפורט להלן:",גזר דין
12,SH-23-04-18449-719,"דמוי רובה ציד מאולתר יורה שבכוחו להמית אדם, 4 כדורי תחמושת ותרמיל תואמים.",גזר דין
13,SH-23-04-18449-719,"המאשימה הפנתה לרישום פלילי קודם בעניינו של נאשם 2, ומאסר על תנאי להפעלה בעניינו.",טענות הצדדים
14,SH-23-04-18449-719,"לעניין הערכים המוגנים בהם פגעו הנאשמים, ציינה המאשימה, כי עבירות הנשק בהן הורשעו  טומנות בחובן סיכון ממשי, בין לפעולה עבריינית ובין לפעולת טרור, כאשר החזקתו יכולה להוביל לכך שיגיע לידיים נוספות זולת המחזיק מלכתחילה, דבר שמגביר את עוצמת הסיכונים הנשקפים ממנו לשלום הציבור, בטחונו האישי, שלמות הגוף, הרכוש, עיקרון שלטון החוק והסדר הציבורי.",טענות הצדדים
15,SH-23-04-18449-719,"ביחס לנסיבות ביצוע העבירה צוין, כי הנאשמים החזיקו בחצר ביתם את הנשק, נשק דמוי רובה ציד מאולתר שבכוחו להמית.",טענות הצדדים
16,SH-23-04-18449-719,לצדו נמצאו ארבעה כדורי תחמושת ותרמיל תואמים.,טענות הצדדים
17,SH-23-04-18449-719,"לטענת המאשימה, עצם החזקת הנשק ללא רישיון היא חמורה כשלעצמה.",טענות הצדדים
18,SH-23-04-18449-719,פוטנציאל הנזק מתעצם לנוכח החזקת אביזרי תחמושת תואמים מה שמגדיל את פוטנציאל השימוש המיידי בנשק.,טענות הצדדים
19,SH-23-04-18449-719,"נטען, כי למרות שתקופת ההחזקה אינה ידועה למאשימה, אף החזקה לתקופה קצרה טומנת בחובה חשש ממשי לעשיית שימוש בו.",טענות הצדדים
20,SH-23-04-18449-719,"לדברי המאשימה, גם העובדה שהנשק נמצא בחצר הבית, מעידה על כך שהנאשמים הבינו את הפסול במעשיהם, וקיים תחכום במעשה בכך שהנשק הוחבא בחצר הבית.",טענות הצדדים
21,SH-23-04-18449-719,"לעניין מדיניות הענישה הנוהגת, הפנתה המאשימה לפסיקה ענפה בעבירות נשק מהשנים אחרונות, בהם נגזרו על נאשמים עונשי מאסר בטווח שבין 16 חודשים ועד 21 חודשים.",טענות הצדדים
22,SH-23-04-18449-719,"בענייננו, ביקשה המאשימה לקבוע מתחם ענישה החל מ-24 חודשים ועד 48 חודשים בגין החזקת הנשק, ומתחם שבין מאסר על תנאי ועד 6 חודשי מאסר בפועל בגין החזקת תחמושת, ובסך הכול מתחם שבין 24 חודשים ועד 49 חודשים.",טענות הצדדים
23,SH-23-04-18449-719,"ביחס לנאשם 1, ביקשה המאשימה להביא בחשבון, לקולא, את העובדה כי הוא נעדר רישום פלילי, נטילת האחריות והחיסכון בזמן שיפוטי, ולחומרה, שיקולי הרתעת יחיד ורבים.",טענות הצדדים
24,SH-23-04-18449-719,"נוכח זאת, ביקשה לגזור על הנאשם 1 עונש המצוי ברף התחתון של המתחם, למשך 24 חודשי מאסר בפועל, לצד מאסר על תנאי וקנס.",טענות הצדדים
25,SH-23-04-18449-719,"ביחס לנאשם 2, ביקשה המאשימה לשקול, לקולא, את הודאתו והחיסכון בזמן שיפוטי.",טענות הצדדים
26,SH-23-04-18449-719,"מנגד, את רישומו הפלילי, ומאסר על תנאי להפעלה.",טענות הצדדים
27,SH-23-04-18449-719,"בנסיבות אלו ביקשה להטיל עליו, 36 חודשי מאסר הכוללים את המאסר על תנאי להפעלה.",טענות הצדדים
28,SH-23-04-18449-719,"לדברי ב""כ נאשם 1, רמת הענישה לו עותרת המאשימה שונה מהפסיקה המנחה של בתי המשפט.",טענות הצדדים
29,SH-23-04-18449-719,"הוסף, כי בפסיקה נקבע כי העונש המזערי אינו צריך להיות מאסר בפועל בהכרח וניתן להטילו גם על תנאי.",טענות הצדדים
30,SH-23-04-18449-719,"על פיו, מתחם הענישה מתחיל ב-9 חודשי מאסר, ובמיוחד בענייננו, כאשר המדובר ברובה ציד, אשר לא מיועד לפגוע באדם על דרך הכלל.",טענות הצדדים
31,SH-23-04-18449-719,"עוד צוין, כי אין המדובר בהובלת נשק אלא בהחזקתו בלבד, וכן לא הוכח, כי הייתה כוונה לעשות בו שימוש.",טענות הצדדים
32,SH-23-04-18449-719,"בנסיבות אלו, עתר ב""כ נאשם 1 להסתפק בתקופה בה הנאשם עצור.",טענות הצדדים
33,SH-23-04-18449-719,"ב""כ נאשם 2 ציין בטיעוניו, כי הנאשם 2 כבן 27, לחובתו הרשעה אחת בה נקבע עונש מאסר על תנאי למשך 6 חודשים על כל עבירה מסוג פשע.",טענות הצדדים
34,SH-23-04-18449-719,"צוין, כי הנאשם הודה ונטל אחריות כבר בחודש יוני 2023, וכי ההסדר שנחתם כלל הסכמה לכך שהמאסר על תנאי לא יופעל במצטבר.",טענות הצדדים
35,SH-23-04-18449-719,"הסנגור הוסיף, כי לא נמצאה טביעת אצבע של נאשם 2 על הנשק, וכי מדובר בכלי נשק פרימיטיבי, שלא מיועד מטבעו לשימוש נגד בני אדם.",טענות הצדדים
36,SH-23-04-18449-719,"כמו כן הפנה למספר המועט של הכדורים, 4 במספר.",טענות הצדדים
37,SH-23-04-18449-719,"לעניין העונש, ציין ב""כ נאשם 2 כי המתחם מתחיל ב- 10 חודשים, ומכיוון שהנאשם 2 עצור כבר למעלה מכך, הרי שיש להסתפק בתקופה זו.",טענות הצדדים
38,SH-23-04-18449-719,"בהתייחס לטענת ב""כ נאשם 2, לכך שהסדר הטיעון כלל הסכמה שלא להפעיל את עונש המאסר המותנה במצטבר, הפנתה המאשימה להודעת ההבהרה בעניין זה.",טענות הצדדים
39,SH-23-04-18449-719,"נטען, כי בשגגה, לא הופיע הרישום הפלילי של הנאשם בידיה, ולכן נאמר במסגרת אותו דיון כי יש למקם את הנאשם בתחתית המתחם.",טענות הצדדים
40,SH-23-04-18449-719,"המאשימה הוסיפה, כי נוכח רישומו הפלילי של הנאשם וקיומו של מאסר מותנה להפעלה, בשים לב לכך שהתבקש עונש מאסר למשך 27 חודשים, המדובר עדיין בעתירה לעונש מאסר המצוי בשליש התחתון של המתחם.",טענות הצדדים
41,SH-23-04-18449-719,"הנאשם 1 הביע חרטה על המעשה, והוסיף כי מצבו הכלכלי הורע מאז מעצרו.",טענות הצדדים
42,SH-23-04-18449-719,"הנאשם ביקש להשתחרר לביתו, תוך שהפנה למצבן הרפואי הקשה של אחותו ואחייניתו.",טענות הצדדים
43,SH-23-04-18449-719,נאשם 2 ביקש אף הוא להשתחרר בקרוב.,טענות הצדדים
44,SH-23-04-18449-719,"לדבריו, המצב בביתם גרוע, והוא מבקש לשוב כדי לסייע בפרנסת המשפחה.",טענות הצדדים
45,SH-23-04-18449-719,"תחילה ראיתי להעיר, כי אין מקום לערוך הפרדה בין כלי הנשק שנתפס לבין התחמושת, ובהתאם לעתור לקביעת מתחמי ענישה נפרדים.",דיון
46,SH-23-04-18449-719,"המדובר באירוע אחד בו נתפס נשק כשלצדו תחמושת, ועל כן יש לקבוע מתחם ענישה אחד הכולל הן את הנשק והן את התחמושת.",דיון
47,SH-23-04-18449-719,הערך החברתי המוגן העומד בבסיס עבירות הנשק הינו ההגנה על שלום הציבור וביטחונו.,דיון
48,SH-23-04-18449-719,"בעבירות מסוג זה, גלום סיכון רב לשימוש בנשק שאינו חוקי על ידי המחזיק בו לצורך ביצוען של עבירות פליליות, והוא עלול להגיע לגורמים עברייניים העוסקים בפעילות פלילית, או אף חמור מכך, לביצוע עבירות ביטחון.",דיון
49,SH-23-04-18449-719,"המדובר בהחזקה של רובה ציד, אשר יש בכוחו לגרום נזק משמעותי לאדם או בעל חיים.",דיון
50,SH-23-04-18449-719,"ההחזקה מיוחסת לשני הנאשמים בחצר הבית, וכתב האישום אינו מפרט את המניע לאחזקת הנשק, אך פוטנציאל הנזק מתעצם לנוכח החזקת אביזרי תחמושת התואמים לרובה הציד, מה שמגדיל את פוטנציאל השימוש המיידי בו, ואת חומרת המעשה.",דיון
51,SH-23-04-18449-719,"לצד זאת, המדובר במספר קליעים בודדים, 4 במספר, וכן בתרמיל.",דיון
52,SH-23-04-18449-719,סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה:,דיון
53,SH-23-04-18449-719,"בהתאם למגמת הפסיקה, להחמיר בענישה בעבירות נשק ככלל, ובשים לב לנסיבות האירוע, סוג הנשק שהינו נשק ארוך, והתחמושת התואמת שנתפסה, לרבות מדיניות הענישה הנוהגת, ראיתי לקבוע את מתחם העונש ההולם החל מ-15 ועד 30 חודשי מאסר בפועל.",דיון
54,SH-23-04-18449-719,"בבחינת העונש המתאים לנאשמים יש להביא בחשבון את הנסיבות הבאות: הנאשמים נטלו אחריות על מעשיהם בבית המשפט, והביעו חרטה על ביצוע העבירה.",דיון
55,SH-23-04-18449-719,נאשם 1 כבן 27 נעדר רישום פלילי.,דיון
56,SH-23-04-18449-719,"נאשם 2 כבן 28, לחובתו רישום פלילי משמעותי בעבירות של סיוע לשוד מזוין ומסחר בחלקי רכב בגינם נדון בשנת 2021 ל-21 חודשי מאסר.",דיון
57,SH-23-04-18449-719,מתיק זה תלוי ועומד נגדו מאסר על תנאי להפעלה למשך 6 חודשים.,דיון
58,SH-23-04-18449-719,בשנת 2016 ריצה הנאשם 8 חודשי מאסר בגין עבירות של גילוי הזדהות עם ארגון טרור ופרסום דברי הסתה.,דיון
59,SH-23-04-18449-719,במסגרת שיקוליי את נסיבותיהם האישיות כפי שפורטו על ידי סנגוריהם והנאשמים עצמם.,דיון
60,SH-23-04-18449-719,"נאשם 1 היה נתון במעצר בגין תיק זה מיום 15.3.2023 ועד ליום 2.4.2023, ונעצר שוב החל מיום 10.4.2023.",דיון
61,SH-23-04-18449-719,נאשם 2 נתון במעצר החל מיום 21.3.2023.,דיון
62,SH-23-04-18449-719,"מהטעמים אותם פירטתי לעיל, ראיתי לקבוע את עונשו של נאשם 1 בתחתית המתחם.",דיון
63,SH-23-04-18449-719,"בכל הנוגע לנאשם 2 הרי שרישומו הפלילי מבסס מידת חומרה נוספת למעשה, בשים לב לאופי העבירות בהן הורשע בעבר.",דיון
64,SH-23-04-18449-719,"על אף זאת, ומשום העובדה שהמעשה מיוחס לשניהם באופן זהה, ראיתי לקבוע את עונשו של הנאשם 2 בחלקו הבינוני- תחתון של המתחם, שאם לא כן, היה מקום לקבוע את עונשו בחלקו האמצעי של המתחם.",דיון
65,SH-23-04-18449-719,"בנוסף, ונוכח המחלוקת שהתגלעה בין הצדדים ביחס לאופן הפעלת המאסר המותנה, הרי שראיתי לאזן במחלוקת זו- בדרך של הפעלת המאסר על תנאי חציו במצטבר וחציו בחופף.",דיון
66,SH-23-04-18449-719,אשר על כן אני מטיל על הנאשמים את העונשים הבאים:,דיון
67,SH-23-04-18449-719,15 חודשי מאסר בפועל שמניינם בניכוי ימי מעצרו של הנאשם.,נאשם 1:
68,SH-23-04-18449-719,"8 חודשי מאסר על תנאי, שלא יעבור משך 3 שנים מיום שחרורו מן המאסר עבירה בניגוד לסעיף 144 לחוק העונשין.",נאשם 1:
69,SH-23-04-18449-719,קנס בסך 6000 ₪ אשר ישולם עד ליום 4.8.2024.,נאשם 1:
70,SH-23-04-18449-719,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",נאשם 1:
71,SH-23-04-18449-719,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",נאשם 1:
72,SH-23-04-18449-719,"בכרטיס אשראי – באתר המקוון של רשות האכיפה והגבייה, www.eca.gov.il",נאשם 1:
73,SH-23-04-18449-719,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,נאשם 1:
74,SH-23-04-18449-719,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,נאשם 1:
75,SH-23-04-18449-719,18 חודשי מאסר בפועל שמניינם החל מיום מעצרו של הנאשם.,נאשם 2:
76,SH-23-04-18449-719,הפעלת מאסר על תנאי למשך 6 חודשים כפי שנפסק בתיק מספר 48964-10-2020 (שלום ירושלים) מיום 3.6.2021 כך ששלושה חודשים ירוצו במצטבר ושלושה חודשים בחופף.,נאשם 2:
77,SH-23-04-18449-719,"סה""כ ירצה הנאשם 21 חודשים בניכוי ימי המעצר.",נאשם 2:
78,SH-23-04-18449-719,"6 חודשי מאסר על תנאי, שלא יעבור משך 3 שנים מיום שחרורו מן המאסר עבירה בניגוד לסעיף 144 לחוק העונשין.",נאשם 2:
85,SH-23-04-18449-719,המוצגים יושמדו או יחולטו בהתאם להחלטת רשם המוצגים.,נאשם 2:
86,SH-23-04-18449-719,טלפונים ניידים יוחזרו לנאשמים לאחר שפסק הדין יהפוך חלוט.,נאשם 2:
87,SH-23-04-18449-719,54678313  	זכות ערעור לבית המשפט במחוזי בירושלים בתוך 45 יום.,נאשם 2:
88,SH-23-04-18449-719,"ניתן היום,  כ""ג אדר ב' תשפ""ד, 02 אפריל 2024, במעמד הנוכחים (הנאשמים בוויעוד חזותי)",נאשם 2:
