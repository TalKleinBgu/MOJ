,verdict,text,part
0,ME-11-12-30634-727,"תפ""ח 30634-12-11 מדינת ישראל נ' ח'טיב(עציר)",בית המשפט המחוזי בנצרת
1,ME-11-12-30634-727,"כב' סגן הנשיא, השופט בנימין ארבל","בפני: כב' הנשיא יצחק כהן - אב""ד"
2,ME-11-12-30634-727,כב' השופטת אסתר הלמן,"בפני: כב' הנשיא יצחק כהן - אב""ד"
3,ME-11-12-30634-727,"בשם הנאשם: עו""ד סנא ח'יר ועו""ד ענאן ח'יר","נוכחים: בשם המאשימה: עו""ד אבי פסטרנק"
4,ME-11-12-30634-727,הנאשם בעצמו באמצעות הליווי,"נוכחים: בשם המאשימה: עו""ד אבי פסטרנק"
5,ME-11-12-30634-727,"רון שפירא, ""הגיעה העת לסולחה"", הפרקליט, כרך מח (תשס""ה-תשס""ו) 433","נוכחים: בשם המאשימה: עו""ד אבי פסטרנק"
6,ME-11-12-30634-727,"חוק העונשין, תשל""ז-1977: סע'  4ג [א], 40ב', 40ג[א], 40ד', 40 ה', ו 40ט', 45, 144(א), 144 (ב), 242, 244, 298, 300(א)(2)","נוכחים: בשם המאשימה: עו""ד אבי פסטרנק"
7,ME-11-12-30634-727,"* ביהמ""ש גזר את דינו של הנאשם, שהורשע בהריגה, עבירות בנשק, השמדת ראיות ושיבוש מהלכי משפט, והשית עליו 16 שנות מאסר בפועל, שנתיים מאסר על תנאי ופיצוי.","נוכחים: בשם המאשימה: עו""ד אבי פסטרנק"
8,ME-11-12-30634-727,* עונשין – ענישה – תיקון 113,"נוכחים: בשם המאשימה: עו""ד אבי פסטרנק"
9,ME-11-12-30634-727,* עונשין – ענישה – מדיניות ענישה: הריגה,"נוכחים: בשם המאשימה: עו""ד אבי פסטרנק"
10,ME-11-12-30634-727,"הנאשם הורשע בעבירות הריגה, עבירות בנשק, השמדת ראיות ושיבוש מהלכי משפט.","נוכחים: בשם המאשימה: עו""ד אבי פסטרנק"
11,ME-11-12-30634-727,בית המשפט המחוזי גזר את הדין ופסק:,"נוכחים: בשם המאשימה: עו""ד אבי פסטרנק"
12,ME-11-12-30634-727,"בגיזרת העונש לפי תיקון 113 לחוק העונשין, ראשית יש לקבוע האם מדובר באירוע אחד או במספר אירועים; שנית, קביעת מתחם העונש ההולם וההנמקה לכך; ושלישית, קביעת העונש הראוי בתוך המתחם או סטייה ממנו וההנמקה לכך.","נוכחים: בשם המאשימה: עו""ד אבי פסטרנק"
13,ME-11-12-30634-727,"בפסיקה ישנו קו ברור של החמרה בעבירות הריגה שנעברו בנסיבות מחמירות ולפי פסיקת ביהמ""ש העליון מתחם הענישה ההולם לכלל העבירות בהן הורשע הנאשם נע בין 14-18 שנות מאסר.","נוכחים: בשם המאשימה: עו""ד אבי פסטרנק"
14,ME-11-12-30634-727,"נוכח מכלול הנסיבות והשיקולים הוטלו על הנאשם 16 שנות מאסר בפועל בניכוי מעצרו, במצטבר למאסר אחר אותו הוא מרצה, שנתיים מאסר על תנאי ופיצוי.","נוכחים: בשם המאשימה: עו""ד אבי פסטרנק"
15,ME-11-12-30634-727,"בכתב אישום מתוקן אשר הוגש נגד הנאשם, יוחסו לו העבירות הבאות:",גזר דין
16,ME-11-12-30634-727,"רצח - עבירה לפי סעיף 300(א)(2) לחוק העונשין, התשל""ז-1977 (להלן: ""חוק 
העונשין"");",גזר דין
17,ME-11-12-30634-727,"עבירות בנשק - עבירה לפי סעיף 144(א) רישא וסיפא לחוק, ועבירה לפי סעיף 144 (ב) רישא וסיפא לחוק העונשין;",גזר דין
18,ME-11-12-30634-727,השמדת ראיות - עבירה לפי סעיף 242 לחוק העונשין;,גזר דין
19,ME-11-12-30634-727,שיבוש מהלכי משפט - עבירה לפי סעיף 244 לחוק העונשין.,גזר דין
20,ME-11-12-30634-727,"בהכרעת הדין מיום 5.1.2014 הורשע הנאשם, פה אחד, בעבירות שיוחסו לו בכתב האישום המתוקן, למעט עבירת הרצח ממנה זוכה הנאשם – בשל הספק שנותר ביחס להתמלאות רכיבי היסוד הנפשי שבעבירה זו – ותחתיה הורשע הנאשם בעבירת ההריגה, עבירה לפי סעיף 298 לחוק העונשין.",גזר דין
21,ME-11-12-30634-727,"עובדות כתב האישום המתוקן מפורטות בהרחבה בהכרעת הדין והרי הן מתומצתות כמבוא להכרעת דינינו, כדלקמן:",גזר דין
22,ME-11-12-30634-727,"הנאשם ארב בלילה שבין 11.9.11 ל- 12.9.11 למנוח ויסאם ח'טיב (שלהלן יקרא  ""המנוח""), סמוך לביתו, כשהוא מצויד ברובה סער מסוג 16 M בו הצטייד מראש, וללא שהיה מורשה לכך.",גזר דין
23,ME-11-12-30634-727,סמוך לשעה 05:00 בבוקר יצא המנוח מביתו ונכנס למכוניתו.,גזר דין
24,ME-11-12-30634-727,"או אז ניגש אליו הנאשם, כשהוא מצויד ברובה ורעול פנים, ירה בחלון המכונית, ולאחר מכן ירה מספר יריות לעבר פלג גופו התחתון של המנוח.",גזר דין
25,ME-11-12-30634-727,"כתוצאה מירי זה, נפגע המנוח בגפיו התחתונות ובאגן.",גזר דין
26,ME-11-12-30634-727,"בין היתר, פגע קליע בעורק הפמורלי, המוביל אל ירכו הימנית של המנוח, שהינו כלי דם ראשי, וקטעו.",גזר דין
27,ME-11-12-30634-727,"פגיעה זו הביאה לדימום מסיבי מן העורק הפגוע, אשר הביא למותו של המנוח.",גזר דין
28,ME-11-12-30634-727,"לאחר מכן, נמלט הנאשם מן המקום, אגב שהוא משמיד את הנשק והבגדים שלבש בעת האירוע במטרה לטשטש ולהשמיד ראיות.",גזר דין
29,ME-11-12-30634-727,"כן פנה הנאשם לקרוב משפחתו בבקשה שזה יטול ויסתיר את מכשיר הטלפון הסלולרי ומחסנית נשק, אותם הוא שכח במקום המארב.",גזר דין
30,ME-11-12-30634-727,"בסופו של הליך, מצאנו לנכון לזכות את הנאשם מעבירת רצח, וזאת מחמת הספק,  להרשיעו, כאמור, בעבירת הריגה, מחמת הספק ביסוד הנפשי שקינן בו בעת המעשה.",גזר דין
31,ME-11-12-30634-727,"כן מצאנו לנכון להרשיעו בעבירות הנוגעות לנשק, מחמת החזקתו ושימושו ברובה, ובעבירות של השמדת ראיות, הנוגעות לכך שהוא השמיד את הרובה ובגדיו, וכן ניסה להביא אחר להסתיר ממצאים שהותרו בזירה.",גזר דין
32,ME-11-12-30634-727,"עם הרשעתו של הנאשם הורינו, לבקשתה של באת כוח המאשימה, על הכנת תסקיר נפגעי עבירה ביחס לבני משפחתו של המנוח, אשר יתן תמונה מלאה של מצבם כיום.",גזר דין
33,ME-11-12-30634-727,תסקיר כאמור הוגש לתיק בית המשפט ביום 29.1.2014.,גזר דין
34,ME-11-12-30634-727,"כן הורינו, לבקשתה של באת כוח הנאשם, על הכנת תסקיר שירות מבחן בעניינו של הנאשם.",גזר דין
35,ME-11-12-30634-727,תסקיר כאמור הוכן והוגש לתיק בית המשפט ביום 6.2.2014.,גזר דין
36,ME-11-12-30634-727,"במסגרת התסקיר סוקר קצין המבחן את נסיבותיו האישיות והמשפחתיות של הנאשם, היותו רווק בן 29, תושב כפר-כנא, אשר טרם מאסרו התגורר בבית הוריו.",תסקיר קצין מבחן 
37,ME-11-12-30634-727,"עיון בתסקיר המבחן מלמד כי הנאשם שירת במשך 3 שנים בשירות סדיר בצה""ל ושנה נוספת בשירות קבע בתפקיד חובש קרבי.",תסקיר קצין מבחן 
38,ME-11-12-30634-727,עם שחרורו מהצבא התקשה להסתגל לחיים בכפרו ולהשתלב בתעסוקה סדירה.,תסקיר קצין מבחן 
39,ME-11-12-30634-727,"על רקע זה העתיק הנאשם את מקום מגוריו למרכז הארץ, והחל לעבוד בתפקיד נציג שירות של חברת תקשורת.",תסקיר קצין מבחן 
40,ME-11-12-30634-727,"עוד עולה מתסקיר המבחן, כי במקביל למעצרו בתיק זה, מרצה הנאשם עונש מאסר בפועל בגין מעורבותו בעבירות רכוש אותן ביצע עובר לאירועי הליך זה.",תסקיר קצין מבחן 
41,ME-11-12-30634-727,"צוין כי הנאשם שוהה באגף משתלבים ולחובתו שלילת טובות הנאה, האחרונה מחודש ספטמבר 2012, בין היתר בשל מציאת דוקרנים בתאו.",תסקיר קצין מבחן 
42,ME-11-12-30634-727,"עוד צוין בתסקיר המבחן, כי עניינו של הנאשם נדון בוועדת אלימות בבית הסוהר בו הוא מרצה את עונשו, ולעת הזו נמנעו ממנו חופשות ונשלל שחרור מוקדם.",תסקיר קצין מבחן 
43,ME-11-12-30634-727,"הנאשם הודה בפני שירות המבחן במיוחס לו בכתב האישום, תוך ניסיון להמעיט מחלקו.",תסקיר קצין מבחן 
44,ME-11-12-30634-727,"בפרט, גרס הנאשם כי מותו של המנוח נגרם עקב טיפול רפואי לקוי שניתן לו וכי הרשעתו של הנאשם בהריגה אינה צודקת.",תסקיר קצין מבחן 
45,ME-11-12-30634-727,"התרשמותו של קצין המבחן הינה, אפוא, כי מעבר להודאתו המילולית, הנאשם אינו מחובר רגשית לתוצאות מעשיו, והוא מתמקד בהשפעתן עליו ועל עתידו.",תסקיר קצין מבחן 
46,ME-11-12-30634-727,"להתרשמותו של קצין המבחן, הנאשם עסוק בהשלכת האחריות לביצוע העבירות נשוא הליך זה, כמו גם העבירה הקודמת, על גורמים חיצוניים, ובכלל זה על מצבו הכלכלי וציפיותיהם של אחרים ממנו.",תסקיר קצין מבחן 
47,ME-11-12-30634-727,"הנאשם פועל מתוך מיקוד שליטה חיצוני, מבלי יכולת להתחבר לחלקים הבעייתיים שבאישיותו, ואשר עומדים בבסיס התנהגותו.",תסקיר קצין מבחן 
48,ME-11-12-30634-727,"קצין המבחן הטעים, כי כל עוד חסר חיבור רגשי של הנאשם לתוצאות מעשיו וכל עוד  הנאשם אינו מסוגל ואינו בשל לבדיקה עצמית משמעותית, קיים סיכון להתנהגות בעייתית ופוגענית מצדו בעתיד.",תסקיר קצין מבחן 
49,ME-11-12-30634-727,"על רקע האמור, הערכתו של שירות המבחן הינה כי הנאשם יוכל לקבל מענה טיפולי במסגרת בית הסוהר.",תסקיר קצין מבחן 
50,ME-11-12-30634-727,"תוכנו של התסקיר, במסגרתו מפורטת התמודדותם של בני משפחתו של המנוח עם מות יקירם, הינו חסוי.",תסקיר נפגעי עבירה:
51,ME-11-12-30634-727,"עם זאת, נציין כי עולה מהתסקיר שהשכול והאובדן שחווים בני המשפחה בעקבות מותו הפתאומי של המנוח משפיעים ברמה היומיומית על תפקודם ועל מצבם הרגשי, הן כפרטים והן כמשפחה.",תסקיר נפגעי עבירה:
52,ME-11-12-30634-727,"האובדן הפתאומי נחווה בידיהם כאירוע טראומטי קיצוני, אשר מלווה בתחושת הלם עמוק והתמוטטות מוחלטת של העולם המוכר והבטוח, במיוחד נוכח העובדה שהאירוע התרחש בחצר ביתם ושהפוגע הוא בן המשפחה המורחבת.",תסקיר נפגעי עבירה:
53,ME-11-12-30634-727,"אימו של המנוח סובלת מבעיות רפואיות, אשר הוחרפו לאחר מות בנה, מתאבלת ובוכה לעיתים תכופות.",תסקיר נפגעי עבירה:
54,ME-11-12-30634-727,"בנוסף, נוכח ההחמרה במצב בריאותה היא מתקשה להמשיך לתפקד כעקרת בית.",תסקיר נפגעי עבירה:
55,ME-11-12-30634-727,"בני המשפחה מסרו כי אחיו של המנוח, אשר פינה אותו לקבלת טיפול רפואי, סובל מאז האירוע ממיגרנות קשות ולחצים נפשיים, ונושא בליבו תחושת אשם על כך שלא עלה בידו להציל את אחיו.",תסקיר נפגעי עבירה:
56,ME-11-12-30634-727,"עוד עולה מהתסקיר, כי מדובר במשפחה חמה ותומכת, וכי מעת האירוע הם נמנעים מאירועים משמחים ואינם חוגגים את חגיהם, כפי שנהגו עובר לקרות האירוע.",תסקיר נפגעי עבירה:
57,ME-11-12-30634-727,הוריו של המנוח נתונים בקשיים כלכליים ונעזרים רבות בילדיהם.,תסקיר נפגעי עבירה:
58,ME-11-12-30634-727,"בנוסף, מצוין בתסקיר כי בעקבות האירוע נפגע, באופן משמעותי, ביטחונם האישי של כל בני המשפחה – שחלקם נכחו באירוע ונאלצו לחזות במנוח בעודו מוטל פצוע – והם נמנעים משהייה מחוץ לביתם.",תסקיר נפגעי עבירה:
59,ME-11-12-30634-727,"אחיותיו הנשואות של המנוח, אשר נהגו לבקר בבית הוריהן מדי שבוע, צמצמו את ביקוריהן לכדי ביקור אחת לשלושה חודשים לערך, כאשר כל ביקור מאופיין במתח וחרדה רבים.",תסקיר נפגעי עבירה:
60,ME-11-12-30634-727,"כל בני המשפחה חווים קשיים משמעותיים בשינה, סובלים מהתעוררויות תכופות ומסיוטים, אי שקט תמידי ודריכות, עוררות יתר, מחשבות טורדניות וירידה משמעותית בתאבון.",תסקיר נפגעי עבירה:
61,ME-11-12-30634-727,"כמו כן, מתוארת דאגת יתר הדדית של בני המשפחה – הורים כלפי הילדים ולהפך.",תסקיר נפגעי עבירה:
62,ME-11-12-30634-727,"עוד מצוין בתסקיר, כי חשוב מאוד לבני המשפחה שיוטל על הנאשם עונש מאסר ארוך ומשמעותי, שישקף את ההכרה בחומרת מעשיו והפגיעה הקשה בהם, וזאת בנוסף לפיצוי כספי אשר עשוי לסייע בתהליך שיקומם האישי והמשפחתי, אם יבחרו בכך בעתיד.",תסקיר נפגעי עבירה:
63,ME-11-12-30634-727,"בטיעוניה ביקשה באת כוח המאשימה כי נקבע שבהתאם לעובדות המקרה דנן מדובר בשני אירועים עבריינים נפרדים, כאשר האירוע המרכזי כולל את עבירות ההריגה,  נשיאה והובלה של נשק ותחמושת, השמדת ראיות ושיבוש מהלכי משפט – לגביו מתחם הענישה הראוי נע בין 20 ל-25 שנות מאסר, והאירוע העברייני הנוסף הוא החזקת נשק ותחמושת בידי הנאשם, ללא רישיון, משך מספר חודשים עובר להריגתו של המנוח, שמתחם הענישה המתאים לגביו הינו בטווח שבין שנתיים ל-4 שנות מאסר.",טענות המאשימה לעניין העונש:
64,ME-11-12-30634-727,"בהתאמה, ביקשה באת כוח המאשימה שנגזור על הנאשם עונשים בגין כל אירוע עברייני כאמור בנפרד, ושיהא זה - לגבי שני האירועים - ברף העליון של המתחם.",טענות המאשימה לעניין העונש:
65,ME-11-12-30634-727,"כן ציינה באת כוח המאשימה, כי לדידה, אין הצדקה לנכות מעונש המאסר שייגזר על הנאשם את ימי המעצר, מאחר וממילא הנאשם הינו אסיר אשר מרצה עונש מאסר בגין עבירה קודמת, וכי לכל היותר, יש לנכות 109 ימים בהם הוא היה עצור.",טענות המאשימה לעניין העונש:
66,ME-11-12-30634-727,באת כוח המאשימה הוסיפה כי אין מקום לקבוע כי מאסרו יהא בחופף לעונש אותו הוא מרצה כיום בשל העבירה האחרת.,טענות המאשימה לעניין העונש:
67,ME-11-12-30634-727,באת כוח המאשימה עמדה על הערכים המוגנים העומדים בבסיס העבירות בהן הורשע הנאשם: קדושת החיים ושלמות הגוף.,טענות המאשימה לעניין העונש:
68,ME-11-12-30634-727,"בנוסף, עמדה באת כוח המאשימה על החשיבות שבניהולו התקין של ההליך השיפוטי, חשיפת האמת ועשיית צדק.",טענות המאשימה לעניין העונש:
69,ME-11-12-30634-727,"בהקשר זה ציינה באת כוח המאשימה, כי לאחר שירה במנוח, דאג הנאשם, בקור רוח, להשמיד את הבגדים ואת הנשק ששמשו אותו, וניסה להעלים גם את הטלפון הנייד, אותו שכח בזירת האירוע.",טענות המאשימה לעניין העונש:
70,ME-11-12-30634-727,"באת כוח המאשימה מדגישה, כי לו היה עולה בידי הנאשם להעלים את הטלפון הנייד כאמור, ייתכן שהוא כלל לא היה נתפס ועומד לדין על מעשיו.",טענות המאשימה לעניין העונש:
71,ME-11-12-30634-727,"לשיטת המאשימה, יש להתייחס בחומרה לנסיבות העבירה במקרה דנן.",טענות המאשימה לעניין העונש:
72,ME-11-12-30634-727,"בפרט, יש ליתן את הדעת לעובדה שאין מדובר במעשה ספונטני, אלא בעבירות מתוכננות ויזומות על ידי הנאשם, אשר למד פרטים על אורח חייו של המנוח וארב זמן ממושך מול ביתו, בעודו רעול פנים ומצויד בנשק ובשתי מחסניות.",טענות המאשימה לעניין העונש:
73,ME-11-12-30634-727,"באת כוח המאשימה הטעימה, כי בנסיבות העניין לא היה כל קינטור מצד המנוח כלפי הנאשם וגם לא היה כל סכסוך ביניהם, וכי הנאשם החליט לפגוע במנוח באופן קשה, רק משום שחשד שהמנוח משתף פעולה עם המשטרה ומוסר לה מידע בנוגע לקרוביו.",טענות המאשימה לעניין העונש:
74,ME-11-12-30634-727,"באת כוח המאשימה הצביעה על תסקיר המבחן השלילי של הנאשם, ממנו עולה כי הנאשם אינו מקבל אחריות על מעשיו, אינו מביע חרטה ותולה את האשם במותו של המנוח בטיפול הרפואי שניתן לו.",טענות המאשימה לעניין העונש:
75,ME-11-12-30634-727,"בנוסף, ציינה באת כוח המאשימה שהאמפתיה של הנאשם נתונה לעצמו בלבד, ושהוא אינו מבין את השפעתם של מעשיו על בני משפחתו של המנוח.",טענות המאשימה לעניין העונש:
76,ME-11-12-30634-727,"כמו כן, ציינה באת כוח המאשימה, כי בהתאם להתרשמותו של שירות המבחן, קיים סיכון להתנהגות בעייתית ופוגענית מצד הנאשם, גם בעתיד.",טענות המאשימה לעניין העונש:
77,ME-11-12-30634-727,"בנוסף, מפנה באת כוח המאשימה לתסקיר נפגעי העבירה ומציינת שהכאב והנזק שנגרמו לבני משפחתו של המנוח הינם קשים מנשוא ושחרף הסולחה, הם ממשיכים להרגיש מאוימים.",טענות המאשימה לעניין העונש:
78,ME-11-12-30634-727,"לסיכום, הפנתה באת כוח המאשימה לפסיקה רלבנטית לטעמה, וביקשה להשית על הנאשם – בשל חומרת מעשיו והצורך בהרתעת הרבים – עונש מאסר ממושך ומכביד, ברף העליון של מתחם הענישה, בגין כל אחד מהאירועים העבריינים, ולהורות שהם ירוצו במצטבר.",טענות המאשימה לעניין העונש:
79,ME-11-12-30634-727,"בנוסף, ביקשה באת כוח המאשימה להטיל על הנאשם מאסר על תנאי ארוך ומרתיע וכן פיצוי גבוה למשפחתו של המנוח.",טענות המאשימה לעניין העונש:
80,ME-11-12-30634-727,"לעומת המאשימה, טוענת באת כוחו של הנאשם, כי העבירות בהן הורשע הנאשם נובעות ממסכת עובדתית אחת, כך שיש להטיל בגינן עונש כולל, בהתאם לנסיבות התיק.","טענות ב""כ הנאשם לעניין העונש:"
81,ME-11-12-30634-727,"לדידה, מתחם הענישה ההולם בנסיבות המקרה נע בין 7 ל-10 שנות מאסר, מיום מעצרו של הנאשם, במדרג התחתון של עבירת ההריגה.","טענות ב""כ הנאשם לעניין העונש:"
82,ME-11-12-30634-727,"בטיעוניה, מדגישה באת כוחו של הנאשם את היעדר יסוד הכוונה, ומבקשת כי ינתן משקל מינורי לתכנון שקדם לביצוע העבירה וכן, משקל מינורי לחלקו של הנאשם בגרימת התוצאה.","טענות ב""כ הנאשם לעניין העונש:"
83,ME-11-12-30634-727,"לדידה, יש להקביל את תגובתו הספונטנית של הנאשם לתנועתו החשודה של המנוח – למעשה הגנה עצמית, אשר מצדיק הטלת עונש חריג לקולא.","טענות ב""כ הנאשם לעניין העונש:"
84,ME-11-12-30634-727,"עוד מבקשת הסנגורית להתחשב לקולא בכך שהנאשם הודה הן במשטרה והן בפני בית המשפט, הביע צער עמוק ונטל אחריות למעשיו.","טענות ב""כ הנאשם לעניין העונש:"
85,ME-11-12-30634-727,"לטענתה, אין לזקוף לחובתו של הנאשם את הצורך בניהול התיק, משום שזה נכפה על ההגנה עקב מחלוקת משפטית עם המאשימה, ועל אף הודאתו של הנאשם.","טענות ב""כ הנאשם לעניין העונש:"
86,ME-11-12-30634-727,"בנוסף, העיד בפנינו בעניין זה נציג ועדת הסולחה המחוזית, מר סודקי דהאמשה, ואישר את האמור.","טענות ב""כ הנאשם לעניין העונש:"
87,ME-11-12-30634-727,"בית המשפט התבקש ליתן משקל מיוחד לסולחה שנערכה בין הצדדים, במסגרתה שולם פיצוי כספי גבוה למשפחתו של המנוח, כאמור לעיל, והובעה חרטה כנה על מותו.","טענות ב""כ הנאשם לעניין העונש:"
88,ME-11-12-30634-727,"נטען כי הסולחה נועדה, בין היתר, למנוע הישנותם של מקרי אלימות בין המעורבים, ובכך היא גם משרתת אינטרס ציבורי מובהק.","טענות ב""כ הנאשם לעניין העונש:"
89,ME-11-12-30634-727,"בהתאמה, מבקשת באת כוחו של הנאשם מבית המשפט שיתעלם מהמסקנות בתסקיר המבחן, ככל שהן אינן עולות בקנה אחד עם החרטה שהביע הנאשם, בקשת הסליחה ממשפחתו של המנוח ונטילת האחריות למעשיו.","טענות ב""כ הנאשם לעניין העונש:"
90,ME-11-12-30634-727,"עוד הוגשו לעיוננו תעודות שונות של הנאשם, המעידות על הצטיינותו במהלך שירותו הקרבי בצה""ל ועל הכשרות מקצועיות שעבר.","טענות ב""כ הנאשם לעניין העונש:"
91,ME-11-12-30634-727,"באת כוחו של הנאשם מציינת את הזמן הארוך בו נתון הנאשם במעצר ומדגישה, כי בהיותו בסטאטוס של עצור, נשללו ממנו טובות הנאה רבות ובכלל זה יציאה לחופשות, ניכוי שליש מתקופת מאסרו ועוד.","טענות ב""כ הנאשם לעניין העונש:"
92,ME-11-12-30634-727,"באת כוחו של הנאשם ביקשה לאבחן את הפסיקה עליה מסתמכת המאשימה בטיעוניה, על שום שהיא סבורה שהמקרים המתוארים שם חמורים בהרבה לעומת המקרה דנן.","טענות ב""כ הנאשם לעניין העונש:"
93,ME-11-12-30634-727,"לסיום, מבקשת באת כוחו של הנאשם שייקבע, בהתאם להוראת סעיף 45 לחוק העונשין, שהעונש שייגזר על הנאשם בהליך זה יהא בחופף לעונש המאסר אותו מרצה הנאשם בגין עבירה אחרת בה הורשע.","טענות ב""כ הנאשם לעניין העונש:"
94,ME-11-12-30634-727,"הנאשם עצמו ניצב לפנינו בעת הטיעונים לעונש, נשא דברי חרטה נרגשים, הביע צער על התוצאה שנגרמה, הדגיש שהוא מבין את החומרה וההשלכות של מעשיו, ואף ביקש לנצל את המעמד כדי להתנצל בפניו אביו של המנוח.",הנאשם
95,ME-11-12-30634-727,"כן ציין הנאשם שהוא נרשם ללימודים באוניברסיטה הפתוחה, עובר סדנאות טיפוליות ועוזר בתוך בית הסוהר.",הנאשם
96,ME-11-12-30634-727,"לצורך קביעת מתחם העונש ההולם, נדרש בית המשפט לבחינת הערך החברתי שנפגע מביצוע העבירות ומידת הפגיעה בו, בהתאם למדיניות הענישה הנהוגה ולנסיבות הקשורות בביצוע העבירות.",דיון – כללי:
97,ME-11-12-30634-727,"לצורך קביעת העונש הראוי לנאשם, נדרש בית המשפט  לבחינת הנסיבות, אשר אינן קשורות בביצוע העבירות, ובכלל אלה, נתוני העושה ונסיבותיו האישיות.",דיון – כללי:
98,ME-11-12-30634-727,"כפי שעלה אף מטיעוני הצדדים לעונש, אמנם הנאשם הורשע כאן במקבץ עבירות, כמפורט לעיל.",דיון – כללי:
99,ME-11-12-30634-727,"ואולם, מעובדות כתב האישום, עולה בבירור, כי עסקינן באירוע אחד נמשך, אשר במהלכו ביצע הנאשם את מקבץ המעשים נשוא הכרעת הדין שתחילתן ברכישת הנשק, המשכן במארב וביצוע המעשה הקטלני, וסיומם בהשמדת כלי הנשק והראיות האחרות.",דיון – כללי:
100,ME-11-12-30634-727,"כאמור, לשם קביעת מתחם העונש ההולם, בית המשפט נדרש לבחון את הערכים המוגנים, שנפגעו מביצוע העבירות ומידת הפגיעה בהם, מדיניות הענישה הנהוגה ונסיבות הקשורות בביצוע העבירות.",מתחם העונש ההולם:
101,ME-11-12-30634-727,"בהתאם, בבואנו לקבוע את מתחם העונש ההולם, כפי שצווינו בסעיפים 4ג [א] ובסעיף 40ט' עלינו להתחשב בגורמים הבאים:",מתחם העונש ההולם:
102,ME-11-12-30634-727,הערך החברתי אשר נפגע מביצוע העבירה.,מתחם העונש ההולם:
103,ME-11-12-30634-727,מידת הפגיעה בערך חברתי זה.,מתחם העונש ההולם:
104,ME-11-12-30634-727,הנסיבות הקשורות בביצוע העבירה.,מתחם העונש ההולם:
105,ME-11-12-30634-727,"בענייננו, גרם הנאשם לקיפוד חייו של אדם.",מתחם העונש ההולם:
106,ME-11-12-30634-727,"הערכים המוגנים בעניין זה הינם הערכים הנעלים ביותר, בכל שיטת משפט נאורה, של קדושת חיי האדם וערך ההגנה עליהם.",מתחם העונש ההולם:
107,ME-11-12-30634-727,על ערך נעלה זה נאמר בפסיקה:,מתחם העונש ההולם:
108,ME-11-12-30634-727,"הנאשם נטל חיי אדם צעיר אחר, אשר לא פגע בו ולא הרע לו.",מתחם העונש ההולם:
109,ME-11-12-30634-727,"הוא ארב לקורבנו מספר שעות, בשעות הבוקר המוקדמות, כשפניו רעולות, וזאת, לכאורה ללא כל סיבה של ממש.",מתחם העונש ההולם:
110,ME-11-12-30634-727,"לצורך מעשהו זה, הוא הצטייד ברובה קטלני מסוג 16 – M ושתי מחסניות טעונות עשרות כדורים.",מתחם העונש ההולם:
111,ME-11-12-30634-727,"התנהלותו של הנאשם מעידה על עצמה, כי ערך חיי האדם אינו בראש מעיניו.",מתחם העונש ההולם:
112,ME-11-12-30634-727,"לו אכן היה רצונו רק להזהיר את הנאשם, או, למצער, לפגוע בו פגיעת אזהרה, (כפי טענותיו בעת שמיעת הראיות) לא היה עליו לבצע מבצע כה שקול ומתוכנן, של מארב לילי, סמוך למקום, אליו אמור היה להגיע הקורבן, ותוך שהוא מצוייד באמצעי הרג כה מסוכנים.",מתחם העונש ההולם:
113,ME-11-12-30634-727,"נסיבות אלה אינן מותירות פתח לקבלת טיעוני הסניגורית, כאילו הנאשם עצמו היה קורבן הנסיבות, אשר ביצע את הירי לעבר המנוח, רק בלית ברירה ומתוך אינסטינקט של הגנה עצמית.",מתחם העונש ההולם:
114,ME-11-12-30634-727,הנסיבות מלמדות אחרת.,מתחם העונש ההולם:
115,ME-11-12-30634-727,נסיבות אלה מלמדות על התנהלות מכוונות.,מתחם העונש ההולם:
116,ME-11-12-30634-727,"הנאשם ירה בחלון הקדמי של מכוניתו של המנוח, שעה שהמנוח ישב בתוך המכונית, כשפסע היה בינו לבין היפגעות מירי זה בפלג גופו העליון.",מתחם העונש ההולם:
117,ME-11-12-30634-727,"לאחר מכן, החדיר הנאשם את קנה הרובה אל תוך המכונית וירה לעבר פלג גופו התחתון של המנוח, בטענו כי בכך כיוון שלא לגרום לו לפגיעה קטלנית.",מתחם העונש ההולם:
118,ME-11-12-30634-727,"ודוק – לא לעבר שוקיו של המנוח הוא ירה, אלא לעבר מפשעתו והחלק העליון של ירכיו – איזור בו מצויים כלי דם ראשיים.",מתחם העונש ההולם:
119,ME-11-12-30634-727,"הנאשם כחובש קרבי בהכשרתו, אמור היה לדעת זאת.",מתחם העונש ההולם:
120,ME-11-12-30634-727,"לא חזרנו על כל האמור לעיל, אלא כדי להראות כי בבואנו לישם את העקרון המנחה בענישה, שהינו קיומו של יחס הולם בין חומרת מעשה העבירה בנסיבותיו למידת אשמו של הנאשם (סעיף 40ב' לחוק העונשין) מצויים המעשה ומידת אשמו של הנאשם ברף החומרה הגבוה של האשם הפלילי, אשר יש ליחסו לעבירת ההריגה, שביצע הנאשם.",מתחם העונש ההולם:
121,ME-11-12-30634-727,"על פי עקרון מנחה זה, יש לקבוע אף רף גבוה של ענישה.",מתחם העונש ההולם:
122,ME-11-12-30634-727,"עם זאת, ניתן לזהות בפסיקה, קו ברור של החמרה בעבירות הריגה, שנעברו בנסיבות מחמירות כגון זו שבפנינו, אשר על נסיבותיה כבר עמדנו לעיל.",מתחם העונש ההולם:
123,ME-11-12-30634-727,"נסיבות הכנה, תכנון וביצוע מדויקים, שכללו הצטיידות בנשק, מארב ערוך בקפדנות וביצוע מעשה ירי של תחמושת לא מעטה לעבר הקרבן.",מתחם העונש ההולם:
124,ME-11-12-30634-727,"ולאחר מכן, הסתלקות מידית מן הזירה, ללא ניסיון לבחון את מצבו של הקורבן, פשיטא שלא לעזור לו.",מתחם העונש ההולם:
125,ME-11-12-30634-727,"(ושוב, נזכיר כי הנאשם הינו חובש קרבי בהכשרתו).",מתחם העונש ההולם:
126,ME-11-12-30634-727,"במקרים כגון אלה, רואים אנו כי בתי המשפט נטו לגזור עונשים הנוטים לרף העליון של העונש אשר נקבע לצידה של עבירת ההריגה, בסעיף 298 לחוק העונשין, שהינו 20 שנות מאסר.",מתחם העונש ההולם:
127,ME-11-12-30634-727,"לצורך כתיבת גזר דין זה עיינו בגזרי דין רבים, בהם ניתן היה לזהות את מתחם הענישה.",מתחם העונש ההולם:
128,ME-11-12-30634-727,"עם זאת, סבורים אנו כי נהא פטורים מלהתייחס למגוון פסקי הדין בנדון, לאחר שרק לאחרונה אמר בית המשפט העליון את דברו, בפסק הדין בפרשת ""חמודה"", שניתן אך ביום 27.6.13.",מתחם העונש ההולם:
129,ME-11-12-30634-727,"גם באותו עניין, ירה הנאשם מכלי נשק לעבר ירכו של הקורבן בכוונת מכוון, ופגע בעורק הראשי העובר שם (העורק הפמורלי).",מתחם העונש ההולם:
130,ME-11-12-30634-727,"אף שם נפטר הקורבן מאובדן דם, שמקורו בפציעה זו, בעורק הירך.",מתחם העונש ההולם:
131,ME-11-12-30634-727,"הנאשם דשם הועמד לדין באשמת רצח, אך בסופו של יום הורשע בעבירת הריגה, רק מחמת הספק שקינן בליבו של בית המשפט באשר ליסוד הנפשי של הנאשם בשעת ביצוע העבירה, כפי שנקבע גם בעניין שלפנינו.",מתחם העונש ההולם:
132,ME-11-12-30634-727,"עם זאת, שני הבדלים היו בין המקרה דשם לבין המקרה שלפנינו.",מתחם העונש ההולם:
133,ME-11-12-30634-727,הבדל אחד לחומרא והשני לקולא.,מתחם העונש ההולם:
134,ME-11-12-30634-727,"לחומרא, נזקפת העובדה שהנאשם דשם, חמודה, ירה מספר יריות בעיבורה של עיר בשעות צהריים, ובכך היה עלול, חלילה, לפגוע גם בעוברי אורח תמימים; ואילו הנסיבה לקולא נוגעת להעדר הוכחה בדבר תכנון מוקדם של אותו המעשה.",מתחם העונש ההולם:
135,ME-11-12-30634-727,"סבורים אנו כי נסיבות אלה, כשהן עומדות זו כנגד זו, אין בהן כדי להשפיע, בסופו של חשבון, על מתחם העונש הראוי שנקבע באותו עניין לאחר שקלא וטריא, וההולם גם את ענייננו ובנסיבותינו.",מתחם העונש ההולם:
136,ME-11-12-30634-727,"שכן, נקודות הדמיון בין שני המקרים רבות יותר.",מתחם העונש ההולם:
137,ME-11-12-30634-727,"בית המשפט העליון העמיד, לעניין זה את הרף העליון של מתחם הענישה ההולם לכלל העבירות בהן הורשע הנאשם – הזהות לכלל העבירות הנלוות גם בענייננו – על 18 שנות מאסר.",מתחם העונש ההולם:
138,ME-11-12-30634-727,"בית המשפט המחוזי העמיד את הרף התחתון על 14 שנות מאסר, ובקביעה לא התערב בית המשפט העליון.",מתחם העונש ההולם:
139,ME-11-12-30634-727,"סבורים אנו כי אמות מידה אלה, שנקבעו על ידי בית המשפט העליון, הולמות עבירות הריגה, מן הרף הגבוה, כפי המעשים שבפנינו.",מתחם העונש ההולם:
140,ME-11-12-30634-727,"על כן, סבורים אנו כי אף אנו מצווים להתמיד בתלם זה, שהותווה על ידי בית המשפט העליון, ולקבוע את מתחם הענישה ההולם בגין העבירות בהן הורשע הנאשם על 14-18 שנות מאסר.",מתחם העונש ההולם:
141,ME-11-12-30634-727,"זאת בהתחשב בערכים החשובים שנפגעו, פגיעה חמורה, מביצוע העבירות מידת הפגיעה בהם, מדיניות הענישה הנהוגה, והנסיבות הקשורות בביצוע העבירות.",מתחם העונש ההולם:
142,ME-11-12-30634-727,"בנסיבות העניין, ונוכח הנסיבות שהובאו בפנינו, שאינן כוללת כל נסיבות מיוחדות, כפי הוראת סעיפים 40ד' ו- 40 ה' לחוק, אין מקום לסטות, במקרה שלפנינו ממתחם העונש ההולם לחומרא או לקולא, שכן, לא נמצאו לנו שיקולי שיקום מחד, ומאידך אף לא שיקולי מסוכנות חריגה.",סטיה ממתחם העונש הראוי:
143,ME-11-12-30634-727,"על כן, דינו של הנאשם יגזר בתוך מתחם זה.",סטיה ממתחם העונש הראוי:
144,ME-11-12-30634-727,נסיבות  אשר אינן קשורות בביצוע העבירה – סולחה,סטיה ממתחם העונש הראוי:
145,ME-11-12-30634-727,"בבואנו לדון בסוגיית הנסיבות האחרות, אלה שאינן קשורות לביצוע העבירה, עלינו ליתן ראשית דעתנו לסולחה, אשר הושגה בין משפחת הנאשם למשפחת הקורבן.",סטיה ממתחם העונש הראוי:
146,ME-11-12-30634-727,"לצורך כך, העידה ההגנה את מר סודקי דהמשה, ראש ועדת הסולחה המחוזית במגזר הערבי, אשר העיד בפנינו כי תפקידה של ועדה זו להתערב בעת אירועי אלימות במגזר מתוך כוונה להרגיע את הרוחות ולעשות פשרה בין הצדדים (ראה עדותו בעמוד 263).",סטיה ממתחם העונש הראוי:
147,ME-11-12-30634-727,"לשם כך, פועלת הועדה להרגעת הרוחות, עד אשר מגיעים לסולחה ""אמיתית"" – בין הצדדים.",סטיה ממתחם העונש הראוי:
148,ME-11-12-30634-727,"לשם כך, פעולת ההסכמה מועלית בכתב הסולחה  (ראה מוצג מ/1).",סטיה ממתחם העונש הראוי:
149,ME-11-12-30634-727,"במקרה שלנו נערכה סולחה כאמור בתיווכה של הועדה, עליה חתמו נכבדים משתי המשפחות ושולם פיצוי, המכונה ""דִיָה"", על ידי משפחת הנאשם למשפחת המנוח.",סטיה ממתחם העונש הראוי:
150,ME-11-12-30634-727,"מטרת הסולחה הינה ""ויתור הדדי"" של הצדדים זה כלפי זה, ""והחיים חוזרים למסלולם כמו לפני הרצח"" (עמוד 264).",סטיה ממתחם העונש הראוי:
151,ME-11-12-30634-727,"אכן, לסולחה חשיבות רבה להשבת הסדר הציבורי על כנו ולהשכנת שלום בין המשפחות (ראה לעניין זה רון שפירא: ""הגיעה העת לסולחה"", הפרקליט מ""ח , [תשס""ז] – 433) .",סטיה ממתחם העונש הראוי:
152,ME-11-12-30634-727,"בניגוד לעמדת ב""כ המאשימה, אשר ניסתה להראות כי הסולחה שבפנינו אינה סולחה כנה, סבורים אנו כי עולה מעדותו של מר סודקי דהמשה, כי אכן יש בעשייתה של הסולחה כדי לשכך את להבת המחלוקת שבין המשפחות.",סטיה ממתחם העונש הראוי:
153,ME-11-12-30634-727,"הטענות כי משפחת הקרבן עדיין מאויימת, אינן קונקרטיות, וחבל כי הועלו בבית המשפט בפני חברי ועדת הסולחה, שנכחו באולם, שעה שאין כל ראיה לכך כי משפחת הנאשם מעורבת במעשה נוסף כלשהוא נגד משפחת הקורבן.",סטיה ממתחם העונש הראוי:
154,ME-11-12-30634-727,"כאמור, חשיבותה של הסולחה בהשכנת השלום והדברות בין המשפחות.",סטיה ממתחם העונש הראוי:
155,ME-11-12-30634-727,"מנגד, אין היא מהווה תחליף לענישה פלילית.",סטיה ממתחם העונש הראוי:
156,ME-11-12-30634-727,"כדברי כב' השופט חשין בדנ""פ 3260/03 סרחאן נגד מדינת ישראל [פורסם בנבו] [9.4.03]):",סטיה ממתחם העונש הראוי:
157,ME-11-12-30634-727,"בש""פ 10114/01 מדינת ישראל נ' עדנאן חמדאן (לא פורסם) [פורסם בנבו].",סטיה ממתחם העונש הראוי:
158,ME-11-12-30634-727,"עם זאת, יש לזכור הסולחה נערכת בעיקרה בין המשפחות וכוחה הוא בשיפור וטיוב היחסים שבין שתי המשפחות, כאשר תשלום הפיצוי מובא בחשבון לעניין הענישה.",סטיה ממתחם העונש הראוי:
159,ME-11-12-30634-727,"בנסיבות אלה, לא נתעלם מהסכם הסולחה, כשיקול בין מכלול השיקולים העומדים לזכות הנאשם, אם כי אין בו משום שיקול מכריע.",סטיה ממתחם העונש הראוי:
160,ME-11-12-30634-727,"בפרט נתחשב בעובדה כי המשפחה שילמה פיצוי למשפחת המנוח, וזאת לצורך קביעת רכיב הפיצויים בשיקולי הענישה שישקלו על ידינו.",סטיה ממתחם העונש הראוי:
161,ME-11-12-30634-727,"בבואנו לקבוע את העונש המתאים שיושת על הנאשם, התחשבנו גם בנתונים הבאים:",נסיבות אחרות שאינן קשורות בביצוע העבירה:
162,ME-11-12-30634-727,"בקשת הסליחה הכנה שהפנה הנאשם כלפי אבי המנוח, ודברי החרטה הכנים שהביע בפנינו, בין במהלך המשפט, ובין בדברים האחרונים בטרם גזר הדין.",נסיבות אחרות שאינן קשורות בביצוע העבירה:
163,ME-11-12-30634-727,"הנאשם שירת שירות צבאי בצה""ל חרף העובדה שהיה פטור מכך, ולמרות התנגדות סביבתו, הוא שירת שירות מלא ואף שירת שנה נוספת בשירות קבע כחייל קרבי.",נסיבות אחרות שאינן קשורות בביצוע העבירה:
164,ME-11-12-30634-727,הוא אף הציג תעודות המעידות על הצטיינותו בעת שירותו.,נסיבות אחרות שאינן קשורות בביצוע העבירה:
165,ME-11-12-30634-727,הודאתו של הנאשם במעשה מלכתחילה (אם כי לא באישום שהוגש נגדו).,נסיבות אחרות שאינן קשורות בביצוע העבירה:
166,ME-11-12-30634-727,"לחובתו של הנאשם התחשבנו בעברו הפלילי, המתבטא בהרשעתו בעבירות של התפרצות לבית מגורים, גניבה ועבירות נלוות, בעטיין נדון ל- 24 חודשי מאסר.",נסיבות אחרות שאינן קשורות בביצוע העבירה:
167,ME-11-12-30634-727,"העבירות נעברו זמן קצר לפני ביצוע העבירה נשוא כתב אישום זה, ביום 30.8.11.",נסיבות אחרות שאינן קשורות בביצוע העבירה:
168,ME-11-12-30634-727,"הנאשם חבר קודם לכן לאחרים, אשר החליטו לפרוץ לבית, אשר תושביו נעדרו, כשהם מסווים עצמם כאנשי משטרה.",נסיבות אחרות שאינן קשורות בביצוע העבירה:
169,ME-11-12-30634-727,"הנאשם ושותפיו עקרו מן הבית כספת שהיתה במקום וגנבו את תכולתה, אשר כללה ממון רב: 1,800,000 ₪ במזומן, 80.000 דולר במזומן, 10,000 דינרים ירדנים במזומן ובנוסף תכשיטי זהב ויהלומים, פנקסי שיקים וכרטיסי אשראי.",נסיבות אחרות שאינן קשורות בביצוע העבירה:
170,ME-11-12-30634-727,"כעולה מגזר דינו, חלקו של הנאשם היה 75,000 ₪ מתוך השלל הנ""ל.",נסיבות אחרות שאינן קשורות בביצוע העבירה:
171,ME-11-12-30634-727,אף תסקיר שירות המבחן לגבי הנאשם אינו חיובי.,נסיבות אחרות שאינן קשורות בביצוע העבירה:
172,ME-11-12-30634-727,"כעולה מתסקיר זה, הוא לא נטל אחריות כנה על המעשה ותוצאותיו הקטלניות, הוא גילה העדר חיבור רגשי פנימי וקושי להתייחס להשלכות מעשיו על אחרים, כמו גם הסיכון הטמון בו להישנות מעשים פוגעניים.",נסיבות אחרות שאינן קשורות בביצוע העבירה:
173,ME-11-12-30634-727,"יש לציין כי חוסר הפנמה זה והשלכת האשם על האחר, באה לידי ביטוי אף בטיעוני ההגנה לעונש, שעה שזו מתארת את מעשה הירי על ידו, כתגובה ספונטנית הזהה, כביכול,  להגנה עצמית.",נסיבות אחרות שאינן קשורות בביצוע העבירה:
174,ME-11-12-30634-727,"אנו קובעים כי אין מקום לקבוע כי העונש אשר נגזור על הנאשם כאן, ירוצה בחופף לעונש המאסר אותו הוא מרצה כיום.",עונש מאסר נוסף המרוצה על ידי הנאשם:
175,ME-11-12-30634-727,"שכן, המדובר בעבירות שונות לחלוטין, ללא כל קשר ופגיעה בערכים מוגנים שונים, אשר גם מפגיעה בהם לא משך הנאשם ידו.",עונש מאסר נוסף המרוצה על ידי הנאשם:
176,ME-11-12-30634-727,"סופו של יום, נוכח כל האמור לעיל, ובגדר מתחם העונש ההולם, אשר ראינו לקבוע לעיל, אנו מחליטים להשית על הנאשם את העונשים הבאים:",סוף דבר:
177,ME-11-12-30634-727,עונש מאסר בן 16 שנות מאסר לריצוי בפועל.,סוף דבר:
178,ME-11-12-30634-727,עונש זה יצטבר לכל עונש מאסר אחר אותו מרצה הנאשם.,סוף דבר:
179,ME-11-12-30634-727,"מתקופת המאסר ינוכו 109 ימים, אשר כמוסכם, היו ימי מעצרו בגין העבירות נשוא תיק זה.",סוף דבר:
180,ME-11-12-30634-727,"עונש מאסר מותנה לתקופה של שנתיים, כאשר התנאי הוא כי הנאשם לא יעבור כל עבירות אלימות, או עבירה בנשק, שהינן מסוג פשע, במשך 3 שנים.",סוף דבר:
181,ME-11-12-30634-727,"פיצוי אלמנת הקורבן ובנו בסך 50,000 ₪ - בקביעת פיצוי זה התחשבנו בסכום ששילמה משפחת הנאשם למשפחת הקרבן, במסגרת הסכם הסולחה.",סוף דבר:
182,ME-11-12-30634-727,"בנסיבות, לא ראינו לגזור קנס כספי.",סוף דבר:
183,ME-11-12-30634-727,"ניתן והודע היום כ""ג אדר תשע""ד, 23/02/2014 במעמד ב""כ המאשימה, ב""כ הנאשם והנאשם בעצמו.",סוף דבר:
