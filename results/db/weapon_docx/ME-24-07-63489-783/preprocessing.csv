,verdict,text,part
0,ME-24-07-63489-783,"מדינת ישראל
באמצעות עו""ד גבי פאר, פמ""מ (פלילי)",המאשימה
1,ME-24-07-63489-783,סאהר מנסור,הנאשמים
2,ME-24-07-63489-783,עבדאללה סולטאני,הנאשמים
3,ME-24-07-63489-783,"חוק העונשין, תשל""ז-1977: סע'  29, 144(ב), 340א(א), 499(א)(2)",הנאשמים
4,ME-24-07-63489-783,"הנאשמים הורשעו, במסגרת הסדר דיוני, בעובדות כתב אישום מתוקן בעבירה של נשיאת נשק בצוותא לפי סעיף 144(ב) רישא וסיפא וסעיף 29 לחוק העונשין, תשל""ז- 1977 (להלן: ""החוק"").",גזר דין
5,ME-24-07-63489-783,"נאשם 1 הורשע בנוסף בעבירה של ירי מנשק חם, לפי סעיף 340א(א) לחוק, ונאשם 2 הורשע גם בעבירה של קשירת קשר לעוון, לפי סעיף 499(א)(2) לחוק.",גזר דין
6,ME-24-07-63489-783,"כמפורט בעובדות כתב האישום המתוקן, ביום 15.7.24 סמוך לפני השעה 01:50 נסעו הנאשמים ברכב שבבעלות נאשם 2 בדרך המכונה ""ציר 400"" בין טירה לטייבה, כשהם נושאים עמם בצוותא אקדח מסוג ""ברטה"" ביחד עם מחסנית תואמת ובה כדורים תואמים.",גזר דין
7,ME-24-07-63489-783,"באותן נסיבות, עצרו הנאשמים בצד הדרך ויצאו מהרכב.",גזר דין
8,ME-24-07-63489-783,"נאשם 1 ירה בנשק מספר כדורים, לאחר מכן חזרו הנאשמים אל הרכב ונעצרו כעבור זמן קצר על ידי שוטרים.",גזר דין
9,ME-24-07-63489-783,"הנאשם הופנו לתסקירי חובה מפאת גילם נאשם 1 כבן 22, תושב טירה, נעדר עבר פלילי.",תסקירי שירות מבחן
10,ME-24-07-63489-783,"מקורותיו עולה כי גדל במשפחה נורמטיבית, מכובדת ומתפקדת, השלים 12 שנות לימוד ועבד באיטליז בבעלות משפחתית.",תסקירי שירות מבחן
11,ME-24-07-63489-783,"משפחתו של הנאשם סיפקה את צרכיו הרגשיים והחברתיים, ואולם במסגרת החברתית הנאשם התנהל באופן שונה ושולי מהאופן שבו התנהל לצד בני משפחתו.",תסקירי שירות מבחן
12,ME-24-07-63489-783,בשיחה עם שירות המבחן התקשה להסביר את הפער בין אורח החיים הנורמטיבי מול נסיבות מעצרו.,תסקירי שירות מבחן
13,ME-24-07-63489-783,"שירות מבחן התרשם מכך שגילו הצעיר, קשייו בקבלת החלטות ובשיקול דעת והתנהלות אימפולסיבית עומדים ברקע מעשיו.",תסקירי שירות מבחן
14,ME-24-07-63489-783,הנאשם מביע צער על מעשיו אך בד בבד מחזיק בעמדה קורבנית המקשה עליו לבחון התנהלותו והוא מתקשה לבחון את מניעיו.,תסקירי שירות מבחן
15,ME-24-07-63489-783,עוד התרשמו שהנאשם מתקשה ביכולת הצבת גבולות פנימיים ובלחצים חברתיים.,תסקירי שירות מבחן
16,ME-24-07-63489-783,"עם זאת, מבטא רצון להתנהלות נורמטיבית.",תסקירי שירות מבחן
17,ME-24-07-63489-783,לאור חומרת העבירות והתייחסות הנאשם למעשיו המליץ שירות המבחן על הטלת עונש מאסר.,תסקירי שירות מבחן
18,ME-24-07-63489-783,"נאשם 2 כבן 21, נעדר עבר פלילי, סיים 12 שנות לימוד עם תעודת בגרות מלאה, לדבריו נרשם ללימודי תואר ראשון.",תסקירי שירות מבחן
19,ME-24-07-63489-783,טרם מעצרו התגורר בבית הוריו ועבד לסירוגין במסעדה על מנת לממן את לימודיו.,תסקירי שירות מבחן
20,ME-24-07-63489-783,"מסר שגדל במשפחה בעלת ערכים נורמטיביים, בית חם שהעניק מענה לצרכיו הפיזיים והנפשיים.",תסקירי שירות מבחן
21,ME-24-07-63489-783,"בפני שירות המבחן הנאשם קיבל אחריות על ביצוע העבירות, הביע חרטה וצער וטען כי התנהל בילדותיות, לא שקל את השלכות מעשיו ולא הבין את חומרתם.",תסקירי שירות מבחן
22,ME-24-07-63489-783,"מסר שברקע לביצוע העבירות חוסר בשלות, סקרנות ובדיקת גבולות, שלל צורך בפגיעה באחר או סכסוך.",תסקירי שירות מבחן
23,ME-24-07-63489-783,"הנאשם ביטא הבנה לחומרת התנהגותו, החריגה לאורחות חייו, בושה וחרטה, תיאר מאמצים להסתגל למעצרו.",תסקירי שירות מבחן
24,ME-24-07-63489-783,הנאשם הדגיש את רצונו לשאת בתוצאות התנהגותו על מנת לחזור לנהל אורח חיים יציב ולממש תכניותיו ללימודים והתפתחות מקצועית.,תסקירי שירות מבחן
25,ME-24-07-63489-783,"שירות המבחן התרשם מקושי בוויסות רגשי, צורך בשייכות חברתית, קושי בוויסות דחפים ובזיהוי מצבי סיכון.",תסקירי שירות מבחן
26,ME-24-07-63489-783,"מאידך, לנאשם כוחות ויכולת ליציבות, הוא מודע לנסיבות הרגשיות העומדות ברקע לביצוע העבירות ומביע מחויבות לשיקום.",תסקירי שירות מבחן
27,ME-24-07-63489-783,"להערכת שירות מבחן יש צורך בהתערבות טיפולית במצבו על מנת להקטין עוד את הסיכון להישנות התנהגותו, הומלץ כי במידה ויוטל עליו מאסר בפועל יילקח בחשבון מעצרו הממושך, העובדה שמדובר בעבירה ראשונה עליה לוקח אחריות ומבטא חרטה והתנהגותו החיובית בבית המעצר.",תסקירי שירות מבחן
28,ME-24-07-63489-783,"ב""כ המאשימה, עו""ד גבי פאר, עמד על הפגיעה החמורה בביטחון הציבור ועל הנזק הפוטנציאלי לשימוש בנשק למטרות פליליות או ביטחוניות ולפגיעה בגוף ובנפש.",תמצית הטיעונים לעונש
29,ME-24-07-63489-783,"הודגש התכנון, סוג הנשק-אקדח, והיותו טעון בכדורים, לצד השימוש בנשק לאחר צאתם מהרכב, נאשם 1 ירה כאשר נאשם 2 עמד בקרבת מקום.",תמצית הטיעונים לעונש
30,ME-24-07-63489-783,"לעמדת המאשימה, נאשם 1 היה מעט יותר דומיננטי באירוע מנאשם 2, אף שהאחרון ידע מה עתיד לבצע שותפו.",תמצית הטיעונים לעונש
31,ME-24-07-63489-783,נטען כי העדר הסבר מצד הנאשמים לרקע ולנסיבות ביצוע העבירות צריך להישקל לחומרה.,תמצית הטיעונים לעונש
32,ME-24-07-63489-783,"ב""כ המאשימה הפנה לאמור בתסקירי שירות המבחן, לשיטתו התסקיר בעניינו של נאשם 1 שלילי וגם בעניינו של נאשם 2 אינו חיובי.",תמצית הטיעונים לעונש
33,ME-24-07-63489-783,"ב""כ המאשימה עתר בעניינו של נאשם 1- להעמיד את המתחם על 60-40 חודשים ולהשית עליו 42 חודשי מאסר, ובעניינו של נאשם 2- למתחם שנע בין 54-30 חודשים ולמאסר בן 34 חודשים.",תמצית הטיעונים לעונש
34,ME-24-07-63489-783,כן עתר למאסר מותנה וקנס.,תמצית הטיעונים לעונש
35,ME-24-07-63489-783,"ב""כ נאשם 1, עו""ד איהב ג'לג'ולי, עתר להסתפק בעונש מאסר מתון.",תמצית הטיעונים לעונש
36,ME-24-07-63489-783,"נטען כי מדובר בנשיאת נשק קצרה בזמן, הנאשמים לא היו בדרכם לפגוע באחרים והירי בוצע בשטח פתוח ולא כוון לעברו של איש.",תמצית הטיעונים לעונש
37,ME-24-07-63489-783,"עוד נטען כי בניגוד למקרים אחרים בפסיקה, לנאשם אין רקע או אחיזה בעולם הנשק, הוא גדל במשפחה נורמטיבית, נעדר עבר פלילי, מנהל עסק משפחתי, ותורם מכספו ומזמנו לקהילה (הוגשו מסמכים נ/1).",תמצית הטיעונים לעונש
38,ME-24-07-63489-783,הנאשם אינו מצליח להסביר את מעשיו משום שאכן מדובר במעשה ילדותי שלא היה צריך לבוא לעולם.,תמצית הטיעונים לעונש
39,ME-24-07-63489-783,"עם זאת, התסקיר אינו שלילי ויש בו ביטוי לנקודות חיוביות בעניינו של הנאשם, הנאשם הודה במעשיו כבר בפני השוטר שעצר את רכבם.",תמצית הטיעונים לעונש
40,ME-24-07-63489-783,"ב""כ נאשם 2, עו""ד פאדי חמדאן, עתר להשית על הנאשם, לכל היותר, 12 חודשי מאסר.",תמצית הטיעונים לעונש
41,ME-24-07-63489-783,"נטען כי הנאשם לא נגע באקדח, בדיקות מעבדה נמצאו שליליות, ומיד כשהשוטרים הגיעו לרכב הנאשם פתח את תא הכפפות שם היה מונח הנשק.",תמצית הטיעונים לעונש
42,ME-24-07-63489-783,מדובר בנשק קצר ונשיאתו הייתה קצרה.,תמצית הטיעונים לעונש
43,ME-24-07-63489-783,ברקע לביצוע העבירות אין סכסוך עם אחרים או קשירת קשר למעשה חמור.,תמצית הטיעונים לעונש
44,ME-24-07-63489-783,"הסניגור ביקש להתחשב בעת גזירת עונשו של הנאשם בפוטנציאל השיקום בעניינו, במצבם של הוריו, ברקע המשפחתי ממנו מגיע ובחשש שדווקא ביו כותלי הכלא ייחשף לחברה עבריינית.",תמצית הטיעונים לעונש
45,ME-24-07-63489-783,לנוכח מצב כלכלי קשה של הוריו עתר להשית קנס מתון.,תמצית הטיעונים לעונש
46,ME-24-07-63489-783,"מטעמו של נאשם 2 העיד אביו, תיאר את הרקע המשפחתי ממנו בא הנאשם, הצעיר בין שבעה ילדים, אחיו משכילים, וגם הנאשם סיים בגרות מלאה והתקבל ללימודים אקדמאיים.",תמצית הטיעונים לעונש
47,ME-24-07-63489-783,"עוד ציין האב כי הוא ורעייתו מתמודדים עם נכות, וכי לאחר מעצרו חלה הידרדרות במצבה של האם שהייתה קשורה ביותר לנאשם; הנאשמים הביעו צער על מעשיהם וביקשו להתחשב בהם.",תמצית הטיעונים לעונש
48,ME-24-07-63489-783,מעשי הנאשמים בתיק זה מהווים אירוע עונשי אחד וייקבע בגינם מתחם עונשי כולל.,מתחם העונש ההולם
49,ME-24-07-63489-783,"מגמה זו קיבלה ביטוי סטטוטורי במסגרת תיקון 140 לחוק (תיקון 140-הוראת שעה) התשפ""ב-2021, במסגרתו נקבעו עונשי מינימום בעבירות נשק, כך שהעונש שיושת בגין עבירות אלו לא יפחת מרבע העונש המרבי שנקבע לעבירה, אלא בהתקיים טעמים מיוחדים.",מתחם העונש ההולם
50,ME-24-07-63489-783,"הנאשמים נסעו ברכב בדרך סמוכה לעיר מגוריהם, בעודם נושאים אקדח עם מחסנית וכדורים.",מתחם העונש ההולם
51,ME-24-07-63489-783,"הסיבה לנסיעה לא הובהרה אך במהלכה, לאחר שיצאו מן הרכב בוצע ירי של מספר כדורים על ידי נאשם 1, בנוכחותו של נאשם 2.",מתחם העונש ההולם
52,ME-24-07-63489-783,"הירי לא היה מכוון כלפי יעד מסוים, אדם או רכוש, ובוצע בשעת לילה מאוחרת בצד הדרך, ככל הנראה מדובר בירי ניסיון.",מתחם העונש ההולם
53,ME-24-07-63489-783,ניתן לשער לטובת הנאשמים כי התרחקו ממקום יישוב על מנת לצמצם סיכונים.,מתחם העונש ההולם
54,ME-24-07-63489-783,"חלקו היחסי של נאשם 1 גדול יותר, הוא שירה בנשק, עם זאת נאשם 2 נשא את הנשק בצוותא, היה מודע למעשי נאשם 2 וקשר קשר לבצעם.",מתחם העונש ההולם
55,ME-24-07-63489-783,"לפיכך, מצאתי לקבוע שמעשי הנאשמים פגעו בערכים המוגנים ברף ממשי.",מתחם העונש ההולם
56,ME-24-07-63489-783,"אשר על כן, לאחר שבחנתי את נסיבות מעשי הנאשמים בתיק זה לרבות חלקו היחסי של כל אחד מהם אני קובעת בעניינו של נאשם 1, מתחם עונשי הנע בין 50-30 חודשי מאסר; בעניינו של נאשם 2 יעמוד המתחם על 48-25 חודשי מאסר.",מדיניות הענישה הנוהגת
57,ME-24-07-63489-783,"הנאשמים צעירים בתחילת שנות העשרים לחייהם, נעדרי עבר פלילי, גדלו במשפחות נורמטיביות ותומכות שמילאו אחר צרכיהם הפיזיים והרגשיים.",גזירת העונש המתאים לנאשמים
58,ME-24-07-63489-783,"לאורך השנים שניהם גילו יציבות תפקודית- לימודית, משפחתית ותעסוקתית וגם כעת מביעים רצון לנהל אורח חיים נורמטיבי לאחר שירצו את עונשם וישתחררו ממאסר.",גזירת העונש המתאים לנאשמים
59,ME-24-07-63489-783,"עצורים מזה כשמונה חודשים, הודו ונטלו אחריות על מעשיהם.",גזירת העונש המתאים לנאשמים
60,ME-24-07-63489-783,"תסקירו של נאשם 1 אינו חיובי, הנאשם אמנם מביע חרטה על מעשיו אלא שבד בבד מחזיק בעמדה קורבנית ומתקשה לבחון את מניעיו.",גזירת העונש המתאים לנאשמים
61,ME-24-07-63489-783,"יש לקוות כי  בניהול ההליך המשפטי יהיה כדי להרתיע אותו מביצוע עבירות נוספות בעתיד, ולחדד עבורו את הצורך בניתוק קשריו השוליים.",גזירת העונש המתאים לנאשמים
62,ME-24-07-63489-783,"גורמי הסיכון הקשורים בקושי בהפעלת שיקול דעת ובהצבת גבולות, אשר עמדו ברקע לביצוע העבירות, עומדים בעינם.",גזירת העונש המתאים לנאשמים
63,ME-24-07-63489-783,"מכתב שהוגש מטעם ראש עיריית טירה מתאר את הנאשם כצעיר ישר התורם לאיכות חיי התושבים ופעיל חברתית, וכן את משפחתו המכובדת של הנאשם, שהוא נכדו של איש חינוך ידוע, עוד הוגש מכתב ממנכ""ל עמותה למען נזקקים בטירה ממנו עולה כי הנאשם מתנדב מזה שנים בהכנת חבילות מזון.",גזירת העונש המתאים לנאשמים
64,ME-24-07-63489-783,"מתסקירו של נאשם 2, עולה כי מסלול חייו עובר לביצוע העבירות היה חיובי ביותר, והאירוע בגינו נותן את הדין הוא חריג בנוף חייו.",גזירת העונש המתאים לנאשמים
65,ME-24-07-63489-783,"הנאשם קיבל אחריות מלאה על מעשיו, הביע צער, בושה וחרטה ותובנה למניעים שעמדו מאחורי מעשיו.",גזירת העונש המתאים לנאשמים
66,ME-24-07-63489-783,עם זאת בשלב זה הסיכון הנשקף ממנו להישנות עבירות שריר וקיים.,גזירת העונש המתאים לנאשמים
67,ME-24-07-63489-783,"לאחר ששקלתי את כלל השיקולים, מצאתי למקם את עונשו של נאשם 1 קרוב לתחתית המתחם ואת נאשם 2 בתחתיתו.",גזירת העונש המתאים לנאשמים
68,ME-24-07-63489-783,עוד אשית עליהם מאסר מותנה וקנס כספי.,גזירת העונש המתאים לנאשמים
69,ME-24-07-63489-783,על נאשם 1- 32 חודשי מאסר החל מיום 15.7.24; על נאשם 2-  25 חודשי מאסר החל מיום 15.7.24.,אני גוזרת על הנאשמים את העונשים הבאים:
70,ME-24-07-63489-783,לכל אחד מהנאשמים- מאסר על תנאי בן 12 חודשים לבל יעבור עבירת נשק מסוג פשע תוך 3 שנים מיום שחרורם.,אני גוזרת על הנאשמים את העונשים הבאים:
71,ME-24-07-63489-783,"לכל אחד מהנאשמים- קנס בסך 4,000 ₪ או 21 ימי מאסר תמורתו שישולם ב-5 תשלומים שווים ורצופים החל מיום 20.4.25.",אני גוזרת על הנאשמים את העונשים הבאים:
72,ME-24-07-63489-783,צו כללי למוצגים.,אני גוזרת על הנאשמים את העונשים הבאים:
73,ME-24-07-63489-783,הנשק והתחמושת יושמדו.,אני גוזרת על הנאשמים את העונשים הבאים:
74,ME-24-07-63489-783,5129371זכות ערעור לבית המשפט העליון תוך 45 יום.,אני גוזרת על הנאשמים את העונשים הבאים:
75,ME-24-07-63489-783,"ניתן היום,  י' אדר תשפ""ה, 10 מרץ 2025, במעמד הצדדים.",אני גוזרת על הנאשמים את העונשים הבאים:
