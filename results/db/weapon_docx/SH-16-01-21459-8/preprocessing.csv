,verdict,text,part
0,SH-16-01-21459-8,"ע""י ב""כ עו""ד שרמן, עו""ד ירום הלוי ועו""ד שאדי נאטור",נ ג ד
1,SH-16-01-21459-8,"חוק העונשין, תשל""ז-1977: סע'  40ד', 40ד'(א), 144 (א)",הנאשם
2,SH-16-01-21459-8,"פקודת המבחן [נוסח חדש], תשכ""ט-1969",הנאשם
3,SH-16-01-21459-8,"הנאשם, יליד 1987, הורשע על יסוד הודאתו, בעובדות כתב האישום מתוקן, בשלוש עבירות של החזקת נשק ותחמושת לפי סעיף 144 (א) רישא וסיפא לחוק העונשין התשל""ז-1977.",גזר דין
4,SH-16-01-21459-8,"כמפורט בכתב האישום, בשנת 2010 או בסמוך לכך, ביקש הנאשם מאחותו, נאשמת 2 בכתב האישום, להחביא עבורו בביתה בקלנסואה כלי נשק ותחמושת וזו הסכימה.",גזר דין
5,SH-16-01-21459-8,במשך כשש שנים ועד ליום 6.1.16 הוחזקו הנשק והתחמושת בביתה.,גזר דין
6,SH-16-01-21459-8,"במהלך חיפוש בביתה נתפס בחדר השינה בתוך ארונית אקדח ברטה (שנגנב בשנת 1997 מאחר), מחסנית תחמושת ומחסנית ריקה נוספת שהוטמנו בתוך גרב ושקית, בשקית נוספת נתפסה מחסנית M-16 , 321 כדורי 9 מ""מ בתפזורת, 9 כדורי 0.22 מ""מ ו-4 כדורי 5.56 מ""מ.",גזר דין
7,SH-16-01-21459-8,"עוד נתפסו בגג הבית נשק מסוג ""קרל גוסטב"", מחסנית כדורי 9 מ""מ, קופסת כדורים ובתוכה 20 כדורי 9 מ""מ, כדורים בתפזורת בתוך שקית, כוורת כדורים המכילה 50 כדורים, שקית המכילה 8 כדורי 0.22 מ""מ, 5 כדורי 5.56 מ""מ, תחמושת נוספת בתפזורת וערכה לניקוי כלי נשק.",גזר דין
8,SH-16-01-21459-8,"בתוך גיגית נמצאו ספריי לשימון נשק ושתי מחסניות, אחת מלאה והשנייה ריקה.",גזר דין
9,SH-16-01-21459-8,"ביום 25.1.17, בדיון שהתקיים לפני כב' הש' קרשן הציגו הצדדים הסדר טיעון, לפיו כתב האישום תוקן לקולא ביחס לאחות הנאשם, שהורשעה בעבירות סיוע להחזקת נשק בלבד.",גזר דין
10,SH-16-01-21459-8,"עוד סוכם שהנאשם יופנה לקבלת תסקיר ובאשר לאחות הנאשם עתרו הצדדים במשותף למאסר בן 6 חודשים בדרך של עבודות שירות, מאסר על תנאי וקנס.",גזר דין
11,SH-16-01-21459-8,"עוד סוכם בין הצדדים, שתבדק טענת ההגנה להחזקת כלי הנשק לצורך הגנה עצמית.",גזר דין
12,SH-16-01-21459-8,ביום 19.7.17 נגזר דינה של נאשמת 2.,גזר דין
13,SH-16-01-21459-8,בגזר דינה עמדתי על חומרת מעשיה משאפשרה להטמין בביתה ארנסל נשק תוך סיכון הציבור ויושבי ביתה.,גזר דין
14,SH-16-01-21459-8,"עם זאת, מצאתי לאמץ הסדר הטיעון נוכח תיקונו לקולא של כתב האישום והעובדה שהנאשמת שהתה יותר מחודש במעצר בגין תיק זה.",גזר דין
15,SH-16-01-21459-8,"באשר לנאשם זה, התבקשה ע""י ההגנה דחייה לצורך השלמת טיפול שיקום פרטי שבו שולב הנאשם.",גזר דין
16,SH-16-01-21459-8,"לאחר ששמעתי את דברי המשקם הפרטי, עו""ס מר אולמן, ונוכח עתירת המאשימה לתקופת מאסר ממושכת, מצאתי לאפשר דחיית הטיעונים לעונש לצורך המשך טיפול.",גזר דין
17,SH-16-01-21459-8,התסקיר שהתקבל על אודות הנאשם חיובי וכולל המלצה טיפולית.,תסקיר שירות מבחן
18,SH-16-01-21459-8,"כעולה ממנו, הנאשם כבן 29, מאורס ומתגורר בבית הוריו בקלנסואה.",תסקיר שירות מבחן
19,SH-16-01-21459-8,"הנאשם בן למשפחה נורמטיבית, אביו נפטר והקשר בין בני המשפחה משמעותי וחיובי.",תסקיר שירות מבחן
20,SH-16-01-21459-8,"הנאשם הסביר כי הארוע השפיע קשות עליו ועל משפחתו, הכה על חטא על כך שעירב את אחותו ואחראי להסתבכותה ולמעצרה.",תסקיר שירות מבחן
21,SH-16-01-21459-8,"עוד מסר שמצבו הנפשי ירוד, גם בשל חשש מתוצאות הליך זה.",תסקיר שירות מבחן
22,SH-16-01-21459-8,הנאשם נטול עבר פלילי.,תסקיר שירות מבחן
23,SH-16-01-21459-8,"ברקע לביצוע העבירות, קשר רומנטי שלא התקבל ע""י משפחת האשה והוביל לאיומים וחשש לחייו.",תסקיר שירות מבחן
24,SH-16-01-21459-8,"כתוצאה מכך, אף עזב את מקום מגוריו והתגורר בעיר אילת תקופה ממושכת.",תסקיר שירות מבחן
25,SH-16-01-21459-8,לאחר שנורו לעבר ביתו מספר יריות החליט להחזיק בכלי נשק כדי למנוע פגיעה אפשרית בו.,תסקיר שירות מבחן
26,SH-16-01-21459-8,"במסגרת הליך המעצר, שולב בקבוצה טיפולית ושיתף פעולה כנדרש.",תסקיר שירות מבחן
27,SH-16-01-21459-8,שירות המבחן התרשם מנאשם שבחר להתמודד עם המצוקה אליה נקלע בדרכים עברייניות ותוך סיבוך משפחתו.,תסקיר שירות מבחן
28,SH-16-01-21459-8,"עוד התרשמו, שהנאשם היה מרוכז בצרכיו ולא גילה רגישות לכך שכלי הנשק הוחזקו בסביבה בה מתגוררים ילדים.",תסקיר שירות מבחן
29,SH-16-01-21459-8,"לצד זאת, מצא כי הנאשם מתפקד, בעל תובנה ומודע לפסול בהתנהלותו.",תסקיר שירות מבחן
30,SH-16-01-21459-8,על כן בא בהמלצה להטיל עליו ענישה מוחשית בדמות עבודות שירות לצד העמדתו במבחן לצורך שילובו בהליך שיקומי.,תסקיר שירות מבחן
31,SH-16-01-21459-8,"מר אולמן, עובד סוציאלי שיקומי פסיכיאטרי בהכשרתו, סיפר בעדותו כי עוסק שנים רבות בטיפול ושיקום עבריינים  ומטפל בנאשם כ-10 חודשים.","עדותו של המטפל הפרטי, עו""ס ירדן אולמן"
32,SH-16-01-21459-8,"בחוות דעתו, נ/1 ובדבריו מסר, כי התרשם מנאשם נורמטיבי,  אינטליגנט ובעל יכולת התבוננות פנימית עמוקה.","עדותו של המטפל הפרטי, עו""ס ירדן אולמן"
33,SH-16-01-21459-8,עוד סבור שהנאשם מגלה תובנה מלאה לחומרת מעשיו וכי הסתבכותו השפיעה קשות על מצבו הנפשי והוא מצוי תקופה ארוכה במצב של דיכאון תגובתי.,"עדותו של המטפל הפרטי, עו""ס ירדן אולמן"
34,SH-16-01-21459-8,המטפל הוסיף שהסיכון הנשקף מהנאשם נמוך ביותר בזכות כברת דרך שיקומית מרשימה שעבר ומבקש להמנע משליחתו למאסר ממש שעלול לדרדר יותר את מצבו הנפשי.,"עדותו של המטפל הפרטי, עו""ס ירדן אולמן"
35,SH-16-01-21459-8,"עוד הוסיף, שימשיך לסייע לנאשם בדרכו השיקומית ובמתן כלים להתמודדות עם מצבי לחץ ומצוקה.","עדותו של המטפל הפרטי, עו""ס ירדן אולמן"
36,SH-16-01-21459-8,"ב""כ המאשימה, עו""ד אסעד, עמד על החומרה הגלומה במעשי הנאשם והחובה להחמיר בעונשם של  מחזיקי נשק שלא כדין.",תמצית טיעוני הצדדים
37,SH-16-01-21459-8,"ב""כ המאשימה הפנה לריבוי כלי הנשק והתחמושת (מעל 500 כדורים), להחזקתם הממושכת, לכך שהוחזקו בבית האחות והסיכון הרב שגלום בכך ולכך שמדובר בהתנהלות מתוכננת.",תמצית טיעוני הצדדים
38,SH-16-01-21459-8,"עוד עתר למתחם ענישה שנע בין 3-5 שנות מאסר ומבקש למקם עונשו של הנאשם, נוכח עברו הנקי ותסקירו החיובי, בתחתית המתחם.",תמצית טיעוני הצדדים
39,SH-16-01-21459-8,"באשר לרקע לביצוע העבירות הבהיר כי טענת הנאשם לפיה החזיק בנשק נוכח איומים על חייו נבדקה מודיעינית ואומתה אך אין בכך כדי להסביר החזקת ארסנל נשק ממושכת (ראה פרו' מיום 19.10.17, עמ' 23, ש' 1-3).",תמצית טיעוני הצדדים
40,SH-16-01-21459-8,"ב""כ המאשימה סבור שנוכח חומרת מעשיו וטיבם אין מקום להעדיף אפיק שיקומי ואת האינטרסים האישיים של הנאשם.",תמצית טיעוני הצדדים
41,SH-16-01-21459-8,"באשר לעונשה של הנאשמת, הסביר, כי נוכח נסיבותיה והעובדה שהחזיקה בנשק רק בהתאם לבקשת אחיה ולא לצורך שימוש אישי בו, הסכימה המאשימה לסטייה ממתחם הענישה הראוי לקולא.",תמצית טיעוני הצדדים
42,SH-16-01-21459-8,"לשיטתו, אין בכך כדי להביא להקלה בעונשו של הנאשם אלא כדי להחמירו, משניצל את טוב לבה של אחותו.",תמצית טיעוני הצדדים
43,SH-16-01-21459-8,"באי כח הנאשם, עו""ד הלוי, עו""ד שרמן ועו""ד נאטור, עשו כל שביכולתם ללמד סנגוריה על הנאשם.",תמצית טיעוני הצדדים
44,SH-16-01-21459-8,"עו""ד הלוי עמד בטיעוניו על הרקע לביצוע העבירות שנבע מתוך חשש מוחשי וכן לחייו.",תמצית טיעוני הצדדים
45,SH-16-01-21459-8,עוד הסביר שהנאשם בחר שלא לפנות לגורמי אכיפת החוק כדי לא להסלים את המצב.,תמצית טיעוני הצדדים
46,SH-16-01-21459-8,"לשיטתו, אין רבותא בהחזקת מספר כלי נשק, מאחר שהדבר נעשה כדי להעניק לנאשם תחושת בטחון ושליטה ולא על מנת לעשות שימוש בהם.",תמצית טיעוני הצדדים
47,SH-16-01-21459-8,"עוד הפנה להליך השיקומי המוצלח שעבר הנאשם, התרשמותו החיובית של שירות המבחן וחוות דעת המטפל הפרטי.",תמצית טיעוני הצדדים
48,SH-16-01-21459-8,על כן עתר לאימוץ המלצת התסקיר במלואה.,תמצית טיעוני הצדדים
49,SH-16-01-21459-8,"עו""ד שרמן, החרה החזיק אחריו ואף הוסיף משלו.",תמצית טיעוני הצדדים
50,SH-16-01-21459-8,כך לא התעלם מחומרת עבירות הנשק וצורך השעה בענישה מרתיעה אך סבור שמתחם הענישה שהציגה הפסיקה אינו מידתי ותלוש ממדיניות הענישה הנוהגת.,תמצית טיעוני הצדדים
51,SH-16-01-21459-8,"עוד עמד על רצונו של הנאשם להעמיק ההליך הטיפולי ופנייתו למטפל פרטי, בין היתר בשל  יסורי מצפון קשים על שארע לאחותו.",תמצית טיעוני הצדדים
52,SH-16-01-21459-8,עוד סבור שעניינו של הנאשם יוצא דופן נוכח שיקומו המוצלח המבסס סטייה ממתחם הענישה והסתפקות בענישה שלא כוללת מאסר.,תמצית טיעוני הצדדים
53,SH-16-01-21459-8,עלה מטיעוניו שכיום הסכסוך נפתר והנאשם מאורס לאשה אחרת.,תמצית טיעוני הצדדים
54,SH-16-01-21459-8,ההגנה הגישה אסמכתאות פסיקה לתמיכה בעתירתה.,תמצית טיעוני הצדדים
55,SH-16-01-21459-8,הנאשם בדברו האחרון הביע צער על מעשיו וסיפר כי שרוי בדיכאון.,תמצית טיעוני הצדדים
56,SH-16-01-21459-8,"בענייננו, לנסיבות מעשי הנאשם מספר פנים מחמירים: ריבוי כלי הנשק והתחמושת- הנאשם החזיק בשלושה כלי נשק - שני כלי נשק התקפיים בדמות ""קרל גוסטב"" ו-M-16, ואקדח ברטה גנוב לצד כמות בלתי נתפסת של תחמושת מסוגים שונים ומחסניות מתאימות.",דיון והכרעה 
57,SH-16-01-21459-8,משך ההחזקה - ארסנל הנשק החריג הוחזק במשך תקופה ארוכה של כ-6 שנים.,דיון והכרעה 
58,SH-16-01-21459-8,ניכר שמדובר בהחזקה מתוכננת ובתחזוק מתמשך של כלי הנשק הבא לידי ביטוי בהחזקת כלים לניקוי הנשק ושימונו.,דיון והכרעה 
59,SH-16-01-21459-8,"היבט חמור נוסף העולה בנסיבות תיק זה הוא החזקת הנשק והתחמושת בבית אחות הנאשם, הנאשמת 2.",דיון והכרעה 
60,SH-16-01-21459-8,הנאשם ניצל את טוב לבה של אחותו והקשר האמיץ ביניהם להפוך ביתה למקום מסתור למצבור הנשק והתחמושת שאסף.,דיון והכרעה 
61,SH-16-01-21459-8,"כלי הנשק הוחזקו בחדר השינה של הנאשמת ובגג, במשך שנים רבות, תוך סיכון עצום לבני ביתה ובעיקר לילדיה הקטנים.",דיון והכרעה 
62,SH-16-01-21459-8,התנהלותו זו מקוממת  ומלמדת על התעלמות ואטימות משלומם ובטחונם הפיזי של בני משפחתו.,דיון והכרעה 
63,SH-16-01-21459-8,הרקע להחזקת הנשק אינו נתון במחלוקת.,החזקת נשק לצרכי הגנה עצמית
64,SH-16-01-21459-8,"כעולה מטיעוני ההגנה, הנאשם היה נתון תחת איומים קשים נוכח קשר רומנטי שניהל עם אחרת ללא הסכמת משפחתה.",החזקת נשק לצרכי הגנה עצמית
65,SH-16-01-21459-8,"ב""כ המאשימה הסכים בהגינותו לקבל טענות אלו, ואף הוסיף שנבדקו במישור המודיעיני ואוששו.",החזקת נשק לצרכי הגנה עצמית
66,SH-16-01-21459-8,"עם זאת, סבור שאינן יכולות לשמש צידוק להחזקת מצבור כלי נשק, לתקופה ארוכה, ובנסיבות בהם הוחזקו.",החזקת נשק לצרכי הגנה עצמית
67,SH-16-01-21459-8,"כידוע, בעבירות הנשק מיוחסת חשיבות רבה לרקע והנסיבות אופפות ביצוען ואף סיווג חומרת העבירה נעשה בהתאם לחומרת נסיבות ביצועה, במדרג חומרה מהכבד אל הקל.",החזקת נשק לצרכי הגנה עצמית
68,SH-16-01-21459-8,"(ב""ש 625/82  אבו מוך נ' מדינת ישראל).",החזקת נשק לצרכי הגנה עצמית
69,SH-16-01-21459-8,"החזקת נשק בשל תחושת איום, ממוקמת במרכז המדרג וההתייחסות אליה מתונה יותר מהחזקת נשק למטרות פליליות או ביטחוניות.",החזקת נשק לצרכי הגנה עצמית
70,SH-16-01-21459-8,"בענייננו, גם אם אלך כברת דרך לקראת הנאשם ואתחשב במטרת החזקת הנשק המוסכמת על הצדדים, הרי  שאין בנתונים אלו כדי לספק הסבר מניח את הדעת מדוע בחר הנאשם להחזיק ארסנל נשק ותחמושת, במשך תקופה ארוכה, בנסיבות המייצרות סיכון לסביבתו.",החזקת נשק לצרכי הגנה עצמית
71,SH-16-01-21459-8,על כן מצאתי ליתן לנתון זה משקל מוגבל בלבד.,החזקת נשק לצרכי הגנה עצמית
72,SH-16-01-21459-8,"על כן, לאחר שבחנתי נסיבות מעשי הנאשם, משך ההחזקה והפגיעה החמורה בערכים המוגנים, מצאתי לקבוע מתחם ענישה שנע בין 20-40 חודשי מאסר.",קביעת מתחם העונש ההולם
73,SH-16-01-21459-8,"עתה, משנקבע מתחם הענישה, יש להמשיך ולבחון עתירת ההגנה לחרוג ממנו מטעמי שיקום ובהתאם להוראת סעיף 40ד'(א) לחוק העונשין.",עתירת ההגנה לסטייה ממתחם הענישה לצרכי שיקום
74,SH-16-01-21459-8,"סעיף 40ד'(א) לחוק העונשין  מורה כך: ""קבע בית המשפט את מתחם העונש ההולם בהתאם לעיקרון המנחה ומצא כי הנאשם השתקם או כי יש סיכוי של ממש שישתקם, רשאי הוא לחרוג ממתחם העונש ההולם ולקבוע את עונשו של הנאשם לפי שיקולי שיקומו, וכן להורות על נקיטת אמצעי שיקומי כלפי הנאשם, לרבות העמדתו במבחן לפי סעיפים 82 או 86 או לפי פקודת המבחן [נוסח חדש], התשכ""ט-1969.",עתירת ההגנה לסטייה ממתחם הענישה לצרכי שיקום
75,SH-16-01-21459-8,"ודוק, לא כל מקרי השיקום יובילו בהכרח למסקנה, כי אין מקום לגזור על נאשם עונש מאסר בפועל.",עתירת ההגנה לסטייה ממתחם הענישה לצרכי שיקום
76,SH-16-01-21459-8,"מידת החריגה מהמתחם תלויה בשני פרמטרים מרכזיים המשפיעים הדדית האחד על רעותו: הראשון, הינו טיב ההליך השיקומי והפוטנציאל השיקומי והשני נוגע לחומרת העבירה.",עתירת ההגנה לסטייה ממתחם הענישה לצרכי שיקום
77,SH-16-01-21459-8,כך ככל שמעשי הנאשם חמורים יותר נדרש בית המשפט ליתן משקל נכבד יותר לאינטרסים הציבוריים על פני שיקולים אחרים.,עתירת ההגנה לסטייה ממתחם הענישה לצרכי שיקום
78,SH-16-01-21459-8,"בענייננו, מדובר בנאשם  נטול עבר פלילי, בן למשפחה חיובית ותומכת, שנקלע למצב מצוקה וחשש לחייו על רקע קשר רומנטי שניהל במועד הרלוונטי ולא התקבל בברכה ע""י משפחת האישה.",עתירת ההגנה לסטייה ממתחם הענישה לצרכי שיקום
79,SH-16-01-21459-8,טעם זה עמד ברקע ביצוע המעשים המיוחסים לו.,עתירת ההגנה לסטייה ממתחם הענישה לצרכי שיקום
80,SH-16-01-21459-8,"הנאשם לווה תקופה ארוכה ע""י שירות המבחן, כבר משלב המעצר כשהיה נתון תחת פיקוחם ושולב בקבוצה טיפולית לעצורי בית.",עתירת ההגנה לסטייה ממתחם הענישה לצרכי שיקום
81,SH-16-01-21459-8,"שירות המבחן התרשם מנאשם שהתנהלותו יציבה בכל מישורי חייו, מהפחתה ניכרת במסוכנותו ומשיתוף פעולה מלא עם הגורמים הטיפוליים.",עתירת ההגנה לסטייה ממתחם הענישה לצרכי שיקום
82,SH-16-01-21459-8,על כן בא בהמלצה להעמידו בצו מבחן ולהמנע מלהטיל עליו מאסר ממש.,עתירת ההגנה לסטייה ממתחם הענישה לצרכי שיקום
83,SH-16-01-21459-8,"לצד זאת וככל הנראה נוכח צורך כן ואמיתי שעלה אצל הנאשם להעמיק ההליך הטיפולי, פנה מיוזמתו למטפל שיקומי פרטי ובמשך תקופה ארוכה מטופל ברציפות, כשהמלצות העו""ס המטפל מחזקות המלצותיו של שירות המבחן.",עתירת ההגנה לסטייה ממתחם הענישה לצרכי שיקום
84,SH-16-01-21459-8,נתונים אלו מעידים על פוטנציאל שיקומי גבוה המאפשר חריגה מהמתחם בהתאם להוראות סעיף 40ד(א) לחוק.,עתירת ההגנה לסטייה ממתחם הענישה לצרכי שיקום
85,SH-16-01-21459-8,"בהנתן המתחם שנקבע, קביעתי שהנאשם פגע פגיעה עוצמתית בערכים החברתיים המוגנים ומסקנתי שניתן לחרוג ממנו חריגה מידתית, מצאתי לקבוע העונש המתאים תוך התחשבות בהליך השיקומי, עברו הנקי של הנאשם, גילו, נטילת האחריות, שהייתו הממושכת בתנאים מגבילים, הטלטלה הקשה שעבר מאז הסתבכותו בתיק זה  והמלצות הגופים הטיפוליים.",קביעת העונש המתאים
86,SH-16-01-21459-8,"עוד נתתי דעתי לכך שהסכסוך בין הצדדים הסתיים, בת זוגו דאז נישאה לאחר והנאשם מאורס כיום לאחרת.",קביעת העונש המתאים
87,SH-16-01-21459-8,"אני דוחה טענת ההגנה, לפיה יש לראות בעונשה של אחותו, שנדונה למאסר בדרך של עבודות שירות בלבד (ואף שהתה מעל לחודש במעצר), עונש מוצא לגזירת עונשו של הנאשם.",קביעת העונש המתאים
88,SH-16-01-21459-8,"מעשיו של הנאשם חמורים וקשים משמעותית מאלו של אחותו, וצודק ב""כ המאשימה שזוקף לחובתו ניצול קשריו החמים עם אחותו לסייע לו.",קביעת העונש המתאים
89,SH-16-01-21459-8,"לאור האמור לעיל, ולאחר ששקלתי את כלל השיקולים הנדרשים, אני גוזרת על הנאשם את העונשים הבאים:",קביעת העונש המתאים
90,SH-16-01-21459-8,"16 חודשי מאסר בפועל, בניכוי ימי מעצרו 6.1.16 עד 14.2.16.",קביעת העונש המתאים
91,SH-16-01-21459-8,מאסר על תנאי בן 7 חודשים לבל יעבור הנאשם עבירת נשק תוך 3 שנים מיום שחרורו.,קביעת העונש המתאים
92,SH-16-01-21459-8,קנס בסך 5000 ₪ או 30 ימי מאסר.,קביעת העונש המתאים
93,SH-16-01-21459-8,הקנס ישולם עד ליום 1.3.18.,קביעת העונש המתאים
94,SH-16-01-21459-8,"משגזרתי על הנאשם עונש מאסר ממש, לא ניתן להעמידו בפיקוח שירות המבחן.",קביעת העונש המתאים
95,SH-16-01-21459-8,"עם זאת, שמעתי הבטחת המטפל הפרטי כי ימשיך בטיפול בו גם לאחר ריצוי עונשו ואני תקווה שכך ייעשה.",קביעת העונש המתאים
96,SH-16-01-21459-8,"54678313ניתן היום,  כ""ד חשוון תשע""ח, 13 נובמבר 2017, במעמד הצדדים.",קביעת העונש המתאים
