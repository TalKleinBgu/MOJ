,verdict,text,part
0,ME-23-11-1580-278,"ע""י פרקליטות מחוז ירושלים – עו""ד ש' עציון ועו""ד ב' אדרת",מדינת ישראל 
1,ME-23-11-1580-278,סאמר דאהר (עציר),הנאשם
2,ME-23-11-1580-278,"חוק העונשין, תשל""ז-1977: סע'  40י(ב)(1), 40י(ד), 144, 144(א), 340א, 340א(א), 340א(ב)(1)","ע""י ב""כ עו""ד ע' מוחמדיה"
3,ME-23-11-1580-278,הליך זה החל בנובמבר 2024.,רקע
4,ME-23-11-1580-278,"בישיבה שנערכה ביום 7.7.24 החלה הבאת הראיות, בשמיעת עדויותיהם של שני אנשי משטרה.",רקע
5,ME-23-11-1580-278,"לאחר הפסקה, הגיעו הצדדים להסכמות.",רקע
6,ME-23-11-1580-278,"כתב האישום תוקן והנאשם הודה בעובדותיו והורשע בתשע עבירות של החזקת נשק, לפי סעיף 144(א) לחוק העונשין, התשל""ז-1977 (להלן: ""חוק העונשין""), ובשש עבירות של ירי מנשק חם לפי סעיף 340א(ב)(1) לחוק העונשין.",רקע
7,ME-23-11-1580-278,ההסדר לא כלל הסכמות לעונש.,רקע
8,ME-23-11-1580-278,"לפי העובדות בהן הודה, כשנה עובר להגשת כתב האישום ועד למעצרו של הנאשם, החזיק הנאשם בתשע הזדמנויות בכלי נשק מסוגים שונים.",רקע
9,ME-23-11-1580-278,בחלק מהמקרים ביצע שימוש בכלי הנשק וירה בהם.,רקע
10,ME-23-11-1580-278,"בכלל זה, במועד שאינו ידוע במדויק הסמוך ליום 8.10.23 בשעת לילה, החזיק הנאשם בתת מקלע מסוג M16.",רקע
11,ME-23-11-1580-278,"את הנשק קיבל מאחר סמוך לחתונה בקרבת העיר רמאללה, במהלכה ביצע הנאשם ירי של כעשרה כדורים בנשק.",רקע
12,ME-23-11-1580-278,"בנוסף, במועד שאינו ידוע במדויק עובר ליום 21.7.23 החזיק הנאשם והוביל תת מקלע מסוג M16 עליו הורכבה כוונת טלסקופית, וביצע ירי של מספר כדורים מגג בניין במהלך חתונה.",רקע
13,ME-23-11-1580-278,"בנוסף, במועד שאינו ידוע במדויק עובר ליום 20.7.23, בשעות הערב, החזיק הנאשם באקדח וביצע בו ירי של ארבעה כדורים במסיבת חינה של קרוב משפחתו.",רקע
14,ME-23-11-1580-278,"בנוסף, במועד שאינו ידוע במדויק עובר ליום 20.7.23, בשעת בוקר, החזיק הנאשם באקדח וביצע בו ירי של כדור אחד, סמוך לבית מגורים.",רקע
15,ME-23-11-1580-278,"בנוסף, במועד שאינו ידוע במדויק עובר ליום 28.6.23 החזיק הנאשם באקדח וביצע בו ירי של כדור אחד בחצר בית.",רקע
16,ME-23-11-1580-278,"בנוסף, במועד שאינו ידוע במדויק עובר ליום 17.6.23 החזיק הנאשם באקדח, מחסנית וכדורים תואמים.",רקע
17,ME-23-11-1580-278,"בנוסף, במועד שאינו ידוע במדויק עובר ליום 13.5.23, החזיק הנאשם באקדח וביצע ירי של מספר כדורים.",רקע
18,ME-23-11-1580-278,"בנוסף, במועד שאינו ידוע במדויק עובר ליום 11.5.23, החזיק הנאשם באקדח בעודו יושב ברכב ודרך את האקדח.",רקע
19,ME-23-11-1580-278,"זאת ועוד, במועד שאינו ידוע במדויק עובר ליום 13.4.23, החזיק הנאשם בתת מקלע מסוג M4.",רקע
20,ME-23-11-1580-278,תסקיר שירות המבחן מיום 25.8.24,רקע
21,ME-23-11-1580-278,"בתסקיר הובאו נתוני הנאשם שהוא בן 22, רווק ללא ילדים, ומתגורר בירושלים בבית הוריו.",רקע
22,ME-23-11-1580-278,"הוריו נשואים ומשפחת המוצא מונה שלושה בנים, ששניים מהם היו מעורבים בפלילים.",רקע
23,ME-23-11-1580-278,טרם מעצרו עבד הנאשם בניקיון ובאחזקה.,רקע
24,ME-23-11-1580-278,"עוד נמסר, כי הנאשם נעדר הרשעות קודמות, שוהה במעצר לראשונה בחייו, לא נפתחו לו תיקים פליליים נוספים תוך כדי הליך זה והוא השתלב בקבוצות טיפול במסגרת המעצר.",רקע
25,ME-23-11-1580-278,"בהתייחס לעבירות מושא הליך זה, ציין הנאשם בפני שירות המבחן כי שהה בחתונות ולא ידע שאסור להשתמש בנשק.",רקע
26,ME-23-11-1580-278,"שירות המבחן התרשם, כי הנאשם מצמצם באופן משמעותי מחומרת העבירה ומהתנהלותו הלקויה, ואינו מבין את חומרת העבירה והשלכותיה.",רקע
27,ME-23-11-1580-278,הוערכה רמת סיכון גבוהה להישנות התנהגות עוברת חוק.,רקע
28,ME-23-11-1580-278,שירות המבחן נמנע מהמלצה טיפולית.,רקע
29,ME-23-11-1580-278,המאשימה עמדה בטיעוניה על חומרת מעשי הנאשם והערכים המוגנים שנפגעו מהם.,הטיעון לעונש
30,ME-23-11-1580-278,"נטען כי זמינות נשק בלתי חוקי מניעה פשיעה וטרור, והודגשו מספרי כלי הנשק וסוגיהם בטענה כי הם מעידים על נגישות הנאשם לנשקים.",הטיעון לעונש
31,ME-23-11-1580-278,"כן הודגש ביצועו של ירי בקרבת בני אדם, וכי טענת ההגנה כי כלל האירועים היו בחתונות ובשטחים לא מפחיתה מהסיכון והחומרה.",הטיעון לעונש
32,ME-23-11-1580-278,"המאשימה הציגה פסיקה וטענה, כי תיקון 140 לחוק העונשין חל על העבירות וקובע עונש מינימום של 21 חודשים לעבירה יחידה של החזקת נשק, כשבענייננו מדובר בתשע עבירות.",הטיעון לעונש
33,ME-23-11-1580-278,עוד מסרה כי טיעונה לעונש נשען על מתחמים שנקבעו בהנחיית פרקליט המדינה.,הטיעון לעונש
34,ME-23-11-1580-278,הטיעון הדגיש את ריבוי העבירות ואת וסוגיהן השונים.,הטיעון לעונש
35,ME-23-11-1580-278,"נטען למתחם עונש הולם שבין 7-12 שנות מאסר, וענישה נלווית.",הטיעון לעונש
36,ME-23-11-1580-278,"עוד נטען, כי תסקיר שירות המבחן מצביע על צמצום בנטילת האחריות הגם שהנאשם מסר כי השתלב בטיפול, וכי הדבר מראה שהטיפול אינו אפקטיבי.",הטיעון לעונש
37,ME-23-11-1580-278,"המאשימה גרסה כי המעצר לא הרתיע את הנאשם, וציינה את הערכת הסיכון הגבוהה של שירות המבחן.",הטיעון לעונש
38,ME-23-11-1580-278,"המאשימה טענה שיש לגזור לנאשם שמונה שנות מאסר, מאסר על תנאי וקנס.",הטיעון לעונש
39,ME-23-11-1580-278,ההגנה טענה כי עמדת המאשימה לעונש היא מופרזת.,הטיעון לעונש
40,ME-23-11-1580-278,"נטען כי הסדר הטיעון נשען על פגמים בחומר הראיות, שכללו חיפוש לא חוקי בטלפון של הנאשם, חקירתו תוך הפרת זכויות ושימוש בתרגילי חקירה לא חוקיים כולל הבטחה לנאשם שישוחרר אם יודה במיוחס לו, וכי יש לתת לאלמנטים אלה משקל גם לעונש.",הטיעון לעונש
41,ME-23-11-1580-278,"עוד נטען כי עבירת ההחזקה מצויה בסמכות בית משפט השלום, כי דובר בהחזקה רגעית של נשק שנמסר לנאשם לצורך צילום ובחלק מהמקרים גם לירי, וכי כל האירועים היו בנסיבות חברתיות, במהלך חתונות שהתרחשו בשטחים - והדבר נתמך בצילומים המראים שהנאשם לבש בגדים חגיגיים.",הטיעון לעונש
42,ME-23-11-1580-278,"נטען שיש להתחשב בכך, משום שבשטחים אין אכיפה בנוגע לירי בחתונות, היות שירי כזה הוא ""כנראה חלק מהתרבות"" במקום, ומשום שהנשק נמסר לנאשם בידי תושבי שטחים, לרבות בן דודו שהוא קצין ברשות הפלסטינית.",הטיעון לעונש
43,ME-23-11-1580-278,נטען שהנאשם פעל משום שרצה להצטלם עם נשק עבור הרשתות החברתיות ולא משחפץ בנשק.,הטיעון לעונש
44,ME-23-11-1580-278,ההגנה הדגישה גם את הודאת הנאשם וגילו הצעיר הן בעת ביצוע המעשים והן כיום.,הטיעון לעונש
45,ME-23-11-1580-278,"עוד טענה כי המקרה מצוי ברף הנמוך של עבירות הנשק, וכי ספק אם הנאשם היה ""מודע עד תום"" בשל גילו והנסיבות.",הטיעון לעונש
46,ME-23-11-1580-278,עוד נטען כי אין להיסמך על תסקיר שירות המבחן משום שהוא אינו יסודי ומשהנאשם אינו ורבלי מה שהשפיע על ההערכה המוצגת בתסקיר.,הטיעון לעונש
47,ME-23-11-1580-278,"נטען שהנאשם משתתף כיום בקבוצות טיפוליות ונעדר עבירות משמעת, והוצגו נסיבות חייו לרבות נשירה מבית הספר בגיל צעיר.",הטיעון לעונש
48,ME-23-11-1580-278,"נטען כי תיקון כתב האישום הינו משמעותי, וכי יש להקפיד על ענישה אינדיבידואלית.",הטיעון לעונש
49,ME-23-11-1580-278,"ההגנה הפנתה לפסיקה, לרבות של בית דין צבאי, וטענה שיש להתייחס לאירועים כמקשה אחת בהתחשב במועדי העבירות הקרובים, ולהסתפק בתקופת מאסר שתחפוף את תקופת מעצרו של הנאשם.",הטיעון לעונש
50,ME-23-11-1580-278,הנאשם נשא דברים בהם מסר שהוא מתחרט על מעשיו.,הטיעון לעונש
51,ME-23-11-1580-278,"העבירות השונות בביצוען הורשע הנאשם, הגם שנסיבותיהן אינן זהות, נושאות אופי דומה באופן המקים ""קשר הדוק"" ביניהן ומצדיק לסווגן כ""אירוע"" אחד, לצרכי קביעת מתחם העונש ההולם.",מתחם העונש ההולם 
52,ME-23-11-1580-278,"הצדדים לא חלקו על כך, ועמדותיהם הולמות את הדין בנושא משדובר בהחזקה חוזרת בכלי נשק מסוגים שונים, כשברוב המקרים גם בוצע בהם ירי, וזאת במועדים סמוכים שנפרשו על פני כחצי שנה.",מתחם העונש ההולם 
53,ME-23-11-1580-278,"מובן כי אין בכך לגרוע מריבוי העבירות ומחומרתן, ואלה יישקלו במסגרת קביעת המתחם.",מתחם העונש ההולם 
54,ME-23-11-1580-278,"הנאשם חטא בריבוי עבירות של החזקת כלי נשק מסוגים שונים, ושל ביצוע ירי מנשק חם.",מתחם העונש ההולם 
55,ME-23-11-1580-278,"חומרתם של מעשים מעין אלה, הערכים המוגנים הנפגעים בביצועם, והגישה העונשית ההולמת אותם נדונו לא אחת בפסיקה.",מתחם העונש ההולם 
56,ME-23-11-1580-278,גובשה מגמת החמרה שמצאה ביטוי הן בפסקי דין והן בקביעת עונשי מינימום בתיקון 140 לחוק העונשין והן בפסקי דין.,מתחם העונש ההולם 
57,ME-23-11-1580-278,כך למשל:,מתחם העונש ההולם 
58,ME-23-11-1580-278,החזקת נשק שלא כדין מאיימת על שלום הציבור ובטחונו.,מתחם העונש ההולם 
59,ME-23-11-1580-278,..,מתחם העונש ההולם 
60,ME-23-11-1580-278,"לנוכח היקפן המתרחב של עבירות המבוצעות בנשק, הזמינות הבלתי נסבלת של נשק בידי מי שאינו מורשה לכך, מהווה כאמור סיכון של ממש ומגבירה את הסיכון לביצוע עבירות חמורות נוספות.",מתחם העונש ההולם 
62,ME-23-11-1580-278,כמו גם לאסונות נוראיים.,מתחם העונש ההולם 
63,ME-23-11-1580-278,"יעידו על כך ריבוי המקרים במגזר הערבי בעת האחרונה, כאשר אזרחים תמימים – כמו ילד רך בשנים ועלמה צעירה – נפגעים ואף מוצאים את מותם בביתם-מבצרם או בגן השעשועים, כל זאת כתוצאה משימוש בנשק של אחרים.",מתחם העונש ההולם 
64,ME-23-11-1580-278,"מציאות קשה זו מחייבת לנקוט ביד מחמירה כלפי מעורבים בעבירות נשק, אף אם הם נעדרי עבר פלילי...",מתחם העונש ההולם 
65,ME-23-11-1580-278,"ענייננו ב'מכת מדינה' שהצורך להילחם בה על מנת להגן על הציבור, מצריך מענה הולם והטלת עונשי מאסר משמעותיים...",מתחם העונש ההולם 
66,ME-23-11-1580-278,"ידע כל מי שמחזיק בנשק בלתי חוקי כי צפוי הוא להיענש בחומרה, בבחינת 'אם מחזיקים – למאסר נשלחים'.",מתחם העונש ההולם 
67,ME-23-11-1580-278,חומרת מעשיו של הנאשם ופגיעתם בערכים המוגנים מודגשות נוכח חזרתו על ביצוע העבירות במקרים רבים וסמוכים: תשעה מקרים בתוך תקופה בת כחצי שנה בלבד.,מתחם העונש ההולם 
68,ME-23-11-1580-278,כך גם נוכח החזקת כלי נשק מסוגים שונים – המלמדת על גישה שיש לנאשם לנשק בלתי חוקי.,מתחם העונש ההולם 
69,ME-23-11-1580-278,"בשלושה מן המקרים דובר ברובים אוטומטיים, שפוטנציאל הפגיעה שלהם גדול במיוחד.",מתחם העונש ההולם 
70,ME-23-11-1580-278,"בשישה מן המקרים הוסיף הנאשם וביצע בפועל ירי של כדור או מספר כדורים, בשמחות ובסמוך למקומות מגורים.",מתחם העונש ההולם 
71,ME-23-11-1580-278,בכך יצר סיכון חוזר לפגיעה בגוף ואף בנפש.,מתחם העונש ההולם 
72,ME-23-11-1580-278,יש לשקול גם כי הורשע בחלופה מחמירה של עבירת הירי מנשק חם: זו של סעיף 340א(ב)(1) לחוק העונשין העוסקת במי שירה מנשק חם באזור מגורים או במקום אחר שיש בירי בו כדי לסכן חיי אדם.,מתחם העונש ההולם 
73,ME-23-11-1580-278,"עונשה המרבי של חלופה זו הוא חמש שנות מאסר, להבדיל מן החלופה המקלה יותר לפי סעיף 340א(א) שעונשה המרבי הוא שנתיים במאסר.",מתחם העונש ההולם 
74,ME-23-11-1580-278,"מנגד, יש לשקול לכף זכות כי המעשים לא גרמו לנזק בפועל.",מתחם העונש ההולם 
75,ME-23-11-1580-278,"עוד אשקול את התיקון שבוצע בכתב האישום המקורי, שמלכתחילה ייחס לנאשם עבירות של נשיאת נשק שעונשיהן חמורים מעבירת ההחזקה.",מתחם העונש ההולם 
76,ME-23-11-1580-278,"לצד אלה, אני מקבל את טענת ההגנה כי יש להישמר מיצירת קטגוריות קשיחות של ענישה – כך בכל עבירה, וגם בעבירות הנשק למרות חומרתן ומגמת ההחמרה בענישה בגינן.",מתחם העונש ההולם 
77,ME-23-11-1580-278,הענישה היא לעולם פרטנית ונגזרת מנתוני המעשה והעושה.,מתחם העונש ההולם 
78,ME-23-11-1580-278,"בהקשר זה אתחשב בטענת ההגנה בדבר ביצוע העבירות בשטחים, וקבלת כלי הנשק מאחרים.",מתחם העונש ההולם 
79,ME-23-11-1580-278,"טענה נוספת, לפיה כלל העבירות (ולא רק חלקן) בוצעו בשמחות משפחתיות תוך החזקה רגעית בכלי הנשק, לא יכולה להתקבל במלואה.",מתחם העונש ההולם 
80,ME-23-11-1580-278,"זאת משהיא סותרת את עובדות כתב האישום המתוקן – בו הקפידו הצדדים לציין כי מעשים מסוימים בוצעו בשמחות משפחתיות, בעוד שלגבי מעשים נוספים ציינו נסיבות אחרות, כגון החזקת נשק וירי בו סמוך לבתי מגורים בשעת בוקר, ירי בחצר בית, והחזקת נשק בתוך רכב (ראו סעיף 40י(ד) ו-40י(ב)(1) לחוק העונשין).",מתחם העונש ההולם 
81,ME-23-11-1580-278,"לבסוף, משהדבר נתמך בבסיס הראייתי להגשתו כפי שתואר בידי הצדדים (וכלל בין היתר איתור תמונות בטלפון הנייד), אני מקבל את הטענה כי הנאשם ביצע חלק מהמעשים משחפץ להצטלם עם כלי נשק.",מתחם העונש ההולם 
82,ME-23-11-1580-278,"עם זאת לא אוכל לקבוע שמדובר במניע הבלעדי לביצוע המעשים – וזאת נוכח ריבוי המקרים בהם ביצע אקטים של ירי, ונסיבות נוספות כגון דריכת נשק או החזקה לא רק בנשק אלא גם במחסנית וכדורים תואמים.",מתחם העונש ההולם 
83,ME-23-11-1580-278,"עוד באפיון העבירות בהן חטא הנאשם חשוב לציין, כי לא נטען או בוסס שהחזקת כלי הנשק והירי בהם בוצעו בהקשר של עבירות נוספות, מהתחום הביטחוני או הפלילי, או בהקשר של סיטואציה טעונה המקימה חשש ישיר לשימוש בנשק כלפי אחר, כגון סכסוך או ויכוח.",מתחם העונש ההולם 
84,ME-23-11-1580-278,"לגבי חלק מהעבירות, כאמור, הוסכם כי דובר בעיסוק בנשק ובירי במסגרת שמחות משפחתיות.",מתחם העונש ההולם 
85,ME-23-11-1580-278,"יש בכך היבט ממשי לקולה, משלהבדיל ממקרים אחרים של החזקת נשק או ירי בו שבאו בפני בתי המשפט (חלקם הוצגו בפסיקה שהגישה המאשימה), מעשי הנאשם לא בוצעו על רקע או בהקשר של עבריינות נוספת או של מתיחות אלימה או מאיימת, ולא נלוותה להן מטרה של פגיעה בזולת.",מתחם העונש ההולם 
86,ME-23-11-1580-278,"מבט אל הענישה הנוהגת מעלה יישום של ההנחיה העונשית עליה עמדתי לעיל, בדרך של גזירת עונשי מאסר לתקופות של ממש על מי שחטאו במעשים דומים.",מתחם העונש ההולם 
87,ME-23-11-1580-278,"למשל, בעניין קדורה הנזכר לעיל נדון צעיר כבן 19 ללא הרשעות קודמות, שלבקשת בן דודו החזיק למשך מספר ימים אקדח, מחסנית, כדורים ורימון הלם.",מתחם העונש ההולם 
88,ME-23-11-1580-278,"הוא הורשע לפי הודאתו בעבירה של החזקת נשק בצוותא, ובערכאה הדיונית נגזרו עליו 10 חודשי מאסר, מאסר מותנה וקנס.",מתחם העונש ההולם 
89,ME-23-11-1580-278,"בית המשפט העליון קיבל ערעור מדינה על עונש זה, והעמיד את תקופת המאסר על 18 חודשים.",מתחם העונש ההולם 
90,ME-23-11-1580-278,"בשקלי כל אלה, אני קובע כי מתחם העונש ההולם לעבירות שביצע הנאשם, בנסיבות הפרטניות של ביצוען כמתואר לעיל, כולל מאסר בפועל לתקופה הנעה בין 22 ל-50 חודשים.",מתחם העונש ההולם 
91,ME-23-11-1580-278,"זאת, לצד מאסר מותנה שנועד להתמודד עם הסיכון להישנות העבירות.",מתחם העונש ההולם 
92,ME-23-11-1580-278,"משלא דובר בעבירות שנעשו למטרות רווח או שהופקה מהן תועלת כספית, ובשים לב לנסיבותיו של הנאשם ולמאסר שיידרש לרצות, לא מצאתי לשלב רכיב של קנס במתחם העונש ההולם.",מתחם העונש ההולם 
93,ME-23-11-1580-278,"הנאשם הוא בחור צעיר, שלראשונה בחייו חטא בפלילים ואין בעברו הרשעות קודמות.",קביעת העונש בתוך המתחם
94,ME-23-11-1580-278,"יש לשקול זאת לזכותו, וכך גם את המעצר הממושך שריצה ואת ההשלכות עליו ועל סביבתו כתוצאה מן המאסר שיידרש לרצות.",קביעת העונש בתוך המתחם
95,ME-23-11-1580-278,"לצד אלה תישקל החרטה שהביע הנאשם באולם בית המשפט, וכן נכונותו לטיפול כפי שהוצגה בפני שירות המבחן ומצאה ביטוי בהשתתפותו בקבוצות טיפוליות במהלך מעצרו.",קביעת העונש בתוך המתחם
96,ME-23-11-1580-278,שיקול נוסף הפועל לכף זכות עוסק בשיתוף הפעולה של הנאשם.,קביעת העונש בתוך המתחם
97,ME-23-11-1580-278,"כך, ראשית, בהודייתו בכתב האישום המתוקן, אשר ייעלה את ההליך וחסכה מזמנם של העדים, הצדדים ובית המשפט.",קביעת העונש בתוך המתחם
98,ME-23-11-1580-278,"הגם שהגיעה לאחר שמיעת שני עדים, נוכח התיקון בכתב האישום מצאתי כי הנאשם זכאי להקלה בעונש.",קביעת העונש בתוך המתחם
99,ME-23-11-1580-278,"נוסף על כך, בנסיבות הליך זה יש להקנות להודיית הנאשם במסגרת הסדר הטיעון משנה-משקל לקולה.",קביעת העונש בתוך המתחם
100,ME-23-11-1580-278,"זאת, נוכח הצהרות המאשימה על קשיים בניהול ההליך, ובכלל זה על פגמים שנפלו בחיפוש במכשיר הטלפון של הנאשם.",קביעת העונש בתוך המתחם
101,ME-23-11-1580-278,"חיפוש, שתוצאותיו היוו את אחד הבסיסים המרכזיים לכתב האישום שהוגש כנגד הנאשם, ושלדברי המאשימה ""בוצע בתחילה בשטח ללא הסכמה מדעת..."" תוך שהמאשימה הייתה ערה לסיכון לפסילת תוצריו הגם שסברה שאין לפסלן (עמ' 11 לפרוטוקול – וראו הנמקת ההסדר על ידה, בעמ' 64).",קביעת העונש בתוך המתחם
102,ME-23-11-1580-278,"אשר לטענות ההגנה בדבר פגיעה בזכויות הנאשם במהלך חקירותיו אציין, כי במסגרת האמורה כאן יגולמו גם אלמנטים שעלו במסגרת חקירות העדים בדגש על החוקר סעיד סעיד, אך מבלי להתעלם מכך ששמיעת הראיות לא הושלמה והטענות בנושא לא בוררו עד תום.",קביעת העונש בתוך המתחם
103,ME-23-11-1580-278,"הגם שאני ער לכך שהנאשם קיבל הקלות מסוימות בניסוחו של כתב האישום במסגרת ההסדר, סבורני כי נכונותו ליטול אחריות בנסיבות האמורות ראויה להתחשבות.",קביעת העונש בתוך המתחם
104,ME-23-11-1580-278,כך גם שיתוף הפעולה שלו במסגרת החקירה – משנמסר כי נדבך מרכזי נוסף לכתב האישום היו הודאות שמסר לאחר החיפוש האמור בטלפון.,קביעת העונש בתוך המתחם
105,ME-23-11-1580-278,"מנגד, קיימות נסיבות לחומרה.",קביעת העונש בתוך המתחם
106,ME-23-11-1580-278,"לפי התסקיר, הנאשם צמצם מחומרת העבירה ומהתנהלותו הלקויה, ומדבריו עלה שהוא אינו מפנים את חומרת העבירה והשלכותיה, וטוען לאותו ""נוהג חברתי"" פגום של עיסוק בנשק בלתי חוקי.",קביעת העונש בתוך המתחם
107,ME-23-11-1580-278,"על רקע זה הוצגה גם הערכת סיכון גבוהה, הנתמכת אף בריבוי העבירות שביצע הנאשם בפרק זמן קצר.",קביעת העונש בתוך המתחם
108,ME-23-11-1580-278,יש בכך להדגיש את היבטי ההוקעה וההרתעה האישית בגזירת הדין.,קביעת העונש בתוך המתחם
109,ME-23-11-1580-278,"זאת, הן בהיבט העונש המוחשי והן בעיצובו של העונש המותנה.",קביעת העונש בתוך המתחם
110,ME-23-11-1580-278,"לצד אלה, כמובא לעיל בגזירת העונש בגין עבירות נשק יש לתת משקל הולם להיבטי ההרתעה הכללית.",קביעת העונש בתוך המתחם
111,ME-23-11-1580-278,"זאת, על מנת להילחם בנגע של עיסוק בנשק לא חוקי ואף ירי בו בקרבה למקומות מגורים או במסגרת חגיגות, ולהרתיע אחרים מפני מעשים דומים.",קביעת העונש בתוך המתחם
112,ME-23-11-1580-278,במכלול השיקולים נגזרים על הנאשם העונשים הבאים:,קביעת העונש בתוך המתחם
113,ME-23-11-1580-278,"26 חודשי מאסר בפועל, שיימנו מיום מעצרו בהליך זה.",קביעת העונש בתוך המתחם
114,ME-23-11-1580-278,"24 חודשי מאסר, אותם ירצה הנאשם אם יעבור בתוך שלוש שנים מיום שחרורו ממאסר עבירה לפי סעיפים 144 או 340א לחוק העונשין.",קביעת העונש בתוך המתחם
115,ME-23-11-1580-278,5129371זכות ערעור לבית המשפט העליון בתוך 45 ימים.,קביעת העונש בתוך המתחם
116,ME-23-11-1580-278,"ניתן היום,  ח' תשרי תשפ""ה, 10 אוקטובר 2024, במעמד הצדדים.",קביעת העונש בתוך המתחם
