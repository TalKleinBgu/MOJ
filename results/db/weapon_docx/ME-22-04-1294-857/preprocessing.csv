,verdict,text,part
0,ME-22-04-1294-857,"ב""כ המאשימה: עו""ד ראיד רחאל",נוכחים:
1,ME-22-04-1294-857,"ב""כ נאשם 3: עו""ד רפי ליטן",נוכחים:
2,ME-22-04-1294-857,נאשם 3 באמצעות הליווי,נוכחים:
3,ME-22-04-1294-857,"חוק העונשין, תשל""ז-1977: סע'  29, 144(ב)",נוכחים:
4,ME-22-04-1294-857,"הנאשם 3 (להלן: ""הנאשם"") הורשע, על סמך הודאתו, בעבירות בנשק (נשיאה והובלה), עבירה לפי סעיף 144(ב) (רישא וסיפא)+סעיף 29 לחוק העונשין, התשל""ז-1977 (להלן: ""חוק העונשין"") וזוכה, במקביל, מעבירות של יבוא סם מסוכן והחזקת סם מסוכן שלא לצריכה עצמית.",גזר דין בעניינו של נאשם 3
5,ME-22-04-1294-857,"כתב האישום, אשר הוגש כנגד שלושה נאשמים, חובק שלושה אישומים, שרק השלישי שבהם רלוונטי לנאשם.",גזר דין בעניינו של נאשם 3
6,ME-22-04-1294-857,"לפיכך, אסרוק להלן את עובדות כתב האישום הנוגעות לנאשם ואשר בהן הודה.",גזר דין בעניינו של נאשם 3
7,ME-22-04-1294-857,במבוא לכתב האישום נאמר כי נאשמים 1 ו-2 הכירו זה את זה מספר חודשים עובר למתואר בכתב האישום וכי נאשם 3 הוא דודו של נאשם 2.,גזר דין בעניינו של נאשם 3
8,ME-22-04-1294-857,"במועד שאינו ידוע במדויק למאשימה, קשר נאשם 1 קשר עם חאתם שית, תושב לבנון (להלן: ""הלבנוני""), לייבא מלבנון לישראל אקדחים שסוגלו לירות כדור שבכוחו להמית אדם, מחסניות שהן אביזר לנשק וסמים מסוכנים מסוג חשיש (להלן: ""הקשר"" ו""הייבוא"" או ""ההברחות"").",גזר דין בעניינו של נאשם 3
9,ME-22-04-1294-857,"כל זאת, בלא רשות על פי דין.",גזר דין בעניינו של נאשם 3
10,ME-22-04-1294-857,"במסגרת הקשר ולשם קידומו, במועד שאינו ידוע במדויק למאשימה, בחודש נובמבר 2021 או בסמוך לכך, פנה נאשם 1 אל נאשם 2 והציע לו להצטרף ולהיות חלק מהקשר, באופן שנאשם 2 יבצע בפועל את עסקאות הייבוא תמורת תשלום, ונאשם 2 הסכים לכך.",גזר דין בעניינו של נאשם 3
11,ME-22-04-1294-857,"נאשמים 1 ו-2 סיכמו כי לפני כל עסקת ייבוא ישתמש נאשם 2 בטלפון סלולרי חדש, אותו ירכוש במיוחד עבור עסקת הייבוא ויעשה בו שימוש על מנת לשוחח עם נאשם 1 בנושא ההברחה, וכי בשיחות ביניהם ישתמשו נאשמים 1 ו-2 במילות קוד מוסכמות.",גזר דין בעניינו של נאשם 3
12,ME-22-04-1294-857,"בנוסף, נפגש נאשם 1 עם נאשם 2 והראה לו את מיקום נקודת ההברחה סמוך לגבול לבנון.",גזר דין בעניינו של נאשם 3
13,ME-22-04-1294-857,"במסגרת הקשר, ביצעו נאשמים 1 ו-2 מספר עסקאות ייבוא.",גזר דין בעניינו של נאשם 3
14,ME-22-04-1294-857,"באישום השלישי, המתייחס לנאשם, נאמר כי הנאשם 2 פנה אליו והציע לו להשתתף עמו בהברחת סמים מסוכנים מלבנון, ללא היתר על פי דין, וזאת תמורת תשלום, והנאשם הסכים לכך.",גזר דין בעניינו של נאשם 3
15,ME-22-04-1294-857,"במסגרת הקשר ובהתאם לסיכום בין הנאשמים, במועד שאינו ידוע במדויק למאשימה, בחודש ינואר 2022 או בסמוך לכך, נפגשו נאשמים 2 ו-3 עם נאשם 1, אשר הראה להם מיקום של שתי נקודות הברחה סמוך לגבול לבנון.",גזר דין בעניינו של נאשם 3
16,ME-22-04-1294-857,"בהתאם לסיכום בעניין הטלפונים, רכש נאשם 2 שני טלפונים סלולריים (להלן: ""הטלפונים המבצעיים"") עבורו ועבור הנאשם, על מנת שטלפונים אלה ישמשו אותם בנשוא ההברחה השלישית, ומסר אחד מהם לנאשם.",גזר דין בעניינו של נאשם 3
17,ME-22-04-1294-857,במסגרת ההסדר הדגיש הסנגור כי הנאשם לא ידע מה מקורו של הטלפון ולא מהכין הוא נרכש אם בכלל.,גזר דין בעניינו של נאשם 3
18,ME-22-04-1294-857,"לאחר מספר ימים, במועד שאינו ידוע במדויק למאשימה, הגיעו הנאשמים 2 ו- 3 בשעות הבוקר למטולה על מנת לבצע את ההברחה, וזאת ברכב פורד פוקוס הנושא ל.ז. 49-227-75 המצוי בשימושו של הנאשם.",גזר דין בעניינו של נאשם 3
19,ME-22-04-1294-857,"לאחר שהבחינו במקום בחיילי צה""ל, החליטו שלא לבצע את ההברחה, ונאשם 2 עדכן את נאשם 1 בכך.",גזר דין בעניינו של נאשם 3
20,ME-22-04-1294-857,"במסגרת הצגת ההסדר, הדגיש הסנגור כי הנאשם לא היה חלק מקשירת הקשר.",גזר דין בעניינו של נאשם 3
21,ME-22-04-1294-857,"בהמשך כתב האישום נאמר כי למחרת, בשעות הבוקר המוקדמות, הגיעו נאשמים 2 ו-3 באמצעות רכב הפורד הנ""ל לאזור מטולה על מנת לבצע את ההברחה, ונאשם 2 עדכן את נאשם 1 בכך טלפונית.",גזר דין בעניינו של נאשם 3
22,ME-22-04-1294-857,"בהמשך, התקשר נאשם 1 לנאשם 2 ואמר לו שהלבנוני אינו עונה לטלפון, ונאשמים 2 ו-3 עזבו את המקום.",גזר דין בעניינו של נאשם 3
23,ME-22-04-1294-857,בשעות הערב שוחח נאשם 1 עם נאשם 2 ועדכן אותו כי הלבנוני ענה לו וכי ניתן לבצע את ההברחה למחרת היום.,גזר דין בעניינו של נאשם 3
24,ME-22-04-1294-857,"במעמד הצגת ההסדר, ציין הסנגור כי הנאשם לא שמע את תוכן השיחות הנ""ל.",גזר דין בעניינו של נאשם 3
25,ME-22-04-1294-857,"כעבור יום נוסף, בשעות הבוקר, הגיעו נאשמים 2 ו-3 באמצעות רכב הפורד הנ""ל למטולה, כשנאשם 3 נוהג ברכב, וזאת על מנת לבצע את ההברחה.",גזר דין בעניינו של נאשם 3
26,ME-22-04-1294-857,"באחד מכיכרות התנועה במטולה (להלן: ""נקודת האיסוף""), עצרו נאשמים 2 ו-3 את הרכב, נאשם 2 יצא ממנו והחל ללכת לכיוון נקודת ההברחה, ואילו נאשם 3 נסע מהמקום.",גזר דין בעניינו של נאשם 3
27,ME-22-04-1294-857,כעבור מספר דקות הגיע נאשם 2 לנקודת ההברחה ועדכן בכך את נאשם 1 טלפונית.,גזר דין בעניינו של נאשם 3
28,ME-22-04-1294-857,"או אז, הגיעו אל סמוך לנקודת ההברחה מהצד הלבנוני של הגבול שני בחורים שזהותם אינה ידועה למאשימה (להלן: ""האחרים""), כשהם מחזיקים בידיהם את הסמים, תיק ריק (להלן: ""התיק"") וקופסה שהכילה את האקדח ומשתיק הקול (להלן: ""הקופסה"").",גזר דין בעניינו של נאשם 3
29,ME-22-04-1294-857,"אחד האחרים זרק את התיק, הסמים והקופסה מעל לגדר הגבול, ונאשם 2 הכניס את הסמים והקופסה לתיק.",גזר דין בעניינו של נאשם 3
30,ME-22-04-1294-857,הסנגור הדגיש כי הנאשם לא היה חלק מהקשר לביצוע המעשים דלעיל.,גזר דין בעניינו של נאשם 3
31,ME-22-04-1294-857,"לאחר המתואר לעיל, התקדם נאשם 2 רגלית לכיוון נקודת האיסוף, התקשר לנאשם באמצעות אחד הטלפונים המבצעיים וביקש ממנו לאסוף אותו משם.",גזר דין בעניינו של נאשם 3
32,ME-22-04-1294-857,"בהמשך, הגיע הנאשם  ברכב הפורד לנקודת האיסוף, ונאשם 2 הניח ברכב את התיק ובתוכו הסמים, האקדח ומשתיק הקול.",גזר דין בעניינו של נאשם 3
33,ME-22-04-1294-857,"נאשמים 2 ו-3 נסעו מהמקום כשהם נושאים ומובילים את האקדח, משתיק הקול והסמים, בצוותא חדא עם נאשם 1, בלא רשות על פי דין, ללא היתר או רישיון ושלא לשימוש עצמי.",גזר דין בעניינו של נאשם 3
34,ME-22-04-1294-857,הסנגור טען כי על עובדת קיומו של אקדח ומשתיק קול ידע הנאשם במהלך הנסיעה בלבד ואילו על הסמים הוא לא ידע כלל.,גזר דין בעניינו של נאשם 3
35,ME-22-04-1294-857,"לאחר המתואר לעיל, נפגשו נאשמים 2 ו-3 עם נאשם 1 ומסרו לידיו את התיק שהכיל את הסמים, האקדח ומשתיק הקול.",גזר דין בעניינו של נאשם 3
36,ME-22-04-1294-857,"נאשם 1 מסר להם 30,000 ש""ח עבור ההברחה ונאשמים 2 ו-3 חילקו ביניהם את כספי התמורה.",גזר דין בעניינו של נאשם 3
37,ME-22-04-1294-857,"נאשם 1 עזב את המקום כשהוא נושא ומוביל את האקדח, משתיק הקול והסמים, בצוותא חדא עם נאשמים 2 ו-3, בלא רשות על פי דין, ללא היתר או רישיון ושלא לשימוש עצמי.",גזר דין בעניינו של נאשם 3
38,ME-22-04-1294-857,"לגבי כספי התמורה טען הסנגור כי הנאשם מודה כי קיבל מידי הנאשם 2 סך של 6,000 ₪ בלבד.",גזר דין בעניינו של נאשם 3
39,ME-22-04-1294-857,"נאשם 1 הסליק את האקדח ומשתיק הקול אצל חברו והמתין שהאנשים יצרו קשר עמו בהתאם לתכנית הקשר, עד אשר נעצר ביום 20.2.2022.",גזר דין בעניינו של נאשם 3
40,ME-22-04-1294-857,"לאחר מעצרו של נאשם 1, שלח כאמל גית, תושב חברון (להלן: ""כאמל""), הודעות לטלפון הנייד של נאשם 1, במטרה לתאם עמו מפגש לקבלת האקדח ומשתיק הקול.",גזר דין בעניינו של נאשם 3
41,ME-22-04-1294-857,בהמשך נעצר כאמל על ידי גורמי הביטחון.,גזר דין בעניינו של נאשם 3
42,ME-22-04-1294-857,"נאשם 1 החזיק את האקדח, משתיק הקול ושתי מחסניות המהוות אביזר לנשק במקומות מסתור, עד אשר בתאריך 22.2.2022, במסגרת חקירתו על ידי גורמי הביטחון לאחר מעצרו, נתפסו האקדח, המחסניות ומשתיק הקול לאחר שנאשם 1 מסר פרטים על מיקומם.",גזר דין בעניינו של נאשם 3
43,ME-22-04-1294-857,"במעמד הצגת הסדר הטיעון הצהיר ב""כ המאשימה כי נוכח הודאת הנאשם בחלק מעובדות כתב האישום ובחלק מהוראות החיקוקים המיוחסים לו, לא תעמדו מאשימה על הבאת עדים להוכחת יתר המיוחס לנאשם זה.",גזר דין בעניינו של נאשם 3
44,ME-22-04-1294-857,"בנסיבות, הורשע הנאשם בעבירות בנשק (נשיאה והובלה) וזוכה מעבירות הסמים, כאמור.",גזר דין בעניינו של נאשם 3
45,ME-22-04-1294-857,"במסגרת ראיותיה לעונש, הגישה המאשימה את גיליון רישומו הפלילי של נאשם (מע/1), ממנו עולה כי לחובתו הרשעה אחת משנת 2014, עליה חלה התיישנות, בעבירות של התפרצות למקום מגורים לביצוע עבירה והיזק לרכוש במזיד.",גזר דין בעניינו של נאשם 3
46,ME-22-04-1294-857,בגין הרשעה זו הוטל על הנאשם עונש מאסר בן 6 חודשים אותו ריצה בדרך של עבודות שירות.,גזר דין בעניינו של נאשם 3
47,ME-22-04-1294-857,מטעם ההגנה לא הוגשו ראיות לעונש.,גזר דין בעניינו של נאשם 3
48,ME-22-04-1294-857,"בטיעוניה לעונש הפנתה המאשימה לחומרה הרבה הגלומה במעשיו של הנאשם, אשר פגעו בערכים החברתיים המוגנים של שלום הציבור והגנה על חיי אדם.",גזר דין בעניינו של נאשם 3
49,ME-22-04-1294-857,נאמר כי עבירות בנשק טומנות בחובן סיכון רב ומובילות להשלכות הרות אסון.,גזר דין בעניינו של נאשם 3
50,ME-22-04-1294-857,בית המשפט העליון נתן דעתו להחמרה בענישה בגין עבירות אלו והמחוקק אף קבע לצדן עונשי מינימום.,גזר דין בעניינו של נאשם 3
51,ME-22-04-1294-857,"בענייננו, נשיאתו והובלתו של הנשק לא נעשו למטרות תמימות והנשק עתיד היה להיות מועבר לאנשים אחרים.",גזר דין בעניינו של נאשם 3
52,ME-22-04-1294-857,"עובדה זו מלמדת על פוטנציאל למסוכנות רבה, שכן אין לדעת מתי ייעשה שימוש בנשק, באיזו עוצמה ומה יהיה מספר הנפגעים כתוצאה מכך.",גזר דין בעניינו של נאשם 3
53,ME-22-04-1294-857,"בהתייחס לנסיבות ביצוע העבירה, ציינה המאשימה את התכנון שקדם לביצועה, אשר כלל שימוש בטלפונים מבצעיים והגעה אל סמוך לאזור ההברחה לא פחות משלוש פעמים.",גזר דין בעניינו של נאשם 3
54,ME-22-04-1294-857,"אמנם חלקו של הנאשם קטן יותר מחלקם של שותפיו לעבירה, אך עם זאת, מדובר בחלק משמעותי ומהותי, שתמורתו קיבל הנאשם שכר.",גזר דין בעניינו של נאשם 3
55,ME-22-04-1294-857,"לאחר שסקרה את מדיניות הענישה הנוהגת במקרים דומים, עתרה המאשימה לקבוע מתחם ענישה הנע בין 2 ל-4 שנות מאסר בפועל.",גזר דין בעניינו של נאשם 3
56,ME-22-04-1294-857,"בהתחשב בעברו הפלילי של הנאשם, ביקשה המאשימה לגזור את עונשו ברף האמצעי של המתחם שהתבקש על ידה, לצד מאסר מותנה וקנס.",גזר דין בעניינו של נאשם 3
57,ME-22-04-1294-857,"הסנגור מצדו טען כי די לעיין בפסיקה אותה הציגה המאשימה, ואשר נועדה לשכנע את בית המשפט כי יש להחמיר בענישה, כדי להוביל למסקנה כי עונשו של הנאשם צריך להיות קל אלף מונים מהענישה לה טוענת המאשימה.",גזר דין בעניינו של נאשם 3
58,ME-22-04-1294-857,"לאחר שאבחן את הפסיקה אותה הציגה המאשימה, והציג פסיקה התומכת בענישה מקלה בהרבה, טען הסנגור כי הנאשם שילם וממשיך לשלם מחיר כבד בגין חלקו בכתב האישום.",גזר דין בעניינו של נאשם 3
59,ME-22-04-1294-857,"נטען כי התיק התחיל כתיק ביטחוני ולכן היה הנאשם עצור משך חצי שנה בתנאים של עציר ביטחוני, על כל המשתמע מכך.",גזר דין בעניינו של נאשם 3
60,ME-22-04-1294-857,"עוד הוסיף ב""כ הנאשם כי מדובר באב למשפחה המונה שישה ילדים, שלא הסתבך בפלילים, למעט אותה עבירה משנת 2013, בגינה ריצה עונשו בעבודות שירות.",גזר דין בעניינו של נאשם 3
61,ME-22-04-1294-857,"לטענת ב""כ הנאשם, לאחר שבוחנים לעומק את עובדות כתב האישום, מתחוור כי חלקו של הנאשם התמצה בכך שהיה נהגו של נאשם 2.",גזר דין בעניינו של נאשם 3
62,ME-22-04-1294-857,"הנאשם לא היה שותף לכל החלטה לרכישת הנשק, ונודע לו על דבר הימצאו ברכב רק במהלך הנסיעה.",גזר דין בעניינו של נאשם 3
63,ME-22-04-1294-857,"הציפייה כי יעצור את רכבו באותו רגע, יסלק את מי שהכניס את הנשק לרכבו ויקרא למשטרה, היא בלתי מציאותית.",גזר דין בעניינו של נאשם 3
64,ME-22-04-1294-857,"עוד הוסיף הסנגור כי בתמורה לחלקו בפרשיה קיבל הנאשם בסך הכל 6,000 ש""ח.",גזר דין בעניינו של נאשם 3
65,ME-22-04-1294-857,"בסופו של דבר, כך לשיטת ההגנה, חלקו של הנאשם התמצה בכך שהוא הסיע את נאשם 2, שהכניס בכליו את אותו נשק, בהמשך החזיר אותו ובתמורה קיבל 6,000 ש""ח.",גזר דין בעניינו של נאשם 3
66,ME-22-04-1294-857,"לדברי ב""כ הנאשם, גם אם אנו מבקשים להחמיר בענישה בעבירות מסוג זה, צריך להתאים את הענישה לנסיבות העושה והמעשה.",גזר דין בעניינו של נאשם 3
67,ME-22-04-1294-857,"בסיכומו של דבר, ביקש ב""כ הנאשם לקבוע מתחם ענישה הנע בין 6 ל-24 חודשי מאסר, ולגזור את העונש בתחתית המתחם.",גזר דין בעניינו של נאשם 3
68,ME-22-04-1294-857,דברו האחרון של הנאשם,גזר דין בעניינו של נאשם 3
69,ME-22-04-1294-857,בדברו האחרון אמר הנאשם כי הוא מצטער.,גזר דין בעניינו של נאשם 3
70,ME-22-04-1294-857,קביעת מתחם העונש ההולם,גזר דין בעניינו של נאשם 3
71,ME-22-04-1294-857,"בעקבות תיקון 113 לחוק העונשין, בקביעת מתחם העונש ההולם, על בית המשפט להתחשב בערכים המוגנים שנפגעו מביצוע העבירה, במידת הפגיעה בהם, במדיניות הענישה הנוהגת ובנסיבות הקשורות בביצוע העבירה.",גזר דין בעניינו של נאשם 3
72,ME-22-04-1294-857,"קביעתו של מתחם העונש ההולם, המגלם הכרעה ערכית, נעשית בהתאם לעיקרון ההלימה המחייב קיומו של יחס הולם בין חומרת מעשה העבירה ומידת אשמו של הנאשם לבין העונש המוטל עליו.",גזר דין בעניינו של נאשם 3
73,ME-22-04-1294-857,"'השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר.",גזר דין בעניינו של נאשם 3
74,ME-22-04-1294-857,"בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018)).",גזר דין בעניינו של נאשם 3
75,ME-22-04-1294-857,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת...'.",גזר דין בעניינו של נאשם 3
76,ME-22-04-1294-857,"בהתאם לזאת, וכחלק מתפקידו של בית המשפט בביעורן של תופעות קשות אלו, קיימת חשיבות של ממש להטלת ענישה הולמת ומרתיעה על כל חוליות השרשרת העבריינית – החל מיצרני או מבריחי הנשק הבלתי חוקי, דרך הסוחרים בו, ועד לאלו הנוטלים אותו לידם ועושים בו שימוש בלתי חוקי.",גזר דין בעניינו של נאשם 3
77,ME-22-04-1294-857,"על מגמת ההחמרה ביחס לעבירות בנשק ניתן גם ללמוד מהתיקון לחוק העונשין שנכנס לתוקפו ביום 8.12.2021 ואשר נועד להחמיר בענישה, אגב קביעת עונשי מינימום לעבירות בנשק, ובכללן עבירות של רכישה, החזקה, נשיאה והובלה.",גזר דין בעניינו של נאשם 3
78,ME-22-04-1294-857,"התיקון נועד להילחם בהתפשטות העבירות בנשק, בשים לב להשלכותיהן החמורות והמחיר שהן גובות בחיי אדם, ומעיד על כך שגם המחוקק התגייס למלחמה בתופעה המסוכנת של עבריינות בנשק, המאכלת כל חלקה טובה.",גזר דין בעניינו של נאשם 3
79,ME-22-04-1294-857,הערכים המוגנים שנפגעו כתוצאה מביצוע העבירה בה הורשע הנאשם בענייננו הם הערך של הגנה על ביטחון ושלום הציבור ושמירה על שלטון החוק והסדר הציבורי.,גזר דין בעניינו של נאשם 3
80,ME-22-04-1294-857,"בבואי לבחון את נסיבות ביצוע העבירה, נתתי דעתי לכך שמעובדות כתב האישום עולה כי הסיכום בין הנאשם לנאשם 2 נגע להברחת סמים מסוכנים מלבנון תמורת תשלום.",גזר דין בעניינו של נאשם 3
81,ME-22-04-1294-857,אותו סיכום לא כלל את הברחת הנשק שנעשתה בהמשך.,גזר דין בעניינו של נאשם 3
82,ME-22-04-1294-857,"בעקבות אותו סיכום נפגשו נאשמים 2 ו-3 עם נאשם 1, שהראה להם מיקום שתי נקודות הברחה סמוך לגבול לבנון, ולצורך אותה הברחה קיבל הנאשם לידיו את אחד הטלפונים המבצעיים.",גזר דין בעניינו של נאשם 3
83,ME-22-04-1294-857,"למעשה, רק לאחר שנאשם 2 החזיק בסמים ובנשק שהוברחו מלבנון ונכנס לרכבו של הנאשם, הוא עדכן אותו כי בתוך התיק בו החזיק יש אקדח ומשתיק קול.",גזר דין בעניינו של נאשם 3
84,ME-22-04-1294-857,"בהמשך, נפגשו נאשמים 2 ו-3 עם נאשם 1 ומסרו לידיו את התיק שבתוכו האקדח ומשתיק הקול.",גזר דין בעניינו של נאשם 3
85,ME-22-04-1294-857,"נאשם 1 מסר להם 30,000 ש""ח עבור ההברחה והנאשמים 2 ו-3 חילקו ביניהם את הכסף, באופן שהנאשם בענייננו קיבל לידיו 6,000 ש""ח.",גזר דין בעניינו של נאשם 3
86,ME-22-04-1294-857,"גם אם אקבל את טענת הסנגור כי לנאשם נודע לראשונה על אודות הימצאות הנשק רק בשלב שבו נכנס נאשם 2 לרכבו, הרי שמצופה היה כי יפסיק את מעשה העבירה על אתר.",גזר דין בעניינו של נאשם 3
87,ME-22-04-1294-857,"העובדה שהנאשם המשיך ופגש יחד עם נאשם 2 בנאשם 1 ואף קיבל מידי נאשם 2 חלק מהתמורה הכספית בגין ההברחה, רק מחזקת את המסקנה כי הלה היה חלק מהמעשה העברייני, אף אם אקבל את הטענה כי הוא לא ידע על כך מבעוד מועד.",גזר דין בעניינו של נאשם 3
88,ME-22-04-1294-857,"עוד בנסיבות הקשורות בביצוע העבירה, ראיתי להפנות לפוטנציאל הנזק שעלול היה להיגרם כתוצאה מביצוע העבירה.",גזר דין בעניינו של נאשם 3
89,ME-22-04-1294-857,"האקדח ומשתיק הקול נתפסו אמנם על ידי המשטרה ואנשי כוחות הביטחון, לאחר שנאשם 1 מסר פרטים על מיקומם, כפי העולה מכתב האישום.",גזר דין בעניינו של נאשם 3
90,ME-22-04-1294-857,"יחד עם זאת, פוטנציאל הנזק שעלול היה להיגרם כתוצאה מהעברת הנשק לידיים עברייניות הוא עצום.",גזר דין בעניינו של נאשם 3
91,ME-22-04-1294-857,"בענייננו, העובדה שלנאשם נודע על דבר הימצאות הנשק רק בעת שהנאשם 2 עלה לרכבו, מהווה נסיבה לקולא שיש בה להוביל לקביעת מתחם ענישה מקל יותר באופן יחסי.",גזר דין בעניינו של נאשם 3
92,ME-22-04-1294-857,"יוער, כי אף המאשימה ביקשה לקבוע מתחם ענישה הנע בין 2 ל-4 שנות מאסר בפועל לצד עונשים נלווים.",גזר דין בעניינו של נאשם 3
93,ME-22-04-1294-857,"לאחר שבחנתי את נסיבות ביצוע העבירה ובשים לב לערכים המוגנים שנפגעו כתוצאה מביצועה, ובהתחשב במדיניות הענישה הנוהגת בכגון דא, אני קובע כי מתחם העונש ההולם נע בין 20 ל-36 חודשי מאסר לריצוי בפועל בצירוף עונשים נלווים.",גזר דין בעניינו של נאשם 3
94,ME-22-04-1294-857,גזירת העונש בתוך המתחם,גזר דין בעניינו של נאשם 3
95,ME-22-04-1294-857,"בבואי לגזור את עונשו של הנאשם, נתתי דעתי לעובדה כי מדובר במי שנטל אחריות על מעשיו והודה בשלב מוקדם של ההליך, והביא בכך לחיסכון בזמן שיפוטי יקר.",גזר דין בעניינו של נאשם 3
96,ME-22-04-1294-857,"בנוסף, נתתי דעתי לכך שמדובר במי שרישומו הפלילי אינו מכביד.",גזר דין בעניינו של נאשם 3
97,ME-22-04-1294-857,מתדפיס המרשם הפלילי שהוגש (מע/1) עולה כי לחובת הנאשם הרשעה אחת משנת 2014 בגין התפרצות למגורים והיזק לרכוש במזיד.,גזר דין בעניינו של נאשם 3
98,ME-22-04-1294-857,בעקבות אותה הרשעה ריצה הנאשם 6 חודשי עבודות שירות.,גזר דין בעניינו של נאשם 3
99,ME-22-04-1294-857,"למעשה, מאסרו בגין תיק זה יהא המאסר הראשון אותו ירצה הנאשם מאחורי סורג ובריח.",גזר דין בעניינו של נאשם 3
100,ME-22-04-1294-857,"בנוסף, הבאתי בחשבון את נסיבות חייו המורכבות של הנאשם כפי שבאו לידי ביטוי בטיעוני סנגורו.",גזר דין בעניינו של נאשם 3
101,ME-22-04-1294-857,"מדובר באב לשבעה ילדים, שבנו הצעיר נולד כשהוא במעצר.",גזר דין בעניינו של נאשם 3
102,ME-22-04-1294-857,"אמו של הנאשם נפטרה בעודו במעצר ובקשתו לבקרה בימיה האחרונים נדחתה על ידי שב""ס.",גזר דין בעניינו של נאשם 3
103,ME-22-04-1294-857,"נוכח מקבץ האמור, יש בדעתי לגזור את עונשו של הנאשם קרוב לתחתית המתחם שנקבע לגביו.",גזר דין בעניינו של נאשם 3
104,ME-22-04-1294-857,"אשר על כן, אני גוזר על הנאשם את העונשים הבאים:",גזר דין בעניינו של נאשם 3
105,ME-22-04-1294-857,"א.	22 חודשי מאסר לריצוי בפועל, בניכוי ימי מעצרו מיום 9.3.2022.",גזר דין בעניינו של נאשם 3
106,ME-22-04-1294-857,ב.,גזר דין בעניינו של נאשם 3
107,ME-22-04-1294-857,8 חודשי מאסר על תנאי לבל יעבור משך שלוש שנים כל עבירת נשק ויורשע בגינה.,גזר דין בעניינו של נאשם 3
108,ME-22-04-1294-857,"ג.	קנס בסך 6,000 ש""ח, שישולם בשיעורים שווים, חודשיים ורצופים בסך 1,000 ש""ח כל אחד, כאשר מועד תשלום השיעור הראשון יחול ביום 1.5.2023 ויתר התשלומים ב-1 לכל חודש עוקב.",גזר דין בעניינו של נאשם 3
109,ME-22-04-1294-857,זכות ערעור לבית המשפט העליון תוך 45 ימים.,גזר דין בעניינו של נאשם 3
110,ME-22-04-1294-857,"54678313ניתן היום,  כ""ה שבט תשפ""ג, 16 פברואר 2023, במעמד הנוכחים.",גזר דין בעניינו של נאשם 3
