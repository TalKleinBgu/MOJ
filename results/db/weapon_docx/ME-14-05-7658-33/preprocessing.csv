,verdict,text,part
0,ME-14-05-7658-33,"ב""כ המאשימה עו""ד שרון משעל", חאלד דאוד 
1,ME-14-05-7658-33,"ב""כ הנאשם עו""ד לאה צמל", חאלד דאוד 
2,ME-14-05-7658-33,"הנאשם הובא באמצעות שב""ס", חאלד דאוד 
3,ME-14-05-7658-33,"חוק העונשין, תשל""ז-1977: סע'  25, 29(ב), 144(ב2), 499(א)(1)", חאלד דאוד 
5,ME-14-05-7658-33,"* בית המשפט גזר את דינו של נאשם, שהורשע בקשירת קשר לביצוע פיגוע וניסיון לייצור נשק בצוותא, במסגרת חברותו בחוליית טרור, והשית עליו 28 חודשי מאסר ושני מאסרים על תנאי – למשך 10 ו-6 חודשים.", חאלד דאוד 
6,ME-14-05-7658-33,* עונשין – ענישה – מדיניות ענישה: עבירות ביטחון, חאלד דאוד 
7,ME-14-05-7658-33,"הנאשם הורשע במסגרת הסדר טיעון, בעבירת קשירת קשר לביצוע פיגוע וניסיון לייצור נשק בצוותא חדא, במסגרת חברותו בחוליית טרור.", חאלד דאוד 
8,ME-14-05-7658-33,בית המשפט המחוזי גזר את הדין ופסק:, חאלד דאוד 
9,ME-14-05-7658-33,הערכים המוגנים שנפגעו כתוצאה ממעשיו של הנאשם הם ההגנה על בטחון המדינה ושלום אזרחיה., חאלד דאוד 
10,ME-14-05-7658-33,"אף שפעילות חוליית הטרור בה לקח חלק הנאשם לא צלחה, קשירת הקשר והפעולות שנעשו לצורך הוצאתו אל הפועל מהווים כשלעצמם פגיעה של ממש בערכים עליהם נועדו עבירות הביטחון להגן.", חאלד דאוד 
11,ME-14-05-7658-33,"הנזק הצפוי מביצוע העבירה, פיגוע מטען חבלה, הינו נזק חמור ורצחני ביותר.", חאלד דאוד 
12,ME-14-05-7658-33,"בנסיבות העניין, מתחם העונש ההולם את העבירות בהן הורשע הנאשם, נע בין 15 ל-40 חודשי מאסר בפועל.", חאלד דאוד 
13,ME-14-05-7658-33,"בהתחשב בשיקולים השונים, הושתו על הנאשם 28 חודשי מאסר, בניכוי מעצרו, ושני מאסרים על תנאי – למשך 10 ו-6 חודשים.", חאלד דאוד 
14,ME-14-05-7658-33,"הנאשם הורשע על-פי הודאתו, שניתנה במסגרת הסדר טיעון, בעובדות כתב-אישום מתוקן המייחס לו עבירת קשירת קשר לביצוע פשע לפי סעיף 499(א)(1) לחוק העונשין, התשל""ז-1977 (להלן: ""החוק""), וניסיון לייצור נשק בצוותא חדא, לפי סעיף 144(ב2) יחד עם סעיפים 25 ו-29(ב) לחוק.",גזר דין
15,ME-14-05-7658-33,"הנאשם הינו אזרח ישראלי, בן לאם ישראלית ילידת כפר ברא ולאב פלסטיני.",כתב-האישום המתוקן
16,ME-14-05-7658-33,"עד למעצרו התגורר הנאשם עם אביו ואמו לסירוגין, בכפר ברא ובקלקיליה שבשומרון.",כתב-האישום המתוקן
17,ME-14-05-7658-33,"נמר עטא (להלן: ""נמר"") והאחים התאומים עבד אל חק (להלן : ""ע""א חק"") ועבד אל רחמן (להלן: ""ע""א רחמן"") הינם תושבי קלקיליה.",כתב-האישום המתוקן
18,ME-14-05-7658-33,בתקופה הרלוונטית לכתב-האישום השתתפו הנאשם והשלושה יחד בחוגים שונים ללימוד אסלאם שהתקיימו בקלקיליה.,כתב-האישום המתוקן
19,ME-14-05-7658-33,"בחודש יולי 2013 או בסמוך לכך, במסגד בקלקיליה, קשרו נמר, ע""א חק וע""א רחמן קשר לביצוע פשע של הקמת חוליית טרור (להלן : ""החוליה""), שתבצע פיגועים בנשק חם נגד מטרות ישראליות יהודיות אקראיות (להלן: ""הקשר"").",כתב-האישום המתוקן
20,ME-14-05-7658-33,"מספר ימים לאחר מכן, במסגרת הקשר ולשם קידומו, נפגשו השלושה עם הנאשם בקלקיליה, והציעו לו לחבור לחוליה.",כתב-האישום המתוקן
21,ME-14-05-7658-33,הנאשם הסכים להצעה זו והצטרף לקשר.,כתב-האישום המתוקן
22,ME-14-05-7658-33,במהלך הפגישה הציע כל אחד מארבעת חברי החוליה את סוג הנשק החם בו צריכה החוליה להשתמש לצורך פעילותה.,כתב-האישום המתוקן
23,ME-14-05-7658-33,"הנאשם העלה אפשרות לבצע פיגוע ירי, נמר העלה אפשרות לבצע פיגוע מטען חבלה, ואילו ע""א חק וע""א רחמן העלו אפשרות לבצע ירי טילי רקטות.",כתב-האישום המתוקן
24,ME-14-05-7658-33,לאחר דין ודברים בהצעות שהועלו החליטו הארבעה לאמץ את הצעתו של נמר.,כתב-האישום המתוקן
25,ME-14-05-7658-33,"החוליה הגדירה את חלוקת התפקידים הבאה: לשם קידום הקשר הוטל על נמר להשיג חומר נפץ למטען החבלה, ואילו ע""א חק וע""א רחמן היו אחראיים על בסיסו החשמלי של המטען, אשר יופעל מרחוק.",כתב-האישום המתוקן
26,ME-14-05-7658-33,על הנאשם לא הוטל תפקיד מוגדר לשם קידום הקשר.,כתב-האישום המתוקן
27,ME-14-05-7658-33,"במהלך התקופה העוקבת, פעלו חברי החוליה בהתאם לחלוקת התפקידים שהוגדרה: ע""א חק למד ממידע באינטרנט אודות שיטות ייצור של מטען באמצעות טלפון נייד, נורות וחוטי חשמל, ובעזרת ע""א רחמן ניסו לייצר את המטען באופן הנלמד ללא הצלחה.",כתב-האישום המתוקן
28,ME-14-05-7658-33,"נמר פנה לאחר בשם ""אבו עמרה"", וביקש ממנו להשיג עבורו דשן אשלגן חנקתי עבור מטען החבלה.",כתב-האישום המתוקן
29,ME-14-05-7658-33,"אבו אמרה הסכים לנסות לפעול בעניין, אך לא העביר את האשלגן בפועל.",כתב-האישום המתוקן
30,ME-14-05-7658-33,"ביום 26.11.2013, לבקשת נמר, הביא עמו ע""א חק את המטען המיועד למספרה בה שהו נמר והנאשם.",כתב-האישום המתוקן
31,ME-14-05-7658-33,"דקות ספורות לאחר הגעתו למקום, נעצרו ע""א חק, נמר והנאשם על-ידי הביטחון המסכל הפלסטיני.",כתב-האישום המתוקן
32,ME-14-05-7658-33,"בהמשך נעצר גם ע""א רחמן.",כתב-האישום המתוקן
33,ME-14-05-7658-33,מעצר זה הוא שסיכל את המשך פעילותה של החוליה והוביל לפירוקה.,כתב-האישום המתוקן
34,ME-14-05-7658-33,"הנאשם מוסלמי בן 22, רווק.",תסקיר שירות המבחן
35,ME-14-05-7658-33,"סיים 10 שנות לימוד, אך פרש מלימודיו על-מנת לסייע בפרנסת משפחתו.",תסקיר שירות המבחן
36,ME-14-05-7658-33,טרם מעצרו עבד בחברת ניקיון באזור ראשון לציון.,תסקיר שירות המבחן
37,ME-14-05-7658-33,בשנים האחרונות החל בהליך של התקרבות לדת.,תסקיר שירות המבחן
38,ME-14-05-7658-33,אביו של הנאשם מתגורר בקלקיליה ובבעלותו חנות צעצועים.,תסקיר שירות המבחן
39,ME-14-05-7658-33,אמו מתגוררת בכפר ברא.,תסקיר שירות המבחן
40,ME-14-05-7658-33,לנאשם 7 אחים ואחיות.,תסקיר שירות המבחן
41,ME-14-05-7658-33,"לדבריו, מאז שהיה ילד הוריו חיים בנפרד.",תסקיר שירות המבחן
42,ME-14-05-7658-33,בשיחתו עם קצינת המבחן הכחיש הנאשם את עובדות כתב-האישום.,תסקיר שירות המבחן
43,ME-14-05-7658-33,"לדבריו, הכיר את יתר חברי החוליה, אשר נהגו להתפלל עמו במסגד בקלקיליה, הכרות שטחית בלבד.",תסקיר שירות המבחן
44,ME-14-05-7658-33,"הנאשם הסביר כי לא ייחס חשיבות לכוונותיהם לבצע פיגוע, וחשב שהדברים נאמרים בבדיחות הדעת.",תסקיר שירות המבחן
45,ME-14-05-7658-33,"יצוין כי במסגרת טיעוניה לעונש, הבהירה ההגנה כי שירות-המבחן לא הבין נכון את הנאשם, וכי הנאשם אינו חוזר בו מהודאתו, הוא מודה כי הדברים אכן היו, אך טוען כי לא חשב שחבריו יוסיפו לפעול כפי שקבעו.",תסקיר שירות המבחן
46,ME-14-05-7658-33,שירות המבחן התרשם כי הנאשם מתקשה לתת אמון וכי תשובותיו בפני קצינת המבחן שטחיות ולקוניות.,תסקיר שירות המבחן
47,ME-14-05-7658-33,הנאשם אף מתקשה לזהות את המרכיבים הבעייתיים בהתנהלותו בעת ביצוע העבירה.,תסקיר שירות המבחן
48,ME-14-05-7658-33,"לאור הכחשותיו את העובדות המצוינות בכתב האישום, וחוסר שיתוף הפעולה עם קצינת המבחן, לא ניתן להעריך את רמת הסיכון לביצוע עבירות דומות בעתיד.",תסקיר שירות המבחן
49,ME-14-05-7658-33,"לפיכך, לא הובאה המלצה טיפולית בעניינו של הנאשם.",תסקיר שירות המבחן
50,ME-14-05-7658-33,"ב""כ המאשימה טען כי מעשיו של הנאשם הם מעשים בעלי אופי אידיאולוגי מובהק.",טיעוני הצדדים לעונש
51,ME-14-05-7658-33,המניע האידאולוגי מהווה נסיבה מחמירה בקביעת מתחם העונש.,טיעוני הצדדים לעונש
52,ME-14-05-7658-33,"מדובר באירוע טרוריסטי לכל דבר, שנועד לפגוע בביטחון המדינה ואזרחיה, ואשר סוכל רק בשל מעצרה של חוליית הטרור על-ידי הביטחון המסכל הפלסטיני.",טיעוני הצדדים לעונש
53,ME-14-05-7658-33,הנאשם ושותפיו תכננו את פעילותם בקפידה.,טיעוני הצדדים לעונש
54,ME-14-05-7658-33,חלקו של הנאשם בקשירת הקשר ובהקמת החוליה זהה לחלקם של חבריו.,טיעוני הצדדים לעונש
55,ME-14-05-7658-33,"במסגרת פגישתם, הנאשם העלה אפשרות לבצע פיגוע ירי, אך הצעתו לא התקבלה.",טיעוני הצדדים לעונש
57,ME-14-05-7658-33,אין להשוות בין פיגוע מסוג זה לפעולות טרור אחרות דוגמת השלכת בקבוקי תבערה.,טיעוני הצדדים לעונש
58,ME-14-05-7658-33,"ב""כ המאשימה טען כי מתחם העונש ההולם את מעשיו של הנאשם נע בין 5 ל-8 שנות מאסר.",טיעוני הצדדים לעונש
59,ME-14-05-7658-33,"אשר לעונש הראוי בתוך מתחם הענישה, טען ב""כ המאשימה כי על שיקול ההרתעה להוות מרכיב דומיננטי בגזירת עונשו של הנאשם, זאת בשל אופי העבירות ובשים לב לכך שלנאשם הרשעה נוספת בעבירת אלימות.",טיעוני הצדדים לעונש
60,ME-14-05-7658-33,"כפי שעולה מתסקיר שירות המבחן, הנאשם אינו נוטל אחריות על מעשיו, ולא קיימת כל המלצה לשיקומו.",טיעוני הצדדים לעונש
61,ME-14-05-7658-33,"עם זאת, בשים לב לגילו הצעיר של הנאשם, מבקש ב""כ המאשימה לגזור עליו עונש המצוי באמצע מתחם הענישה- 6 שנות מאסר בפועל.",טיעוני הצדדים לעונש
62,ME-14-05-7658-33,"ב""כ הנאשם טענה כי חלקו של הנאשם במעשים קטן ביותר.",טיעוני הצדדים לעונש
63,ME-14-05-7658-33,"נמר, ע""א חק וע""א רחמן הקימו את החוליה והחליטו על מטרה כללית ומעורפלת של ביצוע פיגוע, ורק אז הציעו לנאשם להצטרף אליהם.",טיעוני הצדדים לעונש
64,ME-14-05-7658-33,"הנאשם השתתף בפגישה יחידה, בה העלה הצעה שלא נבחרה, וכאשר חולקו התפקידים בין חברי החוליה, לא יועד לו כל תפקיד בביצוע המעשים בפועל.",טיעוני הצדדים לעונש
65,ME-14-05-7658-33,יתר חברי החוליה פעלו במשך 5 חודשים מבלי ליצור קשר עם הנאשם.,טיעוני הצדדים לעונש
66,ME-14-05-7658-33,"מטען החבלה המאולתר אמנם הובא למספרה בה שהה הנאשם, אך הוא הובא על-מנת להציגו לנמר.",טיעוני הצדדים לעונש
67,ME-14-05-7658-33,ניסיון ייצור הנשק המיוחס לנאשם נוגע להצעתו כפי שעלתה בפגישה עם חברי החוליה בלבד.,טיעוני הצדדים לעונש
68,ME-14-05-7658-33,"אין לייחס לנאשם ניסיון לייצר מטען חבלה, שכן הנאשם כלל לא היה שותף לכך.",טיעוני הצדדים לעונש
69,ME-14-05-7658-33,"אשר לעבירת קשירת הקשר, לאור חלקו של הנאשם מדובר בקשירת קשר ברף הנמוך ביותר.",טיעוני הצדדים לעונש
70,ME-14-05-7658-33,"לנאשם הרשעה נוספת בעבירת אלימות קלה שאין לה הקשר לאומני, בגינה הוטל עליו מאסר על תנאי בלבד.",טיעוני הצדדים לעונש
71,ME-14-05-7658-33,"בנסיבות אלה, טענה ב""כ הנאשם כי יש להסתפק בימי מעצרו של הנאשם, ולא להטיל עליו מאסר ממושך כבקשת המאשימה.",טיעוני הצדדים לעונש
72,ME-14-05-7658-33,"הנאשם בדבריו לעונש מסר כי לא האמין שחברי החוליה יתקדמו עם התוכנית העבריינית, וחשב שמדובר בדיבורים גרידא.",טיעוני הצדדים לעונש
73,ME-14-05-7658-33,כמו כן לא שיער כי תהיה בכך פגיעה בביטחון המדינה.,טיעוני הצדדים לעונש
74,ME-14-05-7658-33,הערך החברתי שנפגע ומידת הפגיעה בו,מתחם העונש ההולם
75,ME-14-05-7658-33,הערכים המוגנים אשר נפגעו כתוצאה ממעשיו של הנאשם הם ההגנה על בטחון המדינה ועל שלום אזרחיה.,מתחם העונש ההולם
76,ME-14-05-7658-33,"על אף שפעילות חוליית הטרור בה לקח חלק הנאשם לא צלחה, לא ניתן לומר שהפגיעה בערכים אלה הינה קלה.",מתחם העונש ההולם
77,ME-14-05-7658-33,הנאשם יחד עם שלושה נוספים קשרו קשר לעסוק בטרור ולפגוע במטרות ישראליות יהודיות.,מתחם העונש ההולם
78,ME-14-05-7658-33,"במסגרת הקשר הועלו הצעות שונות, כאשר בכולן טמונה סכנה ממשית לחיי אזרחי המדינה.",מתחם העונש ההולם
79,ME-14-05-7658-33,"ההצעה שהתקבלה בנוכחותו של הנאשם, לבצע פיגוע באמצעות מטען חבלה, הינה הצעה בעלת פוטנציאל קטלני ביותר.",מתחם העונש ההולם
80,ME-14-05-7658-33,"יתר חברי החוליה אף פעלו לייצור המטען בפועל, כמפורט בכתב-האישום.",מתחם העונש ההולם
81,ME-14-05-7658-33,"למרבה המזל, פעילות החוליה סוכלה לבסוף בשל מעצר חבריה על-ידי הביטחון המסכל הפלסטיני, אך קשירת הקשר והפעולות שנעשו לצורך הוצאתו אל הפועל מהווים כשלעצמם פגיעה של ממש בערכים עליהם נועדו עבירות הביטחון השונות להגן.",מתחם העונש ההולם
82,ME-14-05-7658-33,הנסיבות הקשורות בביצוע העבירות,מתחם העונש ההולם
83,ME-14-05-7658-33,הפעולה הרצחנית אותה ניסו חברי החוליה להוציא לפועל תוכננה לאורך מספר חודשים.,מתחם העונש ההולם
84,ME-14-05-7658-33,במסגרת המפגש בין חברי החוליה הועלו הצעות שונות והתקבלה החלטה על ביצוע פיגוע באמצעות מטען חבלה.,מתחם העונש ההולם
85,ME-14-05-7658-33,"במהלך הפגישה חולקו ליתר חברי החוליה תפקידים שונים לצורך ייצור המטען, והשלושה פעלו בהתאם לנקבע.",מתחם העונש ההולם
86,ME-14-05-7658-33,"יש בתכנון המעשים כדי להוות נסיבה מחמירה במסגרת קביעת מתחם הענישה אף ביחס לנאשם, על אף שלא קיבל תפקיד במסגרת חלוקת העבודה בין חברי החוליה.",מתחם העונש ההולם
87,ME-14-05-7658-33,"התכנון מצביע על כך שהנאשם הבין היטב את רצינות כוונותיהם הרצחניות של חבריו לחוליה, ועל אף זאת, בחר להשתתף בפעילותה.",מתחם העונש ההולם
89,ME-14-05-7658-33,"צודק ב""כ המאשימה כי אין להשוות בין פיגוע מסוג זה לפעולות טרור אחרות דוגמת השלכת בקבוקי תבערה.",מתחם העונש ההולם
90,ME-14-05-7658-33,"העובדה שהמעשים נמנעו לא בשל חוסר יכולת להוציאם אל הפועל אלא בשל מעצר החוליה על-ידי הביטחון המסכל הפלסטיני, מדגישה את החומרה.",מתחם העונש ההולם
91,ME-14-05-7658-33,"חלקו של הנאשם בכל הנוגע לקשירת הקשר ולשלבים הראשונים של ייסוד החוליה אינו שונה מהותית מחלקם של חבריו: הנאשם הביע הסכמתו להצטרף להקמת החוליה כשמטרתה לפגוע באמצעות נשק חם במטרות ישראליות; השתתף במפגש בו הועלו האפשרויות השונות לפגיעה באזרחים; הנאשם אף העלה בעצמו את ההצעה לבצע פיגוע ירי, הצעה שלא התקבלה.",מתחם העונש ההולם
92,ME-14-05-7658-33,"ואולם, החל משלב זה, הנאשם לא לקח חלק בהוצאת התוכנית העבריינית אל הפועל.",מתחם העונש ההולם
93,ME-14-05-7658-33,"הנאשם לא השתתף בייצור המטען, וכל חלקו ביחס לעבירת ניסיון ייצור הנשק נוגע לעצם השתתפותו בפגישה בה הועלתה ההצעה לבצע פיגוע מטען.",מתחם העונש ההולם
94,ME-14-05-7658-33,מובן כי חלקו המצומצם של הנאשם ביחס לעבירה זו יילקח בחשבון בקביעת מתחם העונש.,מתחם העונש ההולם
95,ME-14-05-7658-33,"העונש לצד עבירת קשירת הקשר, כאשר מטרת הקשר הינה הקמת חוליית טרור לביצוע פיגועים בנשק חם, הינו עד 7 שנות מאסר.",מתחם העונש ההולם
96,ME-14-05-7658-33,"הנאשם הורשע בנוסף בעבירת ניסיון לייצור נשק בצוותא חדא, עבירה שהעונש לצידה הינו 15 שנות מאסר, אם כי כפי שתואר לעיל, חלקו של הנאשם בביצוע עבירה זו קטן משמעותית מחלקם של יתר חברי החוליה.",מתחם העונש ההולם
97,ME-14-05-7658-33,"המאשימה הגישה לעיוני שלושה פסקי-דין שעניינם קשירת קשר לביצוע פיגועים באמצעות מטעני חבלה, בשילוב עבירות חמורות נוספות לרבות ייצור נשק.",מתחם העונש ההולם
98,ME-14-05-7658-33,"ואולם, עיון בפסקי-הדין מעלה כי מדובר בקשירת קשר חמורה בהרבה, לביצוע פעולות טרור רבות וחמורות, כאשר המעשים בוצעו בשיתוף פעולה מלא של הנאשמים הרלוונטיים.",מתחם העונש ההולם
99,ME-14-05-7658-33,"לפיכך, לא ניתן לראות בעונשים שנגזרו במקרים אלה (5 ו-8 שנות מאסר) כרף ענישה ראוי במקרה שלנו.",מתחם העונש ההולם
100,ME-14-05-7658-33,"ההגנה הגישה לעיוני מספר פסקי-דין שעניינם קשירת קשר לביצוע טרור באמצעות זריקת בקבוקי תבערה, בהם הוטלו על הנאשמים עונשים הנעים בין 4 ל-18 חודשי מאסר בפועל.",מתחם העונש ההולם
101,ME-14-05-7658-33,"ואולם, כפי שהוסבר לעיל, מדובר בקשירת קשר לביצוע מעשים שחומרתם פחותה מענייננו.",מתחם העונש ההולם
102,ME-14-05-7658-33,"לצורך קביעת מתחם העונש ההולם, נעזרתי בפסקי-הדין הבאים, תוך התחשבות בשוני בינם לבין המקרה שלפניי:",מתחם העונש ההולם
103,ME-14-05-7658-33,"לאחר בחינת השיקולים השונים שהובאו לעיל, אני קובעת כי מתחם העונש ההולם את העבירות בהן הורשע הנאשם, נע בין 15 ל-40 חודשי מאסר בפועל.",מתחם העונש ההולם
104,ME-14-05-7658-33,"אשר לנסיבות שאינן קשורות לביצוע העבירה, שקלתי לקולא את גילו הצעיר של הנאשם ואת נסיבותיו המשפחתיות המתוארות בתסקיר.",העונש הראוי לנאשם
105,ME-14-05-7658-33,שקלתי לחומרא את יחסו של הנאשם לעבירות אותן ביצע ובהן הודה.,העונש הראוי לנאשם
106,ME-14-05-7658-33,"דבריו של הנאשם בפני שירות המבחן, העדר שיתוף הפעולה עם הגורמים המטפלים, והתבטאותו במסגרת הטיעונים לעונש לפיה לא היה במעשים כדי לפגוע בביטחון המדינה, מצביעים על חוסר הפנמה של חומרת המעשים.",העונש הראוי לנאשם
107,ME-14-05-7658-33,"גיליון הרישום הפלילי של הנאשם (ע/1) מעלה כי בעברו הרשעה בעבירות של תקיפה סתם והתנהגות פרועה במקום ציבורי, זאת בגין מעשים שביצע בשנת 2012, עת הכה במכת אגרוף פועל תחזוקה ערבי במחסום, וכן הכה אותו ברגליו והפילו על הארץ.",העונש הראוי לנאשם
108,ME-14-05-7658-33,"הנאשם נידון למאסר על תנאי, התחייבות להימנע מעבירה ופיצוי למתלונן.",העונש הראוי לנאשם
109,ME-14-05-7658-33,"בשים לב לכך שהמעשים בוצעו שלא על רקע אידיאולוגי, לא ראיתי לראות בעברו הפלילי שיקול משמעותי לחומרא.",העונש הראוי לנאשם
110,ME-14-05-7658-33,"לאחר בחינת השיקולים השונים, החלטתי לגזור על הנאשם את העונשים הבאים:",העונש הראוי לנאשם
111,ME-14-05-7658-33,"28 חודשי מאסר בפועל, בניכוי ימי מעצרו מיום מעצרו המינהלי בגין העבירות נושא תיק זה – 29.11.13.",העונש הראוי לנאשם
112,ME-14-05-7658-33,"10 חודשי מאסר על תנאי, והתנאי הוא שלא יעבור, במשך 3 שנים מיום שחרורו מהמאסר, עבירות אלימות או נשק מסוג פשע.",העונש הראוי לנאשם
113,ME-14-05-7658-33,"6 חודשי מאסר על תנאי, והתנאי הוא שלא יעבור, במשך 3 שנים מיום שחרורו מהמאסר, עבירות אלימות או נשק מסוג עוון.",העונש הראוי לנאשם
114,ME-14-05-7658-33,זכות ערעור לבית-המשפט העליון תוך 45 ימים מהיום.,העונש הראוי לנאשם
115,ME-14-05-7658-33,"ניתן והודע היום כ""א סיוון תשע""ה, 08/06/2015 במעמד הנוכחים.",העונש הראוי לנאשם
