,verdict,text,part
0,ME-23-10-33318-382,"אלכסיי נוחימוביץ (עציר) ע""י ב""כ עוה""ד אבי כהן",הנאשמים
3,ME-23-10-33318-382,"חוק העונשין, תשל""ז-1977: סע'  140, 144(א), 144(ב), 144(ב2), 340(א)",הנאשמים
4,ME-23-10-33318-382,"הנאשם הורשע במסגרת הסדר דיוני בכתב אישום מתוקן בריבוי עבירות של ייצור נשק לפי סעיף 144(ב2) לחוק העונשין, תשל""ז-1977 (להלן-החוק); ריבוי עבירות נשיאת נשק לפי סעיף 144(ב) לחוק; ריבוי עבירות החזקת נשק לפי סעיף 144(א) רישא; ריבוי עבירות החזקת אביזר נשק ותחמושת לפי סעיף 144(א) סיפא לחוק וירי מנשק חם- עבירה לפי סעיף 340(א) לחוק.",גזר דין
5,ME-23-10-33318-382,"כמתואר בכתב האישום המתוקן, הנאשם שכר מסגרייה ביישוב כפר קאסם במשך כ-5 שנים החל משנת 2018 ועד שנעצר, חודש אוקטובר 2023.",גזר דין
6,ME-23-10-33318-382,"במועד שאינו ידוע למאשימה גמלה בליבו של הנאשם ההחלטה לייצר כלי נשק, במהלך תקופה שמשכה אינה ידוע ייצר במסגרייה ומחוצה לה כלי נשק במספר שאינו ידוע במדויק למאשימה.",גזר דין
7,ME-23-10-33318-382,"במהלך התקופה אסף כדורים ותרמילים, ייצר מחסניות ותרמילים והחזיק את התחמושת כולה במסגרייה.",גזר דין
8,ME-23-10-33318-382,"כמו כן, לאורך התקופה לרבות בין החודשים אוגוסט-ספטמבר 2023 ירה בכלי הנשק במסגרייה כ-150 כדורים, לכיוון בול עץ בתוך מכולה.",גזר דין
9,ME-23-10-33318-382,במועד שאינו ידוע למאשימה בסמוך ליום 6.10.23 ביקש הנאשם מבעל מפעל מחרטות  בכניסה ליישוב ברקן להניח במקום ציוד למשך מספר ימים וזה הסכים.,גזר דין
10,ME-23-10-33318-382,"ביום 6.10.23 הגיע הנאשם למפעל והביא עימו את כלי הנשק אותם ייצר, כדלקמן:",גזר דין
11,ME-23-10-33318-382,"תחמושת ואבזור- מחסנית מאולתרת נוספת, תרמילים ו- 20 כדורים בקליברים שונים.",גזר דין
12,ME-23-10-33318-382,במהלך ימי שהותו במפעל ירה הנאשם בכלי הנשק לעבר דלת במפעל והסב לה נזק.,גזר דין
13,ME-23-10-33318-382,"במעשיו אלו ייצר הנאשם מספר כלי נשק, נשא אותם ללא רשות והחזיק בהם ובתחמושת וכן ירה מנשק חם.",גזר דין
14,ME-23-10-33318-382,"הנאשם בן 46, פרוד מזוגתו ואב לחמישה ילדים, טרם מעצרו עבד כמסגר.",תסקיר שירות המבחן
15,ME-23-10-33318-382,"הנאשם יליד רוסיה, עלה בארץ בגיל 20.",תסקיר שירות המבחן
16,ME-23-10-33318-382,"לחובתו שתי הרשעות קודמות, האחרונה משנת 2023 בעבירות רכוש ואלימות זוגית בגינה נדון למאסר בפועל.",תסקיר שירות המבחן
17,ME-23-10-33318-382,"הנאשם מסר כי צורך אלכוהול וסמים מסוג קאנביס אך שלל שימוש התמכרותי, הוא אף לא ראה בכך בעייתיות, לדבריו בעבר היו תקופות שצרך חומרים באופן תדיר יותר.",תסקיר שירות המבחן
18,ME-23-10-33318-382,"בתיקו הקודם הופנה לשירות המבחן, אז התרשמו מאדם בעל מאפיינים התמכרותיים, מחוסר יציבות בהתנהלותו וקשיים בויסות דחפיו.",תסקיר שירות המבחן
19,ME-23-10-33318-382,על רקע התרשמות זו לא המליצו על שחרורו ממעצר.,תסקיר שירות המבחן
20,ME-23-10-33318-382,"הנאשם הודה במיוחס לו ברמה הקונקרטית אך התקשה לקבל אחריות ולגלות הבנה ביחס לחומרת מעשיו, הסכנות וההשלכות הנלוות לכך.",תסקיר שירות המבחן
21,ME-23-10-33318-382,עוד התקשה לבחון את התנהלותו הבעייתית ונתן לגיטימציה למעשיו על אף מודעותו לחוק.,תסקיר שירות המבחן
22,ME-23-10-33318-382,כן שלל נזקקות טיפולית.,תסקיר שירות המבחן
23,ME-23-10-33318-382,"שירות המבחן התרשם כי הוא מחזיק בעמדות מקלות בכל הקשור לשימוש וייצור נשק, ונוכח קשיים בהיענות לגבולות החוק ובהפעלת שיקול דעת העריכו כי קיים ממנו סיכון להישנות התנהגות עוברת חוק.",תסקיר שירות המבחן
24,ME-23-10-33318-382,בצד זאת סבורים שאינו בעל דפוסי התנהגות עבריניים מושרשים.,תסקיר שירות המבחן
25,ME-23-10-33318-382,"לפיכך, נמנע שירות המבחן מהמלצה טיפולית והמליץ על ענישה מוחשית לצורך צמצום הסיכון הנשקף ממנו ובלימת הישנות התנהגות חוזרת בתחום הנשק.",תסקיר שירות המבחן
26,ME-23-10-33318-382,"המאשימה, באמצעות ב""כ עו""ד פאר, עמדה בטיעוניה על חומרת העבירות ונסיבותיהן.",תמצית טיעוני הצדדים לעונש
27,ME-23-10-33318-382,"לטענתה מדובר בכתב האישום מהחמורים בתחום עבירות הנשק, הסיכון הגלום במעשים רב, עוד ביקשה לזקוף לחומרה את ריבוי עבירות הנשק והירי באמצעותו, התקופה הממושכת שבה ביצע הנאשם את העבירות והפגיעה הקשה של מעשיו בערכים המוגנים ובעיקר בשלום הציבור ובטחונו והנזק הרב הצפוי מהמעשים.",תמצית טיעוני הצדדים לעונש
28,ME-23-10-33318-382,המאשימה הפנתה לפסיקה רבה המדגישה את חומרת עבירות הנשק ולתיקון 140 לחוק.,תמצית טיעוני הצדדים לעונש
29,ME-23-10-33318-382,"לטענת ב""כ המאשימה מקרה זה חמור משמעותית מתיק ג'נסן, ששם דובר על ייצור אקדח אחד במדפסת תלת מימד ולא על ריבוי נשקים וירי באמצעותם, עם זאת, נוכח נסיבות הנאשם, עותרת המאשימה למתחם דומה הנע בין 50-80 חודשי מאסר, מאסר על תנאי וקנס.",תמצית טיעוני הצדדים לעונש
30,ME-23-10-33318-382,"אשר לנסיבות הנאשם סבורה המאשימה כי תסקירו אינו חיובי, הנאשם בעל עמדות מקלות ביחס לעבירות בנשק, משתמש בחומרים ממכרים ולו עבר פלילי רלוונטי.",תמצית טיעוני הצדדים לעונש
31,ME-23-10-33318-382,"לפיכך מבקשים למקם את עונשו במרכז המתחם, לתת ביטוי משמעותי לשיקולי הרתעה ולגזור עליו מאסר בן 65 חודשים.",תמצית טיעוני הצדדים לעונש
32,ME-23-10-33318-382,"ב""כ הנאשם, עו""ד אבי כהן, עמד בטיעוניו על נסיבותיו הייחודיות של התיק וביקש להחריגו מתיקי הנשק הרגילים.",תמצית טיעוני הצדדים לעונש
33,ME-23-10-33318-382,"לטענתו ההחמרה בעבירות הנשק נובעת מעלייה בשימוש בנשק חם לביצוע עבירות פליליות אך במקרה שלפנינו מדובר באדם נורמטיבי, מסגר במקצועו, שמגיל צעיר ייצר כלי נשק מאולתרים להנאתו ולא על מנת למכור אותם או לבצע בהם עבירות.",תמצית טיעוני הצדדים לעונש
34,ME-23-10-33318-382,"עוד לטענתו, הנאשם פעל בשיקול דעת מוטעה ובטיפשות אך אינו עבריין נשק.",תמצית טיעוני הצדדים לעונש
35,ME-23-10-33318-382,לטענתו הנאשם עשה ככל שניתן כדי לאבטח את כלי הנשק ולמנוע את גניבתם וחוץ ממנו אף אחד לא ידע על תחביבו ולא עשה בהם שימוש.,תמצית טיעוני הצדדים לעונש
36,ME-23-10-33318-382,"אשר לנסיבותיו סבור ב""כ הנאשם כי עברו הפלילי זניח, והשתמש בסמים שלא באופן תדיר ובתקופת מעצרו נקי מסמים (נ/1, מסמך מטעם שב""ס).",תמצית טיעוני הצדדים לעונש
37,ME-23-10-33318-382,"ב""כ הנאשם סבור שהמקרה של תיק ג'נסן אליו הפנתה המאשימה חמור יותר, כלל תחכום וייבוא חלקי נשק באמצעות אימו.",תמצית טיעוני הצדדים לעונש
38,ME-23-10-33318-382,על כן עותר להסתפק בעונש מאסר בן 36 חודשים שהוא לשיטתו עונש ראוי ומידתי.,תמצית טיעוני הצדדים לעונש
39,ME-23-10-33318-382,"עוד העידו מטעם ההגנה אחות הנאשם, הגב' מריה נחימוביץ', שסיפרה שאחיה הוא אדם חיובי, מגיל ילדות אהב לייצר מכשירים וכלי נשק מאולתרים להנאתו, וכל רצונו היה לבנות כלי נשק כדי לסייע לגופי הביטחון.",תמצית טיעוני הצדדים לעונש
40,ME-23-10-33318-382,עוד ציינה שהמעצר קשה לו והוא מתגעגע לילדיו.,תמצית טיעוני הצדדים לעונש
41,ME-23-10-33318-382,אשת הנאשם הוסיפה כי הנאשם תמיד עבד ופרנס את משפחתו וכי מדובר באדם מנומס שעושה שטויות ולא מעבר לכך.,תמצית טיעוני הצדדים לעונש
42,ME-23-10-33318-382,"הנאשם בדברו האחרון הסביר שהרגיש במלכוד 22,  ולכן העביר את כלי הנשק מכפר קאסם וכן כי התייחס לייצור הנשק כאומנות ולא כנשק ממש וביקש לשוב במהרה לילדיו.",תמצית טיעוני הצדדים לעונש
43,ME-23-10-33318-382,"נסיבות המעשים במקרה שלפנינו, ייחודיות אמנם אך חמורות.",קביעת מתחם העונש ההולם
44,ME-23-10-33318-382,הנאשם ייצר בייצור עצמי כלי נשק שונים ותחמושת ואף עשה בהם שימוש וירה באמצעותם ריבוי יריות.,קביעת מתחם העונש ההולם
45,ME-23-10-33318-382,"הנאשם ייצר את כלי הנשק במסגריה שבה עבד בכפר קאסם ובימים האחרונים טרם מעצרו העביר את ארסנל כלי הנשק שכלל ארבעה רובים מאולתרים ותחמושת (תמונת כלי הנשק, ת/2, מדברת בעד עצמה) למפעל ביישוב ברקן.",קביעת מתחם העונש ההולם
46,ME-23-10-33318-382,"הסיבה בגינה ביצע את העבירות המיוחסות לו, ייצור כלי הנשק, נשיאתם והחזקה וירי באמצעותם אינה פלילית טיפוסית, אין כל אינדיקציה שניסה למכור את כלי הנשק או ייצרם עבור אחרים, עוד לא נטען כי ירה באמצעותם באזורי מגורים באופן שסיכן את הציבור.",קביעת מתחם העונש ההולם
47,ME-23-10-33318-382,"בצד זאת, הנאשם ביצע את העבירות המיוחסות לו במשך תקופה ממושכת, בנקל ניתן היה לפרוץ למסגריה ולגונבם.",קביעת מתחם העונש ההולם
48,ME-23-10-33318-382,ברי שהיה מודע לסיכון הנשקף מייצורם והחזקתם אך לא חדל במשך תקופה ארוכה ממעשיו.,קביעת מתחם העונש ההולם
49,ME-23-10-33318-382,"גם כאשר העבירם למפעל ביישוב ברקן, ימים ספורים לפני שנעצר, ביצע באמצעותם ירי חם.",קביעת מתחם העונש ההולם
50,ME-23-10-33318-382,"מעשיו מעידים על תכנון ומחשבה, אין בטענה שלתפיסתו היה מדובר בלא יותר מתחביב שאינו מזיק כדי להפחית מהנזק הפוטנציאלי של מעשיו.",קביעת מתחם העונש ההולם
51,ME-23-10-33318-382,"לפיכך, בהנתן ריבוי כלי הנשק והתחמושת וירי באמצעותם ומנגד הסיבה לייצורם והעדר אינדיקציה לשימוש בהם לביצוע עבירה פלילית, מצאתי לקבוע שנסיבות מעשי הנאשם פגעו פגיעה מוחשית בערכים המוגנים.",קביעת מתחם העונש ההולם
52,ME-23-10-33318-382,כמו בתיק ג'נסן אף בתיק זה לא מצאתי לקבל את טענת ההגנה כי בכח נסיבותיו להחריגו ממדיניות הענישה המחמירה בעבירות הנשק.,קביעת מתחם העונש ההולם
53,ME-23-10-33318-382,"דברים שאמרתי בסוגיה זו שם, יפים גם לענייננו דכאן:",קביעת מתחם העונש ההולם
54,ME-23-10-33318-382,"אכן אין מדובר בעבירות שבוצעו ממניעים עבריניים או לאומניים או מתוך מניע כלכלי אך גלום בהם פן אחר של חומרה, הנאשם הורשע במספר עבירות נשק חמורות – ייצור חלק מנשק (חלק תחתון של אקדח), יבוא חלקי הנשק הנוספים והרכבתם ובכך ייצר נשק מושלם מסוג אקדח גלוק חצי אוטומטי.",קביעת מתחם העונש ההולם
55,ME-23-10-33318-382,"בנוסף, החזיק חלקי נשק ותחמושת תואמת.",קביעת מתחם העונש ההולם
56,ME-23-10-33318-382,"אזכיר כי המחוקק ביטא את גישתו המחמירה לתופעה זו כאשר קבע עונשים מחמירים של 7 שנות מאסר על רכישה או החזקה של נשק בלא רשות על פי דין, 10 שנות מאסר על נשיאה או הובלה של נשק בלא רשות על פי דין, ו- 15 שנות מאסר על ייצור, יבוא או סחר בנשק בלא רשות על פי דין (סעיף 144 לחוק) זאת אף בלא שנעשה בנשק שימוש לביצוע עבירה נוספת"" (שם, פס' 10).",קביעת מתחם העונש ההולם
57,ME-23-10-33318-382,"יצויין, כי בניגוד לתיק שלפנינו שבו הורשע הנאשם בייצור מספר כלי נשק וירי באמצעותם, בתיק ג'נסן היה מדובר באקדח יחיד.",קביעת מתחם העונש ההולם
58,ME-23-10-33318-382,"עם זאת צודק ב""כ הנאשם, כי נסיבותיו מתוחכמות יותר וכללו יבוא חלקי נשק מחו""ל.",קביעת מתחם העונש ההולם
59,ME-23-10-33318-382,"העונש המזערי בגין עבירות ייצור נשק, בהתאם לתיקון 140 לחוק, שהוא רבע מהעונש המירבי עומד על 45 חודשים.",קביעת מתחם העונש ההולם
60,ME-23-10-33318-382,"בהתאם להלכה הפסוקה הרף התחתון של מתחם העונש ההולם ככלל לא יהיה נמוך מעונש מזערי שנקבע לעבירה הקשורה לאירוע מושא מתחם העונש ההולם, שכן עונש זה משקף, כאמור, את העמדה העונשית של המחוקק.",קביעת מתחם העונש ההולם
61,ME-23-10-33318-382,לא מצאתי במקרה שבפנינו טעמים מיוחדים לסטות מכלל זה.,קביעת מתחם העונש ההולם
62,ME-23-10-33318-382,"אדרבא, הנאשם הורשע בריבוי עבירות ייצור ונשיאת נשק וכן בירי מנשק חם.",קביעת מתחם העונש ההולם
63,ME-23-10-33318-382,"לאחר ששקלתי את כלל השיקולים, נסיבות מעשי הנאשם, עתירת המאשימה המתונה והוראת סעיף 140 לחוק, מצאתי לקבוע מתחם ענישה הנע בין 48-72 חודשי מאסר.",קביעת מתחם העונש ההולם
64,ME-23-10-33318-382,תסקירו של הנאשם אינו חיובי.,קביעת מתחם העונש ההולם
65,ME-23-10-33318-382,"הנאשם נוטל אחריות פורמלית למעשיו אך מקל ראש בחומרתם והשלכותיהם, מדובר במי שמודה שמשתמש בסמים ואלכוהול אם כי נמצא נקי בבדיקת שתן שנערכה לו במהלך מעצרו (נ/1).",קביעת מתחם העונש ההולם
66,ME-23-10-33318-382,"שירות המבחן התרשם כי הוא מתקשה  לבחון את התנהלותו הבעייתית ומחזיק בעמדות מקלות בכל הקשור לשימוש וייצור נשק, עוד שלל נזקקות טיפולית.",קביעת מתחם העונש ההולם
67,ME-23-10-33318-382,לפיכך הוערך כי נשקף סיכון במצבו ויש מקום להטלת ענישה מוחשית.,קביעת מתחם העונש ההולם
68,ME-23-10-33318-382,"הנאשם הודה במיוחס לו, מעדויות אחותו ובת זוגו נטען כי אלים ומחובר מאד לילדיו.",קביעת מתחם העונש ההולם
69,ME-23-10-33318-382,"לאחר שבחנתי את כלל השיקולים מצאתי למקם את עונשו של הנאשם, חרף עברו הפלילי והעדר המלצה טיפולית,  בחלקו התחתון של המתחם ולגזור עליו קנס שאינו מכביד.",קביעת מתחם העונש ההולם
70,ME-23-10-33318-382,50 חודשי מאסר החל מיום מעצרו 11.10.23,"אני גוזרת, איפוא, על הנאשם את העונשים הבאים:"
71,ME-23-10-33318-382,מאסר על תנאי בן 12 חודשים לבל יעבור עבירת נשק מסוג פשע במשך שנתיים מיום שחרורו ממאסר.,"אני גוזרת, איפוא, על הנאשם את העונשים הבאים:"
72,ME-23-10-33318-382,"קנס בסך 3,000 ₪ או 30 ימי מאסר תמורתו.","אני גוזרת, איפוא, על הנאשם את העונשים הבאים:"
73,ME-23-10-33318-382,הקנס ישולם בחמישה תשלומים שווים ורצופים החל מיום 15.9.24.,"אני גוזרת, איפוא, על הנאשם את העונשים הבאים:"
74,ME-23-10-33318-382,"הנשק, תחמושת וחלקי נשק- יושמדו/יחולטו.","אני גוזרת, איפוא, על הנאשם את העונשים הבאים:"
75,ME-23-10-33318-382,"צו כללי למוצגים לשק""ד ק' משטרה.","אני גוזרת, איפוא, על הנאשם את העונשים הבאים:"
76,ME-23-10-33318-382,זכות ערעור לבית המשפט העליון תוך 45 יום.,"אני גוזרת, איפוא, על הנאשם את העונשים הבאים:"
77,ME-23-10-33318-382,"ניתן היום,  ח' תמוז תשפ""ד, 14 יולי 2024, במעמד הצדדים.","אני גוזרת, איפוא, על הנאשם את העונשים הבאים:"
