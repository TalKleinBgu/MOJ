,verdict,text,part
0,ME-12-05-60494-380,באמצעות פרקליטות מחוז ירושלים,המאשימה
1,ME-12-05-60494-380,עלי מוסטפאי (במעצר),הנאשמים
2,ME-12-05-60494-380,"ע""י ב""כ עו""ד נ' זחאלקה",הנאשמים
3,ME-12-05-60494-380,מוחמד עביד (במעצר),הנאשמים
4,ME-12-05-60494-380,"ע""י ב""כ עו""ד מ' מחמוד",הנאשמים
6,ME-12-05-60494-380,"ע""י ב""כ עו""ד א' חלבי",הנאשמים
7,ME-12-05-60494-380,אמג'ד אדריס (במעצר),הנאשמים
8,ME-12-05-60494-380,"ע""י ב""כ עו""ד נ' קאדרי",הנאשמים
9,ME-12-05-60494-380,"פקודת מניעת טרור: סע'  3, 4",הנאשמים
10,ME-12-05-60494-380,"חוק העונשין, תשל""ז-1977: סע'  25, 144(ב), 274.2., 274.3, 275, 332(3), 334, 335(א), 40יג(ב), 427(א), 428(רישא)",הנאשמים
11,ME-12-05-60494-380,"בהכרעת-דין מיום 12.12.12 בעניינו של נאשם 2, ובהכרעת-דין מיום 19.12.12, בעניינם של נאשמים 1, 3 ו-4, הורשעו הנאשמים, על-פי הודאותיהם, כדלהלן: באישום הראשון – בעבירה של חברות בארגון טרוריסטי – לפי סעיף 3 לפקודה למניעת טרור, תש""ח-1948 (להלן – הפקודה), ובעבירה של תמיכה בארגון טרוריסטי – לפי סעיף 4 לפקודה; באישום השני – בעבירת סיכון חיי אדם בנתיב תחבורה – לפי סעיף 332(3) לחוק העונשין, התשל""ז-1977 (להלן – חוק העונשין או החוק) (לגבי נאשמים 1, 2 ו-3 – שתי עבירות, ולגבי נאשם 4 – עבירה אחת), ובעבירה של ניסיון לתקיפת שוטר בנסיבות מחמירות – לפי סעיף 274(2) ו-274(3) לחוק בצירוף סעיף 25 לחוק (לגבי נאשמים 1, 2 ו-3 בלבד); באישום השלישי – בעבירת סחיטה באיומים, לפי סעיף 428(רישא) לחוק; ובאישום הרביעי – בעבירת סחיטה בכוח – לפי סעיף 427(א) (סיפא) לחוק, ובעבירת פציעה בנסיבות מחמירות – לפי סעיף 335(א) בנסיבות המנויות בסעיף 334 לחוק.",גזר-דין
12,ME-12-05-60494-380,"הודאות הנאשמים ניתנו במסגרת הסדרי טיעון, בגדרם הודה כל אחד מהם במיוחס לו בכתבי-האישום המתוקנים (כתב-האישום המתוקן (שסומן ד') בעניינם של נאשמים 1, 3 ו-4, וכתב-האישום המתוקן בשנית (שסומן ה') בעניינו של נאשם 2.",גזר-דין
13,ME-12-05-60494-380,הסדר-הטיעון לא חל על העונש.,גזר-דין
14,ME-12-05-60494-380,"להלן העובדות המיוחסות לנאשמים בכתבי-האישום המתוקנים, העומדות ביסוד הודאותיהם והרשעתם בדין.",גזר-דין
15,ME-12-05-60494-380,"באישום הראשון, הורשעו הנאשמים בעבירות חברות בארגון טרוריסטי ובעבירת תמיכה בארגון טרוריסטי.",גזר-דין
16,ME-12-05-60494-380,"במהלך שנת 2010, החליטו הנאשמים להקים בשכונת עיסאוויה בירושלים חוליה (להלן – החוליה) של ארגון ""החזית העממית הדמוקרטית לשחרור פלסטין"", שהִנו ארגון טרוריסטי על-פי הכרזת ממשלת ישראל מיום 30.1.86 (להלן – החזית הדמוקרטית).",גזר-דין
17,ME-12-05-60494-380,"נאשם 1 היה ראש החוליה, ושאר הנאשמים היו חברים בה.",גזר-דין
18,ME-12-05-60494-380,"במסגרת תפקידו, היה נאשם 1 אחראי על הקשר עם הדרג שמעליו ועדכונו בביצוע פעולות החוליה.",גזר-דין
19,ME-12-05-60494-380,"בנוסף, דאג נאשם 1 לגייס צעירים נוספים לחזית הדמוקרטית.",גזר-דין
20,ME-12-05-60494-380,"במסגרת פעילותו האמורה, נפגש נאשם 1 בתחילת שנת 2012 עם חסן עליאן, סיפר לו על הפעילויות השונות של החזית הדמוקרטית, וביקש ממנו להצטרף לשורותיה.",גזר-דין
21,ME-12-05-60494-380,"בכמה מועדים השתתפו הנאשמים במספר הפגנות ומחאות הזדהות שונות, שנערכו מטעם החזית הדמוקרטית במזרח ירושלים.",גזר-דין
22,ME-12-05-60494-380,האישום השני מתייחס לעבירות שביצעו הנאשמים אגב יידוי אבנים לעבר כלי רכב של כוחות הביטחון בשכונת עיסאוויה.,גזר-דין
23,ME-12-05-60494-380,"בהמשך למתואר באישום הראשון וכחלק מפעילותם בחוליה, יידו הנאשמים אבנים, במספר הזדמנויות שונות, לעבר כוחות הביטחון, כמפורט להלן: במועד בלתי ידוע למאשימה, בתחילת שנת 2011, בסמוך לשעה 17:00, יידו הנאשמים אבנים לעבר שתי ניידות של משמר הגבול שנסעו בשכונת עיסאוויה.",גזר-דין
24,ME-12-05-60494-380,"כשבוע וחצי לאחר האירוע האמור, בסמוך לשעה 19:00, יידו הנאשמים אבנים לעבר רכב של משמר הגבול שנסע בשכונה.",גזר-דין
25,ME-12-05-60494-380,"גם בחודש מארס 2012, יידו הנאשמים אבנים לעבר ניידות משטרה שנסעו בשכונה.",גזר-דין
26,ME-12-05-60494-380,"בגין המעשים האמורים, הורשעו הנאשמים, כאמור, בעבירת סיכון חיי אדם בנתיב תחבורה (לגבי נאשמים 1, 2 ו-3 – שתי עבירות, ולגבי נאשם 4 – עבירה אחת); ובנוסף הורשעו נאשמים 1, 2 ו-3 בעבירה של ניסיון תקיפת שוטר בנסיבות מחמירות.",גזר-דין
27,ME-12-05-60494-380,"באישום השלישי הורשעו הנאשמים בעבירת סחיטה באיומים, שבוצעה כלפי שתי נשים תושבות שכונת עיסאוויה.",גזר-דין
28,ME-12-05-60494-380,"כחלק מפעילותם בחוליה, החליטו הנאשמים, בסמוך לחודש דצמבר 2011, להביא לעזיבתן של שתי נשים מהשכונה, זאת בעקבות שמועות כי נשים אלו עוסקות בזנות.",גזר-דין
29,ME-12-05-60494-380,"על-רקע האמור, הגיעו הנאשמים, ביחד עם כעשרה אחרים שזהותם אינה ידועה למאשימה, לביתה של אחת הנשים.",גזר-דין
30,ME-12-05-60494-380,"הם הגיעו רעולי פנים, הציגו עצמם כחברי החזית הדמוקרטית, ואמרו לאישה כי יפגעו בה אם לא תעזוב את הכפר.",גזר-דין
31,ME-12-05-60494-380,"בסמוך לאחר מכן, ניגשו הנאשמים ואחרים, כשהם רעולי פנים, גם לבית האישה השנייה; ואף שם הציגו עצמם כחברי החזית הדמוקרטית ואמרו לאישה כי יפגעו בה אם לא תעזוב את הכפר.",גזר-דין
32,ME-12-05-60494-380,"למחרת היום, עזבו שתי הנשים את הכפר.",גזר-דין
33,ME-12-05-60494-380,"באישום הרביעי, הורשעו הנאשמים, כאמור, בעבירות סחיטה בכוח ופציעה בנסיבות מחמירות.",גזר-דין
34,ME-12-05-60494-380,"בעקבות כך, הגיעו הנאשמים ביום 19.3.12 בשעה 23:00 יחד עם עשרה אחרים שזהותם אינה ידועה למאשימה, לביתו של המתלונן; זאת כשהם רעולי פנים, וכאשר חלקם מצויד בנשק קר – באלות ובצינורות ברזל וגומי.",גזר-דין
35,ME-12-05-60494-380,"הנאשמים והאחרים הוציאו את המתלונן מביתו, קשרו את ידיו מאחורי גבו והחלו להכותו באמצעות האלות והצינורות.",גזר-דין
36,ME-12-05-60494-380,"כל זאת עשו הנאשמים והאחרים, בשעה שהורו למתלונן לעזוב את שכונת עיסאוויה בתוך 24 שעות.",גזר-דין
37,ME-12-05-60494-380,"כתוצאה מהתקיפה האמורה, נגרמו למתלונן חבלות בראשו, בידיו וברגליו; והוא נזקק לטיפול רפואי.",גזר-דין
38,ME-12-05-60494-380,"יומיים לאחר התקיפה, עזב המתלונן, ביחד עם משפחתו, את שכונת עיסאוויה.",גזר-דין
39,ME-12-05-60494-380,"יצוין, כי במסגרת הסדר-הטיעון, הגיעו הנאשמים לעובדות מוסכמות כדלהלן:",גזר-דין
40,ME-12-05-60494-380,"באשר לאישום השני, הוסכם כי הנאשמים יטענו שלא נגרמו נזקים או חבלות כתוצאה מיידוי האבנים, והמאשימה לא תביא ראיות לסתור זאת.",גזר-דין
41,ME-12-05-60494-380,"בנוגע לנאשם 1 הוסכם, כי הנאשם יטען בכל הנוגע לאישום הראשון, שהפנייה לגיוס האנשים לחוליה באה לאחר פנייה דומה שהגיעה מאדם אחר, שפנה לנאשם 1 בבקשה לגייסו לארגון, והמאשימה לא תביא ראיות לסתור טענה זו; ובאשר לאישום הרביעי, יטען נאשם 1 כי רק החזיק מקל ולא הכה בפועל את המתלונן, והמאשימה לא תביא ראיות לסתור גרסתו זו, ותסכים לאחריותו למעשים מכוח ביצוע בצוותא.",גזר-דין
42,ME-12-05-60494-380,"באשר לנאשם 3, הוסכם, כי בכל הנוגע לאירועים הנדונים באישומים השלישי והרביעי, יטען נאשם 3, שלא השתתף בהכאה בפועל, לא איים, לא החזיק בידו דבר ולא הודיע כי הוא בא מטעם ארגון כלשהו.",גזר-דין
43,ME-12-05-60494-380,הוסכם כי אחריותו לעבירות באישומים אלו נובעת מכוח נוכחותו בזירה והיותו מבצע בצוותא.,גזר-דין
44,ME-12-05-60494-380,"בעניינו של נאשם 4, הוסכם בגדרו של הסדר הטיעון, כי הנאשם יטען שבאירוע הנדון באישום השלישי רק נכח במקום, ואחריותו היא מכוח דיני השותפות, והמאשימה לא תביא ראיות לסתור זאת; וכי במקרה הנדון באישום הרביעי, יטען נאשם 4 כי הִכה את המתלונן במקל גומי ברגליו, זאת על-רקע סכסוך אישי, וכי הפרקליטות לא תבקש לסתור טענה זו.",גזר-דין
45,ME-12-05-60494-380,גזר-הדין בעניינו של השותף לעבירות הנדונות באישומים הראשון והרביעי,גזר-דין
46,ME-12-05-60494-380,"כפי שיצוין בהמשך, הסנגורים ביקשו לראות בגזר-דינו של עליאן אמת מידה הולמת לבחינת הענישה בתיק שלפנינו, שכן כאמור עליאן היה שותף לעבירות בשניים מתוך ארבעת האישומים; וביקשו, אפוא, להחיל את עקרון אחדות הענישה בעניינם של ארבעת הנאשמים.",גזר-דין
47,ME-12-05-60494-380,על הנאשמים והטיעונים מטעמם,גזר-דין
48,ME-12-05-60494-380,"נאשם 1, עלי בן מוסא מוסטפא, הִנו בן 24, רווק, המתגורר בבית משפחתו בשכונת עיסאוויה.",גזר-דין
49,ME-12-05-60494-380,הוא הבן הבכור למשפחה המונה זוג הורים ושישה ילדים.,גזר-דין
50,ME-12-05-60494-380,"מתסקיר שירות המבחן עולה, כי נאשם 1 סיים עשר שנות לימוד, ולאחר נשירתו מבית-הספר השתלב בעבודות בנייה ושיפוצים.",גזר-דין
51,ME-12-05-60494-380,"תקופה קצרה לפני מעצרו בגין האירועים הנדונים, עבד הנאשם כנהג משאית, ברכב שקנה באמצעות חסכונותיו ובסיועו של אביו.",גזר-דין
52,ME-12-05-60494-380,"בשיחתו עם קצינת המבחן, נטל נאשם 1 אחריות חלקית למעשים שבגינם הורשע.",גזר-דין
53,ME-12-05-60494-380,"הוא טען, בין-השאר, כי לא ידע שמדובר בארגון המוגדר כארגון טרור, כי המעשים נעשו ללא תכנון מוקדם ואף לא נבעו מאידיאולוגיה לאומנית.",גזר-דין
54,ME-12-05-60494-380,"עם זאת, הביע חרטה על מעשיו, ובפרט על הפגיעה במתלוננים.",גזר-דין
55,ME-12-05-60494-380,"שירות המבחן התרשם מבחור צעיר בשלהי גיל ההתבגרות, אשר טרם גיבש לעצמו זהות או אישיות, וכי מעורבותו בעבירות נובעת מהיעדר בשלות אישית ורגשית, ולא ממניע אידיאולוגי מגובש.",גזר-דין
56,ME-12-05-60494-380,"לאור ההתרשמות, כי נאשם 1 מתקשה לראות עצמו כשותף להליך טיפולי אינטנסיבי, נמנע שירות המבחן מלבוא לגביו בהמלצה טיפולית.",גזר-דין
57,ME-12-05-60494-380,"על-כן המליץ שירות המבחן כי יוטל על נאשם 1 מאסר לתקופה קצרה, אשר מחד-גיסא יחדד את השלכות מעשיו, ומאידך-גיסא ימנע חשיפת יתר לאוכלוסייה העבריינית שבין כותלי הכלא.",גזר-דין
58,ME-12-05-60494-380,"ב""כ נאשם 1, עו""ד נאיל זחאלקה, לא הקל ראש בחומרת מעשיו של מרשו.",גזר-דין
59,ME-12-05-60494-380,"באשר לפעילות במסגרת הארגון הטרוריסטי, הדגיש הסנגור כי מדובר ב""חוליה מקומית"" שעיקר פעולתה התמקד בענייני מוּסר ותחומים אחרים שנוגעים לכפר עיסאוויה, ולאו דווקא בפעילות הנוגעת לביטחון המדינה.",גזר-דין
60,ME-12-05-60494-380,"באשר לעבירות הנדונות באישום הראשון, ביקש עו""ד זחאלקה לקבוע את מתחם הענישה ההולם, בהתאם לעיקרון אחדות הענישה, בזיקה לעונש המאסר של תשעה חודשים שהושת בבית-משפט השלום בירושלים (ואשר אושר בפסק-דין בערעור של בית-משפט זה) בעניינו של השותף לעבירה חסן עליאן.",גזר-דין
61,ME-12-05-60494-380,"עוד טען הסנגור, כי אמנם נאשם 1 שימש כראש החוליה, אולם אין בעובדה זו כדי להצדיק החמרה בענישה לגביו ביחס ליתר חברי החוליה.",גזר-דין
62,ME-12-05-60494-380,"בעניין העבירות הנדונות באישום השני, טען הסנגור כי אין מדובר במעשים מתוכננים מראש, וכי נסיבות ביצוע העבירה אינן מן החמורות, בפרט בהתחשב בכך שהאבנים הושלכו לעבר ניידות ממוגנות ולא לכיוון כלי רכב אזרחיים.",גזר-דין
63,ME-12-05-60494-380,"הסניגור לא הקל ראש אף בעבירה הנדונה באישום השלישי, אך השמיע טיעון, מקומם כשלעצמו, לפיו מעשי הנאשמים הגנו על הנשים: ""נעשה מעשה שאולי מגן על אותן נשים, כי אם הגיעה שמועה לכפר, עדיף לגרש אותן מאשר לפגוע בהן, והעדיף לעשות זאת בטרם ייפגעו על-ידי אנשים בכפר"" (עמ' 25, ש' 15).",גזר-דין
64,ME-12-05-60494-380,"באשר לאישום הרביעי, שב והפנה ב""כ נאשם 1 לעונש של 12 חודשי מאסר בפועל שהושת של חסן עליאן בגין אישום זה.",גזר-דין
65,ME-12-05-60494-380,"הסנגור ביקש להסתפק בהטלת מאסר לתקופה קצרה, בהתאם לאמות המידה העונשיות שננקטו בעניינו של עליאן, זאת לנוכח הודאתו של נאשם 1, החרטה שהביע על מעשיו, הפנמת הפסול שבהתנהגותו, תרומתו לחיסכון משמעותי בזמן שיפוטי והעובדה שמדובר בהרשעתו הראשונה והיחידה.",גזר-דין
66,ME-12-05-60494-380,"במסגרת דבריו האחרונים לעניין העונש, ציין נאשם 1 כי הוא מכיר בטעותו ומבקש שתינתן לו הזדמנות לחזור לתפקד באורח נורמטיבי.",גזר-דין
67,ME-12-05-60494-380,"בדבריו האחרונים לעניין העונש, ציין נאשם 2 כי ערך חשבון נפש בתקופת מעצרו, שבמהלכה גם נולד בנו, והביע משאלתו לנהל אורח חיים תקין ונורמטיבי עם שחרורו מהמאסר.",גזר-דין
68,ME-12-05-60494-380,"נאשם 3, מוחמד בן מאהר עביד, הִנו בן 24, מאורס מזה מספר חודשים.",גזר-דין
69,ME-12-05-60494-380,הוא הבן הבכור למשפחה המונה זוג הורים וחמישה ילדים.,גזר-דין
70,ME-12-05-60494-380,"מתסקיר שירות המבחן עולה, כי הנאשם סיים 12 שנות לימוד, ואף עבר קורס במכון וינגייט במטרה להמשיך הכשרתו בעתיד כמאמן ספורט.",גזר-דין
71,ME-12-05-60494-380,"לאחר סיום לימודיו השתלב נאשם 3 בעבודות שונות, תחילה – בעבודות ניקיון במסעדה בירושלים, ובהמשך במאפיה.",גזר-דין
72,ME-12-05-60494-380,"לחובתו של נאשם 3 הרשעה בשתי עבירות של סיכון חיי אדם בנתיב תחבורה, שנעברו עת היה קטין, ואשר בעטיין נידון בבית-משפט זה בשנת 2003 לשירות לתועלת הציבור ולמאסר על-תנאי.",גזר-דין
73,ME-12-05-60494-380,"בשיחתו עם קצינת המבחן, התקשה הנאשם לקבל אחריות מלאה לעובדות כתב-האישום, הכחיש כי ביסוד ביצוע העבירות עמדו מניעים לאומניים, והדגיש כי מעורבותו באירועים היא פועל יוצא של היגררותו אחרי חבריו.",גזר-דין
74,ME-12-05-60494-380,"כן ציין, כי ברוב האירועים התלווה לשותפיו ולא פגע בפועל במתלוננים או באנשים אחרים.",גזר-דין
75,ME-12-05-60494-380,"על אף האמור, ציין הנאשם כי הוא מקבל אחריות למעשים שבהם הודה בבית-המשפט, וכי הוא מכיר בטעותו הקשה שבגינה הוא אמור לשלם מחיר עונשי.",גזר-דין
76,ME-12-05-60494-380,"שירות המבחן התרשם, כי נאשם 3 גדל בתנאי מחיה של דוחק ומצוקה כלכלית, וכי העבירות בוצעו על-רקע היעדר תחושת שייכות וחוויות בדידות שעליהן ניסה הנאשם לפצות באמצעות השתייכותו לקבוצה ובמחיר היגררותו אחר חבריו, מבלי לשקול לעומק את משמעות מעשיו.",גזר-דין
77,ME-12-05-60494-380,"שירות המבחן לא התרשם מקווי אישיות עברייניים אצל נאשם 3, והעריך כי ההליך המשפטי והמעצר הממושך מהווים עבור נאשם 1 אלמנטים הרתעתיים משמעותיים.",גזר-דין
78,ME-12-05-60494-380,"לנוכח עמדתו של נאשם 3, לפיה הוא אינו נזקק להתערבות טיפולית, ולאור ההתרשמות ממאפייני אישיותו, על-רקע גילו הצעיר, וחוסר בשלותו האישית והרגשית בשלב זה של חייו, העריך שירות המבחן כי הסיכוי שיפיק תועלת מהליך טיפולי בשלב זה הִנו נמוך; ולפיכך נמנע מלבוא לגביו בהמלצה טיפולית.",גזר-דין
79,ME-12-05-60494-380,"לאור האמור, ובשל התרשמות מאלמנט ההרתעה שבהליך המשפטי, סבר שירות המבחן כי לענישה מרתיעה תהיה השפעה חיובית על המשך התנהלותו של נאשם 3, אך המליץ כי תקופת המאסר לא תהיה ארוכה, זאת כדי למנוע את חשיפתו של נאשם 3 לאוכלוסייה העבריינית שבין כותלי הכלא והפנמת נורמות עברייניות.",גזר-דין
80,ME-12-05-60494-380,"ב""כ נאשם 3, עו""ד אוסמה חלבי, הצטרף בטיעוניו לעונש לטיעוניהם של באי-כוח נאשמים 1 ו-2.",גזר-דין
81,ME-12-05-60494-380,"הוא הוסיף וטען, כי אין בסיס למתחמי הענישה שהוצגו על-ידי ב""כ המאשימה.",גזר-דין
82,ME-12-05-60494-380,"בנוסף גרס, כי אמנם לנאשם 3 הרשעה קודמת, אולם מדובר בהרשעה בבית-משפט לנוער מלפני עשר שנים.",גזר-דין
83,ME-12-05-60494-380,"כן הדגיש הסנגור, כי נאשם 3 הצטרף אחרון לחוליה, ואין להטיל עליו עונש דומה לעונש שיוטל על מי שהקים את החוליה ועמד בראשה.",גזר-דין
84,ME-12-05-60494-380,"בכל הנוגע לנסיבות ביצוע העבירות נושא האישומים השלישי והרביעי, לא הקל ראש הסנגור במעשיהם של הנאשמים, והבהיר בעניין זה כי למרות שהנאשמים התכוונו ""לפתור בעיות חברתיות"", ולא לפגוע בביטחון המדינה, אין זה מקובל ואין זה הולם לעשות זאת אגב נטילת החוק לידיים.",גזר-דין
85,ME-12-05-60494-380,"הוא הוסיף והדגיש, כי נאשם 3 לא הִכה בפועל איש מהמתלוננים, ולא השמיע איומים כלפיהם, וכי באירוע של יידוי האבנים לא נפגע איש.",גזר-דין
86,ME-12-05-60494-380,"לאור הודאתו של הנאשם, החרטה שהביע על מעשיו והתרשמות קצינת המבחן כי לנאשם אין אישיות עבריינית, ביקש עו""ד חלבי כי העונש שיושת על נאשם 3 לא יחרוג מכפל העונש שהוטל על השותף לעבירות באישומים הראשון והרביעי, חסן עליאן; קרי – לא יעלה על שנתיים.",גזר-דין
87,ME-12-05-60494-380,נאשם 3 הביע בדבריו האחרונים לעניין העונש צער וחרטה על מעשיו.,גזר-דין
88,ME-12-05-60494-380,"הוא ביקש, כי תינתן לו הזדמנות להמשיך בתִפקוד תקין עם צאתו מן הכלא, ולהסתפק בתקופת מאסר שתחפוף את תקופת המעצר.",גזר-דין
89,ME-12-05-60494-380,"ב""כ נאשם 4, עו""ד קאדרי, הצטרף בטיעוניו לטיעוני יתר הסנגורים, וטען כי מדובר ב""חוליה מקומית"" של החזית הדמוקרטית, שפעילותה נועדה לטפל ב""בעיות מקומיות"" ולא מעבר לכך.",גזר-דין
90,ME-12-05-60494-380,"בכל הנוגע להבנית שיקול הדעת בענישה, לפי תיקון 113 לחוק, טען הסנגור כי בנסיבות העניין יש לקבוע מתחם ענישה ביחס לכל העבירות, ולא בעניינה של כל עבירה ועבירה בנפרד.",גזר-דין
91,ME-12-05-60494-380,"הוא טען, כי חלקו של הנאשם 4 בביצוע העבירות חמור פחות מחלקם של יתר הנאשמים; ובכל הנוגע לעבירה של סיכון חיי אדם בנתיב תחבורה, אף הוסיף כי מעשיו של נאשם 4 ממוקמים ברף התחתון של מדרג חומרת הענישה.",גזר-דין
92,ME-12-05-60494-380,"עוד טען עו""ד קאדרי, כי במסגרת מכלול שיקולי הענישה, בתוך מתחם העונש ההולם, אין לתת משקל משמעותי להרשעותיו הקודמות של הנאשם, ויש ליתן משקל מכריע להודאתו של הנאשם, לנטילת האחריות על-ידו ולצורך לאפשר לו להשתקם ולהקים משפחה עם רעייתו, שעִמה התחתן יום לפני מעצרו.",גזר-דין
93,ME-12-05-60494-380,"הוא גרס, כי בנסיבות העניין יש להסתפק בתקופת מעצרו של הנאשם.",גזר-דין
94,ME-12-05-60494-380,"בדבריו האחרונים בפרשת גזר-הדין, הביע נאשם 4 צער וחרטה על מעשיו, הבהיר כי הפיק את הלקח מהעמדתו לדין וממעצרו, וביקש שתושת עליו תקופת מאסר סבירה, שתאפשר לו להמשיך בתִפקוד תקין בעתיד.",גזר-דין
95,ME-12-05-60494-380,"בהתאם לתיקון 113 לחוק העונשין, על בית-המשפט לקבוע בגזר-הדין את מתחם העונש ההולם, זאת בהתאם לעיקרון המנחה והנסיבות הקשורות בביצוע העבירה; ובהמשך, לגזור את העונש המתאים לנאשם מתוך מתחם הענישה ההולם, תוך התייחסות לנסיבות שאינן קשורות לביצוע העבירה, אגב אפשרות לסטות מהמתחם בנסיבות חריגות שצוינו בחוק.",גזר-דין
96,ME-12-05-60494-380,"כאשר מדובר בריבוי עבירות המהוות מספר אירועים, כמו במקרה דנן, מורה סעיף 40יג(ב) לחוק, כי על-בית המשפט לקבוע מתחם עונש הולם לכל אירוע בנפרד, ולאחר מכן רשאי הוא לגזור עונש נפרד לכל אירוע או עונש כולל לכל האירועים.",גזר-דין
97,ME-12-05-60494-380,אתייחס תחילה למתחם הענישה ההולם בעניין כל אישום בנפרד.,גזר-דין
98,ME-12-05-60494-380,"העבירות באישום הראשון של חברות בארגון טרוריסטי ותמיכה בארגון טרוריסטי, הִנן חמורות.",גזר-דין
99,ME-12-05-60494-380,הן כוּונו לפגוע בערך המוגן של שמירה על ביטחון המדינה.,גזר-דין
100,ME-12-05-60494-380,באשר לעבירה הראשונה קובעת הפקודה למניעת טרור עונש של עד חמש שנות מאסר.,גזר-דין
101,ME-12-05-60494-380,"אמנם הפעילות המתוארת באישום הראשון באה לידי ביטוי בהפגנות ובמחאות; ואולם החומרה שבמעשים היא בעצם ההצטרפות לארגון טרוריסטי, שמשמעה – זמינות לפעילות טרוריסטית בשעת קריאה.",גזר-דין
102,ME-12-05-60494-380,"לאור מהות העבירות הנדונות באישום הראשון ונסיבות ביצוען, דומה כי מתחם העונש ההולם הוא בין 15 ל-30 חודשים לגבי נאשם 1 שעמד בראש החוליה, ובין 10 ל-24 חודשים לגבי יתר הנאשמים.",גזר-דין
103,ME-12-05-60494-380,"באישום השני מדובר בעבירות חמורות של סיכון חיי אדם בנתיב תחבורה וניסיון לתקיפת שוטרים בנסיבות מחמירות, עת יידו הנאשמים אבנים לעבר רכבי כוחות הביטחון.",גזר-דין
104,ME-12-05-60494-380,בצד העבירה הראשונה קצב המחוקק עונש מאסר מֵרבי של עשרים שנה.,גזר-דין
105,ME-12-05-60494-380,"הערכים המוגנים בעבירות הנדונות הם שמירה – על חיי אדם ושלמות הגוף, על הסדר הציבורי ועל שלומם של השוטרים המופקדים על השלטת החוק.",גזר-דין
106,ME-12-05-60494-380,"נסיבות ביצוע העבירות האמורות הִנן חמורות, לנוכח ביצוען בחבורה, אגב תכנון מוקדם ומתוך מניע אידיאולוגי; וזאת במסגרת פעילות בארגון טרוריסטי.",גזר-דין
107,ME-12-05-60494-380,"אמנם האבנים שיידו הנאשמים לא גרמו לפגיעות בגוף או ברכוש, ואולם חומרת המעשים היא בעצם העמדתם של השוטרים בסיכון של פגיעה ממשית, בין מהאבנים עצמן ובין מאבדן שליטה של הנהג על הרכב; וכבר הודגש בפסיקה, לא אחת, כי אבן היא בבחינת נשק קר ופגיעתה עלולה לגרום לחבלות חמורות ואף לאבדן חיים.",גזר-דין
108,ME-12-05-60494-380,"סבורני, כי מתחם העונש ההולם לגבי כל אירוע של סיכון חיי אדם בנתיב תחבורה, בנסיבות המתוארות באישום השני, הוא בין 10 ל-30 חודשים, כאשר ניתן לחפוף בין המתחמים לגבי כל האירועים שבאישום זה.",גזר-דין
109,ME-12-05-60494-380,"העבירה נושא האישום השלישי, של סחיטה באיומים, חמורה אף היא במהותה, ורף הענישה המקסימאלי שנקבע בגדרה עומד על שבע שנים.",גזר-דין
110,ME-12-05-60494-380,"העבירה נתפסת כעבירה מכוערת, נוכח ניסיונו של מבצע העבירה להשיג מטרותיו תוך הפעלת אמצעי לחץ פסולים של איומים בפגיעה בגופו, בקניינו ובכבודו של אדם; ולמרבה הצער, כמו במקרה דנן, לא תמיד הנפגע אוזר אומץ לפנות לגורמי אכיפת החוק.",גזר-דין
111,ME-12-05-60494-380,"נסיבות ביצוע העבירות חמורות, לנוכח ביצוע המעשים בחבורה ותוך תכנון מוקדם כחלק מפעילותם של הנאשמים בארגון הטרור, ובשל התעוזה שהפגינו הנאשמים בהשלטת מרות בשכונת עיסאוויה, ובהטלת אימה של ממש על שתי הנשים  – דבר שאילצן לעזוב את מקום מגוריהן.",גזר-דין
112,ME-12-05-60494-380,"מתחם העונש ההולם בגין העבירה שבאישום השלישי, על-רקע נסיבות ביצועה, הוא בין 8 ל-24 חודשים.",גזר-דין
113,ME-12-05-60494-380,"העבירות שבאישום הרביעי, של סחיטה באיומים ופציעה בנסיבות מחמירות, חמורות שבעתיים, שכן הנאשמים אילצו את המתלונן לעזוב את מקום מגוריו, באמצעות הטלת אימה, שאליה התלווה מעשה חמור של פציעה בראשו באמצעות נשק קר.",גזר-דין
114,ME-12-05-60494-380,"הערכים החברתיים המוגנים שביסוד העבירה – השמירה על האוטונומיה של הפרט, וההגנה על גופו וקניינו – נפגעו על-ידי הנאשמים ברגל גסה, עת פצעו את המתלונן ואילצו אותו לעזוב עם משפתחו את מקום מגוריהם.",גזר-דין
115,ME-12-05-60494-380,גם לעבירה זו נתלוו הנסיבות המחמירות של ביצוע המעשה בחבורה על-ידי חברי ארגון טרור.,גזר-דין
116,ME-12-05-60494-380,"נוכח נסיבות ביצוע העבירות, מתחם הענישה ההולם באישום הרביעי הוא בין 12 ל-30 חודשי מאסר.",גזר-דין
117,ME-12-05-60494-380,ומכאן לעונש המתאים.,גזר-דין
118,ME-12-05-60494-380,"בנסיבותיו של תיק זה, כאשר כל העבירות בוצעו במסגרת פעילותם של הנאשמים בארגון טרוריסטי, מצאתי מקום לגזור על הנאשמים עונש כולל בגין כל האירועים.",גזר-דין
119,ME-12-05-60494-380,"לנוכח חומרת העבירות ונסיבות ביצוען, ולאור ריבוי המעשים והישנותם על-ידי כל נאשם, בהתאם לחלקו הספציפי כמפורט באישומים השונים – מן הראוי להשית על כל הנאשמים מאסר ממושך, זאת משיקולים של גמול והוקעת המעשים, מטעמים של הגנה על ביטחון הציבור, ולתכלית של הרתעה אפקטיבית – אינדיבידואלית וכללית.",גזר-דין
120,ME-12-05-60494-380,"עם זאת, יש להביא בחשבון לקולא בעת קציבת העונש המתאים, את הודאתם של הנאשמים שחסכה זמן שיפוטי ניכר; את החרטה שהביעו על מעשיהם; את נסיבותיהם האישיות שפורטו בתסקירי שירות המבחן ובטיעוני הסנגורים; את הפגיעה שיסב המאסר הממושך לנאשמים ולבני משפחותיהם; ואת העובדה שהנאשמים נתונים מזה למעלה משנה במעצר – שתנאיו מכבידים מתנאי מאסר.",גזר-דין
121,ME-12-05-60494-380,"בעניינם של נאשמים 3 ו-4, אזקוף לחובתם את עברם הפלילי ואת כישלון ההרתעה בהליכים המשפטיים שננקטו נגדם בעבר; ולגבי נאשמים 1 ו-2 אתחשב בכך שמדובר בהרשעתם הראשונה בפלילים.",גזר-דין
122,ME-12-05-60494-380,"כן אביא בחשבון לעניין העונש המתאים את העובדה שנאשם 1 עמד בראש החוליה, את הרשעתו של נאשם 2 גם בעבירת נשק, ואת חלקם של הנאשמים השונים בביצוע העבירות כמפורט בכתב-האישום ובהסדרי הטיעון.",גזר-דין
123,ME-12-05-60494-380,"על-יסוד האמור לעיל, ובהתחשב במכלול טיעוני הצדדים לחומרה ולקולא, אני דן את הנאשמים כדלהלן:",גזר-דין
124,ME-12-05-60494-380,נאשם 1 – עלי מוסא –,גזר-דין
125,ME-12-05-60494-380,"ל-34 חודשי מאסר בפועל, החל מיום מעצרו 2.5.12.",גזר-דין
126,ME-12-05-60494-380,"ל-6 חודשי מאסר על-תנאי, שלא יעבור בתוך שלוש שנים מיום שחרורו מהמאסר עבירה שבה הורשע בתיק זה.",גזר-דין
127,ME-12-05-60494-380,"לפיצוי המתלונן באישום הרביעי בסכום של 5,000 ₪.",גזר-דין
128,ME-12-05-60494-380,נאשם 2 – מוחמד נאייף עביד –,גזר-דין
129,ME-12-05-60494-380,"ל-42 חודשי מאסר בפועל, החל מיום מעצרו 2.5.12.",גזר-דין
130,ME-12-05-60494-380,"ל-8 חודשי מאסר על-תנאי, שלא יעבור בתוך שלוש שנים מיום שחרורו מהמאסר עבירה שבה הורשע בתיק זה.",גזר-דין
132,ME-12-05-60494-380,נאשם 3 – מוחמד מאהר עביד –,גזר-דין
133,ME-12-05-60494-380,"ל-34 חודשי מאסר בפועל, החל מיום מעצרו 6.5.12.",גזר-דין
135,ME-12-05-60494-380,"לפיצוי המתלונן באישום הרביעי בסכום של 3,000 ₪.",גזר-דין
136,ME-12-05-60494-380,נאשם 4 – אמג'ד אקרם אדריס –,גזר-דין
137,ME-12-05-60494-380,"ל-34 חודשי מאסר בפועל, החל מיום מעצרו 20.5.12.",גזר-דין
140,ME-12-05-60494-380,הפיצוי למתלונן באישום הרביעי ישולם עד ליום 1.9.13.,גזר-דין
141,ME-12-05-60494-380,זכות ערעור לבית-המשפט העליון תוך 45 יום מהיום.,גזר-דין
142,ME-12-05-60494-380,"על הפרקליטות להמציא למתלונן באישום הרביעי עותק מגזר-הדין, ולהפנות תשומת לִבו לפיצויים שנפסקו.",גזר-דין
143,ME-12-05-60494-380,המזכירות תמציא עותק מגזר-הדין לשירות המבחן.,גזר-דין
144,ME-12-05-60494-380,"51293715129371ניתן היום,  ג' תמוז תשע""ג, 11 יוני 2013, בנוכחות ב""כ המאשימה, הנאשמים ובאי-כוחם ומתורגמן בית המשפט.",גזר-דין
