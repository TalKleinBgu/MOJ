,verdict,text,part
0,ME-24-03-49845-952,"באמצעות עו""ד חן יצחקי, פמ""מ (פלילי)",מדינת ישראל
1,ME-24-03-49845-952,מוחמד מגד אלדין סלימאן (עציר),הנאשמים
2,ME-24-03-49845-952,"על ידי ב""כ עו""ד אמיר נבון",הנאשמים
3,ME-24-03-49845-952,פארס דרוויש (עציר),הנאשמים
4,ME-24-03-49845-952,"על-ידי ב""כ עו""ד מוסטפא יחיא",הנאשמים
5,ME-24-03-49845-952,סאלח דוויק (עציר),הנאשמים
7,ME-24-03-49845-952,מוחמד מחמוד- נדון,הנאשמים
8,ME-24-03-49845-952,אחמד ג'ווילס- נדון,הנאשמים
9,ME-24-03-49845-952,"מרדכי בן דרור, ""בית המשפט העליון - מבנה חדש והערכות חדשה"", המשפט, א (תשנ""ג) 15",הנאשמים
10,ME-24-03-49845-952,"חוק העונשין, תשל""ז-1977: סע'  25, 29, 31, 144(ב), 144(ב2)",הנאשמים
11,ME-24-03-49845-952,גזר דין (נאשמים 3-1),הנאשמים
12,ME-24-03-49845-952,כנגד הנאשמים הוגש כתב אישום המייחס להם מעורבות בפרשה של מסחר בנשק מול סוכן משטרתי במהלך התקופה שבין החודשים ינואר 2023 ועד פברואר 2024.,הנאשמים
13,ME-24-03-49845-952,"כתב האישום הוגש כנגד חמישה נאשמים, עניינם של נאשמים 4 ו-5 הסתיים.",הנאשמים
14,ME-24-03-49845-952,הצדדים הגיעו להסדר דיוני לפיו הודו והורשעו נאשמים 1-3 בעובדות כתב אישום מתוקן בעבירות הבאות:,הנאשמים
15,ME-24-03-49845-952,"נאשם 1 שהוא הדומיננטי בפרשה, הורשע באישומים 8-1, בארבע עבירות של סחר בנשק, לפי סעיף 144(ב2) לחוק העונשין, התשל""ז-1977 (להלן: ""החוק"") (אישומים 2, 3, 6, 8); סחר בנשק בצוותא חדא, לפי סעיף 144(ב2) וסעיף 29 לחוק (אישום 5); ניסיון לביצוע עסקה אחרת בנשק, לפי סעיף 144(ב2) וסעיף 25 (ריבוי עבירות) (אישומים 1, 4, 7) ונשיאה והובלת נשק, לפי סעיף 144(ב) לחוק (אישום 1).",הנאשמים
16,ME-24-03-49845-952,"נאשם 2 הורשע על פי הודאתו באישום השני בעבירה של סיוע לסחר בנשק, לפי סעיף 144(ב2) וסעיף 31 לחוק, ובעבירה של נשיאה והובלת נשק, לפי סעיף 144(ב) לחוק.",הנאשמים
17,ME-24-03-49845-952,"נאשם 3 הודה והורשע באישום השישי בעבירה של סיוע לסחר בנשק, לפי סעיף 144(ב2) וסעיף 31 לחוק, ובעבירה של נשיאה והובלת נשק, לפי סעיף 144(ב) לחוק.",הנאשמים
18,ME-24-03-49845-952,עובדות כתב האישום המתוקן (נאשמים 3-1),הנאשמים
19,ME-24-03-49845-952,אישום ראשון- הסוכן ונאשם 1 הם מכרים.,הנאשמים
20,ME-24-03-49845-952,במהלך חודש מאי 23' פגש הנאשם 1 באקראי בסוכן בעסק לרחיצת מכוניות.,הנאשמים
21,ME-24-03-49845-952,"במהלך המפגש ביקש נאשם 1 מהסוכן להשיג עבורו קנה של נשק, הסוכן השיב שיבדוק ושאל את הנאשם 1 האם יש ברשותו כלי נשק למכירה.",הנאשמים
22,ME-24-03-49845-952,"בהמשך לשיחה, תיאמו השניים מפגש שבמהלכו הציג הנאשם 1 סרטון של אקדח ונקב במחירו.",הנאשמים
23,ME-24-03-49845-952,"הסוכן אמר שאינו מעוניין לרכוש את הנשק עקב מחירו,  בהמשך לכך הציג הנאשם 1 לסוכן תמונה של ארבעה אקדחים נוספים והציע לו שניים מהם למכירה, וכן הציע לו לרכוש 3 אקדחים בלגיים בעלות של 31,000 ₪ לאקדח.",הנאשמים
24,ME-24-03-49845-952,בהמשך לכך ביום 17.5.23 יצר הנאשם 1 קשר עם הסוכן והציע לו להיפגש עמו לראות את האקדחים הבלגיים.,הנאשמים
25,ME-24-03-49845-952,"ביום 19.5.23 נפגשו השניים, נאשם 1 שוחח עם אחרים, נסע עם הסוכן לבית משפחתו ובחלוף מספר דקות שב כשהוא נושא על גופו אקדח מסוג FN.",הנאשמים
26,ME-24-03-49845-952,"הנאשם 1 הציע לסוכן לבדוק את תקינותו ולרכוש את האקדח תמורת 31,000 ₪, סוכם שימשיכו להיות בקשר.",הנאשמים
27,ME-24-03-49845-952,במעשים אלו ניסה הנאשם 1 לבצע עסקה אחרת בנשק (ריבוי עבירות) ונשא נשק בלא רשות על פי דין;,הנאשמים
28,ME-24-03-49845-952,"אישום שני- בהמשך לאישום הראשון, ביום 22.5.23, יצר הסוכן קשר עם נאשם 1 ומסר לו שמעוניין לרכוש את האקדח, לאחר שיחות רבות הסוכן אמר לנאשם 1 שאינו מעוניין באקדח הבלגי ורוצה לרכוש אקדח גלוק.",הנאשמים
29,ME-24-03-49845-952,"ביום 12.6.23 שלח נאשם 1 לסוכן תמונה של אקדח, בשיחה ביניהם מסר לו שעלותו היא 35,000 ₪, לאחר שיח נוסף סיכמו השניים על מחיר של 34,000 ₪.",הנאשמים
30,ME-24-03-49845-952,"לאחר מספר שיחות נוספות, ביום 14.6.23, הודיע הנאשם לסוכן שהאקדח ברשותו והורה לו לאן להגיע.",הנאשמים
31,ME-24-03-49845-952,כאשר נפגשו הבחין הסוכן באקדח חצי אוטומט FN על המושב שליד הנהג.,הנאשמים
32,ME-24-03-49845-952,"הנאשם מסר לו כפפות, הסוכן עטה אותן אך לא הצליח להכניס את המחסנית וכשהנאשם ניסה- נפל חלק מהאקדח.",הנאשמים
33,ME-24-03-49845-952,"הנאשם נסע לתקן את האקדח ושב לסוכן, והשניים החלו בנסיעה כשלפניהם נסע נאשם 2 על אופנוע.",הנאשמים
34,ME-24-03-49845-952,בשלב מסוים עצרו את רכבם ונאשם 2 נתן לסוכן את האקדח.,הנאשמים
35,ME-24-03-49845-952,"הסוכן ביצע ירי ניסיון אך שוב נפל חלק מהאקדח,  נאשם 1 הזעיק את נאשם 2, והסוכן הציע לשניים לרכוש את האקדח בהנחה של 1,000 ₪.",הנאשמים
36,ME-24-03-49845-952,נאשם 1 אמר לסוכן שעליו לשאול את בעל האקדח והסוכן המתין עם נאשם 2.,הנאשמים
37,ME-24-03-49845-952,"לאחר מו""מ נוסף בין הסוכן לנאשם 1 הסכים נאשם 1 למכור את האקדח בסך של 33,200 ₪.",הנאשמים
38,ME-24-03-49845-952,"הסוכן נטל את האקדח, נאשם 1 ביקש ממנו לתת לו חצי גרם סם קוקאין והסוכן הסכים.",הנאשמים
39,ME-24-03-49845-952,"הנאשם הציע לסוכן לרכוש אקדח נוסף תמורת 43,000 ₪.",הנאשמים
40,ME-24-03-49845-952,במעשים אלו סחר נאשם 1 בנשק ונאשם 2 נשא נשק וסייע לסחר בנשק;,הנאשמים
41,ME-24-03-49845-952,"אישום שלישי- ביום 22.6.23 שוחח נאשם 1 עם הסוכן בטלפון והציע לו לרכוש אקדח גלוק בעלות של 50,000 ₪ ושלח לסוכן תמונות אקדחים בהתאם לבקשתו.",הנאשמים
42,ME-24-03-49845-952,"לאחר מו""מ סוכם על מכירת אקדח במחיר של 49,500 ₪..",הנאשמים
43,ME-24-03-49845-952,"ביום 2.7.23 מסר הסוכן לנאשם 1 ערבון בסך 2,000 ₪ לטובת בעל האקדח, אישר שיגיע בהמשך יום, והסכים לבקשת הנאשם להביא לו קוקאין.",הנאשמים
44,ME-24-03-49845-952,"במהלך המפגש שהתקיים בתחנת דלק בשכונת הגבעה הצרפתית בי-ם, הנאשם נכנס לרכבו של הסוכן, השניים נסעו לבית דודיו של נאשם 1, הסוכן עלה בהוראת נאשם 1 לרכבו, הנאשם נשא אקדח גלוק ברכב, הסוכן הוציא את המחסנית מהאקדח ודרך אותו, בהמשך ביצעו השניים ירי ניסיון ע""י כך שהנאשם נתן לסוכן 3 כדורים, הסוכן דרך את האקדח וירה מחלון הרכב.",הנאשמים
45,ME-24-03-49845-952,"הסוכן נטל את האקדח והעביר לנאשם 1 סך של 49,500 ₪ וגרם סם קוקאין.",הנאשמים
46,ME-24-03-49845-952,במעשים אלו סחר נאשם 1 בנשק מסוג אקדח ותחמושת.,הנאשמים
47,ME-24-03-49845-952,"אישום רביעי- במהלך חודש יולי 23 שלח הנאשם 1 לסוכן תמונות של אקדחים שונים וסרטונים מספר פעמים וכן הודעות שבעל הנשק מוכן להפחית את מחיר אחד מכלי הנשק וכן שלח לו תמונות של מחסניות לנשק, הסוכן שאל אותו על כלי הנשק ומחיריהם.",הנאשמים
48,ME-24-03-49845-952,בכך ביצע הנאשם 1 ריבוי עבירות של ניסיון לביצוע עסקה אחרת בנשק.,הנאשמים
49,ME-24-03-49845-952,אישום חמישי- ביום 1.8.23 יצר הסוכן קשר עם הנאשם לגבי אקדח גלוק שהציע לו.,הנאשמים
50,ME-24-03-49845-952,"הנאשם 1 הציע שייסעו לראות את האקדח בשטחים אך הסוכן סירב, בהמשך שלח הנאשם תמונה של שני אקדחים המוחזקים בעיסוויה שעלותם היא 46,500 ₪ לאקדח.",הנאשמים
51,ME-24-03-49845-952,"בהמשך היום הודיע הסוכן כי ירכוש את האקדח במחיר שהוצע, הנאשם הסכים להביא עמו כדורים לבדיקת האקדח אך דרש כי הסוכן ישלם בעבורם.",הנאשמים
52,ME-24-03-49845-952,"בשלב מסוים הגיע למקום אחר שזהותו אינה ידועה, הוציא ממכנסיו אקדח מסוג מסטב והעבירו לנאשם 1, וזה העביר את האקדח והמחסנית לסוכן.",הנאשמים
53,ME-24-03-49845-952,הסוכן טען את הכדורים וירה שתי יריות.,הנאשמים
54,ME-24-03-49845-952,הסוכן שילם לנאשם 1 את התמורה המוסכמת ו-500 ₪ נוספים עבורו.,הנאשמים
55,ME-24-03-49845-952,בהמשך טען נאשם 1 שחסר חלק מהכסף והסוכן הבטיח לו שיוסיף לו 200 ₪ נוספים במפגש הבא.,הנאשמים
56,ME-24-03-49845-952,בכך ביצע נאשם 1 מעשה של סחר בנשק בצוותא.,הנאשמים
57,ME-24-03-49845-952,"אישום שישי- בהמשך לאמור, ביום 9.8.23 שלח הנאשם 1 לסוכן תמונה של אקדח גלוק וציין את מחירו ואת העלות לסוכן.",הנאשמים
58,ME-24-03-49845-952,השניים שוחחו במספר הזדמנויות על רכישת אקדחים.,הנאשמים
59,ME-24-03-49845-952,"ביום 28.8.23 שאל הסוכן אלו כלי נשק יש לנאשם 1 למכירה וביקש שישלח תמונות של כלי הנשק ומחיריהם, הנאשם עשה כבקשתו וציין שהמחירים נעים בין 45-47 אלף ₪.",הנאשמים
60,ME-24-03-49845-952,הנאשם 1 אמר כי עליו לבדוק את זמינות הנשקים באמצעות אחרים.,הנאשמים
61,ME-24-03-49845-952,"לאחר שהנאשם 1 ציין כי האקדחים ברשותו שלח תמונה של אקדח ודרש תמורתו 2 גרם קוקאין ו-45,000 ₪.",הנאשמים
62,ME-24-03-49845-952,הסוכן הורה לנאשם להביא עמו כדורים והנאשם הזכיר לו כי חייב לו 200 ₪.,הנאשמים
63,ME-24-03-49845-952,"כשנפגשו, הורה הנאשם 1 לסוכן לנסוע לבית חנינא.",הנאשמים
64,ME-24-03-49845-952,"הנאשם 1 התקשר לנאשם 3 וזה הורה לו לנסוע לאחר בשם אבו עלי, נאשם 1 הכווין את הסוכן ועם הגעתם מסר נאשם 3 שיגיע בעוד מספר דקות.",הנאשמים
65,ME-24-03-49845-952,עם הגעתו מסר כי נוסע להביא את אבו עלי ואת האקדח.,הנאשמים
66,ME-24-03-49845-952,הנאשם והסוכן נסעו אחרי נאשם 3 והמתינו.,הנאשמים
67,ME-24-03-49845-952,נאשם 3 הגיע למקום יחד עם אחר ומסר לנאשם אקדח מסוג יריחו.,הנאשמים
68,ME-24-03-49845-952,"הסוכן שאל את נאשם 3 האם יוכל לבצע ירי ניסיון ונאשם 3 השיב שיכול לירות מתוך הרכב, והסוכן עשה כן.",הנאשמים
69,ME-24-03-49845-952,נאשם 1 נטל מהסוכן את התמורה ועבר לרכבו של נאשם 3 והסוכן עזב את המקום.,הנאשמים
70,ME-24-03-49845-952,במעשים אלו סחר נאשם 1 בנשק ותחמושת ונאשם 3 סייע בידו ונשא נשק.,הנאשמים
71,ME-24-03-49845-952,אישום שביעי- במועדים שונים בחודשים ספטמבר-אוקטובר 23' הנאשם שלח לסוכן תמונות אקדחים והשניים התכתבו לגבי מחיריהם.,הנאשמים
73,ME-24-03-49845-952,אישום שמיני- הנאשם 1 והסוכן המשיכו לשוחח על כלי נשק במספר רב של הזדמנויות.,הנאשמים
74,ME-24-03-49845-952,"ביום 28.12.23 פירט הנאשם 1, לבקשת הסוכן, את הנשקים הנמצאים ברשותו, שלח תמונות ונקב במחירים.",הנאשמים
75,ME-24-03-49845-952,"השניים סיכמו על מכירת אקדח גלוק תמורת 44,500 ₪.",הנאשמים
76,ME-24-03-49845-952,"במקביל סיכם הנאשם 1 עם נאשם 4, שימכור לו שני כדורים לאקדח.",הנאשמים
77,ME-24-03-49845-952,"במהלך המפגש העביר לסוכן אקדח גלוק, ועד להגעת הכדורים ספרו את התמורה.",הנאשמים
78,ME-24-03-49845-952,"נאשם 4 שהגיע למקום לאחר שיחה עם הנאשם, העביר שני כדורים לסוכן, בהוראת הנאשם העביר הסוכן 200 ₪ לנאשם 4.",הנאשמים
79,ME-24-03-49845-952,"במעשים אלו סחר נאשם 1 בנשק, הנאשם 4 הורשע בעבירה של מתן אמצעים לביצוע פשע.",הנאשמים
80,ME-24-03-49845-952,"נאשם 1 כבן 24, נעדר הרשעות קודמות, מקורותיו עולה כי גדל ברקע משפחתי מורכב- אביו ריצה מאסר ממושך, הוריו התגרשו והוא חווה אלימות פיזית מתמשכת מצד קרובי משפחתו.",תסקירי שירות מבחן
81,ME-24-03-49845-952,הנאשם נשר מלימודיו לאחר שמונה שנים וסייע בפרנסת משפחתו.,תסקירי שירות מבחן
82,ME-24-03-49845-952,"באותה תקופה עבד בעבודות מזדמנות, שהה ללא מסגרת וחבר לחברה שולית.",תסקירי שירות מבחן
83,ME-24-03-49845-952,"בהיותו בן 15 החל להשתמש בקנאביס על בסיס שבועי, בהמשך צרך סוגים שונים של סמים שהסבו לו תחושת רוגע ובריחה מקשייו.",תסקירי שירות מבחן
84,ME-24-03-49845-952,"הנאשם מעוניין להיגמל משימוש בסמים וניסה לאורך חייו להפסיק בכוחות עצמו, ללא הצלחה.",תסקירי שירות מבחן
85,ME-24-03-49845-952,"ביחס לעבירות מסר שפעל מתוך שיקול דעת לקוי, צורך ברווח כספי מהיר, התייחס למעשיו באופן מצמצם ונטה לתאר את חלקו כמינורי ומתמקד בתיווך.",תסקירי שירות מבחן
86,ME-24-03-49845-952,הנאשם נעדר גורמי תמיכה וגבולותיו הפנימיים רופפים.,תסקירי שירות מבחן
87,ME-24-03-49845-952,"שירות המבחן העריך קיומו של סיכון גבוה להישנות התנהגות עוברת חוק, ומידת החומרה מוערכת כגבוהה.",תסקירי שירות מבחן
88,ME-24-03-49845-952,לפיכך הומלץ על ענישה מאחורי סורג ובריח.,תסקירי שירות מבחן
89,ME-24-03-49845-952,"בהמשך לבקשת ההגנה הוגש עדכון שהתקבל משב""ס, כעולה ממנו  הנאשם משולב בתוכנית תל""מ- תוכנית הכנה לגמילה מסמים.",תסקירי שירות מבחן
90,ME-24-03-49845-952,"הנאשם משתף פעולה, משולב גם במסגרת החינוך ומצליח לנהל סדר יום קבוע ויציב, מקפיד על השתתפותו בקבוצות, משתף מעולמו הפנימי בהתאם לשלב בו מצוי, הרושם כי נתרם מהטיפול, מצליח לזהות את דפוסי התמכרותו ומגלה תובנה לצורך בהעמקת הטיפול.",תסקירי שירות מבחן
91,ME-24-03-49845-952,"נאשם 2 כבן 21, הופנה לתסקיר חובה, הנאשם תיאר יחסים תקינים עם הוריו ומשפחתו, אחיו הסתבך בפלילים.",תסקירי שירות מבחן
92,ME-24-03-49845-952,"הנאשם סיים 12 שנות לימוד, בשנות התיכון האחרונות הקדיש את זמנו לחיזוק קשריו החברתיים, טיפול בסוסים והוצאת רישיון על אופנוע.",תסקירי שירות מבחן
93,ME-24-03-49845-952,הוריו לא הסכימו עם התנהלותו אך נענו לרצונותיו.,תסקירי שירות מבחן
94,ME-24-03-49845-952,לחובת הנאשם הרשעה בבית משפט לנוער בעבירות שוד בגינה נדון למאסר ועונשים נלווים.,תסקירי שירות מבחן
95,ME-24-03-49845-952,"ביחסו לעבירות תיאר הנאשם את מעשיו באופן שטחי ומצמצם, תיאר את חלקו כנגרר ומקרי.",תסקירי שירות מבחן
96,ME-24-03-49845-952,"הנאשם מתקשה לבחון באופן ביקורתי את מעשיו, יכולתו להכיר בדפוסיו הבעייתיים מצומצמת והוא מתנהל באופן קורבני והשלכתי ביחס לסביבה.",תסקירי שירות מבחן
97,ME-24-03-49845-952,"ברקע לביצוע העבירות קשריו החברתיים, רצון להגברת ערך עצמי והוכחת יכולות גבריות, קשיים בהצבת גבולות לעצמו ולאחרים, נטייה ליחס מרצה ונגרר, וכן נגישות לנשק בסביבה החברתית שבה בחר.",תסקירי שירות מבחן
98,ME-24-03-49845-952,"עם זאת, הנאשם גדל במשפחה נורמטיבית ומתפקדת, עד לאחרונה גילה רמת תפקוד תקינה, בעבר שיתף פעולה ברמה מסוימת בקשר עם שירות המבחן לנוער.",תסקירי שירות מבחן
99,ME-24-03-49845-952,כיום הנאשם אינו מבטא צורך בסיוע טיפולי ושירות המבחן אינו בא בהמלצה טיפולית.,תסקירי שירות מבחן
100,ME-24-03-49845-952,"המאשימה, באמצעות עו""ד חן יצחקי, עמדה על הפגיעה הקשה בערכים המוגנים ובראשם שלום הציבור ובטחונו, לרבות חשש שהנשק יגיע לידיים של מי שאינו מוסמך ומיומן וישמש לפגיעה בחיי אדם.",תמצית טיעוני הצדדים
101,ME-24-03-49845-952,"ב""כ המאשימה הדגישה את המציאות הביטחונית המורכבת בישראל ואת ריבוי מקרי הרצח בנשק חם במגזר הערבי.",תמצית טיעוני הצדדים
102,ME-24-03-49845-952,"הנאשמים בחרו במודע לסכן את הציבור לצורך הפקת רווח כלכלי, ואף שהנשק לא הגיע לידיים עברייניות, פוטנציאל הנזק גדול.",תמצית טיעוני הצדדים
103,ME-24-03-49845-952,"לפיכך עתרה לגזור על הנאשמים עונשים מחמירים, תוך מתן דגש להרתעת הרבים והרתעת היחיד.",תמצית טיעוני הצדדים
104,ME-24-03-49845-952,"נאשם 1- המאשימה עתרה להשית עליו 14 שנות מאסר, לצד מאסר מותנה וקנס שלא יפחת מהתמורה הכוללת שקיבל מהסוכן- 220,000 ₪.",תמצית טיעוני הצדדים
105,ME-24-03-49845-952,"לשיטתה, המתחמים בעניינו הם כדלהלן: בגין כל אישום של סחר בנשק  72-42 חודשים;  בגין כל אישום של ניסיון לעסקה אחרת (ריבוי עבירות) 30-12 חודשים; בגין נשיאת נשק 48-24 חודשים.",תמצית טיעוני הצדדים
106,ME-24-03-49845-952,"נאשם 1 הוא גורם בלעדיו אין- שלח לסוכן קרוב ל-20 תמונות של כלי נשק, היה בשיח מתמיד עם הסוכן ועם אחרים, נכח בכלל העסקאות, פעל לתיאום המחירים והייתה לו יכולת לספק את כלי הנשק בקלות בלתי נתפסת וכמעט באופן מידי, באופן המלמד על היותו נטוע חזק בעולם הנשק.",תמצית טיעוני הצדדים
107,ME-24-03-49845-952,"אין מדובר במעידה חד פעמית כי אם בפעילות שנמשכה קרוב לעשרה חודשים, במהלכה קיבל לידיו תמורה כוללת בסך 220,000 ₪.",תמצית טיעוני הצדדים
108,ME-24-03-49845-952,הנאשם לא מסר פרטים לגבי הגורמים שהעבירו לו את הנשק.,תמצית טיעוני הצדדים
109,ME-24-03-49845-952,"הוא נעדר עבר פלילי, תסקירו שלילי, קיים סיכון גבוה להישנות עבירות.",תמצית טיעוני הצדדים
110,ME-24-03-49845-952,בעניינו של נאשם 2- הנאשם הורשע בסיוע לסחר המצוי ברף הגבוה ונשיאת הנשק משמעותית שאינה רגעית.,תמצית טיעוני הצדדים
111,ME-24-03-49845-952,"חלקו באישום השני מהותי ודומיננטי, הנאשם הגיע למקום העסקה עם האקדח לאחר שניסה לתקנו, ושב למקום פעם נוספת על מנת לנסות לתקנו שוב.",תמצית טיעוני הצדדים
112,ME-24-03-49845-952,אלמלא נאשם 2 הסוכן לא היה רוכש את האקדח.,תמצית טיעוני הצדדים
113,ME-24-03-49845-952,"ב""כ המאשימה ציינה כי הנאשם ביצע את העבירות בסמוך לאחר הרשעתו בתיק אחר, והפנתה לתסקיר המצביע על סיכון להישנות עבירות, נטייה להטיל את האחריות על אחרים וקושי בהצבת גבולות.",תמצית טיעוני הצדדים
114,ME-24-03-49845-952,לפיכך עתרה למתחם הנע בין 60-40 חודשים ולהעמיד את עונשו באמצע המתחם כך שירצה 50 חודשי מאסר בפועל.,תמצית טיעוני הצדדים
115,ME-24-03-49845-952,אשר לנאשם 3- הסיוע לסחר מצוי גם כן ברף הגבוה והנשיאה משמעותית.,תמצית טיעוני הצדדים
116,ME-24-03-49845-952,"הנאשם הכווין את נאשם 1 ואת הסוכן למקום ביצוע העסקה, תוך שאמר שהולך להביא את ""הדבר"", הוא שהביא את האקדח עם המחסנית והשיב לשאלת הסוכן בעניין ירי ניסיון.",תמצית טיעוני הצדדים
117,ME-24-03-49845-952,בעניינו עתרה המאשימה למתחם הנע בין 60-40 חודשי מאסר ולמקם את עונשו בתחתיתו.,תמצית טיעוני הצדדים
118,ME-24-03-49845-952,"ב""כ הנאשמים 1 ו-3, עו""ד אמיר נבון, עתר לגזור על הנאשמים עונשים מתונים יותר.",תמצית טיעוני הצדדים
119,ME-24-03-49845-952,אשר לנאשם 1- הסניגור עתר לקבוע מתחם עונש אחד לכלל האישומים.,תמצית טיעוני הצדדים
120,ME-24-03-49845-952,"נטען כי הנאשם לא היה יעד משטרתי אלא מכּר של הסוכן שאותו פגש באקראי, הסוכן ניצל את התמכרות הנאשם לסמים ואת ההיכרות עמו כדי לקדם באמצעותו עסקאות סחר בנשק.",תמצית טיעוני הצדדים
121,ME-24-03-49845-952,לדבריו מעשי הסוכן גובלים בעבירת שידול ומחייבים הקלה בעונשו של הנאשם.,תמצית טיעוני הצדדים
122,ME-24-03-49845-952,הסוכן לא טרח למצוא את בעלי הנשק והסתפק במתווך.,תמצית טיעוני הצדדים
123,ME-24-03-49845-952,"עוד נטען, כי בקשת הנאשם מהסוכן לקבל כסף או סם מלמדת שלא קיבל תמורה על מעשיו מבעל הנשק.",תמצית טיעוני הצדדים
124,ME-24-03-49845-952,"עוד עמד הסניגור על נסיבותיו האישיות- הנאשם גדל בעוני ובסביבה עבריינית ועזב את מסגרות החינוך לסייע בפרנסת המשפחה, ברקע התמכרות לסמים מגיל צעיר מאוד.",תמצית טיעוני הצדדים
125,ME-24-03-49845-952,מצבו הכלכלי ירוד והוא הרוויח מהעסקאות סכום זעום שבו השתמש למימון סם.,תמצית טיעוני הצדדים
126,ME-24-03-49845-952,לפיכך ביקש לגזר עליו מאסר בן 5 שנים.,תמצית טיעוני הצדדים
127,ME-24-03-49845-952,נאשם 3- הסניגור ביקש לגזור על נאשם 3 עונש שלא יעלה על 20 חודשי מאסר.,תמצית טיעוני הצדדים
128,ME-24-03-49845-952,"נטען כי העבירה של נשיאת נשק ""נבלעת"" בעבירה העיקרית של סיוע לסחר, וכן שהענישה המרבית בעבירה של סיוע לסחר קלה מהענישה בגין נשיאה.",תמצית טיעוני הצדדים
129,ME-24-03-49845-952,"לנאשם שלוש אחים ואחיות, הוריו מתמודדים עם בעיות בריאותיות (הוגשו מסמכים רפואיים).",תמצית טיעוני הצדדים
130,ME-24-03-49845-952,"לאורך חייו התרחק מהפשע והיה לוחם ""קיקבוקס"" מעוטר, בשל מעצרו לא השתתף בחתונות של אחיותיו, לנוכח שינוי בתפיסתו הוא לא ישוב לבצע עבירות.",תמצית טיעוני הצדדים
131,ME-24-03-49845-952,"ב""כ נאשם 2, עו""ד מוסטפא יחיא, ביקש להסתפק במאסר החופף את תקופת מעצרו של הנאשם או בתקופה הקרובה לכך.",תמצית טיעוני הצדדים
132,ME-24-03-49845-952,"לטענתו, עתירת המאשימה מחמירה יתר על המידה ואינה בהלימה להוראות החיקוק שבהן הורשע הנאשם ולנסיבות ביצוע העבירה.",תמצית טיעוני הצדדים
133,ME-24-03-49845-952,"חלקו של הנאשם מינורי ביותר, הוא לא היה בעלי הנשק, לא עמד בקשר עם הסוכן, לא ניהל משא ומתן ולא קיבל כסף לידיו.",תמצית טיעוני הצדדים
134,ME-24-03-49845-952,למאשימה אין כל אינדיקציה כי הנאשם הוא המקור לנשק.,תמצית טיעוני הצדדים
135,ME-24-03-49845-952,לא הייתה לו שליטה על הנשק והסיוע לסחר אינו משמעותי והתבטא בהבאת האקדח.,תמצית טיעוני הצדדים
136,ME-24-03-49845-952,"כמו כן מדובר במעידה חד פעמית, הנאשם ביצע את העבירות בחודש יוני 23' ונעצר תשעה חודשים לאחר מכן.",תמצית טיעוני הצדדים
137,ME-24-03-49845-952,"הנאשם אינו מבין בנשק, מעורבותו מוגבלת והאקדח שהיה פגום, נתפס לבסוף.",תמצית טיעוני הצדדים
138,ME-24-03-49845-952,הנאשם ביצע את העבירות בהיותו כבן 19 ונעצר עד תום ההליכים למרות חלוף הזמן.,תמצית טיעוני הצדדים
139,ME-24-03-49845-952,נטען כי הסיכון הנשקף מהנאשם נמוך מזה שעליו הצביע שירות המבחן.,תמצית טיעוני הצדדים
140,ME-24-03-49845-952,הנאשמים הביעו צער על מעשיהם וביקשו את רחמי בית המשפט.,תמצית טיעוני הצדדים
141,ME-24-03-49845-952,"חלקו של נאשם 1 בביצוע עסקאות הנשק מרכזי ודומיננטי, נאשם 1 הוא החוליה המחברת בין הסוכן לנאשמים האחרים.",בחינת נסיבות מעשי הנאשם ומדיניות הענישה הנוהגת
142,ME-24-03-49845-952,"במשך למעלה מחצי שנה פעל ישירות מול הסוכן, קידם עסקאות מכירת נשק של אקדחים מסוגים שונים באמצעות פגישות, שיחות, הודעות ותמונות רבות מאוד.",בחינת נסיבות מעשי הנאשם ומדיניות הענישה הנוהגת
143,ME-24-03-49845-952,"נסיבות האישומים מלמדות על זמינות ונגישות לנשק ותחמושת, נחישות להוציא לפועל עסקאות נשק רבות מול הסוכן, ועמידה על המקח מולו.",בחינת נסיבות מעשי הנאשם ומדיניות הענישה הנוהגת
144,ME-24-03-49845-952,אף בכך שהסוכן סיפק לנאשם לפי בקשתו מנת סם קוקאין אין כדי להטות את הכף בעניין זה.,בחינת נסיבות מעשי הנאשם ומדיניות הענישה הנוהגת
145,ME-24-03-49845-952,"עיינתי בזכ""ד אישור המאשימה לפעולות הסוכן (נ/3) לפיו הדבר היה נחוץ לאפשר את המשך פעילות הסוכן ולמנוע את חשיפתו (הסוכן התייצג כסוחר סמים ונשק, והנאשם הכירו מהעבר כסוחר סמים).",בחינת נסיבות מעשי הנאשם ומדיניות הענישה הנוהגת
146,ME-24-03-49845-952,"לפיכך לא מצאתי כי יש בנסיבות אלו: היכרות מוקדמת בין הנאשם לסוכן, מודעות הסוכן לכך שהנאשם משתמש בסמים, אי הכללת הנאשם ברשימת היעדים המקורית והספקת מנת סם לנאשם בהתאם לבקשתו כדי לבסס חריגה מנוהלי עבודה או ניצול הנאשם והדחתו לביצוע עבירות באופן המפחית מרמת אשמו.",בחינת נסיבות מעשי הנאשם ומדיניות הענישה הנוהגת
147,ME-24-03-49845-952,"הנזק ממעשי הנאשם ופוטנציאל הנזק גבוה ביותר, הנאשם לא בדק למי מיועד הנשק, לידיים עברייניות או לגורמי טרור ומאמציו הופנו לביצוע עסקאות נשק רבות כדי למקסם רווחים.",בחינת נסיבות מעשי הנאשם ומדיניות הענישה הנוהגת
148,ME-24-03-49845-952,"אין לדעת מה היה הנזק משימוש בנשקים שמכר הנאשם, אלמלא נמכרו לסוכן משטרתי.",בחינת נסיבות מעשי הנאשם ומדיניות הענישה הנוהגת
149,ME-24-03-49845-952,"הנאשם סחר בכלי נשק בסכום מצטבר של 220,000 ₪.",בחינת נסיבות מעשי הנאשם ומדיניות הענישה הנוהגת
150,ME-24-03-49845-952,פגיעת מעשיו בערכים המוגנים היא ברף גבוה ביותר.,בחינת נסיבות מעשי הנאשם ומדיניות הענישה הנוהגת
151,ME-24-03-49845-952,מדיניות הענישה בעבירת סחר בנשק,בחינת נסיבות מעשי הנאשם ומדיניות הענישה הנוהגת
152,ME-24-03-49845-952,"עוד אפנה לנאשמים שעליהם הושתו עונשים מוסכמים- נאשם 1 נדון בגין שתי עבירות של סחר בנשק ועבירה של קשירת קשר לביצוע עסקה בנשק, למאסר בן 5.5 שנות מאסר וקנס בסך 25,000 ₪ (גזר דין מיום 29.5.2023); נאשם 5 נדון ל-6 שנים וארבעה חודשים בגין שלוש עבירות סחר ועבירה של קשירת קשר (גזר דין מיום 12.12.22); נאשם 6, נדון בגין שלוש עבירות סחר בנשק, עבירה של סיוע לסחר בנשק ועבירות של שהייה בלתי חוקית, למאסר בן 86 חודשים וקנס בסך 60,000 ₪ (29.3.2023); על נאשם 8 שהורשע בעבירה של ניסיון סחר בנשק, עבירה של סיוע לסחר בנשק, שתי עבירות של ניסיון לבצע עסקה אחרת ובעבירת סמים, הוטלו 54 חודשים וקנס בסך 8,000 ₪ (30.1.2023).",בחינת נסיבות מעשי הנאשם ומדיניות הענישה הנוהגת
153,ME-24-03-49845-952,מדיניות הענישה בעבירה של ניסיון לעסקה אחרת בנשק,בחינת נסיבות מעשי הנאשם ומדיניות הענישה הנוהגת
154,ME-24-03-49845-952,"לאחר ששקלתי את כלל השיקולים: ריבוי עבירות, סוג הנשק (אקדח ולא נשק התקפי מסוג רובה), חלקו של הנאשם בביצוע העבירות ונסיבות מעשיו, מצאתי להעמיד את מתחם העונש ההולם בעניינו של נאשם 1 על 13-9 שנות מאסר.",בחינת נסיבות מעשי הנאשם ומדיניות הענישה הנוהגת
155,ME-24-03-49845-952,"על אף שכל אחד משני הנאשמים הורשע ביחס לאירוע אחר בעבירות של סיוע לסחר בנשק ונשיאת נשק ניתן להצביע על קווי דמיון בנסיבות ביצוע העבירה- שניהם היו מעורבים באירוע חד-פעמי, שבו נאשם 1 היה דומיננטי אל מול הסוכן, לפני המפגש ובמהלכו, ועבירת הסיוע כללה פעולות אקטיביות המצריכות תכנון מוקדם.",נסיבות מעשי נאשמים 3-2
156,ME-24-03-49845-952,"נאשם 2- במסגרת האישום השני הורשע בסיוע לסחר בנשק-אקדח חצי אוטומט, ובנשיאתו.",נסיבות מעשי נאשמים 3-2
157,ME-24-03-49845-952,"בעוד נאשם 1 עמד בקשר עם הסוכן ו""סגר"" את העסקה, ואף עמד על המקח בעקבות הפגם שהתגלה באקדח, נאשם 2 היה מעורב בניסיונות לתקנו.",נסיבות מעשי נאשמים 3-2
158,ME-24-03-49845-952,"פעולותיו כללו את נשיאת האקדח חזרה למקום המפגש של נאשם 1 והסוכן, לצד הגעה חוזרת למקום וניסיון לתקנו בשנית.",נסיבות מעשי נאשמים 3-2
159,ME-24-03-49845-952,"הנאשם היה אקטיבי ותרם את חלקו להוצאת העסקה לפועל, הסיוע שנתן משמעותי אך אינו ברף הגבוה ביותר.",נסיבות מעשי נאשמים 3-2
160,ME-24-03-49845-952,נאשם 3- הורשע באישום השישי בעבירה של סיוע לסחר בנשק-אקדח ובנשיאתו.,נסיבות מעשי נאשמים 3-2
161,ME-24-03-49845-952,"אף שנאשם 1 עמד בקשר עם הסוכן ו""סגר"" את העסקה, נאשם 3 היה חוליה משמעותית בשרשרת, והסיוע הוא ברף חומרה משמעותי.",נסיבות מעשי נאשמים 3-2
162,ME-24-03-49845-952,"נאשם 3 היה נכח במפגש בין הסוכן ונאשם 1, הוביל אותם למקום שבו מסר לבסוף לנאשם 1 את האקדח.",נסיבות מעשי נאשמים 3-2
163,ME-24-03-49845-952,הוא שאישר לסוכן לבדוק את תקינות האקדח באמצעות ירי ניסיון מבעד לחלון הרכב.,נסיבות מעשי נאשמים 3-2
164,ME-24-03-49845-952,"לאחר שבחנתי את כלל הנסיבות, מצאתי לקבוע כי מידת פגיעת מעשיהם בערכים המוגנים היא ברף בינוני.",נסיבות מעשי נאשמים 3-2
165,ME-24-03-49845-952,בעניין בראנסי נדונו ערעור וערעור שכנגד בעניין נאשמים רבים שהורשעו בעבירות סחר ועסקאות בנשק.,מדיניות הענישה בעבירת סיוע לסחר בנשק הכולל נשיאה
166,ME-24-03-49845-952,נאשם 15 הורשע בעבירת סיוע לסחר בנשק בגין מעורבותו בעסקה במסגרתה נמכרו רובה קלאצ'ניקוב ושתי מחסניות תואמות.,מדיניות הענישה בעבירת סיוע לסחר בנשק הכולל נשיאה
167,ME-24-03-49845-952,נקבע מתחם ענישה הנע בין 20-8 חודשי מאסר.,מדיניות הענישה בעבירת סיוע לסחר בנשק הכולל נשיאה
168,ME-24-03-49845-952,"גילו צעיר, לחובתו עבר פלילי רלוונטי.",מדיניות הענישה בעבירת סיוע לסחר בנשק הכולל נשיאה
169,ME-24-03-49845-952,נדון למאסר בן 12 חודשים.,מדיניות הענישה בעבירת סיוע לסחר בנשק הכולל נשיאה
170,ME-24-03-49845-952,ערעור המדינה התקבל ועונשו הוחמר ל-20 חודשי מאסר בפועל;,מדיניות הענישה בעבירת סיוע לסחר בנשק הכולל נשיאה
171,ME-24-03-49845-952,"עוד אפנה לעניין עמאר שהובא לעיל, במסגרתו נדון נאשם 9 ל-25 חודשי מאסר בגין סיוע לסחר והפרת הוראה חוקית (בהסדר סגור, גזר דין מיום 24.4.23); על נאשם 13 הושתו 34 חודשי מאסר בגין סיוע לסחר, לצד קשירת קשר לביצוע פשע בתיק שצורף, המתחם בעניינו עמד על 52-30 חודשים (גזר דין מיום 30.1.23); נאשם 16 נדון ל-35 חודשי מאסר, הנאשם הביא רובה 16M משטחי הרשות והורשע בסיוע לסחר, כמו כן החזיק אקדח, נקבע מתחם שנע בין 52-34 חודשים (גזר דין מיום 13.3.23).",מדיניות הענישה בעבירת סיוע לסחר בנשק הכולל נשיאה
172,ME-24-03-49845-952,"אשר לעבירת נשיאת הנשק, בעניינה הגישו הסניגורים פסיקה רבה, אקבל את טענת ההגנה כי המעשה בוצע במסגרת עבירת הסיוע לסחר ואין מקום לפיצול עבירות.",מדיניות הענישה בעבירת סיוע לסחר בנשק הכולל נשיאה
173,ME-24-03-49845-952,הסניגורים לא ביקשו להקיש מענייננם של נאשמים 4 ו-5 לענייננם של נאשמים דנן ובצדק.,מדיניות הענישה בעבירת סיוע לסחר בנשק הכולל נשיאה
174,ME-24-03-49845-952,חלקם של נאשמים 4 ו-5 פחות משמעותית גם מזה של נאשמים 2 ו-3.,מדיניות הענישה בעבירת סיוע לסחר בנשק הכולל נשיאה
175,ME-24-03-49845-952,"לאחר ששקלתי את כלל השיקולים, נסיבות מעשי הסחר שכללו נשיאת נשק ומדיניות הענישה הנוהגת מצאתי להעמיד את מתחם העונש ההולם בעניינם של נאשמים 3-2 על 48-24 חודשי מאסר.",מדיניות הענישה בעבירת סיוע לסחר בנשק הכולל נשיאה
176,ME-24-03-49845-952,"שלושת הנאשמים צעירים בשנות ה-20 לחייהם, שוהים במעצר כ-13 חודשים, הודו וחסכו בזמן שיפוטי וכן את העדת הסוכן.",העונש המתאים לנאשמים
177,ME-24-03-49845-952,"נאשם 1 כבן 24 נסיבות חייו מורכבות, חבר מגיל צעיר לחברה שולית ומנהל אורח חיים התמכרותי.",העונש המתאים לנאשמים
178,ME-24-03-49845-952,"נראה כי הנאשם ביצע את העבירות מתוך קושי כלכלי ועל מנת להרוויח כסף קל, יעידו על כך גם בקשותיו מהסוכן לספק לו סם קוקאין ותמורה נוספת של כמה מאות ₪ עבור מעשיו.",העונש המתאים לנאשמים
179,ME-24-03-49845-952,"תסקירו אינו חיובי, כעולה ממנו הנאשם אינו מבין את חומרת מעשיו ומתייחס אליהם בצמצום, הוערך סיכון גבוה להישנות עבירות.",העונש המתאים לנאשמים
180,ME-24-03-49845-952,"הנאשם נעדר עבר פלילי, מנגד העבירות נפרשו על פני תקופה ממושכת ואין מדובר במי שמעד מעידה חד פעמית.",העונש המתאים לנאשמים
181,ME-24-03-49845-952,"עם זאת, ממסמך מטעם שב""ס עולה כי מצוי בהליכי טיפול ראשוניים במסגרת מעצרו ומגלה מוטיבציה טיפולית.",העונש המתאים לנאשמים
182,ME-24-03-49845-952,"לאחר שבחנתי את כלל השיקולים, מצאתי ללכת לקראת הנאשם למקם את עונשו בתחתית המתחם כדי לעודדו להמשיך בדרכו הטיפולית במסגרת שב""ס.",העונש המתאים לנאשמים
183,ME-24-03-49845-952,"נאשם 2 ביצע את העבירות בהיותו כבן 19, גדל במשפחה נורמטיבית ומתפקדת, הורשע בעבר בבית משפט לנוער בשתי עבירות שוד בגינן נדון למאסר בפועל (גזר הדין הוגש, נ/2).",העונש המתאים לנאשמים
184,ME-24-03-49845-952,"הנאשם מתנהל באופן שולי, מתקשה בהצבת גבולות.",העונש המתאים לנאשמים
185,ME-24-03-49845-952,"בתסקירו צמצם הנאשם את חלקו בביצוע העבירות ואיננו מבטא נזקקות טיפולית, נראה כי אינו בשל בעת זו לערוך שינוי בחייו.",העונש המתאים לנאשמים
186,ME-24-03-49845-952,מצאתי למקם את עונשו בחלקו התחתון של המתחם אך לא בתחתיתו.,העונש המתאים לנאשמים
187,ME-24-03-49845-952,"בעניינו של נאשם 3 לא התבקש תסקיר, מטיעוני ההגנה עולה כי הוריו מתמודדים עם קשיים רפואיים (הוגשו מסמכים רפואיים נ/1), עובר לביצוע העבירה ניהל הנאשם אורח חיים תקין וספורטיבי והעבירות דנן חריגות לאורחות חייו ובוצעו בהיותו כבן 21.",העונש המתאים לנאשמים
188,ME-24-03-49845-952,"נטען כי מעצרו גבה ממנו מחיר, ושינה את תפיסתו כך שכיום אינו מעוניין לשוב ולבצע עבירות.",העונש המתאים לנאשמים
189,ME-24-03-49845-952,"לנוכח האמור, אמקם את עונשו ברף התחתון של המתחם.",העונש המתאים לנאשמים
190,ME-24-03-49845-952,"אשר לגובה הקנס – מדובר בעבירות המבוצעות על דרך הכלל ממניעים כלכליים, ולכך יש לתת ביטוי בקביעת גובה הקנס.",העונש המתאים לנאשמים
191,ME-24-03-49845-952,אתחשב במצבם הכלכלי של הנאשמים ובטענות ההגנה שהנאשמים לא שלשלו לכיסם את מלוא התמורה בעבור מכירת הנשק או חלק נכבד ממנה.,העונש המתאים לנאשמים
192,ME-24-03-49845-952,"לפיכך, לאחר ששקלתי את כלל השיקולים, אני גוזרת על הנאשמים את העונשים הבאים:",העונש המתאים לנאשמים
193,ME-24-03-49845-952,מאסר בפועל בן 9 שנים החל מיום מעצרו מיום 6.3.24.,העונש המתאים לנאשמים
194,ME-24-03-49845-952,מאסר על תנאי בן 12 חודשים לבל יעבור עבירת נשק מסוג פשע תוך 3 שנים מיום שחרורו.,העונש המתאים לנאשמים
195,ME-24-03-49845-952,"קנס בסך 60,000 ₪ או 3 חודשי מאסר תמורתו.",העונש המתאים לנאשמים
196,ME-24-03-49845-952,"הקנס ישולם בעשרים תשלומים חודשיים, שווים ורצופים החל מיום 10.9.25.",העונש המתאים לנאשמים
197,ME-24-03-49845-952,מאסר בפועל בן 26 חודשים החל מיום מעצרו 6.3.24.,העונש המתאים לנאשמים
198,ME-24-03-49845-952,מאסר על תנאי בן 10 חודשים שלא יבצע עבירת נשק מסוג פשע במשך 3 שנים מיום שחרורו.,העונש המתאים לנאשמים
199,ME-24-03-49845-952,"קנס בסך 7,500 ₪ או 30 ימי מאסר תמורתו.",העונש המתאים לנאשמים
200,ME-24-03-49845-952,"הקנס ישולם ב-5 תשלומים חודשיים, שווים ורצופים החל מיום 10.6.25.",העונש המתאים לנאשמים
201,ME-24-03-49845-952,מאסר בפועל בן 24 חודשים החל מיום מעצרו 6.3.24.,העונש המתאים לנאשמים
205,ME-24-03-49845-952,"שב""ס יפעל לשילוב נאשם 1 במסגרות טיפוליות התואמות את מצבו והכל בהתאם להחלטתו ושיקול דעתו המקצועי",העונש המתאים לנאשמים
206,ME-24-03-49845-952,54678313זכות ערעור לבית המשפט העליון בתוך 45 יום.,הנשק והתחמושת יושמדו
207,ME-24-03-49845-952,"ניתן היום,  ט' ניסן תשפ""ה, 07 אפריל 2025, במעמד הצדדים.",הנשק והתחמושת יושמדו
