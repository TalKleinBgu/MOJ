,verdict,text,part
0,ME-15-09-40834-111,"מוחמד חאפז קונדוס (עציר) – ע""י ב""כ עו""ד נמיר אדלבי",נגד
1,ME-15-09-40834-111,"חוק העונשין, תשל""ז-1977: סע'  144, 144(א), 144(ב), 144ו', 192, 338(א)(3), 5)",הנאשם
2,ME-15-09-40834-111,"פקודת התעבורה [נוסח חדש]: סע'  10(א), 38, 62",הנאשם
3,ME-15-09-40834-111,"תקנות התעבורה, תשכ""א-1961 - לא מרובדות: סע'  21(ב), ג)",הנאשם
4,ME-15-09-40834-111,"* בית המשפט אישר הסדר טיעון בעניינו של נאשם שהורשע באיומים מתוך מניע של עוינות כלפי ציבור מחמת השתייכות דתית ובעבירות נוספות, והשית עליו מאסר בפועל, מאסר מותנה, פסילת רישיון נהיגה וקנס.",הנאשם
5,ME-15-09-40834-111,* דיון פלילי – הסדר טיעון – אישורו,הנאשם
6,ME-15-09-40834-111,* עונשין – ענישה – מדיניות ענישה: עבירות על רקע אידיאולוגי,הנאשם
7,ME-15-09-40834-111,"הנאשם הורשע במסגרת הסדר טיעון ""סגור"" בעבירות החזקת ונשיאת נשק, איומים מתוך מניע של עוינות כלפי ציבור מחמת השתייכות דתית, מעשה פזיזות ורשלנות בחומר נפיץ, נהיגה ללא רישיון תקף ונהיגה בחוסר זהירות תוך גרימת נזק לרכוש.",הנאשם
8,ME-15-09-40834-111,בית המשפט המחוזי אישר את הסדר הטיעון ופסק:,הנאשם
9,ME-15-09-40834-111,"הערכים החברתיים המרכזיים שנפגעו כתוצאה ממעשי הנאשם הינם שמירה על ביטחונו ושלוות חייו של הפרט והציבור, וכן שמירה על הפרט והציבור מפני עבירות המבוצעות על רקע עוינות פוליטית-אידיאולוגית.",הנאשם
10,ME-15-09-40834-111,"בנסיבות העניין, מתחם הענישה ההולם את מעשי הנאשם נע בין שנתיים ל-4 שנות מאסר בפועל.",הנאשם
11,ME-15-09-40834-111,"הסדר הטיעון, הגם שהינו מעורר שאלות של מוסר, גמול ומניעת רעתו של אדם שלימדנו על מסוכנותו, ניצב בגדרות שהותוו בפסיקה לעניין הסדרי טיעון בכלל ולענישה הראויה בענייננו בפרט.",הנאשם
12,ME-15-09-40834-111,"בהתאם להסדר, נידון הנאשם ל-40 חודשי מאסר, מתוכם 27 חודשים לריצוי בפועל והיתרה על תנאי, 6 חודשי פסילת רישיון נהיגה וקנס בסך 1,000 ₪ או מאסר תמורתו.",הנאשם
13,ME-15-09-40834-111,"הנאשם הורשע על פי הודאתו במסגרת הסדר טיעון בעבירות הבאות: החזקת נשק, עבירה לפי סע' 144(א) רישא לחוק העונשין, תשל""ז-1977 (להלן: החוק); נשיאת נשק, עבירה לפי סע' 144(ב) רישא לחוק; איומים מתוך מניע של עוינות כלפי ציבור מחמת השתייכות דתית, עבירה לפי סע' 192 בנסיבות סע' 144ו' לחוק; מעשה פזיזות ורשלנות בחומר נפיץ, עבירה לפי סע' 338(א)(3)+(5) לחוק; נהיגה ללא רישיון תקף, עבירה לפי סע' 10(א) יחד עם סע' 38 ו-62 לפקודת התעבורה [נוסח חדש]; ונהיגה בחוסר זהירות תוך גרימת נזק לרכוש, עבירה לפי תקנה 21(ב)+(ג) לתקנות התעבורה, תשכ""א-1961.",פתח דבר:
14,ME-15-09-40834-111,"על פי עובדות כתב האישום, מספר חודשים עובר ליום 01.09.2015 קיבל הנאשם לחזקתו רימון הלם, והחזיקו ברשותו עד ליום 01.09.2015 כשהוא מוחבא בגינה ציבורית.",כתב האישום:
15,ME-15-09-40834-111,"ביום 01.09.2015 בשעה 21:30 או בסמוך לכך הגיע הנאשם רכוב על קטנוע עם לוחיות רישוי מוסתרות, מבלי שיש בידו רישיון נהיגה לסוג רכב זה, לרח' טולוז בתל אביב, כשהוא נושא עמו את רימון ההלם וכפות ידיו מכוסות בכפפות.",כתב האישום:
16,ME-15-09-40834-111,"במהלך הנסיעה, השליך הנאשם את רימון ההלם מבלי לשחרר את הנצרה לעבר חצר מבנה הנמצא ברח' טולוז 16, בו פועלים בית כנסת וישיבת הסדר המשמשים יהודים חובשי כיפות סרוגות.",כתב האישום:
17,ME-15-09-40834-111,"מטרים אחדים לאחר מכן, איבד הנאשם את שיווי המשקל על הקטנוע כתוצאה מנהיגה בחוסר זהירות, פגע בשני כלי רכב חונים וגרם להם נזק.",כתב האישום:
18,ME-15-09-40834-111,כתוצאה מאיבוד השליטה הנאשם נפל מהקטנוע ונחבל.,כתב האישום:
19,ME-15-09-40834-111,בסיוע אזרחים שנכחו במקום שב הנאשם לרכוב על הקטנוע ונמלט מן המקום.,כתב האישום:
20,ME-15-09-40834-111,"על פי כתב האישום, הנאשם פעל כמתואר בשל עוינותו כלפי יהודים חובשי כיפות סרוגות באשר הם, בהיותם להשקפתו ""מתנחלים"" שברצונם להשתלט על שטחי הארץ, ומתוך מטרה לאיים על באי הישיבה ולגרום להם ולדומיהם לעזוב את העיר.",כתב האישום:
21,ME-15-09-40834-111,"על פי הסדר הטיעון, עתרו ב""כ הצדדים הנכבדים להשית על הנאשם עונש של 27 חודשי מאסר בפועל, 6 חודשי פסילת רישיון נהיגה, מאסר על תנאי וקנס.",טענות הצדדים:
22,ME-15-09-40834-111,"משמצא המחוקק לנכון להוסיף לספר החוקים את תיקון מס' 113 לחוק, מצווה בית המשפט לפעול בהתאם להוראותיו ולקבוע תחילה מהו מתחם העונש ההולם לעבירות בהן הורשע הנאשם.",דיון והכרעה:
23,ME-15-09-40834-111,"יודגש כי גם קיומו של הסדר טיעון ""סגור"" כבענייננו אינו פוטר את הערכאה הדיונית מלבחון את ההסדר על פי הוראות תיקון 113 לחוק:",דיון והכרעה:
24,ME-15-09-40834-111,1.,דיון והכרעה:
25,ME-15-09-40834-111,הערך החברתי הנפגע ומידת הפגיעה בו:,דיון והכרעה:
27,ME-15-09-40834-111,"בנסיבות העניין, מידת הפגיעה בערכים המוגנים היא גבוהה.",דיון והכרעה:
28,ME-15-09-40834-111,2.,דיון והכרעה:
29,ME-15-09-40834-111,מדיניות הענישה הנוהגת:,דיון והכרעה:
30,ME-15-09-40834-111,"קשת הענישה בעבירות בהן הורשע הנאשם היא רחבה למדי, וניתן למצוא בה פסקי דין לכאן ולכאן.",דיון והכרעה:
31,ME-15-09-40834-111,3.,דיון והכרעה:
32,ME-15-09-40834-111,נסיבות הקשורות בביצוע העבירה:,דיון והכרעה:
33,ME-15-09-40834-111,"בענייננו, הנאשם פעל מתוך עוינות כלפי ציבור היהודים חובשי הכיפות הסרוגות, במטרה לאיים על באי בית הכנסת והישיבה ולגרום להם ודומיהם לעזוב את העיר.",דיון והכרעה:
34,ME-15-09-40834-111,"ועוד, הנאשם נהג בחוסר זהירות ברכב בו לא היה מורשה לנהוג, ובנהיגתו גרם לנזקי רכוש.",דיון והכרעה:
35,ME-15-09-40834-111,"פעולתו של הנאשם נבעה והונעה ממקור אחד, והוא שנאה יוקדת לאותם אנשים, יהודים חובשי כיפות סרוגות, שהעיזו, מבחינתו, להתיישב ביפו, לקיים מצוות וללמוד תורה.",דיון והכרעה:
36,ME-15-09-40834-111,"הנאשם נטל נשק חם והשליכו לעברם, ובכך ביטא את טינתו הרושפת כלפיהם.",דיון והכרעה:
37,ME-15-09-40834-111,הנאשם לא הכיר את האנשים במקום.,דיון והכרעה:
38,ME-15-09-40834-111,די היה לו שמדובר ביהודים חובשי כיפות כדי להובילו לעשות מעשה של זריקת רימון הלם לעברם.,דיון והכרעה:
39,ME-15-09-40834-111,מטרת הנאשם הייתה לאיים על אותם באי הישיבה ובית הכנסת עד שייטלו מטלטליהם ויעזבו את העיר יפו.,דיון והכרעה:
40,ME-15-09-40834-111,"עם זאת, חשוב להדגיש כי הנאשם השתמש בנשק אשר מעצם טבעו אינו יכול להמית או לגרום לחבלות קשות, אלא נועד בעיקרו להפחדה.",דיון והכרעה:
41,ME-15-09-40834-111,הנאשם נמנע מלהוציא הוציא את נצרת רימון ההלם טרם השלכתו לעבר החצר.,דיון והכרעה:
42,ME-15-09-40834-111,4.,דיון והכרעה:
43,ME-15-09-40834-111,מתחם העונש ההולם:,דיון והכרעה:
44,ME-15-09-40834-111,"בנסיבות העניין, אני סבור כי מתחם הענישה ההולם את מעשי הנאשם נע בין שנתיים ל-4 שנות מאסר בפועל.",דיון והכרעה:
45,ME-15-09-40834-111,5.,דיון והכרעה:
46,ME-15-09-40834-111,נסיבות שאינן קשורות בביצוע העבירה:,דיון והכרעה:
47,ME-15-09-40834-111,"מדובר בנאשם יליד 1958, נשוי, תושב תל אביב-יפו.",דיון והכרעה:
48,ME-15-09-40834-111,"לנאשם עבר פלילי מכביד ביותר, בין היתר בעבירות ביטחוניות חמורות.",דיון והכרעה:
49,ME-15-09-40834-111,"בשנת 1985 הנאשם נדון בבית דין צבאי מחוז מרכז ל-17 וחצי שנות מאסר בפועל, בגין ביצוע עבירות של נשיאת נשק או חומר נפץ, הנחת חומרי חבלה בכוונה לגרום למוות, ייצור נשק, מגע עם סוכן חוץ וגילוי החלטה לבגוד.",דיון והכרעה:
50,ME-15-09-40834-111,"בשנת 1989 הנאשם נדון בבית דין צבאי מחוז מרכז ל-10 שנות מאסר במצטבר למאסרו הקודם, בגין ביצוע עבירות של נשיאת נשק או חומר נפץ וחברות בהתאגדות בלתי חוקית.",דיון והכרעה:
51,ME-15-09-40834-111,"בשנת 1998 הנאשם נדון לשנתיים מאסר בפועל, מתוכם 6 חודשים במצטבר למאסריו הקודמים, בגין ניסיון לבריחה ממשמורת חוקית.",דיון והכרעה:
52,ME-15-09-40834-111,"למעשה, רק לפני כשנתיים ימים הנאשם השתחרר ממאסרו, לאחר שריצה 28 שנים רצופות מאחורי החומות.",דיון והכרעה:
53,ME-15-09-40834-111,"ועוד, בשנת 1982 הנאשם נדון בבית דין צבאי מחוז מרכז ל-6 חודשי מאסר בפועל, בגין ביצוע עבירה של נשיאת נשק.",דיון והכרעה:
54,ME-15-09-40834-111,"בנוסף להרשעות שצוינו לעיל, באמתחתו של הנאשם הרשעות רבות בערכאות אזרחיות בעבירות אלימות, רכוש וסמים החל משנת 1976, בגינן ריצה מספר תקופות מאסר.",דיון והכרעה:
55,ME-15-09-40834-111,"הנאשם שיתף פעולה עם הרשויות, הודה במיוחס לו, נטל אחריות על שכמו, וחסך בזמן שיפוטי יקר.",דיון והכרעה:
56,ME-15-09-40834-111,התלבטתי לא מעט האם לקבל את הסדר הטיעון אליו הגיעו הצדדים.,דיון והכרעה:
57,ME-15-09-40834-111,"מחד, מדובר בנאשם בעל עבר עשיר ביותר בעבירות ביטחוניות, אשר השתחרר רק לפני כשנתיים ממאסר ממושך בן 28 שנים, מאסר אשר לא הרתיע את הנאשם מלשוב לסורו ולא שיכך את רגשי עוינותו כלפי ישראלים מציבורים מסוימים.",דיון והכרעה:
58,ME-15-09-40834-111,"מאידך, כלי הנשק בו השתמש הנאשם אינו כלי נשק קטלני מטבעו, ואין מחלוקת כי מטרתו של הנאשם לא הייתה להרוג או לפצוע, אלא להפחיד ולאיים בלבד.",דיון והכרעה:
59,ME-15-09-40834-111,"לאחר ששמעתי את טיעוני הצדדים, ושקלתי את מכלול השיקולים הצריכים לעניין, מצאתי כי הסדר הטיעון, הגם שהינו מעורר שאלות של מוסר, גמול ומניעת רעתו של אדם שלימדנו על מסוכנותו, עדיין ניצב קוממיות בגדרות שהותוו ע""י בית המשפט העליון לעניין הסדרי טיעון בכלל, ולענישה הראויה בענייננו בפרט.",סוף דבר:
60,ME-15-09-40834-111,"לפיכך, הריני לאמץ את הסדר הטיעון ולגזור על הנאשם את העונשים הבאים:",סוף דבר:
61,ME-15-09-40834-111,"40 חודשי מאסר, מתוכם 27 חודשים לריצוי בפועל (בניכוי ימי מעצרו של הנאשם החל מיום 08.09.2015 ועד היום) והיתרה על תנאי, שלא יעבור במשך 3 שנים מיום שחרורו ממאסר כל עבירה מן העבירות בהן הורשע, כל עבירה בנסיבות סע' 144ו' לחוק, כל עבירה לפי סע' 144 לחוק, וכן כל עבירה של אלימות פיזית כלפי גוף אדם.",סוף דבר:
62,ME-15-09-40834-111,6 חודשי פסילת רישיון נהיגה בפועל לכל סוגי כלי הרכב.,סוף דבר:
63,ME-15-09-40834-111,תקופת הפסילה תימנה החל מיום שחרורו של הנאשם ממאסר.,סוף דבר:
64,ME-15-09-40834-111,"קנס בסך 1,000 ₪ או 60 ימי מאסר תמורתו.",סוף דבר:
65,ME-15-09-40834-111,הקנס ישולם עד ליום 01.02.2016.,סוף דבר:
66,ME-15-09-40834-111,זכות ערעור לבית המשפט העליון תוך 45 יום.,סוף דבר:
67,ME-15-09-40834-111,"ניתן היום,  ט""ו טבת תשע""ו, 27 דצמבר 2015, בנוכחות הצדדים.",סוף דבר:
68,ME-15-09-40834-111,5129371,סוף דבר:
