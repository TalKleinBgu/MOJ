,verdict,text,part
0,ME-23-10-41728-893,"חוק העונשין, תשל""ז-1977: סע'  40ד', 40ד(א), 144, 144 (ב), 144(ז)"," מוחמד אבו שייך ת""ז  xxxxxxxxxx"
1,ME-23-10-41728-893,"חוק הכניסה לישראל, תשי""ב-1952"," מוחמד אבו שייך ת""ז  xxxxxxxxxx"
2,ME-23-10-41728-893,ביום 25.10.2023 הוגש כנגד הנאשם (יליד 18.03.1995) כתב אישום.,גזר דין
3,ME-23-10-41728-893,הנאשם נמצא במעצר מיום 13.10.2023.,גזר דין
4,ME-23-10-41728-893,"מיום 21.11.2023 הנאשם נמצא במעצר עד תום ההליכים בפיקוח אלקטרוני, בבית דודתו (מ""ת 41756-10-23) וביום 16.06.2024 הוסר האיזוק האלקטרוני.",גזר דין
5,ME-23-10-41728-893,"ביום 21.02.2024 הודה הנאשם בעובדות כתב האישום והורשע בעבירות בנשק (נשיאה) לפי סעיף 144 (ב) רישא וסיפא לחוק העונשין, התשל""ז-1977 (להלן: ""חוק העונשין"").",גזר דין
6,ME-23-10-41728-893,"על פי עובדות כתב האישום, ביום 13.10.2023 באזור השעה 18:57, בחצר ביתם של מוחמד ועיסאם מצארוה בשכונת אלערק שבכפר קרע (להלן: ""החצר""), נשא הנאשם על גופו אקדח חצי אוטומט WESSON&SMITH, תוצרת ארה""ב, קליבר 9 מ""מ, מספר סידורי THD2082 (להלן: ""האקדח""), כשהוא טעון במחסנית ריקה מתאימה המהווה אביזר לנשק, בלא רשות על פי דין.",עובדות כתב האישום 
7,ME-23-10-41728-893,האקדח הוא כלי שמסוגל לירות כדור שבכוחו להמית אדם.,עובדות כתב האישום 
8,ME-23-10-41728-893,"בסמוך לשעה 18:57 הגיעו שוטרים לאזור החצר וביניהם השוטר אחמד עוקלה (להלן: ""השוטר"").",עובדות כתב האישום 
9,ME-23-10-41728-893,"במהלך חיפוש שערך השוטר על גופו של הנאשם, נמצא האקדח.",עובדות כתב האישום 
10,ME-23-10-41728-893,"במעשיו לעיל, נשא הנאשם על גופו כלי נשק שמסוגל לירות כדור שבכוחו להמית אדם ומחסנית המהווה אביזר לנשק, כל זאת בלא רשות על פי דין.",עובדות כתב האישום 
11,ME-23-10-41728-893,ביום 21.02.2024 הופנה הנאשם לשירות המבחן למבוגרים לצורך עריכת תסקיר בעניינו.,תמצית תסקירי שירות המבחן
12,ME-23-10-41728-893,"בתסקיר שירות המבחן שהוגש בעניינו של הנאשם, הנושא תאריך 18.04.2024 (להלן: ""תסקיר שירות המבחן""), נרשם כי הנאשם הינו כבן 29, רווק, תושב כפר עארה, נתון בתנאים מגבילים של מעצר בית מלא עם אזוק אלקטרוני בבית דודתו בנצרת.",תמצית תסקירי שירות המבחן
13,ME-23-10-41728-893,"טרם מעצרו התגורר בבית הוריו, אשר תוארו כדמויות משמעותיות בחייו, מכילות וסמכותיות.",תמצית תסקירי שירות המבחן
14,ME-23-10-41728-893,"באשר לאחיו, נמסר כי הם מנהלים אורח חיים נורמטיבי וכי אינם מעורבים בפלילים.",תמצית תסקירי שירות המבחן
15,ME-23-10-41728-893,"מערכת היחסים המשפחתית תוארה כמאופיינת בתמיכה, מסירות ונאמנות אחד כלפי השני.",תמצית תסקירי שירות המבחן
16,ME-23-10-41728-893,"הנאשם שיתף כי גדל בחיק משפחה המנהלת אורח חיים שמרני, שומרי חוק, החותרת לחינוך לערכים של כבוד, יושר ועידוד לרכישת השכלה.",תמצית תסקירי שירות המבחן
17,ME-23-10-41728-893,"הנאשם סיים 12 שנות לימוד עם תעודת בגרות מלאה (הוצג אישור), בגיל 14 אובחן כמי שמתמודד עם מחלת האפילפסיה, מחלה שגרמה להתמודדות מורכבת לרבות פגיעה רגשית ויחס פוגעני מצד תלמידי בית הספר, דבר שגרם למחלת עור, חרדות ותסמיני דיכאון עמם התמודד.",תמצית תסקירי שירות המבחן
18,ME-23-10-41728-893,"בשנת 2015 למד קורס ניהול רשתות ואבטחת מידע במכללה (הוצגה תעודה), השתלב בתעסוקה בחברת הייטק בתפקיד של בודק תוכנה, תיאר את שאיפתו להצלחות והתקדמויות במסגרת עבודתו, כי התקדם בתפקידים שונים ומלא תפקיד ניהולי עד למעצרו בתיק דנן.",תמצית תסקירי שירות המבחן
19,ME-23-10-41728-893,"מהמידע שהתקבל על ידי מעסיקו עלה כי בתקופה בה היה הנאשם מועסק בחברה, נהג ביושר ונאמנות, עבד בחריצות ומסירות וביצע ביעילות כל משימה אשר הוטלה עליו.",תמצית תסקירי שירות המבחן
20,ME-23-10-41728-893,"עוד עלה כי מוחמד התאפיין ביחסי אנוש טובים, בלט בתוך הצוות ותואר כעובד מצטיין.",תמצית תסקירי שירות המבחן
21,ME-23-10-41728-893,מזה 5 שנים עובד בעסק פרטי זעיר של בניית אפליקציות.,תמצית תסקירי שירות המבחן
22,ME-23-10-41728-893,"בפנינו ביטא שאיפות להתקדם ולצמוח בתחום זה, אך בשל תנאי המעצר עבודתו בעסק הצטמצמה, מצבו הכלכלי נפגע וכי צבר חובות לבנקים.",תמצית תסקירי שירות המבחן
23,ME-23-10-41728-893,מעיון בגיליון הרישום הפלילי המעודכן ליום 13.04.2024 עלה כי הנאשם נעדר עבר פלילי.,תמצית תסקירי שירות המבחן
24,ME-23-10-41728-893,"הנאשם שלל שימוש בחומרים פסיכואקטיביים, לרבות אלכוהול וסמים.",תמצית תסקירי שירות המבחן
25,ME-23-10-41728-893,בבדיקות שתן שמסר התוצאות העידו על ניקיון משרידי סם.,תמצית תסקירי שירות המבחן
26,ME-23-10-41728-893,"בהתייחסותו של הנאשם למיוחס לו בכתב האישום, הוא קיבל אחריות מלאה על מעשיו וכן הסביר כי החזיק הנשק בשל בקשת קרוב משפחתו שתואר על ידו כדמות דומיננטית וחזקה.",תמצית תסקירי שירות המבחן
27,ME-23-10-41728-893,"הנאשם שלל כל תכנון או כוונה לפגוע או להשיג רווח כספי ותיאר את התנהלותו כרצון להשתייך ולריצוי, כאשר סבר כי בדרך זו יוכל לחזק את דימויו העצמי ולחזק את מעמדו בסביבתו.",תמצית תסקירי שירות המבחן
28,ME-23-10-41728-893,"הנאשם שיתף כי מעצרו בתיק וההליך המשפטי שמתנהל נגדו הבהירו לו את חומרת מעשיו והוא הביע תחושות של אכזבה ותסכול מהתנהלותו ההרסנית בדיעבד, שקטעה את רצף תעסוקתו ואת אורח חייו הנורמטיבי.",תמצית תסקירי שירות המבחן
29,ME-23-10-41728-893,"הנאשם שיתף כי הוא מעוניין לערוך שינוי משמעותי באורחות חייו, במטרה להימנע ממעורבות חוזרת בפלילים.",תמצית תסקירי שירות המבחן
30,ME-23-10-41728-893,"הנאשם שיתף שפנה ביוזמתו האישית לטיפול אצל עובדת סוציאלית המומחית בתחום העבריינות, והחל טיפול ביום 14.02.2024.",תמצית תסקירי שירות המבחן
31,ME-23-10-41728-893,עד כה השתתף ב-5 מפגשים טיפוליים.,תמצית תסקירי שירות המבחן
32,ME-23-10-41728-893,"עלה כי מתקיימת עבודה על מאפייניו האישיותיים המכשילים שהובילו אותו להתנהגותו האסורה, תוך מיקוד טיפולי על מצבו הרגשי.",תמצית תסקירי שירות המבחן
33,ME-23-10-41728-893,"הנאשם תואר כמטופל שאפתן, מוכשר שמעמיק בשיחות ומביע כמיהה בהקשר הטיפולי.",תמצית תסקירי שירות המבחן
34,ME-23-10-41728-893,ביום 29.01.2024 הנאשם השתלב בטיפול קבוצתי ייעודי לעצורי בית המתקיים בשירות המבחן בנצרת.,תמצית תסקירי שירות המבחן
35,ME-23-10-41728-893,"מהמידע שהתקבל ממנחי הקבוצה הטיפולית, עלה כי הנאשם שומר על כללי הקבוצה, מכבד את המשתתפים, משתתף בשיח הקבוצתי ועומד בזמנים.",תמצית תסקירי שירות המבחן
36,ME-23-10-41728-893,"מהתרשמות מנחי הקבוצה עולה כי הנאשם מסוגל לקבל ביקורת, מצליח לזהות את המכשולים שהובילו למעצרו ונראה כי ההליך המשפטי והטיפולי, לצד מעצרו בפיקוח האלקטרוני, מהווים עבורו גורם הרתעתי.",תמצית תסקירי שירות המבחן
37,ME-23-10-41728-893,"הנאשם הביע שביעות רצון מהתהליך הטיפולי אותו עבר במסגרת הקבוצה הייעודית, שיתף כי מאז השתלבותו בטיפול הקבוצתי הוא עורך מאמצים במטרה להתמודד עם מצבים מלחיצים בחייו, דרך שיח ובצורה מאופקת.",תמצית תסקירי שירות המבחן
38,ME-23-10-41728-893,"הנאשם הביע צער רב על התנהלותו במהלך האירוע ובפני שירות המבחן גילה ביקורת עצמית ביחס למעשיו, ביטא עמדות המתנגדות לאלימות ושלל התנהגות דומה מצדו בעבר.",תמצית תסקירי שירות המבחן
39,ME-23-10-41728-893,"תמצית התרשמות שירות המבחן ביחס לסיכון עבריינות וסיכויי שיקום הייתה כי התנהלותו של הנאשם בנוגע לעבירה מושא כתב האישום אינה מאפיינת את ניהול חייו, כי לא מדובר באדם בעל תפוסי התנהגות אלימים מושרשים, כי מדובר באדם המשקיע מאמצים כדי לשמור על יציבות תעסוקתית, כי ההליך המשפטי המתנהל נגדו מהווה עבורו גורם הרתעתי וגבול חיצוני ברור, כי נטל אחריות על מעשיו והביע חרטה, שיתף הפעולה שלו במסגרת הטיפול הקבוצתי הייעודי במסגרת שירות המבחן היה חיובי, כמו כן כי הביע נכונות להמשיך בהליך טיפולי נוסף במטרה לרכוש כלים למניעת התנהלות עבריינית דומה בעתיד.",תמצית תסקירי שירות המבחן
40,ME-23-10-41728-893,"לדעת שירות המבחן רמת הסיכון להישנות התנהגות אלימה הינה ברף נמוך ומידת החומרה אם תשנה, מוערכת כנמוכה.",תמצית תסקירי שירות המבחן
41,ME-23-10-41728-893,"שירות המבחן המליץ לנאשם להשתלב בהליך טיפולי במסגרת קבוצה טיפולית ייעודית לעבירות נשק, הנאשם ביטא נכונות לערוך התבוננות בדפוסי התנהגותו הבעייתיים ורצון ללמוד וליישם דרכי התמודדות אדפטיביים במצבי לחץ.",תמצית תסקירי שירות המבחן
42,ME-23-10-41728-893,"בשל המוטיבציה הראשונית שביטא, לצד הנכונות להשתלב בהליך טיפולי אשר יוצע לו, הוא הופנה לטיפול קבוצתי ייעודי בתחום עבירות הנשק.",תמצית תסקירי שירות המבחן
43,ME-23-10-41728-893,"ביום 01.05.2024 הוריתי שהנאשם ישולב בהליך טיפולי במסגרת קבוצה טיפולית ייעודית לעבירות נשק שתתקיים בשירות המבחן בנצרת, וזאת נוכח המלצת שירות המבחן לדחות את הדיון לתקופה של כ-4 חודשים, על מנת לאפשר לנאשם להשתלב בהליך טיפולי במסגרת קבוצה טיפולית ייעודית לעבירות נשק, שכן הנאשם ביטא נכונות ללמוד וליישם את דרכי התמודדותו במצבי לחץ.",תמצית תסקירי שירות המבחן
44,ME-23-10-41728-893,שירות המבחן למבוגרים התבקש להגיש תסקיר משלים עם עמדה מגובשת.,תמצית תסקירי שירות המבחן
45,ME-23-10-41728-893,"ביום 15.07.2024 הוגש תסקיר משלים מאת שירות המבחן (להלן: ""תסקיר משלים""), שם נרשם כי ביום 03.05.0204 הוא השתלב בקבוצת עבירות נשק המתקיימת בשירות המבחן בנצרת, נכח בשמונת המפגשים שהתקיימו עד כה ונחווה כעומד בכללי הקבוצה, מצליח להביא את עולמו הפנימי ומתבונן בנסיבות חייו שהובילו לביצוע העבירות.",תמצית תסקירי שירות המבחן
46,ME-23-10-41728-893,ההערכה שניתנה היא כי קיימת פרוגנוזה חיובית לשיקום וכי הטיפול בשירות המבחן עשוי להפחית את המסוכנות והסיכון הנשקף ממנו.,תמצית תסקירי שירות המבחן
47,ME-23-10-41728-893,"בפגישות עמו הביע הנאשם שביעות רצון מהתהליך הטיפולי אותו הוא עובר במסגרת הקבוצה הייעודית לעבירות נשק, שיתף כי מאז השתלבותו בקבוצה, הוא עורך מאמצים במטרה להתמודד עם מצבים מלחיצים בחייו, דרך שיח והתבוננות טרם קבלת ההחלטה.",תמצית תסקירי שירות המבחן
48,ME-23-10-41728-893,"בנוסף לכך הנאשם התייחס לטיפול הפסיכוסוציאלי במסגרת ""מרכז בידאיאת"", בו הוא משולב מזה ארבעה חודשים כטיפול משמעותי עבורו.",תמצית תסקירי שירות המבחן
49,ME-23-10-41728-893,"לדבריו, הטיפול תורם לו בחיזוק דימויו העצמי בהעשרת כישוריו החברתיים.",תמצית תסקירי שירות המבחן
50,ME-23-10-41728-893,"בהתייחסותו החוזרת למעורבותו בעבירה הביע הנאשם חרטה על מעשיו, מצליח לערוך ביקורת עצמית באשר להתנהלותו הבעייתית ונראה כי ההליך המשפטי והטיפולי מהווים עבורו גורם מרתיע ומחדד גבולות בין המותר לאסור.",תמצית תסקירי שירות המבחן
51,ME-23-10-41728-893,"בנוסף, הנאשם ביטא רצון להמשיך להשתלב בתכניות הטיפוליות במטרה להעמיק התבוננות בקשייו הרגשיים אשר עמדו בבסיס מעורבותו בעבירה וזאת בשאיפה לנהל אורח חיים נורמטיבי.",תמצית תסקירי שירות המבחן
52,ME-23-10-41728-893,"ההמלצה הכוללת של שירות המבחן נוכח כלל השיקולים והנסיבות, ומבלי להתעלם מחומרת העבירות, ועל אף הפער המשמעותי מתפקודו התקין במסגרות חייו השונות לבין מעורבותו בעבירה, הייתה כי יש להעדיף את הפן השיקומי ולאפשר לנאשם הזדמנות למצות את הטיפול, תוך כדי הטלת צו מבחן של שירותנו למשך שנה וחצי.",תמצית תסקירי שירות המבחן
53,ME-23-10-41728-893,"שירות המבחן המליץ על הטלת עונש מאסר שיהיה ניתן להמירו לעבודות שירות, לצד ענישה מותנית וקנס כספי.",תמצית תסקירי שירות המבחן
54,ME-23-10-41728-893,"ביום 01.12.2024 (ולאחר שמשטרת ישראל הסירה התנגדותה), הממונה על עבודות שירות מצא את הנאשם ככשיר לעבודות שירות ללא מגבלות, והמליץ על הצבתו במקום העבודה - מועצה מקומית ערערה, כאשר המועד המומלץ לתחילת ריצוי עבודות השירות הינו יום 12.03.2025.",תמצית תסקירי שירות המבחן
55,ME-23-10-41728-893,"הנאשם הגיש מטעמו חוות דעת פסיכו-סוציאלית קרימינולוגית הנושאת תאריך 30.06.2024, שנכתבה על ידי קרימינולוגית ועובדת סוציאלית מומחית המנהלת את מרכז ""בידאיאת"", אליה פנה הנאשם לצורך השתלבות בטיפול פסיכוסוציאלי ולצורך קבלת חוות דעתה עבור הטיעונים לעונש (להלן: ""חוו""ד העו""ס הקרימינולוגית"").",ראיות לעונש
56,ME-23-10-41728-893,"מחוו""ד העו""ס הקרימינולוגית נלמד כי הנאשם נפגש עמה לצורך טיפולים פרטניים שהחלו ביום 13.03.2024 ועד מועד כתיבת חוות הדעת האמורה נערכו כ-14 מפגשים.",ראיות לעונש
57,ME-23-10-41728-893,"בתמצית, התרשמות העו""ס הקרימינולוגית הייתה כי מעשה העבירה הינו חריג לעולמו של הנאשם ולהתנהלותו הכללית וכן רחוק מערכיו, כי מדובר בהסתבכות קיצונית ואפיזודית כאחת, חריגה לאורח חייו הנורמטיבי והחיובי ורחוקה מערכיו ומעולמו של הנאשם, שנבעה מניצול יחסי כוחות וניזונה מחולשתו של הנאשם וכמיהתו הבסיסית להיות מקובל חברתית.",ראיות לעונש
58,ME-23-10-41728-893,"הנאשם היה וורבלי, חשף אינפורמציה מעולמו הפנימי, שיתף בפתיחות, עם חיבור רגשי, ולא פעם הגיע למצבי בכי.",ראיות לעונש
59,ME-23-10-41728-893,"הנאשם חושש שהסתבכותו במעשה העבירה תביא להרחקתו מעולם התעסוקה, התחום היחיד בו הצליח לגשר על חסכיו הרגשיים והנפשיים ולחוות בו הצלחות.",ראיות לעונש
60,ME-23-10-41728-893,"נרשם כי הנאשם מודע לחומרת מעשיו ולמגמת החמרת הענישה בתחום העבירה בה הסתבך, אך עדיין מאחל שגזירת דינו תהיה בצורה שתאפשר לו לסלול בחזרה את דרכו לתעסוקה בתחום הכשרתו.",ראיות לעונש
61,ME-23-10-41728-893,"נרשם כי הנאשם מצליח לזהות את גורמי הסיכון, כי הוא מגלה תובנות מעמיקות בדבר התנהלותו המכשילה לפני ובעת ביצוע העבירה וכי נראה שהקשר הטיפולי הפרטני והטיפולי שבהן הוא משולב מביאים לשינוי משמעותי בתובנותיו ובהתאמה לירידה ניכרת בסיכון לרצידיביזם.",ראיות לעונש
62,ME-23-10-41728-893,ההתרשמות הייתה כי מדובר בגבר צעיר יחסית שכאמור כישוריו החברתיים לקווים כתוצאה מאירועים טראומטיים שעבר בהתבגרותו ואשר השלכותיהן ממשיכות ללוות אותו.,ראיות לעונש
63,ME-23-10-41728-893,"ערכיו הבסיסיים חיוביים והוא אינו מחזיק בעמדות הנותנות לגיטימציה לשימוש באלימות על סוגיה, הוא אינו מעורב בסכסוכים וכי נקלע לסיטואציה שבה לא ידע להפעיל שיקול דעת נכון ולפעול לפי ערכיו.",ראיות לעונש
64,ME-23-10-41728-893,אין בקרבו דפוסים עבריינים מושרשים ונראה כי העבירה החמורה שבה הסתבך הינה אפיזודית בלבד.,ראיות לעונש
65,ME-23-10-41728-893,המאשימה טענה כי בעבירות נשק גלומה חומרה מיוחדת נוכח ההשלכות הרות האסון ופוטנציאל הסיכון הרב הגלום בהן.,טיעוני המאשימה לעונש 
66,ME-23-10-41728-893,"נטען כי בשל היקף תופעת החזקת הנשק הבלתי חוקי בישראל והצורך להיאבק בתופעה ולנסות למגרה, קיימת בשנים האחרונות מגמת החמרה בענישה וזאת בשל הצורך להעביר מסר ברור לנאשם וכמותו של סלידה מעבירות כגון אלה, וכן מסר כי מי שעובר עבירות נשק יתמודד עם אכיפה בלתי סלחנית ובשלילת חירותו לתקופה ממושכת.",טיעוני המאשימה לעונש 
67,ME-23-10-41728-893,"עוד ציינה המאשימה כי על רקע המגמה להחמיר בענישה בעבירות נשק, תוקן תיקון 140 לחוק העונשין הקובע עונש מינימום שלא יפחת מרבע מהעונש המרבי שנקבע לעבירה הספציפית.",טיעוני המאשימה לעונש 
68,ME-23-10-41728-893,התיקון האמור חל בעניינו של הנאשם.,טיעוני המאשימה לעונש 
69,ME-23-10-41728-893,"המאשימה טענה כי הערכים המוגנים שנפגעו ממעשי הנאשם הינם פגיעה בשלטון החוק וכן פגיעה בשלום הציבור ובטחונו, שכן זמינות הנשק תורמת במידה ניכרת להגדלת מעגל האלימות ולתוצאות הקשות הנובעות מכך.",טיעוני המאשימה לעונש 
70,ME-23-10-41728-893,"באשר לנסיבות ביצוע העבירה, נטען כי חלקו של הנאשם בביצוע העבירות הינו בלעדי, הנאשם הבין ויכול היה להימנע בקלות ממעשיו שכן מדובר בבגיר צעיר, שבחר באופן מודע ומתוכנן לבצע העבירות המיוחסות לו.",טיעוני המאשימה לעונש 
71,ME-23-10-41728-893,"באשר לנסיבות שאינן קשורות לביצוע העבירה, נטען כי אכן הנאשם הודה בעובדות כתב האישום וחסך זמן שיפוטי יקר ואכן הוא נעדר עבר פלילי, יחד עם זאת הוא אינו קטין, אינו סובל מלקות כלשהי, לא מתקיימים בעניינו סייגים לאחריות הפלילית, הוא לא היה במצוקה נפשית ולא קדמה למעשיו התגרות כזו או אחרת.",טיעוני המאשימה לעונש 
72,ME-23-10-41728-893,"המאשימה טענה כי מתחם עונש הולם אמור לנוע בין 30-48 חודשי מאסר בפועל, לצד ענישה נלווית.",טיעוני המאשימה לעונש 
73,ME-23-10-41728-893,"בהתחשב הודאת הנאשם, היעדר עבר פלילי, תסקיר שירות מבחן חיובי שכלל המלצה שיקומית, סבורה המאשימה כי יש למקם את העונש בחלקו התחתון של מתחם העונש, לצד מאסר על תנאי מרתיע וקנס כספי.",טיעוני המאשימה לעונש 
74,ME-23-10-41728-893,"ב""כ הנאשם לא חלק כי מעשי הנאשם מהווים פגיעה בשלום הציבור וביטחונו, כמו גם על ההחמרה החלה בעבירות נשק, יחד עם זאת טען כי כל מקרה ונסיבותיו הוא.","טיעוני ב""כ הנאשם לעונש "
75,ME-23-10-41728-893,"בענייננו, עוצמת הפגיעה בערכים החברתיים המוגנים נמצאת ברף הנמוך והתחתון, לא היה רקע ומניע לביצוע העבירה, לא היה תכנון מוקדם לביצוע העבירה, הנאשם מתגורר בכפר ערער, וביום האירוע, הגיע לבית הדודה על מנת לשאול לשלומם לאחר שבוצע ירי לעבר ביתם.","טיעוני ב""כ הנאשם לעונש "
76,ME-23-10-41728-893,"בני משפחתו נכחו במקום, ותוך כדי אחד מהם נתן לו את הנשק, כאשר הוא לא טעון, ללא כדורים.","טיעוני ב""כ הנאשם לעונש "
77,ME-23-10-41728-893,אז הגיעה המשטרה ותפסה את הנשק.,"טיעוני ב""כ הנאשם לעונש "
78,ME-23-10-41728-893,"ב""כ הנאשם טען כי לא מדובר בעבריין טיפוסי, מדובר באיש הייטק, הוא לא קשור לנשק, לא קשור לאירוע הירי, תיקים פליליים כנגד שאר המעורבים נסגרו, הנאשם לא משתייך לארגון פשע, אינו מסוכסך עם איש, נשיאת הנשק הייתה קצרה ביותר, לא נעשתה הובלה של הנשק, לא הייתה כל יכולת לעשות שימוש בנשק ואין לנאשם כל ניסיון עם נשקים.","טיעוני ב""כ הנאשם לעונש "
79,ME-23-10-41728-893,עוד נטען כי  הנאשם היה עצור מיום 13.10.2023 ולאחר מכן באיזוק אלקטרוני מיום 21.11.2023 ועד 16.06.2024.,"טיעוני ב""כ הנאשם לעונש "
80,ME-23-10-41728-893,"הוא הורחק מביתו זה תקופה ארוכה, וכל אלה השאירו את חותמם על הנאשם.","טיעוני ב""כ הנאשם לעונש "
81,ME-23-10-41728-893,"בנוסף, הנאשם הודה במעשה ובכך חסך זמן שיפוטי יקר.","טיעוני ב""כ הנאשם לעונש "
82,ME-23-10-41728-893,"משפחתו של הנאשם נורמטיבית לחלוטין, נעדרי עבר פלילי גם הם, הוא סובל ומתמודד עם בעיות נפשיות וכן עם מחלת האפילפסיה.","טיעוני ב""כ הנאשם לעונש "
83,ME-23-10-41728-893,"ב""כ הנאשם הפנה את בית המשפט לחוות דעת המעסיק שלו בה נרשם כי מדובר בנאשם ישר, אמין, חרוץ, בעל יחס אנושי טוב, ואף הוגדר כעובד מצטיין.","טיעוני ב""כ הנאשם לעונש "
84,ME-23-10-41728-893,"בנוסף, בתסקיר שירות המבחן נרשם כי מדובר בנאשם המתנדב בעמותה למשפחות נזקקות, תורם לחברה.","טיעוני ב""כ הנאשם לעונש "
85,ME-23-10-41728-893,"ב""כ הנאשם טען כי הנאשם מביע תסכול ואכזבה מהתנהלותו ההרסנית שקטעה את רצף תעסוקתו ואורח חייו הנורמטיבי, כי מאז מעצרו מצבו הנפשי מתדרדר, הוא השתתף בקבוצה ייעודית לעצורי בית בשירות המבחן, שיתף פעולה, שמר על כללי הקבוצה, חשף מעולמו, מסוגל לקבל ביקורת, הצליח לזהות את המכשולים שהביאו למעצרו, ונראה כי ההליך המשפטי והטיפולי היוו גורם מרתיע עבורו.","טיעוני ב""כ הנאשם לעונש "
86,ME-23-10-41728-893,"כמו כן, שירות המבחן ציין כי הנאשם הודה, הביע צער וחרטה על התנהלותו במהלך האירוע, וכי היה עליו להתנגד לבקשת קרוב המשפחה, גילה ביקורת עצמית ביחס למעשיו וביטא עמדות המתנגדות לאלימות.","טיעוני ב""כ הנאשם לעונש "
87,ME-23-10-41728-893,"עוד נטען כי תסקיר שירות המבחן קבע שהסיכון להישנות מעשים דומים מאת הנאשם היא ברף נמוך, ומידת חומרה, אם תשונה, מוערכת כנמוכה.","טיעוני ב""כ הנאשם לעונש "
88,ME-23-10-41728-893,"עלתה ההערכה כי קיימת פרוגנוזה חיובית לשיקום, וכי הטיפול בשירות המבחן הוא יעיל.","טיעוני ב""כ הנאשם לעונש "
89,ME-23-10-41728-893,"לבסוף הומלץ על העדפת הפן השיקומי, זאת כדי לאפשר לנאשם הזדמנות למצות את הטיפול תוך הטלת צו מבחן בשירות המבחן.","טיעוני ב""כ הנאשם לעונש "
90,ME-23-10-41728-893,"עוד נטען כי הוא פנה ביוזמתו למטפלת, והוא אכן בטיפול.","טיעוני ב""כ הנאשם לעונש "
91,ME-23-10-41728-893,"המטפלת ערכה חוות דעת פרטית, המתייחסת לכל פרט ופרט, וההתרשמות היא כי מעשה העבירה הינו חריג לאורח חייו.","טיעוני ב""כ הנאשם לעונש "
92,ME-23-10-41728-893,"ב""כ הנאשם טען כי מתחם העונש ההולם אמור לנוע מ-12 חודשים ועד 36 חודשים, יחד עם זאת, במקרה דנן, טען ב""כ הנאשם כי יש לחרוג מהמתחם וזאת מטעמי שיקום.","טיעוני ב""כ הנאשם לעונש "
93,ME-23-10-41728-893,"נטען כי מאסר בפועל בעניינו של הנאשם, יהיה הרסני, שכן חשיפה אינטנסיבית וממושכת לחברה עבריינית תקשה עליו לשוב חזרה לחיי חברה תקינים ונורמטיביים.","טיעוני ב""כ הנאשם לעונש "
94,ME-23-10-41728-893,"הנאשם השמיע דבריו האחרונים, ואלה היו כדלקמן: ""כבוד השופטת, אני מצטער, אני מתחרט.",דברים אחרונים מפי הנאשם
95,ME-23-10-41728-893,"אני רוצה את הטיפול, אני מתקדם בטיפול, זהו.",דברים אחרונים מפי הנאשם
96,ME-23-10-41728-893,ואני...,דברים אחרונים מפי הנאשם
97,ME-23-10-41728-893,"לא, אין לי מה להגיד.",דברים אחרונים מפי הנאשם
98,ME-23-10-41728-893,"על פי תיקון 113 לחוק העונשין שעניינו הבניית שיקול הדעת השיפוטי בענישה, מתחם העונש ההולם ייקבע בהתאם לעקרון ההלימה, קרי קיומו של יחס הולם בין חומרת העבירות בנסיבותיהן ומידת אשמתו של הנאשם, לבין סוג העונש שיוטל עליו ומידתו.",דיון והכרעה:
99,ME-23-10-41728-893,"בעת קביעת מתחם עונש ההולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה:
100,ME-23-10-41728-893,"לאחר מכן, על בית המשפט לאתר את העונש המתאים לנאשם בגבולות המתחם, תוך התייחסות לנסיבות שאינן קשורות לביצוע העבירות.",דיון והכרעה:
101,ME-23-10-41728-893,"כמו כן רשאי בית המשפט להתחשב בשיקולי הרתעה אישית והרתעת הרבים, ובלבד שהעונש לא יחרוג ממתחם העונש ההולם.",דיון והכרעה:
102,ME-23-10-41728-893,"ניתן לחרוג ממתחם העונש ההולם בהתקיים נתונים מסוימים, הן לקולא משיקולי שיקום והן לחומרא משיקולי הגנה על שלום הציבור.",דיון והכרעה:
103,ME-23-10-41728-893,"באשר לערכים החברתיים המוגנים שנפגעו מביצוע עבירת הנשק על ידי הנאשם, הרי שהעיקרים בהם הינם שמירה על ערך חיי אדם, שלמות הגוף, ביטחון הציבור ושלומו, וכן שמירה על שלטון החוק ועל הסדר הציבורי.",דיון והכרעה:
104,ME-23-10-41728-893,"נשק מעורב בעבירות פליליות וביטחוניות, עלול להוביל לפגיעה של גוף, נפש ורכוש.",דיון והכרעה:
105,ME-23-10-41728-893,הימצאותו עלול להוביל לביצוען של עבירות נוספות.,דיון והכרעה:
106,ME-23-10-41728-893,"נוכח הסכנות הכרוכות בנשק יש למדינה עניין לפקח על החזקת כלי הנשק בתחומה, להגבילו ולהתנותו ברישיון.",דיון והכרעה:
107,ME-23-10-41728-893,"בעניינו אני סבורה כי מידת הפגיעה בערכים החברתיים של ביטחון הפרט והציבור הינה ברמה בינונית-גבוהה, ואילו הפגיעה בערכים החברתיים של שמירה על שלטון החוק והסדר הציבורי הינה גבוהה.",דיון והכרעה:
108,ME-23-10-41728-893,מדיניות הענישה הנהוגה ביחס לעבירות נשק הינה מחמירה וברורה לאורך השנים.,דיון והכרעה:
109,ME-23-10-41728-893,"אין ספק כי נשק לא חוקי, הנישא על ידי אדם שאינו מוסמך ונעדר רישיון, גם אם לרגעים ספורים ולבטח למשך זמן ממושך, הינו עניין מסוכן ביותר, לא חוקי, המהווה בסיס לשלל עבירות נלוות וחמורות עם פוטנציאל נזק הרסני וטרגי.",דיון והכרעה:
110,ME-23-10-41728-893,"רשויות המדינה צריכות לעשות כל שביכולתן כדי להילחם בתופעה זו, למען ביטחון הפרט, הציבור והמדינה כשלעצמה.",דיון והכרעה:
111,ME-23-10-41728-893,"בית המשפט העליון הבהיר פעמים רבות, באופן עקבי ורציף, כי חומרתן של עבירות נשק המקימות סיכון ממשי וחמור לציבור, יוצרות פוטנציאל להסלמה עבריינית, תוך הבהרה ודרישה ליתן לעניין ביטוי עונשי הולם.",דיון והכרעה:
112,ME-23-10-41728-893,"ביחס לפסיקה שהגישה המאשימה, הרי התייחסותי כדלקמן:",דיון והכרעה:
113,ME-23-10-41728-893,בית המשפט המחוזי קבע כי מתחם העונש ההולם ינוע בין 16-40 חודשי מאסר בפועל ועל הנאשם נגזרו 18 חודשי מאסר בפועל.,דיון והכרעה:
114,ME-23-10-41728-893,בית המשפט העליון קיבל את ערעור המדינה והעמיד את תקופת המאסר על 28 חודשי מאסר בפועל.,דיון והכרעה:
115,ME-23-10-41728-893,"אציין כי סבורתני שהמקרה האמור חמור מעניינו של הנאשם שבפניי, וזאת נוכח כך שהמשיב שם היה תושב ג'נין, עיר הנמצאת בשטחה של הרשות הפלסטינית, המשיב לא היה מורשה להיכנס לשטח ישראל, הנשק נישא על ידו ברכב, במקום ציבורי, המשיב ברח מהמשטרה, נתפס ונעצר רק לאחר מאבק.",דיון והכרעה:
116,ME-23-10-41728-893,"המשיב שם הורשע גם בהפרעה לשוטר במילוי תפקידו ובכניסה ושהייה בישראל בניגוד לחוק הכניסה לישראל, התשי""ב-1952.",דיון והכרעה:
117,ME-23-10-41728-893,"כמו כן הדברים שנאמרו בפסק הדין, כדלקמן:""[...] מבלי להקל ראש בנסיבותיו האישיות של המשיב, [...] עבירות אלו כוללות, כזכור, הפרעה לשוטר במילוי תפקידו וכן כניסה ושהייה בישראל בניגוד לחוק.",דיון והכרעה:
118,ME-23-10-41728-893,"ביצוען משווה לעבירת הנשק שביצע המשיב משנה חומרה, [...] המקרה שלפנינו הוא חמור והמשיב בהחלט ראוי לענישה מחמירה, כפי שטוענת המדינה.",דיון והכרעה:
119,ME-23-10-41728-893,[...].,דיון והכרעה:
120,ME-23-10-41728-893,"ביחס לפסיקה שהגיש ב""כ הנאשם, הרי התייחסותי כדלקמן:",דיון והכרעה:
121,ME-23-10-41728-893,"באשר לטענת המאשימה ביחס לסעיף 144(ז) לחוק העונשין (תיקון 140 - הוראת שעה, התשפ""ב 2021), הקובע עונשי מינימום בעבירות נשק כך שהעונש שיושת בגין עבירות אלו יתחיל מרבע העונש המרבי שנקבע לעבירה (לענייננו מאסר של עד 10 שנים) אלא אם כן החליט בית המשפט מטעמים מיוחדים שיירשמו להקל בעונש, אכן העבירה בגינה הורשע הנאשם בוצעה בחודש אוקטובר שנת 2023, מכאן שהתיקון האמור חל בענייננו.",דיון והכרעה:
122,ME-23-10-41728-893,"נוכח האמור לעיל ובהתאם לעיקרון ההלימה, תוך התחשבות בערכים המוגנים שנפגעו ובמידת הפגיעה בהם, במדיניות הענישה הנהוגה המבטאת החמרה בענישת עוברי עבירות נשק, לרבות סוג הנשק ועובדת היעדר התחמושת, תיקון 140 לחוק העונשין הקובע עונש מינימום בעבירות נשק, אני קובעת כי מתחם העונש ההולם ינוע בין 18-42 חודשי מאסר בפועל, לצד עונשים נלווים.",דיון והכרעה:
123,ME-23-10-41728-893,"לחובתו של הנאשם עומדת העובדה כי מדובר בעבירה נשק, אשר הינה עבירה חמורה.",גזירת העונש המתאים לנאשם
124,ME-23-10-41728-893,"בנוסף, לחובתו של הנאשם עומדת העובדה כי יכול היה להימנע בקלות ממעשיו וכי בחירתו לבצע את העבירה הייתה מודעת.",גזירת העונש המתאים לנאשם
125,ME-23-10-41728-893,"הנאשם היה בגיר בעת ביצוע העבירה, הבין ולמצער יכול היה להבין את חומרתן ואת השלכותיהן.",גזירת העונש המתאים לנאשם
126,ME-23-10-41728-893,"מנגד, לזכותו של הנאשם עומדת העובדה כי בפועל כי לא נגרם נזק לרכוש, גוף ונפש, כי הנשק לא כלל תחמושת, כך שפוטנציאל הנזק לרכוש, גוף ונפש במעמד ביצוע העבירה, לא היה גבוה.",גזירת העונש המתאים לנאשם
127,ME-23-10-41728-893,"כמו כן, הנשק נתפס כך שאין הוא ""מסתובב חופשי"" ברחובות.",גזירת העונש המתאים לנאשם
128,ME-23-10-41728-893,לזכותו של הנאשם עומדת העובדה כי משך זמן החזקת הנשק לא היה ממושך.,גזירת העונש המתאים לנאשם
129,ME-23-10-41728-893,לזכותו של הנאשם עומדת העובדה כי הוא נעדר כל עבר פלילי.,גזירת העונש המתאים לנאשם
130,ME-23-10-41728-893,לזכותו של הנאשם עומדת העובדה כי הוא הודה בעבירה שיוחסה לו ובכך זירז את ההליך המשפטי תוך חיסכון זמן שיפוטי יקר.,גזירת העונש המתאים לנאשם
131,ME-23-10-41728-893,"לזכותו של הנאשם עומדת העובדה כי תסקיר שירות המבחן בעניינו היה חיובי, כאמור לעיל.",גזירת העונש המתאים לנאשם
132,ME-23-10-41728-893,"שירות המבחן העריך כי רמת הסיכון להישנות התנהגות אלימה מצדו הינה ברף נמוך ומידת החומרה אם תשנה, מוערכת כנמוכה.",גזירת העונש המתאים לנאשם
133,ME-23-10-41728-893,"כמו כן, שירות המבחן המליץ על העדפת הפן השיקומי בעניינו של הנאשם, מיצוי הטיפול וכי עונש המאסר בפועל אשר יוטל על הנאשם ירוצה על דרך של עבודות שירות, לצד ענישה מותנית ונלווית.",גזירת העונש המתאים לנאשם
134,ME-23-10-41728-893,"לזכותו של הנאשם עומדת העובדה כי חוו""ד העו""ס הקרימינולוגית, מנהלת ""מרכז בידאיאת"", עמה נפגש הנאשם לטיפולים פרטניים,  הייתה גם היא חיובית, כאמור לעיל, ובדגש על כך שהנאשם מגלה תובנות מעמיקות בדבר התנהלותו המכשילה וכי נראה שטיפוליו מביאים לשינוי משמעותי בתובנותיו ובהתאמה לירידה ניכרת בסיכון לרצידיביזם.",גזירת העונש המתאים לנאשם
135,ME-23-10-41728-893,"עוד נתון שמצאתי להביא במסגרת השיקולים הינה העובדה שהנאשם שהה במעצר עד תום ההליכים מיום 13.10.2023 ועד ליום 21.11.2023, אז הועבר למעצר עד תום ההליכים בפיקוח אלקטרוני, עניין אשר כאמור בתסקיר שירות המבחן היווה עבורו גורם הרתעתי.",גזירת העונש המתאים לנאשם
136,ME-23-10-41728-893,"נוכח כל האמור לעיל, מצאתי כי קיימים שיקולים המצדיקים סטייה ממתחם העונש.",גזירת העונש המתאים לנאשם
137,ME-23-10-41728-893,"במקרה הפרטני של הנאשם אני סבורה כי קיימת סכנה של ממש שמא ריצוי עונש מאסר בפועל ייחבל בהמשך התהליך החיובי שהנאשם עובר, תהליך שאינו אך בעל תרומה אישית, אלא הינו בעל תרומה חשובה גם מבחינת חברתית ושיש בו כדי להשפיע על מעגלים נוספים ורחבים.",גזירת העונש המתאים לנאשם
138,ME-23-10-41728-893,"לאור כל האמור לעיל, אני גוזרת על הנאשם את העונשים הבאים, כדלקמן:",גזירת העונש המתאים לנאשם
139,ME-23-10-41728-893,א.     9 חודשי מאסר שיבוצעו על דרך של עבודות שירות.,גזירת העונש המתאים לנאשם
140,ME-23-10-41728-893,"בהתאם לחוות דעת הממונה, הנאשם ירצה את עונש המאסר במועצה מקומית ערערה, כאשר המועד המומלץ לתחילת ריצוי עבודות השירות הינו יום 12.03.2025.",גזירת העונש המתאים לנאשם
141,ME-23-10-41728-893,ב.,גזירת העונש המתאים לנאשם
142,ME-23-10-41728-893,"12 חודשי מאסר על תנאי, והתנאי הוא שלא יעבור בתוך תקופה של 3 שנים מהיום כל עבירת נשק מסוג פשע, אשר בגינה יורשע.",גזירת העונש המתאים לנאשם
143,ME-23-10-41728-893,"ב.      6 חודשי מאסר על תנאי, והתנאי הוא שלא יעבור בתוך תקופה של 3 שנים מהיום כל עבירת נשק מסוג עוון, אשר בגינה יורשע.",גזירת העונש המתאים לנאשם
144,ME-23-10-41728-893,"ד.      קנס בסך 4,000 ₪ או 30 ימי מאסר נוספים תמורתם.",גזירת העונש המתאים לנאשם
145,ME-23-10-41728-893,"אשר לאופן תשלום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה.",	הקנס ישולם תוך 6 חודשים מיום מתן פסק הדין.
146,ME-23-10-41728-893,"ניתן יהיה לשלם את הקנס בכרטיס אשראי, באתר המקוון של רשות האכיפה והגבייה, www.eca.gov.il , לחלופין באמצעות מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000, לחלופין במזומן בכל סניף של בנק הדואר - בהצגת תעודת זהות בלבד.",	הקנס ישולם תוך 6 חודשים מיום מתן פסק הדין.
147,ME-23-10-41728-893,ה.,	הקנס ישולם תוך 6 חודשים מיום מתן פסק הדין.
148,ME-23-10-41728-893,"ניתן בזאת צו מבחן לפיו הנאשם יעמוד בפיקוח של שירות המבחן למשך 18 חודשים, במהלכו ישולב הנאשם במסגרת טיפולית, כפי שהמליץ שירות המבחן.",	הקנס ישולם תוך 6 חודשים מיום מתן פסק הדין.
149,ME-23-10-41728-893,זכות ערעור לבית המשפט העליון תוך 45 יום.,	הקנס ישולם תוך 6 חודשים מיום מתן פסק הדין.
150,ME-23-10-41728-893,"ניתן היום,  כ""א כסלו תשפ""ה, 22 דצמבר 2024, במעמד ב""כ המאשימה, ב""כ הנאשם והנאשם עצמו.",	הקנס ישולם תוך 6 חודשים מיום מתן פסק הדין.
