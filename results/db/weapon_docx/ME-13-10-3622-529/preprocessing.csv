,verdict,text,part
0,ME-13-10-3622-529,מוחמד עמאש ת.ז. 205764640,הנאשם
2,ME-13-10-3622-529,"חוק העונשין, תשל""ז-1977: סע'  29, 31, 40ב', 144(א), 144(ב)",הנאשם
3,ME-13-10-3622-529,"פקודת המבחן [נוסח חדש], תשכ""ט-1969: סע'  1(ב)",הנאשם
4,ME-13-10-3622-529,"במסגרת הסדר טיעון שלא כולל הסכמה לעניין העונש, הורשע הנאשם בביצוע עבירה בנשק (נשיאה והובלה)- עבירה לפי סעיף 144(ב) רישא ביחד עם סעיף 29 לחוק העונשין-התשל""ז-1977, (להלן-החוק).",גזר דין
5,ME-13-10-3622-529,"על פי עובדות כתב האישום המתוקן, ביום 17.9.2013, הנאשם יליד 23.8.1994, ישב לצד חברו זיד ג'רבאן (להלן-זיד) ברכב, כשלמרגלות מושבו, נשק מסוג תת מקלע דמוי קארל גוסטב שסוגל לירות כדור ולהמית אדם.",גזר דין
6,ME-13-10-3622-529,"במהלך שמיעת העדויות, ביום 28.1.2014 הורשע הנאשם בעקבות הודאתו בעובדות כתב אישום מתוקן ובשל גילו  הצעיר התבקש שירות המבחן להכין תסקיר לעניין העונש.",גזר דין
7,ME-13-10-3622-529,"ביום 1.5.2014 הוגש תסקיר ממנו עלה כי הנאשם לא הודה בביצוע העבירה, ולבקשת הסנגור איפשרתי לנאשם לחזור בו מהודאתו, וביטלתי את הרשעתו.",גזר דין
8,ME-13-10-3622-529,זיד שבינתיים משפטו הסתיים צורף כעד תביעה ונמשכה שמיעת העדויות.,גזר דין
9,ME-13-10-3622-529,"ביום 30.11.2014 שוב הודיעו הצדדים כי הגיעו להסדר טיעון, כתב האישום תוקן, הנאשם הורשע כאמור ושירות המבחן התבקש להכין תסקיר לעניין העונש.",גזר דין
10,ME-13-10-3622-529,"מטעם המאשימה הוגש תדפיס המידע הפלילי (ט/1) לפיו ביום 10.6.2014 ביצע הנאשם עבירה של הפרת הוראה חוקית, בגינה נדון למאסר מותנה בן חודשיים.",גזר דין
11,ME-13-10-3622-529,"תסקיר שירות המבחן, חוות דעת הממונה על עבודות השירות",גזר דין
12,ME-13-10-3622-529,"בתסקיר מיום 17.2.2015 העריכה קצינת המבחן כי הסיכון להישנות התנהגות דומה נמוך, והומלץ להעמיד הנאשם בצו מבחן לתקופה של שנה במהלכו ישולב הנאשם בתהליך טיפול קבוצתי ומאחר ועל פי הערכתה קיימת סכנה לנאשם אם יוטל עליו עונש של מאסר בפועל, הומלץ לשקול אפשרות שילובו בביצוע עבודות שירות.",גזר דין
13,ME-13-10-3622-529,בחוות דעת הממונה מיום 4.5.2015 נקבע כי הנאשם כשיר לבצע עבודות שירות.,גזר דין
14,ME-13-10-3622-529,"[בטיעונים בכתב ט/2 הועלו בטעות טעונים מתיק אחר ראו פרק ""קביעת עונשו של הנאשם"" עמודים 5  ואילך, שם מדובר על נאשם ללא עבר פלילי שדודו העיד לטובתו והוצגו מוצגים מטעם סנגורו].",גזר דין
15,ME-13-10-3622-529,"ב""כ  הנאשם שם דגש בטיעוניו על אחידות הענישה, לצורך כך הפנה לגזר הדין בעניינו של זיד (ס/1) שהיה המסייע באותה פרשה.",גזר דין
16,ME-13-10-3622-529,"זיד נדון למאסר מותנה וקנס ולטענתו בהוראת המחוקק עונשו של הנאשם צריך להיות כפול ולא מעבר לכך כבקשת המאשימה, במיוחד שהמאשימה לא הגישה ערעור על גזר דינו של זיד.",גזר דין
17,ME-13-10-3622-529,"בנוסף ביקש לקחת בחשבון תקופת ""מעצר בית"" ארוכה מאוד למשך שנה בה שהה הנאשם, (תקופה ארוכה לטענתו מהתקופה בה שהה זיד), ועוד הוסיף כי הנאשם  היה כבן 19 בעת ביצוע העבירה (צעיר לטענתו מזיד).",גזר דין
18,ME-13-10-3622-529,הנאשם הביע בתום הטיעונים צער רב על מעשיו והסכים לשאת בעונש גם בדרך של עבודות שירות.,גזר דין
19,ME-13-10-3622-529,"במקרה זה חל תיקון 113 לחוק שקובע כי ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק).",גזר דין
20,ME-13-10-3622-529,"במקרה זה נפגע במידה לא חמורה, הערך החברתי של שלום הציבור ובטחונו.",גזר דין
21,ME-13-10-3622-529,"הנאשם נשא והוביל ברכב השייך לזיד, נשק מסוג תת מקלע דמוי קארל גוסטב, הנשק הוא כמובן בעל פוטנציאל פגיעה רב, אך חשוב לזכור כי במקרה זה הנשק היה ללא מחסנית או כדורים.",גזר דין
22,ME-13-10-3622-529,"זה השלב להזכיר את המטרה לשמה נועד תיקון 113 לחוק, ואפנה לעניין זה לפסק דינה של כב' השופטת ארבל שמוזכר בטיעוני המאשימה:",גזר דין
23,ME-13-10-3622-529,"עוד אזכיר כי מינעד הענישה בעבירות בנשק רחב, בין השאר בהתחשב בסוג העבירה (החזקה, נשיאה, סחר), סוג הנשק וכמותו.",גזר דין
24,ME-13-10-3622-529,"מעצם טבעו של המעשה וגם על פי המתואר בכתב האישום המתוקן, לא ידוע על תכנון מוקדם.",גזר דין
25,ME-13-10-3622-529,"לא הובאו ראיות לעניין המניע למעשיו של הנאשם, ומיותר לציין כי פוטנציאל הנזק משימוש בנשק, הוא גבוה, אך כפי שצוין לעיל וכפי שצוין בגזר דינו של זיד, יש להתייחס לעובדה כי הנשק היה ללא מחסנית וללא כדורים.",גזר דין
26,ME-13-10-3622-529,"בנוסף לנגד עיניי עומד עקרון אחידות הענישה וקביעת מותב בהליך מקביל-באותה פרשה, קביעה בגזר דין מיום 4.9.2014 (ס/1) שהמאשימה בחרה שלא לערער על תוכנו, הגם שטיעוניה בפני אותו מותב זהים בהתאמה לטיעונים בפניי וחשוב לציין כי ערעור לא הוגש למרות שטיעוני המאשימה באותו הליך לא התקבלו על ידי בית המשפט.",גזר דין
27,ME-13-10-3622-529,"תוך התחשבות בשיקולי האחדה ושוויון ומדיניות הענישה הראויה, אני סבור כי מתחם הענישה ההולם בתיק זה, יהיה מתחם שבין 8  לבין 24 חודשי מאסר בפועל.",גזר דין
28,ME-13-10-3622-529,"הנאשם צעיר כבן 19 במועד ביצוע העבירה (כבן 20.5 כיום), מאורס מזה ארבעה חודשים לבחורה מכפרו כבת 18, מתגורר בבית הוריו בכפר ג'סר אלזרקא, סיים 12 שנות לימוד, הוא בהליכי השלמת תעודת הבגרות ומתעתד להמשיך בלימודים אקדמאיים.",גזר דין
29,ME-13-10-3622-529,הוא בן למשפחה המקפידה על רכישת השכלה וניהול אורח חיים נורמטיבי.,גזר דין
30,ME-13-10-3622-529,"למעשה לנאשם אין הרשעות קודמות, (העבירה היחידה בה הורשע, היא בשל הפרת תנאי ""מעצר הבית"" שנקבעו לו בתיק זה).",גזר דין
31,ME-13-10-3622-529,"שירות המבחן העריך כי הסיכון להישנות התנהגות דומה בעתיד הוא נמוך, וכי יש מקום לשלבו בהליך טיפולי קבוצתי ולכן המליץ שירות המבחן על העמדת הנאשם בצו מבחן לתקופה של שנה במהלכו ישולב בהליך טיפולי, עוד העריכה קצינת המבחן כי מאסר בין כותלי הכלא יעמיד את הנאשם בסכנה כי ינוצל על ידי אסירים אחרים חזקים ובוגרים ממנו והוא גם ייחשף לנורמות התנהגות וחשיבה עברייניים.",גזר דין
32,ME-13-10-3622-529,"לאור המלצת שירות המבחן, גילו הצעיר של הנאשם ונסיבות חייו, אני סבור כי יש סיכוי של ממש שהנאשם ישתקם, לו יועמד במבחן וישתתף בהליכים הטיפוליים המומלצים על ידי שירות המבחן ולכן אני סבור כי יש לחרוג במקרה זה ממתחם העונש ההולם, והעונש המתאים ייקבע לפי שיקולי השיקום ולכך מצטרפים שיקולי האחידות בענישה ואפנה בענין זה לפסק דינו של כב' השופט שוהם מיום 15.4.2015:",גזר דין
33,ME-13-10-3622-529,"אני סבור כי משיקולי שיקום, הענישה במקרה זה צריכה להיות שילוב של צו מבחן ביחד עם מאסר בו יישא הנאשם בעבודות שירות (למרות שעונשו של המסייע כלל עונש של מאסר מותנה וקנס).",גזר דין
34,ME-13-10-3622-529,"עונשו של הנאשם כמבצע עיקרי צריך להיות חמור מעונשו של זיד, אך מן הראוי להפנות לגזר דינו של המסייע, בו ראה בית משפט את התקופה ששהה זיד במעצר (פחות מחודשיים) כחלק מעבודות שירות, לעומת זאת הנאשם שבפניי, כפי שפורט בטיעוני המאשימה (ט/1), נעצר ביום 17.9.2013 ושוחרר ממעצרו ביום 7.11.2013, נעצר שוב ביום 17.3.2014 ושוחרר ביום 28.5.2014 ונעצר שוב לאחר הפרת תנאי ""מעצר הבית"", ביום 15.6.2014 עד ליום 16.6.2014, כך שסה""כ היה הנאשם במעצר 123 ימים, ולאחר מכן שוחרר  בתנאים מגבילים לתקופה של כ-15 חודשים.",גזר דין
35,ME-13-10-3622-529,"בעת קביעת משך הזמן בו יבוצעו עבודות שירות אתייחס גם לתקופות אלו של מעצר בפועל ו""מעצר בית"" (ואזכיר כי זיד היה במעצר במשך תקופה קצרה מחודשיים).",גזר דין
36,ME-13-10-3622-529,"בנוסף אתייחס לפגיעת העונש בנאשם הצעיר, בארוסתו ובבני משפחתו, נטילת האחריות של הנאשם על מעשיו, שיתוף הפעולה עם שירות המבחן ורצונו לקבל טיפול.",גזר דין
37,ME-13-10-3622-529,"בנסיבות אלו, לרבות המתואר בתסקיר שירות המבחן, אותו אאמץ במלואו, לא אטיל על הנאשם קנס (מרכיב שאינו חלק מהמלצת שירות המבחן), על מנת לסייע לו בשיקומו.",גזר דין
38,ME-13-10-3622-529,לאור האמור לעיל אני דן את הנאשם לעונשים הבאים:,גזר דין
39,ME-13-10-3622-529,עונש של 8 חודשי מאסר מתוכם 4 חודשי מאסר בפועל ו-4 חודשי מאסר על תנאי.,גזר דין
40,ME-13-10-3622-529,את המאסר בפועל ישא הנאשם בדרך של עבודות שירות בהתאם לחוות דעת הממונה מיום 4.5.2015.,גזר דין
41,ME-13-10-3622-529,הנאשם לא ישא את עונש המאסר על  תנאי אלא אם יעבור תוך שלוש שנים מהיום כל עבירה בנשק ויורשע בשל עבירה כזאת תוך תקופת התנאי או לאחריה.,גזר דין
42,ME-13-10-3622-529,"הנאשם יתייצב לביצוע עבודות השירות ביום 10.6.2015 שעה 8:00 במפקדת מחוז צפון-עבודות שירות, בימ""ר עמקים המצוי במתחם תחנת משטרת טבריה בכתובת: דרך הציונות 14 טבריה .04-6728405, 04-6728421, 08-9775099",גזר דין
43,ME-13-10-3622-529,"הנני מעמיד את הנאשם למבחן על פי סעיף 1(ב) לפקודת המבחן [נוסח חדש], תשכ""ט-1969 למשך 12 חודשים מהיום.",גזר דין
44,ME-13-10-3622-529,"בתקופת המבחן יעמוד הנאשם לפיקוחו של שירות המבחן וישתף פעולה לשם מימוש התוכניות והמטרות הטיפוליות שייקבעו לגביו ע""י שירות המבחן.",גזר דין
45,ME-13-10-3622-529,"לפני מתן צו המבחן הסברתי לנאשם את משמעותו של צו המבחן והזהרתי אותו שאם לא ימלא אחרי הצו מכל בחינה שהיא או יעבור עבירה נוספת יהיה צפוי לעונש, או להרשעה ועונש, על העבירה שבגללה ניתן הצו והוא הביע את נכונותו למלא אחר הוראות הצו.",גזר דין
46,ME-13-10-3622-529,הבהרתי לנאשם כי עליו לעדכן את הממונה על עבודות השירות בכל שינוי בכתובת מגוריו וכי כל הפרה בקיום הוראות הממונה יכול ותביא להפסקה מינהלית וריצוי העונש במאסר בפועל.,גזר דין
47,ME-13-10-3622-529,המזכירות תשלח העתק מגזר הדין לשירות המבחן ולממונה על עבודות השירות.,גזר דין
48,ME-13-10-3622-529,זכות ערעור לבית המשפט העליון תוך 45 יום.,גזר דין
49,ME-13-10-3622-529,"ניתן היום,  ט""ז אייר תשע""ה, 05 מאי 2015, בנוכחות ב""כ המאשימה עו""ד אדלר שגב, הסנגור עו""ד חן רוימי ממשרדו של עו""ד בלומנפלד והנאשם בעצמו.",גזר דין
