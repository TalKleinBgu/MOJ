,verdict,text,part
0,SH-19-08-2724-919,"חוק העונשין, תשל""ז-1977: סע'  40ג (א), 144 (א), 40 יא'","הנאשם הובא באמצעות שב""ס"
1,SH-19-08-2724-919,"הנאשם הודה והורשע ביום 23/10/19, בכתב אישום בעבירה של רכישת/החזקת נשק שלא כדין - עבירה לפי סעיף 144 (א) לחוק העונשין, התשל""ז 1977 (להלן: ""חוק העונשין"").",פתח דבר
2,SH-19-08-2724-919,"במסגרת הסדר הטיעון, הוסכם כי הנאשם יופנה אל שירות המבחן, על מנת שיערך תסקיר, בין היתר נוכח גילו של הנאשם וקיומה של חובת עריכת תסקיר בעניינו וכי המאשימה תעתור לענישה ראויה של עד 14 חודשי מאסר בפועל בעוד שב""כ הנאשם יעתור ל- 9 חודשי מאסר בפועל.",פתח דבר
3,SH-19-08-2724-919,"כעולה מעובדות כתב האישום בתאריך 29/7/19, בסמוך לשעה 18:00, שהו הנאשמים במתחם מגורים של בית משפחת פריג' הממוקם באזור התעשייה שבעיר כפר קאסם (להלן: ""המתחם"").",כתב האישום
4,SH-19-08-2724-919,"במהלך אותן הנסיבות, שהה הנאשם 2 (אשר עניינו הסתיים ביום 1/8/19), שהנו תושב האזור, בישראל, שלא כדין וללא כל היתר על פי חוק.",כתב האישום
5,SH-19-08-2724-919,"בהמשך לאותן נסיבות, עם הגעת כוח משטרתי למתחם, הפריע הנאשם 2 לשוטרים כשהם ממלאים תפקידם כחוק בכך שמשהבחין בהם, החל מטפס על גג המצוי בצד הדרומי של המתחם לעבר שטח מפעל בטון הצמוד למתחם (להלן: ""המפעל""), בעודו מזיז גדר טייל שהיוותה חוצץ בין המתחם לשטח המפעל, החל בורח בריצה, התחבא בתוך מכונית נטושה שהייתה בשטח המפעל, עד אשר נעצר, הכל בכוונה להכשיל השוטרים במילוי תפקידם.",כתב האישום
6,SH-19-08-2724-919,"בנסיבות המתוארות, החזיק הנאשם, על גופו אקדח מסוג STAR 70522 הטעון מחסנית ובתוכה 7 כדורי 9 מ""מ ללא רשות על פי דין.",כתב האישום
7,SH-19-08-2724-919,"לטענת המאשימה, הנאשם יליד 2001, נעדר עבר פלילי, הודה והורשע בהחזקת נשק מסוג אקדח, אשר היה מצוי על גופו וכן החזיק במחסנית טעונה עם 7 כדורים בתוך האקדח.",טיעוני המאשימה
8,SH-19-08-2724-919,"הערך החברתי שנפגע טמון בפוטנציאל סיכון הרסני, לפגיעה בשלום הציבור ובטחונו, החשש כי נשק מוחזק שלא כדין, ישמש לפעילות עבריינית, העלולה לפגוע בחפים מפשע ואף לקיפוח חייהם של אזרחים תמימים.",טיעוני המאשימה
9,SH-19-08-2724-919,"זמינותם של כלי הנשק, בידי מי שאינם מורשים לכך, עלולה להביא לביצוע עבירות חמורות, משטרת ישראל פועלת למיגור התופעה ואיסוף כלי נשק.",טיעוני המאשימה
10,SH-19-08-2724-919,"באשר למדיניות הענישה הנוהגת, הרי שהפסיקה מדגישה כי קיים צורך ממשי במאבק בתופעה של החזקת כלי נשק ותחמושת המסכנת את החברה כולה.",טיעוני המאשימה
11,SH-19-08-2724-919,מתחם העונש ההולם בנסיבות ביצוע העבירה הינו בין 12 חודשי מאסר ועד ל- 36 חודשי מאסר ועונשים נלווים.,טיעוני המאשימה
12,SH-19-08-2724-919,"אשר לנסיבות שאינן קשורות לביצוע העבירה, הרי שהנאשם נעדר עבר פלילי, שירות המבחן מציין כי הנאשם מתקשה לקחת אחריות על מעשיו ונוטה לשיח שמאופיין במסרים מבלבלים, סותרים, מצמצמים ומטשטשים.",טיעוני המאשימה
13,SH-19-08-2724-919,הנאשם טען בפני שירות המבחן כי מצא את האקדח ושולל נזקקות טיפולית.,טיעוני המאשימה
14,SH-19-08-2724-919,שירות המבחן מעריך כי הנאשם שוהה סביב חברה עבריינית אשר מוגבלת ביכולתה להציב גבולות לשמירת חוק.,טיעוני המאשימה
15,SH-19-08-2724-919,"בסיכומו של תסקיר, לא בא שירות המבחן בהמלצה שיקומית או טיפולית.",טיעוני המאשימה
16,SH-19-08-2724-919,"החזקת נשק הינה עבירה חמורה ועל כן, המאשימה עותרת כי ייגזרו על הנאשם 14 חודשי מאסר לריצוי בפועל, מאסר מותנה וקנס שיהלום את חומרת העבירה.",טיעוני המאשימה
17,SH-19-08-2724-919,"לטענת ב""כ הנאשם, הנאשם נעדר עבר פלילי, זהו לו מעצרו הראשון, הנאשם חסך זמן שיפוטי ונטל אחריות בהזדמנות הראשונה, הביע חרטה והדברים אף עולים מתסקיר שירות המבחן.","טיעוני ב""כ הנאשם"
18,SH-19-08-2724-919,"בחקירתו, כך גם בפני שירות המבחן, מסר הנאשם כי מצא את האקדח, הוא מבין את הפסול במעשיו.","טיעוני ב""כ הנאשם"
19,SH-19-08-2724-919,שירות המבחן ממליץ להתחשב בגילו הצעיר של הנאשם במסגרת גזירת עונשו בשל החשיפה לאוכלוסייה עבריינית וההשפעה המדרדרת שיכולה להיות לנאשם בעקבות מאסרו.,"טיעוני ב""כ הנאשם"
20,SH-19-08-2724-919,"ב""כ הנאשם סבור כי ניתן להסתפק בהטלת עונש מאסר בן 9 חודשים וטען כי במקרים חמורים יותר נגזרו על נאשמים עונשים מעין אלה, עוד עתר כי בית המשפט יתחשב בעובדה כי צו החיפוש והמידעים המודיעיניים בתיק זה התייחסו לאחר.","טיעוני ב""כ הנאשם"
21,SH-19-08-2724-919,"בדברו האחרון, הודה הנאשם כי טעה.",הנאשם בדברו האחרון
22,SH-19-08-2724-919,"מתסקיר שירות המבחן עולה כי הנאשם, בן 18, רווק ללא ילדים, קודם למעצרו התגורר בבית סבתו ודודו בכפר קאסם, כשהוא חסר מעש ותעסוקה.",תסקיר שירות המבחן
23,SH-19-08-2724-919,"מסר כי סיים 11 שנות לימוד, ללא תעודת בגרות.",תסקיר שירות המבחן
24,SH-19-08-2724-919,"מאז עזב את לימודיו בגיל 17, לא השתלב בעולם התעסוקה, וניהל אורח חיים חסר מעש כשאת רוב זמנו העביר בביתו או בבילוי עם חברים, שלל מעורבות עם גורמים שוליים או עברייניים כמו גם שלל שימוש או התמכרות לאלכוהול או סמים.",תסקיר שירות המבחן
25,SH-19-08-2724-919,"עוד עולה כי הנאשם מתקשה לקחת אחריות על ביצועה של העבירה, נוטה לשיח שאופיין במסרים מבלבלים, סותרים, מצמצמים ומטשטשים, שלל היכרות קודמת עם נאשם 2, לדבריו מצא את האקדח עת הלך מבית סבתו למתחם המשפחתי בו היה עתיד לפגוש את בני משפחתו.",תסקיר שירות המבחן
26,SH-19-08-2724-919,מסר כי הרים את האקדח כיוון שלא ראה את הסיכון והסכנה שבכך ומבין כי כיום טעה ושגה באופן בו פעל.,תסקיר שירות המבחן
27,SH-19-08-2724-919,"הנאשם שלל נכונות להשתמש באקדח ותיאר התנהגותו מתוך סקרנות בלבד, ללא שחשב על השלכות מעשיו.",תסקיר שירות המבחן
28,SH-19-08-2724-919,בעניין זה ציין שירות המבחן כי הנאשם לא הצליח להתייחס לבחינה עצמית ביקורתית ושלל סיוע מקצועי טיפולי.,תסקיר שירות המבחן
29,SH-19-08-2724-919,"שירות המבחן מתרשם מהנאשם כבחור צעיר, נעדר יציבות במסגרות השונות בחייו, התקשה לשתף פעולה באופן מלא עם שירות המבחן ונטה לשיח דל, לקוני ומצומצם אשר אופין בהסתרה.",תסקיר שירות המבחן
30,SH-19-08-2724-919,"שירות המבחן מעריך כי הדרך בה ניהל את חייו, קשריו החברתיים והסביבתיים והשיח שמאופיין בהסתרה, יש בהם כדי להצביע על קיום עמדות בעייתיות ביחס לגורמי חוק, אשר מגביר את הסיכון במצבו.",תסקיר שירות המבחן
31,SH-19-08-2724-919,גורמי השיקום בעיתוי הנוכחי מצומצמים אך יש לקחת בחשבון אף את גילו הצעיר והעובדה כי זו לו מעורבות ראשונה ויחידה בפלילים.,תסקיר שירות המבחן
32,SH-19-08-2724-919,"עוד עתר שירות המבחן כי בשל גילו הצעיר יש להתחשב בתקופת המאסר, שכן חשיפה ממושכת לאוכלוסייה העבריינית עלולה להיות השפעה מדרדרת בטווח הרחוק.",תסקיר שירות המבחן
33,SH-19-08-2724-919,"סעיף 40ג (א) לחוק העונשין, קובע כי בקביעת מתחם העונש ההולם את מעשי העבירות אותן ביצע הנאשם, על בית המשפט להתחשב בערכים החברתיים הנפגעים מביצוע העבירות, מידת הפגיעה בהם, מדיניות הענישה הנוהגת ובנסיבות ביצוע העבירה.",דיון והכרעה
34,SH-19-08-2724-919,"על בית המשפט לקבוע מתחם ענישה ההולם את חומרת העבירה ונסיבותיה, על פי עקרון ההלימה ובמנותק מנסיבותיו האישיות של הנאשם.",דיון והכרעה
35,SH-19-08-2724-919,"אין צורך להכביר מילים על פוטנציאל הסיכון הנובע מהחזקת נשק חם קטלני שלא כדין, כלי נשק עלולים למצוא דרכם לפעילות שלילית, אם פלילית ואם נגד בטחון המדינה.",דיון והכרעה
36,SH-19-08-2724-919,"אחזקת נשק ותחמושת על ידי מי שלא נמצא מתאים לכך ולא הוכשר לכך, בתנאים שאינם מבטיחים בידודו של הנשק מהסביבה, עלולה להביא לסיכון שלום הציבור ובטחונו.",דיון והכרעה
37,SH-19-08-2724-919,"הערכים החברתיים המוגנים אשר נפגעו כתוצאה ממעשי הנאשם, החזקת נשק שלא כדין הינם הצורך להגן על שלום הציבור ובטחונו בשל הפוטנציאל העצום לגרימת נזק קטלני, כמו גם הגנה על שלטון החוק.",דיון והכרעה
38,SH-19-08-2724-919,"בחינת מדיניות הענישה הנהוגה מעלה, כי במקרים דומים הוטלו על נאשמים, עונשי מאסר בפועל מאחורי סורג ובריח לתקופות משתנות, כאשר אורך התקופה כלול בנסיבות הספציפיות של העושה והמעשה, כך למשל:",דיון והכרעה
39,SH-19-08-2724-919,"באשר לנסיבות הקשורות בביצוע העבירה, הרי שהנאשם החזיק על גופו אקדח מסוג STAR 70522 הטעון מחסנית ובתוכה 7 כדורי 9 מ""מ ללא רשות על פי דין.",דיון והכרעה
40,SH-19-08-2724-919,"לטענת הנאשם הוא מצא את האקדח ברחוב, זאת כאשר באירוע מעורב נוסף, אשר אף נמלט מהשוטרים.",דיון והכרעה
41,SH-19-08-2724-919,"הנאשם הוא אחראי באופן מלא על מעשיו, היה עליו להיות מודע לפוטנציאל הקטלני שבהחזקת נשק מסוג זה.",דיון והכרעה
42,SH-19-08-2724-919,"מתסקיר שירות המבחן עולה כי הנאשם הודה בביצוע העבירה, אך מתקשה לקחת אחריות על ביצועה של העבירה, נוטה לשיח שאופיין במסרים מבלבלים, סותרים, מצמצמים ומטשטשים, כאשר לטענתו לא חשב על השלכות מעשיו.",דיון והכרעה
43,SH-19-08-2724-919,"באשר לנזק שנגרם מביצוע העבירות, אשוב ואדגיש כי עבירות הנשק בכללן טומנות בחובן פוטנציאל למסוכנות מוחשית וממשית לשלום הציבור ולבטחונו.",דיון והכרעה
44,SH-19-08-2724-919,"כאשר הנזק שצפוי היה להיגרם מביצוע העבירות הינו גבוה, לו היה נעשה בנשק שימוש שלא כדין.",דיון והכרעה
45,SH-19-08-2724-919,"בפועל, מעובדות כתב האישום, עולה כי לא נעשה שימוש בנשק ולא נגרם כל נזק ממשי ומוחשי בעטיו, וזאת מבלי להקל ראש בעצם נשיאת הנשק על גופו של הנאשם.",דיון והכרעה
46,SH-19-08-2724-919,"בנסיבות אלה, בזיקה לערכים החברתיים המוגנים שנפגעו מביצוע העבירות ומידת הפגיעה בהם, מדיניות הענישה הנהוגה והנסיבות הקשורות בביצוע העבירות, אני סבורה כי מתחם העונש ההולם נע במקרה דנן בין 9 חודשי מאסר בפועל לבין 36 חודשי מאסר בפועל, בצירוף עונשים נלווים.",דיון והכרעה
47,SH-19-08-2724-919,"אשר לנסיבות האישיות של הנאשם, בענייננו, הנאשם צעיר, כבן 18, נעדר עבר פלילי, כאמור לעיל, כפי העולה מתסקיר שירות המבחן, הנאשם התקשה לקחת אחריות על מעשיו ולהבין את החומרה שבהם, אף שבפני בית המשפט הביע חרטה, עולה כי הנאשם שולל נזקקות טיפולית ושירות המבחן סבור כי הדרך בה ניהל הנאשם את חייו, קשריו החברתיים והסביבתיים והשיח שמאופיין בהסתרה, יש בהם כדי להצביע על קיום עמדות בעייתיות ביחס לגורמי חוק, אשר מגביר את הסיכון במצבו.",דיון והכרעה
48,SH-19-08-2724-919,"לצד זאת מציין שירות המבחן את גילו הצעיר של הנאשם, עובדת היותו נעדר עבר פלילי וההשלכות שעשויות להיות במאסר ממושך מאחורי סורג ובריח והחשיפה לעולם העברייני.",דיון והכרעה
49,SH-19-08-2724-919,"סבורתני, כי בנסיבות אלה, אין מקום לסטות ממתחם העונש ההולם לחומרא או לקולא, וכי יש לגזור את עונשו של הנאשם בתוך המתחם.",דיון והכרעה
50,SH-19-08-2724-919,"במסגרת גזירת הדין לקחתי בחשבון את הודאת הנאשם, החיסכון בזמן שיפוטי, גילו הצעיר של הנאשם ועובדת היותו נעדר עבר פלילי וכי זו היא לו הסתבכותו הראשונה בפלילים.",דיון והכרעה
51,SH-19-08-2724-919,"על כן ולאחר שיקול מכלול השיקולים, אני גוזרת על הנאשם את העונשים הבאים כדלקמן:",סוף דבר
52,SH-19-08-2724-919,"11 חודשי מאסר לריצוי בפועל, בניכוי ימי מעצרו מיום 30/7/19.",סוף דבר
53,SH-19-08-2724-919,"9 חודשי מאסר על תנאי, למשך 3 שנים מיום שחרורו של הנאשם ממאסרו, שהנאשם לא יעבור עבירה בנשק מסוג פשע.",סוף דבר
54,SH-19-08-2724-919,"6 חודשי מאסר על תנאי, למשך 3 שנים מיום שחרורו של הנאשם ממאסרו, שהנאשם לא יעבור עבירה בנשק מסוג עוון.",סוף דבר
55,SH-19-08-2724-919,"קנס בסך 3,000 ₪ או 30 ימי מאסר תמורתם.",סוף דבר
56,SH-19-08-2724-919,הקנס ישולם בפריסה ל- 10 תשלומים חודשיים שווים ורצופים.,סוף דבר
57,SH-19-08-2724-919,התשלום הראשון ישולם עד ולא יאוחר מיום 10/2/20.,סוף דבר
58,SH-19-08-2724-919,יתרת התשלומים תשולם ב- 10 לכל חודש הבא אחריו.,סוף דבר
59,SH-19-08-2724-919,"לא ישולם תשלום במועד, יעמוד מלוא הסכום לפירעון מיידי.",סוף דבר
60,SH-19-08-2724-919,"ניתן בזאת צו כללי למוצגים; חילוט, השמדה, השבה לבעלים וזאת על פי החלטת קצין חקירות ממונה.",סוף דבר
61,SH-19-08-2724-919,זכות ערעור כחוק.,סוף דבר
62,SH-19-08-2724-919,עותק גזר הדין יועבר אל שירות המבחן.,סוף דבר
63,SH-19-08-2724-919,"54678313ניתן היום,  כ' כסלו תש""פ, 18 דצמבר 2019, במעמד הצדדים.",סוף דבר
64,SH-19-08-2724-919,ה עינת רון 54678313,סוף דבר
