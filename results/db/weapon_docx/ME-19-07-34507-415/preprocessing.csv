,verdict,text,part
0,ME-19-07-34507-415,"ב""כ המאשימה: עו""ד מאיה טריגר",נגד
1,ME-19-07-34507-415,"ב""כ הנאשם: עו""ד יזהר קונפורטי",נגד
2,ME-19-07-34507-415,"חוק העונשין, תשל""ז-1977: סע'  144(ב), 144ד2, 186(א), 274(1), 274(2), 40 יג', 448(א), 452",נגד
3,ME-19-07-34507-415,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
4,ME-19-07-34507-415,"הסתה לאלימות (3 מקרים), לפי סעיף 144ד2 בחוק העונשין, תשל""ז-1977 (להלן: ""החוק"").",אישום ראשון:
5,ME-19-07-34507-415,"נשיאת נשק, לפי סעיף 144(ב) רישא בחוק.",אישום שני: 
6,ME-19-07-34507-415,"הצתה, לפי סעיף 448(א) סיפא בחוק.",אישום שני: 
7,ME-19-07-34507-415,"תקיפת שוטר בנסיבות מחמירות (ריבוי מקרים), לפי סעיף 274(1) ו-274(2) בחוק.",אישום שני: 
8,ME-19-07-34507-415,"היזק בזדון (ריבוי מקרים), לפי סעיף 452 בחוק.",אישום שני: 
9,ME-19-07-34507-415,"החזקת אגרופן שלא מטרה כשרה, לפי סעיף 186(א) בחוק.",אישום שני: 
10,ME-19-07-34507-415,"על-פי המתואר בעובדות כתב האישום המתוקן באישום הראשון, ביום 30.6.19 מצא את מותו סלמון טקה ז""ל, כתוצאה מירי שבוצע על ידי שוטר.",אישום שני: 
11,ME-19-07-34507-415,"בעקבות זאת, פרצה בראשית חודש יולי 19' מחאה נרחבת שכללה הפגנות, חסימות כבישים, פעולות אלימות כנגד שוטרים ועוד.",אישום שני: 
12,ME-19-07-34507-415,בתקופה זו הנאשם החזיק וניהל חשבון ברשת החברתית פייסבוק.,אישום שני: 
13,ME-19-07-34507-415,"לנאשם היו 1,308 חברים בפייסבוק ופרסומיו היו פתוחים ונגישים לעיני כל.",אישום שני: 
14,ME-19-07-34507-415,עובר ליום 1.7.19 הנאשם פרסם בחשבון הפייסבוק תמונת פרופיל המלווה בכיתוב #FTP בה הוא נראה רעול פנים ומחזיק בידו חפץ שנחזה לאקדח.,אישום שני: 
15,ME-19-07-34507-415,"ביום 1.7.19 תוך כדי האווירה הציבורית באותה עת, הנאשם הוסיף לתמונת הפרופיל את הכיתוב ""סלומון טקה ז""ל"" ואיור של סלומון טקה.",אישום שני: 
16,ME-19-07-34507-415,"בהמשך לכך באותו היום בשעת צהרים, פרסם בחשבון הפייסבוק כיתוב: ""Fuck the police"" המלווה בתמונה של אדם אוחז באקדח ומכוון לעבר מושב הנהג בניידת משטרה, כאשר האקדח יורה ישירות לתוך הניידת, לכיוון המקום בו אמור להיות פלג הגוף העליון של נהג הניידת.",אישום שני: 
17,ME-19-07-34507-415,"התמונה היוותה במה גם לאחרים להבעת תמיכתם בתוכן, באמצעות סימון Like ו-26 אנשים הביעו את הסימון.",אישום שני: 
18,ME-19-07-34507-415,הפרסום המסית הוסר מהפייסבוק לאחר כ-8 שעות ובתגובה לכך הנאשם פרסם את הפרסום המסית בשנית.,אישום שני: 
19,ME-19-07-34507-415,"גם הפרסום השני הוסר מהפייסבוק, כחצי שעה לאחר פרסומו ו-6 אנשים סימנו תמיכה באמצעות סימון לייק.",אישום שני: 
20,ME-19-07-34507-415,"על פי האישום השני, ביום 2.7.19 בשעה 20:30 יצא הנאשם מביתו לעבר העיר פתח תקווה, כשהוא מצויד במטפחת לכיסוי פניו, במצית, בחומר דליק ובאגרופן במטרה להשתתף בהפגנה ולבצע את תכניתו לפגוע בשוטרים.",אישום שני: 
21,ME-19-07-34507-415,"בשעה 22:00 הגיע הנאשם כשהוא רעול פנים אל ניידת משטרה אשר חנתה בסמוך לנקודת שיטור קהילתי בכיכר בפתח תקווה, שם נכחו מספר אנשים שזהותם אינה ידועה.",אישום שני: 
22,ME-19-07-34507-415,"חלק מהאחרים יידו אבנים על הניידת, והנאשם התקרב לניידת כשהוא אוחז בחומר דליק ובמצית, שפך את החומר הדליק לתוך הניידת והדליק אותו באמצעות המצית.",אישום שני: 
23,ME-19-07-34507-415,"כתוצאה ממעשיו, אשר אחזה במושבי הניידת וכבתה לאחר מספר שניות.",אישום שני: 
24,ME-19-07-34507-415,"הנאשם חזר יחד עם חלק מהאחרים אל הניידת, הדליק קרטון ואחד האחרים הניחו בתוך הניידת ואחר נוסף הטיח אבן גדולה מספר פעמים בניידת.",אישום שני: 
25,ME-19-07-34507-415,"כתוצאה ממעשי הנאשם, אש אחזה במושבי הניידת ובדלת הניידת, כאשר בכל אותה עת חלק מהאחרים הלמו ובעטו בחלונות הניידת ויידו בה אבנים ואחד האחרים העביר את האש מחלקה האחורי של הניידת לחלקה הקדמי.",אישום שני: 
26,ME-19-07-34507-415,האש כובתה לאחר זמן קצר.,אישום שני: 
27,ME-19-07-34507-415,"בהמשך למתואר, הנאשם התקרב לניידת כשבידו אגרופן והיכה באמצעותו את חלון הניידת ושבר אותו ואז אחד האחרים הצית שוב את הניידת תוך שאחרים עלו על מכסה המנוע של הניידת ובעטו בה.",אישום שני: 
28,ME-19-07-34507-415,"בהמשך הנאשם הרים אבן והשליך אותה על השמשה הקדמית של הניידת, אשר התנפצה.",אישום שני: 
29,ME-19-07-34507-415,האחרים יידו אבנים בניידת וליבו את האש שאחזה בה באמצעות שפיכת חומר דליק שנתן להם הנאשם ותוך העברת האש בין מקומות שונים בתוך הניידת.,אישום שני: 
30,ME-19-07-34507-415,"כאשר האש בערה בפנים הניידת, הנאשם חזר לניידת והשליך אבן על השמשה הקדמית של הניידת והתרחק.",אישום שני: 
31,ME-19-07-34507-415,בהמשך שב והשליך דבר מה על הניידת.,אישום שני: 
32,ME-19-07-34507-415,הניידת בערה במשך כמה דקות עד שהאש כובתה על ידי שוטרים שהגיעו למקום.,אישום שני: 
33,ME-19-07-34507-415,"בהמשך למתואר, הנאשם התקדם בהליכה ברחוב בעיר פתח תקווה כשהוא רעול פנים ובידו אגרופן והצית בדרכו מספר רב של פחים וקרטונים באמצעות החומר הדליק.",אישום שני: 
34,ME-19-07-34507-415,"בהמשך הנאשם הגיע כשהוא רעול פנים לסמוך לתחנת המשטרה בפתח תקווה, כאשר שוטרים עמדו בכניסה לתחנת המשטרה מחשש לפגיעה בה על ידי המפגינים.",אישום שני: 
35,ME-19-07-34507-415,"חלק מהמפגינים התקרבו אל השוטרים כשהם רעולי פנים, הציתו פחים, והשליכו לעבר השוטרים אבנים גדולות, בקבוקי זכוכית, בקבוקי תבערה וקופסאות שימורים, אשר פגעו בחלק מהשוטרים.",אישום שני: 
36,ME-19-07-34507-415,הנאשם התקרב אל השוטרים שעמדו בכניסה לתחנה ויידה אבנים לעבר השוטרים ולעבר התחנה וכן הרים ארגז מצעים גדול והשליכו לעבר השוטרים והמפגינים ופגע במפגינים.,אישום שני: 
37,ME-19-07-34507-415,בהמשך לכך הנאשם אסף ערימת קרשים והצית אותם בסמוך לתחנת המשטרה.,אישום שני: 
38,ME-19-07-34507-415,"בהמשך הנאשם הצטייד בבקבוק זכוכית מלא בחומר דליק (להלן: ""בקבוק תבערה"") הסתתר בצומת רחובות והמתין להגעת השוטרים במטרה להשליך לעברם את בקבוק התבערה.",אישום שני: 
39,ME-19-07-34507-415,"בניסיון להדוף את המפגינים מתחנת המשטרה, השוטרים התקדמו במעלה הרחוב תוך שהושלכו לעברם חפצים שונים, וכאשר הגיעו למרכז הכביש, הנאשם הדליק את בקבוק התבערה והשליכו לעבר השוטרים.",אישום שני: 
40,ME-19-07-34507-415,"בקבוק התבערה התנפץ על הכביש סמוך מאוד לשוטרים, ותוכנו הבוער התפזר על הכביש וגרם לשריפה.",אישום שני: 
41,ME-19-07-34507-415,הנאשם נמלט מהמקום.,אישום שני: 
42,ME-19-07-34507-415,"הצדדים הגיעו להסדר דיוני, לפיו הנאשם הודה והורשע בכתב האישום המתוקן, ללא הסכמה לעונש.",אישום שני: 
43,ME-19-07-34507-415,"תמונות של ניידת המשטרה – הוגשו על ידי ההגנה, תמונה בה נראית ניידת משטרה שלא בקרבת כלי רכב נוספים או בתי מגורים, וארבע תמונות המתעדות את הנזק שנגרם לניידת.",ראיות לעונש
44,ME-19-07-34507-415,"לטענת ב""כ המאשימה, עו""ד מאיה טריגר, הערכים החברתיים שנפגעו באישום הראשון הם שמירה על שלום הציבור וביטחונו וכן הסדר הציבורי, זאת נוכח החשש שאנשים יפעלו בהתאם למעשי ההסתה באלימות.",ראיות לעונש
45,ME-19-07-34507-415,"לגבי האישום השני הערכים החברתיים שנפגעו הם שלמות הרכוש, פגיעה בסדר הציבורי, פגיעה בשלוות הציבור וכן פגיעה בשלמות הגוף ובביטחון הציבור.",ראיות לעונש
46,ME-19-07-34507-415,מידת הפגיעה בערכים המוגנים היא משמעותית.,ראיות לעונש
47,ME-19-07-34507-415,לא בכדי קבע המחוקק בצד עבירת ההצתה עונש מרבי של 20 שנות מאסר כאשר העבירה בוצעה במטרה לפגוע בנכס המשמש את הציבור.,ראיות לעונש
48,ME-19-07-34507-415,"באשר לעבירת הנשק, בית המשפט העליון עמד על חומרת העבירה וקבע שהסיכון שנשקף לשלום הציבור צריך להילקח בחשבון על ידי כל מי שמחזיק בנשק שלא כדין.",ראיות לעונש
49,ME-19-07-34507-415,הנאשם החזיק בבקבוק תבערה שהוא נשק התקפי מאולתר שאינו מיועד להגנה עצמית.,ראיות לעונש
50,ME-19-07-34507-415,"במסגרת הנסיבות הקשורות בביצוע העבירה – באישום הראשון הנאשם פרסם דברי הסתה בחשבון הפייסבוק שלו בתקופה שבה נוכח רצף האירועים, היה לדבריו פוטנציאל של ממש ליפול על אוזניים קשובות והיה סיכון של ממש שמישהו היה מתרגם את דבריו למעשה אלימות, כפי שהנאשם עצמו פעל.",ראיות לעונש
51,ME-19-07-34507-415,"ההגנה מבקשת להציג את הדברים כאילו הצער על מותו של סלומון טקה ז""ל היה זה שגרם להתפרצותו האלימה של הנאשם.",ראיות לעונש
52,ME-19-07-34507-415,"ברם, מעיון בכתב האישום ובעברו הפלילי של הנאשם נראה שלא כך הם פני הדברים, וכל ניסיון לשוות למעשי הנאשם חזות של מחאה לגיטימית, פוגע באותה מחאה ואין בין מעשיו של הנאשם למחאה דבר.",ראיות לעונש
53,ME-19-07-34507-415,"האישום השני מגלה אירוע מתגלגל ומסלים שתחילתו ביציאת הנאשם מביתו כשהוא מצויד באגרופן, חומר דליק וכיסוי פנים, כך שאין מדובר במי שהתכוון רק למחות.",ראיות לעונש
54,ME-19-07-34507-415,בהמשך הנאשם הצית ניידת ופעל באלימות נגד שוטרים ואזרחים ובשיאה של האלימות הוא זרק בקבוק תבערה לעבר שוטרים.,ראיות לעונש
55,ME-19-07-34507-415,"לאורך כל האירוע הנאשם יכול היה לחדול ממעשיו ולקיים מחאה לגיטימית, אך הוא בחר להמשיך לפעול באלימות.",ראיות לעונש
56,ME-19-07-34507-415,דווקא אלה המבצעים בתקופת מחאה עבירות פליליות צריכים לתת את הדין מעבר לפגיעה הקונקרטית.,ראיות לעונש
57,ME-19-07-34507-415,המאשימה עתרה למתחם עונש הנע בין 3.5 ועד ל-6.5 שנות מאסר.,ראיות לעונש
58,ME-19-07-34507-415,מגיליון רישומו הפלילי של הנאשם עולה שבעברו ארבע הרשעות קודמות בין השנים 2012-2019.,ראיות לעונש
59,ME-19-07-34507-415,"יש בעברו הרשעות בעבירות התנהגות פרועה, העלבת עובד ציבור, היזק לרכוש, אלימות והפרת צו בית משפט.",ראיות לעונש
60,ME-19-07-34507-415,מדובר בעבירות אלימות ועבירות כנגד השלטון.,ראיות לעונש
61,ME-19-07-34507-415,למרות גילו הצעיר של הנאשם הוא ריצה שני עונשי מאסר בפועל בני 12 ו-14 חודשים.,ראיות לעונש
62,ME-19-07-34507-415,"גזר הדין האחרון ניתן רק 3.5 חודשים טרם ביצוע העבירה הנוכחית, ובו הוא נדון לעונש מאסר על תנאי בן 6 חודשים והתחייבות כספית בסך 6,000 ₪.",ראיות לעונש
63,ME-19-07-34507-415,הנאשם ביצע את העבירות כשהוא יודע שמרחפים מעל ראשו עונשי מאסר על תנאי והתחייבות משמעותיים והדבר לא הרתיעו.,ראיות לעונש
64,ME-19-07-34507-415,"יש לתת משקל משמעותי להרתעת היחיד והרבים, בשל הצורך להרתיע מפני הדרדרות הפגנה ומחאה לגיטימיות לעבירות פליליות.",ראיות לעונש
65,ME-19-07-34507-415,"המאשימה עתרה לקבוע את עונשו של הנאשם באמצע המתחם כך שירצה 5 שנות מאסר וכן להפעלת עונש המאסר המותנה במצטבר, לצד מאסר על תנאי, הפעלת ההתחייבות וקנס.",ראיות לעונש
66,ME-19-07-34507-415,"המאשימה עתרה לדחות כל טענה של ההגנה לאכיפה בררנית בקשר לעבירת ההסתה – אכן נפתחו תיקים נוספים של הסתה וטרם נתקבלה החלטה בעניינם, אך המקרה הנוכחי שונה, שכן רצף העבירות של הצתה, אלימות ונשיאת נשק, כאשר הנאשם חוזר ומסית, הוא כשלעצמו מצדיק הגשת כתב אישום.",ראיות לעונש
67,ME-19-07-34507-415,"גם אלמלא יתר העבירות, עצם העובדה שמדובר בפרסומים מסיתים המפורסמים פעם אחר פעם למרות שהפרסומים מוסרים מהרשת החברתית, וכאשר מדובר בהסתה קשה וישירה, הרי שמדובר במקרה חמור המצדיק הגשת כתב אישום.",ראיות לעונש
68,ME-19-07-34507-415,קיימים מקרים דומים בהם הוגשו לבית המשפט כתב אישום בעבירות הסתה ואין מדובר במקרה הראשון.,ראיות לעונש
69,ME-19-07-34507-415,"בכל מקרה, עבירות ההסתה בתיק זה היא משנית לעבירות שבאישום השני ומשקלה על העונש הכללי שייגזר על הנאשם הוא קטן.",ראיות לעונש
70,ME-19-07-34507-415,"לטענת ב""כ הנאשם, עו""ד יזהר קונפורטי, חברי הקהילה האתיופית סובלים מזה שנים מאלימות בלתי מוצדקת ובלתי מידתית, כאשר משטרה עושה ""טרגטינג"" ו""פרופייליג"" כלפי אוכלוסייה זו ופרסומים רבים בתקשורת עמדו על כך ועל החשש שהוא מנת חלקם של צעירי הקהילה האתיופית.",ראיות לעונש
71,ME-19-07-34507-415,"כך קרה שנבנו כעס, תסכול ותחושה קשה של חוסר אונים עד שבסופו של יום אירע המקרה המצער בו נורה למוות סלומון טקה ז""ל כתוצאה מירי של שוטר.",ראיות לעונש
72,ME-19-07-34507-415,"אין חולק שעובר למחאה שהתקיימה בעקבות מותו, הייתה המלצה לסגור את התיק נגד השוטר והעובדה היא שכיום לאחר המחאה תלוי ועומד כתב אישום נגד השוטר.",ראיות לעונש
73,ME-19-07-34507-415,"הנאשם ביצע את המעשים על רקע אותה מחאה, אם כי דרך הבעת מחאתו הייתה בלתי לגיטימית.",ראיות לעונש
74,ME-19-07-34507-415,מדובר במעשה עברייני שהוא אירוע אחד והמניע היה מותו של סלומון טקה.,ראיות לעונש
75,ME-19-07-34507-415,לנאשם יש עבר פלילי של התנכלויות לשוטרים ואף מכך ניתן ללמוד על המניע לעבירה הנוכחית.,ראיות לעונש
76,ME-19-07-34507-415,"הנאשם, צעיר בן 23 בעת ביצוע העבירות, הגיע למצב שהוא ראה שהציבור תוסס על רקע המוות, והוא באותה עת לא היה בשל, מלא בבעירה פנימית ורצה לנקום את עלבונה של הקהילה.",ראיות לעונש
77,ME-19-07-34507-415,"הוא חש שהם סוג ד' במדינה, הכל מטויח וסכנה להסתובב ברחובות.",ראיות לעונש
78,ME-19-07-34507-415,"מדובר בעבירות חמורות, אך מעטים הואשמו בגין מה שנעשה באותו אירוע, ואין מקום שמשהו מחומרת הדברים שבוצעו על-ידי אחרים, יושת על כתפי הנאשם.",ראיות לעונש
79,ME-19-07-34507-415,"אכן, הייתה הצדקה להגיש נגד הנאשם כתב אישום גם בגין עבירת הסתה לאלימות, וזאת בשל העבירות הנוספות.",ראיות לעונש
80,ME-19-07-34507-415,"עם זאת, אף שהיו מקרים רבים של הסתה לאלימות, התיקים האחרים נסגרו מסיבות שונות.",ראיות לעונש
81,ME-19-07-34507-415,"האינטרס הציבורי יכול להכיל את ההסתה, ואין מקום להחמיר בעונשו בשל רכיב זה.",ראיות לעונש
82,ME-19-07-34507-415,"הנאשם אמנם הורשע בעבירת נשיאת נשק, אך הרבה בקבוקי תבערה הושלכו באירועים הללו, ומדובר בבקבוק שבתוכו דלק וכאשר זורקים אותו על כביש הדלת נשפך ומתלקח.",ראיות לעונש
83,ME-19-07-34507-415,"מתוך מאות בקבוקי תבערה שהושלכו במהלך אותה מחאה, לא נפגע איש.",ראיות לעונש
84,ME-19-07-34507-415,"הנאשם נחקר במשטרה, נטל אחריות והודה במעשים.",ראיות לעונש
85,ME-19-07-34507-415,בהצתה של פח זבל פוטנציאל הנזק אינו רב.,ראיות לעונש
86,ME-19-07-34507-415,"בנוגע להצתת הניידת, אין חוות דעת שקובעת כי הניידת ניזוקה והוצאה משימוש, אלא הניידת עמדה בנפרד מרכבים אחרים, כך שלא היה חשש לפגיעה בכלי רכב נוספים.",ראיות לעונש
87,ME-19-07-34507-415,"פוטנציאל הנזק היה לניידת עצמה בלבד, ובפועל נופצו חלונות הניידת, מושבים נשרפו אך היא לא נשרפה כליל.",ראיות לעונש
88,ME-19-07-34507-415,"מדובר בפרץ ספונטני ולא מתוכנן, אף אם טכנית ניתן לקבוע שהיה תכנון.",ראיות לעונש
89,ME-19-07-34507-415,מדובר ברגשות ספונטניים שהתפרצו בעקבות מוות מיותר של אדם ללא עוול בכפו.,ראיות לעונש
90,ME-19-07-34507-415,"הנאשם היה בורג קטן במחאה עצומה, וכך גם בעניין הניידת, שהיו סביבו הרבה מוחים ששלחו אש בניידת.",ראיות לעונש
91,ME-19-07-34507-415,יש לראות בנאשם כמי שביצע את העבירות על רקע מצוקה נפשית עקב התעללות בו על ידי רשויות החוק.,ראיות לעונש
92,ME-19-07-34507-415,"הנאשם לא התכוון לפגוע במפגינים, אלא הם היו ליד השוטרים.",ראיות לעונש
93,ME-19-07-34507-415,"הנאשם חש אפליה מצד המשטרה, וזאת אף לאור פרסומים בתקשורת של דברי מפכ""ל המשטרה לשעבר בנושא.",ראיות לעונש
94,ME-19-07-34507-415,במסגרת הנסיבות שאינן קשורות בביצוע העבירה יש לתת את הדעת לכך הנאשם מצוי במעצר עד לתום ההליכים בשל קושי במציאת חלופה.,ראיות לעונש
95,ME-19-07-34507-415,"במסגרת מעצרו, הנאשם משמש אחראי מטבח בכלא אופק.",ראיות לעונש
96,ME-19-07-34507-415,כל עונש מאסר שיוטל עליו יקשה על משפחתו המתגוררת בבאר שבע והם כמעט שאינם באים לבקרו בשל חוסר יכולת ולאור מגבלות הקורונה.,ראיות לעונש
97,ME-19-07-34507-415,הנאשם עצור מזה זמן ממושך והוא רוצה לשאת בעונש ולהמשיך בחייו.,ראיות לעונש
98,ME-19-07-34507-415,"הוא נטל אחריות והודה כבר במשטרה וחסך זמן שיפוטי יקר, הוא שיתף פעולה עם רשויות החוק, אמירותיו ביטאו הפנמה וחרטה.",ראיות לעונש
99,ME-19-07-34507-415,"נסיבות חייו אינן פשוטות, עברו הפלילי אינו מכביד, העבירה בגינה נשפט בשנת 2019 היא ישנה ומאז ששוחרר ממאסרו האחרון, יש רצף זמן בו הוא לא הסתבך ופניו היו לחיים נורמטיביים.",ראיות לעונש
100,ME-19-07-34507-415,אמנם בתקופת נעוריו היו חיכוכים עם המשטרה אך לא ברף העליון.,ראיות לעונש
101,ME-19-07-34507-415,ההגנה עתרה להשית על הנאשם עונש שלא יעלה על שנתיים מאסר.,ראיות לעונש
102,ME-19-07-34507-415,"כן עתרה ההגנה שלא השית על הנאשם קנס כספי, וזאת בשל העובדה שהוא ללא תמיכה משפחתית, וכל כספו הוא ממה שמרוויח במטבח המשמש לקניות בקנטינה.",ראיות לעונש
103,ME-19-07-34507-415,יש להפעיל את ההתחייבות הכספית במועד נדחה לאחר שישוחרר מריצוי המאסר.,ראיות לעונש
104,ME-19-07-34507-415,מדובר בבחור צעיר שבסך הכל הביע בצורה שגויה מחאה לגיטימית והוא מצטער על כך.,ראיות לעונש
105,ME-19-07-34507-415,"הנאשם טען שהיה נער קטין בעת שהוצא מהבית להוסטל, ושם ביצע עבירות.",ראיות לעונש
106,ME-19-07-34507-415,"מאז ששוחרר ממאסרו הקודם, עזב את באר שבע ועבר לאילת.",ראיות לעונש
107,ME-19-07-34507-415,"אנשים בבאר שבע רצו שימכור סמים עבורם ושילווה בריבית, אך הוא התעקש לעבור לאילת כדי להימנע מכך.",ראיות לעונש
108,ME-19-07-34507-415,הגיע לאילת והדפוס המשטרתי כלפיו היה קשה מאוד.,ראיות לעונש
109,ME-19-07-34507-415,"הכירו את שמו, והיו נטפלים אליו בשל צבע עורו ובגלל מי שהוא.",ראיות לעונש
110,ME-19-07-34507-415,שוטר אחד אמר לו שהוא לא ייתן לאתיופים רגע אחד של מנוחה.,ראיות לעונש
111,ME-19-07-34507-415,חש שכל הזמן הוא תחת זכוכית מגדלת של המשטרה.,ראיות לעונש
112,ME-19-07-34507-415,"קשה לתאר את התחושה של הלחץ בכל פעם ששוטר ניגש אליו, ועלול לעצור אותו.",ראיות לעונש
113,ME-19-07-34507-415,חבריו שבים בכל יום עם סימנים של טייזר או מאזיקים.,ראיות לעונש
114,ME-19-07-34507-415,שנים שבני העדה האתיופית סובלים מגזענות.,ראיות לעונש
115,ME-19-07-34507-415,"המעשים שעשה בעת ההפגנה אינם מוצדקים, הוא מצטער ומתחרט על כך.",ראיות לעונש
116,ME-19-07-34507-415,"אך הוא בן אדם, ואם יקללו אותו הוא ייעלב.",ראיות לעונש
117,ME-19-07-34507-415,"באותו היום לפני שיצא מביתו, ראה בפייסבוק את ההלוויה של סלומון טקה ז""ל, שמע את אביו של סלומון טקה צורח מכאב, והוא יצא להפגנה כשדמעות בעיניו כדי להילחם על מי שהוא.",ראיות לעונש
118,ME-19-07-34507-415,"הוא שגה כשיצא עם אגרופן וחומר דליק, אך יצא כדי לבטא את רגשותיו, ומתוך הבנה שיכולים להיות עוד רבים שעלולים להירצח – הוא, אביו או אחיו.",ראיות לעונש
119,ME-19-07-34507-415,"באותו היום בהפגנה, איבד עשתונות, לא ראה כלום, לא עניין אותו כלום, ידע שיש לו הזדמנות להחזיר למשטרה.",ראיות לעונש
120,ME-19-07-34507-415,"אחרי שנעצר, דיבר עם השוטרים בצורה נורמלית.",ראיות לעונש
121,ME-19-07-34507-415,"גם כאשר השוטרים היו נטפלים אליו באילת, בפעמים בודדות קילל אותם, כשהיה תחת השפעת אלכוהול.",ראיות לעונש
122,ME-19-07-34507-415,"שוטרים נוטים לעצור את בני הקהילה האתיופית, ויש להם אור ירוק להיטפל לבני הקהילה שהיא קטנה, שקטה ובאה ממקום של כבוד.",ראיות לעונש
123,ME-19-07-34507-415,"המשטרה שאמורה להגן עליו היא זו שמכה אותו, הגישו פעמים רבות תלונות למח""ש אשר נסגרו.",ראיות לעונש
124,ME-19-07-34507-415,"מבקש סליחה אם פגע במישהו, זה היה עניין של כעס ותסכול מצטבר של שנים.",ראיות לעונש
125,ME-19-07-34507-415,דיון – קביעת מתחם העונש ההולם,ראיות לעונש
126,ME-19-07-34507-415,"כתב האישום אוחז בשני אישומים, המתרחשים בסמיכות זמנים וקשורים במהותם זה לזה, כך שבין המעשים קיים קשר ענייני הדוק.",ראיות לעונש
127,ME-19-07-34507-415,"לפיכך, מדובר באירוע אחד, ומכאן שיש לקבוע בגינו מתחם עונש הולם אחד.",ראיות לעונש
128,ME-19-07-34507-415,"הערכים החברתיים אשר נפגעו הם הגנה שלמות גופם וחייהם של שוטרים ואזרחים, הגנה  על שלום הציבור כמו גם על תחושת הביטחון של הציבור וכן שמירה על שלטון החוק והסדר הציבורי.",ראיות לעונש
129,ME-19-07-34507-415,"על חומרתה של עבירת ההצתה לפי סעיף 448(א) סיפא – הצתה במטרה לפגוע בנכס של המדינה, בנכס המשמש את הציבור או במטרה לפגוע בבני אדם – ניתן ללמוד אף מהעונש המרבי שקבע המחוקק לצידה העומד על 20 שנות מאסר.",ראיות לעונש
130,ME-19-07-34507-415,במקרה הנוכחי קיימת חומרה רבה בעבירת ההצתה של ניידת משטרה ובהשלכת בקבוק תבערה לעבר שוטרים.,ראיות לעונש
131,ME-19-07-34507-415,בעבירות אלה יש משום התרסה כלפי המשטרה אשר אמונה על אכיפת החוק.,ראיות לעונש
132,ME-19-07-34507-415,"ניסיונות הפגיעה בגורמי אכיפת החוק מערערים את הסדר הציבורי, את שלטון החוק ואת תחושת הביטחון של הציבור, ולפיכך מחייבים תגובה עונשית הולמת.",ראיות לעונש
133,ME-19-07-34507-415,חומרה נוספת קיימת בנשיאת הנשק ובעבירות האלימות שביצע הנאשם.,ראיות לעונש
134,ME-19-07-34507-415,"אמנם, בקבוק תעברה הינו נשק מאולתר, אשר הפוטנציאל הקטלני שלו נמוך מאשר אקדח או תת מקלע, ואולם מדובר בכלי נשק לכל דבר ועניין, בפרט בנסיבות תיק זה שבהן הנאשם השליך בקבוק תבערה לעבר שוטרים.",ראיות לעונש
135,ME-19-07-34507-415,"כך גם עבירות של תקיפה סתם, היזק בזדון, החזקת האגרופן – כל אלה יוצרים יחדיו תמונה כוללת של התנהגות אלימה ומסוכנת.",ראיות לעונש
136,ME-19-07-34507-415,"בכל הנוגע לעבירת ההסתה, הרי שהיה לדבריו פוטנציאל ליפול על אוזניים קשובות והיה סיכון שאחרים יתרגמו את דבריו למעשי אלימות, כפי שהנאשם עצמו פעל.",ראיות לעונש
137,ME-19-07-34507-415,"למען הסר ספק יש להבהיר כי הזכות למחאה ולהפגנה היא זכות יסוד חוקתית במדינה דמוקרטית, אך בין מעשיו אלה של הנאשם לבין מחאה לגיטימית – רב המרחק.",ראיות לעונש
138,ME-19-07-34507-415,בחינת מידת הפגיעה בערך המוגן מובילה למסקנה כי הפגיעה היא ברף גבוה.,ראיות לעונש
139,ME-19-07-34507-415,"הנאשם הסית לאלימות כלפי שוטרים כאשר פרסם ברשת חברתית תמונה של אדם אוחז אקדח ומכוון אותו לעבר מושב הנהג בניידת משטרה ובהמשך לכך אף קרא לחטיפת שוטרים ולפגיעה בהם ובנשותיהם, וכן לזריקת רימונים ובקבוקי תבערה על שוטרים ובכך יצר סיכון שמאן דהוא יפעל בהתאם לקריאותיו.",ראיות לעונש
140,ME-19-07-34507-415,"הנאשם הגיע למקום בו התקיימה הפגנה כשהוא רעול פנים, ניסה שוב ושוב ביחד עם אחרים להצית ניידת משטרה, שבר את חלון הניידת, השליך אבן על השמשה הקדמית ושבר אותה, בהמשך לכך הצית מספר רב של פחים וקרטונים, יידה אבנים לעבר שוטרים ותחנת משטרה, השליך ארגז גדול לעבר השוטרים והמפגינים ופגע במפגינים.",ראיות לעונש
141,ME-19-07-34507-415,"בהמשך הצטייד בבקבוק תבערה, הסתתר והמתין להגעת שוטרים לקרבתו וכאשר הגיעו השוטרים הנאשם הדליק את בקבוק התבערה והשליך לעברם.",ראיות לעונש
142,ME-19-07-34507-415,ביצוע מעשי הצתה חוזרים וריבוי מעשי תקיפת שוטרים מצביע על רף גבוה של פגיעה בערכים המוגנים.,ראיות לעונש
143,ME-19-07-34507-415,"במסגרת הנסיבות הקשורות בביצוע העבירה, יש לתת את הדעת לכך שבתקופת המחאה בעקבות מותו של סלומון טקה ז""ל, הנאשם פרסם ברשת החברתית פייסבוק כתמונת פרופיל, את תמונתו כשהוא רעול פנים ואוחז בידו חפץ הנראה כמו אקדח.",ראיות לעונש
144,ME-19-07-34507-415,"בהמשך פרסם תמונה של אדם המכוון אקדח לעבר מושב הנהג בניידת משטרה, ובהמשך כתב טקסט הקורא לחטיפת שוטרים ולפגיעה בהם ובנשותיהם ובין היתר קרא לזריקת רימונים ובקבוקי תבערה על שוטרים.",ראיות לעונש
145,ME-19-07-34507-415,"אף שהפרסום המסית הוסר מהרשת, הנאשם שב והעלה את הטקסט.",ראיות לעונש
146,ME-19-07-34507-415,"במהלך אותו היום בשעת ערב הנאשם יצא מביתו כשהוא מצויד במטפחת לכיסוי פניו, באגרופן ובחומר דליק, ומכך ניתן ללמוד על התכנון שקדם לעבירות ההצתה והאלימות.",ראיות לעונש
147,ME-19-07-34507-415,"הנאשם הגיע כשהוא רעול פנים לניידת משטרה שחנתה בסמוך לנקודת משטרה, ובעוד אחרים השליכו אבנים לעבר הניידת, הנאשם שפך חומר דליק בתוך הניידת והדליק אותו באמצעות מצית.",ראיות לעונש
148,ME-19-07-34507-415,"הנאשם, ביחד עם האחרים, הצית את הניידת, שבר חלון של הניידת, והשליך אבן ששברה את השמשה הקדמית.",ראיות לעונש
149,ME-19-07-34507-415,האש בניידת כובתה על ידי שוטרים שהגיעו למקום.,ראיות לעונש
150,ME-19-07-34507-415,"הנאשם עזב את המקום והלך לעבר תחנת משטרה שמולה התקיימה הפגנה, ובדרכו כשהוא רעול פנים, ובידו אגרופן, הצית מספר רב של פחים וקרטונים באמצעות חומר דליק.",ראיות לעונש
151,ME-19-07-34507-415,"הנאשם התקרב אל השוטרים שעמדו בכניסה לתחנה ויידה לעברם אבנים מספר פעמים, וכן הרים ארגז גדול והשליכו לעבר השוטרים והמפגינים ופגע במפגינים.",ראיות לעונש
152,ME-19-07-34507-415,"הנאשם הצית ערימת קרשים בסמוך לתחנת המשטרה, הצטייד בבקבוק תבערה, הסתתר והמתין להגעת שוטרים ועם הגעתם של השוטרים זרק לעברם את בקבוק התבערה אשר התנפץ על הכביש סמוך מאוד לשוטרים וגרם לשרפה.",ראיות לעונש
153,ME-19-07-34507-415,הסיכון הפוטנציאלי העולה ממעשיו של הנאשם הוא רב וכולל פגיעה בגוף ואף בנפש הן של שוטרים והן של מפגינים או עוברי אורח.,ראיות לעונש
154,ME-19-07-34507-415,דברי ההסתה של הנאשם היו בעלי פוטנציאל לגרום לאחרים לפעול באופן אלים כלפי שוטרים.,ראיות לעונש
155,ME-19-07-34507-415,"ריבוי ההצתות שביצע של ניידת המשטרה ושל פחים וקרטונים ברחוב הקימו סיכון להתפשטות האש ולגרימת נזק לרכוש ולגוף, אם כי מהתמונות שהגיש ב""כ הנאשם עולה שהניידת לא עמדה בסמיכות לרכבים אחרים.",ראיות לעונש
156,ME-19-07-34507-415,יידוי אבנים לעבר שוטרים מעלה סיכון לפגיעה משמעותית בגופם של שוטרים ובמפגינים.,ראיות לעונש
157,ME-19-07-34507-415,"הנזק שנגרם בפועל כולל נזק לניידת המשטרה (אך שיעור הנזק לא צוין בכתב האישום), לפחים ופגיעה בגופם של מפגינים עת השליך לעברם ארגז.",ראיות לעונש
158,ME-19-07-34507-415,"אף שחלק ממעשיו של הנאשם נעשו ביחד עם אחרים, שזהותם אינה ידועה, חלקו של הנאשם היה דומיננטי ומשמעותי.",ראיות לעונש
159,ME-19-07-34507-415,"הסיבות שהביאו את הנאשם לבצע את העבירה קשורות בקושי בהתמודדות מקדמת עם תחושות של אפליה, כעס, קיפוח ותסכול.",ראיות לעונש
160,ME-19-07-34507-415,"זאת לצד העדר בשלות אישית, סערת רגשות ודפוסים אלימים, כאשר ברקע לכל מעשיו השפעת המחאה שפרצה בעקבות מותו של סלומון טקה ז""ל.",ראיות לעונש
161,ME-19-07-34507-415,"מדובר במסכת ארוכה ומתמשכת של מעשים אשר בכל שלב בהם, היה ביכולתו של הנאשם לחדול ממעשיו, ולקיים מחאה לגיטימית, אך הנאשם בחר להמשיך במעשי האלימות.",ראיות לעונש
162,ME-19-07-34507-415,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
163,ME-19-07-34507-415,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-30 ועד 60 חודשי מאסר בפועל.",ראיות לעונש
164,ME-19-07-34507-415,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
165,ME-19-07-34507-415,גזירת העונש המתאים לנאשם,ראיות לעונש
166,ME-19-07-34507-415,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",ראיות לעונש
167,ME-19-07-34507-415,"במסגרת זו מן הראוי לתת את הדעת לכך שהנאשם בן 24,  מדבריו ניתן ללמוד כי נסיבות חייו מורכבות, הוא הוצא מהבית בגיל צעיר ונחשף לעבריינות בסביבתו.",ראיות לעונש
168,ME-19-07-34507-415,"הנאשם גיבש מגיל צעיר עמדות נוקשות ביחס לגורמי אכיפת החוק לצד תחושות של קיפוח, אפליה וכעס כלפי גורמי ממסד וכבר בהיותו נער החל במעורבותו בפלילים.",ראיות לעונש
169,ME-19-07-34507-415,לנסיבות חייו אלה קשר לביצוע העבירות.,ראיות לעונש
170,ME-19-07-34507-415,"מובן שעונש מאסר ממושך יקשה על הנאשם, אף שריצה בעבר עונשי מאסר וזאת נוכח גילו הצעיר.",ראיות לעונש
171,ME-19-07-34507-415,הנאשם הודה כבר בחקירתו במשטרה ובבית המשפט נטל אחריות והביע חרטה על מעשיו.,ראיות לעונש
172,ME-19-07-34507-415,"עברו הפלילי של הנאשם כולל ארבע הרשעות קודמות בין השנים 2012-2019 בגין מגוון עבירות ובעיקר מתחום האלימות הכוללות התנהגות פרועה במקום ציבורי, תגרה, תקיפה הגורמת חבלה של ממש, גניבה, תקיפה לשם גניבה, היזק לרכוש, הפרות צווי בית המשפט שנועדו להגנה על אדם ועוד.",ראיות לעונש
173,ME-19-07-34507-415,"הנאשם נדון לשני עונשי מאסר בפועל, בני 12 ו-14 חודשים.",ראיות לעונש
174,ME-19-07-34507-415,כמו כן נתתי דעתי לחלוף הזמן מביצוע העבירה ולתקופת המעצר הממושכת שבה שוהה הנאשם מאז חודש יולי 19'.,ראיות לעונש
175,ME-19-07-34507-415,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לעברו הפלילי של הנאשם שרובו בגין עבירות אלימות ועבירות נגד שוטרים, כאשר לא היה בעונשי המאסר שהוטלו עליו בעבר, כמו גם במאסר המותנה ובהתחייבות הכספית המרחפים מעל לראשו, שהוטלו עליו כשלושה חודשים וחצי בלבד טרם ביצוע המעשים, בכדי למנוע ממנו לשוב לסורו.",ראיות לעונש
176,ME-19-07-34507-415,"באיזון בין השיקולים השונים, סבורני כי יש לגזור על הנאשם עונש בחלקו המרכזי של מתחם העונש.",ראיות לעונש
177,ME-19-07-34507-415,"כמו כן יש להפעיל את עונש המאסר המותנה במצטבר לעונש המאסר, להטיל עליו עונש מאסר מותנה וכן יש להפעיל את ההתחייבות הכספית.",ראיות לעונש
178,ME-19-07-34507-415,"40 חודשי מאסר בפועל, אשר מניינם מיום מעצרו 7.7.19.","אשר על-כן, הנני גוזר על הנאשם את העונשים הבאים:"
179,ME-19-07-34507-415,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת הצתה, עבירת נשק מסוג פשע או עבירת אלימות מסוג פשע.","אשר על-כן, הנני גוזר על הנאשם את העונשים הבאים:"
180,ME-19-07-34507-415,"6 חודשי מאסר על תנאי, לבל יעבור הנאשם במשך שנתיים מיום שחרורו ממאסר כל עבירת אלימות מסוג עוון, החזקת סכין או אגרופן ועבירת הסתה לאלימות.","אשר על-כן, הנני גוזר על הנאשם את העונשים הבאים:"
181,ME-19-07-34507-415,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
182,ME-19-07-34507-415,"54678313ניתן היום,  ו' שבט תשפ""א, 19 ינואר 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
