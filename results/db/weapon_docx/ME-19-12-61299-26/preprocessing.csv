,verdict,text,part
0,ME-19-12-61299-26,המאשימה                                    מדינת ישראל,בפני כבוד השופט סארי ג'יוסי
1,ME-19-12-61299-26,"הנאשם                          	עזריה זרבאילוב, ת""ז xxxxxxxxx",נגד
2,ME-19-12-61299-26,"חוק העונשין, תשל""ז-1977: סע'  144(ב)",נגד
3,ME-19-12-61299-26,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32 (א), 39, 39 (א)",נגד
4,ME-19-12-61299-26,"* בית המשפט גזר את דינו של נאשם שהורשע בעבירות נשק, והשית עליו 18 חודשי מאסר בפועל ומאסר על תנאי לתקופה של 10 חודשים.",נגד
5,ME-19-12-61299-26,* עונשין – ענישה – מדיניות ענישה: עבירות נשק,נגד
6,ME-19-12-61299-26,"הנאשם הורשע במסגרת הסדר-דיוני אליו הגיעו הצדדים, בעבירות בנשק (נשיאה והובלה).",נגד
7,ME-19-12-61299-26,בית המשפט המחוזי גזר את הדין כדלהלן:,נגד
8,ME-19-12-61299-26,"פסיקה עקבית של בית המשפט העליון קבעה, כי יש ליתן חומרה יתרה לעבירות הנשק, על סוגיהן השונים, נוכח הסכנה הגבוהה הנשקפת מהן, וזאת אף בשים-לב לגישת המחוקק, אשר קבע לצידן של עבירות אלו ענישה מחמירה.",נגד
9,ME-19-12-61299-26,קיים מנעד רחב ביותר של פסיקה באשר לענישה בעבירה האמורה.,נגד
10,ME-19-12-61299-26,"מחד-גיסא, קיימת פסיקה שבה הסתפקו בתי המשפט בהטלת עונש מאסר לריצוי בעבודות שירות, ומאידך גיסא, קיימת פסיקה, שבה עמדו בתי המשפט על-כך שלא ניתן להימנע בעבירה מסוג זה מלהטיל על הנאשם עונש של מאסר בפועל לריצוי מאחורי סורג ובריח.",נגד
11,ME-19-12-61299-26,"מקריאה מעמיקה של פסיקת בית המשפט העליון, עולה כי שופטיו התוו מימים ימימה את מדיניות הענישה הראויה בעבירות נשק, וברי, כי במציאות הנכוחה של ימינו, מילותיהם מקבלות משנה תוקף.",נגד
12,ME-19-12-61299-26,"בהתחשב במכלול השיקולים, מתחם הענישה הראוי בנסיבות המקרה דנן, הוא מאסר בפועל לתקופה שנעה בין 16-36 חודשי מאסר בפועל, זאת לצד עונשים נלווים.",נגד
13,ME-19-12-61299-26,"בשקלול הנסיבות והנתונים השונים, העונש הראוי בנסיבות הוא עונש של 18 חודשי מאסר בפועל ומאסר על תנאי לתקופה של 10 חודשים.",נגד
14,ME-19-12-61299-26,הנסיבות הצריכות לעניין הן בתמצית אלה:,גזר דין
15,ME-19-12-61299-26,"הנאשם, יליד 26.11.1981, הורשע ביום 22.09.2020 על-סמך הודאתו בעובדות כתב-האישום המתוקן, במסגרת הסדר-דיוני אליו הגיעו הצדדים, בעבירות בנשק (נשיאה והובלה), לפי סעיף 144(ב) רישא וסיפא לחוק העונשין, התשל""ז – 1977 (להלן: ""חוק העונשין"").",גזר דין
16,ME-19-12-61299-26,"על-פי עובדות כתב-האישום המתוקן, בתאריך 17.12.2019, בשעה 20:00 או בסמוך לכך, נסע הנאשם ברכב מסוג טויוטה, מספר רישוי 06159452 המצוי בבעלותו ובשימושו (להלן: ""הרכב""), על כביש 6353 לכיוון חריש, עת נוהג הנאשם ברכב.",גזר דין
17,ME-19-12-61299-26,"באותה עת, נשא והוביל הנאשם ברכב, בתא-המטען שני אקדחים (להלן: ""האקדחים""), כל אחד מהם טעון במחסנית, ובתוכה חמישה כדורים בקוטר 9 מ""מ, וכן נשא והוביל שני כדורים נוספים בקוטר 9 מ""מ.",גזר דין
18,ME-19-12-61299-26,"האקדחים הם כלי-נשק שסוגלו לירות כדור או קליע, אשר בכוחם להמית אדם.",גזר דין
19,ME-19-12-61299-26,"המחסניות והכדורים הם אביזרים ותחמושת לנשק, והנאשם נשאם והובילם בלא רשות על-פי דין.",גזר דין
20,ME-19-12-61299-26,"בסמוך לשעה 20:13, בכביש 6353, במהלך הנסיעה לכיוון חריש, נעצר הרכב על-ידי המשטרה, ובחיפוש שנערך בו נתפסו האקדחים והמחסניות.",גזר דין
21,ME-19-12-61299-26,"הנאשם נעצר, הובל לתחנת משטרת עירון, ושם, בחיפוש נוסף, נתפסו ברכב שני הכדורים הנוספים.",גזר דין
22,ME-19-12-61299-26,"כאמור כבר לעיל, הגיעו הצדדים להסדר-דיוני, ולפיו הנאשם חזר בו מכפירתו, הודה בעובדות כתב-האישום המתוקן, ולא נקבע כל הסדר לעניין העונש.",גזר דין
23,ME-19-12-61299-26,במועד ההרשעה הוריתי על קבלת תסקיר משירות המבחן בנוגע לנאשם.,גזר דין
24,ME-19-12-61299-26,"מן התסקיר מיום 15.02.2021 עולה, כי הנאשם, נשוי ואב לתינוק כבן שמונה חודשים.",גזר דין
25,ME-19-12-61299-26,"הנאשם, כך צוין, עלה בגיל 9 מקווקז, ותיאר הליך קליטה רצוף קשיים כלכליים משמעותיים, אולם בסופו של יום תיאר הנאשם, כי הוא הסתגל לחיים בארץ והשתלב היטב מן הבחינה החברתית.",גזר דין
26,ME-19-12-61299-26,"משפחת מוצאו מונה 5 ילדים, אב שנפטר לפני מספר חודשים ואם, עת תואר, כי כל בני משפחתו מנהלים אורח חיים נורמטיבי, ללא מעורבות פלילית.",גזר דין
27,ME-19-12-61299-26,"הנאשם, כך נכתב, השלים 12 שנות לימוד בבית-הספר לקציני-ים בעכו, הגיע להישגים לימודיים גבוהים, ולא שרת בצבא.",גזר דין
28,ME-19-12-61299-26,"עוד ובנוסף ציין הנאשם במסגרת תסקיר זה, כי הוא החל להמר בגיל צעיר, וכי העבירה מושא כתב-האישום המתוקן שבפנינו בוצעה בשל הפסדים בהימורים.",גזר דין
29,ME-19-12-61299-26,"עוד עולה מן התסקיר, כי בעברו של הנאשם הרשעה קודמת אחת, בעבירת רכוש, בגינה נדון למאסר שרוצה בעבודות שירות.",גזר דין
30,ME-19-12-61299-26,"באשר לעבירה מושא כתב-האישום המתוקן שבפנינו, טען הנאשם, כי מספר חודשים לפני ביצועהּ, הוא פוטר מעבודתו, אולם המשיך לנהל אורח-חיים רגיל על-מנת שזוגתו לא תגלה אודות פיטוריו.",גזר דין
31,ME-19-12-61299-26,"כשמצבו הכלכלי החמיר, כך אליבא דנאשם, פנה להימורים לא חוקיים והפסיד סכומי כסף משמעותיים, ובעקבות זאת נקלע ללחצים מגורמים עבריינים, ונדרש לבצע עבורם פעילויות שונות, לרבות לשאת ולהעביר נשק.",גזר דין
32,ME-19-12-61299-26,"הנאשם, כך עולה מן התסקיר, ביצע שלוש הפרות של הפיקוח האלקטרוני בו מצוי החל מינואר 2020.",גזר דין
33,ME-19-12-61299-26,"שירות המבחן התרשם, כי נוכח גדילתו של הנאשם בתנאי חסך רגשי, אשר נותר לא מעובד, קיימים אצלו קשיים בוויסות הרגשי, ופנייה למציאת שייכות ומענה לצרכיו הרגשיים בסביבה בעייתית.",גזר דין
34,ME-19-12-61299-26,"לצד זו התקשתה קצינת המבחן להעריך באופן מלא את חומרת הבעייתיות בתחום ההתמכרותי של הנאשם, והאם נדרשת התערבות טיפולית ייעודית בסוגיה זו.",גזר דין
35,ME-19-12-61299-26,"נוכח האמור לעיל, התקשה שירות המבחן ליתן המלצה טיפולית שיקומית בעניינו של הנאשם, וזאת אף בשים-לב להתרשמות, כי למוטיבציה שביטא הנאשם להשתלבות בטיפול קיים קשר לחששו מתוצאות ההליך המשפטי בעניינו.",גזר דין
36,ME-19-12-61299-26,"ביום 18.02.2021 נעתרתי לבקשת ב""כ הנאשם להורות לשירות המבחן להגיש תסקיר משלים בעניינו, וקבעתי כך:",גזר דין
37,ME-19-12-61299-26,"ביום 06.04.2020 הוגש תסקיר משלים בעניינו של הנאשם, ממנו עולה, כי הלה הפר פעם נוספת את תנאי הפיקוח, וכי כתוצאה מכך, נערך לנאשם שימוע, במסגרתו הוחלט להותירו בתכנית הפיקוח האלקטרוני.",גזר דין
38,ME-19-12-61299-26,"עוד עלה מן התסקיר, כי הנאשם פנה ביוזמתו לגורמי הטיפול ביחידה לטיפול בהתמכרויות בנתניה, ""בית חוסן"", וכי גורמי הטיפול לא מצאו את הנאשם מתאים לטיפול במסגרתם, הואיל ולא התרשמו, כי הוא סובל מבעיה התמכרותית הדורשת טיפול ייעודי בתחום.",גזר דין
39,ME-19-12-61299-26,"עוד ובנוסף התרשמה קצינת המבחן, כי פנייתו של הנאשם ליחידה להתמכרויות כמו גם בקשתו להשתלב בטיפול במסגרת שירות המבחן מונעת ממוטיבציה חיצונית בלבד, ומרצונו של הנאשם לקדם את ההליך המשפטי בעניינו, ולא מתוך רצון כנה לבחון את מצבו.",גזר דין
40,ME-19-12-61299-26,"נוכח האמור לעיל, גם במסגרת תסקיר זה, לא מצא שירות המבחן מקום למעורבות בעניינו של הנאשם, ונמנע גם במסגרת תסקיר זה מהמלצה טיפולית בעניינו.",גזר דין
41,ME-19-12-61299-26,"ביום 13.04.2021 נשמעו טיעוני הצדדים לעונש, וכן נשמעו עדויות מטעמו של הנאשם.",גזר דין
42,ME-19-12-61299-26,"מעדותו של מר יצחק גרשומוב, עלה, כי יחד עם הנאשם הם פתחו בית-מדרש לנוער בסיכון, וכי הנאשם עזר ותמך בנוער שהגיע לבית-המדרש.",גזר דין
43,ME-19-12-61299-26,"עוד עלה מן העדות, כי הנאשם אף סייע כספית לבית-המדרש ובזכותו גדל מספר בני-הנוער שהגיעו לבית-המדרש.",גזר דין
44,ME-19-12-61299-26,"מעדותו של מר משה טולדנו, משגיח כשרות באולם בחדרה, עלה, כי הנאשם נהג להפריש מעשר משכרו למשפחות קשות-יום.",גזר דין
45,ME-19-12-61299-26,"הואיל ותרומתו של הנאשם ניתנה בסתר, כך צוין, אין כל רישום לתרומות אלו.",גזר דין
46,ME-19-12-61299-26,"מעדותה של גב' אגרונוב רחל חיה, עלה, כי היא אם חד-הורית לחמישה ילדים, וכי במהלך השנים נזקקה לסיוע כספי, אותו קיבלה מן הנאשם.",גזר דין
47,ME-19-12-61299-26,"במשך השנים, כך צוין, לא ידעה מי תורם לה את הכספים שקיבלה, אולם כעת, התבקשה על-ידי הרב אוחנה להעיד עבור הנאשם, שכעת מתברר לה, שהיה זה, אשר תרם לה את הכספים.",גזר דין
48,ME-19-12-61299-26,"מר שלמה בן אבי העיד, כי הוא מכיר את הנאשם מזה כ-12 שנים, וכי מדובר באדם אחראי, ובעל יכולות נתינה גבוהות.",גזר דין
49,ME-19-12-61299-26,"מר יהודה נחמיה נקי העיד אף הוא על אופיו הטוב של הנאשם, לרבות יכולות הנתינה והעזרה שלו.",גזר דין
50,ME-19-12-61299-26,"ב""כ המאשימה הגישה טיעונים לעונש בכתב, תדפיס מידע פלילי, וכן תמונות של האקדחים והתחמושת שנתפסו.",גזר דין
51,ME-19-12-61299-26,"ב""כ המאשימה התייחסה לעדים שהובאו על-ידי הנאשם וטענה, כי  אין לשאלה האם עוסק הנאשם בגמילות-חסדים כל נפקות לענייננו הואיל ובסופו של יום הודה הנאשם בעובדות כתב-האישום המתוקן, והורשע בעבירה של נשיאה והובלה של שני אקדחים טעונים במחסניות בתא המטען של רכבו.",גזר דין
52,ME-19-12-61299-26,"מעשיו של הנאשם, כך נטען, הופסקו רק בעטיה של פעילות משטרת ישראל.",גזר דין
53,ME-19-12-61299-26,"ב""כ המאשימה הדגישה, כי על בית המשפט הנכבד להילחם בעבירות נשק, בשל המחיר הכבד שמשלם הציבור על עבירות אלו.",גזר דין
54,ME-19-12-61299-26,"בפרט, כך נטען, עת מדובר בהחזקה, נשיאה והובלה, של שני אקדחים טעונים.",גזר דין
55,ME-19-12-61299-26,"עוד נטען, כי על בית משפט ליתן את דעתו גם  לתכנון שקדם לביצוע העבירה, לעובדה, כי הנאשם הוא המעורב היחיד, לנזק הפוטנציאלי בנשיאת נשק, וכן לעובדה, כי הסיבות שהובילו את הנאשם לביצוע העבירה הן עמומות.",גזר דין
56,ME-19-12-61299-26,"באשר למדיניות הענישה הנוהגת, טענה ב""כ המאשימה, כי על מתחם הענישה בענייננו לנוע בין 3-6 שנות מאסר.",גזר דין
57,ME-19-12-61299-26,"נוכח העובדה, כי לנאשם הרשעה אחת משנת 2010 ובשים-לב להודאתו של הנאשם בעבירה מושא כתב-האישום המתוקן, עתרה ב""כ המאשימה לקבוע את העונש ברף התחתון של מתחם הענישה, להשית על הנאשם ענישה על תנאי, וכן להורות על חילוט הרכב, באמצעותו בוצעה העבירה.",גזר דין
58,ME-19-12-61299-26,"בנוגע לתסקירי שירות המבחן, נטען, כי קצינת המבחן לא נתנה המלצה טיפולית שיקומית בעניינו, ולפיכך אין לחרוג מן המתחם.",גזר דין
59,ME-19-12-61299-26,"יש ליתן את הדעת, כך אליבא דב""כ המאשימה, כי מן התסקיר הראשון עולים קשיים בהערכת חומרת העבירה, במיקוד הנסיבות שהובילו לביצוע העבירה, וכן מפורטים גורמי הסיכון, ביניהם קושי בלקיחת אחריות מלאה, ודגש על כך שהמוטיבציה של הנאשם לקבל טיפול נובעת מחשש לתוצאות ההליך הפלילי.",גזר דין
60,ME-19-12-61299-26,"מן התסקיר השני, כך נטען, עולה, כי הנאשם הפר את תנאי האיזוק, עת  מחד-גיסא עולים דפוסים של התמכרות להימורים, ומאידך-גיסא, צוין, כי פנייתו של הנאשם לטיפול נובעת ממוטיבציה חיצונית ולא מתוך  עמדה כנה.",גזר דין
61,ME-19-12-61299-26,"מנגד, טען ב""כ הנאשם, כי בכתב-האישום המתוקן, צוין, כי האקדחים היו בתא-המטען של הרכב, עובדה אשר מצביעה על כך שלא הייתה לנאשם כוונה להשתמש בהם.",גזר דין
62,ME-19-12-61299-26,"לטענת ב""כ הנאשם, הגם ששירות המבחן לא המליץ על תכנית טיפולית שיקומית בעניינו של הנאשם, יש ליתן את הדעת, אף לכך שלא צוין בתסקיר, כי מסוכנותו של הנאשם גבוהה, וכי קיים סיכוי גדול להישנות התנהגותו.",גזר דין
63,ME-19-12-61299-26,"עוד הדגיש בא-כוח הנאשם, כי הפערים שקיימים במידע שמסר הנאשם לשירות המבחן במסגרת תסקיר המעצר והמידע שמסר במסגרת זו, לרבות סוגית ההתמכרות, נובעים  מן השוני הקיים במהות התסקירים השונים.",גזר דין
64,ME-19-12-61299-26,"עוד נטען, כי הנאשם קיבל על עצמו אחריות מלאה לביצוע העבירה כבר מן הרגע בו נעצר על-ידי משטרת ישראל, וכי הוא שיתף פעולה עם משטרת ישראל באופן מלא.",גזר דין
65,ME-19-12-61299-26,"עוד ובנוסף נטען, כי המאשימה לא הניחה תשתית ראייתית לכך שהנאשם רצה לעשות שימוש בנשק או לסחור בו, ולפיכך אין לפסול את דבריו של הנאשם לשירות המבחן, לפיהם הוא ביצע את העבירה בעטיים של החובות אותם צבר מן ההימורים.",גזר דין
66,ME-19-12-61299-26,"ב""כ הנאשם הדגיש, כי אין לנאשם עבר פלילי הקשור בעבירות נשק, וכי העבירה היחידה בה הורשע הייתה לפני יותר מעשור, בגין עבירת רכוש.",גזר דין
67,ME-19-12-61299-26,"מאז אותה עבירה, כך נטען, חי הנאשם חיים נורמטיביים, עובד למחייתו, ואף מסייע לזולת.",גזר דין
68,ME-19-12-61299-26,"כעולה מן העדויות, כך אליבא דב""כ הנאשם, מדובר באדם חיובי, אשר שגה ומעד מעידה חד-פעמית.",גזר דין
69,ME-19-12-61299-26,"עוד נטען, כי הנאשם היה עצור כחודשיים, בין התאריכים 17.12.2019-27.01.2020, מאחורי סורג ובריח, ובהמשך, מזה כ- 15 מצוי באיזוק אלקטרוני.",גזר דין
70,ME-19-12-61299-26,"על בית המשפט ליתן את הדעת לכך, אליבא דב""כ הנאשם, הואיל ובמהלך 17 חודשים אלו, נולד לנאשם ילד, הוא לא עבד בתקופה זו, וגם אשתו, עולה חדשה, אינה יכולה לעבוד, מכיוון שהיא מפקחת עליו.",גזר דין
71,ME-19-12-61299-26,"עוד יש להתחשב, כך נטען, בכך שאביו של הנאשם נפטר במהלך תקופה זו, ועובר לפטירתו, בשל תנאי האיזוק האלקטרוני, לא יכול היה הנאשם להיפרד מאביו כדבעי.",גזר דין
72,ME-19-12-61299-26,"עוד ובנוסף נטען, כי העבירה בענייננו היא אירוע נקודתי, ולפיכך יש להעדיף את חלופת השיקום, וזאת אף בשים-לב לכך שמאסר מאחורי סורג ובריח בהכרח יגרמו להידרדרות במצבו של הנאשם, הן מן הבחינה הכלכלית, והן מן הבחינה האישית.",גזר דין
73,ME-19-12-61299-26,"לפיכך סבר הסנגור, כי יש להשית על הנאשם מאסר, אשר ירוצה בדרך של עבודות שירות.",גזר דין
74,ME-19-12-61299-26,"לטענת ב""כ הנאשם, עולה מן הפסיקה, כי מרכיב מרכזי בקביעת העונש נטוע במספר חודשים בהם היה נתון הנאשם באיזוק אלקטרוני.",גזר דין
75,ME-19-12-61299-26,"עוד נטען, כי הגם שמגמת בית המשפט העליון היא החמרה בכל הנוגע לעבירות נשק, יש להתחשב בנסיבותיו של הנאשם שבפנינו, כפי שעלו במהלך ההליך, לרבות מעדויות-האופי שנשמעו בפני בית המשפט.",גזר דין
76,ME-19-12-61299-26,"הנאשם עצמו העיד וטען, כי במשך חייו הוא סייע רבות לזולת.",גזר דין
77,ME-19-12-61299-26,"ביצוע העבירה מושא כתב-האישום המתוקן, כך לדבריו של הנאשם, הייתה שגיאה, ובדיעבד הוא סבור, כי היה עליו לנהוג אחרת, ולפנות לעזרה מרשויות אכיפת החוק.",גזר דין
78,ME-19-12-61299-26,"עוד טען הנאשם, כי הגם שהוא מצר מאוד על מעשיו, יש בתנאי הפיקוח בהם שהה במהלך תקופה ארוכה, מן העונש, וזאת בשים-לב למצבו המשפחתי הייחודי, עת התחתן עם בת-זוג, שזה לא מכבר עלתה לארץ, וכי בנו נולד במהלך תקופה זו.",גזר דין
79,ME-19-12-61299-26,"עוד טען הנאשם, כי בתקופה זו חלה אביו, וכי הוא לא נפרד ממנו כדבעי, נוכח היותו בתנאי פיקוח.",גזר דין
80,ME-19-12-61299-26,"כאמור כבר לעיל, המאשימה אף הגישה טיעונים לעונש בכתב, ובהם נטען, כי הנאשם היה עצור בין התאריכים 17.12.2019-27.01.2020.",גזר דין
81,ME-19-12-61299-26,"ביום 27.01.2020, כך צוין, נעצר הנאשם בפיקוח אלקטרוני, ונקבע, כי הוא ישהה במעצר-בית מלא בבית הוריו, ללא חלונות התאווררות.",גזר דין
82,ME-19-12-61299-26,"בהמשך, ביום 10.06.2020 הקל בית המשפט בתנאי המעצר, והתיר לו לצאת לחלונות התאווררות למשך שעתיים, וביום 27.10.2020 הרחיב בית המשפט את חלונות ההתאווררות למשך 4.5 שעות בכל יום.",גזר דין
83,ME-19-12-61299-26,"עוד צוין, כי הנאשם שוהה בתנאים אלה נכון למועד זה.",גזר דין
84,ME-19-12-61299-26,"לטענת המאשימה, לא היו מבוצעות אלימות באמצעות נשק, אלמלא הייתה קיימת תופעה של החזקה בלתי חוקית בנשק.",גזר דין
85,ME-19-12-61299-26,"תופעת החזקת נשק בלתי חוקי, כך נטען, הפכה למכת מדינה, ועל בית המשפט מוטלת חובה להילחם בתופעה זו, באמצעות ענישה מחמירה.",גזר דין
86,ME-19-12-61299-26,"באשר לנסיבות הקשורות לביצוע העבירה, נטען, כי כל הנסיבות אודות האופן בו הוא השיג את הנשק נותרו בערפל, אולם ברי, כך אליבא דמאשימה, כי אין מדובר במעשה ספונטני, אשר התרחש במקרה, כי אם במעשה מתוכנן היטב.",גזר דין
87,ME-19-12-61299-26,"הנאשם, כך לטענת המאשימה, הוא המעורב היחיד ומכאן שחלקו בביצוע העבירה מוחלט.",גזר דין
88,ME-19-12-61299-26,"עוד נטען, כי אמנם לא נעשה שימוש בנשק, אולם הנזק שצפוי היה להיגרם לו היה עושה הנאשם שימוש בו הוא גבוה.",גזר דין
89,ME-19-12-61299-26,"ניתן רק לשער, כך נטען, מהן הסיבות אשר הובילו את הנאשם לבצע את העבירה המיוחסת לו.",גזר דין
90,ME-19-12-61299-26,"אולם לטענת המאשימה, בין אם היה זה רצון לעשות בו שימוש או בין אם רצון לסחור בו, יש להשית על הנאשם ענישה מחמירה.",גזר דין
91,ME-19-12-61299-26,"בנוגע למדיניות הענישה הנוהגת, הפנתה המאשימה למספר פסקי דין:",גזר דין
92,ME-19-12-61299-26,"באשר לנסיבות, שאינן קשורות לביצוע העבירה, נטען, כי יש להתחשב בכך שהנאשם הודה בה, וחסך זמן שיפוטי יקר.",גזר דין
93,ME-19-12-61299-26,"מצד שני, כך נטען, הנאשם הבין את מעשיו ואת השלכותיהם, הוא אינו קטין, אינו קרוב לכל סייג לאחריות פלילית, ואף לא היה במצוקה נפשית.",גזר דין
94,ME-19-12-61299-26,"המאשימה הדגישה, כי אין לטעמה מקום לסטות ממתחם הענישה, שייקבע בשל שיקולי שיקום.",גזר דין
95,ME-19-12-61299-26,"נוכח האמור לעיל, סברה המאשימה, כי מתחם הענישה ההולם בעניינו של הנאשם, נע בין 3-6 שנות מאסר בפועל.",גזר דין
96,ME-19-12-61299-26,"נוכח העובדה, כי הנאשם אינו בעל עבר פלילי מכביד, כך נטען, נטל אחריות על מעשיו, ושהה במעצר בפיקוח אלקטרוני, יש למקם את עונשו של הנאשם בחלקו התחתון של המתחם.",גזר דין
97,ME-19-12-61299-26,"כמו-כן עתרה המאשימה להשית על הנאשם מאסר מותנה ארוך ומשמעותי, קנס כספי, וכן לחלט את הרכב, בהתאם לסעיף 39 (א) לפקודת סדר הדין הפלילי, התשכ""ט – 1969, עת בוצעה העבירה באמצעות הרכב.",גזר דין
99,ME-19-12-61299-26,"השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר.",גזר דין
100,ME-19-12-61299-26,"בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018)).",גזר דין
101,ME-19-12-61299-26,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",גזר דין
102,ME-19-12-61299-26,...,גזר דין
103,ME-19-12-61299-26,דברים אלו אף באו לידי ביטוי לאחרונה בדברי הנשיאה א' חיות בטקס פתיחת שנת המשפט הנוכחית של לשכת עורכי הדין בנצרת:,גזר דין
104,ME-19-12-61299-26,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",גזר דין
105,ME-19-12-61299-26,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",גזר דין
106,ME-19-12-61299-26,וכן לדבריו של כב' השופט מ.,גזר דין
107,ME-19-12-61299-26,מזוז:,גזר דין
108,ME-19-12-61299-26,"במעשיו פגע הנאשם בביטחון הפרט והציבור, ובשלומו.",גזר דין
109,ME-19-12-61299-26,"ודוק, על-פי עובדות כתב-האישום המתוקן, נהג הנאשם על רכב, בכביש 6353 לכיוון חריש, עת, נשא והוביל בתא-המטען שני אקדחים, כל אחד מהם טעון במחסנית, ובתוכה חמישה כדורים בקוטר 9 מ""מ, וכן נשא והוביל שני כדורים נוספים בקוטר 9 מ""מ.",גזר דין
110,ME-19-12-61299-26,"עוד עולה מעובדות כתב-האישום המתוקן, שהנאשם נעצר על-ידי משטרת ישראל, הובל לתחנת משטרת עירון, ושם, בחיפוש נוסף, נתפסו ברכב שני הכדורים הנוספים.",גזר דין
111,ME-19-12-61299-26,"אדגיש, אין מדובר במי שהוביל כלי-נשק ותחמושת לצידם, כי אם בנאשם שהוביל, כאמור לעיל, שני אקדחים טעונים במחסנית, ובכל אחד מהם חמישה כדורים, ודומני, כי אין צורך להכביר מילים על המשמעויות וההשלכות של שוני זה.",גזר דין
112,ME-19-12-61299-26,"באשר למדיניות הענישה הנוהגת, הפנו באי-כוח הצדדים לפסיקה רלוונטית, וב""כ הנאשם אף הגיש לעיוני אסופת פסיקה, הן של בית המשפט העליון, והן של בתי המשפט המחוזיים.",גזר דין
113,ME-19-12-61299-26,"מן החומר האמור, עולה, כי קיים מנעד רחב ביותר של פסיקה באשר לענישה בעבירה האמורה.",גזר דין
115,ME-19-12-61299-26,"קראתי את הפסיקה אליה הפנו הצדדים, עת מן הפסיקה אליה הפנתה המאשימה עולות נסיבות חמורות מן הנסיבות אשר מתוארות בכתב-האישום בענייננו, לרבות ריבוי עבירות, נאשמים בעלי עבר פלילי מכביד, ועוד.",גזר דין
116,ME-19-12-61299-26,"מנגד, מן  הפסיקה אליה הפנה ב""כ הנאשם עולה, כי גם בהן הנסיבות שונות בתכלית מאלו שבעניינו של הנאשם שבפניי, לרבות נאשמים בעלי מצב בריאותי קשה ביותר, וכן העובדה, כי חלקן נדונו בערכאות הערעור השונות, וכי ערכאת הערעור אינה נוטה למצות את חומרת הדין עם הנאשמים.",גזר דין
117,ME-19-12-61299-26,"מקריאה מעמיקה של פסיקת בית המשפט העליון, עולה, כי שופטיו התוו מימים ימימה את מדיניות הענישה הראויה בעבירות נשק, וברי, כי במציאות הנכוחה של ימינו, מילותיהם מקבלות משנה תוקף.",גזר דין
118,ME-19-12-61299-26,"אפנה לדבריה של כב' הנשיאה, השופטת א.",גזר דין
119,ME-19-12-61299-26,חיות בעניין ג'באלי:,גזר דין
120,ME-19-12-61299-26,עוד אפנה לפסק-דינו של כב' השופט ע.,גזר דין
121,ME-19-12-61299-26,"פוגלמן מן העת האחרונה, ממנו אף עולה, כי קיימת מגמה של החמרה בענישה בעבירות הנשק:",גזר דין
122,ME-19-12-61299-26,"ודומני, כי אין אמירות ברורות מאלו.",גזר דין
123,ME-19-12-61299-26,"בד-בבד, אזכיר, כי העיקרון הנוהג בפסיקה קובע, שהענישה היא אינדיבידואלית, הכול לפי נסיבות ביצוע העבירה ונסיבותיו של מבצע העבירה.",גזר דין
124,ME-19-12-61299-26,"בענייננו, מחד-גיסא, העבירות בהן הורשע הנאשם אינן נמנות עם המקרים החמורים ביותר, הואיל  ועבירת נשיאת הנשק המיוחסת לנאשם בכתב-האישום המתוקן היא לאותו פרק-זמן קצר המתואר בעובדות כתב-האישום המתוקן, ואין טענה לפיה החזיק הנאשם בנשק במועד שונה.",גזר דין
125,ME-19-12-61299-26,"בנוסף, אדגיש, כי הגם שאליבא דמאשימה, יש להניח לחובתו של הנאשם, כי הוא נשא והוביל נשק למטרות ""לא כשרות"", ובלשונה של המאשימה בפסקה 24 לטיעונים לעונש: ""ניתן רק לשער מה הסיבות אשר הובילו את הנאשם לבצע את העבירה המיוחסת לו.",גזר דין
126,ME-19-12-61299-26,"בין אם רצון לעשות שימוש בנשק ובין אם רצון לסחור בו...."", כתב-האישום אינו מייחס זאת לנאשם.",גזר דין
127,ME-19-12-61299-26,"מאידך גיסא, יש ליתן משקל לכך שהנאשם נשא והוביל את שני האקדחים, עת הם טעונים, והלכה למעשה מוכנים לירי, וברי, כי אין מדובר באירוע ספונטני, אשר התרחש במקרה.",גזר דין
128,ME-19-12-61299-26,"עוד יש להתחשב בכך שהנאשם הוא המעורב היחיד בעבירה, וכי כפי שהדגשתי, פוטנציאל הנזק מעבירה זו הוא עצום.",גזר דין
129,ME-19-12-61299-26,"אין בידי לקבל את טענת ב""כ הנאשם, לפיה הגם שהנאשם נשא והוביל אקדחים טעונים, מדובר באקדחים מאולתרים, אשר הנזק היכול להיגרם מהם נמוך יותר.",גזר דין
130,ME-19-12-61299-26,"ברי, מן העולה מסעיף מס' 3 לכתב-האישום המתוקן, בו, יש לזכור, הודה הנאשם, כי ""האקדחים הם כלי-נשק שסוגלו לירות כדור או קליע, אשר בכוחם להמית אדם.",גזר דין
131,ME-19-12-61299-26,"המחסניות והכדורים הם אביזרים ותחמושת לנשק, והנאשם נשא והוביל אותם בלא רשות על פי דין לנשיאתם והובלתם"", ואידך זיל גמור.",גזר דין
132,ME-19-12-61299-26,"בהתחשב במכלול הנסיבות שמניתי לעיל הקשורות לביצוע העבירה, חומרת העבירה, והערכים החברתיים שנפגעו כתוצאה מביצועה ולאחר שעמדתי על מדיניות הענישה הנהוגה בנסיבות דומות, אני קובע, כי מתחם הענישה הראוי, בנסיבות המקרה דנן, הוא מאסר בפועל לתקופה שנעה בין 16-36 חודשי מאסר בפועל, זאת לצד עונשים נלווים.",גזר דין
133,ME-19-12-61299-26,"בית המשפט רשאי לחרוג ממתחם העונש ההולם או לקולא, בשל שיקולי שיקום וטיפול של הנאשם, או לחומרא בשל הגנה על שלום הציבור.",גזר דין
134,ME-19-12-61299-26,"בענייננו, לא המליץ שירות המבחן על מתווה טיפולי ושיקומי בעניינו של הנאשם לא בתסקיר מיום 15.02.2021, ולא בתסקיר המשלים מיום 06.04.2021.",גזר דין
135,ME-19-12-61299-26,"כמפורט בפסקאות 3-4 לעיל, התרשמה קצינת המבחן, כי פנייתו של הנאשם ליחידה להתמכרויות כמו גם בקשתו להשתלב בטיפול במסגרת שירות המבחן מונעת ממוטיבציה חיצונית בלבד, ומרצונו של הנאשם לקדם את ההליך המשפטי בעניינו, ולא מתוך רצון כנה לבחון את מצבו, ולפיכך איני מוצא, כי יש מקום לסטייה לקולא ממתחם הענישה האמור.",גזר דין
136,ME-19-12-61299-26,"מנגד סבורני, כי בנסיבות העניין אף לא מתקיימים התנאים לסטייה לחומרא ממתחם העונש האמור, ולפיכך, קובע אני, כי עונשו של הנאשם יקבע במתחם האמור.",גזר דין
137,ME-19-12-61299-26,"בגזירת העונש המתאים לנאשם יש להתחשב בנסיבות שאינן קשורות לביצוע העבירה, ובענייננו יש להביא בחשבון כשיקול לקולא את הודאתו של הנאשם במיוחס לו בכתב- האישום המתוקן, ובתקופה בה שהה בפיקוח אלקטרוני.",גזר דין
138,ME-19-12-61299-26,"עוד ובנוסף אציין, כי לחובתו של הנאשם הרשעה אחת משנת 2010 בגין עבירה של גניבת רכב, אשר בעטיה נגזרו עליו 4 חודשי מאסר לריצוי בדרך של עבודות שירות.",גזר דין
139,ME-19-12-61299-26,"לפיכך, מדובר במאסרו הראשון של הנאשם מאחורי סורג ובריח, וברי, כי גם לכך, יש ליתן משקל.",גזר דין
140,ME-19-12-61299-26,"עוד אוסיף, כי לא נעלמו מעיני עדויות האופי בעניינו של הנאשם, ולפיהן ברבות השנים סייע הנאשם לזולת, ועסק אף בפעילות של גמילות-חסדים.",גזר דין
141,ME-19-12-61299-26,"מנגד יש להתחשב כשיקול לחומרא בעקרון ההרתעה בעבירות נשק, ובצורך ההולך וגובר למגרן.",גזר דין
142,ME-19-12-61299-26,"עת דומה, כי ככל שנוקפים הימים, גואים מעשי האלימות המבוצעים באמצעות כלי-נשק אלו, לכל אורכה ורוחבה של מדינת ישראל.",גזר דין
143,ME-19-12-61299-26,"הזדמן לי לכתוב בעבר, ואדגיש זאת ביתר-שאת כעת, כי גדיעת תופעה זו, בעודה באיבה, עשויה להיות הפסע הראשון במסע הארוך להחזרת ביטחון הציבור ושלומו במרחב הציבורי והפרטי גם יחד.",גזר דין
144,ME-19-12-61299-26,"בנוסף לכך, עתרה המאשימה לחילוט רכב מסוג טויוטה, מספר-רישוי 6159452, בה בוצעה העבירה מושא כתב-האישום המתוקן.",גזר דין
145,ME-19-12-61299-26,"סעיף 32 (א) לפקודת סדר הדין הפלילי (מעצר וחיפוש) [נוסח חדש], תשכ""ט-1969 מורנו:",גזר דין
146,ME-19-12-61299-26,"הואיל וב""כ הנאשם, לא התייחס לבקשת המאשימה לחלט את הרכב האמור במסגרת הטיעונים לעונש, אפשרתי לו בהחלטתי מיום 28.04.2021 להשלים את טיעוניו בנוגע לסוגיה זו.",גזר דין
147,ME-19-12-61299-26,"ביום 29.04.2021 הוגשה תגובת בא-כוחו של הנאשם לסוגית חילוט הרכב, ובה נטען, כי המחוקק הותיר את שיקול-הדעת הבלעדי לבית המשפט, על-מנת שיבחן שיקולים נוספים, אשר אינם קשורים בהכרח למהות העבירה.",גזר דין
148,ME-19-12-61299-26,"בענייננו, כך נטען, מצבו הכלכלי של הנאשם רע, וזאת גם נוכח היותו בתנאי מעצר בית מלא בפיקוח אלקטרוני, מבלי שיכול היה לצאת ולפרנס את משפחתו.",גזר דין
149,ME-19-12-61299-26,"גם לאשתו של הנאשם, כך אליבא דסנגור, לא התאפשר להתפרנס הואיל והיא הייתה המפקחת העיקרית על הנאשם.",גזר דין
150,ME-19-12-61299-26,"נוכח האמור לעיל, סבר ב""כ הנאשם, כי חילוט הרכב חוטא למטרה, ומהווה עונש כפול, הואיל והרכב הוא נכס בעל ערך רב, אשר יכול לסייע לשיקומו הכלכלי של הנאשם ומשפחתו.",גזר דין
151,ME-19-12-61299-26,"בענייננו, מחד-גיסא, מתקיימים התנאים המצטברים הנדרשים לחילוט הרכב: ברכב בוצעה העבירה, הנאשם – בעל הרכב הורשע בדין, והרשעתו מתייחסת לעבירה, אשר בוצעה ברכב.",גזר דין
152,ME-19-12-61299-26,"מאידך גיסא, פסיקת בית המשפט העליון קבעה, וזאת אף בשים-לב ללשון החוק, כי סמכות החילוט, אשר נתונה לבית המשפט היא סמכות שברשות, וכי יש להביא בחשבון את השלכותיה, ואת אופן השתלבותה בענישה הכוללת של הנאשם.",גזר דין
153,ME-19-12-61299-26,"אפנה לעניין זיתאווי, פסקה 6:",גזר דין
154,ME-19-12-61299-26,(ההדגשה אינה במקור).,גזר דין
155,ME-19-12-61299-26,"בנסיבות המקרה שבפנינו, לרבות נסיבותיו האישיות של הנאשם, עונש המאסר שהוטל עליו, וכן על-מנת לאפשר לנאשם לפתוח ""דף חדש"" לאחר שחרורו מן המאסר, סבורני, כי אין מקום לחלט את הרכב, וכך אני מורה.",גזר דין
156,ME-19-12-61299-26,"בשקלול הנסיבות והנתונים השונים אני קובע, כי העונש הראוי בנסיבות הוא עונש של 18 חודשי מאסר בפועל, בניכוי ימי המעצר בהם נשא הנאשם עד כה מכוח המעצר עד תום ההליכים אשר הושת עליו, בין התאריכים 17.12.2019-27.01.2020.",גזר דין
157,ME-19-12-61299-26,אשר על כן אני גוזר על הנאשם:,גזר דין
158,ME-19-12-61299-26,"מאסר למשך 18 חודשים, לריצוי בפועל, בניכוי ימי מעצרו בין התאריכים 17.12.2019-27.01.2020.",גזר דין
159,ME-19-12-61299-26,"מאסר על תנאי לתקופה של 10 חודשים שיופעל במידה והנאשם יעבור תוך 3 שנים מיום שחרורו, עבירת נשק מכל סוג.",גזר דין
160,ME-19-12-61299-26,"לא מצאתי, בנסיבות העניין, להטיל על הנאשם קנס כספי.",גזר דין
161,ME-19-12-61299-26,"כאמור לעיל, אינני מחלט את הרכב, ואני מורה להחזיר את הרכב לנאשם תוך 3 ימים.",גזר דין
162,ME-19-12-61299-26,"הנאשם יתייצב לריצוי מאסרו בבית מעצר קישון  19.05.2021 עד השעה 10:00, או על-פי החלטת שב""ס, כשברשותו תעודת זהות או דרכון.",גזר דין
163,ME-19-12-61299-26,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",גזר דין
164,ME-19-12-61299-26,"תנאי השחרור או המעצר באיזוק בהם היה נתון הנאשם עד כה, ימשיכו לחול עד להתייצבותו לתחילת ריצוי עונשו.",גזר דין
165,ME-19-12-61299-26,"54678313המזכירות תשלח עותק מגזר-הדין לשב""ס וכן לפיקוח על האיזוק האלקטרוני",גזר דין
166,ME-19-12-61299-26,"ניתן היום,  כ""ג אייר תשפ""א, 05 מאי 2021, בהעדר הצדדים.",גזר דין
