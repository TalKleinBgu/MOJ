,verdict,text,part
0,ME-15-06-23851-781,"חוק העונשין, תשל""ז-1977: סע'  31, 34(א), 43(א), 144(א), 352, 377, 402(ב), 406(א), 413ג, ב א'1 לפרק ו'",הנאשם
1,ME-15-06-23851-781,"ביום 10.3.16 הורשע הנאשם לאחר ניהול הוכחות בעבירות שוד מזוין בחבורה, עבירה לפי סעיף 402(ב) לחוק העונשין, התשל""ז – 1977 (להלן: ""החוק""); עבירות בנשק, עבירה לפי סעיף 144(א) לחוק; כניסה למקום מגורים, עבירה לפי סעיף 406(א) לחוק; כליאת שווא, עבירה לפי סעיף 377 רישא לחוק; היזק בזדון, עבירה לפי סעיף 352 רישא לחוק; ושימוש ברכב ללא רשות, עבירה לפי סעיף 413ג סיפא לחוק.",גזר דין
2,ME-15-06-23851-781,כתב האישום מתאר אירוע בו ביצע הנאשם בצוותא חדא עם אחרים שוד מזוין בביתה של אישה כבת 78 כפי שיפורט להלן.,גזר דין
3,ME-15-06-23851-781,"על פי החלק הכללי של כתב האישום, עובר ליום 2.4.15 שכר הנאשם יחד עם בן דודו מג'די, רכב מסוג פורד פוקוס (מ.ר.",גזר דין
4,ME-15-06-23851-781,"25-471-76; להלן: ""הפורד""), אשר נשאר בחזקתו של מג'די.",גזר דין
5,ME-15-06-23851-781,"במועד שאינו ידוע במדויק למאשימה, כחודש לפני יום 18.5.15, שכפל הנאשם את מפתח הרכב, וזאת כדי שתהיה לו אפשרות להשתמש בפורד כשיחפוץ בכך.",גזר דין
6,ME-15-06-23851-781,"במועד שאינו ידוע במדויק למאשימה, עובר ליום 19.5.15, קשר הנאשם קשר, יחד עם מוחמד טוויל, מוחמד סוויטי ואחרים שזהותם אינה ידועה במדויק למאשימה (להלן: ""האחרים""), לשדוד בית ברחוב ברל לוקר 17 בירושלים, בו מתגוררת ש', בת 78 אשר מסתייעת בהליכון (להלן בהתאמה: ""הבית"" ו""המתלוננת ש' ""), וזאת בעקבות מידע קודם אשר קיבלו הנאשם והאחרים בנוגע לרכוש המצוי בבית.",גזר דין
7,ME-15-06-23851-781,"לשם כך, הצטיידו הנאשם והאחרים בכפפות, כיסוי ראש, תיקים, גז פלפל, לום, מברג ואקדח.",גזר דין
8,ME-15-06-23851-781,"במסגרת הקשר ולשם קידומו, תואם בין הנאשם והאחרים, כי יגיעו אל הבית בשני כלי רכב – האחד הפורד, והשני איסוזו טנדר (מ.ר.",גזר דין
9,ME-15-06-23851-781,"66-456-17; להלן: ""האיסוזו""), אשר בבעלות משפחתו של מוחמד טוויל.",גזר דין
10,ME-15-06-23851-781,"במסגרת הקשר, שימש האיסוזו כרכב ליווי ותצפית.",גזר דין
11,ME-15-06-23851-781,"ביום 18.5.15, במסגרת קשירת הקשר, הגיעו הנאשם ואחרים שזהותם אינה ידועה למאשימה, לרחוב ברל לוקר כדי לבחון את האזור.",גזר דין
12,ME-15-06-23851-781,"ביום 19.5.15 לקח הנאשם את הפורד מחניית ביתו של מג'די, ללא אישורו, וזאת תוך הסתייעות במפתח ששכפל קודם לכן.",גזר דין
13,ME-15-06-23851-781,"בשעה 10:15 לערך, הגיעו הנאשם והאחרים אל רחוב ברל לוקר כשסוויטי נוהג בפורד יחד עם כשלושה אחרים שזהותם אינה ידועה למאשימה.",גזר דין
14,ME-15-06-23851-781,הנאשם נסע עם טוויל באיסוזו כשטוויל נוהג.,גזר דין
15,ME-15-06-23851-781,סוויטי והאחרים חנו בתוך רחבת החניה שברחוב והנאשם וטוויל המתינו מחוץ לרחוב כרכב גיבוי ותצפית.,גזר דין
16,ME-15-06-23851-781,"אז יצאו מהפורד שלושה מתוך החבורה (להלן: ""השלושה"") כשהם לבושים בחולצות שנושאות את הלוגו של חברת ""בזק"" ומצוידים באמצעים המצוינים בחלק הכללי לעיל.",גזר דין
17,ME-15-06-23851-781,"באותה העת, שהו בבית המתלוננת ש' והמטפלת שלה נ' (להלן: המתלוננת נ') כשדלת הבית פתוחה.",גזר דין
18,ME-15-06-23851-781,השלושה נכנסו אל הבית כשהם רעולי פנים.,גזר דין
19,ME-15-06-23851-781,"אז ניגש אחר אל המתלוננת נ', חסם את פיה באמצעות ידו עד שלא הצליחה לנשום, סטר בפניה וחנק את צווארה.",גזר דין
20,ME-15-06-23851-781,"עוד אמר לה ""לסתום את הפה"" והפיל אותה ארצה תוך שמטיח את ראשה ברצפה.",גזר דין
21,ME-15-06-23851-781,"בשלב כלשהו, התיז אחד מהשלושה גז מדמיע לעבר עיניה של נ'.",גזר דין
22,ME-15-06-23851-781,אחד מהשלושה משך את השרשרת שהייתה על צווארה של המתלוננת ש' ותלש אותה בחוזקה וכן שלף את טבעותיה מאצבעותיה.,גזר דין
23,ME-15-06-23851-781,"בבואו לקחת את עגיליה, אמרה לו שלא ייקח אותם מאחר והיו שייכים לאמה, והוא הניח לה.",גזר דין
24,ME-15-06-23851-781,"תוך כדי המעשים האמורים, שבר אחד מהשלושה את שני מכשירי הנייד של המתלוננת נ' וזאת כדי שלא תוכל להתקשר אל המשטרה.",גזר דין
25,ME-15-06-23851-781,"עוד קרעו השלושה את חיבורי לחצן המצוקה המתוקן בבית, כדי שלא יוכלו השתיים לקרוא לעזרה.",גזר דין
26,ME-15-06-23851-781,בהמשך שברו השלושה את דלת המחסן אשר בבית באמצעות מוט ברזל ומשם לקחו כספת שהייתה במקום.,גזר דין
27,ME-15-06-23851-781,"השלושה הכניסו את הרכוש לתוך תיקים ואחד מהשלושה אחז במתלוננת נ' ומשך אותה בכוח אל חדר האמבט תוך שאומר לה להיות בשקט, אחרת יהרגו את המתלוננת ש', ונעל אותה בתוכו.",גזר דין
28,ME-15-06-23851-781,"בהמשך לאמור לעיל, עזבו השלושה את הבית עם הכספת שבה היו כ-300,000 ₪ במזומן וכן תכשיטים בשווי של כ-100,000 ₪ (להלן: ""הרכוש הגנוב"") כשהם מותירים את המתלוננת ש' בבית ואת המתלוננת נ' נעולה בחדר האמבט.",גזר דין
29,ME-15-06-23851-781,"כעבור מספר דקות שברה המתלוננת נ' את חלון האמבטיה, יצאה למרפסת השירות והזעיקה עזרה.",גזר דין
30,ME-15-06-23851-781,"לאחר הימלטותם מהמקום, העמיסו השלושה את הרכוש הגנוב על רכב הפורד וסוויטי נהג אחרי הנאשם וטוויל, אשר נהגו באיסוזו כרכב ""פותח ציר"", וזאת עד הגעתם של הנאשם והאחרים למחסום קלנדיה.",גזר דין
31,ME-15-06-23851-781,"סמוך לאחר מכן, פרצו הנאשם והאחרים את הכספת וחילקו את השלל ביניהם.",גזר דין
32,ME-15-06-23851-781,"בהמשך היום, ניקה הנאשם את החלק הפנימי של הפורד והחזיר את הרכב לחניית ביתו של מג'די.",גזר דין
33,ME-15-06-23851-781,"כתוצאה ממעשיהם של הנאשמים והאחרים, נחבלה המתלוננת ש' בצווארה והמתלוננת נ' נחבלה בראשה וברגלה.",גזר דין
34,ME-15-06-23851-781,"תצהיר נפגע עבירה: תצהיר נפגע עבירה הוגש לבית המשפט בצירוף מכתב עו""ס לשכת הרווחה עמה מצויה המתלוננת ש' בקשר וכן מסמכים רפואיים.",ראיות לעונש: 
35,ME-15-06-23851-781,"כמו כן, המתלוננת ש' הגיעה להעיד בעניין התצהיר ונחקרה על ידי ב""כ הצדדים.",ראיות לעונש: 
36,ME-15-06-23851-781,"מדברי המתלוננת ש' וכן מהמסמכים שצורפו עולה כי מדובר באישה סיעודית, כיום בת 78, אשר עברה ב-2001 אירוע חריף אשר בעקבותיו נותר פלג גופה העליון משותק, ובשל כך מתגוררת עם עובדת זרה צמודה המטפלת בה.",ראיות לעונש: 
37,ME-15-06-23851-781,"היא נתמכת על ידי גורמי רווחה, ומדווחת על מצב כלכלי קשה המקשה על מימון עלויות המטפלת.",ראיות לעונש: 
38,ME-15-06-23851-781,"בתצהירה ובדבריה סיפרה כי האירוע האלים נשוא כתב האישום - אשר ארע חודש בלבד לאחר מות בנה - גרם לה נזק ממוני רב של כ-400,000 ₪ ובעקבותיו סבלה מחרדות ופחדים, וקושי להירדם בלילות.",ראיות לעונש: 
39,ME-15-06-23851-781,"ב""כ המאשימה עמד על הערכים החברתיים שנפגעו, ביניהם האוטונומיה של הפרט והחדירה לפרטיות של שתי המתלוננות, שלום הציבור ובטחונו, הגנה על רכוש הציבור לצד הפגיעה בקניין הפרטי וכן פגיעה בסדר הציבורי כתוצאה מעבירות הנשק.",טענות הצדדים:
40,ME-15-06-23851-781,"באשר לנסיבות ביצוע העבירה, נטען כי מדובר במקרה חמור ביותר הן לאור סכום הכסף הגבוה, והן בשל זהות המתלוננות.",טענות הצדדים:
41,ME-15-06-23851-781,"מדובר בשתי נשים המשתייכות לקבוצות חלשות במיוחד, עובדת זרה ואישה מבוגרת סיעודית, כאשר הנאשם ושותפיו ניצלו את חולשתן כדי לבצע את השוד.",טענות הצדדים:
42,ME-15-06-23851-781,"בנוסף לדברים אלו ציין ב""כ המאשימה, כי רק במזל הנזק הגופני שנגרם לא היה חמור, אם כי הנזק הפוטנציאלי מתקיפה של אישה מבוגרת במצב סיעודי הינו גבוה לאין שיעור, והמעשים המתוארים בכתב האישום בוצעו חרף מודעות המבצעים לתוצאות האפשריות של תקיפת מי שמצוי במצבה של המתלוננת.",טענות הצדדים:
43,ME-15-06-23851-781,"בנוסף, ביקש ב""כ המאשימה להתייחס לחלקו של הנאשם באירוע, וציין את התכנון שקדם לביצוע העבירה ולאחריותו של הנאשם בתכנון זה.",טענות הצדדים:
44,ME-15-06-23851-781,"לדבריו, הנאשם אמנם לא היה בדירה בזמן המעשה עצמו, אך הוא היה מבצע חשוב בתכנית העבריינית ומצוי במעגל הפנימי של המעשים.",טענות הצדדים:
45,ME-15-06-23851-781,"בעניין זה הדגיש ב""כ המאשימה, כי הוא הורשע מכוח דיני השותפות הרגילים ולא מכוח סעיף 43(א) לחוק.",טענות הצדדים:
46,ME-15-06-23851-781,"אשר למדיניות הענישה הנוהגת, הוגשה פסיקה המתייחסת למקרים דומים של שוד, אליה אתייחס להלן.",טענות הצדדים:
47,ME-15-06-23851-781,"בהתחשב בפסיקה, בנסיבות האירוע ובשים לב לחלקו היחסי של הנאשם, המאשימה עותרת למתחם של 7 עד 11 שנות מאסר וכן פיצוי משמעותי למתלוננת.",טענות הצדדים:
48,ME-15-06-23851-781,"בתוך המתחם, ביקש ב""כ המאשימה לתת משקל משמעותי לעברו הפלילי העשיר של הנאשם.",טענות הצדדים:
49,ME-15-06-23851-781,"כאמור, מדובר במי שהורשע בעבירות שוד רבות, כאשר חרף האמון שנתן בו בית משפט בעבר, המשיך בדרכו העבריינית וביצע מעשי שוד נוספים.",טענות הצדדים:
50,ME-15-06-23851-781,"בהתייחס להודאתו של הנאשם במשטרה, ביקש ב""כ המאשימה להסתייג במעט במתן משקל לקולא, שכן נוכח עדותו בבית המשפט נראה כי אין מדובר במי שמכה על חטא.",טענות הצדדים:
51,ME-15-06-23851-781,"לבסוף, מבקשת המאשימה למקם את העונש בשליש העליון של המתחם ובחלקו התחתון של השליש.",טענות הצדדים:
52,ME-15-06-23851-781,"מנגד, ב""כ הנאשם ביקש להדגיש את חלקו הזעיר יחסית של הנאשם באירוע.",טענות הצדדים:
53,ME-15-06-23851-781,"לטענתו, הנאשם אמנם שותף מכוח דיני עונשין כפי שניתן ללמוד מהכרעת הדין, אולם יש להתחשב בעובדה היסודית והחשובה שהנאשם היה מחוץ לזירת האירוע.",טענות הצדדים:
54,ME-15-06-23851-781,"אמנם, מבחינת ההרשעה מיקום זה אינו משנה, אך מבחינת הענישה וודאי שזוהי אבחנה חשובה ביותר.",טענות הצדדים:
55,ME-15-06-23851-781,"הנאשם לא תכנן להצמיד אקדח לרקה, לתלוש שרשרת או להתיז גז, אלא לבצע שוד באופן כללי אגב שימוש באלימות.",טענות הצדדים:
56,ME-15-06-23851-781,"בהתחשב באמור סבור ב""כ הנאשם כי הנאשם דומה יותר למסייע במקרה דנן מאשר למבצע עיקרי.",טענות הצדדים:
57,ME-15-06-23851-781,"באשר לענישה הנוהגת, ב""כ הנאשם הפנה לפסיקה במקרים של שוד, אליה אתייחס להלן.",טענות הצדדים:
58,ME-15-06-23851-781,בעניין זה טען כי ישנו מנעד רחב של מתחמים וקשה לומר שישנה מדיניות אחידה בעבירה זו.,טענות הצדדים:
59,ME-15-06-23851-781,"בהמשך לכך, ביקש ב""כ הנאשם להדגיש את עונשו של טוויל, שותפו לעבירה.",טענות הצדדים:
60,ME-15-06-23851-781,"טוויל, שנהג עם הנאשם ברכב, הורשע במסגרת הסדר טיעון בסיוע לכניסה למקום מגורים ונגזרו עליו 8 חודשי מאסר בפועל.",טענות הצדדים:
61,ME-15-06-23851-781,ביחס לסוויטי צוין כי עניינו תלוי ועומד וטרם נגזר דינו.,טענות הצדדים:
62,ME-15-06-23851-781,"ב""כ הנאשם עמד על עקרון אחדות הענישה וטען כי הוא אינו מבקש לגזור גזירה שווה מעניינו של טוויל, אולם הוא סבור שיש חשיבות לעונש שנגזר על טוויל לקבלת פרספקטיבה מסוימת לגבי מתחם הענישה ההולם, שלדבריו רחוק מאוד מזה שהתביעה טוענת לו.",טענות הצדדים:
63,ME-15-06-23851-781,"בנוסף, התייחס ב""כ הנאשם לשלושה שותפים אחרים אותם לא הצליחה המשטרה לאתר, וביקש כי הנאשם לא יישא בחטאם של כל חברי הקבוצה משל היה שעיר לעזאזל.",טענות הצדדים:
64,ME-15-06-23851-781,"לאור כל אלו סבור ב""כ הנאשם כי מתחם הענישה הראוי הינו בין 20 חודשים ל-60 חודשי מאסר.",טענות הצדדים:
65,ME-15-06-23851-781,"בתוך מתחם הענישה, ביקש ב""כ הנאשם לשקול את הודאתו במשטרה ושיתוף הפעולה עם גורמי האכיפה.",טענות הצדדים:
66,ME-15-06-23851-781,"הודגש, כי הנאשם עשה כן מבלי להגיע להסדר כלשהו עם המדינה, ולטענתו, הפללת השותפים דומה למי שהגיע להסדר של עד מדינה, ויש לתת לכך משקל.",טענות הצדדים:
67,ME-15-06-23851-781,"יהיו שיקוליו של הנאשם אשר יהיו לעשות כן, אין להתעלם מכך שהודאתו ושיתוף הפעולה עם גורמי האכיפה הובילו לפתרון החקירה תוך מסירת שמות המעורבים, וזאת מבלי שקיבל תמורה ותוך שהוא מצוי תחת איום.",טענות הצדדים:
68,ME-15-06-23851-781,"עוד הדגיש, כי הנאשם מוכן ורוצה לשלם פיצוי למתלוננת ש'.",טענות הצדדים:
69,ME-15-06-23851-781,"בעניין הפיצוי אמר כי החלק אותו קיבל הנאשם מהסכום שנגנב היה 23,000₪ וסכום זה הולם לדבריו את סכום הפיצוי אשר יש להטיל עליו.",טענות הצדדים:
70,ME-15-06-23851-781,"כמו כן, ביקש ב""כ הנאשם להדגיש כי אף אם אכן נוהלו הוכחות בתיק זה, מדובר היה בדיון בעל סממנים משפטיים מובהקים, ולטענתו, הפלוגתאות שהתעוררו התבררו תוך כדי דיון ממוקד וענייני.",טענות הצדדים:
71,ME-15-06-23851-781,"בהתחשב באמור, סבור ב""כ הנאשם שאין מדובר במי שבזבז את זמנו של בית המשפט, ועל כן הוא מבקש שהדבר לא ייזקף לחובתו.",טענות הצדדים:
72,ME-15-06-23851-781,"באשר לנסיבותיו האישיות מציין ב""כ הנאשם שמדובר בבעל משפחה, אב לשני ילדים, העובד בעבודה מסודרת.",טענות הצדדים:
73,ME-15-06-23851-781,"הוא ביקש לתת משקל לשיקולי שיקום תוך תשומת לב לכך שאף אם אין מדובר בעבירתו הראשונה, מבין הנאשם ומפנים את חומרת המעשים, כפי שהדברים עולים עוד בחקירותיו במשטרה, וכיום הוא חפץ לעשות תשובה ולהתחיל דרך חדשה.",טענות הצדדים:
74,ME-15-06-23851-781,הוא סבור כי מאז שיש לו משפחה וילדים הוא מבין את גודל האחריות ויש לו את הרצון והתמיכה מהסביבה להתחיל בדרך זו.,טענות הצדדים:
75,ME-15-06-23851-781,"בהתחשב באמור, מבקש ב""כ הנאשם להציב את העונש בתחתית המתחם.",טענות הצדדים:
76,ME-15-06-23851-781,"לחלופין טוען ב""כ הנאשם, שאם לא יקבל בית המשפט את המתחם אליו עותר, של 20 - 60 חודשי מאסר, הוא סבור כי בנסיבות המקרה ניתן לחרוג לקולא מן המתחם הנהוג, נוכח שיקולי צדק, וזאת בשל נכונות הנאשם להפליל אחרים ללא קבלת כל תמורה, כאשר הודאתו היא אשר הובילה לחשיפת כל האירוע.",טענות הצדדים:
77,ME-15-06-23851-781,"לבסוף, הנאשם ביקש להשמיע את דברו בפני בית המשפט.",טענות הצדדים:
78,ME-15-06-23851-781,"בין יתר דבריו אמר הנאשם כי הוא מתנצל בפני המתלוננת ש' על כך שעזר בביצוע השוד בביתה, ואף אמר כי היה רוצה להתנצל בפניה באופן אישי אך לא הייתה לו ההזדמנות לעשות כן בדיון הקודם בו הייתה נוכחת בבית המשפט.",טענות הצדדים:
79,ME-15-06-23851-781,"בנוסף ביקש הנאשם מבית המשפט להתחשב בו מאחר שהיום הינו בעל משפחה, הוא מבין את האחריות המוטלת על כתפיו ובהתחשב בכך הוא משוכנע כי לא ישוב לדרך העבריינית לאחר שירצה את עונשו.",טענות הצדדים:
80,ME-15-06-23851-781,"עוד ביקש לומר, כי הוא ניסה לחסוך בזמנו של בית המשפט וכן לסייע לתביעה ככל האפשר.",טענות הצדדים:
81,ME-15-06-23851-781,"בהתאם למצוות המחוקק בסימן א'1 לפרק ו' לחוק, יש לקבוע מתחם הולם תוך שקילת הערך החברתי שנפגע ומידת הפגיעה בו, מדיניות הענישה הנהוגה והנסיבות הקשורות בביצוע העבירה.",דיון והכרעה
82,ME-15-06-23851-781,הערכים המוגנים שנפגעו הם פגיעה בשלומו ובטחונו של הפרט ושל הציבור לצד הפגיעה ברכוש הפרטי.,דיון והכרעה
83,ME-15-06-23851-781,"הפגיעה במקרה דנן היא חמורה במיוחד, שכן מדובר באישה מבוגרת וסעודית המצויה בערוב ימיה, תוך ניצול מצבה הפיזי לשם בצע כסף.",דיון והכרעה
84,ME-15-06-23851-781,"תפקידנו כחברה לשמור על כבודם של המבוגרים, לאפשר להם להזדקן בכבוד ולשמור על שלומם כאשר הם אינם מסוגלים לעשות כן בעצמם.",דיון והכרעה
85,ME-15-06-23851-781,מעשים אלו של הנאשם ושותפיו פוגעים פגיעה אנושה בערכים אלו.,דיון והכרעה
86,ME-15-06-23851-781,"הענישה צריכה להלום את הכיעור המוסרי, את הבריונות הנובעת מבּצע-כסף, ומכוּונת כלפי קשישה דוגמת המנוחה.",דיון והכרעה
87,ME-15-06-23851-781,"לא באקראי נבחרה המנוחה להיות קרבן השוד, אלא באופן מתוכנן ותוך ניצול מוּדע של יכולתה המוגבלת להתנגד.",דיון והכרעה
88,ME-15-06-23851-781,"להוותנו, בהיותו 'טרף קל', מוּעד האיש הקשיש להיות קרבן לגניבה או לשוד.",דיון והכרעה
89,ME-15-06-23851-781,"בצד הנזק הכלכלי, נגרם לא אחת גם נזק פיזי, רגשי ותפקודי.",דיון והכרעה
90,ME-15-06-23851-781,"הביטחון העצמי מתערער, האֵמון בזולת נגרע, עד כי לעיתים הפגיעה היא חסרת תקנה.",דיון והכרעה
91,ME-15-06-23851-781,"(1) ""התכנון שקדם לביצוע העבירה"" – מדובר בתכנון מוקפד היטב ומתוחכם.",נסיבות ביצוע העבירה – סעיף 40 ט' לחוק העונשין:
92,ME-15-06-23851-781,"כפי שעולה מכתב האישום, הנאשם יחד עם האחרים תכנן את השוד אצל המתלוננת לאחר שקיבלו מידע מוקדם בנוגע לרכוש המצוי בביתה.",נסיבות ביצוע העבירה – סעיף 40 ט' לחוק העונשין:
93,ME-15-06-23851-781,"כמו כן, הנאשם ויתר המעורבים הגיעו למקום השוד יום לפני האירוע על מנת לבחון את האזור.",נסיבות ביצוע העבירה – סעיף 40 ט' לחוק העונשין:
94,ME-15-06-23851-781,כל אחד מהמעורבים קיבל תפקיד מוגדר וכן הצטיידו בכל הציוד הנדרש בכדי לבצע את תכניתם כפי שפורט.,נסיבות ביצוע העבירה – סעיף 40 ט' לחוק העונשין:
95,ME-15-06-23851-781,"(2) ""חלקו היחסי של הנאשם בביצוע העבירה ומידת ההשפעה של אחר על הנאשם בביצוע העבירה"" – הנאשם הגיע למקום יום לפני האירוע יחד עם שותפיו כדי לבחון את האזור.",נסיבות ביצוע העבירה – סעיף 40 ט' לחוק העונשין:
96,ME-15-06-23851-781,"ביום האירוע, נסע הנאשם יחד עם טוויל ברכב הפורד ובמהלך האירוע שימש כתצפיתן.",נסיבות ביצוע העבירה – סעיף 40 ט' לחוק העונשין:
97,ME-15-06-23851-781,"לאחר השוד, הנאשם וטוויל נסעו ברכב לפני שאר המעורבים כדי לפתוח את הציר.",נסיבות ביצוע העבירה – סעיף 40 ט' לחוק העונשין:
98,ME-15-06-23851-781,"(3) ""הנזק שהיה צפוי להיגרם מביצוע העבירה"" – הנזק הצפוי הינו נזק לרכוש ולנפש.",נסיבות ביצוע העבירה – סעיף 40 ט' לחוק העונשין:
99,ME-15-06-23851-781,ידוע שאירועים מאין אלו עשויים להיגמר בפגיעות חמורות ביותר.,נסיבות ביצוע העבירה – סעיף 40 ט' לחוק העונשין:
100,ME-15-06-23851-781,"מדובר באשה קשישה אשר מצבה הבריאותי בלאו הכי רעוע, ושימוש באלימות עשוי היה להביא לתוצאה חמורה ואף קטלנית, וודאי כאשר מבצעי השוד נושאים אקדח.",נסיבות ביצוע העבירה – סעיף 40 ט' לחוק העונשין:
101,ME-15-06-23851-781,"(4) ""הנזק שנגרם מביצוע העבירה"" – כתוצאה מהאירוע המתלוננת ש' נפגעה פגיעה פיזית בצווארה והמתלוננת נ' נפגעה בראשה ובצווארה.",נסיבות ביצוע העבירה – סעיף 40 ט' לחוק העונשין:
102,ME-15-06-23851-781,"בצד אלו, יש להידרש גם לפגיעה הנפשית כפי שעמדה על כך המתלוננת ש' בעדותה ובתצהירה.",נסיבות ביצוע העבירה – סעיף 40 ט' לחוק העונשין:
103,ME-15-06-23851-781,"בנוסף, מדובר ברכוש גנוב בשווי של כ-400 אלף ₪, נזק ממוני רב לכל הדעות, ועל אחת כמה וכמה כאשר מדובר בחסכונותיה של אישה מבוגרת.",נסיבות ביצוע העבירה – סעיף 40 ט' לחוק העונשין:
104,ME-15-06-23851-781,"(5) ""הסיבות שהביאו את הנאשם לבצע את העבירה"" – בצע כסף.",נסיבות ביצוע העבירה – סעיף 40 ט' לחוק העונשין:
105,ME-15-06-23851-781,"(6) ""יכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו"" – הנאשם הבין היטב את אשר עשה ואת הפסול במעשיו.",נסיבות ביצוע העבירה – סעיף 40 ט' לחוק העונשין:
106,ME-15-06-23851-781,"(7) ""יכולתו של הנאשם להימנע מהמעשה ומידת השליטה שלו על מעשהו, לרבות עקב התגרות של נפגע העבירה"" – על פניו הנאשם יכול היה להימנע מהמעשה ובוודאי שהייתה לו השליטה על המעשים שלו בזמן האירוע.",נסיבות ביצוע העבירה – סעיף 40 ט' לחוק העונשין:
107,ME-15-06-23851-781,"(10) ""האכזריות, האלימות וההתעללות של הנאשם בנפגע העבירה או ניצולו"" - כאמור, מדובר במעשה מכוער ביותר ואכזרי תוך ניצול חולשתן המיוחדת של אישה קשישה והמטפלת שלה אשר אינן מסוגלות להגן על עצמן.",נסיבות ביצוע העבירה – סעיף 40 ט' לחוק העונשין:
108,ME-15-06-23851-781,"(ס""ק (8), (9) ו-(11) אינם רלוונטיים לענייננו.",נסיבות ביצוע העבירה – סעיף 40 ט' לחוק העונשין:
109,ME-15-06-23851-781,),נסיבות ביצוע העבירה – סעיף 40 ט' לחוק העונשין:
110,ME-15-06-23851-781,"בהתחשב בניתוח זה, נראה כי בענייננו מדובר בנסיבות חמורות ביותר, כאשר יחד עם זאת אין להתעלם מכך שהנאשם הורשע מכוח היותו מבצע בצוותא, כפי שפורט בהכרעת הדין.",נסיבות ביצוע העבירה – סעיף 40 ט' לחוק העונשין:
111,ME-15-06-23851-781,"בהתאם לתיקון 113 לחוק, עיקרון ההלימה מחייב כי עובדה זו תקבל ביטוי במסגרת קביעת המתחם עצמו.",נסיבות ביצוע העבירה – סעיף 40 ט' לחוק העונשין:
112,ME-15-06-23851-781,"ב""כ הצדדים הביאו פסיקה בתמיכה לטיעוניהם, כפי שיפורט להלן:",מדיניות הענישה הנוהגת
113,ME-15-06-23851-781,סקירת הפסיקה שהגישו הצדדים מלמדת כי טווח הענישה הינו רחב ומשתנה נוכח נסיבות ביצוע העבירות והנסיבות הספציפיות של מבצעיהן.,מדיניות הענישה הנוהגת
114,ME-15-06-23851-781,"הפסיקה אליה הפנה ב""כ המאשימה עסקה בענישה במקרי שוד חמורים, וכן בשוד כלפי קשישים אשר ברי כי להם חומרה מיוחדת; ובפסיקה זו מודגש הצורך הממשי בענישה מחמירה.",מדיניות הענישה הנוהגת
115,ME-15-06-23851-781,"יחד עם זאת, פסקי הדין לא נתנו ביטוי לתפקידים השונים של שותפים לעבירה כמבצעים בצוותא.",מדיניות הענישה הנוהגת
116,ME-15-06-23851-781,"בפסיקה שהגיש ב""כ הנאשם אנו מוצאים מקרים המצביעים על מתחמים נמוכים יותר מאלו שעותרת להם המאשימה, אולם בחלק מפסקי הדין מדובר בעונשים שהושתו בשל שיקולי שיקום או במקרים פחות חמורים במהותם מזה שלפנינו.",מדיניות הענישה הנוהגת
117,ME-15-06-23851-781,"אין להתעלם מהעונש אותו קיבל שותפו של הנאשם טוויל, אשר הורשע במסגרת הסדר טיעון בסיוע לכניסה למקום מגורים, עבירה לפי סעיף 406 (א) בצירוף ס' 31 לחוק, ובית המשפט גזר עליו 8 חודשי מאסר בפועל.",מדיניות הענישה הנוהגת
118,ME-15-06-23851-781,"לפי ההסדר אליו הגיעו הצדדים, טוויל יורשע והעונש המקסימלי אליו תעתור התביעה הינו ל-10 חודשי מאסר, ולבסוף ביקשה התביעה להשית עליו 8 חודשי מאסר; וכאמור, בית המשפט אימץ עונש זה.",מדיניות הענישה הנוהגת
119,ME-15-06-23851-781,"עקרון אחידות הענישה מחייב לשקול את עונשו של טוויל, אולם היכולת להקיש במקרה זה היא מוגבלת.",מדיניות הענישה הנוהגת
120,ME-15-06-23851-781,"ראשית, מדובר באדם שהורשע בסיוע לכניסה למקום מגורים וההבדל בין מסייע למי שהורשע בעבירה העיקרית של שוד וודאי משמעותי.",מדיניות הענישה הנוהגת
121,ME-15-06-23851-781,"כפי שניתן ללמוד מהכרעת הדין, לנאשם ידיעה ואחריות על המעשים של שותפיו והוא היה חלק מהמעגל הפנימי בתכנון.",מדיניות הענישה הנוהגת
122,ME-15-06-23851-781,"כמו כן, מדובר בעונש אליו הגיעו הצדדים במסגרת הסדר, ושיקולי הצדדים לעניין זה אינם מצויים בפני בית המשפט.",מדיניות הענישה הנוהגת
123,ME-15-06-23851-781,"בנוסף לאלו, מדובר בנאשם צעיר נעדר עבר פלילי ותסקיר שירות המבחן בעניינו היה חיובי.",מדיניות הענישה הנוהגת
124,ME-15-06-23851-781,"בהתחשב בכל אלו, אף אם הדבר עשוי לתת פרספקטיבה מסוימת, ההקשה לענייננו צריכה להיעשות במשורה.",מדיניות הענישה הנוהגת
125,ME-15-06-23851-781,"בהתחשב בכל האמור, בשים לב לנסיבות החמורות של המקרה, אשר התאפיין באכזריות מיוחדת ובהיקף נרחב ביותר, וכן בחלקו של הנאשם באירוע, הגעתי לכלל מסקנה כי מתחם העונש ההולם במקרה דנן הינו בין 3 ל-7 שנות מאסר.",מדיניות הענישה הנוהגת
126,ME-15-06-23851-781,"כמפורט לעיל, טוען ב""כ הנאשם, כי בנסיבות המקרה ניתן לחרוג לקולא מן המתחם הנהוג, נוכח שיקולי צדק, וזאת בשל נכונות הנאשם להפליל אחרים ללא קבלת כל תמורה, כאשר הודאתו היא אשר הובילה לחשיפת כל האירוע.",מדיניות הענישה הנוהגת
127,ME-15-06-23851-781,לא מצאתי ממש בטענה זו.,מדיניות הענישה הנוהגת
128,ME-15-06-23851-781,"אילו הוכח שיתוף הפעולה של הנאשם, וודאי היה בו כדי להוות שיקול רלוונטי, שבכוחו להשפיע על מיקום העונש בתוך המתחם, ברם במקרה דנן לא נתתי לכך משקל לקולא או לחומרא, כיוון שהתמונה המלאה אינה מצויה בפניי וכפי שהשתמע מטיעוני הצדדים לעונש, הדבר אינו חד משמעי.",מדיניות הענישה הנוהגת
129,ME-15-06-23851-781,"בבחינת קל וחומר, אפוא, איני מוצא כי יש בכך ""שיקולי צדק"" המהווים בסיס להחרגת העונש אף מחוץ לרף התחתון של המתחם שנקבע.",מדיניות הענישה הנוהגת
130,ME-15-06-23851-781,"בתוך המתחם, שקלתי לקולא את הבעת החרטה של הנאשם וכן את הנכונות והרצון להשיב למתלוננת את מלוא הסכום אותו קיבל וכן את הודאתו במשטרה.",מדיניות הענישה הנוהגת
131,ME-15-06-23851-781,"גם מקובלת עלי במידה מסוימת טענת ב""כ הנאשם, כי אין ליתן משקל כבד לניהול ההליך, נוכח אופי השאלות המשפטיות שהיה צורך לבררן אל מול היסוד הנפשי הנדרש בעבירות בהן הואשם הנאשם.",מדיניות הענישה הנוהגת
132,ME-15-06-23851-781,"לחומרא, יש לתת משקל משמעותי לעברו הפלילי של הנאשם.",מדיניות הענישה הנוהגת
133,ME-15-06-23851-781,הנאשם הורשע פעמיים בשוד מזוין.,מדיניות הענישה הנוהגת
134,ME-15-06-23851-781,"במקרה הראשון, בית המשפט נתן בו אמון והקל בעונשו, אולם חרף אותו אמון הנאשם ביצע שוד נוסף וזאת אף כאשר היה תלוי ועומד לחובתו עונש מאסר מותנה.",מדיניות הענישה הנוהגת
135,ME-15-06-23851-781,"בגין האירוע השני, ריצה הנאשם עונש מאסר ממושך, ואף לאחר ריצוי העונש לא הורתע מלהמשיך בדרכו העבריינית, כפי שעולה מגיליון ההרשעות שהוגש וכמפורט לעיל.",מדיניות הענישה הנוהגת
136,ME-15-06-23851-781,"בנוסף, ובהתחשב בעברו של הנאשם, יש וודאי לשקול שיקולי הרתעה, כאשר ברור שמדובר באדם ללא מורא חוק, ויש להעביר מסר חד משמעי לגבי מעשיו.",מדיניות הענישה הנוהגת
137,ME-15-06-23851-781,"באשר לפיצוי המתלוננות אני ניעתר לבקשתו של הנאשם כי סכום הפיצוי למתלוננת ש' יהיה בגובה הסכום שלדבריו הוא קיבל, 23,000 ₪.",מדיניות הענישה הנוהגת
138,ME-15-06-23851-781,"יחד עם זאת מובהר כי אין מדובר בעובדה המצויה בכתב האישום והעניין לא הוכח במסגרת ההליך, ומשכך, אין להסתמך על סכום זה להליכים חיצוניים ככל שיהיו כאלה.",מדיניות הענישה הנוהגת
139,ME-15-06-23851-781,"כמו כן, יש לחייב את הנאשם בפיצוי המתלוננת נ' בסכום של 10,000 ₪.",מדיניות הענישה הנוהגת
140,ME-15-06-23851-781,"בהתחשב בכל האמור, אני גוזר על הנאשם את העונשים הבאים:",מדיניות הענישה הנוהגת
141,ME-15-06-23851-781,"18 חודשי מאסר על תנאי, למשך 24 חודשים מיום שחרורו, כשהתנאי הוא שלא יעבור בפרק זמן זה אחת מן העבירות בהן הורשע במסגרת כתב האישום.",מדיניות הענישה הנוהגת
142,ME-15-06-23851-781,"פיצוי לכל אחת מן המתלוננות - למתלוננת ש' ב-23,000 ₪ ולמתלוננת נ' 10,000 ₪.",מדיניות הענישה הנוהגת
143,ME-15-06-23851-781,סכומים אלה יופקדו בקופת בית המשפט תוך 90 יום מהיום ויועברו למתלוננות באמצעות פרטים שתעביר המאשימה.,מדיניות הענישה הנוהגת
144,ME-15-06-23851-781,זכות ערעור תוך 45 ימים לבית המשפט העליון.,מדיניות הענישה הנוהגת
145,ME-15-06-23851-781,"54678313ניתן היום,  כ""ה אייר תשע""ו, 02 יוני 2016, בנוכחות הצדדים.",מדיניות הענישה הנוהגת
146,ME-15-06-23851-781,בן ציון גרינברגר 54678313,מדיניות הענישה הנוהגת
