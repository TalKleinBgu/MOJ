,verdict,text,part
0,SH-13-04-30805-735,"הנאשם הורשע על יסוד הודאתו, במסגרת הסדר טיעון, בביצוע עבירות בנשק לפי סע' 144 (א) רישא + סיפא לחוק העונשין ושיבוש מהלכי משפט לפי סע' 244 לחוק העונשין.",גזר-דין
1,SH-13-04-30805-735,"על פי עובדות כתב האישום ביום 13.04.2013 החזיק הנאשם במתחם המגורים בו מתגוררת משפחתו אקדח מסוג FN  9 מ""מ, טעון במחסנית ובה כדורים תואמים.",גזר-דין
2,SH-13-04-30805-735,באותו יום בשעות הערב הגיע כוח שיטור למתחם לצורך ביצוע חיפוש ובמטרה להסתיר את האקדח נכנס הנאשם לשירותים בבית והניח את האקדח יחד עם המחסנית והכדורים בניאגרה כשהוא עטוף בגרב.,גזר-דין
3,SH-13-04-30805-735,"לאור גילו נשלח הנאשם לקבלת תסקיר חובה בעניינו כשב""כ הצדדים עותרים במשותף, במסגרת ההסדר, להטיל על הנאשם עונש של 10 חודשי מאסר בפועל, מאסר על תנאי וקנס.",גזר-דין
4,SH-13-04-30805-735,"המדובר בנאשם צעיר, יליד דצמבר 93', אשר היה בן 18 ו-4 חודשים בעת ביצוע העבירות, ללא עבר פלילי, אשר הודה במיוחס לו.",גזר-דין
5,SH-13-04-30805-735,"יחד עם זאת, נסיבות ביצוע העבירות לצד האמור בתסקיר מבססות את הצורך בהטלת מאסר מאחורי סורג ובריח.",גזר-דין
6,SH-13-04-30805-735,"לא אפרט את האמור בתסקיר מפאת צנעת הפרט, אך אומר רק כי קצינת המבחן התרשמה מבחור צעיר, אשר היה חשוף לקודים פליליים ולגורמים שוליים בסביבתו, כשבעברו קשיים תפקודיים במסגרות לימוד ותעסוקה, ולהערכתה בעיתוי הנוכחי יכולתו להפיק תועלת מתהליך שיקומי הינה מוגבלת.",גזר-דין
7,SH-13-04-30805-735,"לאור האמור לעיל, הסדר הטיעון הינו סביר, אכבדו ובהתאם להסדר אני גוזרת על הנאשם את העונשים הבאים:",גזר-דין
8,SH-13-04-30805-735,10 חודשי מאסר לריצוי בפועל מיום מעצרו: 13.04.2013.,גזר-דין
9,SH-13-04-30805-735,"מאסר על תנאי של 6 חודשים למשך 3 שנים מיום שחרורו, שלא יעבור עבירה של שיבוש מהלכי משפט לפי סע' 244 לחוק העונשין; מאסר על תנאי של 12 חודשים למשך 3 שנים מיום שחרורו, שלא יעבור עבירות בנשק לפי סע' 144 לחוק העונשין.",גזר-דין
10,SH-13-04-30805-735,"קנס בסך 6,000 ₪, או 60 ימי מאסר תמורתו.",גזר-דין
11,SH-13-04-30805-735,הקנס ישולם עד ליום 01.08.2014.,גזר-דין
12,SH-13-04-30805-735,"ניתן צו להשמדת הנשק, המחסנית והכדורים.",גזר-דין
13,SH-13-04-30805-735,הודעה זכות ערעור לבית-המשפט המחוזי בתוך 45 יום.,גזר-דין
14,SH-13-04-30805-735,"ניתנה והודעה היום כ""ו אלול תשע""ג, 01/09/2013 במעמד הנוכחים.",גזר-דין
15,SH-13-04-30805-735,הוקלד על ידי ארית מליחי,"דנה מרשק מרום, שופטת"
16,SH-13-04-30805-735,דנה מרשק מרום 54678313,"דנה מרשק מרום, שופטת"
