,verdict,text,part
0,ME-15-07-57474-570,מוחמד בוקאעי ת.ז.,הנאשם
1,ME-15-07-57474-570,xxxxxxxxx,הנאשם
4,ME-15-07-57474-570,"חוק העונשין, תשל""ז-1977: סע'  144(ב), 40יא",הנאשם
8,ME-15-07-57474-570,"הנאשם, יליד 86', הורשע על פי הודייתו בכתב אישום שתוקן במסגרת הסדר טיעון, בעבירה של נשיאת נשק ותחמושת – עבירה לפי סעיף 144(ב) רישא ו-144(ב) סיפא לחוק העונשין, תשל""ז – 1977 (להלן: חוק העונשין).",גזר דין
9,ME-15-07-57474-570,עובדות כתב האישום המתוקן בתמצית,גזר דין
10,ME-15-07-57474-570,"במועדים הרלוונטיים לכתב האישום, התגורר הנאשם בביתו בכפר אם אל קטוף (להלן: הבית).",גזר דין
11,ME-15-07-57474-570,"בתאריך 21/7/15 בשעה מדויקת שאינה ידועה למאשימה, נשא והוביל הנאשם אקדח מסוג CZ, מספר סידורי 168401, שבעליו הינו דורון גור (להלן: הבעלים), ואשר נגנב מהבעלים ביום 6/10/08 או בסמוך לכך (להלן: הנשק).",גזר דין
12,ME-15-07-57474-570,"הנאשם נשא את הנשק ובתוכו מחסנית ובה כדורים מסוג 9 מ""מ ומחסנית נוספת ריקה בתוך גרב (להלן: הגרב) מאזור חריש ועד לביתו.",גזר דין
13,ME-15-07-57474-570,"בביתו הוציא הנאשם את הנשק והמחסנית עם הכדורים מתוך הגרב, והחביא אותו מתחת לשמיכה על הספה בחדר האורחים (להלן: השמיכה והספה, בהתאמה).",גזר דין
14,ME-15-07-57474-570,את המחסנית הריקה השאיר בתוך הגרב והחביאה בארון נעליים הנמצא בחדר בכניסה לבית (להלן: ארון הנעליים).,גזר דין
15,ME-15-07-57474-570,"בחיפוש שנערך בבית הנאשם באותו יום - 21/7/15, נתפס הנשק מתחת לשמיכה, והמחסנית נתפסה בתוך הגרב בארון הנעליים.",גזר דין
16,ME-15-07-57474-570,"במעשיו המתוארים לעיל, הנאשם נשא והוביל נשק שסוגל לירות כדור, קלע, פגז, פצצה או כיוצא באלה, שבכוחו להמית אדם, ותחמושת בלא רשות על פי דין להחזקתם או לנשיאתם.",גזר דין
17,ME-15-07-57474-570,"במסגרת הסדר הטיעון תוקן כתב האישום כאמור לעיל, ללא הסכמה לענין הענישה.",גזר דין
18,ME-15-07-57474-570,"כמו כן הוסכם כי ההגנה תהא רשאית לטעון לענין האופן בו הגיע הנשק לידי הנאשם, אם כי אין הסכמה לתוכן הטיעון.",גזר דין
19,ME-15-07-57474-570,לנאשם אין כל עבר פלילי.,	ראיות לעונש
20,ME-15-07-57474-570,תסקירים של שירות המבחן,	ראיות לעונש
21,ME-15-07-57474-570,שירות המבחן הגיש שני תסקירים בעניינו של הנאשם.,	ראיות לעונש
22,ME-15-07-57474-570,"(הראשון ביום 21/02/16 ותסקיר משלים ביום 21/4/16), ביקש דחיות כדי לגבש עמדה סופית, אך ככלל המליץ כי הנאשם יהיה נתון בצו מבחן במשך שנה, ירצה מאסר בעבודות שירות, שלא לתקופה המקסימלית, וכן יוטל עליו מאסר על תנאי, צופה פני עתיד.",	ראיות לעונש
23,ME-15-07-57474-570,"שירות המבחן התרשם לחיוב מהנאשם, ציין כי מדובר על צעיר נורמטיבי, אשר הצליח לשמור על תפקוד יציב במהלך חייו, ללא דפוסים עבריינים מושרשים, אם כי קיים פער בין אורחות חייו לבין המיוחס לו בכתב האישום המתוקן.",	ראיות לעונש
24,ME-15-07-57474-570,"שירות המבחן המליץ והנאשם הביע נכונות להשתלב בקבוצה טיפולית במסגרת השירות, ייעודית לדוברי ערבית המעורבים בעבירות הנשק (להלן: הקבוצה), לצורך הפחתת סיכון להשנותם של מעשים דומים.",	ראיות לעונש
25,ME-15-07-57474-570,"קצינת המבחן המליצה על דחייה ממושכת בעניינו של הנאשם, במסגרתה תיבחן השתלבותו במערך הטיפולי, ובתומה יוגש תסקיר משלים.",	ראיות לעונש
26,ME-15-07-57474-570,"משנדחה הדיון לפרק זמן קצר מהמבוקש, הוגש תסקיר המשלים, בו ציינה קצינת המבחן כי הנאשם נמצא מתאים להשתלב בטיפול בקבוצה, שטרם החלה לפעול, והצפויה להפתח במהלך חודש מאי 16'.",	ראיות לעונש
27,ME-15-07-57474-570,"לפיכך, ביקשה לדחות את הדיון פעם נוספת, למשך שלושה חודשים.",	ראיות לעונש
28,ME-15-07-57474-570,"עם זאת חיוותה דעתה כי אם יחליט בית המשפט לגזור את דינו של הנאשם בשלב זה, יושת עליו מבחן, מאסר לריצוי בעבודות שירות, מאסר על תנאי וקנס, בציינה כי שליחתו מאחורי סורג ובריח עלולה להגביר דפוסים שוליים ועברייניים ולמנוע שילובו בהליך טיפולי.",	ראיות לעונש
29,ME-15-07-57474-570,"לפיכך, המליצה כי בית המשפט ימנע מהטלת עונש מאסר בפועל בעניינו של הנאשם.",	ראיות לעונש
30,ME-15-07-57474-570,"חמו של הנאשם, מר אחמד מחאמיד, גמלאי משרד החינוך, שהיה לדבריו בורר בעברו, נמנה בעבר על ועדת הסולחה, וכיום עוסק באופן עצמאי בהשכנת שלום בין משפחות ואנשים מסוכסכים, סיפר על היכרותו העמוקה והממושכת עם הנאשם משחר ילדותו, לאור הקשר המשפחתי ההדוק ביניהם, הפליג בשבחו וביקש את רחמיו של בית המשפט.",	ראיות לעונש
31,ME-15-07-57474-570,"לדבריו, הנאשם הנשוי לבתו, שהינה עובדת סוציאלית מזה כשנתיים, לאחר שהיו מאורסים כארבע שנים, לשניים תינוקת בת שנה וחצי, ואשתו בהריון.",	ראיות לעונש
32,ME-15-07-57474-570,"הוא ציין כי הנאשם שירת שירות לאומי בעצתו, התגייס לצבא על אף שלא היתה עליו חובה לעשות כן, ועבד משך כשנתיים במעברים, תקופה קשה במהלכה נקלע למצבים של סכנת חיים, בשל מסירותו לעבודתו ואמינותו, נפצע בשירות, ואף קיבל תעודות הוקרה.",	ראיות לעונש
33,ME-15-07-57474-570,"מדובר בבחור נורמטיבי שזוהי לו העבירה הראשונה, והינה חריגה ויוצאת דופן בחייו הצעירים.",	ראיות לעונש
34,ME-15-07-57474-570,"הוא אף תיאר ארוכות את הנזק שנגרם לנאשם כתוצאה מהטעות שביצע, אם בתחום הכלכלי, אם בתחום הלימודים, ואם בכך שתכניותיו להתגייס למשטרה נגוזו.",	ראיות לעונש
35,ME-15-07-57474-570,"הוא אף תיאר את התדהמה בה קיבלו חבריו הרבים את הבשורה הרעה, אך ציין כי הכל מחזקים אותו, וכי מדובר במקרה בודד.",	ראיות לעונש
36,ME-15-07-57474-570,"(עמ' 14 לפרוט', ש' 17- עמ' 16, ש' 7).",	ראיות לעונש
37,ME-15-07-57474-570,"מר מוחמד כעביה, אחראי על המגזר הבדואי והערבי במשרד ראש הממשלה, ומזכיר יד לבנים לחללי הבדואים, ומועמדי גיוס לצה""ל בקרב המגזר הערבי, הנוצרי והבדואי, סיפר כי הוא מכיר את משפחתו של הנאשם, ואף סייע בגיוסו של הנאשם למשמר הגבול.",	ראיות לעונש
38,ME-15-07-57474-570,"לדבריו, הנאשם ביצע את שירותו הצבאי על הצד הטוב ביותר, ולאחר שחרורו התכוון לסייע לו באמצעות היחידה להכוונת חיילים משוחררים.",	ראיות לעונש
39,ME-15-07-57474-570,"הנאשם משתייך למשפחה טובה מאוד, ואף שקרתה טעות, ביקש לתת לו הזדמנות להשתקם.",	ראיות לעונש
40,ME-15-07-57474-570,"(עמ' 24 לפרוט', ש' 6-17).",	ראיות לעונש
41,ME-15-07-57474-570,"ההגנה הגישה תעודות הוקרה, הערכה והצטיינות רבות שניתנו לנאשם במהלך שירותו הצבאי, לרבות תעודת לוחם, תעודת הצטיינות כלוחם מג""ב, תעודת גמר מבית הספר לכושר קרבי, תעודת הוקרה על שירות במשמר הגבול משנים 96'- 09', תעודת הערכה משירות סדיר, תעודת הוקרה על השתתפותו במלחמת לבנון השניה ועוד.",	ראיות לעונש
42,ME-15-07-57474-570,"הנאשם סיים בהצלחה מספר קורסים בצבא, ותעודות על כך הוגשו לבית המשפט.",	ראיות לעונש
43,ME-15-07-57474-570,"ב""כ המאשימה עתר להטיל על הנאשם מאסר בפועל בתוך מתחם הענישה, הנע לשיטתו במקרה הנדון בטווח שבין שנתיים לארבע שנות מאסר בפועל, מאסר על תנאי וקנס כספי.",	ראיות לעונש
44,ME-15-07-57474-570,"בהפנותו לעובדות כתב האישום המתוקן, טען ב""כ המאשימה כי במעשיו פגע הנאשם בערך החברתי שהנו הבטחת שלום הציבור והגנה על חיי אדם, שכן זמינות הנשק תורמת להגדלת מעגל האלימות ולתוצאות הקשות שנובעות מכך.",	ראיות לעונש
45,ME-15-07-57474-570,"העבירות אותן עבר הנאשם טומנות בחובן פוטנציאל למסוכנות רבה, שאין לדעת מתי תתממש ומה יהיה מספר הנפגעים עקב כך, כאשר לעיתים הנשק אף מגיע לידיים עברייניות.",	ראיות לעונש
46,ME-15-07-57474-570,"בנוסף לנשק, בידי הנאשם היו שתי מחסניות שהכילו כדורי 9 מ""מ, ואדם אשר אינו מתכוון לעשות שימוש בנשק אינו צריך להחזיק כדורי אקדח.",	ראיות לעונש
47,ME-15-07-57474-570,"ועוד, היעדר גרסה של ממש מפי הנאשם בעניין זה מובילה למסקנה בדבר מסוכנות רבה, חרף טענותיו אודות נסיבותיו האישיות והרקע הנורמטיבי שלו.",	ראיות לעונש
48,ME-15-07-57474-570,"לטענתו, יש לקבוע מתחם ענישה מחמיר בתיק זה, בהעדר מניע לביצוע העבירה, הבנתו את חומרתה, הסיכון הנובע ממנה וכיוצא בזה.",	ראיות לעונש
49,ME-15-07-57474-570,"בהפנותו לתסקיר שירות המבחן, טען ב""כ המאשימה כי נסיבותיו האישיות של הנאשם אינן מצדיקות חריגה לקולא ממתחם העונש ההולם המקובל.",	ראיות לעונש
50,ME-15-07-57474-570,"עסקינן בנאשם שאינו לוקח אחריות מלאה על מעשיו, אין לו הסבר של ממש מדוע החזיק והוביל את הנשק, ושירות המבחן עמד על כך שקשה להעריך את הסיכון להישנות התנהגות עוברת חוק בעתיד.",	ראיות לעונש
51,ME-15-07-57474-570,"נסיבות אלה, לטענתו, מלמדות על מסוכנות גבוהה מצדו של הנאשם.",	ראיות לעונש
52,ME-15-07-57474-570,"לפיכך, עתר להטלת העונשים המבוקשים על ידו, כאמור לעיל.",	ראיות לעונש
53,ME-15-07-57474-570,"הסנגור ביקש שלא למצות את הדין עם הנאשם, ועתר לאימוץ ההמלצות של שירות המבחן.",	ראיות לעונש
54,ME-15-07-57474-570,"הסנגור ביקש לזקוף לזכותו של הנאשם את החיסכון בזמן שיפוטי ואת הודייתו בכתב האישום בהזדמנות הראשונה, הן בחקירתו במשטרה והן בבית המשפט.",	ראיות לעונש
55,ME-15-07-57474-570,הסנגור חזר על האמור בתשובתו לכתב האישום.,	ראיות לעונש
56,ME-15-07-57474-570,"לדבריו, ביום האירוע עבד הנאשם במשמרת לילה כמאבטח ביישוב חריש.",	ראיות לעונש
57,ME-15-07-57474-570,"לאחר שנשמעו יריות במקום, הגיעו כוחות משטרה רבים, ואלה פנו אליו מאחר שתצפת על האזור וביקשו את עזרתו.",	ראיות לעונש
58,ME-15-07-57474-570,"הנאשם מסר כי ראה שני אנשים יורדים לכיוון היער, ובסיום המשמרת הגיע לאזור ומצא אקדח עם מחסנית ריקה בכובע גרב לבן.",	ראיות לעונש
59,ME-15-07-57474-570,הנאשם הכניס את הנשק לשקית ונשא אותו לביתו.,	ראיות לעונש
60,ME-15-07-57474-570,"הנאשם מסר בחקירתו כי רצה להתקשר למשטרה, אך בשל העובדה שהיה עייף אחרי שעות עבודה ממושכות, והסוללה במכשיר הטלפון הנייד שלו התרוקנה, העדיף ללכת לישון ולאחר מכן למסור את הנשק למשטרה.",	ראיות לעונש
61,ME-15-07-57474-570,"הסנגור הפנה לבדיקת ט""א שנעשתה על ידי המשטרה, ממנה עולה כי לא נמצאו טביעות אצבעות של הנאשם על הנשק או המחסנית, ואף לא נמצאו סימני ירי או תרמילים במסלול הנשיאה של הנשק.",	ראיות לעונש
62,ME-15-07-57474-570,"בנוסף, טען כי אין ראייה כלשהי בתיק החקירה המלמדת על מעשה פלילי שבוצע בנשק על ידי הנאשם.",	ראיות לעונש
63,ME-15-07-57474-570,"לטענתו, נשא הנאשם את הנשק לתקופה רגעית וקצרה ביותר.",	ראיות לעונש
64,ME-15-07-57474-570,"בנוסף, במזכר שערך רפ""ק נמרוד בן דוד ביום 26/7/15, נכתב כי הנאשם נלקח למקום מציאת הנשק וכי נערכה פעולה של הובלה והצבעה.",	ראיות לעונש
65,ME-15-07-57474-570,"המרחק האווירי אותו עבר הנאשם עם הנשק הינו 137 מ', ואורך מסלול הנשיאה הוא שני ק""מ לכל היותר.",	ראיות לעונש
66,ME-15-07-57474-570,"לפיכך, מדובר בנשיאה קצרה מאוד של הנשק.",	ראיות לעונש
67,ME-15-07-57474-570,"הסנגור הפנה לתסקיר החיובי של שירות המבחן, בו צוין כי הסיכוי להישנות העבירה נמוך.",	ראיות לעונש
68,ME-15-07-57474-570,"הנאשם שיתף פעולה באופן מלא עם שירות המבחן, לקח אחריות על מעשיו והביע נכונות לקחת חלק בהליך טיפולי-שיקומי.",	ראיות לעונש
69,ME-15-07-57474-570,"כן ביקש אף להתחשב לקולא בנסיבותיו האישיות של הנאשם, אשר פורטו בהרחבה לעיל.",	ראיות לעונש
70,ME-15-07-57474-570,"מדובר באדם נורמטיבי, בן למשפחה ברוכת ילדים, נשוי, אב לילדה ומצפה לילד נוסף.",	ראיות לעונש
71,ME-15-07-57474-570,"לפני ביצוע העבירה התגורר הנאשם בשכירות, ולמרות ששוחרר למעצר בית מלא בבית חמו באום אל פאחם, נאלץ להמשיך ולשלם דמי שכירות על ביתו מאחר שרצה להמשיך להתגורר בו עם משפחתו.",	ראיות לעונש
72,ME-15-07-57474-570,"הנאשם שירת בצבא שלוש שנים כלוחם, קיבל תעודות הסמכה והערכה, ואף השתתף במלחמת לבנון השניה.",	ראיות לעונש
73,ME-15-07-57474-570,בתום שירותו הצבאי עבר קורס מכונאות רכב.,	ראיות לעונש
74,ME-15-07-57474-570,"הנאשם נאלץ להתפטר מעבודתו כאחראי משמרת במפעל בעקבות מצבו הרפואי של אביו, שלקה במחלה קשה, והחל לעבוד בעבודות שמירה בסמיכות למגורי הוריו.",	ראיות לעונש
75,ME-15-07-57474-570,"בדיון נוסף שהתקיים בעניינו של הנאשם לאחר קבלת התסקיר המשלים, ציין הסנגור כי הנאשם החל להשתתף בקבוצה טיפולית לצעירים ונכח במפגש הראשון, וכי העיכוב בהשתלבותו בקבוצה לא נבע מהנאשם כי אם מבירוקרטיה של שירות המבחן.",	ראיות לעונש
76,ME-15-07-57474-570,"(עמ' 24 לפרוט', ש' 4-5).",	ראיות לעונש
77,ME-15-07-57474-570,"לפיכך, ביקש הסנגור להעדיף את שיקולי השיקום בעניינו של הנאשם, ועתר לאמץ את המלצות שירות המבחן בעניינו.",	ראיות לעונש
78,ME-15-07-57474-570,דברי הנאשם,	ראיות לעונש
79,ME-15-07-57474-570,"הנאשם ביקש סליחה, וחזר על דברי הסנגור לגבי הנסיבות בהן מצא את הנשק, שעות ספורות לפני שנתפש.",	ראיות לעונש
80,ME-15-07-57474-570,"(עמ' 21, ש' 30- עמ' 22, ש' 4).",	ראיות לעונש
81,ME-15-07-57474-570,"מבלי לקבוע עמדה סופית לגבי הענישה הראויה לנאשם, התבקשה הממונה על עבודות השירות (להלן: הממונה) לחוות דעתה בשאלה אם הנאשם מסוגל לרצות מאסר בעבודות שירות.",	ראיות לעונש
82,ME-15-07-57474-570,"הממונה הודיעה כי הנאשם מתאים לעבודות שירות והמליצה להציבו בבית אבות ""עד 120"" בחדרה, למשך חמישה ימים בשבוע, למשך 8.5 שעות עבודה יומיות.",	ראיות לעונש
83,ME-15-07-57474-570,א.,חומרת העבירה והערכים החברתיים שנפגעו בעטיה
84,ME-15-07-57474-570,"אין צורך להכביר מילים על חומרת העבירה שביצע הנאשם, אשר נשא והוביל, בלא רשות על פי דין, אקדח ובתוכו מחסנית עם כדורים וכן מחסנית נוספת ריקה, בנסיבות המתוארות בכתב האישום המתוקן.",חומרת העבירה והערכים החברתיים שנפגעו בעטיה
85,ME-15-07-57474-570,"החוק והפסיקה יחסו לעבירות הנשק חומרה מיוחדת, נוכח ההשלכות הרות האסון ופוטנציאל הסיכון הרב הגלום בהן.",חומרת העבירה והערכים החברתיים שנפגעו בעטיה
86,ME-15-07-57474-570,"נפסק כי זמינותו של נשק חם ורב עוצמה בעל פוטנציאל להסלמה בעבירות אלימות מסוגים שונים, כאשר החזקתו נעשית בדרך כלל כדי לאפשר ביצוען של עבירות אחרות, מחייבת מתן ביטוי עונשי הולם והחמרה ברמת הענישה.",חומרת העבירה והערכים החברתיים שנפגעו בעטיה
87,ME-15-07-57474-570,"לגבי החומרה בביצוען של עבירות נשק, נפסק:",חומרת העבירה והערכים החברתיים שנפגעו בעטיה
88,ME-15-07-57474-570,"הערכים החברתיים שנפגעו כתוצאה מהעבירות שביצע הנאשם הם שלומו ובטחונו של הציבור, פגיעה בסדר הציבורי ובשלטון החוק, ערכים שהמחוקק ראה להגן עליהם מכל משמר.",חומרת העבירה והערכים החברתיים שנפגעו בעטיה
89,ME-15-07-57474-570,"נוכח מעשהו החמור של הנאשם, ראוי הוא לתגובה עונשית הולמת בדמות מאסר בפועל.",חומרת העבירה והערכים החברתיים שנפגעו בעטיה
90,ME-15-07-57474-570,"יחד עם זאת, הנאשם תיאר את האופן בו הגיע הנאשם לידיו, כמפורט לעיל, פרק הזמן בו החזיק בו, וכוונתו הכנה להעבירו למשטרה, גרסה התואמת את דבריו במשטרה, שם הודה במעשה באופן מיידי, וכן בתשובתו לכתב האישום.",חומרת העבירה והערכים החברתיים שנפגעו בעטיה
91,ME-15-07-57474-570,"אף שהמאשימה לא הסכימה עם טעונה של ההגנה, לא הביאה ראיות לסתור.",חומרת העבירה והערכים החברתיים שנפגעו בעטיה
92,ME-15-07-57474-570,"באי כוח הצדדים הביאו בפני בית המשפט פסיקה בעבירות דומות ובה קשת ענישה רחבה של עונשים, זה בכה וזה בכה.",חומרת העבירה והערכים החברתיים שנפגעו בעטיה
93,ME-15-07-57474-570,"בנסיבות העניין, נוכח חומרת העבירה שביצע הנאשם, פוטנציאל הסיכון הרב הגלום בה, נסיבות ביצוע העבירה, הערכים החברתיים שנפגעו בעטייה, וחומרת הפגיעה בהם, וכן מדיניות הענישה הנוהגת, סבורני כי מתחם העונש הראוי במקרה הנדון לגבי מכלול המעשים והעבירות שבוצעו, נע בטווח בין 18 ל- 48 שנות מאסר.",חומרת העבירה והערכים החברתיים שנפגעו בעטיה
94,ME-15-07-57474-570,"לקולא אני רואה לקחת בחשבון את הודייתו המיידית של הנאשם במעשיו הן במשטרה - תוך תיאור האופן בו הגיע הנשק לידיו וכוונתו להעבירו למשטרה - הן בתשובתו לכתב האישום, והן במסגרת הסדר הטיעון בעובדות כתב האישום המתוקן, האחריות שנטל, והחרטה שהביע בפני בגינם.",נסיבות שאינן קשורות בביצוע העבירה
95,ME-15-07-57474-570,"כן ראוי לקחת בחשבון את נסיבותיו האישיות של הנאשם, כפי שפורטו בתסקיר שירות המבחן, מפי סנגורו ומפני עדי האופי שהעידו בעניינו.",נסיבות שאינן קשורות בביצוע העבירה
96,ME-15-07-57474-570,"עסקינן בצעיר בן 30, בעל עבר נקי, בן למשפחה טובה, נשוי מזה תקופה קצרה, אב לתינוקת ומצפה לילד נוסף, אשר אורח חייו היה נורמטיבי עובר לביצוע העבירה.",נסיבות שאינן קשורות בביצוע העבירה
97,ME-15-07-57474-570,"לאחר סיום התיכון, ביצע שירות לאומי וכן שירת שירות צבאי מלא בו לא היה מחויב כלוחם, בנסיבות אשר פורטו בהרחבה לעיל.",נסיבות שאינן קשורות בביצוע העבירה
98,ME-15-07-57474-570,"בהתנהלותו זו גילה הנאשם את נכונותו לתרום מזמנו, מרצו ויכולותיו לציבור בקרבו הוא חי.",נסיבות שאינן קשורות בביצוע העבירה
99,ME-15-07-57474-570,"לאחר מכן עבד למחייתו במסגרת ""מודיעין אזרחי"", ולאחר פציעה החל לעבוד במפעל כאחראי  משמרת, ובהמשך בחברה שמירה.",נסיבות שאינן קשורות בביצוע העבירה
100,ME-15-07-57474-570,מעולם לא נפתח נגדו תיק במשטרה ועברו נקי לחלוטין.,נסיבות שאינן קשורות בביצוע העבירה
101,ME-15-07-57474-570,"עוד אני רואה להתחשב בתסקיר החיובי שניתן בעניינו של הנאשם, אשר המליץ להעמיד את הנאשם במבחן, ולהטיל עליו מאסר שירוצה בעבודות שירות למספר חודשים בלבד, ומאסר על תנאי, כמפורט לעיל.",נסיבות שאינן קשורות בביצוע העבירה
102,ME-15-07-57474-570,"קצינת המבחן ציינה כי הנאשם נטל אחריות מלאה למעשיו תוך הכרה בחומרתם ובהשלכותיהם הקשות, וכן כי לעצם ניהול ההליך נגדו ולמעצרו קיים אפקט הרתעתי.",נסיבות שאינן קשורות בביצוע העבירה
103,ME-15-07-57474-570,"שירות המבחן המליץ להמנע ממאסר בפועל בעניינו, ושילב אותו בקבוצת צעירים שעברה עבירות דומות.",נסיבות שאינן קשורות בביצוע העבירה
104,ME-15-07-57474-570,"אכן, המלצת שירות המבחן כשמה כן היא, המלצה בלבד, אך התרשמתי כי קצינת המבחן בחנה את עניינו של הנאשם בזהירות ובשיקול דעת ראויים, ואני רואה לקבל את המלצתו.",נסיבות שאינן קשורות בביצוע העבירה
105,ME-15-07-57474-570,"יש אף משמעות לכך שהנאשם היה נתון – לראשונה בחייו - במעצר תקופה העולה על חמישה שבועות, בין התאריכים 21/7/15 – 30/8/15, אז שוחרר בתנאים מגבילים למעצר בית מלא.",נסיבות שאינן קשורות בביצוע העבירה
106,ME-15-07-57474-570,מתסקיר שירות המבחן עולה כי לפרק זמן משמעותי זה היתה השפעה הרתעתית ממשית לגביו.,נסיבות שאינן קשורות בביצוע העבירה
107,ME-15-07-57474-570,"לא נעלמו מעיני גורמי הסיכון עליהם עמד קצין המבחן בתסקיר, אך ניתן להתרשם כי הנאשם הפנים את חומרת מעשיו, מעצרו בגין תיק זה הותיר עליו את רישומו, וכי הוא מגלה רצון כן ואמיתי להתנהל בדרך הישר, ולחיות חיים נורמטיביים.",נסיבות שאינן קשורות בביצוע העבירה
108,ME-15-07-57474-570,"ועוד, חמו של הנאשם תיאר את המחירים ששילם הנאשם בגין העבירה שביצע, וניתן להתרשם כי הדברים הותירו עליו את רישומם.",נסיבות שאינן קשורות בביצוע העבירה
109,ME-15-07-57474-570,"בנסיבות הענין, לאחר ששקלתי את כל השיקולים הדרושים לענייננו, לרבות ההמלצה של שירות המבחן, סבורני כי  במקרה דנן ניתן וראוי להעדיף את שיקולי השיקום של הנאשם, מתוך ראיה עתידית, ואני רואה לחרוג ממתחם הענישה לקולא.",נסיבות שאינן קשורות בביצוע העבירה
110,ME-15-07-57474-570,לפיכך אני גוזרת על הנאשם עונשים כדלקמן:,נסיבות שאינן קשורות בביצוע העבירה
111,ME-15-07-57474-570,"מאסר למשך 6 חודשים, אשר ירוצה בעבודות שירות, בהתאם להחלטתה של הממונה על עבודות השירות.",נסיבות שאינן קשורות בביצוע העבירה
112,ME-15-07-57474-570,"נוכח העובדה כי על פי חוות הדעת של הממונה היה על הנאשם להתחיל לבצע את עבודות השירות ביום 11/5/16, תעודכן חוות הדעת בתוך 10 ימים מהיום.",נסיבות שאינן קשורות בביצוע העבירה
113,ME-15-07-57474-570,"אני מעמידה את הנאשם במבחן למשך 12 חודשים, בפיקוחו של שירות המבחן, על כל הכרוך בכך, לרבות המשך השתתפות בקבוצה לצעירים שביצעו עבירות נשק ככל שידרש.",נסיבות שאינן קשורות בביצוע העבירה
114,ME-15-07-57474-570,"מאסר על תנאי למשך 15 חודשים, שהנאשם לא ישא בו זולת אם יעבור בתוך שלוש שנים מהיום עבירה בה הורשע, או כל עבירה בנשק, ויורשע בה בתוך תקופת התנאי או לאחריה.",נסיבות שאינן קשורות בביצוע העבירה
115,ME-15-07-57474-570,"קנס בסך 5,000 ש""ח או 60 ימי מאסר תמורתו.",נסיבות שאינן קשורות בביצוע העבירה
116,ME-15-07-57474-570,זכות ערעור לבית המשפט העליון בתוך 45 יום מהיום.,נסיבות שאינן קשורות בביצוע העבירה
117,ME-15-07-57474-570,"המזכירות תעביר החלטה זו לשירות המבחן – על מנת שישלחו צו מבחן לחתימה, ולממונה על עבודות השירות לצורך עדכון חוות הדעת.",נסיבות שאינן קשורות בביצוע העבירה
118,ME-15-07-57474-570,"54678313ניתן היום,  י""א אייר תשע""ו, 19 מאי 2016.",נסיבות שאינן קשורות בביצוע העבירה
