,verdict,text,part
0,ME-20-10-52099-93,"חוק העונשין, תשל""ז-1977: סע'  25, 144(א), 144(ב), 244, 275, 452, 454"," ניסן דדון (עציר) ת""ז  xxxxxxxxxx"
1,ME-20-10-52099-93,"הנאשם הודה והורשע בעובדות כתב אישום מתוקן בביצוע עבירות של ניסיון להיזק בחומר נפיץ, לפי סעיפים 452, 454 ו-25 לחוק העונשין, התשל""ז-1977; החזקה, נשיאה והובלה של נשק (רימון), לפי סעיפים 144(א) רישה ו144(ב) רישה לחוק; החזקת נשק (אקדח וכדורים) לפי סעיף 144(א) רישה וסיפה לחוק; הפרעה לשוטר בשעת מילוי תפקידו, לפי סעיף 275 לחוק; ושיבוש מהלכי משפט, לפי סעיף 244 לחוק.",גזר דין
2,ME-20-10-52099-93,"הודאתו באה במהלך פרשת התביעה, ולאחר שכתב האישום תוקן.",גזר דין
3,ME-20-10-52099-93,"מדובר בנאשם שלחובתו הרשעות בעבירות אלימות ורכוש בשנים 2012 ו-2013, כשבגין הרשעתו בתיק 11170-04-12, הוטל עליו עונש מאסר ממשי ממושך, ושנתיים מאסר על תנאי.",גזר דין
4,ME-20-10-52099-93,העונש המותנה כאן הינו חב הפעלה נוכח הרשעת הנאשם בהליך הנוכחי ביותר מעבירת תנאי אחת.,גזר דין
5,ME-20-10-52099-93,"כתב האישום המתוקן מתאר בתמצית, כי הנאשם השליך רימון רסס לעבר דלת כניסה של משרד בו שהו אנשים, והרימון לא התפוצץ.",גזר דין
6,ME-20-10-52099-93,"כעולה מכתב האישום המתוקן, ביום 5.10.2020 בשעות הבוקר, הגיע הנאשם רכוב על קטנוע, לרחוב בחיפה שבו ממוקם משרד של חברת ק.ס.מ.ג., כשהוא מצויד במסכה, כפפות וקסדה, ונושא עמו רימון רסס, עטוף באיזולירבנד.",גזר דין
7,ME-20-10-52099-93,לפני הגעתו למקום הדביק הנאשם פתק עם מספר פיקטיבי על לוחית הרישוי של הקטנוע.,גזר דין
8,ME-20-10-52099-93,"במרחק של מטרים ספורים מהמשרד, ניסה הנאשם להפעיל את הרימון והשליכו מעבר לשער פתוח לכיוון דלת הכניסה.",גזר דין
9,ME-20-10-52099-93,"באותה עת נכחו במשרד עובדים רבים, ואחד מהם, אף הלך מכיוון דלת הכניסה לכיוון הנאשם  בעת קרות האירוע, והיה במרחק קצר ממנו.",גזר דין
10,ME-20-10-52099-93,"הרימון שהשליך הנאשם נפל ליד דלת הכניסה, אך לא התפוצץ.",גזר דין
11,ME-20-10-52099-93,"הנאשם נמלט מהמקום בקטנוע כשהוא נוהג בניגוד לכיוון התנועה, ונעצר ליד רכב מזדה.",גזר דין
12,ME-20-10-52099-93,"הוא הוריד את בגדיו, נעליו והפתק עם המספר הפיקטיבי והניחם ברכב המזדה.",גזר דין
13,ME-20-10-52099-93,"לאחר מכן פנה לכיוון פח אשפה סמוך, עם הקסדה בידו, כשהוא ללא נעליים.",גזר דין
14,ME-20-10-52099-93,"שוטר שהיה בפעילות שגרתית במקום הבחין בו, והנאשם החל להימלט ממנו חרף קריאת השוטר כי יעצור.",גזר דין
15,ME-20-10-52099-93,במהלך הבריחה מהשוטר השליך הנאשם את הקסדה אל שיח בצד הדרך.,גזר דין
16,ME-20-10-52099-93,בסופו של דבר הדביק השוטר את הנאשם ועצר אותו.,גזר דין
17,ME-20-10-52099-93,"בהמשך התברר כי באותו מועד החזיק הנאשם באקדח חצי אוטומטי, מחסנית ומספר כדורים, שנמצאו ברכב המזדה האמור.",גזר דין
18,ME-20-10-52099-93,"בנסיבות אלו ניסה הנאשם לגרום לנזק לרכוש על ידי שימוש בנשק חם, תוך סיכון חיי אדם, בשל נוכחות אנשים בסמוך למקום השלכת הרימון.",גזר דין
19,ME-20-10-52099-93,"הוא עשה זאת לאחר תכנון מוקדם, ונתפס לאחר מרדף משטרתי.",גזר דין
20,ME-20-10-52099-93,"נוסף לכך החזיק הנאשם באקדח, בתוך רכב שהיה בשימושו.",גזר דין
21,ME-20-10-52099-93,"הצדדים טענו לעונש והציגו את עמדתם לענישה ההולמת: המאשימה עתרה לקביעת מתחם ענישה שנע בין שש ועד תשע שנות מאסר בפועל, וכן לעונש של מאסר מותנה, קנס ופיצוי כספי לנפגעי העבירה.",גזר דין
22,ME-20-10-52099-93,"היא ביקשה לגזור את עונשו של הנאשם בחלקו העליון של המתחם, נוכח עברו הפלילי בעבירות נשק, אלימות ורכוש, והצורך בהרתעה אישית.",גזר דין
23,ME-20-10-52099-93,"עוד עתרה להפעלת עונש מותנה חב הפעלה מתיק קודם, במצטבר לעונש בתיק זה.",גזר דין
24,ME-20-10-52099-93,"יוער כי בכתב האישום ביקשה המאשימה לחלט את רכב המזדה, אך לא שבה על בקשתה זו בדיון הטיעון לעונש.",גזר דין
25,ME-20-10-52099-93,הסנגור עתר למתחם ענישה המתחיל במספר חודשי מאסר בפועל ועד לשלוש שנות מאסר בפועל.,גזר דין
26,ME-20-10-52099-93,"עוד ביקש כי עונש המאסר המותנה, יופעל כך שחלקו ירוצה במצטבר וחלקו בחופף לעונש המאסר שייגזר בגין תיק זה.",גזר דין
27,ME-20-10-52099-93,"הערכים החברתיים המוגנים שנפגעו הם שמירה על הביטחון האישי והסדר הציבורי, הגנה על החיים ושלמות הגוף, וכן הגנה על הזכות לקניין ושלמות הרכוש.",גזר דין
28,ME-20-10-52099-93,"מידת הפגיעה בערכים כאן הייתה ברף בינוני-גבוה, בשים לב לטיב הנשק בו נעשה שימוש ומאידך העובדה שהרימון לא התפוצץ ולא נגרם נזק פיזי לגוף או לרכוש.",גזר דין
29,ME-20-10-52099-93,"עם זאת, הרימון נזרק למבנה ששהו בו אנשים רבים, ואחד מהם אף היה קרוב אליו מאוד.",גזר דין
30,ME-20-10-52099-93,"ראיתי לקבוע מתחם אחד לגבי כל העבירות, נוכח ביצוען בסמיכות זמנים וברצף עובדתי, כשלמעט האקדח שהוחזק ברכב המזדה, שבו לא נעשה שימוש, יתר העבירות בוצעו במסגרת אותה תכנית עבריינית, וכחלק מאירוע השלכת הרימון.",גזר דין
31,ME-20-10-52099-93,"נתתי דעתי לתכנון שקדם לביצוע העבירות, לרבות שינוי לוחית הזיהוי של הקטנוע והשימוש בכלי רכב נוסף לאחר האירוע, שכלל ניסיון להיפטר מהבגדים והנעליים.",גזר דין
32,ME-20-10-52099-93,עוד נתתי דעתי לכך שבסופו של יום לא נגרם נזק ממשי לגוף או לרכוש.,גזר דין
33,ME-20-10-52099-93,"לצד זאת, פוטנציאל הנזק היה קיים, נוכח טיב הנשק – רימון רסס, ומועד ביצוע העבירות – במהלך שעות העבודה הרגילות, שעה שבמקום שהו אנשים, כשאחד מהם היה מצוי בסמיכות למקום השלכת הרימון.",גזר דין
34,ME-20-10-52099-93,בבחינת פוטנציאל הנזק נתתי דעתי גם לכך שהרימון הושלך כשהוא היה עטוף באיזולירבנד.,גזר דין
35,ME-20-10-52099-93,"בשים לב למידת הפגיעה בערכים המוגנים, למדיניות הענישה הנוהגת, להצבר העבירות הכולל, טיבן, ונסיבותיהן, ראיתי לקבוע את מתחם הענישה בתיק זה כנע בין 42 חודשי מאסר בפועל ברף התחתון ועד ל-78 חודשי מאסר בפועל בתקרתו.",גזר דין
36,ME-20-10-52099-93,זאת לצד עונש מאסר מותנה ופיצוי למתלוננים.,גזר דין
37,ME-20-10-52099-93,"בנסיבות העניין, ובהיעדר אינדיקציה לרווח כלכלי מביצוע העבירות, אני נמנע מלקבוע רכיב של קנס כחלק ממתחם הענישה.",גזר דין
38,ME-20-10-52099-93,"לא מצאתי עילה לסטייה ממתחם הענישה שקבעתי, בהעדר נסיבות חומרה ייחודיות או אפיק שיקומי ברור.",גזר דין
39,ME-20-10-52099-93,"באשר לנסיבות שאינן קשורות לביצוע העבירה: נתתי דעתי להודאת הנאשם מיד לאחר תיקון כתב האישום, המעידה על נטילת אחריות על מעשיו.",גזר דין
40,ME-20-10-52099-93,הודאתו אף הביאה לחיסכון במשאב הציבורי.,גזר דין
41,ME-20-10-52099-93,"לצד זאת, שקלתי את עברו הפלילי שהינו מכביד, חרף גילו הצעיר, וכולל ביצוע עבירות נשק, אלימות וכנגד הרכוש, שבגינן ריצה הנאשם תקופות מאסר משמעותיות מאחורי סורג ובריח.",גזר דין
42,ME-20-10-52099-93,"נתתי דעתי גם לאינטרס הרתעת היחיד והרבים, בשים לב לכך שהנאשם לא הורתע מעונש מאסר מותנה בן שנתיים שהיה תלוי ועומד נגדו, בעת ביצוע העבירות כאן.",גזר דין
43,ME-20-10-52099-93,"בשקלול כלל הנסיבות לקולה ולחומרה, מצאתי לגזור את עונשו של הנאשם בחלקו האמצעי של המתחם בעניינו.",גזר דין
44,ME-20-10-52099-93,"באשר לסוגיית חילוט רכב המזדה – לא מצאתי להורות על חילוטו, נוכח העובדה שהרכב הינו בבעלות אדם אחר, שאינו צד להליך, ולא הוזמן להשמיע עמדתו, ובשים לב שלא הובררה הזיקה בין הנאשם לרכב.",גזר דין
45,ME-20-10-52099-93,"כמו כן, במסגרת הטיעון לעונש (הן בטיעון הכתוב שהוגש והן בעל פה), לא שבה המשיבה על בקשת החילוט, ודומה כי זו נזנחה.",גזר דין
46,ME-20-10-52099-93,"אשר על כן, אני גוזר את עונשו של הנאשם כדלקמן:",גזר דין
47,ME-20-10-52099-93,"חמישים וארבעה 54 חודשי מאסר אשר יהוו עונש מאסר לריצוי בפועל ומניינם מיום מעצרו בתיק זה, בתאריך 5.10.2020.",גזר דין
48,ME-20-10-52099-93,"העולה מן האמור הוא שהנאשם ירצה סך הכל שישים ושישה (66) חודשי מאסר בפועל החל מיום מעצרו בתיק זה, בתאריך 5.10.2020.",גזר דין
49,ME-20-10-52099-93,"עוד אני גוזר על הנאשם שלושים (30) חודשי מאסר אותם לא ירצה אלא אם בתוך שלוש (3) שנים מיום שחרורו ממאסרו, ישוב ויעבור על עבירה מסוג פשע בנשק או ברכוש.",גזר דין
50,ME-20-10-52099-93,"כמו כן אני מורה לנאשם לשלם פיצוי בסך של 2,500 ₪ למר אמיר קייזר, אחד מנפגעי העבירה, שהרימון הושלך בסמיכות אליו, כאמור, זאת באמצעות קופת בית המשפט, ועד ליום 1.1.2022.",גזר דין
51,ME-20-10-52099-93,המאשימה תודיע לזוכים על זכאותם כאמור.,גזר דין
52,ME-20-10-52099-93,"זכות ערעור כחוק מהיום, הודעה.",גזר דין
53,ME-20-10-52099-93,"ניתן היום,  י""ג אב תשפ""א, 22 יולי 2021, במעמד ב""כ המאשימה   עו""ד אילנה קוזמינר; ב""כ הנאשם – עו""ד ענאן עליאן והנאשם באמצעות ויעוד חזותי.",גזר דין
54,ME-20-10-52099-93,הצדדים והנאשם קיבלו עותקי גזר הדין.,גזר דין
