,verdict,text,part
0,SH-13-10-3424-530,"ב""כ המאשימה עו""ד פאדי אסעד",נגד
1,SH-13-10-3424-530,"הנאשם בעצמו וב""כ עו""ד אוהד מגורי",נגד
2,SH-13-10-3424-530,"חוק העונשין, תשל""ז-1977: סע'  144(א)",נגד
3,SH-13-10-3424-530,"הרשעתי את הנאשם, וויסאם עאזם יליד 1975, על יסוד הודאתו במסגרת הסדר טיעון, בעובדות כתב אישום מתוקן במסגרת הסדר טיעון, בביצוע עבירה של החזקת נשק לפי סעיף 144(א) רישא וסיפא לחוק העונשין, התשל""ז-1977.",גזר דין
4,SH-13-10-3424-530,"לפי עובדות כתב האישום המתוקן, מספר שנים טרם 28.9.2013 קיבל לידיו הנאשם אקדח מסוג ברטה  שמספרו מחוק, ומחסנית תואמת טעונה במספר כדורים (להלן – ""האקדח"").",גזר דין
5,SH-13-10-3424-530,"הנאשם החזיק באקדח ובמחסנית כל אותן שנים עד ליום 28.9.2013, כאשר בחלק מן הזמן הסליקם בחורשה סמוכה לטייבה.",גזר דין
6,SH-13-10-3424-530,"ביום 28.9.2013 נהג הנאשם ברכב מסוג סובארו לגאסי מכיוון שכם לטול כרם, כשהוא מחזיק ברכב את האקדח והמחסנית.",גזר דין
7,SH-13-10-3424-530,"בהתקרבו למחסום בצומת ג'ית, על כביש 55, פרק הנאשם את האקדח, השליך מהרכב את כדורי האקדח והסליק את האקדח והמחסנית הריקה בתא הכפפות.",גזר דין
8,SH-13-10-3424-530,"בהגיעו למחסום, נתגלו האקדח והמחסנית במהלך בדיקה וחיפוש ברכב.",גזר דין
9,SH-13-10-3424-530,"הצדדים התקשרו בהסכמה חלקית לעניין העונש, לפיה הגבילה עצמה המאשימה בעתירתה לעונש לשישה עשר חודשי מאסר בפועל, מאסר על-תנאי וקנס וההגנה תטען כרצונה.",גזר דין
10,SH-13-10-3424-530,לנאשם ארבע הרשעות קודמות.,גזר דין
11,SH-13-10-3424-530,"בשנת 1994 הורשע בביצוע עבירת איומים; בשנת 1997 הורשע בעבירות מרמה וזיוף; בשנת 2002 הורשע בביצוע עבירות רכוש; בשנת 2002 הורשע הנאשם בבית המשפט המחוזי בתל-אביב בביצוע עבירות של החזקת נשק שלא כדין ורכישת נשק שלא כדין, ונדון, בין היתר, לעונש מאסר בפועל לתקופה של 28 חודשים.",גזר דין
12,SH-13-10-3424-530,"במסגרת הטיעונים לעונש הגיש ב""כ הנאשם שלושה מסמכים: מחוו""ד פסיכיאטרית שנערכה אודות הנאשם באופן פרטי (נע/1) עולה כי הבודק סבור כי הנאשם החזיק בנשק מתוך שיקולים של קיוּמיות ולא מתוך עבריינות; המסמך נע/2 עניינו מצבו הנפשי של בנו של הנאשם, אשר היה עד לאירוע ירי על בית המשפחה בשנת 2010; באסופת המסמכים נע/3 ישנם מסמכים אודות מצבם הרפואי של אם הנאשם ואחיו וכן מסמכים אודות מצבו הכלכלי הרעוע של הנאשם.",גזר דין
13,SH-13-10-3424-530,"עבירות הנשק הפכו למכת מדינה, ובאזורנו אף למכת אזור.",דיון
14,SH-13-10-3424-530,פגיעתן של העבירות קשה.,דיון
15,SH-13-10-3424-530,"נשק לא מורשה שמוחזק על ידי פלוני, מחר ייעשה בו שימוש לרעה על ידי פלוני עצמו או על ידי אחרים.",דיון
16,SH-13-10-3424-530,"בתי המשפט עמדו פעמים רבות על הסכנה הרבה הגלומה בהחזקת כלי ירייה על ידי מי שאינם מורשים לכך, סכנה שמצדיקה נקיטת יד קשה כלפי המורשעים בביצוע עבירה זו:",דיון
17,SH-13-10-3424-530,הנאשם החזיק במשך מספר שנים אקדח שמספרו מחוק ועמו מחסנית תואמת מלאה בכדורים.,דיון
18,SH-13-10-3424-530,"הנאשם טען כי החזיק באקדח לצורך הגנה עצמית, בשל אירוע ירי שהתרחש בשנת 2010.",דיון
19,SH-13-10-3424-530,"אין לקבל טענה זו, ראשית משום שאזרחי המדינה אינם רשאים בשום מקרה להחזיק בכלי יריה ללא הרשאה, ושנית משום שהאקדח נתפס ברשות הנאשם שלוש שנים מאוחר יותר.",דיון
20,SH-13-10-3424-530,לא מדובר אפוא בתגובה ספונטנית לאירוע טראומתי אלא בדפוס התנהגות קבוע.,דיון
21,SH-13-10-3424-530,"בשים לב למכלול נסיבות המעשה, ובין היתר ההחזקה הממושכת באקדח, במחסנית ובכדורים, ולרמת הענישה הנוהגת בתחום זה, הנני סבור כי מתחם העונש ההולם במקרה זה הוא בין 10 ל-24 חודשי מאסר בפועל.",דיון
22,SH-13-10-3424-530,"במסגרת ההכרעה איזה עונש יושת על הנאשם אתן מקום לנסיבותיו האישיות כפי שתוארו על ידי בא כוחו, להודאתו מבלי שניהל משפט, למצבו הכלכלי ולמצבם של בני משפחתו.",דיון
23,SH-13-10-3424-530,"בצד זה, עליי לתת משקל לעובדה כי הנאשם כבר הורשע בעבר בעבירה זהה וריצה עונש מאסר ממושך אשר לא הרתיעו מלשוב ולהחזיק בנשק.",דיון
24,SH-13-10-3424-530,"לאחר ששקלתי את מלוא הנסיבות לחומרה ולקולה, עיינתי בגזרי הדין שהוגשו לי על ידי ב""כ הצדדים, הדרכתי עצמי מפסיקת בית המשפט העליון וממגמת ההחמרה המובהקת בעבירות הנשק העולה ממנה, ונתתי דעתי לטווח הענישה המוסכם, הריני גוזר על הנאשם את העונשים הבאים:",דיון
25,SH-13-10-3424-530,"14 חודשי מאסר לריצוי בפועל, בניכוי ימי מעצרו של הנאשם מיום 28.9.2013 ועד ליום 28.11.2013",דיון
26,SH-13-10-3424-530,"9 חודשי מאסר על-תנאי למשך שלוש שנים, שלא יעבור עבירת נשק, או עבירה שנעברה תוך שימוש בנשק.",דיון
27,SH-13-10-3424-530,"נוכח העובדה כי הנאשם נשלח לרצות עונש מאסר לא קצר, ובשל מצבו הכלכלי, החלטתי להימנע במקרה זה מלחייבו בקנס.",דיון
28,SH-13-10-3424-530,זכות ערעור לבית המשפט המחוזי תוך 45 יום.,דיון
29,SH-13-10-3424-530,"54678313ניתן היום ג' סיוון תשע""ד, 01/06/2014 במעמד הנוכחים.",דיון
