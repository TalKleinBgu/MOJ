,verdict,text,part
0,SH-22-02-54611-970,"מדינת ישראל
יחידת תביעות שלוחת נתניה  ע""י ב""כ עוה""ד קורל טובל",המאשימה 
1,SH-22-02-54611-970,נגד,המאשימה 
3,SH-22-02-54611-970,"חוק העונשין, תשל""ז-1977: סע'  58, 144, 383, 384, 406(ב), 40יא', 40יג'","ע""י ב""כ עוה""ד פרידה וול "
4,SH-22-02-54611-970,"הנאשם הודה והורשע בהתפרצות לבית כנסת  – 3 עבירות לפי סעיף 406(ב) לחוק העונשין התשל""ז 1977 (להלן: חוק העונשין), גניבה – 4 עבירות לפי סעיפים 383+384 לחוק העונשין, החזקת חלק של נשק או תחמושת – עבירה לפי סעיף 144 לחוק העונשין וזאת במסגרת ארבעה כתבי אישום שצורפו זה לזה.",גזר דין
5,SH-22-02-54611-970,בין הצדדים לא גובשה הסכמה לעניין העונש שראוי שיוטל על הנאשם וכל צד טען כראות עיניו בעניין זה וכמיטב שיקול דעתו המקצועי.,גזר דין
6,SH-22-02-54611-970,עובדות כתבי האישום,גזר דין
7,SH-22-02-54611-970,פ 54611-02-22 (להלן: התיק העיקרי) – אוחז בחובו ארבעה אישומים.,גזר דין
8,SH-22-02-54611-970,"לפי האישום הראשון: ביום 10.2.2022 בשעה 17:00 או בסמוך לכך הגיע הנאשם לבית הכנסת, נטל את מפתחות בית הכנסת שהיו מעל הדלת, פתח את דלת בית הכנסת ונכנס פנימה.",גזר דין
9,SH-22-02-54611-970,בהמשך נטל הנאשם 100 ₪ שהיו בקופת הצדקה ועוד 40 ₪ שהיו בתוך נרתיק תפילין.,גזר דין
10,SH-22-02-54611-970,"בתאריך 22.2.2022 בשעה 23:30 החזיק הנאשם בביתו, במגירה שקית עם תחמושת, 11 כדורים בעלי קוטר 5.56 מ""מ, 2 כדורים קוטר 9 מ""מ ו-6 כדורים בעלי קוטר 7.62 מ""מ.",גזר דין
11,SH-22-02-54611-970,לפי האישום השני – ביום 14.12.2021 נכנס הנאשם לבית כנסת דרך החלון.,גזר דין
12,SH-22-02-54611-970,בהמשך שלף דרך חריץ של הכספת שתי מעטפות שבתוכן 70 ₪ וקופת צדקה בה היו מטבעות בודדים ועזב את המקום דרך דלת הכניסה.,גזר דין
13,SH-22-02-54611-970,לפי האישום השלישי – ביום 15.12.21 בשעה 13:30 או סמוך לכך נכנס הנאשם לבית הכנסת על מנת להתפלל תפילת מנחה.,גזר דין
14,SH-22-02-54611-970,לאחר סיום התפילה התחבא הנאשם במטבח בית הכנסת והמתין עד שהמתפללים יעזבו את המקום.,גזר דין
15,SH-22-02-54611-970,"בהמשך רוקן הנאשם קופת צדקה שהכילה 1,500 ₪ ויצא מדלת יציאת החירום וקפץ מעל הגדר.",גזר דין
16,SH-22-02-54611-970,"לפי האישום הרביעי – ביום 9.12.2021 בשעה 09:30 או סמוך לכך, נכנס הנאשם דרך דלת צדדים שהייתה סגורה אך לא נעולה לבית הכנסת.",גזר דין
17,SH-22-02-54611-970,בהמשך נטל קופת צדקה שהייתה מחוץ לארון הקודש ובה כמה מאות שקלים.,גזר דין
18,SH-22-02-54611-970,לפי כתב האישום בת.פ 10441-11-21 (להלן: תיק הצירוף הראשון) – בתאריך 6.6.2021 בשעה 17:44 או סמוך לכך גנב הנאשם מסניף סופר 5 בקבוקי אלכוהול מסוג וויסקי וודקה.,גזר דין
19,SH-22-02-54611-970,שווי המוצרים הוא 569.70 ₪.,גזר דין
20,SH-22-02-54611-970,"לפי כתב האישום בת.פ 18075-01-22 (להלן: תיק הצירוף השני) - ביום 29.9.2021 בשעה 11:56 גנב הנאשם מסניף מחסני השוק זוג מברשות שיניים, זוג דאודורנטים, משחת שיניים, 2 פחיות משקה.",גזר דין
21,SH-22-02-54611-970,שווי המוצרים 110 ₪.,גזר דין
22,SH-22-02-54611-970,לפי כתב האישום בת.פ 17794-04-23 (להלן: תיק הצירוף השלישי)- בתאריך 27.1.2023 ניגש הנאשם אל משרד בית הכנסת ופתח אותו באמצעות מפתח שקיבל מאחד המתפללים בבית הכנסת.,גזר דין
23,SH-22-02-54611-970,"בנסיבות אלו נטל הנאשם מתוך אחת המגירות מעטפה ובה 2,160 ₪ ועזב את המקום.",גזר דין
24,SH-22-02-54611-970,בתאריך 1.2.2023 בעקבות פנייה מצד אחד המתפללים השיב הנאשם את הכסף לבית הכנסת.,גזר דין
25,SH-22-02-54611-970,"בפני בית המשפט מונחים שני תסקירי מבחן (22.11.2022; 14.3.2023) המגוללים את הרקע האישי והמשפחתי של הנאשם, היסטוריה עבריינית והתייחסותו לעבירות, הערכת הסיכון כמו גם הסיכוי לשיקום.",תסקירי מבחן 
26,SH-22-02-54611-970,"חרף המלצה שיקומית טיפולית שהובאה בתסקיר הראשון, המליץ שירות המבחן בתסקיר השני והאחרון על ענישה מוחשית ומחדדת גבולות בדמות עבודות שירות.",תסקירי מבחן 
27,SH-22-02-54611-970,אפרט.,תסקירי מבחן 
28,SH-22-02-54611-970,תסקיר מיום 22.11.2022 (להלן: התסקיר הראשון),תסקירי מבחן 
29,SH-22-02-54611-970,"הנאשם גרוש אב לילדה בת 5 בן למשפחה נורמטיבית, בעל 12 שנות לימוד, שירת בצבא שירות מלא כלוחם.",תסקירי מבחן 
30,SH-22-02-54611-970,נכון למועד כתיבת התסקיר שהה הנאשם בתנאים מגבילים בהוסטל עמותת אכפת בניהולו של דוד אגייב ובפיקוחו ועבד כשליח במסגרת העמותה.,תסקירי מבחן 
31,SH-22-02-54611-970,עובר למעצרו עבד בצורה מסודרת ומשך שנים רבות בתחום הסלולר בחברת תקשורת.,תסקירי מבחן 
32,SH-22-02-54611-970,"הנאשם שיתף כי עסק בהימורים באופן מוגבר, נקלע לקשיים ומצוקה כלכלית, בין היתר צבר חובות לגורמים עברייניים אותם שילם באמצעות הלוואות שנטל מהוריו.",תסקירי מבחן 
33,SH-22-02-54611-970,"בהתייחס לביצוע העבירות, הנאשם לקח אחריות על התנהלותו וביטא תחושות צער על מעשיו והפגיעה בסביבה.",תסקירי מבחן 
34,SH-22-02-54611-970,"כן מסר הנאשם כי מבין שפעל באופן אסור על פי החוק ואף התייחס למחירים שמשלם בגין מעשיו לרבות ההגבלות החלות עליו במסגרת התנאים המגבילים, חשיפת התנהלותו מול משפחתו, ניתוק הקשר עם אחיו והעדר יכולת להוות עבור בתו אב מיטיב ונוכח.",תסקירי מבחן 
35,SH-22-02-54611-970,"לדבריו, העבירות הבהירו לו כי התנהגותו יצאה מכלל שליטה וכי פעל בחוסר אחריות והוא נדרש לפעול לשינוי התנהגותו.",תסקירי מבחן 
36,SH-22-02-54611-970,לכן פנה לעזרה ליחידה להתמכרויות בתחום ההימורים.,תסקירי מבחן 
37,SH-22-02-54611-970,גורמי הטיפול דיווחו כי נבנתה עבור הנאשם תוכנית טיפולית הכוללת מפגשים קבוצתיים ומסירת בדיקות שתן.,תסקירי מבחן 
38,SH-22-02-54611-970,"שירות המבחן התרשם מהנאשם כאדם שגדל והתפתח בתנאים תקינים ונורמטיביים, בעל יכולת תפקוד והסתגלות.",תסקירי מבחן 
39,SH-22-02-54611-970,בשנים האחרונות חוזר ומסתבך עם החוק ומתקשה לייצב את תפקודו הכלכלי.,תסקירי מבחן 
40,SH-22-02-54611-970,"כן התרשם שירות המבחן כי חלה הידרדרות במצב התפקודי, ככל הנראה על רקע עיסוק מוגבר בהימורים אשר גבה מחיר הן בפן הכלכלי והן בפן המשפחתי.",תסקירי מבחן 
41,SH-22-02-54611-970,"להערכת שירות המבחן ברקע לביצוע העבירות עומדים קשיים בוויסות דחפים ובהצבת גבולות, כאשר הנאשם מרוכז בעצמו ובצרכיו המידיים, ללא הפעלת שיקול דעת באשר למשמעות והשלכות מעשיו על הסביבה.",תסקירי מבחן 
42,SH-22-02-54611-970,"כגורמי סיכון שקל שירות המבחן את אופי העבירות המיוחסות לנאשם, עברו הפלילי המשקפים קשיי וויסות, גבולות פנימיים רופפים לצד לקיחת סיכונים ללא הערכת ההשלכות הצפויות מהתנהלותו ומעשיו.",תסקירי מבחן 
43,SH-22-02-54611-970,"כן לקח שירות המבחן בחשבון את הדיווחים אודות עיסוק מוגבר בעבר בהימורים אשר מבציעים על פיתוח דפוסים התמכרותיים, להם השפעה ניכרת על התנהלותו פורצת הגבול.",תסקירי מבחן 
44,SH-22-02-54611-970,"לצד זאת, בהערכת גורמי הסיכוי לשיקום, התייחס שירות המבחן ללקיחת האחריות ולהבעת צער וחרטה, יכולות תפקודיות תקינות לרוב עד שנות בגרותו לצד יכולת הסתגלותית תקינה למסגרות השונות לאורך חייו ולהשפעה המרתיעה של הליך המעצר והמחיר שנגזר ממנו.",תסקירי מבחן 
45,SH-22-02-54611-970,"כן הביא שירות המבחן את הפנייה ליחידת להתמכרויות, שיתוף הפעולה עם שירות המבחן והנכונות שמבטא להמשך השתלבות בהליך טיפול מותאם לצרכיו.",תסקירי מבחן 
46,SH-22-02-54611-970,"לנוכח כל אלו, המליץ שירות המבחן על הארכת המאסר המותנה, התחייבות כספית כמסר צופה פני עתיד שעשוי להציב גבול להתנהגותו והעמדתו של הנאשם בצו מבחן למשך 18 חודשים במהלכו יבסס טיפול במסגרת היחידה לטיפול בהתמכרויות באזור מגוריו ובהתאם לצרכיו.",תסקירי מבחן 
47,SH-22-02-54611-970,תסקיר מיום 14.3.2023 (להלן: התסקיר השני),תסקירי מבחן 
48,SH-22-02-54611-970,"שירות המבחן עדכן כי בתקופת הדחייה, בוטלו התנאים המגבילים בהם שהה הנאשם והוא שב להתגורר בנתניה.",תסקירי מבחן 
49,SH-22-02-54611-970,"בהתאם נבחנה התאמתו להשתלב בטיפול בדפוסי ההתמכרות להימורים במסגרת אמבולטורית ""בית חוסן"" בנתניה.",תסקירי מבחן 
50,SH-22-02-54611-970,הנאשם אמנם ערך פנייה ראשונית אך מעבר לכך לא קידם השתלבות בטיפול.,תסקירי מבחן 
51,SH-22-02-54611-970,"על רקע זאת, פגש שירות המבחן בנאשם במטרה לבחון את המהלכים האקטיביים בהם נקט לקידום מצבו כפי שהתחייב וכן את יכולתו להשתלב ולהפיק תועלת מהתערבות טיפולית.",תסקירי מבחן 
52,SH-22-02-54611-970,"הנאשם תיאר ניסיונות להתנהלות יציבה ומתפקדת בהווה, שכר דירה עם שותף, ועובד כשמצוי מזה מספר חודשים בתהליך עצמאי של שיקום חייו.",תסקירי מבחן 
53,SH-22-02-54611-970,כן התייחס הנאשם לצורך במימון צרכיו הכלכליים באופן שוטף והסדרת ענייניו הכלכליים וחובות שצבר.,תסקירי מבחן 
54,SH-22-02-54611-970,"לדבריו, הפיק הלקח והתנהלותו מחושבת יותר במישורים שונים של חייו והוא רואה בתפקודו היציב כיום ביטוי להתנהלות אחראית יותר המשקפת השינוי שעורך באורחות חייו.",תסקירי מבחן 
55,SH-22-02-54611-970,הנאשם תיאר חוסר פניות להשתלב בטיפול אינטנסיבי על רקע צורכי הפרנסה הדוחקים והוא ביקש לשוב לשגרת חייו.,תסקירי מבחן 
56,SH-22-02-54611-970,שירות המבחן התרשם לא רק מהעדר פניות אלא מחוסר בשלות להשתלב בטיפול וניכר כי המחירים שהם נגזרת מההליך הפלילי השפיעו על שיקול דעתו ותפקודו.,תסקירי מבחן 
57,SH-22-02-54611-970,"התרשמות זאת, מתחזקת לנוכח פתיחת תיק חדש (התיק המצורף השלישי).",תסקירי מבחן 
58,SH-22-02-54611-970,כן התרשם שירות המבחן כי המוטיבציה המילולית שהביע הנאשם מקורה בחשש מתוצאות ההליך ולא מתוך תחושות מצוקה פנימיות.,תסקירי מבחן 
59,SH-22-02-54611-970,"לאור זאת, וחרף התרשמות מנזקקות טיפולית, חזר בו שירות המבחן מההמלצה השיקומית – טיפולית להטלת צו מבחן והמליץ על הטלת ענישה מוחשית ומחדדת גבולות החוק בדרך של מאסר לריצוי בדרך של עבודות שירות.",תסקירי מבחן 
60,SH-22-02-54611-970,המאשימה בטיעוניה עמדה על הערכים החברתיים שנפגעו עקב מעשיו של הנאשם ובהם רגשות ציבור המתפללים בבתי הכנסת והגנה על זכות הקניין.,טיעוני הצדדים לעונש
61,SH-22-02-54611-970,בסקירת נסיבות העבירה הפנתה לחומרה היתרה הגלומה במעשיו של הנאשם פעם אחר פעם פרץ לבתי כנסת ונטל את קופות הצדקה שנועדו לנזקקים וזאת על מנת לממן את התמכרותו להימורים.,טיעוני הצדדים לעונש
62,SH-22-02-54611-970,המאשימה ציינה כי הכספים שנגנבו בכתב האישום המצורף השלישי אמנם הושבו לידי הבעלים אך לא מרצון טוב וחופשי אלא בעקבות פנייה של מי ממנהלי בית הכנסת.,טיעוני הצדדים לעונש
63,SH-22-02-54611-970,לטעם המאשימה לנוכח המועדים בהם בוצעו העבירות יש לקבוע מתחם ענישה נפרד לכל אישום ואישום בתיק העיקרי.,טיעוני הצדדים לעונש
64,SH-22-02-54611-970,"בגין עבירות גניבה, עתרה המאשימה למתחם ענישה בין מאסר מותנה ועד למספר חודשי מאסר שיכול וירוצו בעבודות שירות, ובגין עבירות ההתפרצות לבית הכנסת, שאינן שקולות להתפרצות לבית מגורים עתרה למתחם בין 16-8 חודשים.",טיעוני הצדדים לעונש
65,SH-22-02-54611-970,"המאשימה תמכה עמדתה בפסקי דין רבים, חלקם הוגשו למערכת נט המשפט לאחר הדיון.",טיעוני הצדדים לעונש
66,SH-22-02-54611-970,"באשר לקביעת העונש בגדרו של המתחם, הפנתה המאשימה להרשעה הקודמת בגין שני תיקים שעניינם עבירות רכוש ולקיומו של מאסר מותנה, שלא היווה גורם מרתיע ומציב גבול (טעת/1- טעת/3).",טיעוני הצדדים לעונש
67,SH-22-02-54611-970,"כן סקרה המאשימה את עיקרי תסקירי המבחן והדגישה כי את דפוסי ההתמכרות להימורים שאינם מטופלים, ההזדמנות שניתנה לנאשם להשתקם אך הוא לא השכיל לנצלה ופתיחת תיק נוסף.",טיעוני הצדדים לעונש
68,SH-22-02-54611-970,כל אלו מלמדים לטעמה של המאשימה על סיכון להישנות עבירות.,טיעוני הצדדים לעונש
69,SH-22-02-54611-970,"מטעמים אלו, סבורה המאשימה כי העונש הראוי לנאשם הוא מאסר מאחורי סורג ובריח.",טיעוני הצדדים לעונש
70,SH-22-02-54611-970,באשר למשך תקופת המאסר.,טיעוני הצדדים לעונש
71,SH-22-02-54611-970,המאשימה ביקשה כי יושתו על הנאשם 15 חודשי מאסר המגלמים בתוכם 3 חודשי מאסר על תנאי.,טיעוני הצדדים לעונש
72,SH-22-02-54611-970,בית המשפט ביקש לברר עם המאשימה האם הכוונה כי יש  להשית תקופת מאסר בת 12 חודשים ולצבור לה את תקופת התנאי או שמא יש להשית תקופת מאסר בת 15 חודשים ולחפוף לה את תקופת התנאי.,טיעוני הצדדים לעונש
73,SH-22-02-54611-970,"בתגובה החליטה המאשימה לשנות מהעמדה עליה הצהירה וביקשה להשית על הנאשם תקופת מאסר בת 15 חודשים ולצבור את המאסר על תנאי כך שסה""כ ירצה הנאשם 18 חודשי מאסר בפועל.",טיעוני הצדדים לעונש
74,SH-22-02-54611-970,"לא יהיה זה מופרז לומר כי עסקינן בהתנהלות חריגה, או לפחות יש לקוות כי כך הדבר.",טיעוני הצדדים לעונש
75,SH-22-02-54611-970,"על אף שבית המשפט הסב את תשומת לב המאשימה כי מדובר בהתנהלות בלתי תקינה, התבצרה המאשימה בעמדתה ועתרה להשית על הנאשם תקופת מאסר של 18 חודשים הכוללת את תקופת התנאי (עמ' 13 שורה 32-17 לפרוטוקול מיום 21.6.2023).",טיעוני הצדדים לעונש
76,SH-22-02-54611-970,"באת כוח הנאשם בטיעוניה לא חלקה על הערכים המוגנים בהם פגע הנאשם, אך הסתייגה ממתחמי הענישה שהציגה המאשימה.",טיעוני הצדדים לעונש
77,SH-22-02-54611-970,לטעמה הם לא תואמים את נסיבות ביצוע העבירות ואף לא את מדיניות הענישה הנהוגה.,טיעוני הצדדים לעונש
78,SH-22-02-54611-970,"כן הביעה באת כוח הנאשם תרעומת שקטה ביחס להתנהלות המאשימה באשר לשינוי שחל בעמדתה במהלך הטיעון לעונש, באשר לתוצאה העונשית הראויה.",טיעוני הצדדים לעונש
79,SH-22-02-54611-970,"בסקירת נסיבות ביצוע העבירות בתיק העיקרי הפנתה באת כוח הנאשם לכך שלא מדובר בפריצה אלימה לבית הכנסת, בפועל לא נגרם נזק לרכוש וסכום הרכוש שנגנב בסה""כ בכל כתבי האישום אינו רב, חלקו הושב לבעלים, ולראייה כתב האישום בתיק הצירוף השלישי.",טיעוני הצדדים לעונש
80,SH-22-02-54611-970,"לאור העובדה כי כתב האישום בתיק העיקרי מפרט מסכת אירועים אחת, ועל אף שהמעשים לא בוצעו במישור אחד על פני ציר הזמן, לטעמה נכון לקבוע מתחם ענישה אחד.",טיעוני הצדדים לעונש
81,SH-22-02-54611-970,באת כוח הנאשם תמכה עמדתה בפסיקה.,טיעוני הצדדים לעונש
82,SH-22-02-54611-970,"באשר לקביעת העונש בגדר המתחם הפנה באת כוח הנאשם לנסיבות המצדיקות השתת עונש מתון בדמות עבודות שירות כעולה מתסקיר שירות המבחן ובהן מנתה, את גילו של הנאשם, היותו אב לקטינה אותה מגדל בהורות משותפת, מצבו הכלכלי הירוד (טענ/1), עברו שאינו מכביד וכולל הרשעה אחת קודמת, ההודאה ונטילת האחריות, החיסכון בזמן שיפוטי, התקופה בה היה עצור ובהמשך נתון בתנאים מגבילים.",טיעוני הצדדים לעונש
83,SH-22-02-54611-970,"באשר להליך הטיפולי, באת כוח הנאשם אינה מתעלמת מהעובדה כי לא מדובר בהליך טיפולי מיטבי אלא שהיא סבורה כי אין לבטל במחי יד את המאמצים שערך הנאשם לשיקום ואת המחירים ששילם הנאשם כתוצאה מההליכים המשפטיים.",טיעוני הצדדים לעונש
84,SH-22-02-54611-970,"מטעמים אלו, ולנוכח דוח ועדת דורנר סבורה באת כוח הנאשם כי אין אינטרס ציבורי בשליחתו של הנאשם לריצוי עונש מאסר מאחורי סורג ובריח, ויש לאמץ את המלצת שירות המבחן ולהשית עליו עונש מאסר לריצוי בעבודות שירות הכולל הפעלת המאסר המותנה.",טיעוני הצדדים לעונש
85,SH-22-02-54611-970,"הנאשם בדברו האחרון אמר את הדברים הבאים: ""כל התקופה הזו, גם לגבי ההחזר של התשלום של הכסף שלקחתי, החזרתי לפני שפנו אליי.",טיעוני הצדדים לעונש
86,SH-22-02-54611-970,לקחתי אחריות על המעשים שלי.,טיעוני הצדדים לעונש
87,SH-22-02-54611-970,אין לי מה להגיד חוץ מזה שאני מצטער על המעשים שעשיתי.,טיעוני הצדדים לעונש
88,SH-22-02-54611-970,יש לי משמורת משותפת על הילדה.,טיעוני הצדדים לעונש
89,SH-22-02-54611-970,חצי מהזמן אצלי חצי אצלה וכל שבת שניה.,טיעוני הצדדים לעונש
90,SH-22-02-54611-970,"במחלוקת בין הצדדים, מצאתי להעדיף את עמדת ההגנה ולקבוע מתחם ענישה אחד לכל המעשים המפורטים בכתב האישום העיקרי.",דיון והכרעה
91,SH-22-02-54611-970,עסקינן במספר עבירות רכוש בוצעו במישור אחד מבחינת הזמן ובעלות מאפיינים דומים ובוצעו ובאותה שיטה.,דיון והכרעה
92,SH-22-02-54611-970,"במובן זה, העובדה שהאירוע כולל כמה מעשים משווה לו מידה נוספת של חומרה.",דיון והכרעה
93,SH-22-02-54611-970,"עם זאת, ביחס לכתבי האישום המצורפים על אף הדמיון במעשים, לאור העובדה כי המעשים בוצעו בהפרש ניכר זה מזה, הרי יש מקום לקבוע מתחמי ענישה נפרדים.",דיון והכרעה
94,SH-22-02-54611-970,"נתמקד בכתב האישום העיקרי, שם הצדדים חלוקים על גבולות המתחם, ובעיקר על הגבול התחתון של המתחם.",מתחם העונש ההולם
95,SH-22-02-54611-970,המאשימה כאמור עתרה למתחם 16-8 חודשים בעוד ההגנה ביקשה לקבוע מתחם שהגבול התחתון שבו הוא מאסר מותנה.,מתחם העונש ההולם
96,SH-22-02-54611-970,"כידוע, מתחם העונש ההולם ייקבע בהתאם לעיקרון ההלימה תוך מתן משקל לערכים שנפגעו מביצוע העבירות, למידת הפגיעה בהם, למדיניות הענישה הנהוגה – והכול בנסיבות הקשורות בביצוע העבירות.",מתחם העונש ההולם
97,SH-22-02-54611-970,"הנאשם במעשיו פגע הנאשם בערכים החברתיים של הגנה על קניינו של הציבור, רכושו וביטחונו.",מתחם העונש ההולם
98,SH-22-02-54611-970,"כן פגע הנאשם ברגשות ציבור המתפללים בבית הכנסת כמו גם בתחושות הביטחון, זאת לנוכח היות בית הכנסת מקום קדוש וסמל דת.",מתחם העונש ההולם
99,SH-22-02-54611-970,"אמנם, מבחינה פורמלית התפרצות למקום מגורים והתפרצות למקום תפילה נקבעו כעבירות באותה הוראת חיקוק.",מתחם העונש ההולם
100,SH-22-02-54611-970,"אולם, מבחינה מהותית של נסיבות ביצוע המעשים ופגיעתם בערכים המוגנים, פשיטא כי התפרצות למקום תפילה היא ברף חומרה פחותה מהתפרצות למקום מגורים וגם באלו אפשר למצוא דרגות חומרה שונות, במיוחד במקרים בהם המניעים לביצוע העבירות הם התמכרות עוני וקשיים כלכליים.",מתחם העונש ההולם
101,SH-22-02-54611-970,כך נקבע בהלכה הפסוקה.,מתחם העונש ההולם
102,SH-22-02-54611-970,"העיון בפסיקה מלמד כי בעת קביעת המתחם בוחנים בתי המשפט מספר פרמטרים בין אלו אפשר למנות את הישנות המקרים, אופייה של ההתפרצות, האם נגרם נזק לרכוש, האם העבירה בוצעה בצוותא והאם נלווה לה תכנון מוקדם או תחכום.",מתחם העונש ההולם
103,SH-22-02-54611-970,"כמו כן, מובא בחשבון טיבו של הרכוש שנגנב ושוויו המוערך.",מתחם העונש ההולם
104,SH-22-02-54611-970,"בהתאם, כאשר מדובר בהתפרצות לא מתוחכמת וגניבה של קופת צדקה, זאת להבדיל אלף הבדלות, ממקרה של ספרי תפילה או תשמשי קדושה, נהוג לקבוע את הגבול התחתון במאסר קצר שיכול וירוצה בעבודות שירות בעוד שהגבול העליון של המתחם משתנה וסופו במאסר ממש.",מתחם העונש ההולם
105,SH-22-02-54611-970,"כפי שטענה ההגנה, ישנם אף מקרים בהם נקבע הגבול התחתון במאסר מותנה, אך הם אינם רבים.",מתחם העונש ההולם
106,SH-22-02-54611-970,"ברי כי העונש שהוטל בסופו של דבר, תלוי בנסיבות המעשה והעושה.",מתחם העונש ההולם
107,SH-22-02-54611-970,"כאמור, ישנם מקרים בהם הגבול התחתון של המתחם מחמיר יותר, אך מדובר במקרים בהם הנסיבות חריגות וייחודיות והם לא משקפים את הכלל.",מתחם העונש ההולם
108,SH-22-02-54611-970,"לא עלה בידי המאשימה, על אף מאמציה לשכנע אחרת.",מתחם העונש ההולם
109,SH-22-02-54611-970,"יתרה מזאת, אף לא אחד מהמקרים תומך בעתירת המאשימה לקביעת מתחם 8-16 חודשים, וכאמור אין די בזהות הוראות החיקוק ולכל הפחות נדרש דמיון מסוים בנסיבות.",מתחם העונש ההולם
110,SH-22-02-54611-970,עתה לבחינת העבירה ונסיבותיה.,מתחם העונש ההולם
111,SH-22-02-54611-970,"בתיק העיקרי - עסקינן בשלוש התפרצויות לבית תפילה, לא מתוחכמות, לא נעשה שימוש בכלי פריצה ולא נגרם כל נזק לרכוש.",מתחם העונש ההולם
112,SH-22-02-54611-970,באישום הראשון – הנאשם נטל מפתחות שהיו מעל הדלת ונכנס פנימה לתוך בית הכנסת.,מתחם העונש ההולם
113,SH-22-02-54611-970,באישום השני – נכנס הנאשם לבית הכנסת דרך חלון.,מתחם העונש ההולם
114,SH-22-02-54611-970,באישום הרביעי – נכנס הנאשם לבית הכנסת דרך דלת צדדית שהייתה סגורה אך לא נעולה.,מתחם העונש ההולם
115,SH-22-02-54611-970,באישום הראשון – העבירה בוצעה בשעה 17:00; באישום השני בשעה 00:30;  באישום השלישי – בשעה 13:30 לאחר שהנאשם ווידא כי אין איש בבית הכנסת; באישום הרביעי בוצעה העבירה בשעה 09:30.,מתחם העונש ההולם
116,SH-22-02-54611-970,העובדה כי מדובר בשעות שבדרך כלל בית הכנסת ריק מאדם מקטינה את הסיכון למפגש עם מי מבאי בית הכנסת ומכאן אף החשש מעימות פיזי פוחת.,מתחם העונש ההולם
117,SH-22-02-54611-970,באשר לטיבו של הרכוש שנגנב.,מתחם העונש ההולם
118,SH-22-02-54611-970,הנאשם נטל מבית הכנסת כסף מזומן.,מתחם העונש ההולם
119,SH-22-02-54611-970,באישום הראשון – 100 ₪ שהיו בקופת הצדקה ו-40 ₪ שהיו בתוך נרתיק תפילין של אחד המתפללים.,מתחם העונש ההולם
120,SH-22-02-54611-970,באישום השני – נטל הנאשם דרך חריץ כספת שתי מעטפות שבתוכן היה כסף מזומן בסך 70 ₪ וקופת צדקה ובה מטבעות בודדים.,מתחם העונש ההולם
121,SH-22-02-54611-970,"באישום השלישי- רוקן הנאשם קופת צדקה ובה 1,500 ₪.",מתחם העונש ההולם
122,SH-22-02-54611-970,באישום הרביעי נטל הנאשם קופת צדקה שהייתה מחוץ לארון הקודש ובה מאות שקלים.,מתחם העונש ההולם
123,SH-22-02-54611-970,אין לזלזל כהוא זה בסכומי הכסף שנגנבו אך אין דין פרוטה כדין מאה ובסופו של דבר סכומי הכסף שנטל הנאשם לכיסו אינם גבוהים.,מתחם העונש ההולם
124,SH-22-02-54611-970,"המאשימה מצאה לנכון לייחס לנאשם עבירה של התפרצות לבית כנסת שהעונש הקבוע לצידה הוא 7 שנות מאסר, ובהתאם לכך ניתנה הודאתו.",מתחם העונש ההולם
125,SH-22-02-54611-970,"אולם, מבחינה מהותית של נסיבות ביצוע המעשים כמתואר לעיל, המעשים מתקרבים במהותם לכניסה לבית כנסת ולא להתפרצות.",מתחם העונש ההולם
126,SH-22-02-54611-970,"על כל פנים, בית המשפט אינו מוגבל ב""כותרת"" הוראות החיקוק והוא נדרש לכלל נסיבות המקרה ובענייננו, כאמור לעיל, הן אינן מתאפיינות בחומרה ייתרה, מבלי להמעיט מחומרת הכיעור הנלווה לעבירות.",מתחם העונש ההולם
127,SH-22-02-54611-970,לזאת אוסיף כי הבאתי בכלל חשבון את סוג התחמושת שנתפסה בביתו של הנאשם.,מתחם העונש ההולם
128,SH-22-02-54611-970,המאשימה לא הקדישה פרק נפרד בטיעוניה לעבירה זו למעט אמירה כללית כי נתפסה תחמושת.,מתחם העונש ההולם
129,SH-22-02-54611-970,באת כוח הנאשם טענה כי התחמושת נשכחה מתקופת השירות הצבאי.,מתחם העונש ההולם
130,SH-22-02-54611-970,"בהעדר התנגדות מטעם המאשימה, הרי יש לראות בנתון זה כנסיבה מוסכמת הפועלת לטובתו של הנאשם.",מתחם העונש ההולם
131,SH-22-02-54611-970,"לפיכך, ובהעדר אינדיקציה כי התחמושת הוחזקה לצורך פעילות עבריינית, ובשים לב למספר התרמילים שנמצאו הרי הפגיעה בערכים המוגנים נמוכה.",מתחם העונש ההולם
132,SH-22-02-54611-970,"לאור כל האמור ובהתחשב בנסיבות ביצוע העבירות וההתמכרות להימורים העומדת ברקע, במידת הפגיעה בערכים המוגנים ובמדיניות הענישה הנהוגה, מצאתי לקבוע את מתחם העונש ההולם בתיק העיקרי בין מספר חודשי מאסר שיכול וירוצו בעבודות שירות ועד ל 18 חודשי מאסר בפועל לצד רכיבי ענישה נוספים.",מתחם העונש ההולם
133,SH-22-02-54611-970,באשר לתיקי הצירוף.,מתחם העונש ההולם
134,SH-22-02-54611-970,עסקינן בעבירות גניבה פשוטות נעדרות תחכום.,מתחם העונש ההולם
135,SH-22-02-54611-970,בתיק הצירוף הראשון – גניבת מוצרים מהסופר ששווים המצטבר אינו עולה על 700 ₪.,מתחם העונש ההולם
136,SH-22-02-54611-970,בתיק הצירוף השני – גניבת מוצרי היגיינה מהסופר ששווים הוא 110 ₪.,מתחם העונש ההולם
137,SH-22-02-54611-970,"בתיק הצירוף השלישי- גניבה מבית הכנסת סכום של כ- 2,160 ₪, אך כעבור מספר ימים בודדים הושב סכום הגזלה לבעליה.",מתחם העונש ההולם
138,SH-22-02-54611-970,"לפיכך, והואיל והפגיעה בערכים המוגנים נמוכה, הסכימו הצדדים כי הגבול התחתון של המתחם הוא מאסר על תנאי בעוד הגבול העליון הוא מספר חודשי מאסר לריצוי בעבודות שירות.",מתחם העונש ההולם
139,SH-22-02-54611-970,מתחם זה מקובל על בית המשפט והוא תואם את מדיניות הענישה הנהוגה.,מתחם העונש ההולם
140,SH-22-02-54611-970,הצדדים לא טענו ואף לא מצאתי אני נסיבות לחומרה או לקולה המצדיקות חריגה ממתחם העונש ההולם.,גזירת העונש המתאים לנאשם 
141,SH-22-02-54611-970,"לפיכך, יש לקבוע עונשו של הנאשם בתוך המתחם, תוך התחשבות בנסיבות שאינן קשורות בביצוע העבירה (סעיף 40יא' לחוק העונשין) כדלקמן:",גזירת העונש המתאים לנאשם 
142,SH-22-02-54611-970,"הנאשם יליד 1989, גרוש ואב לקטינה בת כ-6 שנים.",גזירת העונש המתאים לנאשם 
143,SH-22-02-54611-970,הנאשם הורשע על פי הודאתו בארבעה כתבי אישום.,גזירת העונש המתאים לנאשם 
144,SH-22-02-54611-970,הודאה זו חסכה את שמיעת עדויות והובילה לחיסכון בזמן ציבורי וכמובן יש לזקוף זאת לזכות הנאשם.,גזירת העונש המתאים לנאשם 
145,SH-22-02-54611-970,"הנאשם לקח אחריות מלאה על מעשיו, וביטא תחושות צער על מעשיו והפגיעה בסביבה, גם בפני שירות המבחן ומסר כי מבין שפעל באופן אסור ועבר על החוק (תסקיר ראשון).",גזירת העונש המתאים לנאשם 
146,SH-22-02-54611-970,"לחובתו של הנאשם עומדת הרשעה אחת בגין שני תיקים שעניינם הטרדה באמצעות מתקן בזק, איומים וגניבה.",גזירת העונש המתאים לנאשם 
147,SH-22-02-54611-970,עיון בגזר הדין מלמד כי על רקע הליך גירושין איים והטריד הנאשם את גרושתו.,גזירת העונש המתאים לנאשם 
148,SH-22-02-54611-970,כן עולה כי באותה תקופה ובמהלך שנת 2019 נטל הנאשם בושם וחיתולים מהסופר בסכום כולל של 346 ₪.,גזירת העונש המתאים לנאשם 
149,SH-22-02-54611-970,"בהתאם להסדר הטיעון אליו הגיעו הצדדים נגזר דינו של הנאשם ל- 3 חודשי מאסר על תנאי למשך שנתיים, קנס והתחייבות בסך 2,000 ₪ (טעת/1-טעת/2).",גזירת העונש המתאים לנאשם 
150,SH-22-02-54611-970,"בענייננו, המאסר הוא חב הפעלה וכך גם ההתחייבות.",גזירת העונש המתאים לנאשם 
151,SH-22-02-54611-970,הנאשם היה עצור בגין מעשיו בתיק העיקרי תקופה של כחודש ימים.,גזירת העונש המתאים לנאשם 
152,SH-22-02-54611-970,"לאחר שחרורו ומשך תקופה של שנה שהה בתנאים מגבילים, עליהם הקפיד ולא נרשמו לחובתו הפרות.",גזירת העונש המתאים לנאשם 
153,SH-22-02-54611-970,"הנאשם הביע מוטיבציה להשתלב בהליכי טיפול בתחום התמכרויות להימורים, פנה ביוזמתו לבית חוסן.",גזירת העונש המתאים לנאשם 
154,SH-22-02-54611-970,"אך למרבה הצער, בפועל לא הצליח הנאשם לקדם השתלבות בטיפול.",גזירת העונש המתאים לנאשם 
155,SH-22-02-54611-970,שירות המבחן התרשם כי הנאשם חסר פניות וחסר בשלות לטיפול והמוטיבציה אותה ביטא בעבר נובעת מחשש מתוצאות ההליך המשפטי ולא מתוך הבנה ותובנה לחומרת מצבו.,גזירת העונש המתאים לנאשם 
156,SH-22-02-54611-970,דברים אלו נכונים בפרט לאור הסתבכותו באירוע גניבה נוסף כמתואר בכתב האישום המצורף השלישי.,גזירת העונש המתאים לנאשם 
157,SH-22-02-54611-970,"עם זאת, יש לתת משקל לעובדה כי תקופה ארוכה למדי נמנע הנאשם מפעילות עבריינית ואירוע הנוסף מעידה חד פעמית בפרק שאינה מלמדת על הסלמה במעשים והנאשם אף השיב כעבור מספר ימים, את הגזלה לבעליה.",גזירת העונש המתאים לנאשם 
158,SH-22-02-54611-970,"אין זה מופרך לסבור כי לו היה הנאשם ממשיך לפסוע בדרך שיקומית ואפשר היה להצביע על פוטנציאל שיקומי, היה מקום לשקול סטייה ממתחם הענישה לקולה והארכת המאסר המותנה כפי שהמליץ שירות המבחן בתסקיר הראשון.",גזירת העונש המתאים לנאשם 
159,SH-22-02-54611-970,הזדמנות אותה לא השכיל הנאשם לנצל ואין לו אלא להלין על עצמו.,גזירת העונש המתאים לנאשם 
160,SH-22-02-54611-970,"עם זאת, אי אפשר לומר כי מדובר במקרה בו אפסה התקווה לשינוי ולשיקום, ויש לקוות כי לטובת ביתו הקטינה ולטובתו יעשה הנאשם את המאמצים לשוב לדרך הישר.",גזירת העונש המתאים לנאשם 
161,SH-22-02-54611-970,בסופו של דבר מצאתי כי המלצת שירות המבחן מאזנת נכונה את מכלול השיקולים הצריכים לעניין ועונש מאסר בדרך של עבודות שירות יהלום את נסיבות המעשה והעושה.,גזירת העונש המתאים לנאשם 
162,SH-22-02-54611-970,הערה טרם סיום.,גזירת העונש המתאים לנאשם 
163,SH-22-02-54611-970,התביעה בטיעוניה עתרה להשית על הנאשם תקופת מאסר של 15 חודשים הכוללת את תקופת תנאי של 3 חודשים.,גזירת העונש המתאים לנאשם 
164,SH-22-02-54611-970,"כאמור, בית המשפט ביקש לברר עם המאשימה האם הכוונה כי יש  להשית תקופת מאסר בת 12 חודשים ולצבור לה את תקופת התנאי או שמא יש להשית תקופת מאסר בת 15 חודשים ולחפוף את תקופת התנאי.",גזירת העונש המתאים לנאשם 
165,SH-22-02-54611-970,"בתגובה החליטה המאשימה לשנות מהעמדה עליה הצהירה וביקשה להשית על הנאשם תקופת מאסר בת 15 חודשים ולצבור את תקופת התנאי כך שסה""כ ירצה הנאשם תקופת מאסר בת 18 חודשים.",גזירת העונש המתאים לנאשם 
166,SH-22-02-54611-970,"התנהלות זו אינה תקינה, וגם זאת אם להתנסח בעדינות.",גזירת העונש המתאים לנאשם 
167,SH-22-02-54611-970,שאלות והערות בית המשפט בשלב הטיעונים לעונש ובכלל נועדו לברר את המחלוקות בין הצדדים בכדי להוביל להכרעה נכונה וצודקת.,גזירת העונש המתאים לנאשם 
168,SH-22-02-54611-970,לא יעלה על הדעת כי שאלה או הערה של בית המשפט תרע את מצבו של נאשם ותעמיד אותו בסיכון לעונש חמור מזה לו היה צפוי מלכתחילה אלמלא מעורבות בית המשפט.,גזירת העונש המתאים לנאשם 
169,SH-22-02-54611-970,"התנהלות זו פוגעת במעמדו של בית המשפט, במראית פני הצדק ובאמון הציבור במערכת השפיטה.",גזירת העונש המתאים לנאשם 
170,SH-22-02-54611-970,"חרף העובדה כי בית המשפט הפנה את תשומת לב המאשימה לכך שהתנהלותה אינה ראויה, זו סירבה לקחת אחריות על התנהגות פסולה זו ועמדה בתוקף על ההכבדה בעתירה לעניין העונש.",גזירת העונש המתאים לנאשם 
171,SH-22-02-54611-970,דומה כי יש להזכיר מושכלות יסוד.,גזירת העונש המתאים לנאשם 
172,SH-22-02-54611-970,בין התביעה לנאשם בהליך הפלילי ישנם פערי כוחות מובנים ומשכך חלות על התביעה חובות מוגברות.,גזירת העונש המתאים לנאשם 
173,SH-22-02-54611-970,כל הצהרה מפי באי כוח המאשימה יוצרת ציפייה בליבו של הנאשם ומחייבת את רשויות התביעה.,גזירת העונש המתאים לנאשם 
174,SH-22-02-54611-970,"אף אם נפלה שגגה בידי המאשימה, החובה לנהוג ביושר אינה נעלמת.",גזירת העונש המתאים לנאשם 
175,SH-22-02-54611-970,שיקולים של צדק והגינות הם הבסיס לניהול הליכים המשפטיים.,גזירת העונש המתאים לנאשם 
176,SH-22-02-54611-970,לאור כל האמור אני גוזרת על הנאשם את העונשים הבאים:,גזירת העונש המתאים לנאשם 
177,SH-22-02-54611-970,מאסר בן 8 חודשים.,גזירת העונש המתאים לנאשם 
178,SH-22-02-54611-970,אני מורה על הפעלת מאסר מותנה בן 3 חודשים מת.פ 6114-07-19 מיום 14.1.2020 וזאת במצטבר ובחופף לעונש המאסר שהוטל בסעיף א' לעיל.,גזירת העונש המתאים לנאשם 
179,SH-22-02-54611-970,"סה""כ ירצה הנאשם מאסר בן 9 חודשים.",גזירת העונש המתאים לנאשם 
180,SH-22-02-54611-970,המאסר ירוצה בדרך של עבודות שירות בהתאם לחוות דעת הממונה על עבודות שירות מיום 6.3.2023 .,גזירת העונש המתאים לנאשם 
181,SH-22-02-54611-970,"הנאשם יתייצב ביום 6.9.2023 בשעה 8:00 במשרדי הממונה במפקדת מחוז מרכז של שב""ס.",גזירת העונש המתאים לנאשם 
182,SH-22-02-54611-970,"הנאשם מוזהר כי עליו לעמוד בתנאי ההעסקה ובדרישות הממונה, לרבות בדבר איסור צריכת אלכוהול, וכי כל חריגה מהכללים עלולה להביא להפסקת עבודות השירות וריצוי יתרת עונש המאסר מאחורי סורג ובריח.",גזירת העונש המתאים לנאשם 
183,SH-22-02-54611-970,"3 חודשי מאסר אותם לא ירצה הנאשם, אלא אם יעבור בתוך שלוש שנים עבירות רכוש מסוג עוון לרבות החזקת נכס חשוד כגנוב.",גזירת העונש המתאים לנאשם 
184,SH-22-02-54611-970,"6 חודשי מאסר אותם לא ירצה הנאשם, אלא אם יעבור בתוך שלוש שנים עבירות רכוש מסוג פשע;",גזירת העונש המתאים לנאשם 
185,SH-22-02-54611-970,קנס בסך 900 ₪ אשר ישולם עד לא יאוחר מיום 1.10.2023.,גזירת העונש המתאים לנאשם 
186,SH-22-02-54611-970,"פיצוי בסך לבתי הכנסת אליהם התפרץ הנאשם באישומים 1,2,4 בכתב האישום המקורי בסך 900 ₪ כל אחד.",גזירת העונש המתאים לנאשם 
187,SH-22-02-54611-970,"הפיצוי ישולם ב-3 תשלומים שווים ורצופים, הראשון בהם מיום 1.9.2023 ובכל ראשון לחודש לאחריו.",גזירת העונש המתאים לנאשם 
188,SH-22-02-54611-970,"מוסבר לנאשם כי ניתן לשלם את הקנס והפיצוי כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגביה באחת מהדרכים הבאות:",גזירת העונש המתאים לנאשם 
189,SH-22-02-54611-970,כרטיס אשראי באתר המקוון של רשות האכיפה והגביה www.eca.gov.il;,גזירת העונש המתאים לנאשם 
190,SH-22-02-54611-970,מוקד שירות טלפוני בשירות עצמי (מרכז גביה) 35592* או בטלפון 073-2055000;,גזירת העונש המתאים לנאשם 
191,SH-22-02-54611-970,במזומן בכל סניף של בנק דואר בהצגת תעודת זהות בלבד (או צורך בשוברים).,גזירת העונש המתאים לנאשם 
192,SH-22-02-54611-970,"אני מורה על הפעלת התחייבות בת 2,000 מת.פ 6114-07-19 מגזר דין מיום 14.1.2020.",גזירת העונש המתאים לנאשם 
193,SH-22-02-54611-970,ההתחייבות תשולם עד לא יאוחר מיום 1.10.2023.,גזירת העונש המתאים לנאשם 
194,SH-22-02-54611-970,"לבקשת הנאשם, הפיצויים ולאחר מכן הקנס וההתחייבות ישולמו מתוך ערבון שהופקד מטעם הנאשם בהליכי המעצר והיתרה תושב לו בכפוף לכל דין.",גזירת העונש המתאים לנאשם 
195,SH-22-02-54611-970,"מובהר, כי רכיב זה  בגזר הדין כפוף לכל מניעה חוקית לרבות עיקול.",גזירת העונש המתאים לנאשם 
196,SH-22-02-54611-970,זכות ערעור לבית המשפט המחוזי תוך 45 ימים.,גזירת העונש המתאים לנאשם 
197,SH-22-02-54611-970,5129371צו כללי למוצגים,גזירת העונש המתאים לנאשם 
198,SH-22-02-54611-970,"ניתן היום,  א' אב תשפ""ג, 19 יולי 2023, בהעדר הצדדים.",גזירת העונש המתאים לנאשם 
199,SH-22-02-54611-970,זהר דיבון סגל 54678313,   					
