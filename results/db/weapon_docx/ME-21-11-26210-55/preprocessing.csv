,verdict,text,part
0,ME-21-11-26210-55,"בשם המאשימה: עו""ד מיכל גופר-דפנה"," אוסאמה ח'טיב (עציר) ת""ז  xxxxxxxxxx"
1,ME-21-11-26210-55,"בשם הנאשם:  עו""ד בת אל ארז לוינסקי – סניגוריה ציבורית"," אוסאמה ח'טיב (עציר) ת""ז  xxxxxxxxxx"
2,ME-21-11-26210-55,"הנאשם: הופיע, באמצעות ליווי שב""ס"," אוסאמה ח'טיב (עציר) ת""ז  xxxxxxxxxx"
3,ME-21-11-26210-55,"חוק העונשין, תשל""ז-1977: סע'  29, 144(ב), 244, 287(א), 314ט, 340א(ב)(1), (2)"," אוסאמה ח'טיב (עציר) ת""ז  xxxxxxxxxx"
4,ME-21-11-26210-55,פקודת התעבורה [נוסח חדש]: סע'  43," אוסאמה ח'טיב (עציר) ת""ז  xxxxxxxxxx"
5,ME-21-11-26210-55,"ביום 29/05/22 הורשע הנאשם, במסגרת הסדר טיעון, שאינו כולל הסכמה לעניין העונש, בעבירות המיוחסות לו בכתב האישום – עבירות בנשק בצוותא, עבירה לפי סע' 144(ב) רישא וסיפא + 29 לחוק העונשין, התשל""ז-1977 (להן: ""החוק""), ירי מנשק חם בצוותא, עבירה לפי סע' 340א(ב)(1) ו-(2) + 29 לחוק, שינוי זהות של רכב בצוותא, עבירה לפי סע' 314ט + 29 לחוק, הסתייעות ברכב לביצוע פשע בצוותא, עבירה לפי סע' 43 לפקודת התעבורה + 29 לחוק, שיבוש מהלכי משפט, עבירה לפי סע' 244 לחוק והפרת הוראה חוקית, עבירה לפי סע' 287(א) לחוק.",גזר דין
6,ME-21-11-26210-55,"במסגרת הסדר הטיעון הוסכם בין הצדדים כי התביעה תעתור להטלת עונש ראוי של 62 חודשי מאסר בניכוי ימי מעצרו של הנאשם בגין תיק זה, מיום 24/10/21 ועד יום 06/01/22, וכן לענישה נלווית, מאסר מותנה, קנס ופיצוי לשק""ד ביהמ""ש, ואילו ההגנה תטען באופן חופשי לעונש, לרבות סוגיית ניכוי ימי המעצר של הנאשם בתיק זה.",גזר דין
7,ME-21-11-26210-55,"ג'מאל חכרוש (להלן: ""המתלונן"") משרת במשטרת ישראל בדרגת ניצב ומתגורר בכפר כנא, מקום מגוריו של הנאשם.",עובדות כתב האישום:
8,ME-21-11-26210-55,"עובר לאירועים המתוארים באישום זה, חש הנאשם רגשות טינה וזעם כלפי המתלונן, שכן הנאשם סבר שהמתלונן התערב בסכסוכי משפחות בכפר כנא שלא לצורך, וזאת, בניגוד לאינטרסים של הנאשם ומשפחתו.",עובדות כתב האישום:
9,ME-21-11-26210-55,"על רקע תחושותיו אלו, עובר ליום 10/09/21 גמלה בלב הנאשם ההחלטה לירות על בית המתלונן.",עובדות כתב האישום:
10,ME-21-11-26210-55,"לצורך כך, הצטייד הנאשם שלא כדין ברובה מסוג m16, אשר בכוחו להמית אדם, וכן בשתי מחסניות ובתחמושת לרובה m16 (כולם ביחד להלן: ""הנשק"").",עובדות כתב האישום:
11,ME-21-11-26210-55,"בהמשך לכך, ביום 10/09/21, סמוך לשעה 21:00, יצר הנאשם קשר עם מוחמד אבו סמרה (להלן: ""מוחמד""), תושב חיפה עמו היתה לנאשם היכרות מוקדמת.",עובדות כתב האישום:
12,ME-21-11-26210-55,"הנאשם אשר ידע כי מוחמד עוסק בממכר כלי רכב, ביקש ממוחמד למסור לו רכב לשימוש למשך מספר שעות, בסכום של כ-2,000 ₪.",עובדות כתב האישום:
13,ME-21-11-26210-55,מוחמד השיב לנאשם כי יבדוק עבורו את העניין.,עובדות כתב האישום:
14,ME-21-11-26210-55,"סמוך לשעה 21:30 התקשר הנאשם פעם נוספת למוחמד, ואמר לו כי הוא צריך רכב לשעה עד שעתיים בלבד.",עובדות כתב האישום:
15,ME-21-11-26210-55,מוחמד הציע לנאשם לעשות שימוש ברכבו.,עובדות כתב האישום:
16,ME-21-11-26210-55,הנאשם אמר למוחמד כי ישלח לו מיקום אליו הוא מבקש שיגיע ומוחמד הסכים לכך.,עובדות כתב האישום:
17,ME-21-11-26210-55,"בהמשך לסיכום זה, סמוך לשעה 22:00 הגיע הנאשם ליער בית קשת (להלן: ""היער""), הנאשם עשה שימוש במכשיר הטלפון הנייד של בנו, על מנת להסוות את זהותו ושלח ממנו את מיקומו למוחמד.",עובדות כתב האישום:
18,ME-21-11-26210-55,"מוחמד ניווט למיקום ששלח אליו הנאשם והגיע ליער, כשהוא נוהג ברכבו מסוג מזדה ל""ז 67643102 (להלן: ""הרכב"").",עובדות כתב האישום:
19,ME-21-11-26210-55,"הנאשם הגיע ליער ברכב מסוג טנדר טויוטה (להלן: ""הטנדר""), כשהוא מוביל עמו שלא כדין את הנשק וכן לוחיות זיהוי לרכב שמספרן 7930306, 4942475 ו-5282354 ומברגה.",עובדות כתב האישום:
20,ME-21-11-26210-55,הנאשם ומוחמד נפגשו ביער.,עובדות כתב האישום:
21,ME-21-11-26210-55,"במטרה לטשטש את עקבותיו ולהקשות על זיהויו, החליף הנאשם את לוחיות הזיהוי של הרכב בלוחיות הזיהוי שהביא עמו באמצעות המברגה, והורה למוחמד למסור לו את הטלפון הנייד שלו.",עובדות כתב האישום:
22,ME-21-11-26210-55,הנאשם השאיר את הטלפונים הניידים שלו ושל מוחמד ואת לוחיות הזיהוי המקוריות של הרכב בתוך הטנדר.,עובדות כתב האישום:
23,ME-21-11-26210-55,הנאשם הורה למוחמד למלא 2 מחסניות בתחמושת m16 ומוחמד עשה זאת.,עובדות כתב האישום:
24,ME-21-11-26210-55,"סמוך לשעה 23:00 יצאו הנאשם ומוחמד באמצעות הרכב, בו נהג מוחמד, מהיער לכיוון ביתו של המתלונן, כשהם מובילים את הנשק ברכב שלא כדין, במטרה לירות על ביתו של המתלונן.",עובדות כתב האישום:
25,ME-21-11-26210-55,הנאשם הנחה את מוחמד בדרך אל הבית.,עובדות כתב האישום:
26,ME-21-11-26210-55,"בהגיעם סמוך לבית המתלונן, הורה הנאשם לעשות פניית פרסה ולעצור את הרכב.",עובדות כתב האישום:
27,ME-21-11-26210-55,"לאחר עצירת הרכב, ירד הנאשם מהרכב כשהוא נושא עמו את הנשק, וירה ממנו כ-5 כדורים בירי אוטומטי לעבר דלת חניון הבית.",עובדות כתב האישום:
28,ME-21-11-26210-55,"הכדורים חדרו את דלת החניון, חלפו מעל רכבו של המתלונן אשר חנה בחניון, ופגעו בקיר החניון שמול הדלת.",עובדות כתב האישום:
29,ME-21-11-26210-55,באותה עת שהו המתלונן ואשתו בקומת המגורים של הבית.,עובדות כתב האישום:
30,ME-21-11-26210-55,"הנאשם שב לרכב ומוחמד החל לנהוג במהירות בחזרה ליער, כשהנאשם מכוון אותו בדרך.",עובדות כתב האישום:
31,ME-21-11-26210-55,"בהגיעם ליער, הרכיב הנאשם בחזרה את לוחיות הזיהוי המקוריות של הרכב.",עובדות כתב האישום:
32,ME-21-11-26210-55,"מוחמד עזב את המקום באמצעות הרכב, והנאשם עזב את המקום באמצעות הטנדר.",עובדות כתב האישום:
33,ME-21-11-26210-55,"בהמשך לכך, ובמטרה להעלים ראיות, השמיד הנאשם את הנשק.",עובדות כתב האישום:
34,ME-21-11-26210-55,לאחר מספר ימים הגיע הנאשם למסעדה בה עבד מוחמד ושילם לו 2000$ עבור חלקו בביצוע הירי.,עובדות כתב האישום:
35,ME-21-11-26210-55,"ביום 10/08/21, במסגרת מ""ת 50069-10-19 של בית המשפט המחוזי בנצרת, נקבע כי על הנאשם לשהות בתנאי מעצר בית חלקי, באופן שייאסר עליו לצאת מביתו בכפר כנא בין השעה 17:00 לשעה 08:00 (להלן: ""הצו"").",עובדות כתב האישום:
36,ME-21-11-26210-55,את המתואר באישום הראשון עשה הנאשם על אף הצו.,עובדות כתב האישום:
37,ME-21-11-26210-55,"ביום 22/10/21, בניגוד להוראות הצו, יצא הנאשם עם משפחתו לשכם, ושהה בשכם עד ליום 24/10/21, שאז נעצר במחסום בכניסתו בחזרה לישראל.",עובדות כתב האישום:
38,ME-21-11-26210-55,מטעם הנאשם הוגשו מסמך מטעם קצין האסירים בכלא צלמון והסכם סולחה שנחתם ביום 16/06/22 בין אביו של הנאשם לבין המתלונן.,הראיות לעונש:
39,ME-21-11-26210-55,"כמו כן, העידו אשת הנאשם, נמארק חטיב, ועו""ד חסן חטיב, קרוב משפחה של הנאשם, אשר בעניינו הוגשו מסמכים המעידים על תפקידיו המקצועיים – כתב מינוי לסגן יו""ר פורום נזיקין, רישיון נוטריון, תעודת הוקרה מטעם לשכת עוה""ד והסמכה כמאמן לשני מתמחים.",הראיות לעונש:
40,ME-21-11-26210-55,כן הוגש מסמך מטעמו של קצין האסירים בכלא צלמון המתאר התנהגות חיובית של הנאשם.,הראיות לעונש:
41,ME-21-11-26210-55,"עו""ד חטיב העיד כי הנאשם הוא קרוב משפחתו מדרגה קרובה וכן חבר טוב ושכן של בנו.","עדות עו""ד חטיב:"
42,ME-21-11-26210-55,"הוא מכיר אותו מילדות והנאשם אף התמחה וכן עבד כעו""ד במשרדו.","עדות עו""ד חטיב:"
43,ME-21-11-26210-55,"לדבריו, הנאשם הוא אדם טוב לב, משמש כעמוד התווך של המשפחה ועוזר כלכלית לאביו, בעל חברת בנייה בצפת.","עדות עו""ד חטיב:"
44,ME-21-11-26210-55,ב-5 השנים האחרונות היה פעיל חברתית ויחד עם צעירים נוספים מהמשפחה ייסדו עמותה ליישוב סכסוכים בתוך המשפחה ומחוץ לה.,"עדות עו""ד חטיב:"
45,ME-21-11-26210-55,הנאשם היה אחד האנשים הפעילים והדינאמיים של העמותה ואף פעל לגיוס תרומות וכספים למשפחות נזקקות בחגים.,"עדות עו""ד חטיב:"
46,ME-21-11-26210-55,"אמנם אין מדובר במעידה ראשונה של הנאשם, אולם הנאשם ביטא בפניו חרטה כנה ואמיתית על מעשיו והרגיש שעשה עוול הן לאשתו וילדיו והן לו וברצונו לחזור לדרך חדשה.","עדות עו""ד חטיב:"
47,ME-21-11-26210-55,"לאחר האירוע חלק מהמכובדים ממשפחת חטיב, ובראשם דודו של הנאשם, נפגשו עם המתלונן בביתו באווירה נעימה, משפחתית ומכובדת, אשר בסופה לא נחתם הסכם סולחה בין הצדדים.","עדות עו""ד חטיב:"
48,ME-21-11-26210-55,"לדבריו, מאסרו של הנאשם יגרום לקריסה כלכלית לאביו ולחברתו.","עדות עו""ד חטיב:"
49,ME-21-11-26210-55,מאסרו גורם נזק קשה מבחינה חברתית ונפשית ומצבה הנפשי של אשתו קשה.,"עדות עו""ד חטיב:"
50,ME-21-11-26210-55,"כמו כן, נגרם נזק רציני מאוד למשרדו ולחוג לקוחותיו  והוא מסייע להם ועוזר לסיים תיקים.","עדות עו""ד חטיב:"
51,ME-21-11-26210-55,"לפיכך, ביקש שלא להחמיר איתו ולהקל בעונשו.","עדות עו""ד חטיב:"
52,ME-21-11-26210-55,אשת הנאשם העידה כי היא והנאשם נשואים 10 שנים ולהם שני ילדים בגילאי 8 ו-5.,עדות אשת הנאשם:
53,ME-21-11-26210-55,מעשיו ומעצרו של הנאשם משפיעים עליה ועל הילדים נפשית וכלכלית מאחר שהוא היה אחראי על הכל בבית וכעת היא המפרנסת היחידה.,עדות אשת הנאשם:
54,ME-21-11-26210-55,ילדם נמצא בטיפול רגשי וילדתם לא ישנה בלילות והם מתגעגעים לאביהם ושואלים עליו כל הזמן.,עדות אשת הנאשם:
55,ME-21-11-26210-55,"לדבריה, הנאשם מתחרט על מעשיו והם אינם מקובלים עליה.",עדות אשת הנאשם:
56,ME-21-11-26210-55,"כמו כן, לדבריה, היא ידעה שהוא הפר מעצר בית כשהם יצאו לחופשה משפחתית והם מתחרטים על כך.",עדות אשת הנאשם:
57,ME-21-11-26210-55,במעשיו פגע הנאשם במספר ערכים חברתיים מוגנים.,מתחם העונש ההולם:
58,ME-21-11-26210-55,"בביצוע עבירות הנשק השונות, פגע הנאשם באופן ממשי בשלום הציבור ובטחונו.",מתחם העונש ההולם:
59,ME-21-11-26210-55,אין להכביר מילים בעת הזו על חומרתן של עבירות הנשק ועל פוטנציאל הסיכון הטמון בהן לפגיעה בנפש וברכוש ולא בכדי ניכרת מגמה רציפה בפסיקה של החמרת הענישה בעבירות אלו.,מתחם העונש ההולם:
60,ME-21-11-26210-55,בביצוע עבירות שינוי זהות של רכב והסתייעות ברכב לביצוע פשע נפגעו הסדר הציבורי והצורך למנוע שימוש בכלי רכב לביצוע עבירות.,מתחם העונש ההולם:
61,ME-21-11-26210-55,בביצוע עבירת שיבוש מהלכי משפט נפגעו השמירה על שלטון החוק והסדר הציבורי והשאיפה לניהול תקין של הליך משפטי והליך חקירה כדי להגיע לחקר האמת.,מתחם העונש ההולם:
62,ME-21-11-26210-55,"בביצוע עבירת הפרת הוראה חוקית נפגעו השמירה על הסדר הציבורי, כיבוד צווים שיפוטיים והגנה על שלטון החוק.",מתחם העונש ההולם:
63,ME-21-11-26210-55,"אף כי ניתן לראות באירועים המפורטים בשני האישומים כאירועים נפרדים, הרי שהסכמת הצדדים כי מדובר באירוע אחד מייתרת מחלוקת זו.",מתחם העונש ההולם:
64,ME-21-11-26210-55,"לפיכך, ייקבעו מסגרות העונש בהתאם להגדרה זו.",מתחם העונש ההולם:
65,ME-21-11-26210-55,עיון בפסיקה מלמד כי ביחס  לעבירות הנשק מסתמנת מגמה הולכת וגוברת להחמרה בענישה:,מדיניות הענישה הנהוגה:
66,ME-21-11-26210-55,"ביהמ""ש העליון אף הדגיש לא אחת את הצורך בענישה מחמירה ומרתיעה כלפי השימוש בנשק חם לשם פתרון סכסוכים.",	‏‏
67,ME-21-11-26210-55,"זאת, במיוחד כאשר השימוש בו נעשה בסביבת בתי מגורים:",	‏‏
68,ME-21-11-26210-55,העבירות של שינוי זהות של רכב והסתייעות ברכב לביצוע פשע הן עבירות נלוות ליתר העבירות ובוצעו על מנת לאפשר לנאשם את ביצוע יתר העבירות ובכך חומרתן.,	‏‏
69,ME-21-11-26210-55,"אשר למדיניות הענישה הנהוגה בעבירה שעניינה שיבוש מהלכי משפט, בתי המשפט התייחסו לחומרה הגלומה בעבירה זו באשר יש בה כדי לחתור תחת חברה מתוקנת, הליכי חקירה ראויים ותקינים והבאה לגילוי האמת, בדמות השתת ענישה מוחשית.",	‏‏
70,ME-21-11-26210-55,בעניין זה נאמר כי:,	‏‏
71,ME-21-11-26210-55,"אשר לעבירה של הפרת הוראה חוקית, מדובר בעבירה שיש בה משום פגיעה בשלטון החוק ובסדרי המשפט, באמצעות פגיעה בחובה לקיים החלטות וצווים שיפוטיים.",	‏‏
72,ME-21-11-26210-55,מדיניות הענישה הנוהגת בעבירה זו נעה בין מאסר מותנה לבין מאסר לתקופה קצרה.,	‏‏
73,ME-21-11-26210-55,"הנסיבות המתוות את מתחם הענישה בעבירה של הפרת הוראה חוקית כרוכות במהותו של הצו שהופר, במטרת הצו ובשאלה האם נלווה להפרת הצו ביצוע עבירה נוספת.",	‏‏
74,ME-21-11-26210-55,בעניין זה נפסק כי:,	‏‏
75,ME-21-11-26210-55,"הצדדים הפנו לפסיקה התומכת בעמדתם ומעבר לכך, ניתן לעיין, בשינויים המחויבים:",...
76,ME-21-11-26210-55,ביחס לעבירות הנשק השונות ראו:,...
77,ME-21-11-26210-55,ביחס לעבירת שינוי זהות של רכב ראו:,...
78,ME-21-11-26210-55,ביחס לעבירת הסתייעות ברכב לביצוע פשע ראו:,...
79,ME-21-11-26210-55,ביחס לעבירת שיבוש מהלכי משפט ראו:,...
80,ME-21-11-26210-55,ביחס לעבירת הפרת הוראה חוקית ראו:,...
81,ME-21-11-26210-55,"אשר לנסיבות הקשורות בביצוע העבירות נשוא האישום הראשון, עולה, כי בשל רגשות טינה וזעם כלפי המתלונן, ניצב במשטרת ישראל, המתגורר בכפר כנא, מקום מגוריו של הנאשם, גמלה בליבו של הנאשם החלטה לירות על ביתו.",...
82,ME-21-11-26210-55,"לשם כך הצטייד שלא כדין ברובה מסוג m16, בשתי מחסניות ובתחמושת לרובה m16 (להלן: ""הנשק"").",...
83,ME-21-11-26210-55,"הנאשם שכר רכב מאחר בשם מוחמד למשך מספר שעות וקבע להיפגש עמו סמוך לשעה 22:00 ביער בית קשת, תוך שהוא עושה שימוש במכשיר הטלפון הנייד של בנו, על מנת להסוות את זהותו.",...
84,ME-21-11-26210-55,"הנאשם הגיע ליער בטנדר בו הוביל את הנשק וכן 3 לוחיות זיהוי לרכב, אותן החליף ברכבו של מוחמד, במטרה לטשטש את עקבותיו ולהקשות על זיהויו.",...
85,ME-21-11-26210-55,"כמו כן, השאיר הנאשם את הטלפונים הניידים שלו ושל מוחמד ואת לוחיות הזיהוי המקוריות של הרכב בתוך הטנדר.",...
86,ME-21-11-26210-55,בהוראת הנאשם מילא מוחמד 2 מחסניות בתחמושת m16.,...
87,ME-21-11-26210-55,"סמוך לשעה 23:00 יצאו הנאשם ומוחמד באמצעות הרכב, בו נהג מוחמד, מהיער לכיוון ביתו של המתלונן.",...
88,ME-21-11-26210-55,"הנאשם הנחה את מוחמד ובהגיעם סמוך לבית המתלונן ירד הנאשם מהרכב כשהוא נושא עמו את הנשק, וירה ממנו כ-5 כדורים בירי אוטומטי לעבר דלת חניון הבית.",...
93,ME-21-11-26210-55,"בהמשך לכך, ובמטרה להעלים ראיות, השמיד את הנשק.",...
94,ME-21-11-26210-55,לאחר מספר ימים שילם הנאשם למוחמד 2000$ עבור חלקו בביצוע הירי.,...
95,ME-21-11-26210-55,"בנוסף לכך, בביצוע המתואר באישום הראשון ובמקרה נוסף, בו יצא הנאשם עם משפחתו לשכם ושהה שם במשך כשלושה ימים, הפר הנאשם צו של ביהמ""ש המחוזי בנצרת (מ""ת 50069-10-19), אשר קבע כי עליו לשהות בתנאי מעצר בית חלקי.",...
96,ME-21-11-26210-55,"די בכך כדי להבהיר את חלקו המלא של הנאשם בביצוע העבירות המיוחסות לו, התכנון המפורט שקדם להן והנזק שנגרם ושעלול היה להיגרם כתוצאה מהן.",...
97,ME-21-11-26210-55,"אף כי העבירות שביצע הנאשם במסגרת האישום הראשון בוצעו ביחד עם אחר, אין בכך כדי להמעיט מאחריותו וחלקו של הנאשם בביצוען המלא.",...
98,ME-21-11-26210-55,"הנאשם הוא אדם בוגר ובר דעת, אשר יכול היה להבין את מעשיו, היתה לו שליטה מלאה עליהם והוא יכול היה להימנע מהם.",...
99,ME-21-11-26210-55,"לאחר ששקלתי את האמור לעיל, אני קובע כי מתחם העונש ההולם למעשי העבירה שביצע הנאשם נע בין 48  לבין  66 חודשי מאסר בפועל,  בצירוף עונשים נלווים.",...
100,ME-21-11-26210-55,בבחינת הנסיבות שאינן קשורות בביצוע העבירות:,גזירת העונש:
101,ME-21-11-26210-55,"הנאשם, יליד 1988, נשוי ואב לשני ילדים בני 5 ו-8, לחובתו עבר פלילי, הכולל הרשעה בעבירה של  נשיאת נשק שלא כדין, בגינה נדון ל-23 חודשי מאסר בפועל, 7 חודשי מאסר על תנאי, קנס ע""ס 3,000 ₪, ופסילת רישיון נהיגה בפועל למשך 11 חודשים.",גזירת העונש:
102,ME-21-11-26210-55,"האמור מלמד כי אין עסקינן באדם נורמטיבי שזו לו המעידה הפלילית הראשונה, או שזו הרשעתו הראשונה בעבירת נשק.",גזירת העונש:
103,ME-21-11-26210-55,"נתתי דעתי לדברי ב""כ הנאשם, כי עד למועד האירוע הנאשם, עו""ד במקצועו, ניהל אורח חיים נורמטיבי והיווה עמוד התווך מבחינה כלכלית למשפחתו הגרעינית ולמשפחתו המורחבת.",גזירת העונש:
104,ME-21-11-26210-55,"כמו כן, לדבריה, הנאשם תרם רבות לחברה ולקהילה בכפרו וסייע ביישוב סכסוכים ואף גורמי שב""ס סומכים עליו ותפקודו בבית הסוהר תקין, כעולה מהמסמכים שהוצגו.",גזירת העונש:
105,ME-21-11-26210-55,"עוד לדבריה, בין הצדדים נערכה סולחה והושג שקט בין המשפחות.",גזירת העונש:
106,ME-21-11-26210-55,"כמו כן,  נתתי דעתי לדברי עו""ד חטיב ולדברי אשת הנאשם בדבר ההשלכות של המעצר והמאסר הצפוי לנאשם על משפחתו.",גזירת העונש:
107,ME-21-11-26210-55,"עוד נתתי דעתי לעובדה שלאחר האירוע נחתם בין אביו של הנאשם לבין המתלונן הסכם ""סולחה"", במסגרתו הצהירו הצדדים כי השלימו ביניהם וסלחו אחד לשני על האירוע וכי יחסי החברות, הקרבה והשכנות הטובה ביניהם חזרו לתקנם.",גזירת העונש:
108,ME-21-11-26210-55,אביו של הנאשם התחייב כי הנאשם לא יחזור בעתיד על מעשי אלימות או תקיפה ואילו המתלונן הצהיר כי הוא מוותר על כל טענה או תביעה או דרישה מהנאשם.,גזירת העונש:
109,ME-21-11-26210-55,"עם זאת, נפסק כי:",גזירת העונש:
110,ME-21-11-26210-55,"(בש""פ 1925/22 מדינת ישראל נ' פלוני, סע' 7 (מיום 22/03/22))",גזירת העונש:
111,ME-21-11-26210-55,"לפיכך, אין בטענת הנאשם בדבר ה""סולחה"", בנסיבות העניין, כדי להוביל להקלה משמעותית בעונשו.",גזירת העונש:
112,ME-21-11-26210-55,יש טעם בעמדת המאשימה כי העונש אשר ייגזר על הנאשם צריך שיצטרף לפסיקת בתי המשפט בעת הזו ביחס להרתעת היחיד והרבים מפני ביצוע עבירות נשק.,גזירת העונש:
113,ME-21-11-26210-55,עוד יש ליתן משקל לעובדה שהנאשם הודה בעובדות כתב האישום ובכך חסך זמן שיפוטי ואף את זמנם של העדים ויתר הצדדים.,גזירת העונש:
114,ME-21-11-26210-55,"בדבריו, במסגרת הטיעונים לעונש נטל אחריות על מעשיו, הביע צער וחרטה וביקש סליחה מהמתלונן, ממשפחתו ומהציבור.",גזירת העונש:
115,ME-21-11-26210-55,הנאשם טען כי אינו רוצה שילדיו יגדלו בסביבה עבריינית וביקש להקל בעונשו ולשלוח אותו לטיפול על מנת שיוכל לשקם את עצמו.,גזירת העונש:
116,ME-21-11-26210-55,כן נתתי דעתי לכך שהנאשם עצור.,גזירת העונש:
117,ME-21-11-26210-55,"בהתחשב באמור לעיל, יש לטעמי, למקם את עונשו של הנאשם בחלק האמצעי של מתחם הענישה.",גזירת העונש:
118,ME-21-11-26210-55,"58 חודשי מאסר בפועל בניכוי ימי מעצרו בתיק זה, מיום 24/10/21 ועד ליום 06/01/22.","על כן, אני גוזר על הנאשם את העונשים הבאים:"
119,ME-21-11-26210-55,"המאסר ירוצה במצטבר לעונש המאסר אותו מרצה הנאשם כעת, לא נמצא כל טעם להורות על חפיפה כלשהי בין המאסרים, בעת שהנאשם ביצע את העבירות כאן  תוך כדי שמתנהל נגדו הליך אחר בגין עבירות נשק.","על כן, אני גוזר על הנאשם את העונשים הבאים:"
120,ME-21-11-26210-55,מאסר על תנאי של 10  חודשים למשך 3 שנים והתנאי הוא שהנאשם לא יעבור כל עבירה בה הורשע וכל עבירת נשק ויורשע בה.,"על כן, אני גוזר על הנאשם את העונשים הבאים:"
121,ME-21-11-26210-55,"קנס בסך של 6,000 ₪ או 60  ימי מאסר תמורתו.","על כן, אני גוזר על הנאשם את העונשים הבאים:"
122,ME-21-11-26210-55,"הקנס ישולם עד ליום 1.8.2025    במידה ולא ישולם, ירצה הנאשם את ימי המאסר תחת הקנס.","על כן, אני גוזר על הנאשם את העונשים הבאים:"
123,ME-21-11-26210-55,"פיצוי למתלונן ע""ס 15,000 ₪.","על כן, אני גוזר על הנאשם את העונשים הבאים:"
124,ME-21-11-26210-55,סכום הפיצוי יופקד בקופת בית המשפט עד ליום 1.03.2023.,"על כן, אני גוזר על הנאשם את העונשים הבאים:"
125,ME-21-11-26210-55,מזכירות בית המשפט תעביר הפיצוי למתלונן.,"על כן, אני גוזר על הנאשם את העונשים הבאים:"
126,ME-21-11-26210-55,הנאשם הורשע בעבירה לפי סע' 43 לפקודת התעבורה.,"על כן, אני גוזר על הנאשם את העונשים הבאים:"
127,ME-21-11-26210-55,נמנעתי מהטלת עונש פסילת רישיון נהיגה על הנאשם שכן המאשימה לא ביקשה זאת.,"על כן, אני גוזר על הנאשם את העונשים הבאים:"
128,ME-21-11-26210-55,"אין זה מסוג המקרים החריגים בהם על בית המשפט לחרוג לחומרה מעמדת התביעה, ראה עפ 5611/14 מנצור אבו עוואד נ' מדינת ישראל , סע' 8 (8.5.2016) וראה עפ 5733/13 דניאל מעוז נ' מדינת ישראל סע' 8 ואילך (5.7.2016).","על כן, אני גוזר על הנאשם את העונשים הבאים:"
129,ME-21-11-26210-55,זכות ערעור לבית המשפט העליון בתוך 45 יום.,"על כן, אני גוזר על הנאשם את העונשים הבאים:"
130,ME-21-11-26210-55,"ניתן והודע היום ו' אב תשפ""ב, 03/08/2022 במעמד הנוכחים.","על כן, אני גוזר על הנאשם את העונשים הבאים:"
131,ME-21-11-26210-55,"ב""כ הנאשם: כפי שאמרנו בטיעונים לעונש, מצבם הכלכלי של בני משפחתו של הנאשם לא טוב, הנאשם היה עמוד תווך והבאנו ראיות בעניין זה.","גדי צפריר, שופט"
132,ME-21-11-26210-55,מבקשים שהקנס והפיצויים שהנאשם ישלם אותם בתום ריצוי מאסרו.,"גדי צפריר, שופט"
133,ME-21-11-26210-55,"אין כאן התחמקות מתשלום, הנאשם הביע חרטה עמוקה.","גדי צפריר, שופט"
134,ME-21-11-26210-55,זה יהיה נטל כבד על המשפחה.,"גדי צפריר, שופט"
135,ME-21-11-26210-55,"הנאשם: מי שישלם את הקנס זה אישתי, אני מבקש להעניש אותי ולא את המשפחה שלי.","גדי צפריר, שופט"
136,ME-21-11-26210-55,"ב""כ המאשימה: משאירים לשיקול דעת בימ""ש.","גדי צפריר, שופט"
137,ME-21-11-26210-55,"ב""כ הנאשם והנאשם עצמו: מקבלים המלצת בימ""ש ולפיה תשלום הקנס יידחה וייקבע ל- 120 יום לאחר השחרור מהמאסר תקופת התשלום של הפיצוי למתלונן תדחה עד לראשית שנת 2024.","גדי צפריר, שופט"
138,ME-21-11-26210-55,"בהתאם לעמדות הצדדים ולאחר שנשמעו בקשות הנאשם ובאת כוחו, תשלום הקנס יתבצע עד 120 יום לאחר שחרור הנאשם ממאסרו.",החלטה
139,ME-21-11-26210-55,"פיצוי למתלונן יופקד בקופת בימ""ש עד ליום 10/2/2025.",החלטה
140,ME-21-11-26210-55,"5129371ניתנה והודעה היום ו' אב תשפ""ב, 03/08/2022 במעמד הנוכחים.",החלטה
141,ME-21-11-26210-55,54678313הוקלד על ידי מירב כהן,"גדי צפריר, שופט"
