,verdict,text,part
0,ME-22-12-50477-202,"מוחמד בוקאעי, ת""ז xxxxxxxxxx(עציר)",הנאשם
1,ME-22-12-50477-202,"ב""כ המאשימה: עו""ד אבי אור-זך",נוכחים:
2,ME-22-12-50477-202,"ב""כ הנאשם: עו""ד אברהם סופר",נוכחים:
3,ME-22-12-50477-202,הנאשם באמצעות היוועדות חזותית,נוכחים:
4,ME-22-12-50477-202,"חוק העונשין, תשל""ז-1977: סע'  40ט, 144(א), 144(ב), 340א(א), 340א(ב)(1, 2",נוכחים:
5,ME-22-12-50477-202,"ביום 4.7.2023 הורשע הנאשם על פי הודאתו בעבירות של ירי מנשק חם, לפי סעיף 340א(ב)(1)+(2) לחוק העונשין, התשל""ז-1977 (להלן: ""חוק העונשין"") (שלוש עבירות) ועבירות בנשק (החזקה, נשיאה והובלה), לפי סעיף 144(א) רישא וסיפא+144(ב) רישא וסיפא לחוק העונשין.",גזר דין
6,ME-22-12-50477-202,הודאת הנאשם ניתנה לאחר שזה חזר בו מכפירתו ולאחר שנשמעו מספר עדי תביעה.,גזר דין
7,ME-22-12-50477-202,"בעובדות כתב האישום נאמר כי בזמנים הרלוונטיים התגורר הנאשם לסירוגין עם הוריו ואחיו בביתם בעיר שפרעם (להלן: ""הבית"").",גזר דין
8,ME-22-12-50477-202,"עובר ליום 1.12.2022 החזיק הנאשם אקדח בקוטר 9 מ""מ, מחסנית המתאימה לאקדח וכדורים בקוטר 9 מ""מ, בלא רשות על פי דין להחזקתם.",גזר דין
9,ME-22-12-50477-202,מדובר באקדח שסוגל לירות כדור שבכוחו להמית אדם ואשר מהווה נשק כהגדרתו בחוק.,גזר דין
10,ME-22-12-50477-202,"ביום 1.12.2022, סמוך לשעה 19:53, יצא הנאשם מפתח הבית אל הרחוב הסמוך כשהוא נושא ומוביל את האקדח הטעון במחסנית ובה כדורים בלא רשות על פי דין, וירה שלא כדין מהאקדח באוויר באזור מגורים באופן שיש בו כדי לסכן חיי אדם.",גזר דין
11,ME-22-12-50477-202,אותה עת נכחו בסמוך לנאשם אחיו ואביו.,גזר דין
12,ME-22-12-50477-202,"דקה לאחר מכן יצא הנאשם פעם נוספת מהבית אל הרחוב הסמוך וירה פעם נוספת מהאקדח באוויר, כאשר במקום נכחו בין היתר אחיו והוריו.",גזר דין
13,ME-22-12-50477-202,"בשלב זה, הוריו ואחיו של הנאשם אחזו בו כדי למנוע ממנו להמשיך לירות, אך הנאשם השתחרר מאחיזתם, שב וירה באוויר באזור מגורים באופן שיש בו כדי לסכן חיי אדם.",גזר דין
14,ME-22-12-50477-202,"בהמשך נכנס הנאשם אל הבית כשהוא נושא את האקדח והמחסנית שלא כדין, וכעבור דקה יצא ונמלט מהמקום.",גזר דין
15,ME-22-12-50477-202,"במעמד ההודאה ציינה ב""כ המאשימה כי היא מאשרת שבחקירתם של הורי הנאשם במשטרה הם טענו כי עובר לירי אותו ביצע הנאשם, נשמעו קולות ירי מחוץ לבית.",גזר דין
16,ME-22-12-50477-202,"יחד עם זאת, נאמר כי לא נמצאה אינדיקציה ממשית לכך.",גזר דין
17,ME-22-12-50477-202,מטעם המאשימה לא הוגשו ראיות לעונש.,גזר דין
18,ME-22-12-50477-202,"מטעם ההגנה העיד אחיו של הנאשם, נור בוקאעי, שסיפר כי בשפרעם אין ביטחון אישי.",גזר דין
19,ME-22-12-50477-202,"לדבריו, אלמונים זרקו על הבית בקבוק תבערה אך המשטרה שהגיעה למקום לא עשתה דבר.",גזר דין
20,ME-22-12-50477-202,"בפתח טיעוניה לעונש הפנתה המאשימה לכך שהודאת הנאשם ניתנה לאחר שנשמעו שמונה עדי תביעה, וכי הנאשם הורשע במספר עבירות בגינן יש לקבוע מתחם ענישה אחד, משום שאלה נעשו ברצף, בפרק זמן קצר יחסית וכחלק מאותה תכנית עבריינית.",גזר דין
21,ME-22-12-50477-202,"המאשימה הפנתה לחומרת העבירות המבוצעות באמצעות נשק, שהתרבו בשנים האחרונות, ואשר לא היו נעשות אלמלא הוחזקו נשקים באופן בלתי חוקי בידי אנשים שאינם מורשים ואינם מיומנים לכך, ועל ידי גורמים עברייניים המבצעים שימוש בנשקים אלו.",גזר דין
22,ME-22-12-50477-202,נאמר כי מדובר בתופעה שהפכה למכת מדינה של ממש וכי על בית המשפט לתרום את חלקו למלחמה למען מיגורה בדרך של הטלת עונשים מחמירים.,גזר דין
23,ME-22-12-50477-202,בהקשר זה הפנתה המאשימה למגמת ההחמרה הניכרת מפסיקת בתי המשפט בכל הנוגע לעבירות בנשק.,גזר דין
24,ME-22-12-50477-202,"בהתייחס לנסיבות ביצוע העבירות בענייננו, טענה המאשימה כי הדעת נותנת שמי שמחזיק בנשק, בתחמושת ובאביזרים עושה פעולות מקדימות לצורך החזקתם, לרבות רכישתם של אלה וקבלתם לידיו, על כל התיאום הכרוך בכך.",גזר דין
25,ME-22-12-50477-202,"סוג הנשק שבו מדובר הוא אקדח בקוטר 9 מ""מ הטעון במחסנית המכילה כדורים.",גזר דין
26,ME-22-12-50477-202,"הנזק שצפוי היה להיגרם מביצוע העבירות היה גבוה, בייחוד בשים לב לכך שהנאשם ירה באמצעות האקדח בשלוש הזדמנויות שונות, כשהוא מצוי בתוך שכונת מגורים ומוקף בבני משפחתו.",גזר דין
27,ME-22-12-50477-202,"לאחר שהפנתה למדיניות הענישה הנוהגת, ביקשה המאשימה לקבוע כי מתחם העונש ההולם נע בין 3.5 ל-5.5 שנות מאסר בפועל, בצירוף עונשים נלווים בדמות מאסר מותנה וקנס כספי.",גזר דין
28,ME-22-12-50477-202,"בהתייחס לנסיבות שאינן קשורות בביצוע העבירות, הפנתה המאשימה לכך שהנאשם הורשע אמנם על סמך הודאתו, אך זו ניתנה לאחר שנשמעו שמונה עדי תביעה.",גזר דין
29,ME-22-12-50477-202,"באשר למצבו הפיזי של הנאשם, הסובל מקטיעה באצבעות ידיו, נאמר כי נכותו לא מנעה בעדו מלבצע את העבירה.",גזר דין
30,ME-22-12-50477-202,"עוד הוסיפה המאשימה כי על אף שהוסכם כי ההגנה תטען, בהסתמך על הודעות הוריו של הנאשם, כי עובר לירי אותו ביצע הנאשם נשמעו קולות ירי מחוץ לבית, הרי שלא נמצאה כל אינדיקציה לטענה זו, ובכל מקרה לא נטען כי הירי בוצע לעבר הבית.",גזר דין
31,ME-22-12-50477-202,"בסיכומו של דבר, ביקשה המאשימה לגזור את עונשו של הנאשם ברף האמצעי-תחתון של המתחם, בשים לב להודאתו ולהיעדר כל עבר פלילי.",גזר דין
32,ME-22-12-50477-202,"הסנגור מצדו טען כי נסיבות המקרה בענייננו שונות מהמקרים הרגילים של עבירות בנשק, שכן כפי שהעיד אחיו של הנאשם וכפי שנטען לאורך ההליך כולו, ביטחונה האישי של משפחת הנאשם היה בכי רע והראיה לכך הירי שבוצע עובר לאירוע.",גזר דין
33,ME-22-12-50477-202,"עוד נאמר כי עובדות כתב האישום מלמדות על כך שהירי שנעשה על ידי הנאשם לא הופנה כלפי אדם כלשהו, אלא בוצע לאוויר בצורה כוללנית.",גזר דין
34,ME-22-12-50477-202,גם מהסרטונים שהוצגו בבית המשפט ניתן לראות כי הנאשם יורה כלפי מעלה.,גזר דין
35,ME-22-12-50477-202,"עובדה זו מחזקת את טענת ההגנה, לפיה בוצע הירי כתגובה לירי שנעשה קודם לכן.",גזר דין
36,ME-22-12-50477-202,"בנוסף, הפנה הסנגור לכך שהירי נעשה באמצעות שימוש באקדח ולא ברובה, שהוא נשק עוצמתי בהרבה.",גזר דין
37,ME-22-12-50477-202,"בהתייחס לנסיבותיו האישיות של הנאשם נאמר כי מדובר במי שסובל מנכות משמעותית, ובהקשר זה הוצגו מסמכים מטעם המוסד לביטוח לאומי, המלמדים על אותה נכות.",גזר דין
38,ME-22-12-50477-202,"כמו כן, נטען כי מדובר בנאשם שהודה ואשר הוא נטול כל עבר פלילי.",גזר דין
39,ME-22-12-50477-202,"ב""כ הנאשם טען כי פסקי הדין אליהם הפנתה המאשימה ומהם ביקשה ללמוד על אודות מדיניות הענישה הנוהגת, אינם דומים בנסיבותיהם לנסיבות האירוע דכאן.",גזר דין
40,ME-22-12-50477-202,"לפיכך, ביקשה ההגנה לקבוע כי מתחם העונש ההולם נע בין 19 ל-36 חודשי מאסר, ולהטיל על העונש ברף התחתון נוכח הנסיבות שפורטו ובשים לב להודאתו ולעובדה כי הוא נעדר עבר פלילי.",גזר דין
41,ME-22-12-50477-202,דברו האחרון של הנאשם,גזר דין
42,ME-22-12-50477-202,בדברו האחרון הביע הנאשם צער על הטעות שעשה.,גזר דין
43,ME-22-12-50477-202,קביעת מתחם העונש ההולם,גזר דין
44,ME-22-12-50477-202,"מתחם העונש ההולם נקבע בהתאם לעיקרון ההלימה, ובקביעתו על בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנוהגת ובנסיבות הקשורות בביצוע העבירה, כמפורט בסעיף 40ט לחוק העונשין.",גזר דין
45,ME-22-12-50477-202,"זאת ועוד, אף המחוקק נרתם למאבק לשם מיגורה של תופעת הירי, וזאת על ידי תיקון חוק העונשין בשנת 2018 באופן שהחמיר את העונש הקבוע בצדה של עבירת הירי באזור מגורים (תיקון 132) (ירי מנשק חם) תשע""ח-2018.",גזר דין
46,ME-22-12-50477-202,"הרקע לתיקון החוק, כפי שניתן ללמוד מדברי ההסבר להצעת החוק, הוא הרצון ליתן ביטוי עונשי לחומרה הגלומה במעשה ירי שלא כדין המסכן חיי אדם.",גזר דין
47,ME-22-12-50477-202,"על אף מדיניות ההחמרה בענישה וחרף תיקוני החקיקה שנעשו בניסיון לבלום את ממדי העבירות בנשק, ממשיכים עברייני הנשק להשתולל ברחובות ולזרוע פורענות וקטל, תוך הטלת אימה על תושבים המבקשים לחיות את חייהם בשלווה.",גזר דין
48,ME-22-12-50477-202,"הדברים חמורים במיוחד בחברה הערבית, בה ממדי הפשיעה הנעשית תוך שימוש בנשק הגיעו לממדים בלתי נתפסים.",גזר דין
49,ME-22-12-50477-202,"למגינת הלב, עבירות אלו הביאו לגדיעת חייהם של עשרות אזרחים בשנה האחרונה, כמעט מעשה של יום ביומו.",גזר דין
50,ME-22-12-50477-202,מצב קיצוני זה מחייב שילוב ידיים של כלל הגורמים הרלוונטיים על מנת למגר את תופעת העבריינות בנשק ולהשיב את השקט והביטחון לאזרחים.,גזר דין
51,ME-22-12-50477-202,"תרומתם של בתי המשפט למלחמה זו היא בהחמרת הענישה ונקיטת יד קשה כלפי כל מי שמהין לאחוז בידו נשק באופן בלתי חוקי, לא כל שכן מי שמעז לעשות בו שימוש בפועל, גם אם מדובר במי שנעדר עבר פלילי ומי שנחשב עד לאותו אירוע אדם נורמטיבי מן היישוב.",גזר דין
52,ME-22-12-50477-202,"הימים הם ימי חירום, המחייבים העדפת האינטרס הציבורי על פני שיקולים אישיים כאלה ואחרים של עברייני הנשק.",גזר דין
53,ME-22-12-50477-202,"בבחינת הנסיבות הקשורות בביצוע העבירות בענייננו נתתי דעתי לעובדה שהירי נעשה באזור מגורים, כאשר בקרבת הנאשם עמדו בני משפחתו, שעלולים היו להיפגע על נקלה מאותו ירי.",גזר דין
54,ME-22-12-50477-202,"עוד נתתי דעתי לכך שמעובדות כתב האישום עולה כי לאחר שהנאשם ביצע את הירי לראשונה, הוא נכנס אל הבית ויצא כדקה לאחר מכן וביצע ירי פעם נוספת.",גזר דין
55,ME-22-12-50477-202,"לאחר שהוריו ואחיו אחזו בו כדי למנוע ממנו להמשיך לירות, השתחרר הנאשם מאחיזתם ושב וירה מהאקדח בפעם השלישית.",גזר דין
56,ME-22-12-50477-202,הטענה לפיה קדם למעשה הירי של הנאשם ירי שכוון כביכול לביתו אין בה כדי להקהות מחומרת מעשיו.,גזר דין
57,ME-22-12-50477-202,"ראשית, ייאמר כי לא הוצג בדל ראיה לכך שאכן נעשה ירי לעבר הבית.",גזר דין
58,ME-22-12-50477-202,"גם אחיו של הנאשם, שהעיד במסגרת הראיות לעונש, לא טען כי נעשה ירי קודם לביצוע העבירות מושא הדיון.",גזר דין
59,ME-22-12-50477-202,"העובדה שהנאשם החזיק בנשק, מחסנית ותחמושת אינה קשורה לירי שנטען כי בוצע, והיא חמורה בפני עצמה.",גזר דין
60,ME-22-12-50477-202,זמינותו של אותו נשק שהוחזק בידיו באופן בלתי חוקי אינה מתיישבת עם הטענה כי מדובר באדם נורמטיבי.,גזר דין
61,ME-22-12-50477-202,"זאת ועוד, גם אם הייתי מקבל את טענתו של הנאשם כי הירי שבוצע על ידו נעשה בתגובה לירי שנשמע בקרב הבית, לא ברור מדוע נדרש הנאשם לירות שלוש פעמים, כאשר לאחר הירי הראשון הוא נכנס לביתו ויצא מיד לאחר מכן וירה פעם נוספת.",גזר דין
62,ME-22-12-50477-202,מהירי שבוצע על ידי הנאשם לא נגרם אמנם נזק כלשהו.,גזר דין
63,ME-22-12-50477-202,"יחד עם זאת, בשים לב לכך שמדובר בירי שנעשה באזור מגורים, כאשר בצמוד לנאשם מצויים הוריו ואחיו, הרי שפוטנציאל הנזק שעלול היה להיגרם הוא עצום.",גזר דין
64,ME-22-12-50477-202,רק בנס לא נגרמו פגיעות בגוף או בנפש למי מהנוכחים בזירת האירוע.,גזר דין
65,ME-22-12-50477-202,"הסנגור טען כי כלי הנשק בו נעשה שימוש הוא אקדח ולא רובה, שעוצמתו רבה בהרבה.",גזר דין
66,ME-22-12-50477-202,"אכן, מדובר בנשק שפוטנציאל הנזק הטמון בו קטן יותר מרובה.",גזר דין
67,ME-22-12-50477-202,"יחד עם זאת, יש ליתן את הדעת לכך שהאקדח בו עשה הנאשם שימוש לא נתפס עד היום ולא נמסר לידי המשטרה.",גזר דין
68,ME-22-12-50477-202,"סיכומו של דבר, לאחר שנתתי דעתי לערכים החברתיים שנפגעו כתוצאה מביצוע העבירות בענייננו, למידת הפגיעה בהם, ולאחר ששקלתי את נסיבות ביצוען של העבירות כמפורט לעיל ואת מדיניות הענישה הנוהגת, אני קובע כי מתחם העונש ההולם בענייננו נע בין 56-28 חודשי מאסר לריצוי בפועל, לצד עונשים נלווים.",גזר דין
69,ME-22-12-50477-202,גזירת העונש בתוך המתחם,גזר דין
70,ME-22-12-50477-202,בגזירת העונש בתוך המתחם ראיתי להביא בחשבון את העובדה שמדובר בנאשם צעיר הנעדר כל הרשעות קודמות ואשר ניהל עד לאירוע מושא הדיון אורח חיים נורמטיבי.,גזר דין
71,ME-22-12-50477-202,"בנוסף, ראיתי להביא בחשבון את נסיבותיו האישיות, לרבות נכותו, אם כי צודקת המאשימה בטענתה כי נכות זו לא מנעה בעדו מלבצע את העבירות בהן הורשע.",גזר דין
72,ME-22-12-50477-202,"עוד ראיתי להביא בחשבון את העובדה כי הנאשם הודה במיוחס לו, שלא במסגרת הסדר טיעון ומבלי שכתב האישום תוקן.",גזר דין
73,ME-22-12-50477-202,"יחד עם זאת, הודאתו של הנאשם לא ניתנה בראשית ההליך ובהזדמנות הראשונה, אלא לאחר שנשמעו שמונה עדי תביעה.",גזר דין
74,ME-22-12-50477-202,"ברי כי לנוכח ההודאה ונטילת האחריות מצדו על מעשיו, זכאי הנאשם להקלה מסוימת בעונשו, אלא שאין הוא זכאי למלוא ההנחה הניתנת למי שמודה בהזדמנות הראשונה, נוטל אחריות מידית על מעשיו ומביא לחיסכון בזמן שיפוטי יקר.",גזר דין
75,ME-22-12-50477-202,"נוכח האמור, אני רואה לגזור את עונשו של הנאשם בסמוך מאוד לרף התחתון של המתחם שנקבע לגביו, אם כי לא בתחתיתו.",גזר דין
76,ME-22-12-50477-202,"סיכומו של דבר, אני גוזר על הנאשם את העונשים הבאים:",גזר דין
77,ME-22-12-50477-202,"א.	30 חודשי מאסר בפועל, בניכוי ימי מעצרו מיום 5.12.2022.",גזר דין
78,ME-22-12-50477-202,ב.,גזר דין
79,ME-22-12-50477-202,10 חודשי מאסר על תנאי לבל יעבור משך שלוש שנים כל עבירת אלימות או נשק מסוג פשע ויורשע בגין אחת מהן.,גזר דין
80,ME-22-12-50477-202,זכות ערעור לבית המשפט העליון תוך 45 ימים.,גזר דין
81,ME-22-12-50477-202,"54678313ניתן היום,  ט""ו חשוון תשפ""ד, 30 אוקטובר 2023, במעמד הנוכחים.",גזר דין
