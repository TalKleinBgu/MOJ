,verdict,text,part
0,ME-15-01-18013-927,"ב""כ המאשימה: עו""ד  גב' אפרת ברזני",נוכחים:
1,ME-15-01-18013-927,"ב""כ הנאשם: כמיל עודה והנאשם בעצמו",נוכחים:
2,ME-15-01-18013-927,"חוק העונשין, תשל""ז-1977: סע'  29, 40ט(א), 144(א), 144(ב), 144(ב2), 244, 391, 407(ב), 40יא, 499(א)(1)",נוכחים:
3,ME-15-01-18013-927,"הנאשם הורשע על פי הודייתו בעובדות כתב אישום מתוקן, במסגרת הסדר טיעון אשר לא כלל הסכמה לעניין העונש.",גזר דין
4,ME-15-01-18013-927,"העבירות בהן הורשע הנאשם הן קשירת קשר לפשע – לפי סעיף 499(א)(1) לחוק העונשין, התשל""ז – 1977 (להלן: ""החוק""), גניבה בידי עובד – לפי סעיף 391 + 29 לחוק, התפרצות לבניין שאינו מקום מגורים – לפי סעיפים 407(ב) לחוק, עבירות בנשק (החזקה + נשיאה והובלה + סחר) – לפי סעיפים 144(א) (רישא + סיפא) + 144(ב) (רישא + סיפא) + 144(ב2) + 29 לחוק, ושיבוש מהלכי משפט – לפי סעיף 244 לחוק.",גזר דין
5,ME-15-01-18013-927,להלן עובדות כתב האישום המתוקן:,גזר דין
6,ME-15-01-18013-927,"1	חברת ""עמישב שירותים בע""מ"" הינה חברה המספקת שירותי שמירה, אבטחה, ניקיון ועוד, שאחד מסניפיה מצוי בשדרות ההסתדרות 33 בחיפה.",גזר דין
7,ME-15-01-18013-927,"כחלק מפעילותה, מחזיקה החברה, באישור המשרד לביטחון פנים, כלי נשק לרבות אקדחים, המוחזקים דרך קבע במחסן נשק או בכספת המצויה בסניף.",גזר דין
8,ME-15-01-18013-927,"2 	במועד הרלוונטי לכתב האישום, עבד הנאשם בסניף החברה האמור, כמפקח ניקיון ואיש שטח.",גזר דין
9,ME-15-01-18013-927,במסגרת תפקידו ידע את קוד הכניסה לסניף וכן כי מוחזקים אקדחים בכספת.,גזר דין
10,ME-15-01-18013-927,"3	מועד שאינו ידוע למאשימה, בין החודשים אוקטובר-נובמבר 2014 לערך, קשר הנאשם קשר עם חברו, רבאח חאג' (להלן: ""רבאח"") למכור לו אקדחים, שלא כדין, תמורת תשלום בסך 10,000 ₪ עבור כל אקדח.",גזר דין
11,ME-15-01-18013-927,"בהתאם לקשר ולשם מימושו, הגיע הנאשם ביום 20.12.14 בשעה 21:04 לערך אל הסניף, ביודעו כי מצלמות האבטחה לא פעלו באותה עת.",גזר דין
12,ME-15-01-18013-927,"הנאשם אשר חשב באותה עת כי בכספת מצויים חמשה אקדחים, אחז בידיו לום, נכנס לסניף ובאמצעות הלום עקר את הכספת ממקומה ובה האקדחים והתחמושת.",גזר דין
13,ME-15-01-18013-927,לאחר מכן היכה באמצעות הלום באחד מחלונות המשרד ופתח חלון אחר.,גזר דין
14,ME-15-01-18013-927,"זאת, על מנת ליצור מצג שווא לפיו התרחשה התפרצות לסניף, ובכדי למנוע או להכשיל הליך שיפוטי.",גזר דין
15,ME-15-01-18013-927,"5	לאחר מכן, בשעה 21:13 לערך, התקשר הנאשם לרבאח ואמר לו להגיע אל הסניף, על מנת למסור לו את הכספת עם האקדחים והתחמושת.",גזר דין
16,ME-15-01-18013-927,"לאחר מספר דקות, הגיע רבאח אל הסניף ברכב.",גזר דין
17,ME-15-01-18013-927,"הנאשם נטל והוציא את הכספת מהסניף ומסר אותה לרבאח שנסע מהמקום, כשהוא נושא ומוביל את האקדחים והתחמושת ברכבו, בלא רשות על פי דין.",גזר דין
18,ME-15-01-18013-927,"הנאשם התקשר למוקד חברת ""עמישב"" ודיווח בכזב כי אירעה פריצה לסניף והכספת ובה האקדחים נגנבה, וזאת בכוונה למנוע או להכשיל הליך שיפוטי.",גזר דין
19,ME-15-01-18013-927,"6	בסמוך למתואר לעיל, שילם רבאח לנאשם 30,000 ₪ כמקדמה עבור האקדחים והתחמושת.",גזר דין
20,ME-15-01-18013-927,"במועד שאינו ידוע למאשימה, עובר ליום 25.12.14, מסר רבאח לידי אחר, שזהותו אינה ידועה, לפחות ארבעה מבין האקדחים, בלא רשות על פי דין.",גזר דין
21,ME-15-01-18013-927,"7	ביום 24.12.14, לאחר שחוקר פרטי מטעם חברת ""עמישב"" יצר קשר עם הנאשם, שוחח הנאשם עם רבאח וביקש ממנו כי יחזיר לו את האקדחים תוך שהוא מתחייב להחזיר לו את הכסף.",גזר דין
22,ME-15-01-18013-927,"בהמשך, נפגש הנאשם, באותו יום, עם רבאח, החזיר לו את התשלום, ורבאח הבטיח שיחזיר לו ארבעה מהאקדחים בשעה מאוחרת יותר.",גזר דין
23,ME-15-01-18013-927,"8	ביום 25.12.14, בשעה 00:20 לערך, שוחח רבאח עם הנאשם והורה לו לנסוע לאעבלין, על מנת לקבל לידיו ארבעה מהאקדחים.",גזר דין
24,ME-15-01-18013-927,"הנאשם נסע לאעבלין ושם נפגש עם אדם שזהותו אינה ידועה, אשר מסר לידיו שקית ובה ארבעה מהאקדחים.",גזר דין
25,ME-15-01-18013-927,"9	הנאשם קבע עם החוקר הפרטי שיפגשו על מנת להחזיר את האקדחים ואכן בשעה 1:30 לערך באותו היום, במקום המפגש של הנאשם עם החוקר הפרטי, תפסה המשטרה את ארבעת האקדחים ברכב כאשר הוא נהוג על ידי הנאשם.",גזר דין
26,ME-15-01-18013-927,שני האקדחים הנותרים והתחמושת לא אותרו עד ליום הגשת כתב האישום המתוקן.,גזר דין
27,ME-15-01-18013-927,ביום 5.3.15 הודה הנאשם במיוחס לו במסגרת כתב האישום המתוקן והורשע בעבירות כמפורט לעיל.,גזר דין
28,ME-15-01-18013-927,"לבקשת ב""כ הנאשם, ובשים לב לעברו הנקי ובהתחשב בגילו ובנסיבות העניין, הופנה הנאשם לשירות המבחן לצורך קבלת תסקיר בעניינו, בטרם שמיעת הטיעונים לעונש.",גזר דין
29,ME-15-01-18013-927,"בתסקיר מיום 13.7.15 צוין כי הנאשם בן 48, נשוי ואב לארבעה בנים בגילאים 16-25, רווקים המתגוררים בבית המשפחה בחיפה.",גזר דין
30,ME-15-01-18013-927,"החל משנת 2006 ועד למעצרו עבד בחברת ""עמישב"" כאשר בשנתיים האחרונות קודם לתפקיד מפקח ניקיון ואיש שטח.",גזר דין
31,ME-15-01-18013-927,"לדבריו, עבד באופן עקבי ויציב ולא נתקל בבעיות כלשהן, עד שפוטר מעבודתו בעקבות מעורבותו בעבירות הנדונות.",גזר דין
32,ME-15-01-18013-927,הנאשם תיאר יחסים קרובים ומשמעותיים עם בני משפחתו וכן רגשי בושה על מעורבותו בעבירות נשוא הדיון ותחושה כי אכזב את משפחתו לאור העובדה שאינו יכול כיום לפרנסה בהיותו נתון בתנאים מגבילים בביתו.,גזר דין
33,ME-15-01-18013-927,לחובתו של הנאשם אין הרשעות קודמות.,גזר דין
34,ME-15-01-18013-927,"ביחס לעבירות הנדונות, טען הנאשם בפני גורמי המבחן כי רבאח יצר עימו קשר על מנת שישיג לו נשק, וכי תחילה התנגד, אך כשהגיע למשרדי החברה בעת הפסקת חשמל התפתה כיוון שידע שמצלמות האבטחה אינן פועלות.",גזר דין
35,ME-15-01-18013-927,"הנאשם התקשה להסביר מה הביא אותו למעורבות בעבירה כה חמורה, במיוחד לאור העובדה כי אין לו רקע קודם בפלילים.",גזר דין
36,ME-15-01-18013-927,"במסגרת עריכת תסקיר המעצר, התרשם שירות המבחן מיכולתו של הנאשם להפיק את הלקחים המתבקשים מעצם הסתבכותו, מסוגלותו לשמור על תנאי השחרור, מודעותו העצמית למשמעות והשלכות הסתבכותו, ותחושת הצער והכאב שהוא חווה בעקבותיה.",גזר דין
37,ME-15-01-18013-927,"לצד זאת, התרשם גם מפער בין אורח החיים הנורמטיבי שמציג הנאשם לבין חומרת העבירה והקשרים הלא מדוברים עם גורמים עברייניים.",גזר דין
38,ME-15-01-18013-927,"בהערכת הסיכון להישנות עבירות בעתיד, התרשם שירות המבחן מחד מתפקודו הנורמטיבי במערכות חייו השונות, מערכת יחסים משפחתית משמעותית ותומכת, יציבות תעסוקתית לאורך השנים, תובנה למשמעות והשלכות החשדות המיוחסים לו, והעובדה שהוא נעדר עבר פלילי.",גזר דין
39,ME-15-01-18013-927,"מאידך, חומרת העבירות והפער הבלתי מוסבר בין התנהלותו הנורמטיבית למיוחס לו בכתב האישום המתוקן, המצביע בין היתר על יחסים עם אנשים שיש להם קשר לנשק, מהווים גורמים התורמים להערכת קיומו של סיכון להישנות עבירות דומות.",גזר דין
40,ME-15-01-18013-927,"לאור האמור, והיות והנאשם אינו מבטא נזקקות טיפולית, נמנע שירות המבחן מלהמליץ על חלופות ענישה או שיקום במסגרת הקהילה.",גזר דין
41,ME-15-01-18013-927,"ביום 15.7.16, חרף התנגדות המאשימה, ונוכח העובדה שהנאשם הביע מוכנות ליטול חלק בהליך טיפולי, נעתרתי לבקשת סנגורו והוריתי על הפנייתו פעם נוספת לשירות המבחן לצורך קבלת תסקיר משלים שיבחן קיומו של הליך טיפולי שיש בו כדי להפחית את הסיכון להישנות מעשים דומים בעתיד.",גזר דין
42,ME-15-01-18013-927,"בתסקיר המשלים מיום 6.9.15 נאמר כי הנאשם הביע בפני גורמי המבחן חרטה על מעורבותו בעבירות בהן הורשע ועל קשריו עם גורמים המעורבים בפלילים, ונשא באחריות למעשיו.",גזר דין
43,ME-15-01-18013-927,"לדבריו, לא הבין את משמעות הטיפול ולכן לא חש צורך להשתלב בהליך טיפולי, אולם כיום הוא חש מצוקה בעקבות הבנתו את ההשלכות של מעורבותו בפלילים על חייו ועל הסובבים אותו, בצד ההשלכות הציבוריות שעלולות להיות להעברת נשק לגורמים פליליים ופגיעה עתידית באחרים.",גזר דין
44,ME-15-01-18013-927,"הנאשם שיתף גם בקושי שחש בעקבות המחירים אותם משלמים בני משפחתו, והפגיעה העצומה בדימויו העצמי בעקבות הפיכתו מדמות משמעותית וסמכותית בבית ובעבודה לתלוי בתמיכתם ועזרתם הכלכלית והרגשית של בני משפחתו.",גזר דין
45,ME-15-01-18013-927,צוין כי הנאשם הביע רצון להשתלב בהליך טיפולי במסגרתו יוכל להתמודד עם הקשיים שהוא חווה וכן יעשה ניסיון להבין מה הוביל למעורבותו בעבירות הנדונות ולקשריו עם גורמים פליליים.,גזר דין
46,ME-15-01-18013-927,"לאור השינוי בעמדתו ביחס לנזקקותו הטיפולית, שולב הנאשם לתקופת ניסיון במסגרת הליך טיפולי בשירות המבחן.",גזר דין
47,ME-15-01-18013-927,"בסיכומו של התסקיר, התבקשה דחיית הדיון לפרק זמן של כחודשיים, לצורך הערכת יכולתו להיתרם מהליך כאמור.",גזר דין
48,ME-15-01-18013-927,בתסקיר משלים נוסף מיום 6.1.16 נאמר כי הנאשם השתלב בקבוצה טיפולית ביום 27.8.15.,גזר דין
49,ME-15-01-18013-927,"ממנחות הקבוצה נמסר כי הנאשם מגיע לטיפול באופן עקבי ורציף, משתתף בקבוצה באופן פעיל וקשוב למתרחש בה.",גזר דין
50,ME-15-01-18013-927,"לאורך המפגשים, מגלה הנאשם מוטיבציה לבחינת נסיבות הסתבכותו בעבירות ומשתף בקשיים האישיים והמשפחתיים עימם מתמודד נוכח מעורבותו בהן.",גזר דין
51,ME-15-01-18013-927,"להתרשמות שירות המבחן, הנאשם משתף בעולמו הרגשי, באופן כן ופתוח, מעורב בתהליך הקבוצתי, מכבד את גבולות המסגרת וניכר כי הקבוצה מהווה עבורו גורם תמיכה משמעותי.",גזר דין
52,ME-15-01-18013-927,"נכתב כי על אף ההתרשמות הראשונית מהתגייסותו לטיפול ממוטיבציה חיצונית בלבד, נראה כיום כי הנאשם מגויס להליך הטיפולי, נעזר בקשריו עם גורמי הטיפול וחברי הקבוצה לשם התבוננות ביקורתית ומעמיקה בדפוסי התנהגותו הפסולים העומדים ברקע לביצוע העבירות, ואף בוחן את הנסיבות שהובילו למעורבותו בעבירות.",גזר דין
53,ME-15-01-18013-927,"לאור האמור, המליץ שירות המבחן על ענישה המשלבת בין ענישה טיפולית בעלת ביטוי לאפיק השיקומי לבין ענישה הרתעתית שתדגיש את ההיבט העונשי ותוכל לסייע בהפחתת הסיכון להישנות מעורבות עתידית בפלילים.",גזר דין
54,ME-15-01-18013-927,"על כן, הומלץ על הטלת מאסר לריצוי בעבודות שירות וקנס, בצד צו מבחן לתקופה של שנה במהלכה ימשיך הנאשם את ההליך הטיפולי.",גזר דין
55,ME-15-01-18013-927,מטעם המאשימה לא הוגשה כל ראיה לעניין העונש.,גזר דין
56,ME-15-01-18013-927,"מטעם הנאשם הובאו ארבעה עדי אופי: האב יוסף יעקב, ראש העדה המארונית בחיפה, אליה משתייכת משפחת הנאשם; תומס שחאדה, עובד עמותת בית החסד בחיפה, אשר נעזר בנאשם בעבודתו; פרחאת אמין, גמלאי של המשטרה המכיר את הנאשם היכרות אישית; ובשיר פרחאת, בנו של הנאשם.",גזר דין
57,ME-15-01-18013-927,העדים העידו על אודות אופיו הטוב והנורמטיבי של הנאשם וחרטתו על מעשיו.,גזר דין
58,ME-15-01-18013-927,כן ביקשו את התחשבות בית המשפט בנסיבותיו האישיות וביקשו לנהוג עמו במידת הרחמים.,גזר דין
59,ME-15-01-18013-927,"לטענת המאשימה, עיון בכתב האישום המתוקן מלמד על עבירות חמורות ביותר, אשר בוצעו תוך הפרה בוטה של נורמות חברתיות, הן בשל אופי העבירות והן בשל נסיבות ביצוען.",גזר דין
60,ME-15-01-18013-927,נטען כי הנאשם מעל באמון שניתן בו על ידי מעסיקיו והחליט לצבור רווח והון אישי דרך נטילת רכושה של החברה והעברתו לאדם אחר תמורת כסף.,גזר דין
61,ME-15-01-18013-927,"כן נטען שאין המדובר במעשים שנעשו באופן ספונטני או במעידה רגעית אלא ברמת תכנון ותחכום גבוהה מאוד, מתוך הכרת מקום העבודה.",גזר דין
62,ME-15-01-18013-927,"התכנון המקיף והרחב כיסה הן את השלב שקדם לביצוע העבירה, הן את שלב הביצוע והן את השלב שלאחר הביצוע.",גזר דין
63,ME-15-01-18013-927,"נטען כי החומרה המוגברת במעשיו של הנאשם אינה טמונה רק בעבירת הגניבה עצמה, אלא בסוג הנכס הנגנב וכמותו – שישה אקדחים עם שש מחסניות טעונות.",גזר דין
64,ME-15-01-18013-927,"לגישת המאשימה, במעשיו הביא הנאשם לפגיעה קשה בשורה של ערכים חברתיים.",גזר דין
65,ME-15-01-18013-927,במעשה הגניבה פגע הנאשם קשות בערך של יחסי עובד מעביד ובאמון שניתן בו וניצל לרעה את הסמכויות שהואצלו לו לצורך מילוי תפקידו.,גזר דין
66,ME-15-01-18013-927,"הערך החברתי שנפגע מביצוע עבירות הנשק הוא הערך המרכזי של הבטחת שלום הציבור והגנה על חיי אדם, שהרי זמינות הנשק תורמת במידה ניכרת להגדלת מעגל האלימות ולתוצאות הקשות הנובעות מכך.",גזר דין
67,ME-15-01-18013-927,"לאור חשיבות הערכים החברתיים שנפגעו פגיעה משמעותית מביצוע העבירות ולאור מדיניות הענישה הנהוגה במקרים דומים, עתרה המאשימה למתחם ענישה הנע בין 7 ל-13 שנות מאסר בפועל.",גזר דין
68,ME-15-01-18013-927,נטען כי גם נסיבות ביצוע העבירות מצדיקות קביעת מתחם ענישה מחמיר.,גזר דין
69,ME-15-01-18013-927,"כאמור, מדובר באירוע מתוכנן היטב, חלקו של הנאשם היה משמעותי, הנזק שנגרם מביצוע העבירה משמעותי ביותר, לנאשם לא היתה סיבה לבצע את העבירה, הוא יכול היה להבין את אשר הוא עושה ואת הפסול במעשיו.",גזר דין
70,ME-15-01-18013-927,"מעבר לכך, נטען שאף הנסיבות הקשורות בנאשם מצדיקות החמרה בעונשו.",גזר דין
71,ME-15-01-18013-927,"אמנם הנאשם השיב ארבעה מהאקדחים שנגנבו, אולם שניים מהם וכן המחסניות וכדורי האקדח, לא הושבו עד כה וסביר מאוד שהגיעו או יגיעו לידיים עברייניות שיעשו בהם שימוש למטרת ישוב סכסוכים בעולם העברייני וביצוע עבירות פליליות.",גזר דין
72,ME-15-01-18013-927,"מאידך, חפים מפשע עשויים ליפול קורבן לשימוש רנדומלי בכלי נשק אלו, במיוחד לאור ההסלמה בעבירות הנשק במדינה בעת האחרונה.",גזר דין
73,ME-15-01-18013-927,"בטיעוניו לעונש הדגיש הסנגור כי הנאשם בתחילת שנות ה-50 לחייו ועד להסתבכותו בתיק הנוכחי עבד בחברת ""עמישב"" בצורה מסודרת לפרנסת משפחתו ומעולם לא הסתבך עם החוק.",גזר דין
74,ME-15-01-18013-927,נטען כי המחיר החברתי והתעסוקתי הכבד ששילם הנאשם עקב פיטוריו מעבודתו הוא כבר מנשוא.,גזר דין
75,ME-15-01-18013-927,"ב""כ הנאשם הוסיף כי כגודל כישלונו של שולחו כך גודל חרטתו וניסיונו לתקן הדברים, ולכך יש לתת משקל במסגרת שיקולי הענישה.",גזר דין
76,ME-15-01-18013-927,למעשה היה זה הנאשם שהוביל לכך שהמאשימה הצליחה להגיע ליתר המעורבים בפרשה.,גזר דין
77,ME-15-01-18013-927,"נטען כי חרטתו על מעשיו באה לידי ביטוי עוד בהודעתו הראשונה במשטרה, וזאת שעה שנתן הודאה מפורטת אגב שיתוף פעולה מלא עם גורמי החקירה.",גזר דין
78,ME-15-01-18013-927,"לגישת הסניגור, מעבר לחסכון בזמן שיפוטי יקר ובהעדת העדים, יש בהודאתו אלמנט מובהק של הפנמה וקבלת אחריות.",גזר דין
79,ME-15-01-18013-927,"לראיה, הנאשם עזב את משפחתו בערב חג המולד על מנת להשיב את האקדחים ונפגש עם החוקר הפרטי על מנת למסור אותם לידיו ואז נעצר על ידי המשטרה.",גזר דין
80,ME-15-01-18013-927,"נטען שהעברת שני האקדחים הנוספים לידיים אחרות סיכלו את יכולתו של הנאשם להחזירם, חרף ניסיונותיו.",גזר דין
81,ME-15-01-18013-927,"הסניגור ביקש לאמץ את המלצתו הטיפולית של שירות המבחן בסיכומו של התסקיר האחרון, בציינו כי המלצה זו גובשה לאחר שקילת שיקולים מקצועיים ולאחר שהנאשם הוכיח את עצמו בקבוצה הטיפולית.",גזר דין
82,ME-15-01-18013-927,"לשיטתו, מתחם הענישה אליו עתרה המאשימה אינו מידתי ואינו הולם את נסיבות המקרה המצדיק מתחם הנע בין מספר חודשי מאסר בפועל לשלוש שנות מאסר.",גזר דין
83,ME-15-01-18013-927,"נוכח הודאתו המפורטת, שיתוף הפעולה עם גורמי החוק, היעדר עבר פלילי ודברי עדי האופי שהובאו מטעם ההגנה, ראוי לחרוג לקולא מהמתחם, ולכל הפחות לגזור את עונשו של הנאשם ברף התחתון.",גזר דין
84,ME-15-01-18013-927,בדברו האחרון ביקש הנאשם להדגיש כי גדל במשפחה נורמטיבית וחי חיים נורמטיביים.,גזר דין
85,ME-15-01-18013-927,"לדבריו, אינו יודע כיצד הגיע לביצוע העבירה והדגיש את ניסיונותיו לתקן את מעשיו ואת שיתוף הפעולה שלו עם גורמי החקירה.",גזר דין
86,ME-15-01-18013-927,"הנאשם יצא מביתו בערב החג, השיב את הכסף לרבאח תמורת ארבעה אקדחים, וביקש להחזירם לתחנת המשטרה.",גזר דין
87,ME-15-01-18013-927,"כיוון שלא הורשה להיכנס לתחנה, המשיך לנקודת המפגש עם החוקר הפרטי, ראה את הבלשים והסגיר עצמו ומסר את האקדחים.",גזר דין
88,ME-15-01-18013-927,הנאשם אמר כי דאגתו נתונה לאקדחים החסרים אך הוא אינו יודע בידי מי הם מצויים.,גזר דין
89,ME-15-01-18013-927,כן אמר כי הפסיד הרבה והוא מוכן לשלם כל מחיר שיידרש.,גזר דין
90,ME-15-01-18013-927,קביעת מתחם הענישה ההולם,גזר דין
91,ME-15-01-18013-927,"ככלל, מתחם הענישה ההולם ייקבע בהתאם לעקרון ההלימה, ולשם כך בית המשפט נדרש להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, תוך מתן הדעת לרשימה המפורטת בסעיף 40ט(א) לחוק העונשין.",גזר דין
92,ME-15-01-18013-927,"במקרה דנן, נסיבות ביצוע העבירות חמורות ביותר.",גזר דין
93,ME-15-01-18013-927,"הנאשם, מתוך בצע כסף, הפר את האמון שניתן בו על ידי מעסיקיו, תוך ניצול הגישה המוקנית לו לחדר הנשק ולכספת שבסניף החברה מכוח תפקידו, וידיעתו כי מצלמות האבטחה אינן פועלות, וגנב כלי נשק מרכושה של החברה והעבירם לידיים זרות.",גזר דין
94,ME-15-01-18013-927,"זאת, תוך טשטוש עקבותיו על ידי גרימת נזק לחלונות המשרד ליצירת מצג שווא של פריצה לסניף, ודיווח כוזב למוקד כי אירעה פריצה.",גזר דין
95,ME-15-01-18013-927,"כל אלה, בצירוף סיכומו עם רבאח שיעביר לו אקדחים תמורת תשלום ובצירוף הצטיידותו של הנאשם מראש בלום לצורך עקירת הכספת, מעידים על תכנון מוקדם של מעשה העבירה ואף על תחכום בביצועה.",גזר דין
96,ME-15-01-18013-927,"אף אם אקבל את דבריו כי תחילה פעל מתוך מעידה רגעית, בנצלו את השבתת מצלמות האבטחה, הרי שברגע שגמלה ההחלטה בליבו, פעל באופן מתוכנן ומתוחכם להוציא לפועל את זממו.",גזר דין
97,ME-15-01-18013-927,"אין צורך להכביר מילים גם על החומרה היתרה הגלומה בכמות כלי הנשק שבה מדובר, שישה אקדחים ומחסניות הטעונות בכדורים.",גזר דין
98,ME-15-01-18013-927,"כאמור, שניים מהאקדחים לא נמצאו עד היום ואין לדעת לאילו ידיים התגלגלו ומה השימוש שיעשה בהם.",גזר דין
99,ME-15-01-18013-927,"הפוטנציאל לפגיעה בחפים מפשע, הגלום בהחזקת הנשק בידי גורמים עבריינים ועוינים הוא רב, ותוצאות המעשה עלולות להיות קטלניות.",גזר דין
100,ME-15-01-18013-927,"לצד זאת, יש להתחשב בחרטתו של הנאשם שבאה זמן קצר לאחר מעשה הגניבה.",גזר דין
101,ME-15-01-18013-927,"חרטה זו באה לידי ביטוי במעשה של ממש, שעה שהנאשם החזיר את הכסף לרבאח ונטל מידיו ארבעה אקדחים אותם השיב למאשימה.",גזר דין
102,ME-15-01-18013-927,חרטה זו באה גם לידי ביטוי בכך שהנאשם התוודה בהודעתו הראשונה וגולל את סיפור המעשה באופן שאפשר למאשימה להגיע ליתר המעורבים.,גזר דין
103,ME-15-01-18013-927,"להבדיל מחרטה הנשמעת מפי נאשמים לא אחת בשלב הטיעונים לעונש, כאן מדובר בחרטה המהווה חלק מסיפור המעשה.",גזר דין
104,ME-15-01-18013-927,"כפי שצוין, הנאשם נמלך בדעתו זמן קצר לאחר שהשלים את ביצוע העבירה ובעקבות שיחה עם חוקר מטעם חברת ""עמישב"" החליט לפעול להשבת השלל שנגנב והצליח להחזיר ארבעה מתוך שש האקדחים שגנב.",גזר דין
105,ME-15-01-18013-927,התנהלות זו המהווה חלק מהנסיבות הקשורות בביצוע העבירה מובילה לקביעת מתחם נמוך מן המתחם שהיה נקבע ברגיל.,גזר דין
106,ME-15-01-18013-927,"לאור מקבץ האמור, ובהתחשב בנסיבות ביצוע העבירה, הפגיעה בערכים המוגנים ומדיניות הענישה הנהוגה, אני קובע כי מתחם הענישה הראוי במקרה זה, בהתבסס על עקרון ההלימה, נע בין שנתיים לארבע שנות מאסר בפועל.",גזר דין
107,ME-15-01-18013-927,גזירת העונש בתוך מתחם הענישה,גזר דין
108,ME-15-01-18013-927,"בעת גזירת העונש בתוך המתחם שנקבע, על בית המשפט להתחשב בנסיבות שאינן קשורות בביצוע העבירה, בהתאם לנסיבות המנויות בסעיף 40יא לחוק העונשין.",גזר דין
109,ME-15-01-18013-927,"במקרה דנן, מדובר בנאשם יליד 1967, אשר עד לביצוע העבירות בהן הורשע ניהל אורח חיים נורמטיבי והוא נעדר כל עבר פלילי.",גזר דין
110,ME-15-01-18013-927,התרשמתי הן מהאמור בתסקירי שירות המבחן והן מדבריו של הנאשם בפניי ומטיעוני בא כוחו כי הוא נוטל אחריות מלאה על מעשיו וכי החרטה שהוא מביע על ביצועם הינה כנה ואמיתית.,גזר דין
111,ME-15-01-18013-927,"כן ניכר, לאור תפקודו התקין במסגרות חייו השונות, המשפחתית והתעסוקתית, כי מדובר במעידה אשר אינה מאפיינת את אורחות חייו.",גזר דין
112,ME-15-01-18013-927,"כידוע, בעת גזירת עונשו של נאשם, ובפרט בנסיבות כמתואר לעיל, יש מקום לבחון את הפוטנציאל השיקומי וככל שהוא קיים ליתן לו משקל נכבד.",גזר דין
113,ME-15-01-18013-927,"בענייננו, התרשמותו של שירות המבחן מהנאשם היתה חיובית.",גזר דין
114,ME-15-01-18013-927,"כפי שפורט לעיל, צוין כי הנאשם משתתף בהליך הטיפולי באופן עקבי ורציף, משתף פעולה באופן אקטיבי עם גורמי המבחן ומנחי הקבוצה ומביע מוטיבציה ממשית להיתרם מהטיפול.",גזר דין
115,ME-15-01-18013-927,"לאור זאת, בסיכומם של דברים המליץ שירות המבחן על ענישה אשר תאפשר המשך ההליך הטיפולי, וזאת באמצעות הטלת צו מבחן ומאסר לנשיאה בעבודות שירות וקנס.",גזר דין
116,ME-15-01-18013-927,"עם זאת, אף שהתרשמותו החיובית של שירות המבחן וכן הפוטנציאל השיקומי הנשקף מההליך הטיפולי בו החל נזקפים לזכותו של הנאשם, הרי שלנוכח חומרת העבירות ונסיבות ביצוען, אין בידי לקבל את המלצת שירות המבחן להטלת מאסר לנשיאה בעבודות שירות, שאינה עולה בקנה אחד עם מדיניות הענישה הראויה והנוהגת.",גזר דין
117,ME-15-01-18013-927,"כאמור, ראיתי להתחשב לקולא בעברו הנקי של הנאשם, וכן בהבעת החרטה מצידו ובהודאתו במיוחס לו בשלב מוקדם של ההליך, הודאה אשר לא רק שהביאה לחסכון בזמן שיפוטי יקר אלא מגלמת בחובה גם נטילת אחריות על מעשיו.",גזר דין
118,ME-15-01-18013-927,"עוד ראיתי לנכון להתחשב בתקופה בה שהה הנאשם במעצר ולאחר מכן בתנאים מגבילים, מעצר בית מלא עם חלונות התאווררות, בתחילה בתוספת איזוק אלקטרוני, תנאים אשר לא הופרו על ידו משך כל התקופה.",גזר דין
119,ME-15-01-18013-927,"על יסוד מקבץ השיקולים שמניתי לעיל, אני מוצא לגזור את עונשו של הנאשם ברף התחתון של מתחם הענישה.",גזר דין
120,ME-15-01-18013-927,"על כן, אני גוזר על הנאשם את העונשים הבאים:",גזר דין
121,ME-15-01-18013-927,"א.	24 חודשי מאסר בפועל, בניכוי ימי מעצרו החל מיום 25.12.14 ועד ליום 15.1.15.",גזר דין
122,ME-15-01-18013-927,ב.,גזר דין
123,ME-15-01-18013-927,12 חודשי מאסר על תנאי למשך 3 שנים לבל יעבור עבירת נשק ויורשע בגינה.,גזר דין
124,ME-15-01-18013-927,"ג.	6 חודשי מאסר על תנאי למשך 3 שנים לבל יעבור עבירה של גניבה בידי עובד או 	התפרצות, ויורשע בגינה.",גזר דין
125,ME-15-01-18013-927,ד.,גזר דין
126,ME-15-01-18013-927,"הנאשם יתייצב לתחילת ריצוי מאסרו בבית המעצר ""קישון"" ביום 28.2.16 שעה 	09.00, או על פי החלטת שב""ס, כשברשותו תעודת זהות או דרכון.",גזר דין
127,ME-15-01-18013-927,"על הנאשם  לתאם 	את כניסתו למאסר, כולל האפשרות למיון מוקדם, עם ענף אבחון ומיון של שב""ס – 	טלפונים– 08-9787377, 08-9787336.",גזר דין
128,ME-15-01-18013-927,עד לתחילת ריצוי המאסר ימשיכו לחול על הנאשם אותם תנאים מגבילים החלים עליו כיום.,גזר דין
129,ME-15-01-18013-927,5129371	זכות ערעור לבית המשפט העליון תוך 45 יום.,גזר דין
130,ME-15-01-18013-927,"5129371ניתן היום,  י""ח שבט תשע""ו, 28 ינואר 2016, בנוכחות הצדדים.",גזר דין
131,ME-15-01-18013-927,54678313,גזר דין
