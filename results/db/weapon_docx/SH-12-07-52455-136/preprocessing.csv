,verdict,text,part
0,SH-12-07-52455-136,בפני כב' השופט חנא סבאג – סגן נשיא.,בית משפט השלום בנצרת
2,SH-12-07-52455-136,"מטעם המאשימה: מתמחה מר שחר גבאי מפמ""צ", קדורה זועבי (עציר)
3,SH-12-07-52455-136,"מטעם הנאשם: עו""ד עסאם טנוס", קדורה זועבי (עציר)
4,SH-12-07-52455-136,"הנאשם, קדורה זועבי (להלן: ""הנאשם"") הורשע על פי הודאתו במסגרת הסדר טיעון בכתב אישום מתוקן, בעבירות של החזקת נשק ותחמושת, עבירה לפי סעיף 144(א) רישא וסיפא לחוק העונשין, תשל""ז- 1977 (להלן: ""חוק העונשין"").",גזר דין
5,SH-12-07-52455-136,"מעובדות כתב האישום עולה כי סמוך לחודש דצמבר 2011 קיבל הנאשם לידיו תיק ובו אקדח מסוג סמית אנד ווסון  שמספרו 811597A, שהוא נשק אשר בכוחו להמית אדם (להלן: ""האקדח"") וכן מחסנית ובה 13 כדורי אקדח בקוטר , שתי שקיות ניילון ובהן בסך הכל 25 כדורי אקדח בקוטר  וקופסה ובה 50 כדורי אקדח בקוטר  (להלן: ""התחמושת"").",גזר דין
6,SH-12-07-52455-136,"הנאשם, כך נטען הסתיר את התיק בביתו עד ליום מעצרו 23.7.12.",גזר דין
7,SH-12-07-52455-136,"במסגרת טיעוניה לעונש, ביקשה המאשימה להדגיש את חומרת מעשיו של הנאשם, ובפרט את העובדה כי אין המדובר בעבירה ספונטנית אם כי בעבירה שמטבע הדברים דורשת תכנון מוקדם.",טיעוני הצדדים לעונש
8,SH-12-07-52455-136,"המאשימה הוסיפה והדגישה כי לנאשם הרשעות קודמות, וכי על אף שהאחרונה בהם משנת 2000 אין לומר כי המדובר באדם נורמטיבי.",טיעוני הצדדים לעונש
9,SH-12-07-52455-136,"בקביעת מתחם העונש ההולם ביקשה המאשימה להדגיש את חומרת המעשים והקלות הבלתי נסבלת שבהשגת נשק לא חוקי, את האינטרס הציבורי הקורא להרתעת הנאשם וכלל הנאשמים הפוטנציאלים, ואת העובדה כי נשק לא חוקי מקורו בפשע ולעיתים הוא אף משמש לצורך ביצוע פשע דבר הפוגע בערכים החברתיים כגון שלמות הגוף, בטחון המדינה, בטחון הציבור והסדר הציבורי תוך שהיא סבורה כי המתחם ההולם ביחס לעבירות המיוחסות לנאשם בכתב האישום נע בין 12 חודשי מאסר לבין 48 חודשי מאסר בפועל.",טיעוני הצדדים לעונש
10,SH-12-07-52455-136,"מנגד ביקש בא כוח הנאשם להטיל על הנאשם ענישה כפי המלצת שירות המבחן, היינו של""צ בהיקף שעות עצום בצד קנס כספי שיש בו לטענתו כדי לאזן בין האינטרסים השונים, תוך שהוא מדגיש כי המדובר בעבירת החזקת נשק בלבד שהינה במדרג הקל מבין עבירות הנשק שלא התלוותה לה כל עבירה נלווית כגון שימוש, נשיאה, הובלה, ירי ואף לא שיבוש ושעה שהוכח כי הנשק נרכש לאחר שאלמונים ירו לעבר ביתו של הנאשם ורכישת הנשק היתה לצורכי הענקת תחושת בטחון לבני משפחתו שחשו סכנה ממשית.",טיעוני הצדדים לעונש
11,SH-12-07-52455-136,"בא כוח הנאשם הפנה עוד לנסיבות חייו של הנאשם, אב משפחה, שאומנם לו עבר פלילי אולם  המדובר בעבר רחוק וקל שאינו מתחום הנשק שהתיישן כאשר הנאשם מעולם לא היה מאחורי סורג ובריח.",טיעוני הצדדים לעונש
12,SH-12-07-52455-136,"עוד הפנה הסנגור לעובדה כי הנאשם מנהל עסק משגשג שהתדרדר בעקבות המעצר ואף עמד בפני קריסה, בזמן שהותו במעצר ורק לאחר שהתיר בית המשפט לנאשם לחזור למעגל העבודה הצליח הנאשם להחזיר את העסק למסלולו התקין.",טיעוני הצדדים לעונש
13,SH-12-07-52455-136,הסנגור הוסיף וציין כי קריסתו של העסק עלולה היתה לגרום נזקים כבדים הן לנאשם ובני משפחתו והן לעובדי העסק עליהם אחראי הנאשם.,טיעוני הצדדים לעונש
14,SH-12-07-52455-136,"כן הפנה הסנגור למצבו הבריאותי ערב המעצר ולהתדרדרות במצבו הבריאותי בעקבות המעצר, לאשפוזו ולצנתור שעבר.",טיעוני הצדדים לעונש
15,SH-12-07-52455-136,"לסיכום ונוכח מכלול השיקולים שפורטו, טען הסנגור כי המתחם ההולם והנכון בעניינו של הנאשם הינו בין מאסר על תנאי ועד שנה ומשכך עתר הסנגור לאמץ את המלצות שירות המבחן.",טיעוני הצדדים לעונש
16,SH-12-07-52455-136,"בעניינו של הנאשם הוגש תסקיר ממנו עולה כי  הנאשם כבן 42, נשוי ואב לארבע בנות ושני בנים  העובד כקבלן עצמאי לעבודות בנייה וריצוף.",תסקיר
17,SH-12-07-52455-136,"ביחסו לעבירה נשוא האישום, עולה מהתסקיר כי הנאשם קיבל אחריות מלאה לעובדות כתב האישום, יחד עם זאת ציין כי הוא קנה את האקדח על מנת להגן על עצמו ועל בני משפחתו לאחר שמספר ימים לפני קניית האקדח אנשים שאינו מכיר ירו בשכונה שלו ואחד הקליעים פגע בחלון ביתו ובני משפחתו חשו לא בטוחים והוא סבר כי האקדח עשוי לקל על התחושות הקשות שלו ושל בני משפחתו.",תסקיר
18,SH-12-07-52455-136,הנאשם הביע בפני קצינת המבחן אכזבה עצמית וצער רב בעיקר נוכח חששו כי תוצאות התנהגותו יפגעו בהישגיו בעיקר במישור התעסוקתי.,תסקיר
19,SH-12-07-52455-136,"קצינת המבחן התרשמה מנאשם המנהל לרוב אורח חיים תקין ובעל שאיפות נורמטיביות להמשך התפתחות והתקדמות במישור האישי והתעסוקתי וראתה בהתנהגותו אירוע שנבע מחוסר שיקול דעת זמני עליו, מקבל אחריות כשהוא מכיר ומודע להשלכותיו ומבין כי עליו לשלם מחיר בשל הפסול בהתנהגותו.",תסקיר
20,SH-12-07-52455-136,"עוד התרשמה קצינת המבחן כי הנאשם מסוגל להפיק לקחים וללמוד מהחוויות שעבר, וכן לא התרשמה מקיומה של נזקקות טיפולית ובהעדר הבעת נזקקות כזו מצד הנאשם לא באה בהמלצה טיפולית לגביו.",תסקיר
21,SH-12-07-52455-136,"באשר לעונש, ציינה קצינת המבחן כי ענישה בדמות מאסר או מאסר בעבודות שירות עלולה לפגוע בתחומי חייו המתפקדים של הנאשם ויכולתו לפרנס את בני משפחתו ולאור התרשמותה ממאפייני אישיותו, דפוסי התנהגותו ומהרתיעה שלו מההליך הפלילי העריכה כי ענישה חינוכית בדמות צו של""צ בהיקף גדול של 350 שעות לצד מאסר על תנאי משמעותי וקנס כספי הולם, יש בהם כדי לחדד לנאשם את השלכות מעשיו ותמנע פגיעה במישור התעסוקתי שלו .",תסקיר
22,SH-12-07-52455-136,"בסעיף 40 ג' (א) לחוק העונשין נקבע כי מתחם העונש ההולם את מעשי העבירות שביצע הנאשם, יקבע בהתאם לעיקרון המנחה הקבוע בסעיף 40 ב' לחוק, תוך התחשבות בחומרת העבירה, קרי הערך החברתי שנפגע מביצוע העבירות, ומידת הפגיעה בו, במדיניות הענישה הנהוגה ובנסיבות הקשורות בביצוע העבירות.",דיון והכרעה
23,SH-12-07-52455-136,"אין צורך להכביר מילים בדבר חומרת מעשיו של הנאשם, הערך החברתי שנפגע ומידת הפגיעה בו.",חומרת העבירות
24,SH-12-07-52455-136,כפי העולה מכתב האישום חומרת מעשיו של הנאשם מדברת בעד עצמה.,חומרת העבירות
25,SH-12-07-52455-136,"הנאשם רכש שלא כדין ומבלי שהיה מורשה לכך, אקדח וכ- 88 כדורים בקוטר  והחביא אותם בביתו.",חומרת העבירות
26,SH-12-07-52455-136,"עבירות בנשק ובכלל זה עבירת החזקת נשק ותחמושת, כגון אלו המיוחסות לנאשם, ידועות בחומרתן.",חומרת העבירות
27,SH-12-07-52455-136,"נשק לא חוקי הפך במציאות של חיינו למצרך זמין לרכישה, כשספקי הנשק הלא חוקי משיגים נשק זה בדרכי פשע ולרוב הנשק הלא חוקי נרכש בכדי לאפשר ביצועו של פשע.",חומרת העבירות
28,SH-12-07-52455-136,"נשק, שהוא כלי קטלני מטבעו, עלול לעבור מיד ליד, ולהגיע לידי גורמים שיבצעו באמצעותו עבירות פליליות חמורות, ואף להגיע לידי ארגוני טרור שיעשו בו שימוש בפיגועים.",חומרת העבירות
29,SH-12-07-52455-136,בהחזקת נשק שלא כדין טמונה גם סכנה בפוטנציאל הבלתי ניתן לשליטה לפגוע ללא אבחנה בגופו של אדם וברכוש שאינו היעד מאחורי הירי וכן לביטחון הציבור בכלל.,חומרת העבירות
30,SH-12-07-52455-136,"בשנים האחרונות פשטה תופעת הירי בחברתנו במימדים מעוררי בהלה עד שניתן לומר, ובצער, כי בחברתנו מצויה תת חברה של המערב הפרוע ! תופעה זו גבתה לא אחת מחיר יקר ונפגעו אנשים חפים מפשע.",חומרת העבירות
31,SH-12-07-52455-136,"בתי המשפט קבעו וחזרו וקבעו כי במסגרת ענישתם של עברייני הנשק, יש ליתן משקל בכורה לאינטרס הציבורי ולהגנה על הציבור בכללותו לאור הסכנה הרבה הנשקפת מעבירות אלה לחיי האדם וביטחון הציבור, ולצורך בהרתעת עבריינים מלבצע עבירות דומות, בשים לב לפוטנציאל הקטלני הגלום בעצם השימוש בנשק, במיוחד עת מדובר באדם בלתי מורשה הנושא בנשק בלתי חוקי.",מדיניות הענישה
32,SH-12-07-52455-136,"בבחינת מדיניות הענישה הראויה בעבירות כגון אלה המיוחסות לנאשם, מצאתי בסדרת פסקי דין שניתנו על ידי בתי המשפט השונים, כי העונש הנהוג, נע בין 6 חודשי מאסר ועד 20 חודשי מאסר בפועל.",מדיניות הענישה
33,SH-12-07-52455-136,"נסיבות ביצוע העבירות המיוחסות לנאשם הינן מן החמורות ביותר כשלחומרה הנודעת ככלל לעבירות הנשק, מתווספות במקרה הנוכחי, הנסיבות החמורות במיוחד של ביצוע העבירות.",נסיבות הקשורות בביצוע העבירה
34,SH-12-07-52455-136,הנאשם שבנדון החזיק אקדח מסוג סמית אנד ווסון  ולמעלה מ 80 כדורי אקדח ! כשלטענתו הרכישה היתה לצורכי הגנה עצמית בלבד ולצורכי הענקת תחושת ביטחון לבני משפחתו אשר היו עדים לאירוע ירי לעבר ביתם.,נסיבות הקשורות בביצוע העבירה
35,SH-12-07-52455-136,"תהיה מטרת הרכישה אשר תהיה, דומני כי אין כל הצדקה לביצועה של עבירה כה חמורה של רכישת נשק שלא כדין ועל אחת כמה וכמה לרכישת כמות עצומה כזו של כדורי אקדח !",נסיבות הקשורות בביצוע העבירה
36,SH-12-07-52455-136,"נוכח האמור, מצאתי איפוא כי מתחם העונש ההולם המשוקלל בענייננו בגין העבירות המיוחסות לנאשם הינו  מאסר בפועל החל מ-8 חודשי מאסר ועד 16 חודשי מאסר בפועל.",נסיבות הקשורות בביצוע העבירה
37,SH-12-07-52455-136,"כפי שציינתי בהרחבה לעיל, הנחיית המחוקק והפסיקה היא לנקוט במדיניות ענישה מחמירה זאת לאור חומרת תופעת הסחר הלא חוקי בנשק והתוצאות הקשות של השימוש בנשק על יד אנשים לא מורשים.",העונש המתאים 
38,SH-12-07-52455-136,"יחד עם זאת, כקבוע בסעיף 40 יא' לחוק, בגזירת העונש המתאים לנאשם יש מקום להתחשב בנסיבותיו האישיות והמיוחדות של הנאשם שאינן קשורות בביצוע העבירות ושיש בהם כדי להשפיע על גזר דינו.",העונש המתאים 
39,SH-12-07-52455-136,נסיבות אלו נלמדות מטיעוני הצדדים.,העונש המתאים 
40,SH-12-07-52455-136,"בטיעוניו לעונש ביקש בא כוח הנאשם להקל עם הנאשם ולזקוף לזכותו את הודאתו, הבעת החרטה, את העובדה כי זוהי מעידתו הראשונה מזה זמן רב וכי שיתף פעול, ה קיבל אחריות והתחרט.",העונש המתאים 
41,SH-12-07-52455-136,כן ביקש הסנגור להתחשב בעובדה כי כתוצאה מהמעצר חלה התדרדרות במצבו הבריאותי של הנאשם והעסקי וכי שליחתו למאסר תגרום לקריסת העסק ולנזק בלתי הפיך לנאשם ולעובדים בעסקו.,העונש המתאים 
42,SH-12-07-52455-136,"אכן מלאכת קביעת העונש ההולם, מלאכה קשה היא, ביתר שאת כשמדובר בענישת אדם, שככלל, הינו אישיות נורמטיבית.",העונש המתאים 
43,SH-12-07-52455-136,"בענייננו מדובר בנאשם כבן 42 נשוי ואב לששה ילדים מפרנס יחיד במשפחתו שלחובתו 2 הרשעות קודמות, האחרונה משנת 2000.",העונש המתאים 
44,SH-12-07-52455-136,"שקלתי את נסיבותיו האישיות של הנאשם, עיסוקו, העובדה כי הוא מפרנס יחיד במשפחתו, את ההודאה, נטילת האחריות והחיסכון בזמן השיפוטי היקר מצד אחד והאינטרס הציבורי מצד שני והגעתי לכלל מסקנה כי בהתחשב בעובדות החמורות של כתב האישום לרבות חומרת עבירות הנשק, התקופה הממושכת של החזקת הנשק (קרוב ל- 7 חודשים) והכמות הגדולה של הכדורים שהחזיק הנאשם, נוטה הכף יותר להעדפת האינטרס הציבורי והרתעת עבריינים בפוטנציה על ידי הטלת עונשים מחמירים מאשר העדפת נסיבותיו האישיות של הנאשם שלעיתים ראוי שיביאו להקלה בענישה.",העונש המתאים 
45,SH-12-07-52455-136,"ער אני להמלצות התסקיר בדבר הטלת ענישה חינוכית בדמות צו של""צ, עם זאת אין בידי לקבל המלצה זו כלל ועיקר.",העונש המתאים 
46,SH-12-07-52455-136,"בכל מקרה יש לזכור, כי המלצת קצין המבחן הינה כשמה היא, המלצה בלבד, כשבדרך כלל שיקוליו אינם בהכרח דומים לשיקולי בית המשפט.",העונש המתאים 
47,SH-12-07-52455-136,לא נעלם מעיני גם מצבו הרפואי והבריאותי של הנאשם.,העונש המתאים 
48,SH-12-07-52455-136,"יחד עם זאת, מצבו הבריאותי של הנאשם אינו יכול להיחשב כחסינות מפני ענישה מאחורי סורג ובריח.",העונש המתאים 
49,SH-12-07-52455-136,"לסיכום, לאחר ששקלתי את כל הנסיבות, נסיבותיו של הנאשם אל מול האינטרס הציבורי, חומרת העבירות, הנסיבות הקשורות בביצוע העבירות, הענישה הנוהגת והראויה, לא מצאתי שיקול המצדיק חריגה ממתחם העונש שנקבע.",העונש המתאים 
50,SH-12-07-52455-136,אשר על כן אני גוזר על הנאשם את העונשים כמפורט להלן:,העונש המתאים 
51,SH-12-07-52455-136,"אני מטיל על הנאשם קנס בסך של   5,000 ₪  או 50  ימי מאסר תמורתו.",העונש המתאים 
52,SH-12-07-52455-136,הקנס ישולם ב- 5   תשלומים שווים ורצופים.,העונש המתאים 
53,SH-12-07-52455-136,תשלום ראשון בעוד חודש.,העונש המתאים 
54,SH-12-07-52455-136,הנאשם ידאג בעצמו לקחת שוברים ממזכירות בית המשפט.,העונש המתאים 
55,SH-12-07-52455-136,אני מטיל על הנאשם מאסר על תנאי של  10  חודשים למשך 3 שנים שלא יעבור על העבירות בהן הורשע.,העונש המתאים 
56,SH-12-07-52455-136,"אני מטיל על הנאשם מאסר בפועל של 10 חודשים בניכוי ימי מעצרו, 23.7.12 ועד 29.7.13.",העונש המתאים 
57,SH-12-07-52455-136,זכות ערעור בבית המשפט המחוזי בתוך 45 יום מהיום.,העונש המתאים 
58,SH-12-07-52455-136,"ניתנה והודעה היום כ""ה סיון תשע""ג, 03/06/2013 במעמד הנוכחים.",העונש המתאים 
59,SH-12-07-52455-136,אני מחליט לעכב את תחילת ריצוי המאסר עד לתאריך 15.7.13.,החלטה
60,SH-12-07-52455-136,"בהעדר החלטה אחרת, הנדון יתייצב למאסר בבית המעצר קישון באותו יום עד השעה 10:00, או על פי החלטת שב""ס, כשברשותו תעודת זהות או דרכון.",החלטה
61,SH-12-07-52455-136,"על הנדון לתאם את הכניסה למאסר, כולל אפשרות למיון מוקדם, עם ענף אבחון ומיון של שב""ס.",החלטה
62,SH-12-07-52455-136,"טלפונים:  08-9787377, 08-9787336",החלטה
63,SH-12-07-52455-136,"תנאי השחרור בהם שוהה הנאשם נכון להיום, ימשיכו לעמוד בעינם עד החלטה אחרת או עד לתחילת ריצוי מאסרו, הכל לפי המוקדם.",החלטה
64,SH-12-07-52455-136,"הקנס שהוטל בסך 5,000 ₪ יקוזז מסכום הפקדון והיתרה בסך 25,000 ₪ תשמש בשלב זה כחלק מתנאי השחרור.",החלטה
65,SH-12-07-52455-136,"המזכירות תעביר העתק ההחלטה לשב""ס.",החלטה
