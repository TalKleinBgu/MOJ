,verdict,text,part
0,ME-20-07-68389-733,בעניין:		מדינת ישראל	         המאשימה,"בפני 		כבוד השופטת, סגנית הנשיא  דיאנה סלע"
1,ME-20-07-68389-733,נגד,		
2,ME-20-07-68389-733,עלי ח'אלדי 	          הנאשם,		
3,ME-20-07-68389-733,"חוק העונשין, תשל""ז-1977: סע'  29, 40ג., 40י.(ג), 144(א), 144(ב)",		
4,ME-20-07-68389-733,"הנאשם, יליד 25/12/96, הורשע על פי הודייתו בעובדות כתב אישום, אשר תוקן במסגרת הסדר טיעון, בעבירות של החזקה ונשיאת נשק ותחמושת – לפי סעיפים 144(א) רישא וסיפא + 144(ב) רישא וסיפא לחוק העונשין, תשל""ז-1977 (להלן: חוק העונשין) והחזקת תחמושת – לפי סעיף 144(א) סיפא לחוק העונשין.",גזר דין
5,ME-20-07-68389-733,עיקרי כתב האישום המתוקן,גזר דין
6,ME-20-07-68389-733,"ביום 20/7/2020 בסמוך לשעה 9:00 החזיק הנאשם ונשא על גופו אקדח שסוגל לירות כדור שבכוחו להמית אדם מסוג גלוק מס' סידורי 644- EZH, הטעון במחסנית המהווה אביזר לנשק המלאה ב – 12 כדורים מסוג 9 מ""מ וכן 4 כדורים נוספים מסוג 9 מ""מ בכיס מכנסיו (להלן: הנשק, המחסנית  והתחמושת בהתאמה), בלא רשות על פי דין להחזקתם ולנשיאתם; זאת, בשטח הסמוך לבית משפחת ח'אלדי בכפר איבטין (להלן: איבטין) וסמוך להתקהלות של מספר תושבי הכפר; הנאשם נשא את הנשק הטעון נעוץ במכנסיו באזור המותניים, עטה כפפות על ידיו והחזיק ברשותו מסיכת סקי.",גזר דין
7,ME-20-07-68389-733,"באותו מועד, במסגרת פעילות משטרתית שגרתית, ניגש רס""ב סאלח עאמר אל הנאשם ופנה אליו בדברים מאחר שחשד בו.",גזר דין
8,ME-20-07-68389-733,"הנאשם הושיט יד אל מותנו, רס""ב עאמר תפס את ידו והבחין בנשק; הנאשם ניסה להימלט ממנו, אך רס""ב עאמר תפס את הנשק, אחז בו, ומנע מהנאשם להימלט.",גזר דין
9,ME-20-07-68389-733,"הוברר כי מדובר בנשק המצוי בבעלותו של בנק לאומי, ונגנב במועד לא ידוע בשנת 2007.",גזר דין
10,ME-20-07-68389-733,"ביום 26/7/2020 בסמוך לשעה 13:45, החזיק הנאשם בארון חדרו בביתו שבאיבטין 6 כדורים מסוג 9 מ""מ המהווים תחמושת.",גזר דין
11,ME-20-07-68389-733,"במעשיו המתוארים לעיל, הנאשם החזיק ונשא נשק, אביזר לנשק ותחמושת בלא רשות על פי דין להחזקתם ולנשיאתם.",גזר דין
12,ME-20-07-68389-733,"בטרם הוחל בשמיעת הראיות בתיק, הגיעו הצדדים להסדר טיעון, שבמסגרתו חזר בו כאמור הנאשם מכפירתו בכתב האישום המקורי, הודה בעובדות כתב אישום המתוקן, והורשע על יסוד הודייתו זו בעבירות המפורטות בו.",גזר דין
13,ME-20-07-68389-733,"הצדדים, אשר לא הגיעו להסכמה לעניין העונש, הסכימו כי הטיעון לעונש יהיה חופשי, לאחר קבלת תסקיר של שירות המבחן למבוגרים בעניינו של הנאשם.",גזר דין
14,ME-20-07-68389-733,תסקיר שירות המבחן מיום 24/1/21,ראיות לעונש
15,ME-20-07-68389-733,"שירות המבחן נמנע מהמלצה עונשית או שיקומית בעניינו של הנאשם, שעברו נקי.",ראיות לעונש
16,ME-20-07-68389-733,"קצינת המבחן סקרה את נסיבותיו האישיות של הנאשם, רווק בן 24, בן בכור להוריו, ולו אח ואחות, אשר התגורר בבית הוריו באיבטין; הנאשם נעדר הרשעות קודמות, השלים שתי שנות שירות לאומי, שבמסגרתו שימש כמדריך נוער בכפרו, עובר למעצרו החל ללמוד סיעוד באוניברסיטת חיפה, ועבד לפרנסתו בשוק הסיטונאי בחיפה במשך כשנה.",ראיות לעונש
17,ME-20-07-68389-733,"הנאשם חווה את אביו, נהג משאית, ואת אמו, בעלת משפחתון לילדים בגין הרך, כדמויות אוהבות ומיטיבות; הוא תיאר כיצד  סייע לו אביו רבות גם בלימודיו האקדמיים, הביע דאגה לאמו ולאחאיו נוכח מות האב, וחש אשמה בשל היעדרותו מהבית והעדר יכולתו לסייע להם בתקופה משברית זו.",ראיות לעונש
18,ME-20-07-68389-733,"בהמשך לכך, הגיעה ניידת משטרה למקום והוא נתפס.",ראיות לעונש
19,ME-20-07-68389-733,"קצינת המבחן פרטה את הגורמים המפחיתים סיכון להישנות עבירות בעתיד; גילו הצעיר, מעורבותו הראשונה בפלילים; שאיפותיו הנורמטיביות, יכולתו להשתלב ויציבותו במסגרות השונות, הן במישור החינוכי והן בהשלמת השירות הלאומי; עם זאת ציינה קיומם של פערים בין כל אלה לבין חומרת העבירות שבהן הורשע, וכן עמימות סביב המניעים שעומדים בבסיס ביצוע העבירות; לשיטתה, הירצחו של האב מעלה סימני שאלה ונותר רושם לפיו רב הנסתר על הגלוי.",ראיות לעונש
20,ME-20-07-68389-733,"קצינת המבחן ציינה כי הנאשם מתפקד בחינוך, מגיע לקבוצות טיפוליות ומתפקד כעצור חוליה באגף.",ראיות לעונש
21,ME-20-07-68389-733,"לסיכום, קצינת המבחן ציינה כי בשל הפערים הנזכרים לעיל והתייחסותו המצומצמת של הנאשם למעורבותו, יש קושי להעריך את הסיכון להישנות עבירות מצדו של הנאשם בעתיד; במצב עניינים זה, אין באפשרותה להמליץ על חלופות ענישה או שיקום בקהילה שיש בהן להפחית מהסיכון להישנות עבירות דומות.",ראיות לעונש
22,ME-20-07-68389-733,"ב""כ המאשימה עתר להשית על הנאשם – נעדר הרשעות קודמות - מאסר בפועל במרכזו של מתחם ענישה הנע לשיטתו בין שנתיים לארבע שנות מאסר, מאסר מותנה מרתיע וקנס; כן עתר לחלט את האמל""ח שנתפס כאמור לעיל.",טיעוני הצדדים לעונש
23,ME-20-07-68389-733,"ב""כ המאשימה התייחס בהרחבה לחומרת העבירות שביצע הנאשם והסכנות הגלומות בחובן, בטענו בין השאר כי החזקה ונשיאה של נשק בלתי חוקי הפכה ל""מכת מדינה"" של ממש; על בית המשפט מוטלת חובה להילחם בתופעה זו מלחמת חורמה באמצעות ענישה מחמירה אשר תעביר מסר תקיף, חד וברור לנאשם ולציבור בכללותו, לפיו החברה, ובראשה בתי המשפט, סולדים ממנה.",טיעוני הצדדים לעונש
24,ME-20-07-68389-733,"שלילת חירות לתקופה ממושכת עשויה לסייע בהפחתת התופעה ואף במיגורה, ויש בה כדי להשליך באופן ישיר גם על ביצוע עבירות אלימות באמצעות החזקת נשק בלתי חוקי ולצמצם את תדירותן, נזקן והיקפן.",טיעוני הצדדים לעונש
25,ME-20-07-68389-733,"אשר לנסיבות הקשורות בביצוע העבירות, ב""כ המאשימה ביקש ליתן משקל משמעותי לחומרה לכך שהנאשם נשא על גופו את הנשק שלא כדין, כשהוא טעון במחסנית מתאימה וכדורים, בטענו כי  - בהעדר הסבר אחר מניח את הדעת  - הדבר מעיד על כך שעשה זאת למטרות בלתי כשרות ולהיותו מוכן וזמין לפעולה מידית, נסיבות המקרבות את הסיכון לאלימות קשה עד קטלנית.",טיעוני הצדדים לעונש
26,ME-20-07-68389-733,חלקו של הנאשם בביצוע העבירות הוא מלא ובלעדי.,טיעוני הצדדים לעונש
27,ME-20-07-68389-733,"הנאשם היה מודע לפסול שבמעשיו, וחרף זאת בחר להחזיק את הנשק במכנסיו, כשהוא עוטה כפפות ומחזיק מסכת סקי, במאמץ להסתירו מגורמי רשויות אכיפת החוק, ואף ניסה להימלט מהשוטר עת חשד בו.",טיעוני הצדדים לעונש
28,ME-20-07-68389-733,"הערך החברתי המוגן שנפגע במקרה הנדון הינו שלום הציבור והגנה על חיי אדם, ובית המשפט העליון נתן דעתו בפסקי דין רבים להשלכות הרות האסון בעבירות בנשק והסיכון הגלום בהן.",טיעוני הצדדים לעונש
29,ME-20-07-68389-733,"לטענתו, בשים לב לסוג הנשק הנטען, לעובדה שהנאשם החזיק במחסנית התואמת לנשק כשהיא טעונה בכדורים, ובנוסף לכך החזיק בכדורים בכיס מכנסיו, ראוי להעמיד את מתחם העונש ההולם במקרה הנדון בטווח שבין שנתיים לארבע שנות מאסר בפועל, לצד ענישה נלווית.",טיעוני הצדדים לעונש
30,ME-20-07-68389-733,"אשר לתסקיר שירות המבחן, ב""כ המאשימה הדגיש את עמדתה של קצינת המבחן בדבר התהיות העולות בעניינו של הנאשם, ואמרתה כי רב הנסתר על הגלוי.",טיעוני הצדדים לעונש
31,ME-20-07-68389-733,"לטענתו, אין מדובר בתסקיר חיובי, ובהעדר אפיק שיקומי שירות המבחן לא בא בהמלצה חיובית בעניינו.",טיעוני הצדדים לעונש
32,ME-20-07-68389-733,"ועוד, לדבריו, גרסת הנאשם בפני שירות המבחן אינה עולה בקנה אחד עם עובדות כתב האישום במתוקן.",טיעוני הצדדים לעונש
33,ME-20-07-68389-733,"לסיכום, המאשימה טענה כי בהעדר אפיק שיקומי, יש לשים דגש על אינטרס ההרתעה, לגזור את עונשו של הנאשם במרכז המתחם המוצע על ידה, ולהשית עליו עונשי מאסר מותנה ארוך ומשמעותי וקנס כספי בהיקף משמעותי.",טיעוני הצדדים לעונש
34,ME-20-07-68389-733,"הסנגור ביקש שלא למצות את הדין עם הנאשם, ולהשית עליו עונש המצוי ברף התחתון של מתחם העונש ההולם הנע, לשיטתו, במקרה הנדון בטווח שבין מספר חודשים ל - 18 חודשי מאסר בפועל.", 	טיעוני ההגנה
35,ME-20-07-68389-733,"הסנגור טען כי - מבלי להקל ראש בחומרת העבירות שביצע הנאשם - לא בכדי הסכימה המאשימה להשמיט מכתב האישום המתוקן את יסוד ה""הובלה"" שיוחס לנאשם בכתב האישום המקורי, רכיב עובדתי הטומן בחובו פוטנציאל גבוה יותר של פגיעה בערכים החברתיים המוגנים.", 	טיעוני ההגנה
36,ME-20-07-68389-733,"לטענתו, השמטה זו צריכה לקבל ביטוי לקולא במתחם הענישה שיקבע בעניינו של הנאשם.", 	טיעוני ההגנה
37,ME-20-07-68389-733,"אשר לנסיבות הקשורות בביצוע העבירה, הסנגור נדרש בהרחבה לסכסוך שנתגלע בין שתי משפחות גדולות מאוד בכפר אבטין, משפחת חאלדי (משפחת הנאשם) ומשפחת עמריה; לדבריו, לאחר קטטה שאירעה בין שתי המשפחות, נחשדו ונעצרו לחקירה כמעט כל הצעירים ממשפחת חאלדי - כעשרה במספר, והנאשם ביניהם - בחשד להמתת אדם ממשפחת עמריה.", 	טיעוני ההגנה
38,ME-20-07-68389-733,הנאשם שוחרר., 	טיעוני ההגנה
39,ME-20-07-68389-733,"כשלושה ימים לאחר מכן, ישבו ביחד 30- 40 גברים ממשפחת חאלדי ושמרו על בתיהם, כדי למנוע פעולת נקם מצד משפחת עמריה, שבניה ישבו אף הם ישבו במתחם באותו אופן; הסנגור סיפר כי הוא עצמו הגיע למתחם באותם ימים - משייצג עצורים ממשפחת חאלדי - וראה סוואנות של המשטרה ממוקמות בין בתי המשפחות, ""כדי למנוע סיטואציה של שריפת בתים או פעולת נקם"", כאשר משני הצדדים ישבו הגברים של משפחות חאלדי ועמריה.", 	טיעוני ההגנה
40,ME-20-07-68389-733,"אנשי המשטרה שהגיעו למקום, מצאו את הנאשם נושא בנשק בתוך המתחם בית המשפחה – רחבת חניה גדולה ליד בתי המשפחה  - במטרה לשמור עליו.", 	טיעוני ההגנה
41,ME-20-07-68389-733,"הסנגור ביקש להתחשב בכך שהנאשם ביצע עבירה של נשיאת נשק להבדיל כאמור מהובלתו, וכי מדובר בהחזקת אקדח, להבדיל למשל מתת מקלע, וכן בכך שהעבירה בוצעה על ידי הנאשם בתוך מתחם הבית.", 	טיעוני ההגנה
42,ME-20-07-68389-733,הסנגור הדגיש כי הנאשם לא היה קשור לאירוע המריבה שהתרחש בין המשפחות ימים ספורים קודם לאירוע הנדון., 	טיעוני ההגנה
43,ME-20-07-68389-733,"הסנגור התנגד למתחם הענישה המבוקש על ידי המאשימה, בטענה כי הוא אינו תואם את מדיניות הענישה הנהוגה, ועתר כאמור להעמיד את מתחם הענישה על טווח שבין מספר חודשים ל- 18 חודשי מאסר בפועל.", 	טיעוני ההגנה
44,ME-20-07-68389-733,"לעניין הנסיבות שאינן קשורות בביצוע העבירה, הסנגור ביקש להתחשב לקולה בהודיית הנאשם בטרם הוחל בשמיעת הראיות בתיק, הודיה שהביאה לחסכון הרב בזמן שיפוטי יקר.", 	טיעוני ההגנה
45,ME-20-07-68389-733,"כן ביקש להתחשב בכך שהנאשם לקח אחריות מלאה על מעשיו, סיפר לקצינת המבחן מי  נתן לו את האקדח.", 	טיעוני ההגנה
46,ME-20-07-68389-733,"לטענתו, אמרת הנאשם בפני קצינת המבחן כי החזיק את הנשק לשם כבוד, התייחסה לכבוד כלפי אותו אדם קרוב משפחה בן כ-  50 שביקש ממנו להחזיקו בסיטואציה בה נכחו רבים מהמשפחה.", 	טיעוני ההגנה
47,ME-20-07-68389-733,"לטענת הסנגור הנאשם התבקש להחזיק את הנשק על מנת שאותו אדם יוכל ליטול אותו מידיו לעשות בו שימוש במידת הצורך, ""מה יותר נוח לאדם בערך בן 50 מלהגיד לילד ""תעמוד פה לידי ותחזיק את הנשק"", כי ברור שאם יקרה משהו הוא ייקח את הנשק"" (עמ' 19 לפרוט').", 	טיעוני ההגנה
48,ME-20-07-68389-733,דווקא נסיבותיו של המקרה הנדון מלמדות כי אין בעובדה שהנאשם החזיק בנשק כדי ללמד שהיה עושה בו שימוש בפועל., 	טיעוני ההגנה
49,ME-20-07-68389-733,"יצוין כי בשלב זה של הטיעון הודיע הנאשם כי הוא עומד על הודייתו בעובדות כתב האישום המתוקן, ואינו מבקש לחזור בו ממנה.", 	טיעוני ההגנה
50,ME-20-07-68389-733,הסנגור התנגד לקביעה כי גרסת הנאשם בפני קצינת המבחן אינן עולות בקנה אחד עם עובדות כתב האישום המתוקן בהן הודה., 	טיעוני ההגנה
51,ME-20-07-68389-733,"לטענתו אין כל סתירה ביניהן, ולא כל עובדות האירוע קיבלו ביטוי בכתב האישום המתוקן.", 	טיעוני ההגנה
52,ME-20-07-68389-733,"עוד ביקש לדחות טענתו של ב""כ המאשימה כי התסקיר בעניינו של הנאשם הוא שלילי.", 	טיעוני ההגנה
53,ME-20-07-68389-733,"לטענתו, הפער אליו התייחס שירות המבחן הינו ברור ובולט לנוכח נתוניו האישיים החיוביים של הנאשם הנדון למול העובדה כי מדובר במי שביצע עבירות בנשק.", 	טיעוני ההגנה
54,ME-20-07-68389-733,כן ביקש הסנגור להתחשב לקולה בגילו הצעיר של הנאשם ובעברו הנקי., 	טיעוני ההגנה
55,ME-20-07-68389-733,הנאשם אשר ניהל אורח חיים נורמטיבי עובר לביצוע העבירות בתיק זה., 	טיעוני ההגנה
56,ME-20-07-68389-733,"הסנגור הגיש אישורים וקבלות על לימודיו של הנאשם, בציינו כי עובר לאירוע למד הנאשם במכינה במכללת גורדון, ובסיומה נרשם והתקבל (בחודשים מאי - יוני 20') ללימודי סיעוד באוניברסיטת חיפה, אך משנעצר בגין תיק זה לא החל בלימודי הסיעוד.", 	טיעוני ההגנה
57,ME-20-07-68389-733,"(לתמיכה בטיעוניו הגיש לבית המשפט דרישת תשלום חוב בגין שכר לימוד מיום 6/7/17 שנשלחה לנאשם על ידי ""גורדון המכללה האקדמית לחינוך"", וכן שתי קבלות על אודות תשלום יתרת שכר לימוד בגין מכינה וקורס עברית אקדמית, מחודש אוגוסט 17').", 	טיעוני ההגנה
58,ME-20-07-68389-733,"הוא ביקש להתחשב בכך שלאחר שהנאשם נעצר, נרצח אביו על ידי בן משפחת עמריה, כפעולת נקם, ללא קשר לזהותו ולמידת מעורבותו במריבה.", 	טיעוני ההגנה
59,ME-20-07-68389-733,"לדברי הסנגור, אבי הנאשם היה אדם נורמטיבי לחלוטין, חי חיי שלום, עבד כנהג משאית, והוא נורה ונהרג עת חזר מעבודתו אל ביתו, המצוי בקצהו של המתחם.", 	טיעוני ההגנה
60,ME-20-07-68389-733,"הוא סיפר כי התבקש על ידי המשטרה לספר לנאשם על רצח אביו, אך עמד על כך שעובדת סוציאלית של שב""ס תודיע לו על כך לאלתר.", 	טיעוני ההגנה
61,ME-20-07-68389-733,"דא עקא, שעת הגיע למחרת בבוקר לבית המעצר, התברר לו שהנאשם כלל לא דווח, המתין לביקור משפחות וציפה לפגוש את אביו, והוא עצמו נאלץ למסור לו את הבשורה המרה והטרגית.", 	טיעוני ההגנה
62,ME-20-07-68389-733,"הסנגור הדגיש כי קיימת סולחה בין שתי המשפחות, שהביאה לסיום הסכסוך ביניהן, כי לנאשם אין עניין לחזור לאיבטין, ולאחר ריצוי עונשו הוא מתכוון להתגורר בחיפה.", 	טיעוני ההגנה
63,ME-20-07-68389-733,"עוד ציין כי מיד לאחר שהאב נרצח הנאשם אמר כי ""מת מישהו ממשפחת עמריה לא בצדק, מת אבא שלי לא בצדק, לא יהיה לזה סוף"", הודיע כי בכוונתו לכבד את הסכם הסולחה, והוא לא מתכוון לנקום את מות אביו.", 	טיעוני ההגנה
64,ME-20-07-68389-733,"בן דודו של אבי הנאשם, אשר נכח בדיון ציין כי ביום 1/4/21 תתקיים הודנה, שלגביה קיים מסמך שנערך זה מכבר על ידי מכובדים, לאחר שהתקיימה ועדת סולחה.", 	טיעוני ההגנה
65,ME-20-07-68389-733,"כן מסר כי הסולחה היא כללית לגבי כל משפחת הנאשם, כי דודיו מסכימים לסולחה והיא כוללת גם את הנאשם, על אף שהעניין לא נכתב במפורש.", 	טיעוני ההגנה
66,ME-20-07-68389-733,לסיכום טען הסנגור כי במכלול השיקולים שפורטו דלעיל אין זה המקרה לקבוע רף ענישה גבוה וראוי להשית על הנאשם עונש המצוי בתחתית מתחם הענישה המבוקש כאמור על ידי ההגנה., 	טיעוני ההגנה
67,ME-20-07-68389-733,"לעניין זה ביקש כי עונש המאסר שיושת על הנאשם יהיה ""קרוב"" לתקופת המעצר אותה הוא מרצה עד לתום ההליכים.", 	טיעוני ההגנה
68,ME-20-07-68389-733,"בהפנותו לפסיקה המשקפת לשיטתו את מדיניות הענישה הנוהגת (אשר תפורט בהמשך), ביקש ליתן משקל גם לכך שנאשמים אשר ישבו עם הנאשם במעצר נדונו בגין עבירות נשק חמורות יותר- לרבות נשיאה והובלה - לעונשים בטווח שבין  7 ל- 10 חודשי מאסר.", 	טיעוני ההגנה
69,ME-20-07-68389-733,"לדבריו, הוא לא אמר לקצינת המבחן כי הוא איננו רוצה טיפול, ""היא לא שאלה אותי אם אני רוצה ללכת לטיפול.", 	טיעוני ההגנה
70,ME-20-07-68389-733,כן סיפר כי הוא משתתף בקבוצות טיפוליות בחינוך., 	טיעוני ההגנה
71,ME-20-07-68389-733,"רבות נכתב על הקושי בגזירת הדין, מקל וחומר כאשר עסקינן בנאשם בעל רקע נורמטיבי אשר ביצע עבירות חמורות המסכנות את הציבור.",דיון והכרעה
72,ME-20-07-68389-733,"כידוע, מאז תיקון 113 לחוק העונשין, העיקרון המנחה את בתי המשפט בעת גזירת העונש הוא עיקרון ההלימה.",דיון והכרעה
73,ME-20-07-68389-733,"דהיינו, יחס הולם בין חומרת מעשה העבירה בנסיבותיו ומידת אשמו של הנאשם לבין סוג העונש המוטל עליו ומידתו (סעיף 40ג.",דיון והכרעה
74,ME-20-07-68389-733,לחוק העונשין).,דיון והכרעה
75,ME-20-07-68389-733,"טרם גזירת העונש על הנאשם, על בית המשפט לקבוע את מתחם העונש ההולם המבוסס על נסיבות ביצועה של העבירה הקונקרטית, הערכים החברתיים שנפגעו מביצועה ומידת הפגיעה בהם, מדיניות הענישה הנהוגה ונסיבות נוספות הקשורות בביצוע העבירה (סעיף 40ג.",דיון והכרעה
77,ME-20-07-68389-733,"במסגרת הענישה ההולמת, על בית המשפט לאזן בין מספר אינטרסים שונים: נסיבות ביצוע העבירה, תדירות העבירות, חומרתן, אופן ומידת ההשפעה שלהן על החברה מחד גיסא, ומאידך גיסא נסיבותיו האישיות של מבצע העבירה, עברו הפלילי, גילו, אפשרויות שיקום ועוד.",דיון והכרעה
78,ME-20-07-68389-733,"אין צורך להכביר מילים אודות חומרתן של עבירות בנשק בכלל, וחומרת מעשיו של הנאשם בפרט, לרבות פוטנציאל הסיכון הרב הגלום בהם.",חומרת העבירה והערכים החברתיים המוגנים
79,ME-20-07-68389-733,"במסגרת התקהלות של שתי משפחות ניצות בכפר איבטין, בהיותו שוהה במתחם ביתו, החזיק הנאשם ונשא במכנסיו באזור מותניו - בלא רשות על פי דין - אקדח מסוג גלוק, שהתברר כגנוב, טעון במחסנית מלאה ב- 12 כדורים 9 מ""מ, ו- 4 כדורים נוספים דומים בכיס מכנסיו.",חומרת העבירה והערכים החברתיים המוגנים
80,ME-20-07-68389-733,"זאת, כשידיו עטויות כפפות וברשותו מסיכת סקי.",חומרת העבירה והערכים החברתיים המוגנים
81,ME-20-07-68389-733,"בזכות תגובתו המהירה של איש המשטרה אשר דיבר עמו,  הבחין בנשק, תפס את הנשק ואחז בנאשם, סוכל ניסיונו של הנאשם להימלט מהמקום.",חומרת העבירה והערכים החברתיים המוגנים
82,ME-20-07-68389-733,נוסף על כך החזיק הנאשם 6 כדורים דומים בארון ביתו.,חומרת העבירה והערכים החברתיים המוגנים
83,ME-20-07-68389-733,"מאידך גיסא, מדברי הסנגור – אשר לא נסתרו – עולה כי בעקבות מותו של בן למשפחת עמארה, ניסו הגברים למשפחת חאלדי להגן על משפחותיהם מפני נקמה ושריפת הבתים,  וכי המשטרה, אשר הייתה מודעת לנפיצות של האירוע, הציבה רכבי משטרה שיצרו חיץ בין מתחמי שתי המשפחות.",חומרת העבירה והערכים החברתיים המוגנים
84,ME-20-07-68389-733,"החוק והפסיקה ייחסו לעבירות בנשק חומרה מיוחדת, נוכח ההשלכות הרות האסון ופוטנציאל הסיכון הרב הגלום בהן.",חומרת העבירה והערכים החברתיים המוגנים
85,ME-20-07-68389-733,"נפסק כי זמינותו של נשק חם ורב עוצמה בעל פוטנציאל להסלמה בעבירות אלימות מסוגים שונים, מחייבת ביטוי עונשי הולם והחמרה ברמת הענישה.",חומרת העבירה והערכים החברתיים המוגנים
86,ME-20-07-68389-733,"עסקינן בבגיר אינטליגנטי, אשר היה מודע לפסול שבמעשיו, יכול היה להימנע מביצוע העבירות ואף ניסה להימלט מאיש המשטרה שהבחין באקדח על מותנו.",חומרת העבירה והערכים החברתיים המוגנים
87,ME-20-07-68389-733,"לעניין מדיניות הענישה הנוהגת, נתתי דעתי לכך שעסקינן בנשיאה של אקדח, הנופלת בחומרתה מהחזקה של תת מקלע, שלו פוטנציאל נזק רב יותר משמעותית; ואולם, אף שמדובר בהחזקה ובנשיאת נשק ללא עשיית שימוש בו, הנאשם החזיק באקדח הטעון במקום בו התקהלו אנשים על רקע המתתו של בן משפחת עמארה והסכסוך בין שתי המשפחות, ואין צורך להכביר מילים על פוטנציאל הסיכון הטמון במעשה זה לביטחונו של ציבור הנוכחים במקום, לרבות עוברי אורח בלתי מעורבים בסכסוך.",חומרת העבירה והערכים החברתיים המוגנים
88,ME-20-07-68389-733,הנסיבות שהביאו את הנאשם להחזיק בנשק ובתחמושת שהושגו שלא כדין – לשם שמירה ומניעת פעולת נקם - אינן יכולות להוות הצדקה למעשיו החמורים.,חומרת העבירה והערכים החברתיים המוגנים
89,ME-20-07-68389-733,"הערכים החברתיים המוגנים בהם פגע הנאשם בביצוע העבירות בהן הורשע הם שלום הציבור ובטחונו, שלמות הגוף וכן סדרי השלטון והמשפט; בשים לב לפוטנציאל הנזק העצום הטמון בהחזקת נשק טעון, נראה  כי מידת הפגיעה בערכים המוגנים היא משמעתית, וזוהי גם נקודת המוצא בגזירת הדין.",חומרת העבירה והערכים החברתיים המוגנים
90,ME-20-07-68389-733,"כפועל יוצא מחומרת הדברים, נוכח המציאות הקשה שחווה המדינה - משהפכו החזקת נשק ונשיאה של נשק שלא כדין ""מכת מדינה"" של ממש -  והביקורת החברתית והציבורית בגין התופעה המתרחבת של החזקת נשק לא חוקי מתחזקת, יש מקום להחמיר בענישה בכל הנוגע לעבירות הללו.",חומרת העבירה והערכים החברתיים המוגנים
91,ME-20-07-68389-733,"נוכח האמור לעיל, בנסיבות העניין, ובמיוחד מטעמי הרתעה, ראויים מעשיו של הנאשם לתגובה עונשית הולמת, בדמות מאסר משמעותי מאחורי סורג ובריח.",חומרת העבירה והערכים החברתיים המוגנים
92,ME-20-07-68389-733,העונש המרבי הקבוע בגין עבירה לפי סעיף 144(א) רישא לחוק העונשין - החזקת נשק ללא רשות על פי דין - הוא 7 שנות מאסר; העונש המרבי בצידה של עבירה לפי סעיף 144(ב) רישא לחוק - נשיאה (או הובלה) של נשק ללא רשות על פי דין הוא 10 שנות מאסר; העונש המרבי הקבוע בצדן של עבירות לפי סעיפים 144(א) סיפא ו- 144(ב) סיפא לחוק העונשין – החזקה ונשיאה של תחמושת ללא רשות על פי דין - הוא 3 שנות מאסר.,מתחם העונש ההולם 
93,ME-20-07-68389-733,"בנסיבות העניין, משעתרה המאשימה לקבוע מתחם ענישה כולל בגין מכלול מעשיו של הנאשם - דהיינו הן בגין החזקה ונשיאת נשק ותחמושת בזמן האירוע והן בגין החזקת תחמושת בארון חדרו ימים ספורים לאחר מכן- ובהתחשב באופי העבירות וביחוד בכך שהתחמושת נתפסה בחדרו של הנאשם בהיותו במעצר בגין תיק זה, ניתן לראות בעבירות שביצע כ""אירוע אחד"", ובהתאם לקבוע מתחם ענישה אחד למכלול המעשים.",מתחם העונש ההולם 
94,ME-20-07-68389-733,"באי כוח הצדדים הפנו לפסיקה התומכת בעמדתם, זה בכה וזה בכה, כאשר כל אחד מהם הפנה למקרים חמורים יותר וחמורים פחות מהעניין הנדון בפנינו, וביקש לאבחן את פסקי הדין אליהם הפנה הצד שכנגד, או חלקם.",מתחם העונש ההולם 
95,ME-20-07-68389-733,א.,מתחם העונש ההולם 
96,ME-20-07-68389-733,"ב""כ המאשימה הפנה למספר פסקי דין המלמדים לשיטתו על מתחם העונש ההולם הנטען על ידו - הנע כזכור בין 2 ל- 4 שנות מאסר - כדלהלן:",מתחם העונש ההולם 
97,ME-20-07-68389-733,ב.,מתחם העונש ההולם 
98,ME-20-07-68389-733,"הסנגור, אשר טען כי פסקי הדין שהגישה המאשימה דנים בנסיבות חמורות הרבה מהמקרה הנדון, הפנה למספר פסקי דין המלמדים לשיטתה על מתחם הענישה הנטען על ידו- בטווח שבין מספר חודשים ל- 18 חודשי מאסר בפועל - כדלהלן:",מתחם העונש ההולם 
99,ME-20-07-68389-733,"המערער ענבתאוי, צעיר בעל עבר פלילי, הורשע בביצוע בצוותא של החזקה, נשיאה והובלה של נשק מסוג אקדח תופי וכן בעבירה של עסקה אחרת בנשק, ונדון ל- 28 חודשי מאסר בפועל ולמאסרים מותנים.",מתחם העונש ההולם 
100,ME-20-07-68389-733,"בית המשפט העליון דחה את ערעורו, בין השאר בהתחשב בחלקו המרכזי בפרשה, בהרשעותיו הקודמות לרבות בעבירות בנשק בגינן נדון למאסר, ולעמדת שירות המבחן.",מתחם העונש ההולם 
101,ME-20-07-68389-733,"המשיבים סובחי וג'נאן, צעירים נעדרי עבר פלילי, הורשעו בעבירות של החזקה, נשיאה והובלה של נשק, וכל אחד מהם נדון ל- 9 חודשי מאסר לריצוי בעבודות שירות ועונשים נלווים; בית המשפט העליון החמיר בעונשם, נוכח מדיניות הענישה הנוהגת, השית על סובחי 10 חודשי מאסר בפועל, ועל ג'נאן - בין השאר בהתחשב במעורבותו בעסקת הנשק -  14 חודשי מאסר בפועל.",מתחם העונש ההולם 
102,ME-20-07-68389-733,ג.,מתחם העונש ההולם 
103,ME-20-07-68389-733,"הנה כי כן, קשת הענישה בעבירות בנשק שביצע הנאשם היא מגוונת ותלויה במשתנים רבים ובנסיבותיו הייחודיות של כל מקרה ומקרה, ובין השאר בהתחשב בסוג העבירה (החזקה, נשיאה, הובלה, סחר), סוג הנשק וכמותו.",מתחם העונש ההולם 
104,ME-20-07-68389-733,"על מנת לשרטט כדבעי את מתחם העונש ההולם ראו גם פסיקה נוספת לגבי בעניין החזקת נשק, נשיאתו והובלתו שלא כדין.",מתחם העונש ההולם 
105,ME-20-07-68389-733,כך למשל:,מתחם העונש ההולם 
106,ME-20-07-68389-733,"בעניין אליהו נדחה ערעורו של הנאשם על גזר דין שבגדרו נגזרו עליו 18 חודשי מאסר בפועל ועונשים נלווים בגין תיווך פעיל בשתי עסקאות נשק, שבמסגרתן נמכרו נשקים לסוכן משטרתי.",מתחם העונש ההולם 
107,ME-20-07-68389-733,"מוחמד השותף הורשע בעבירה של החזקת נשק לפי סעיף 144 (א) לחוק העונשין; בעניינו נקבע מתחם ענישה הנע בין 6 חודשי מאסר שיכול שירוצו בדרך של עבודות שירות ל-20 חודשי מאסר בפועל, ולבסוף נגזר עליו עונש של 7 חודשי מאסר בפועל ומאסרים על תנאי.",מתחם העונש ההולם 
108,ME-20-07-68389-733,"בנסיבות העניין, לאחר שבחנתי את מכלול השיקולים הנדרשים לעניין, על רקע טיעוני הצדדים, בהתחשב בנסיבות ביצוע העבירה, בערכים החברתיים שנפגעו ומידת הפגיעה בהם, ובמדיניות הענישה הנהוגה, אני רואה להעמיד את מתחם העונש ההולם במקרה זה – על טווח שבין 15 חודשי מאסר בפועל ל- 40  חודשי מאסר.",מתחם העונש ההולם 
109,ME-20-07-68389-733,נסיבות שאינן קשורות בביצוע העבירות,מתחם העונש ההולם 
110,ME-20-07-68389-733,"יחד עם זאת, הענישה היא לעולם אינדיבידואלית, ומשכך יובאו בחשבון שיקולים הנוגעים לנסיבותיו האישיות של הנאשם.",מתחם העונש ההולם 
111,ME-20-07-68389-733,"לקולה אני רואה לזקוף לזכותו של הנאשם את הודייתו בעובדות כתב האישום המתוקן בטרם הוחל בשמיעת הראיות; הנאשם נטל אחריות למעשיו, והביע חרטה בגינם, אם כי בפני קצינת המבחן נטה למזער את אחריותו, באמרו כי  החזיק את הנשק הטעון משך מספר דקות בלבד לבקשת מכובד ממשפחתו, מתוך כבוד ואולי חוסר נעימות לסרב לו, כאמור לעיל.",מתחם העונש ההולם 
112,ME-20-07-68389-733,"מכל מקום דבריו אלה לא חרגו מהעובדות המוסכמות בכתב האישום שתוקן במסגרת הסדר הטיעון, הנאשם הורשע על יסוד הודייתו ועמד עליה גם לאחר קבלת התסקיר.",מתחם העונש ההולם 
113,ME-20-07-68389-733,"עוד אני להתחשב בגילו הצעיר של הנאשם, בעברו הנקי ובנסיבותיו האישיות כפי שפורט בהרחבה בתסקיר בעניינו ומפי סנגורו; כל אלה מלמדים כי הנאשם ניהל אורח חיים נורמטיבי עובר לביצוע העבירות בתיק זה, ויותר מכך.",מתחם העונש ההולם 
114,ME-20-07-68389-733,"הוא סיים 12 שנות לימוד עם בגרות מלאה, ביצע שירות לאומי מלא משך כשנתיים כמדריך נוער, השלים לימודי מכינה במכללת גורדון, התקבל ללימודי סיעוד באוניברסיטה, ואף עבד כשנה בשוק הסיטונאי בחיפה לפרנסתו.",מתחם העונש ההולם 
115,ME-20-07-68389-733,היותו מדריך נוער במסגרת השירות הלאומי ובחירתו בלימוד סיעוד מלמדת על אישיותו ועל נטייתו לסייע לבני אדם אחרים ולתמוך בהם.,מתחם העונש ההולם 
116,ME-20-07-68389-733,"עוד אני רואה להתחשב בכך שהנאשם עצור מאז 20/7/20 ועד היום, וכי זה לו מעצרו הראשון.",מתחם העונש ההולם 
117,ME-20-07-68389-733,"יחד עם זאת, נסיבות ההחזקה של האקדח הטעון שהיה גנוב (אם כי מעובדות כתב האישום עולה כי נגנב בשנת 07', עת היה הנאשם בן 11), כשהוא עוטה על ידיו כפפות ומצויד במסכת סקי, מצביעות על כך שהנאשם התכונן לאפשרות כי ייעשה שימוש בנשק שהוחזק שלא כדין במקרה של התלקחות המריבה.",מתחם העונש ההולם 
118,ME-20-07-68389-733,"לא נעלם מעיני כי השהות המאורגנת של בני המשפחה במתחם נועדה להגן על בני משפחותיהם מפני מעשי נקם בחפים מפשע (כנראה באמצעות נשק שהוחזק אף הוא שלא כדין על ידי היריבים) ומפני שריפת בתים מטעמים של נקמת דם, וכי ההתקהלות הייתה בידיעת המשטרה ובנוכחותה, שעה שרכבי המשטרה יצרו חיץ בין המשפחות, אך שעה שמדובר בנשק האסור בהחזקה, יש לפעול למיגור התופעה בכללה.",מתחם העונש ההולם 
119,ME-20-07-68389-733,כך גם את העובדה כי הנאשם ניסה להימלט מאיש המשטרה שהבחין באקדח על מותנו.,מתחם העונש ההולם 
120,ME-20-07-68389-733,"ראו לעניין זה דבריו של כב' הש' מזוז בעניין תיהאווי, שם נגזרו על המערער 15 חודשי מאסר בפועל ומאסר מותנה בגין נשיאת נשק עם אחר בצוותא חדא, שם נדחה את ערעורו לגבי חומרת העונש שהושת עליו;",מתחם העונש ההולם 
121,ME-20-07-68389-733,"לא ניתן שלא לתת משקל משמעותי לעובדה המצערת כי שלושה חודשים לאחר האירוע נרצח אביו, ולהשלכות הקשות מנשוא של מות האב על אמו של הנאשם, בעלת משפחתון לגיל הרך, ועל אחיו הצעירים, שעה שהנאשם עצמו נתון במעצר.",מתחם העונש ההולם 
122,ME-20-07-68389-733,"לדברי הסנגור  - שלא נסתרו על ידי המאשימה  -  האב היה איש של שלום, לא היה מעורב בסכסוך, איש משפחה, נהג משאית שיצא בבוקר וחזר בערב,  ונרצח באופן אקראי, רק מפני שהוא מתגורר בקצה המתחם של משפחת חאלדי.",מתחם העונש ההולם 
123,ME-20-07-68389-733,"לאחר אירוע טרגי זה, הגיעו שתי המשפחות להודנה לאחר מעורבות וועדת הסולחה.",מתחם העונש ההולם 
124,ME-20-07-68389-733,"הסנגור הדגיש כי קיימת סולחה בין שתי המשפחות, אם כי בן משפחה שישב באולם הבהיר כי מדובר בהודנה.",מתחם העונש ההולם 
125,ME-20-07-68389-733,"הנאשם עצמו הבהיר כי הוא מתכוון לעבור לחיפה, ללמוד באוניברסיטה, לכבד את הסולחה, ואינו מתכוון לנקום את מות אביו.",מתחם העונש ההולם 
126,ME-20-07-68389-733,"שירות המבחן נמנע מהמלצה על חלופת ענישה או שיקום בקהילה שיש בהן להפחית מהסיכון להישנות עבירות בעתיד, על אף הרקע הנורמטיבי של הנאשם; זאת בשל העמימות סביב פרטי האירוע, לרבות הירצחו של אביו, שיקול תמוה בעיני בלשון המעטה.",מתחם העונש ההולם 
127,ME-20-07-68389-733,"הנאשם מצדו הודיע כי הוא כלל לא נשאל אם הוא מוכן להשתלב בטיפול, וכי הוא מוכן לעבור טיפול בכלא.",מתחם העונש ההולם 
128,ME-20-07-68389-733,אין חולק כי הנאשם אכן משתתף בקבוצות טיפוליות בכלא ואף מתפקד כעצור חוליה ועובד בכלא.,מתחם העונש ההולם 
129,ME-20-07-68389-733,"בנסיבות העניין, שליחתו של הנאשם למאסר בפועל ממושך תפגע בו ובמשפחתו, אשר נותרה ללא אב ובעל, אך כאשר עסקינן בעבירות בנשק גובר כאמור האינטרס הציבורי על פני עניינו האישי של הנאשם.",מתחם העונש ההולם 
130,ME-20-07-68389-733,"בנתונים אלה, ונוכח נסיבותיו האישיות החריגות של הנאשם – הירצחו של אביו לאחר מעצרו - והעובדה כי הוא השתלב בהליך טיפולי בכלא, אני רואה להעמיד את עונשו על הרף התחתון של המתחם.",מתחם העונש ההולם 
131,ME-20-07-68389-733,"על כן, לאחר ששקלתי את מכלול השיקולים, אני רואה לגזור על הנאשם  את העונשים הבאים:",סוף דבר
132,ME-20-07-68389-733,"15 חודשי מאסר בפועל, בניכוי תקופת מעצרו בתיק זה החל מיום 20/7/20 ועד היום.",סוף דבר
133,ME-20-07-68389-733,"מאסר על תנאי למשך 12 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירות בנשק מסוג פשע ו/או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",סוף דבר
134,ME-20-07-68389-733,"מאסר על תנאי למשך 6 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירת נשק מסוג עוון, ויורשע בה בתוך תקופת התנאי או לאחריה.",סוף דבר
135,ME-20-07-68389-733,בנסיבות העניין איני רואה להשית על הנאשם קנס.,סוף דבר
136,ME-20-07-68389-733,"לבקשת המאשימה ומנימוקיה, ובהעדר התנגדות מטעם ההגנה, אני מורה על חילוט הנשק והתחמושת שנתפסו על ידי משטרת ישראל ברשותו ובהחזקתו של הנאשם.",סוף דבר
137,ME-20-07-68389-733,זכות ערעור לבית המשפט העליון תוך 45 יום מהיום.,סוף דבר
138,ME-20-07-68389-733,"54678313ניתן היום,  י""א אדר תשפ""א, 23 פברואר 2021, במעמד הנאשם וב""כ הצדדים.",סוף דבר
