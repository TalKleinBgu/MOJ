,verdict,text,part
0,ME-22-10-17655-56,"בשם המאשימה: עו""ד שרה אריאל - פרקליטות מחוז חיפה (פלילי)", נח חווא (עציר) 
1,ME-22-10-17655-56,"בשם הנאשם: עו""ד אלביר מני", נח חווא (עציר) 
2,ME-22-10-17655-56,"חוק העונשין, תשל""ז-1977: סע'  144(א), ב", נח חווא (עציר) 
3,ME-22-10-17655-56,"הנאשם הודה במסגרת כתב אישום מתוקן בביצוע עבירות בנשק (החזקה ונשיאה) לפי סעיפים 144(א) + (ב) רישא וסיפא לחוק העונשין, תשל""ז-1977 (להלן: ""חוק העונשין"").", נח חווא (עציר) 
4,ME-22-10-17655-56,"על פי עובדות כתב האישום המתוקן, במשך כשנה וחצי עובר לתאריך 3.10.22, החזיק הנאשם אקדח טעון ומחסנית תואמת ובתוכה 6 כדורים.", נח חווא (עציר) 
5,ME-22-10-17655-56,"בתאריך 3.10.22 בשעה 13:40, יצא הנאשם מביתו ברח' ארלוזורוב בחיפה כשהוא מחזיק ונושא האקדח טעון במחסנית ובכדורים.", נח חווא (עציר) 
6,ME-22-10-17655-56,הנשק היה מוסתר בבגדיו כשהוא הלך יחד עם אשתו לכיוון רכבו שחנה ברחוב., נח חווא (עציר) 
7,ME-22-10-17655-56,"שוטרים שהיו בתצפית יזומה על הנאשם הבחינו בו והוא הבחין בהם, זיהה אותם כשוטרים, והחל לברוח.", נח חווא (עציר) 
8,ME-22-10-17655-56,"השוטרים צעקו לעברו ""עצור משטרה"" והנאשם לא נענה ותוך כדי הימלטותו הוציא את האקדח והחזיקו בידו.", נח חווא (עציר) 
9,ME-22-10-17655-56,"זמן קצר לאחר מכן השוטרים השיגו אותו ואחד מהם שלף ודרך את נשקו, כיוון אותו לעבר הנאשם, ודרש ממנו לזרוק את האקדח.", נח חווא (עציר) 
10,ME-22-10-17655-56,בשלב זה זרק הנאשם את האקדח לרצפה ומיד לאחר מכן נעצר., נח חווא (עציר) 
11,ME-22-10-17655-56,"תואר שלחובת הנאשם 7 הרשעות קודמות בשורה של עבירות, ביניהן עבירה של תקיפה הגורמת חבלה של ממש, איומים, סמים, החזקת אגרופן או סכין שלא כדין, חבלה כשהעבריין מזוין, הפרעה לשוטר במילוי תפקידו והעלבת עובד ציבור.",טיעוני המאשימה
12,ME-22-10-17655-56,"תוארה הרשעתו האחרונה משנת 2016 בעבירות של תקיפה הגורמת חבלה של ממש ואיומים, במסגרתה נידון ל-12 חודשי מאסר.",טיעוני המאשימה
13,ME-22-10-17655-56,"סה""כ ריצה הנאשם תקופות מאסר מצטברות של 44 חודשי מאסר.",טיעוני המאשימה
14,ME-22-10-17655-56,עוד צוין כי הנאשם נעצר ביום 3.10.22 והוא שוהה במעצר מאז.,טיעוני המאשימה
15,ME-22-10-17655-56,המאשימה הוסיפה והזכיר שלגבי עבירות הנשק נקבע עונש מזערי חובה בהתאם לתיקון 140 לחוק העונשין.,טיעוני המאשימה
16,ME-22-10-17655-56,צוינה גם הנחיית פרקליט המדינה מס' 9.16 ומתחמי העונש השונים המפורטים בה בעבירות הנשק.,טיעוני המאשימה
17,ME-22-10-17655-56,"באשר למקרה דנן, צוין לגבי רכיב התכנון את אורך הזמן של החזקת הנשק הטעון על ידי הנאשם וכן ניסיונו להימלט מהשוטרים.",טיעוני המאשימה
18,ME-22-10-17655-56,"נטען עוד שחלקו של הנאשם בביצוע העבירה היה מלא וכי על אף שלא נעשה שימוש בנשק, היה צפוי להיגרם נזק משמעותי משימוש בו.",טיעוני המאשימה
19,ME-22-10-17655-56,נטען שהעובדה שהנאשם הוביל והחזיק את האקדח טעון עם תחמושת תואמת מלמדת על כוונה לעשות שימוש בנשק ולא על החזקה ונשיאה בלבד.,טיעוני המאשימה
20,ME-22-10-17655-56,נטען שמדובר במסוכנות ברמה גבוהה מצד הנאשם.,טיעוני המאשימה
21,ME-22-10-17655-56,"באשר לנסיבות שאינן קשורות בביצוע העבירה, הוזכר שהנאשם הודה בעובדות כתב האישום המתוקן טרם שמיעת הראיות וחסך זמן שיפוטי.",טיעוני המאשימה
22,ME-22-10-17655-56,"מאידך, צוין עברו הפלילי המכביד.",טיעוני המאשימה
23,ME-22-10-17655-56,"עוד צוין שככל שתטען ההגנה שהנאשם היה מאוים ונשא את הנשק לצורך הגנתו, מדובר בעובדות אשר חורגות מכתב האישום, ויתרה מכך  נטען שמדובר למעשה בנסיבה לחומרה.",טיעוני המאשימה
24,ME-22-10-17655-56,"בסיכומו של עניין ביקשה המדינה לקבוע מתחם ענישה שבין 40 – 60 חודשי מאסר בפועל, בשים לב להחזקה במשך זמן ארוך.",טיעוני המאשימה
25,ME-22-10-17655-56,נטען שיש למקם את עונשו של הנאשם במרכז המתחם ולהשית עליו עונשים נלווים בדמות מאז על תנאי וקנס.,טיעוני המאשימה
26,ME-22-10-17655-56,"ההגנה לא חלקה על כך שנפגע הערך החברתי של הגנה על ביטחון ושלום הציבור, אך יחד עם זאת נטען שמידת הפגיעה נמצאת ברף הנמוך ביותר יחסית לעבירות מסוג זה.",טיעוני ההגנה
27,ME-22-10-17655-56,נטען שמדובר באירוע בודד וכן הוזכר שמדובר באקדח מסוג הזנקה שהוסב כאשר בקנה ובית הבליעה היו פיסות נייר.,טיעוני ההגנה
28,ME-22-10-17655-56,"נטען עוד שהנשק לא נבדק כפי שנמצא, אלא שהמומחה מטעם המעבדה הסיר את פיסות הנייר טרם ביצוע הבדיקה.",טיעוני ההגנה
29,ME-22-10-17655-56,הסנגור סבר שהיה ראוי שהאקדח ייבדק במצב כפי שהיה בכדי לבדוק אם היה בכוחו לירות.,טיעוני ההגנה
30,ME-22-10-17655-56,"בנוסף, נטען שבהתאם לחומר החקירה בתיק, הנאשם היה מאוים והייתה כוונה לפגוע בו ואף בוצע סיכול מודיעיני בתאריך 11/20 על ידי המשטרה.",טיעוני ההגנה
31,ME-22-10-17655-56,נטען עוד שהנאשם מעולם לא עשה שימוש בנשק ובחקירתו חזר על כך שהוא מאוים באופן מתמשך.,טיעוני ההגנה
32,ME-22-10-17655-56,"כמו כן, צוין עוד שהנאשם הוחזק במעצר ומוגדר כטעון הגנה והסנגור אף הפנה לדוחות פעולה שערכו השוטרים מהם עולה פחדו של הנאשם וטענותיו כי הוא מאוים.",טיעוני ההגנה
33,ME-22-10-17655-56,"הוזכרה הנחיית פרקליט המדינה 9.1.6 לפיה אם מדובר בנשק לא תקין יש בכך כדי להוות נסיבה לקולא (סעיף 28(2)) וכי אם מדובר בנשק שהוחזק משך זמן ארוך במיוחד ללא ראיה שנעשה בו שימוש, גם זה מהווה נסיבה לקולא (סעיף 28(3)).",טיעוני ההגנה
34,ME-22-10-17655-56,הסנגור טען שיש לקבוע מתחם עונש הולם שנע בין מאסר קצר לבין מאסר של 12 חודשים.,טיעוני ההגנה
35,ME-22-10-17655-56,"באשר לנסיבות שאינן קשורות בביצוע העבירה, הוזכרה הודאתו ונטילת אחריות וחיסכון בזמן שיפוטי, נסיבות חייו הקשות של הנאשם כשתואר שאביו נפטר כשהיה ילד צעיר, ושהנאשם הוא אב ל-3 ילדים צעירים משתי מערכות יחסים שונות.",טיעוני ההגנה
36,ME-22-10-17655-56,"בנוסף, הוגשו מסמכים רפואיים באשר למצב בריאות אמו.",טיעוני ההגנה
37,ME-22-10-17655-56,"אוזכרה, בין היתר, הפסיקה הבאה:",טיעוני ההגנה
38,ME-22-10-17655-56,"למען הסדר יוער שמקרה זה שונה בעבירותיו ועובדותיו ממקרה שבפניי, כמו גם חלק מהפסיקה הנוספת שהסנגור הגיש.",טיעוני ההגנה
39,ME-22-10-17655-56,הערכים החברתיים המוגנים שנפגעו היו שמירה על שלום הציבור וביטחונו ושמירה על חיי אדם.,דיון
40,ME-22-10-17655-56,היות שמדובר בעבירות נשק – החזקה ונשיאה – מדובר בפגיעה משמעותית בערכים המוגנים.,דיון
41,ME-22-10-17655-56,"באשר לתכנון, קשה לעמוד על רכיב זה אולם עובדה שהנאשם החזיק בנשק תקופה ארוכה יחסית.",דיון
42,ME-22-10-17655-56,הנאשם נושא באחריות בלעדית בביצוע העבירה ולא חל בעניינו סייג לאחריות פלילית.,דיון
43,ME-22-10-17655-56,"למען הסדר יצוין שעל אף שמדובר באקדח הזנקה שהוסב, בכתב האישום המתוקן נרשם שמדובר בכלי שמסוגל לירות כדור שבכוחו להמית אדם.",דיון
44,ME-22-10-17655-56,עוד יצוין שמהחומר שבתיק עולה שהנאשם אכן החזיק את הנשק ונשא אותו לשם הגנה עצמית.,דיון
45,ME-22-10-17655-56,אומנם דבר זה לא צוין בכתב האישום המתוקן אך עולה מהחומר שהוגש בעניינו.,דיון
46,ME-22-10-17655-56,מכל האמור ומהפסיקה שהוגשה נראה שמתחם הענישה ההולם נמצא בין 24 – 50 חודשי מאסר.,דיון
47,ME-22-10-17655-56,"באשר לפסיקת העונש בתוך המתחם יצוין לחומרה עברו הפלילי של הנאשם הכולל כמות בלתי מבוטלת של הרשעות קודמות במגוון עבירות פליליות ובהן גם עבירות אלימות, ולקולא הודאתו המהירה ונסיבותיו האישיות.",דיון
48,ME-22-10-17655-56,"כמו כן, יצוין שבסופו של עניין לא נעשה שימוש באקדח.",דיון
49,ME-22-10-17655-56,באיזון בין השיקולים השונים יש למקם את העונש בחלק האמצעי של המתחם.,דיון
50,ME-22-10-17655-56,מכל האמור הנני מטיל על הנאשם העונשים כדלקמן:,דיון
51,ME-22-10-17655-56,"35 חודשי מאסר בפועל, שמהם תנוכה תקופת מעצרו מיום 3.10.22;",דיון
52,ME-22-10-17655-56,"9 חודשי מאסר על תנאי למשך 3 שנים, שיופעלו במידה והנאשם יבצע עבירות נשק ו/או אלימות מסוג פשע;",דיון
53,ME-22-10-17655-56,"קנס בסך 3,000 ₪ לתשלום עד ליום 1.6.24.",דיון
54,ME-22-10-17655-56,5129371זכות ערעור תוך 45 יום.,דיון
55,ME-22-10-17655-56,"ניתן היום,  כ""ג סיוון תשפ""ג, 12 יוני 2023, בהעדר הצדדים.",דיון
