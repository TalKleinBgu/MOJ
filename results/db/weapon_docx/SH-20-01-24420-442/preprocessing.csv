,verdict,text,part
0,SH-20-01-24420-442,כבוד סגן הנשיא ירון מינטקביץ,בית משפט השלום בירושלים
2,SH-20-01-24420-442,"מדינת ישראל
ע""י עו""ד שירה גרין",בית משפט השלום בירושלים
3,SH-20-01-24420-442,"מוחמד אבו סנינה
ע""י עו""ד ראמי עותמאן",נגד
4,SH-20-01-24420-442,"חוק העונשין, תשל""ז-1977: סע'  144, ח'",נגד
5,SH-20-01-24420-442,הנאשם הורשע על פי הודאתו בעבירות של החזקת נשק ושיבוש מהלכי משפט.,רקע
6,SH-20-01-24420-442,"על פי עובדות האישום, בתקופה שקדמה ליום 1.1.20 החזיק הנאשם בביתו את כלי הנשק והתחמושת הבאים:",רקע
7,SH-20-01-24420-442,אקדח תופי מסוג אנפילד טעון בששה כדורים.,רקע
8,SH-20-01-24420-442,"אקדח חצי אוטומטי מסוג FN אשר המספר הסדורי שלו נמחק, ומחסנית תואמת ובה שבעה כדורים.",רקע
9,SH-20-01-24420-442,שני רובי ציד מאולתרים.,רקע
10,SH-20-01-24420-442,"מטען חבלה עשוי צינור מתכת באורך 10 ס""מ ובו 27 גרם חומר נפץ.",רקע
11,SH-20-01-24420-442,"שרשרת  כדורים למקלע כבד, 12 כדורים בקוטר 9 מ""מ, 14 כדורים לרובה ציד ו- 17 כדורים מסוג לא ידוע.",רקע
12,SH-20-01-24420-442,"ביום 1.1.20 בשעה 4:10 הגיעו כוחות משטרה לביתו של הנאשם, והנאשם זרק מחלון ביתו שני תיקים שהיו בו, על מנת לשבש את ההליך בעניינו.",רקע
13,SH-20-01-24420-442,"הודאת הנאשם באה במסגרת הסדר דיוני אשר כלל תיקונים בכתב האישום, ללא הסכמה בשאלת העונש.",רקע
14,SH-20-01-24420-442,"ב""כ המאשימה הפנתה לחומרת העבירות בהן הורשע הנאשם, המתבטאת בריבוי כלי הנשק שהחזיק ופוטנציאל הנזק הטמון בהם, לא רק לציבור כולו, אלא גם לבני משפחתו של הנאשם שבביתם הוחזק הנשק.",טיעוני הצדדים
15,SH-20-01-24420-442,כמו כן הפנתה למגמת ההחמרה בעבירות נשק העולה מפסיקת בית המשפט העליון.,טיעוני הצדדים
16,SH-20-01-24420-442,לאור אלה בקשה לקבוע כי מתחם העונש ההולם הוא מאסר לתקופה שבין ארבע לשבע שנים.,טיעוני הצדדים
17,SH-20-01-24420-442,"בשל נסיבותיו האישיות של הנאשם, ובהן גילו הצעיר והעדר הרשעות קודמות, בקשה להטיל עליו עונש של חמש שנות מאסר.",טיעוני הצדדים
18,SH-20-01-24420-442,"ב""כ הנאשם טען, כי לאור הפסיקה הנוהגת, מתחם העונש ההולם את מעשיו של הנאשם נמוך במידה ניכרת מזה שהמאשימה טענה לו, ואמור לעמוד על מאסר לתקופה שבין שנה וחצי לשלוש שנים.",טיעוני הצדדים
19,SH-20-01-24420-442,"את הדגש בדבריו שם על נסיבותיו האישיות של הנאשם, כפי שפורטו בתסקיר שירות המבחן, ובעיקר על גילו הצעיר והעובדה שהודה במיוחס לו וקיבל אחריות למעשיו.",טיעוני הצדדים
20,SH-20-01-24420-442,לאור אלה ביקש להקל עם הנאשם ולהשית עליו עונש בתחתיתו של כל מתחם שיקבע.,טיעוני הצדדים
21,SH-20-01-24420-442,"ב""כ שני הצדדים הגישו פסיקה לתמיכה בעמדותיהם.",טיעוני הצדדים
22,SH-20-01-24420-442,הנאשם אמר את המילה האחרונה.,טיעוני הצדדים
23,SH-20-01-24420-442,"לדבריו מצא את התיק ולקח אותו לביתו בלי לדעת שיש בו מטען חבלה, והוא מצטער על מעשיו ועל כך שלא דיווח למשטרה על מציאת התיק.",טיעוני הצדדים
24,SH-20-01-24420-442,"הנאשם החזיק בביתו ארסנל שלם: מטען חבלה, שני אקדחים טעונים כדורים, שני רובי ציד מאולתרים ותחמושת ובכך פגע בערך המוגן החשוב מכל, של שמירה על חיי אדם.",מתחם העונש ההולם
25,SH-20-01-24420-442,"החזקת נשק מקפלת בתוכה סיכון ממשי, כי הנשק ישמש לביצוע עבירות פליליות או מעשי טרור, ובכך יביא לקיפוח נפש.",מתחם העונש ההולם
26,SH-20-01-24420-442,כמו כן החזקת מטען חבלה בצמוד לבית מגורים כרוכה גם בסיכון כי יתפוצץ ויפגע בדייריו.,מתחם העונש ההולם
27,SH-20-01-24420-442,קריאת התיגר על שלטון החוק עולה גם מכך שהנאשם זרק מחלון ביתו שני תיקים על מנת לשבש הליך שיפוטי בעניינו.,מתחם העונש ההולם
28,SH-20-01-24420-442,"לא נתתי משקל רב לדברי הנאשם, כי מצא את הנשק וכי טעותו התמצתה בכך שלא פנה למשטרה: הדין נגזר על פי עובדות האישום, אשר אינן מתייחסות לאופן בו הגיע הנשק לרשותו של הנאשם.",מתחם העונש ההולם
29,SH-20-01-24420-442,"כמו כן, הנאשם בחר להעלות את דבריו במסגרת המילה האחרונה, מבלי להעמידם למבחן של חקירה נגדית, ומשקל הדברים בהתאם.",מתחם העונש ההולם
30,SH-20-01-24420-442,"רמת הענישה הנוהגת בעבירות של החזקת כלי נשק ומטעני חבלה, משתקפת בפסקי הדין הבאים:",מתחם העונש ההולם
31,SH-20-01-24420-442,"בעפג (ב""ש) 56305-02-20‏ אלקריעאן (18.8.20) – נדון נאשם ללא עבר פלילי שברכבו נמצא אקדח ומחסנית.",מתחם העונש ההולם
32,SH-20-01-24420-442,בית משפט השלום קבע מתחם של 15-30 חודשי מאסר וגזר על הנאשם עונש של 15 חודשי מאסר והורה על חילוט מכוניתו.,מתחם העונש ההולם
33,SH-20-01-24420-442,בית המשפט המחוזי הפחית את העונש ל-12 חודשי מאסר.,מתחם העונש ההולם
34,SH-20-01-24420-442,"בעפג (חי') 23517-02-20‏ ‏ זיד אחמד זיד אלכילאני (28.7.20) – נדון עניינו של נאשם שהחזיק בביתו אקדח, מחסנית ותחמושת.",מתחם העונש ההולם
35,SH-20-01-24420-442,בית משפט השלום קבע מתחם של 6-15 חודשי מאסר וגזר על הנאשם עונש של 8 חודשי עבודות שירות.,מתחם העונש ההולם
36,SH-20-01-24420-442,בית המשפט המחוזי החמיר את ענשו של הנאשם וגזר עליו עשרה חודשי מאסר.,מתחם העונש ההולם
37,SH-20-01-24420-442,"בקביעת מתחם העונש אביא בחשבון את חומרת מעשיו של הנאשם, המתבטאת בריבוי כלי הנשק וגיוונם, אופן ההחזקה (בבית מגורים) והחזקת מטען חבלה, וכן את רמת הענישה הנוהגת.",מתחם העונש ההולם
38,SH-20-01-24420-442,"בשים לב לכל אלה, מתחם העונש ההולם את המעשים הוא מאסר, לתקופה שבין שנתיים וחצי לחמש וחצי שנים ועונשים נלווים.",מתחם העונש ההולם
39,SH-20-01-24420-442,"הנאשם יליד 1997, נשוי ללא ילדים, קודם למעצרו עבד כחשמלאי ואין לחובתו הרשעות קודמות.",נסיבות שאינן קשורות לעבירה
40,SH-20-01-24420-442,"מתסקיר שירות המבחן בעניינו של הנאשם עלה, כי למד עד גיל 15 ואז החל לעבוד על מנת לסייע בפרנסת המשפחה.",נסיבות שאינן קשורות לעבירה
41,SH-20-01-24420-442,מלבד זאת לא עלו נתונים חריגים.,נסיבות שאינן קשורות לעבירה
42,SH-20-01-24420-442,"הנאשם קיבל בפני שירות המבחן אחריות על העבירה, אם כי הכחיש שהחזיק מטען חבלה, וטען כי אינו יודע מה זה.",נסיבות שאינן קשורות לעבירה
43,SH-20-01-24420-442,"הנאשם אמר, שראה שני אנשים רעולי פנים אשר הניחו בצד פחי האשפה שליד ביתו שני תיקים, פתח את התיקים ומצא בהם נשק.",נסיבות שאינן קשורות לעבירה
44,SH-20-01-24420-442,לדבריו אסף את הנשק מחשש שיסכן את ילדי השכונה ומחשש שהמשטרה תקשר אותו לנשק.,נסיבות שאינן קשורות לעבירה
45,SH-20-01-24420-442,"הנאשם אמר כי לא פנה למשטרה, משום שחשש להתפס על ידי סביבתו כ""מלשין"", ולכן החזיק את הנשק בסלון ביתו למשך כחודש.",נסיבות שאינן קשורות לעבירה
46,SH-20-01-24420-442,"כפי שציינתי למעלה, משהנאשם לא העמיד את הסברו למבחן של חקירה נגדית, משקל הדברים אינו רב.",נסיבות שאינן קשורות לעבירה
47,SH-20-01-24420-442,"בצד החיוב, שירות המבחן הפנה לכך שמדובר באדם צעיר אשר זו הסתבכותו הראשונה וכי קודם לאירוע הוא תפקד באופן תקין.",נסיבות שאינן קשורות לעבירה
48,SH-20-01-24420-442,"מנגד, השירות העריך כי הנאשם אינו מודע לחומרת מעשיו ומתקשה להפעיל שיקול דעת ולהמנע ממצבים מסכנים.",נסיבות שאינן קשורות לעבירה
49,SH-20-01-24420-442,"שירות המבחן נמנע מהמלצה טיפולית, והמליץ להטיל עונש אשר יציב לנאשם גבולות וירתיע אותו, אך להמנע מחשיפה ממושכת שלו לחברה עבריינית.",נסיבות שאינן קשורות לעבירה
50,SH-20-01-24420-442,"כמו כן השירות המליץ לשלב אותו בטיפול במסגרת המאסר, על מנת לתת לו כלים להמנע בעתיד מהסתבכויות דומות.",נסיבות שאינן קשורות לעבירה
51,SH-20-01-24420-442,"לזכות הנאשם זקפתי את הודאתו במיוחס לו, גילו הצעיר והעדר הרשעות קודמות.",דיון והכרעה
52,SH-20-01-24420-442,"לחובת הנאשם זקפתי את מודעותו החלקית לחומרת מעשיו, והסיכון כי ישוב ויבצע עבירות דומות.",דיון והכרעה
53,SH-20-01-24420-442,"לאור אלה, ראיתי להשית על הנאשם עונש הנמצא בצידו הנמוך של המתחם, אך לא בתחתיתו.",דיון והכרעה
54,SH-20-01-24420-442,שלוש שנים מאסר בפועל.,לפיכך גוזר על הנאשם את העונשים הבאים:
55,SH-20-01-24420-442,המאסר ימנה מיום מעצרו של הנאשם והצדדים יגישו בענין זה הודעה מתואמת תוך עשרה ימים.,לפיכך גוזר על הנאשם את העונשים הבאים:
56,SH-20-01-24420-442,"שמונה חודשי מאסר, בו לא יישא אלא אם יעבור תוך שלוש שנים מיום שחרורו מהמאסר עבירה על סע' 144 לחוק העונשין שהיא פשע, או כל עבירה שהיא פשע הקשורה בשימוש בנשק.",לפיכך גוזר על הנאשם את העונשים הבאים:
57,SH-20-01-24420-442,"ארבעה חודשי מאסר, בו לא יישא אלא אם יעבור תוך שלוש שנים מיום שחרורו מהמאסר עבירה על סע' 144 לחוק העונשין שהיא עוון, או שיבוש מהלכי משפט.",לפיכך גוזר על הנאשם את העונשים הבאים:
58,SH-20-01-24420-442,"לתשומת לב שב""ס המלצת שירות המבחן, לשלב את הנאשם בהליך טיפולי במסגרת המאסר.",לפיכך גוזר על הנאשם את העונשים הבאים:
59,SH-20-01-24420-442,5129371זכות ערעור לבית המשפט המחוזי בירושלים תוך 45 יום.,לפיכך גוזר על הנאשם את העונשים הבאים:
60,SH-20-01-24420-442,"ניתן היום,  ב' חשוון תשפ""א, 20 אוקטובר 2020, במעמד הצדדים.",לפיכך גוזר על הנאשם את העונשים הבאים:
