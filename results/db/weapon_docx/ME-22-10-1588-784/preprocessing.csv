,verdict,text,part
0,ME-22-10-1588-784,"ע""י ב""כ עו""ד אורלי פיתוסי – פמ""ד",מדינת ישראל 
2,ME-22-10-1588-784,אחמד אבו מדיגם,הנאשמים:
3,ME-22-10-1588-784,"ע""י ב""כ עו""ד עלי אבו לבן",הנאשמים:
4,ME-22-10-1588-784,עייאש אבו מדיעם (עציר) -נדון,הנאשמים:
8,ME-22-10-1588-784,"חוק העונשין, תשל""ז-1977: סע'  31, 32, 144(א), 144(ב), 152, 260(א), 261(1), 275 א', 332א(ב), 382(א)",הנאשמים:
9,ME-22-10-1588-784,"נאשם 1 (להלן: ""הנאשם"") הורשע על פי הודאתו בכתב אישום מתוקן (כא/2) בעבירות של סיוע לעבירות בנשק (החזקה), לפי סעיף 144(א) בצירוף סעיף 31 לחוק העונשין, ומסייע לאחר מעשה לפי סעיף 260(א) + 261(1) לחוק העונשין.",כתבי האישום והסדר הטיעון
10,ME-22-10-1588-784,"נאשם 1 יליד 3.8.2004, ועבירות אלו בוצעו על ידו בתאריך 31.8.22, זמן קצר לאחר שבגר.",כתבי האישום והסדר הטיעון
11,ME-22-10-1588-784,הנאשם צירף כתב אישום מתוקן (כא/3) בו הוא נאשם 2.,כתבי האישום והסדר הטיעון
12,ME-22-10-1588-784,"הנאשם ביצע את העבירות בכתב האישום המצורף קודם לכן, כשהיה קטין, בתאריך 13.5.2021.",כתבי האישום והסדר הטיעון
13,ME-22-10-1588-784,"הואיל והנאשם היה קטין במועד ביצוע העבירות, נקבע על יסוד הודאתו כי הוא ביצע את העבירות המיוחסות לו - התפרעות, לפי סעיף 152 לחוק העונשין, והפרעה לשוטר בנסיבות מחמירות, לפי סעיף 275 א' לחוק העונשין.",כתבי האישום והסדר הטיעון
14,ME-22-10-1588-784,"על פי עובדות כתב האישום המתוקן כא/2, במועדים הרלוונטיים לכתב האישום,  בין בני משפחת אבו מדיעם המתגוררים ברהט היה קיים סכסוך שטיבו אינו ידוע במדויק למאשימה, במהלכו עובר לאירועים המתוארים בכתב האישום, בוצע ירי מנשק חם לעבר בתים ואנשים במשפחה.",כתבי האישום והסדר הטיעון
15,ME-22-10-1588-784,הנאשמים הם בני משפחה ומתגוררים בקרבה אחד לשני.,כתבי האישום והסדר הטיעון
16,ME-22-10-1588-784,"החל מתאריך שאינו ידוע במדויק למאשימה, עובר לתאריך 31.8.22,  נאשם 2 החזיק שלא כדין ברשותו באקדח חצי אוטומטי CZ שיורה ובכוחו להמית אדם (""האקדח"").",כתבי האישום והסדר הטיעון
17,ME-22-10-1588-784,בתאריך 31.8.22 בסמוך לשעה 1:40 נאשם 2 הגיע לשכונה כשהוא נוהג ברכב כאשר אחר אשר זהותו ידועה למאשימה יושב לצדו.,כתבי האישום והסדר הטיעון
18,ME-22-10-1588-784,נאשם 2 עצר את הרכב בסמוך לביתו ולביתו של הנאשם ויצא מהרכב כשהוא מחזיק באקדח.,כתבי האישום והסדר הטיעון
19,ME-22-10-1588-784,"נאשם 2 פגש את הנאשם אשר יצא באותה העת לרחוב, ולאחר מכן נכנס לחצר ביתו של הנאשם, שם ביקש ממנו למלא עבורו מחסנית של אקדח.",כתבי האישום והסדר הטיעון
20,ME-22-10-1588-784,הנאשם לא נענה לבקשת נאשם 2.,כתבי האישום והסדר הטיעון
21,ME-22-10-1588-784,"בהמשך נאשם 2 יצא מחצר ביתו של הנאשם, התקרב בהליכה לבית השייך למחמד אבו מדעם (""הבית""), כשהוא מחזיק בידו באקדח, ירה ממנו לעבר הבית מספר יריות ופגע בשער החניה של הבית ובצמיג הקדמי של רכב מסוג סקודה השייך לבעלי הבית, שחנה ליד הבית.",כתבי האישום והסדר הטיעון
22,ME-22-10-1588-784,"מיד לאחר מכן, נאשם 2 רץ חזרה לכוון ביתו של הנאשם ושם מסר לו את האקדח.",כתבי האישום והסדר הטיעון
23,ME-22-10-1588-784,"לאחר שהנאשם קיבל את האקדח מידי נאשם 2, הוא עטף אותו בבד, נכנס חזרה לחצר ביתו ובהמשך, במועד ובדרך שאינה ידועה במדויק למאשימה, כשהוא מחוץ לתחום ביתו, העביר את האקדח לאדם אחר שזהותו אינה ידועה למאשימה כשהוא יודע שנאשם 2 עבר עבירה ועשה כן בכוונה לעזור לו להימלט מעונש.",כתבי האישום והסדר הטיעון
24,ME-22-10-1588-784,"בהמשך כתב האישום מתוארות פעולות נוספות שבוצעו על ידי נאשם 2 בלבד : בהמשך לכך, בתאריך ובמקום שאינם ידועים במדויק למאשימה, עובר לתאריך 12.9.22, נאשם 2 קיבל לרשותו את האקדח וחזר להחזיק בו שלא כדין.",כתבי האישום והסדר הטיעון
25,ME-22-10-1588-784,"בתאריך 12.9.22, בסמוך לשעה 13:00, מספר שוטרים וביניהם השוטר  חי עמר (""השוטר עמר""), התקרבו לביתו של נאשם 2 על מנת לעצרו.",כתבי האישום והסדר הטיעון
26,ME-22-10-1588-784,"נאשם 2 הבחין בשוטרים והחל לברוח מהמקום, בעודו מחזיק באקדח עטוף בגרב.",כתבי האישום והסדר הטיעון
27,ME-22-10-1588-784,"לאחר מרדף קצר, השוטרים הצליחו להשיג את נאשם 2, עצרו אותו והאקדח נתפס.",כתבי האישום והסדר הטיעון
28,ME-22-10-1588-784,"בשלב מסוים במהלך המעצר, נאשם 2 נטל את הטלפון הנייד שלו מסוג אייפון, הטיח אותו במעקה הברזל ושבר אותו, וזאת בכוונה למנוע או להכשיל הליך שיפוטי.",כתבי האישום והסדר הטיעון
29,ME-22-10-1588-784,"הנאשם במעשיו אלה סייע לנאשם 2 בהחזקת נשק, וכן עזר לנאשם 2 בכוונה שיימלט מעונש כשהוא יודע שנאשם 2 עבר עבירה מסוג פשע.",כתבי האישום והסדר הטיעון
30,ME-22-10-1588-784,"בד בבד, החלו הפרות סדר אלימות ברחבי הארץ ובין היתר, חסימות של צירי תחבורה, יידוי אבנים לעבר כלי רכב ולעבר שוטרים והבערת צמיגים, במוקדים רבים ברחבי המדינה.",כתבי האישום והסדר הטיעון
31,ME-22-10-1588-784,הפרות הסדר ברחבי הארץ נמשכו עד למועד הגשת כתב האישום המקורי.,כתבי האישום והסדר הטיעון
32,ME-22-10-1588-784,"ביום 13.5.21 בשעה 22:40 או בסמוך לכך, התקבלו דיווח במערכת הקשר של תחנת משטרת ישראל ברהט על אירוע של הפרת סדר אלימות ביישוב רהט, באזור בניין העירייה ונקודת השיטור העירוני (""ההתפרעות"").",כתבי האישום והסדר הטיעון
33,ME-22-10-1588-784,"בהגיעם למקום ההתפרעות, זיהו השוטרים, בין היתר התקהלות של עשרות רבות של אנשים, שחלקם רעולי פנים (""המתפרעים""), המיידים אבנים לעבר ניידות המשטרה והשוטרים הנמצאים במקום, ומבעירים צמיגים.",כתבי האישום והסדר הטיעון
34,ME-22-10-1588-784,"במהלך ההתפרעות, יידו המתפרעים, וביניהם הנאשמים, מספר רב של אבנים לעבר השוטרים וניידות המשטרה, והשוטרים התקרבו אל המתפרעים כדי לעוצרם.",כתבי האישום והסדר הטיעון
35,ME-22-10-1588-784,"הנאשם 1, כשהוא רעול פנים, יידה אבן לעבר שוטר, והאבן פגעה בחזהו.",כתבי האישום והסדר הטיעון
36,ME-22-10-1588-784,"שוטר אחר ניגש אל הנאשם 1 כדי לעוצרו, והנאשם 1 התנגד למעצרו תוך שהוא מקרב את אחת מידיו לעבר פניו של השוטר.",כתבי האישום והסדר הטיעון
37,ME-22-10-1588-784,"בהמשך לכך, התנגד הנאשם 1 לכבילתו באזיקים, תוך שהוא מנסה לנגוח בראשו את ראשו של שוטר, וכן להכות באמצעות מרפקו בבטנו של השוטר.",כתבי האישום והסדר הטיעון
38,ME-22-10-1588-784,"כתוצאה מפגיעת האבן, סבל השוטר מכאבים בחזהו, ונזקק לטיפול בבית חולים.",כתבי האישום והסדר הטיעון
39,ME-22-10-1588-784,"הנאשם (אשר בכתב האישום המצורף הינו נאשם 2), יידה אבן לכיוון ניידת משטרה, כשהוא עוטה על פניו מסיכה שחורה, וכשניגשו שוטרים לעוצרו החל להימלט, עד שנעצר לאחר שאיבד את שיווי משקלו במהלך מרדף של השוטרים אחריו.",כתבי האישום והסדר הטיעון
40,ME-22-10-1588-784,"הנאשם 3, כשהוא רעול פנים, יידה אבנים לעבר ניידות המשטרה ושוטרים.",כתבי האישום והסדר הטיעון
41,ME-22-10-1588-784,כשניגש שוטר לעוצרו החל להימלט עד שנעצר לאחר שנחסם בדרכו על ידי גדר.,כתבי האישום והסדר הטיעון
42,ME-22-10-1588-784,"בהמשך, התנגד למעצרו תוך שהוא מניף ידיו לכל עבר.",כתבי האישום והסדר הטיעון
43,ME-22-10-1588-784,"הנאשם 4, כשהוא רעול פנים, יידה אבנים לעבר ניידות המשטרה ושוטרים.",כתבי האישום והסדר הטיעון
44,ME-22-10-1588-784,בהמשך החל להימלט ונעצר על ידי שוטרים.,כתבי האישום והסדר הטיעון
45,ME-22-10-1588-784,"במעשיהם המתוארים לעיל, הנאשמים השתתפו בהתקהלות אסורה, שהתחילו לבצע בה את מטרתה בהפרת השלום שיש בה כדי להטיל אימה על הציבור, יידו אבנים, בעצמם או בצוותא חדא עם אחרים, לעבר שוטרים או לעבר כלי רכב משטרתיים, במטרה להפריע לשוטרים כשהם ממלאים את תפקידם כחוק או להכשילם בכך.",כתבי האישום והסדר הטיעון
46,ME-22-10-1588-784,הנאשם 1 עשה מעשה בכוונה להפריע לשוטרים כשהם ממלאים תפקידים כחוק או להכשילם בכך.,כתבי האישום והסדר הטיעון
47,ME-22-10-1588-784,"הצדדים הגיעו להסדר טיעון לפיו שני הנאשמים חזרו בהם מכפירתם, הודו בעובדות כתב האישום המתוקן (כא/2), והורשעו בעבירות המפורטות בו.",כתבי האישום והסדר הטיעון
48,ME-22-10-1588-784,ביחס לנאשם לא היתה הסכמה עונשית.,כתבי האישום והסדר הטיעון
49,ME-22-10-1588-784,ביחס לנאשם 2 הייתה הסכמה עונשית להטלת 40 חודשי מאסר תוך חפיפה מסויימת למאסר אחר אותו ריצה.,כתבי האישום והסדר הטיעון
50,ME-22-10-1588-784,"מטעם המאשימה לא הוגשו ראיות לעונש, הנאשם נעדר עבר פלילי.",הראיות לעונש
51,ME-22-10-1588-784,"מטעם הנאשם, העיד אביו, ואמר שהוא אב לשבעה ילדים, הנאשם הוא הכי קטן מבניו.",הראיות לעונש
52,ME-22-10-1588-784,הוא עובד כמנהל בית ספר עם וותק של 30 שנה במשרד החינוך.,הראיות לעונש
53,ME-22-10-1588-784,"האב ציין שהוא נגד כל עניין האמל""ח, הירי והקטטות.",הראיות לעונש
54,ME-22-10-1588-784,אמר כי בנו אמר לו שנפלה עליו טעות והוא מקבל אחריות.,הראיות לעונש
55,ME-22-10-1588-784,"הנאשם היה תמיד מגיע לשירות המבחן, אבל בתקופת המלחמה שישה חודשים לא יצרו איתו קשר, היו עסוקים בדברים אחרים, והנאשם אמר שכל הזמן הוא מדבר איתה ורוצה להתגייס, לזרז עניינים אמרו שידברו איתו האפשר, וקיבל תשובה שלילית.",הראיות לעונש
56,ME-22-10-1588-784,"עוד נאמר על ידי האב שיש לו בן שביום 7.10 היה חייל והיום הוא מאושפז, חבריו נהרגו באוגדת עזה הוא נלחם ויצא בנס.",הראיות לעונש
57,ME-22-10-1588-784,"הוגשו שני תסקירי שירות מבחן בתיק זה, ותסקיר נוסף של שירות המבחן לנוער שהוגש מהתיק שצורף.",תסקירי שירות המבחן
58,ME-22-10-1588-784,"בתסקיר הראשון מיום 19.3.24, בתיק זה, הנאשם לא לוקח אחריות על העבירות המתוארות.",תסקירי שירות המבחן
59,ME-22-10-1588-784,"לדבריו שותפו לכתב האישום מתגורר בשכנות אליו והוא קרוב משפחה, אך אין לו כל קשר אליו.",תסקירי שירות המבחן
60,ME-22-10-1588-784,"הנאשם טען שלא קיבל לידיו את האקדח שבכתב האישום תואר שנאשם 2 מסר לו, ושהוא אינו יודע מדוע פנה אליו למלא עבורו מחסנית.",תסקירי שירות המבחן
61,ME-22-10-1588-784,"שירות המבחן ציין כי הנאשם שלא לוקח אחריות על העבירות, לא מבין לעומק את חומרתן, מכחיש את כתב האישום כולו ותופס עצמו כקורבן של הנסיבות.",תסקירי שירות המבחן
62,ME-22-10-1588-784,שירות המבחן התרשם שהנאשם מחזיק בעמדות אנטי ממסדיות ורואה במדינה ובגורמי האכיפה כאחראים למצבו המשפטי.,תסקירי שירות המבחן
63,ME-22-10-1588-784,"הנאשם ביטא כעס רב מול שירות המבחן, עסוק במחירים ששילם וישלם כתוצאה מההליך המשפטי ומתקשה לערוך התבוננות פנימית.",תסקירי שירות המבחן
64,ME-22-10-1588-784,הנאשם לא סבור שהוא זקוק לטיפול ולא מוכן לעבור הליך טיפולי.,תסקירי שירות המבחן
65,ME-22-10-1588-784,"שירות המבחן ראה סיכון להתנהגות עוברת חוק בתחום האלימות הכללית בעתיד, לא בא בהמלצה טיפולית והמליץ להטיל ענישה מוחשית.",תסקירי שירות המבחן
66,ME-22-10-1588-784,"בתסקיר השני מיום 27.5.24, שהוגש לבקשת ב""כ הנאשם, צויין כי הנאשם מסר שהוא עומד לעבור ניתוח, ולאחר הניתוח לא הגיע לפגישה שתואמה עימו.",תסקירי שירות המבחן
67,ME-22-10-1588-784,"ניסיונות ליצור קשר עם הנאשם לא צלחו, גם דרך הוריו ובא כוחו.",תסקירי שירות המבחן
68,ME-22-10-1588-784,"שירות המבחן יצר קשר שוב עם הנאשם, אשר מסר שלא הגיע כי לא חש בטוב, אבל באותה שיחה מסר שלא מעוניין להגיע לפגישה נוספת, ואם מדובר בהשתלבות בהליך טיפולי, הוא לא מעוניין.",תסקירי שירות המבחן
69,ME-22-10-1588-784,שירות המבחן לא בא בהמלצה שיקומית טיפולית בעניינו.,תסקירי שירות המבחן
70,ME-22-10-1588-784,"בדיון שהתקיים ביום 4.7.24, שב הנאשם והודה בכל עובדות כתב האישום המתוקן כא/2, ובעובדות כתב האישום בתיק המצורף.",תסקירי שירות המבחן
71,ME-22-10-1588-784,"ב""כ המאשימה מבקשת להטיל שני עונשים נפרדים בגין שני כתבי האישום, וכי אילו אירועים נפרדים.",טענות הצדדים:
72,ME-22-10-1588-784,"בגין כתב האישום בתיק זה מבקשת המאשימה לקבוע מתחם עונש הולם שינוע בין 20 ל- 28 חודשי מאסר בפועל, ולמקם את עונשו של הנאשם באמצע המתחם.",טענות הצדדים:
73,ME-22-10-1588-784,נטען כי בתיק הנוכחי יש שתי עבירות גם סיוע לעבירות בנשק וגם סיוע לאחר מעשה.,טענות הצדדים:
74,ME-22-10-1588-784,"נטען כי בעבירת החזקת נשק העונש המירבי הוא 7 שנים, ובעבירת הסיוע מחצית מהעונש, אולם קיים מנעד במדיניות הענישה וחלה החמרה אשר באה לידי ביטוי בענישה.",טענות הצדדים:
75,ME-22-10-1588-784,לעניין תיק הנוער התבקש שיושת עונש של 5 חודשי מאסר בפועל במצטבר לעונש בתיק זה.,טענות הצדדים:
76,ME-22-10-1588-784,עוד התבקש שיוטלו מאסר על תנאי וקנס.,טענות הצדדים:
77,ME-22-10-1588-784,"אין מחלוקת בין הצדדים כי בתיק המצורף יורשע ההנאשם, אשר היה קטין בעת ביצוע העבירה שם.",טענות הצדדים:
78,ME-22-10-1588-784,"בהחזקת נשק ב""כ המאשימה עותרים למתחם 18 עד 36, בנסיבות אחרות לדוגמא כשמגיעים הביתה ומוצאים בארון אקדח.",טענות הצדדים:
79,ME-22-10-1588-784,"התיק הזה עם נסיבות אחרות, לא רק בגלל שזה סיוע להחזקה.",טענות הצדדים:
80,ME-22-10-1588-784,"סיוע להחזקה זה ביטוי שנתנו לאותה החזקה לא רצונית, רגעית ביותר.",טענות הצדדים:
81,ME-22-10-1588-784,"לפני האירוע נאשם 2 אומר לו קח תטעין את זה בכדורים, והנאשם אומר לו לא.",טענות הצדדים:
82,ME-22-10-1588-784,כשהיתה לו אפשרות הוא בחר לא לבצע עבירה פלילית ולא לסייע לפני מעשה.,טענות הצדדים:
83,ME-22-10-1588-784,"הנשק לא שלו, ומישהו מבצע ירי ונכנס בסערה הביתה, כשההחזקה היא דקות, עשר דקות רבע שעה.",טענות הצדדים:
84,ME-22-10-1588-784,"המשפחה משלמת מחירים, זה אירוע עם נסיבות חריגות, שהמתחם לו עותרת המאשימה בכלל לא רלבנטי, הוא היה נחשב למתחם מחמיר לאותו אקדח בארון, אז קל וחומר במקרה שלנו.",טענות הצדדים:
85,ME-22-10-1588-784,"הנאשם לא היה עצור בתיק הזה, בתיק המצורף היה 21 יום עצור ממש ושנה באיזוק אלקטרוני.",טענות הצדדים:
86,ME-22-10-1588-784,"הוא על גבול להגיד לא גיבשתי את הרצון כן לעשות או לא לעשות, לא הייתה הבחירה.",טענות הצדדים:
87,ME-22-10-1588-784,הנאשם 2 מגיע עם אקדח בוער שם אותו עליו וממשיך בבריחה.,טענות הצדדים:
88,ME-22-10-1588-784,הדבר הנכון שהיה צריך לעשות הנאשם זה לבחור במודע להתקשר למשטרה ולהגיד בא אלי מישהו ונתן לי אקדח פה הכשל שלו.,טענות הצדדים:
89,ME-22-10-1588-784,כשגדלים בשכונה בעייתית עלולים להסתבך גם בעל כורחך.,טענות הצדדים:
90,ME-22-10-1588-784,מדובר במשפחה נורמטיבית מתמודדת עם קשיים.,טענות הצדדים:
91,ME-22-10-1588-784,"האבא מצליח לגדל את הילדים, יש לו בן רופא, בן אחד בצבא, והנאשם הוא הבן הקטן.",טענות הצדדים:
92,ME-22-10-1588-784,"לעניין שירות המבחן, שירות המבחן קורס תחת העומס, גם פה בית המשפט החזיר אותו לשירות המבחן.",טענות הצדדים:
93,ME-22-10-1588-784,שירות המבחן לא סיפר שהנאשם עבר טיפול משמעותי בהליך המעצר.,טענות הצדדים:
94,ME-22-10-1588-784,"הנאשם התקשר וביקש להחזירו לקצינת המבחן במעצר כי החוויה היתה חוויה טובה, לכן צר לי שהדבר לא קיבל ביטוי בתסקיר.",טענות הצדדים:
95,ME-22-10-1588-784,"מדובר במי שהיה מאוכזב משירות המבחן, מבחינתו הם מעלו באמון שנתן להם, הם מתעלמים ממנו בשעה הכי קשה שלו, אח שלו במצב לא במצב, הוא רוצה להתגייס לסיים את ההליכים שלא מסתיימים.",טענות הצדדים:
96,ME-22-10-1588-784,"בתיק זה נטען כי המתחם מתחיל ממספר חודשי מאסר שיכולים להיות מרוצים בעבודות שירות, לאור העובדה שמדובר בהחזקה רגעית וסיוע להחזקה.",טענות הצדדים:
97,ME-22-10-1588-784,"לעניין העבירה בבית משפט לנוער - קטין, שמבצע את העבירה, הרקע של המשפחה צובע את האירוע בצבע קצת שונה.",טענות הצדדים:
98,ME-22-10-1588-784,לא מדובר בתקיפת שוטר.,טענות הצדדים:
99,ME-22-10-1588-784,"הנסיבות בתיק נוער הן עבירות חמורות, אבל בעניינם של קטינים מדובר באירוע נקודתי יחיד אפשר להסתפק בתנאי.",טענות הצדדים:
100,ME-22-10-1588-784,באירוע כזה חד פעמי של קטין העונש הראוי שיכול לספק את העתירה העונשית הראויה הוא עונש צופה פני עתיד.,טענות הצדדים:
101,ME-22-10-1588-784,"גם העתירה העונשית של ב""כ המאשימה של 5 חודשים יכולה להיות בעבודות שירות, אחרי שהיה עצור 21 יום והיה שנה באיזוק.",טענות הצדדים:
102,ME-22-10-1588-784,לאור עובדה שאנו מדברים על צירוף היה נכון לעשות איזון אחר בעתירה העונשית.,טענות הצדדים:
103,ME-22-10-1588-784,אולי איזון עם קנס גבוה יותר.,טענות הצדדים:
104,ME-22-10-1588-784,לאור כל האמור התבקש לגזור ענישה לרצוי בעבודות שירות בגין שני התיקים יחד.,טענות הצדדים:
105,ME-22-10-1588-784,"הנאשם אמר שהוא רצה להיכנס לצבא, רוצה להתחיל חיים חדשים, לשכוח הכל.",טענות הצדדים:
106,ME-22-10-1588-784,"לשאלה למה לא שיתף פעולה עם שירות המבחן השיב, כי חיכה שישה חודשים, התקשר ושלח הודעות ולא ענו לו בכלל, נאמר לו שיעזרו לו בצבא ולאחר מכן שלא ניתן לעזור לו.",טענות הצדדים:
107,ME-22-10-1588-784,הנאשם אמר שהוא מבקש לסיים את התיק בבית המשפט.,טענות הצדדים:
108,ME-22-10-1588-784,"בעבירת הנשק אשר ביצע הנאשם פגע הוא בערכים המוגנים שהם ההגנה על שלום הציבור, ביטחון הציבור, שלטון החוק והגנה על שלמות הגוף.",הערכים המוגנים ומתחם העונש ההולם
109,ME-22-10-1588-784,"בעבירות הנשק מגמת החמרה, הן בפסיקה והן בחקיקה.",הערכים המוגנים ומתחם העונש ההולם
110,ME-22-10-1588-784,החומרה הרבה בעבירות אלו ונפיצותן מחייבת החמרה.,הערכים המוגנים ומתחם העונש ההולם
111,ME-22-10-1588-784,הפגיעה אף אינה תחומה רק לנזק הפיזי שנגרם כתוצאה מהשימוש בנשק בלבד.,הערכים המוגנים ומתחם העונש ההולם
112,ME-22-10-1588-784,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",הערכים המוגנים ומתחם העונש ההולם
113,ME-22-10-1588-784,"בכך נוצרת ""הרתעה"" של הנפגע הפוטנציאלי.",הערכים המוגנים ומתחם העונש ההולם
114,ME-22-10-1588-784,זהו רובד אחד.,הערכים המוגנים ומתחם העונש ההולם
115,ME-22-10-1588-784,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רחבים ושונים.",הערכים המוגנים ומתחם העונש ההולם
116,ME-22-10-1588-784,"התופעות של עסקאות בנשק, הובלתו ונשיאתו, מאיימות לא רק על שלמות הגוף של הציבור, אלא גם על שלום הציבור ועל הסדר הציבורי.",הערכים המוגנים ומתחם העונש ההולם
117,ME-22-10-1588-784,"אקדח שיורה ""במערכה השלישית"" גורם כמובן לנזק רב, אך גם אקדח שמונח על השולחן ""במערכה הראשונה"" – אף אם לא נעשה בו כל שימוש אחר בהמשך – עלול לפגוע בשלום הציבור באופן ממשי.",הערכים המוגנים ומתחם העונש ההולם
118,ME-22-10-1588-784,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומרתיעה.",הערכים המוגנים ומתחם העונש ההולם
119,ME-22-10-1588-784,"יש לבחון את מכלול הנסיבות של ביצוע העבירה, ואת אופי, אופן ומידת הסיוע שהוענק למבצע העבירה העיקרי, ואין מדובר בגזירה אוטומטית של מחצית העונש אשר יכול והיה נגזר על המבצע העיקרי.",הערכים המוגנים ומתחם העונש ההולם
120,ME-22-10-1588-784,"כאמור על המבצע העיקרי הוטלו 40 חודשי מאסר, ואולם, הענישה שם הייתה במסגרת הסדר טיעון.",הערכים המוגנים ומתחם העונש ההולם
121,ME-22-10-1588-784,"כמו כן המבצע העיקרי שהוא נאשם 2, ביצע גם עבירות ירי מנשק חם והיזק בזדון, אשר הנאשם לא הורשע בסיוע להן, אלא בסיוע להחזקת נשק.",הערכים המוגנים ומתחם העונש ההולם
122,ME-22-10-1588-784,"הנסיבות בחלקן שונות, העבירה היא 144(ב) והסיוע הוא גם לירי, אולם כאן הנאשם סייע להחזקה וגם עבר עבירת סיוע לאחר מעשה לנאשם 2 בכוונה שיימלט מעונש ביודעו שנאשם 2 עבר עבירה של ירי.",הערכים המוגנים ומתחם העונש ההולם
123,ME-22-10-1588-784,"בחינת נסיבות ביצוע עבירת הסיוע להחזקת נשק על ידי הנאשם מביאה למסקנה כי אין מדובר ברף נמוך של סיוע, ואין לקבל את הטענה להיעדר חומרה בשל החזקה רגעית.",הערכים המוגנים ומתחם העונש ההולם
124,ME-22-10-1588-784,"הסיוע של הנאשם להחזקת הנשק על ידי נאשם 2 הינו סיוע מהותי, הקרוב לביצוע עיקרי, ואופיו של הסיוע הינו כזה שבלעדיו לא היה בידי נאשם 2 להמשיך ולהחזיק בנשק.",הערכים המוגנים ומתחם העונש ההולם
125,ME-22-10-1588-784,"נאשם 2 יוצא מחצר ביתו של הנאשם, מבצע ירי לעבר בית בקרבת ביתו של הנאשם, רץ חזרה לכיוון ביתו של הנאשם, ומוסר לו את האקדח.",הערכים המוגנים ומתחם העונש ההולם
126,ME-22-10-1588-784,הנאשם אינו רק מחזיק באקדח בשלב זה.,הערכים המוגנים ומתחם העונש ההולם
127,ME-22-10-1588-784,"הנאשם עוטף את האקדח בבד, נכנס חזרה לחצר ביתו, ובהמשך ובדרך שאינה ידועה למאשימה, כשהוא מחוץ לתחום ביתו העביר את האקדח לאדם אחר שזהותו אינה ידועה, כשהוא יודע שנאשם 2 עבר עבירה ועשה כן כדי לעזור לו להימלט מעונש.",הערכים המוגנים ומתחם העונש ההולם
128,ME-22-10-1588-784,בהמשך לכך נאשם 2 קיבל לרשותו את האקדח וחזר להחזיק בו שלא כדין.,הערכים המוגנים ומתחם העונש ההולם
129,ME-22-10-1588-784,"בהתמקדות בסיוע להחזקת הנשק – מנסיבות אלו ניתן ללמוד על סיוע ברף גבוה, אשר יש לומר שהינו בקרבה רבה לביצוע של העבירה העיקרית המלאה של החזקה.",הערכים המוגנים ומתחם העונש ההולם
130,ME-22-10-1588-784,"הנאשם עוטף את הנשק בבד ונכנס חזרה לחצר ביתו, ובהמשך כשהוא מחוץ לביתו מעביר את הנשק לאחר.",הערכים המוגנים ומתחם העונש ההולם
131,ME-22-10-1588-784,"דהיינו הנאשם לא רק החזיק, אלא אף יצא מחצר ביתו עם הנשק כדי להעבירו לאחר.",הערכים המוגנים ומתחם העונש ההולם
132,ME-22-10-1588-784,הסיוע להחזקת הנשק הינו בנסיבות מחמירות גם בשל ידיעתו של הנאשם כי זהו נשק שזה עתה נעשה בו ירי לבית בקרבת ביתו.,הערכים המוגנים ומתחם העונש ההולם
133,ME-22-10-1588-784,"לכך מתווספת החומרה של עבירת הסיוע לאחר מעשה, וחומרתה נובעת מחומרת העבירה המקורית, לה היה הסיוע לאחר מעשה – הירי מנשק חם לצד ההיזק בזדון.",הערכים המוגנים ומתחם העונש ההולם
134,ME-22-10-1588-784,"עבירות חמורות אלו צריכות למענה עונשי הולם, ועל המתחם לבטא את חומרתן.",הערכים המוגנים ומתחם העונש ההולם
135,ME-22-10-1588-784,"אינני מוצא במתחם לו עתרה המאשימה כדי החמרה אל מול הנסיבות החמורות של ביצוע העבירות, ויש לקבל את עתירתה למתחם.",הערכים המוגנים ומתחם העונש ההולם
136,ME-22-10-1588-784,"יש לציין כי ברף העליון של המתחם לו עתרה המאשימה יש כדי הקלה מסויימת, אולם אינני מוצא מקום להתערב בכך.",הערכים המוגנים ומתחם העונש ההולם
137,ME-22-10-1588-784,"לאור כל האמור לעיל, מתחם העונש ההולם לעבירות בתיק הנוכחי, בנסיבות ביצוען, כולל מאסר בפועל בין 20 ל – 28 חודשי מאסר בפועל.",הערכים המוגנים ומתחם העונש ההולם
138,ME-22-10-1588-784,"בביצוע העבירות בכתב האישום המצורף, פגע הנאשם בסדר הציבורי, בשלטון החוק, בתחושת הביטחון האישי והציבורי, ובצורך להגן על הציבור מפני פגיעה בגוף וברכוש.",הערכים המוגנים ומתחם העונש ההולם
139,ME-22-10-1588-784,"בעת ביצוע עבירות אלו היה הנאשם קטין בגיל כ – 16 ו – 9 חודשים, ולפיכך לא יקבע מתחם עונש הולם.",הערכים המוגנים ומתחם העונש ההולם
140,ME-22-10-1588-784,"הנאשם השתתף בהתפרעות בה יידו המתפרעים, והנאשם בכללם, מספר רב של אבנים לעבר שוטרים וניידות משטרה.",הערכים המוגנים ומתחם העונש ההולם
141,ME-22-10-1588-784,"הנאשם יידה אבן לעבר ניידת משטרה, כשהוא עוטה על פניו מסיכה שחורה, וכשניגשו שוטרים לעוצרו החל להימלט, עד שנעצר לאחר שאיבד את שיווי משקלו במהלך מרדף של השוטרים אחריו",הערכים המוגנים ומתחם העונש ההולם
142,ME-22-10-1588-784,"מדובר בנסיבות חמורות של הביצוע העבירות, בהתפרעות בה מושלכות אבנים על אנשי חוק.",הערכים המוגנים ומתחם העונש ההולם
143,ME-22-10-1588-784,מקל וחומר עת מדובר ביידוי אבנים כלפי אנשי חוק.,הערכים המוגנים ומתחם העונש ההולם
144,ME-22-10-1588-784,"בית משפט זה כבר עמד לא אחת על החומרה והסכנה הטמונות בעבירה של יידוי אבנים על כלי רכב ועל הצורך להרתיע מפניהן, בפרט על רקע התופעה של ""זריקת אבנים אידאולוגית"" ...",הערכים המוגנים ומתחם העונש ההולם
145,ME-22-10-1588-784,"כן הודגש הצורך לנקוט מדיניות ענישה מרתיעה כלפי התפרעויות המונים מסוג זה, שפגיעתן רעה ושבכוחן לסחוף המון רב ולצאת משליטה בנקל ולא כל שכן על רקע מתיחות בין יהודים לערבים ...",הערכים המוגנים ומתחם העונש ההולם
146,ME-22-10-1588-784,"על כך יש להוסיף כי העבירה בוצעה בשעת חירום בעיצומו של מבצע ""שומר חומות"", ""עת שהאוכלוסיה האזרחית במדינת ישראל הייתה נתונה למתקפת רקטות, במקביל לגל של הפרות סדר והתפרעויות אלימות, שבמסגרתו הותקפו כוחות הביטחון, וכן אזרחים יהודים וערבים"", ואף עובדה זו היא בעלת משקל (שם, פסקה 13).",הערכים המוגנים ומתחם העונש ההולם
147,ME-22-10-1588-784,"ולבסוף, לא למותר להבהיר כי העובדה שבמקרה דנן לא היו נפגעים בגוף ובנפש ופוטנציאל הסכנה לא התממש, אין בה כשלעצמה כדי לשלול את חומרת המעשה ...",הערכים המוגנים ומתחם העונש ההולם
148,ME-22-10-1588-784,"על רקע האמור, ובהתחשב במדיניות הענישה הנוהגת, אין לומר כי בנסיבות המקרה דנן, העונש של שישה חודשי מאסר שירוצו בדרך של עבודות שירות שהשית בית המשפט המחוזי, מהווה סטיה המצדיקה את התערבותנו.",הערכים המוגנים ומתחם העונש ההולם
149,ME-22-10-1588-784,"מדובר בנסיבות חמורות יותר מהנסיבות של ביצוע העבירות ע""י הנאשם, ולפיכך יש לאבחן את הנסיבות כמו גם הענישה, ביחס למקרה זה.",הערכים המוגנים ומתחם העונש ההולם
150,ME-22-10-1588-784,"ואולם, יש בפסק דין זה כדי לציין את החומרה של ביצוע עבירות מסוג זה, גם כאשר היה מדובר שם בקטין.",הערכים המוגנים ומתחם העונש ההולם
151,ME-22-10-1588-784,"בית המשפט העליון סקר את הפסיקה, וקבע כי היא כוללת קשת ענישה רחבה בעבירות אלו, שתחילתה בשישה חודשי עבודות שירות עד 20 חודשי מאסר : ""שני פסקי הדין אליהם התייחסתי לעיל הם חלק ממספר רב של פסקי דין המציגים קשת ענישה רחבה בעבירות דוגמת אלה שבביצוען הורשע המערער דכאן.",הערכים המוגנים ומתחם העונש ההולם
152,ME-22-10-1588-784,"הנסיבות של ביצוע העבירות על ידי הנאשם, חמורות.",הערכים המוגנים ומתחם העונש ההולם
153,ME-22-10-1588-784,"הוא נוטל חלק ומשתתף בהתפרעות של עשרות מתפרעים, תוך יידוי אבנים על אנשי חוק, כאשר הוא עצמו מיידה אבן לעבר ניידת משטרה כשהוא רעול פנים, באירוע בו נפגע שוטר מאבן שהשליך נאשם אחר.",הערכים המוגנים ומתחם העונש ההולם
154,ME-22-10-1588-784,"על המענה העונשי ההולם לעבירות אלו אשר ביצע הנאשם, לכלול ענישה מוחשית הכוללת מאסר בפועל, ויש להביא בשיקולי הענישה גם את הרתעת היחיד והרתעת הרבים.",הערכים המוגנים ומתחם העונש ההולם
155,ME-22-10-1588-784,"כאמור הנאשם לא שיתף פעולה עם שירות המבחן לנוער, ואף עלתה בעייתיות בקבלת האחריות על ידו, כשהוא למעשה מטיל אשם בגורמים חיצונים לו, וקיים קושי בהבנתו את חומרת מעשיו.",הערכים המוגנים ומתחם העונש ההולם
156,ME-22-10-1588-784,"לפיכך, העתירה העונשית של המאשימה להטלת עונש של חמישה חודשי מאסר בפועל בגין כתב האישום המצורף, לא רק שאין בה כדי להחמיר עם הנאשם, אלא שהיא אף מקלה עימו במידה מסויימת.",הערכים המוגנים ומתחם העונש ההולם
157,ME-22-10-1588-784,"נתתי דעתי לכך שמדובר במי שביצע את העבירות בתיק המצורף כשהיה קטין, אולם מדובר בעבירות חמורות המחייבות מענה עונשי הכולל ענישה מוחשית ומחמירה.",הערכים המוגנים ומתחם העונש ההולם
158,ME-22-10-1588-784,"מדובר ביידוי אבנים לעבר אנשי חוק המבצעים תפקידם נאמנה, והנאשם מבצע זאת עם עשרות מתפרעים כשהוא עוטה מסיכה.",הערכים המוגנים ומתחם העונש ההולם
159,ME-22-10-1588-784,"ההגנה על שלטון החוק ואנשי החוק מחייבת מענה עונשי הולם הכולל מאסר בפועל, ועתירת המאשימה הינה על הצד המקל, אשר לא בלי התלבטות לא תהא בה התערבות לחומרה.",הערכים המוגנים ומתחם העונש ההולם
160,ME-22-10-1588-784,"אין מחלוקת בין הצדדים כי יש להרשיע את הנאשם בעבירות אשר בתיק המצורף, אשר בוצעו בהיותו קטין ונקבע בהכרעת הדין כי ביצען.",הרשעה בעבירות בתיק המצורף
161,ME-22-10-1588-784,"לאור ההסכמה, וכן לאור חומרת העבירות הללו אשר מחייבת הרשעה בנסיבות ביצוען, הנאשם מורשע בביצוע עבירות אלו :",הרשעה בעבירות בתיק המצורף
162,ME-22-10-1588-784,"התפרעות, לפי סעיף 152 לחוק העונשין, והפרעה לשוטר בנסיבות מחמירות, לפי סעיף 275 א' לחוק העונשין.",הרשעה בעבירות בתיק המצורף
163,ME-22-10-1588-784,הנאשם יליד 8/2004 והוא נעדר עבר פלילי.,הענישה 
164,ME-22-10-1588-784,"נסיבותיו האישיות מפורטות בתסקיר הראשון של שירות המבחן כאמור לעיל, ואביו העיד לעונש בעניינו.",הענישה 
165,ME-22-10-1588-784,"הנאשם לא שיתף פעולה עם שירות המבחן, לא בתיק הנוכחי ולא בתיק אשר צורף.",הענישה 
166,ME-22-10-1588-784,יש לדחות את הטענות שהועלו כנגד שירות המבחן.,הענישה 
167,ME-22-10-1588-784,"הנאשם לא שיתף פעולה, לא היה מעוניין בהליך טיפולי, ועלתה בעייתיות בשני ההליכים בקבלת האחריות, כך שהיה צורך לברר עימו שוב במהלך הדיון את הודאתו בעובדות שני כתבי האישום, ובדיון הוא שב והודה בכל עובדותיהם.",הענישה 
168,ME-22-10-1588-784,"ניכר מהתסקירים כי הנאשם נוטה להאשים אחרים במעשיו שלו, לצמצם מאחריותו ואשמו, ואין ענינו בהליך שיקומי.",הענישה 
169,ME-22-10-1588-784,"הנאשם ביצע את העבירות בתיק הנוכחי, כאשר ההליך בתיק המצורף מתנהל כנגדו, ולא היה בהליך זה כדי להרתיעו מלבצע עבירות חמורות.",הענישה 
170,ME-22-10-1588-784,"הנאשם צעיר, ביצע את העבירה בתיק הנוכחי כשהוא בגיל כ – 18 וחודש, ולמרות התנהלותו אל מול שירות המבחן, ולאור נסיבותיו האישיות, הענישה תהא מעט מעל הרף התחתון של המתחם, ותהיה למשך 22 חודשים.",הענישה 
171,ME-22-10-1588-784,בתיק המצורף הענישה כאמור תהא – 5 חודשי מאסר.,הענישה 
172,ME-22-10-1588-784,"בשני התיקים מדובר בעבירות אשר בוצעו בזמנים שונים, והפגיעה הינה בערכים מוגנים שונים, ולפיכך, הענישה נקבעת בגין כל אחד מהם בנפרד.",הענישה 
173,ME-22-10-1588-784,"ואולם שני כתבי האישום צורפו ובמכלול הנסיבות על הענישה להיות אחת וכוללת, ובמסגרתה יובאו קבלת האחריות וגילו הצעיר של הנאשם, לצד היעדר עבר פלילי ועבירות נוספות, מאז העבירה האחרונה, ולאור זאת תהא חפיפה מסויימת בענישה בין שני כתבי האישום, כך שיוטל עונש כולל של 24 חודשי מאסר, בניכוי ימי המעצר.",הענישה 
174,ME-22-10-1588-784,בכך גם הובאה בשיקולים העובדה שהנאשם היה תקופה ממושכת באיזוק אלקטרוני.,הענישה 
175,ME-22-10-1588-784,"לאור גילו של הנאשם, נסיבותיו והמאסר המוטל, לא מצאתי מקום להטלת קנס.",הענישה 
176,ME-22-10-1588-784,"לאור כל האמור, אני גוזר על הנאשם 1 את העונשים הבאים:",הענישה 
177,ME-22-10-1588-784,"מאסר - מאסר בפועל לתקופה של 24 חודשים, בניכוי ימי מעצרו בכל אחד מהתיקים:",הענישה 
178,ME-22-10-1588-784,מאסר על תנאי - מאסר על תנאי לתקופה של 9 חודשים.,הענישה 
179,ME-22-10-1588-784,הנאשם 1 יישא בעונש זה אם בתקופה של שלוש שנים מיום שחרורו יעבור על כל עבירת נשק מסוג פשע או כל עבירה לפיה הורשע.,הענישה 
180,ME-22-10-1588-784,5129371זכות ערעור בתוך 45 יום מהיום.,הענישה 
181,ME-22-10-1588-784,"ניתן היום,  כ""ב תמוז תשפ""ד, 28 יולי 2024, במעמד הצדדים.",הענישה 
