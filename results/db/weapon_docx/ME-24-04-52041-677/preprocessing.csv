,verdict,text,part
0,ME-24-04-52041-677,"חוק העונשין, תשל""ז-1977: סע'  29, 40ז, 40ט, 144, 144(ב), 144(ז), 340א(ב)1, 2, 40יא, 40יא(3), 40יג(א), 40יג(ג)",הנאשם 
1,ME-24-04-52041-677,"הנאשם, חוסיין נאסר, הורשע ביום 23.12.24 - בהתאם להודאתו במסגרת הסדר טיעון - בעבירות שנכללו בכתב אישום מתוקן אשר הוגש נגדו, ואשר עניינן נשיאת נשק והובלתו לפי סעיפים 144(ב) רישה וסיפה ו-29 לחוק העונשין, התשל""ז - 1977 (להלן: ""חוק העונשין"" או ""החוק""), וכן ירי מנשק חם לפי סעיפים 340א(ב)1 ו-2 בצירוף לסעיף 29 לחוק.",גזר דין
2,ME-24-04-52041-677,"במסגרת ההסדר הנ""ל הוסכם, בהיבט העונשי, כי המאשימה תעתור לפניי לקביעת מתחם ענישה הנע בין 42 לבין 60 חודשי מאסר לריצוי בפועל, בעוד ההגנה תטען למתחם הנע בין 18 לבין 24 חודשי מאסר לריצוי בפועל.",גזר דין
3,ME-24-04-52041-677,עובדות כתב האישום המתוקן,גזר דין
4,ME-24-04-52041-677,פאדי חלאילה הוא בנו של ג'מאל חלאילה.,גזר דין
5,ME-24-04-52041-677,השניים (להלן – המתלוננים) מתגוררים עם בני משפחתם בביתם שבסכנין.,גזר דין
6,ME-24-04-52041-677,במועד הרלוונטי לכתב האישום השתמש פאדי ברכב מסוג מרצדס.,גזר דין
7,ME-24-04-52041-677,"כאן עוד המקום לציין, כי בין הנאשם לבין המתלוננים לא הייתה היכרות מוקדמת.",גזר דין
8,ME-24-04-52041-677,"במועד שאינו יודע במדויק למאשימה, ביום 9.4.24 או עובר לכך, קשרו הנאשם ואחר שזהותו אינה ידועה למאשימה קשר לירות על הבית שבו שכנו המתלוננים.",גזר דין
9,ME-24-04-52041-677,במסגרת הקשר ולשם קידומו הצטיידו הנאשם והאדם הנוסף ברכב מסוג מזדה הנושא לוחית זיהוי אשר שייכת במקור לרכב אחר .,גזר דין
10,ME-24-04-52041-677,כן הצטיידו באקדח שסוגל לירות כדור שבכוחו להמית אדם ובמחסנית תואמת ותחמושת.,גזר דין
11,ME-24-04-52041-677,"ביום 9.4.24, סמוך לשעה 19:23, נסעו הנאשם והאחר ברכב מכיוון עראבה לכיוון הבית כאשר האחר נוהג ברכב והנאשם יושב במושב האחורי, כשהם נושאים ומובילים, בצוותא חדא ובלא רשות על פי דין את האקדח.",גזר דין
12,ME-24-04-52041-677,"סמוך לשעה 19:30, הגיע הנאשם והאחר לקרבת הבית בו שהו באותה עת בני משפחת המתלוננים.",גזר דין
13,ME-24-04-52041-677,"הנאשם יצא מן הרכב כשהוא נושא ומוביל על גופו את האקדח, בזמן שהאחר ממתין ברכב.",גזר דין
14,ME-24-04-52041-677,"הנאשם התקרב לבית וירה באמצעות האקדח שלוש יריות לעבר הבית, באופן שיש בו כדי לסכן חיי אדם, כאשר שתי יריות פגעו ברכב המרצדס שחנה אותה עת בחצר הבית.",גזר דין
15,ME-24-04-52041-677,"הנאשם והאחר, נמלטו מן המקום בריצה, לאחר שניסו להניע את הרכב ללא הצלחה, זאת כשהנאשם נושא ומוביל על גופו את האקדח.",גזר דין
16,ME-24-04-52041-677,לאחר מספר דקות עוכב הנאשם על ידי תושבי השכונה.,גזר דין
17,ME-24-04-52041-677,תסקיר לעניין העונש,גזר דין
18,ME-24-04-52041-677,ביום 23.2.25 הגיש שירות המבחן לתיק בית המשפט תסקיר לעניין עונשו של הנאשם.,גזר דין
19,ME-24-04-52041-677,"פורט, כי הנאשם הוא בן 22, רווק.",גזר דין
20,ME-24-04-52041-677,"בהתייחסו לעבירות שביצע, פירט הנאשם, כי התחבר לחברה שולית ומכאן החליט ""לסייע"" לאותם גורמים עבריינים.",גזר דין
21,ME-24-04-52041-677,קצינת המבחן התרשמה מן הנאשם ככזה המתקשה להבין לעומק את חומרת מעשיו.,גזר דין
22,ME-24-04-52041-677,"הוער, כי הנאשם מתייחס לביצוען של העבירות כחריגה בחייו, בציינו שאינו רואה באלימות כלי לפתרון סכסוכים.",גזר דין
23,ME-24-04-52041-677,"עוד צוין, כי הנאשם אינו מגלה תבונה באשר לצורך בהליך טיפולי שיכול לסייע בידו.",גזר דין
24,ME-24-04-52041-677,"שירות המבחן זיהה מספר מוקדים מרכזיים - מקדמי סיכון - לעבריינות בעניינו של הנאשם,  לצד מספר גורמים היכולים לשמש כגורמים לסיכויי שיקום.",גזר דין
25,ME-24-04-52041-677,"פורט, כי הנאשם מצוי במתח שבין רצונו להתפתחות אישית לבין הצורך שלו בהשתייכות ועמדת כוח; וניכר כי מעשיו העבריינים מבטאים העדר בשלות רגשית והעדר הבנה מעמיקה על אודות מעשיו.",גזר דין
26,ME-24-04-52041-677,"לסיכום, בהעדר מוטיבציה מצדו להשתלב בהליך טיפולי כגורם מפחית סיכון להישנות מקרים דומים, התרשם שירות המבחן מגורמי סיכון שאינם מבוטלים.",גזר דין
27,ME-24-04-52041-677,"משאלה הם פני הדברים, לא בא שירות המבחן בהמלצה על אודות חלופת ענישה או שיקום במסגרת הקהילה, העשויה להפחית סיכון עתידי.",גזר דין
28,ME-24-04-52041-677,המאשימה לא הציגה ראיות לעניין העונש בעניינו של הנאשם.,גזר דין
29,ME-24-04-52041-677,ההגנה הגישה מצדה מספר תמונות (סומנו טעה/א1 ו- טעה/ב1).,גזר דין
30,ME-24-04-52041-677,"פורט כי בתמונות אלו נראה הנאשם בעת מעצרו שותת דם, כפועל יוצא מתפיסתו והכאתו בידי תושבי השכונה לאחר ביצוע מעשיו.",גזר דין
31,ME-24-04-52041-677,טיעוני הצדדים לעניין העונש,גזר דין
32,ME-24-04-52041-677,"ב""כ המאשימה המלומדת, עו""ד אביבית קבדה, עמדה על המסוכנות הניבטת מן העבירות שביצע הנאשם, ועל הצורך העז למגרן.",גזר דין
33,ME-24-04-52041-677,"הפרקליטה הפנתה לפסיקה מתאימה והזכירה, כי לצד עבירות בנשק קבוע עונש מזערי שהוא חובה.",גזר דין
34,ME-24-04-52041-677,"הודגש, כי ירי בסביבת מגורים לעבר בית הומה אדם מהווה סיכון משמעותי ליצירת נזק הרה אסון.",גזר דין
35,ME-24-04-52041-677,לשיטתה של המאשימה יש לשרטט מתחם ענישה הנע בין 42 לבין 60 חודשי מאסר לריצוי בפועל.,גזר דין
36,ME-24-04-52041-677,"באשר לנסיבות שאינן קשורות בביצוען של העבירות הוזכר, כי תסקיר שירות המבחן לא בא בסופו של יום בהמלצה שיקומית בעניינו של הנאשם, כפי שפורט לעיל.",גזר דין
37,ME-24-04-52041-677,"הפרקליטה התייחסה להודאתו של הנאשם ולהיעדר עבר הפלילי, לצד הצורך בהרתעת הרבים נוכח מעשיו, וסברה כי יש למקם את עונשו של הנאשם ברף הבינוני - תחתון של מתחם הענישה שהוצע.",גזר דין
38,ME-24-04-52041-677,"באי כוחו המלומדים של הנאשם, עוה""ד תמי אולמן ושאדי סרוג'י, עמדו על נטילת האחריות המלאה שביצע הנאשם בתיק זה, והחיסכון בזמן שיפוטי יקר ובהעדת עדים, כחלק מניהול הליך הוכחות.",גזר דין
39,ME-24-04-52041-677,"צוות ההגנה הדגיש, כי לא ניתן להתעלם מכך שהנאשם ""בא על עונשו"", כך שנתפס לאחר מעשיו על ידי תושבי השכונה שהפליאו בו מכותיהם עד שדימם ונחבל מכף רגל ועד ראש.",גזר דין
40,ME-24-04-52041-677,"לשיטתה של ההגנה, יש ליתן לנתון זה משקל בגזירת עונשו של הנאשם.",גזר דין
41,ME-24-04-52041-677,"הסנגורים הפנו לפסיקה המתאימה לשיטתם לנסיבות המקרה, וציינו כי מתחם הענישה ההולם לתיק זה צריך לנוע בין 18 לבין 24 חודשי מאסר לריצוי בפועל.",גזר דין
42,ME-24-04-52041-677,"הוסף, כי עסקינן בנאשם צעיר המעוניין להתמיד בלימודיו, ועל כן יש להותיר לו אופק שיקומי, חרף קביעותיו של שירות המבחן בעניין זה.",גזר דין
43,ME-24-04-52041-677,"הוסף, כי הנאשם משמש בעת מעצרו ""כתומך"" באסירים אחרים, נתון המשקף את האמון שניתן בו במסגרת מעצרו.",גזר דין
44,ME-24-04-52041-677,לסיכום נתבקשתי להשית על הנאשם עונש מאסר ברף התחתון של מתחם הענישה שהוצע.,גזר דין
45,ME-24-04-52041-677,הנאשם פנה אל בית המשפט וביקש סליחה על מעשיו.,גזר דין
46,ME-24-04-52041-677,"הוא ציין, כי לא יחזור על טעותו בעתיד ושכל רצונו הוא לחזור לחיק משפחתו ולימודיו.",גזר דין
47,ME-24-04-52041-677,"האירוע, המגולל בכתב - האישום, שבעובדותיו הודה הנאשם, הוא חמור לכל הדעות.",דיון והכרעה
48,ME-24-04-52041-677,"נשיאתו, של נשק בלתי חוקי והובלתו, וביצוע ירי אל עבר בית מגורים מאוכלס, מחייבים תגובה עונשית הולמת.",דיון והכרעה
49,ME-24-04-52041-677,"כפי שציינתי חזור ושנה בעבר, ברי, כי מדינה ריבונית ומתוקנת איננה יכולה לקבל כ""מכת-גורל"" תופעה שבמסגרתה נעשה שימוש בנשק בטבורו של אזור מגורים מאוכלס.",דיון והכרעה
50,ME-24-04-52041-677,"השלמה עם תופעה זו  עלולה, חלילה, לכרסם ביסודות לחם חוקה.",דיון והכרעה
51,ME-24-04-52041-677,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
52,ME-24-04-52041-677,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
53,ME-24-04-52041-677,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
54,ME-24-04-52041-677,"בכל הנוגע לערכים החברתיים המוגנים שנפגעו כפועל יוצא ממעשיו של נאשם, הרי שהדברים מובנים מאליהם.",דיון והכרעה
55,ME-24-04-52041-677,המוביל נשק בלא רשות על פי דין והעושה בו שימוש פוגע בראש ובראשונה בביטחון המדינה ובמנגנוני שלטונה; בשלום הציבור ובסדר הציבורי.,דיון והכרעה
56,ME-24-04-52041-677,הוא פוגע בביטחון הציבור וחושף אותו לאירועי טרור עוין כמו גם פלילי המבוצעים באמצעות נשק המושג שלא כחוק.,דיון והכרעה
57,ME-24-04-52041-677,הפגיעה בערכים אלו במקרה זה היא ממשית.,דיון והכרעה
58,ME-24-04-52041-677,"על מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה העוסקת בעבירות נשק (נשיאה והובלה) וכן בעבירות ירי מנשק חם, באזור מגורים ובאופן שיש בו לסכן חיי אדם.",דיון והכרעה
59,ME-24-04-52041-677,"נמצאתי למד, כי בשנים האחרונות חלה מגמת החמרה בענישה, הבאה לידי ביטוי בפסיקת הערכאות השונות הנוגעת לעבירה אלו.",דיון והכרעה
60,ME-24-04-52041-677,"על דברים אלו יש להוסיף את עמדתו הנכוחה והבלתי מתפשרת של בית המשפט העליון, עליה חזר פעם אחר פעם בשנים האחרונות, בציינו כי נשק בלתי-חוקי, המוחזק בידיים בלתי-מוסמכות, עלול בסופו להגיע לכלל שימוש מסוכן, כפי שאכן קרה בנידון דידן.",דיון והכרעה
61,ME-24-04-52041-677,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
62,ME-24-04-52041-677,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
63,ME-24-04-52041-677,"עוד יש לזכור, כי במסגרתו של תיקון מס' 140 לחוק העונשין (תיקון מס' 140 - הוראת שעה), התשפ""ה-2025, הבא לידי ביטוי בסעיף 144(ז) לחוק, עוגנו עונשים מזעריים הנוגעים לעבירות שעניינן החזקה, הובלה או סחר בנשק שלא כדין.",דיון והכרעה
64,ME-24-04-52041-677,"בתיקון נקבע, כי העונש שיוטל על העבריין במקרים אלו ""לא יפחת ...",דיון והכרעה
65,ME-24-04-52041-677,"בשלב זה, יש להתייחס אל הנסיבות הקשורות לביצוע העבירה (אלו המצוינות בסעיף 40ט לחוק).",דיון והכרעה
66,ME-24-04-52041-677,"חלקו של הנאשם בביצוען של העבירות אינו בלעדי, שכן הוא ביצע אלה בצוותא חדא עם אחר.",דיון והכרעה
67,ME-24-04-52041-677,"עם זאת, ברי כי השותפות לדבר עבירה משקפת, לכל הפחות, חומרה שאינה פחותה מביצועה של עבירה שבוצעה על ידי יחיד, נוכח התכנון המובנה הטמון בה וההתארגנות העבריינית המסוכנת לצורך ביצועה.",דיון והכרעה
68,ME-24-04-52041-677,הסיבות שהובילו את הנאשם לביצוען של העבירות טמונות בחבירתו לגורמים שוליים.,דיון והכרעה
69,ME-24-04-52041-677,"כפי שפורט הנאשם והאחר נסעו ברכב, כשהם נושאים אקדח ותחמושת ומובילים אותם.",דיון והכרעה
70,ME-24-04-52041-677,"בהגיעם סמוך לבית המתלוננים הנאשם יצא מן הרכב כשהוא נושא ומוביל על גופו את האקדח, בזמן שהאחר ממתין ברכב.",דיון והכרעה
71,ME-24-04-52041-677,"הנאשם התקרב לבית וירה באמצעות האקדח שלוש יריות לעבר הבית, באופן שיש בו כדי לסכן חיי אדם.",דיון והכרעה
72,ME-24-04-52041-677,"הנאשם והאחר, נמלטו מן המקום בריצה זאת כשהנאשם הוא שנושא ומוביל על גופו את האקדח.",דיון והכרעה
73,ME-24-04-52041-677,מנתונים אלו עולה כי חלקו של הנאשם בהוצאתה אל הפועל של התוכנית העבריינית הוא המרכזי והדומיננטי.,דיון והכרעה
74,ME-24-04-52041-677,הנאשם הבין את מעשיו ויכול והיה צריך להימנע מביצועם.,דיון והכרעה
75,ME-24-04-52041-677,"למרבה המזל לא נגרמו נזקים בגוף באירוע מסוכן זה, אלא רק נזקים רכושיים לרכב המרצדס שכן שני קליעים פגעו בו.",דיון והכרעה
76,ME-24-04-52041-677,"לאור כל המקובץ, מצאתי לנכון לקבוע מתחם ענישה בעניינו של הנאשם אשר נע בין 33 לבין 50 חודשי מאסר לריצוי בפועל, לצד עונשים נלווים.",דיון והכרעה
77,ME-24-04-52041-677,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה (סעיף 40יא לחוק).",דיון והכרעה
78,ME-24-04-52041-677,"אכן יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
79,ME-24-04-52041-677,עברו הפלילי נקי.,דיון והכרעה
80,ME-24-04-52041-677,"ברי, כי עונש מאסר ממושך יפגע בנאשם שגילו צעיר.",דיון והכרעה
81,ME-24-04-52041-677,"אזכיר, כי התסקיר לעניין העונש בעניינו של הנאשם נמנע מלבוא בהמלצה טיפולית מן הנימוקים שפורטו לעיל.",דיון והכרעה
82,ME-24-04-52041-677,"לצד זאת, לא נעלמו מעיניי הנזקים שנגרמו לנאשם מביצוען של העבירות (ראו סעיף 40יא(3) לחוק העונשין), שכן, מייד לאחר ביצוען של העבירות הוא נתפס בידי בני המקום, אשר עיכבו אותו בביתם תוך שהם גורמים לו לחבלות ודימום, עד לעת מעצרו.",דיון והכרעה
83,ME-24-04-52041-677,עוד סברתי כי בכגון דא בהחלט יש מקום להכליל בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה אינה מקובלת במחוזותינו.,דיון והכרעה
84,ME-24-04-52041-677,"לאחר ששקלתי את כל השיקולים הדרושים לכך, מצאתי לנכון להטיל על הנאשם את העונשים הבאים:",דיון והכרעה
85,ME-24-04-52041-677,34 חודשי מאסר לריצוי בפועל מיום מעצרו.,דיון והכרעה
86,ME-24-04-52041-677,12 חודשי מאסר על תנאי שלא יעבור במשך 3 שנים עבירות בנשק לפי סעיף 144 לחוק העונשין.,דיון והכרעה
87,ME-24-04-52041-677,"54678313ניתן היום,  י""א ניסן תשפ""ה, 09 אפריל 2025, במעמד הצדדים.",זכות ערעור כחוק
