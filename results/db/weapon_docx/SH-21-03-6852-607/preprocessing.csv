,verdict,text,part
0,SH-21-03-6852-607,"חוק העונשין, תשל""ז-1977: סע'  144, 144(א), 144(ד), 144(ז), 275, 40יא'(6)",הנאשם
1,SH-21-03-6852-607,"הנאשם הורשע לאחר ניהול הוכחות בעבירות שעניינן החזקת נשק ואביזר שלא כדין, לפי סעיף 144(א) רישא+ סיפא לחוק העונשין, תשל""ז- 1977 (להלן – חוק העונשין), ושתי עבירות של הפרעה לשוטר במילוי תפקידו, לפי סעיף 275 לחוק העונשין.",כתב האישום וההליכים
2,SH-21-03-6852-607,"נסיבות העניין פורטו בהרחבה בהכרעת הדין ואפרט להלן ובקצרה את הממצאים הרלוונטיים לענייננו, כפי שנקבעו בהכרעת הדין.",כתב האישום וההליכים
3,SH-21-03-6852-607,"ביום 7.2.21 החזיק הנאשם בתוך לול תרנגולות בבית דודו, רובה סער מסוג M-16 ומחסנית עם חמישה כדורי תחמושת, כאשר הם קבורים באדמה.",כתב האישום וההליכים
4,SH-21-03-6852-607,"בהמשך, ביום 8.2.21 הגיעו שוטרים לבית עסק בו עבד הנאשם על מנת לעוצרו בהתאם לצו בית משפט.",כתב האישום וההליכים
5,SH-21-03-6852-607,"השוטרים ניגשו אל הנאשם וביקשו ממנו להזדהות, אך הוא הזדהה בשם אחר.",כתב האישום וההליכים
6,SH-21-03-6852-607,"בשלב זה הודיע לו אחד השוטרים שהוא מעוכב אך הוא פתח בריצה, יצא מהעסק, עלה על קטנוע ונמלא מהמקום.",כתב האישום וההליכים
7,SH-21-03-6852-607,ביום 15.2.21 הגיעו שוטרים לכפר בו מתגורר הנאשם במטרה לעוצרו.,כתב האישום וההליכים
8,SH-21-03-6852-607,"הנאשם הבחין בשוטרים, נמלט מהבית בו שהה דרך החלון ולאחר מרדף של עשרות מטרים נעצר על ידי השוטרים.",כתב האישום וההליכים
9,SH-21-03-6852-607,"ב""כ המאשימה טענה כי מדובר בעבירות חמורות וכי יש למגר את תופעת החזקת הנשק מהיסוד.",טיעוני הצדדים לעונש והראיות
10,SH-21-03-6852-607,נטען כי הערכים המוגנים שנפגעו הם שלום הציבור ובטחונו.,טיעוני הצדדים לעונש והראיות
11,SH-21-03-6852-607,"המאשימה הפנתה לתיקון החקיקה בנושא (והכוונה היא לסעיף 144(ז) לחוק העונשין; חוק העונשין (תיקון מס' 140 – הוראת שעה), התשפ""ב-2021), וטענה שהגם שהתיקון אינו חל על ענייננו, יש להביאו בחשבון לצורך קביעת מדיניות הענישה הראויה בעבירות נשק.",טיעוני הצדדים לעונש והראיות
12,SH-21-03-6852-607,"ביחס למתחם הענישה, הפנתה המאשימה לפסיקה ועתרה לקבוע מתחם אחד לכל העבירות, הנע בין 30 חודשי מאסר בפועל ועד 48 חודשי מאסר.",טיעוני הצדדים לעונש והראיות
13,SH-21-03-6852-607,"ברמה האופרטיבית נטען כי מדובר בנאשם שלא קיבל אחריות למעשיו ולחובתו הרשעה בעבירת תקיפת עובד ציבור ולאור כך יש למקם את עונשו בחלקו האמצעי של המתחם, לצד ענישה מותנית וקנס.",טיעוני הצדדים לעונש והראיות
14,SH-21-03-6852-607,"ב""כ הנאשם טען כי משך ההחזקה אינו ידוע ולכן יש לקבוע שמדובר בהחזקה לפרק זמן מינימאלי וכי הנשק נמצא קבור באדמה ואין נסיבות נוספות המגבירות את הסיכון.",טיעוני הצדדים לעונש והראיות
15,SH-21-03-6852-607,נטען כי יש להביא בחשבון את העובדה שהנשק נתפס בשטחו של אחר שלא הועמד לדין וכן שנתפסו חלקי תחמושת נוספים שאיש לא הועמד לדין בגין החזקתם.,טיעוני הצדדים לעונש והראיות
16,SH-21-03-6852-607,ההגנה הגישה פסיקה וטענה כי מתחם הענישה נע בין מספר חודשי מאסר שניתן לרצות בעבודות שירות ועד 15 חודשי מאסר בפועל.,טיעוני הצדדים לעונש והראיות
17,SH-21-03-6852-607,"ביחס לנסיבות הקשורות לנאשם טען הסנגור כי מדובר בלוחם לשעבר ששרת בצבא כשש שנים ביחידות מובחרות, טרם מעצרו סייע בכלכלת המשפחה ומזה כשנה וחצי נמצא בתנאי מעצר בית מלא בעיר אחרת לאחר שהיה תקופה ממושכת במעצר ממש.",טיעוני הצדדים לעונש והראיות
18,SH-21-03-6852-607,ביחס לעברו הפלילי נטען כי מדובר בעבר קל יחסית ומשכך עתרה ההגנה למקם את עונשו בחלקו התחתון של המתחם שהוצע.,טיעוני הצדדים לעונש והראיות
19,SH-21-03-6852-607,הנאשם בדברו האחרון ציין כי לא ביצע את המעשים וביקש להתחשב בתקופה הארוכה בה הוא מצוי במעצר הבית.,טיעוני הצדדים לעונש והראיות
20,SH-21-03-6852-607,כאן המקום להתייחס לעניין הנזק הפוטנציאלי הגלום בעבירת החזקת נשק ותחמושת.,קביעת מתחם העונש
21,SH-21-03-6852-607,עדים אנו בעת האחרונה למקרים רבים של שימוש בנשק לא חוקי הגובה מחיר כבד בנפש לרבות של אזרחים תמימים שנקלעו שלא בטובתם לאירוע ירי שכוון לעבר אחר.,קביעת מתחם העונש
22,SH-21-03-6852-607,בהקשר זה ראו:,קביעת מתחם העונש
23,SH-21-03-6852-607,"עוד אוסיף כי בריחת הנאשם מהשוטרים, בשתי הזדמנויות שונות, מוסיפה חומרה ממשית לאירוע כולו ומעידה על היעדר מורא מפני החוק וזלזול מופגן.",קביעת מתחם העונש
24,SH-21-03-6852-607,"לאור כל זאת, אני בדעה כי מתחם הענישה ההולם את העבירות מושא ענייננו, המהוות אירוע אחד, נע בין 18 חודשי מאסר בפועל ועד 40 חודשי מאסר.",קביעת מתחם העונש
25,SH-21-03-6852-607,לא הייתה מחלוקת בין הצדדים כי העונש אמור להיגזר בגדרי מתחם הענישה.,קביעת עונשו של הנאשם
26,SH-21-03-6852-607,לא נטען דבר בעניין סיכויי שיקומו של הנאשם המצדיקים חריגה לקולה ממתחם הענישה.,קביעת עונשו של הנאשם
27,SH-21-03-6852-607,"בכל מקרה, אציין כי לא התבקש תסקיר בעניינו של הנאשם ולא הובאו בפני כל נתונים מהם ניתן להסיק מסקנה בדבר סיכויי שיקום.",קביעת עונשו של הנאשם
28,SH-21-03-6852-607,"עוד אציין כי בשורה של פסקי דין בעת האחרונה נקבע כי נסיבותיו האישיות של הנאשם אמורות ככלל לסגת מפני הצורך בהרתעת עבריינים לבל יחזיקו בנשק (עניין אמון, פסקה 6).",קביעת עונשו של הנאשם
29,SH-21-03-6852-607,"מסקנה זו, בצירוף תחתיתו של מתחם הענישה, מחייבת הטלת עונש מאסר בפועל לתקופה בלתי מבוטלת בגדרי המתחם שנקבע.",קביעת עונשו של הנאשם
30,SH-21-03-6852-607,"סיכומו של דבר, לאחר שבחנתי את מכלול השיקולים, הן לקולה והן לחומרה, אני מטיל על הנאשם את העונשים הבאים:",קביעת עונשו של הנאשם
31,SH-21-03-6852-607,"20 חודשי מאסר בפועל, בניכוי ימי מעצרו מיום 15.2.21 – 12.5.21.",קביעת עונשו של הנאשם
32,SH-21-03-6852-607,מאסר על תנאי למשך 12 חודשים והתנאי הוא שהנאשם לא יעבור במשך שנתיים מיום שחרורו עבירה על סעיף 144 לחוק העונשין שהיא פשע.,קביעת עונשו של הנאשם
33,SH-21-03-6852-607,מאסר על תנאי למשך 4 חודשים והתנאי הוא שהנאשם לא יעבור במשך שנתיים מיום שחרורו עבירה על סעיף 144 לחוק העונשין שהיא עוון.,קביעת עונשו של הנאשם
34,SH-21-03-6852-607,מאסר על תנאי למשך חודשיים והתנאי הוא שהנאשם לא יעבור במשך שנתיים מיום שחרורו עבירה בניגוד לסעיף 275 לחוק העונשין.,קביעת עונשו של הנאשם
35,SH-21-03-6852-607,5129371הודעה זכות ערעור לבית המשפט המחוזי בתוך 45 ימים.,קביעת עונשו של הנאשם
36,SH-21-03-6852-607,54678313ביחס למוצגים – תוגש בקשה בחלוף תקופת הערעור.,קביעת עונשו של הנאשם
37,SH-21-03-6852-607,"ניתן היום,  ו' כסלו תשפ""ג, 30 נובמבר 2022, במעמד הצדדים.",קביעת עונשו של הנאשם
