,verdict,text,part
0,ME-15-10-61848-139,ריקאן עבוד ת.ז. xxxxxxxxxx(עציר),הנאשמים
1,ME-15-10-61848-139,אשרף קדור ת.ז. xxxxxxxxxx(עציר),הנאשמים
4,ME-15-10-61848-139,"חוק העונשין, תשל""ז-1977: סע'  25, 29, 144 (ב), 144 (ב2), (ג)",הנאשמים
5,ME-15-10-61848-139,"הנאשמים הורשעו על פי הודייתם בעובדות כתב אישום שתוקן במסגרת הסדר טיעון, בעבירות של סחר בנשק שלא כדין - לפי סעיפים 144 (ב2)+(ג)+29 לחוק העונשין, תשל""ז – 1977 (להלן: חוק העונשין) (שלוש עבירות);  נשיאת נשק שלא כדין – לפי סעיפים 144 (ב) רישא+144 (ג)+29 לחוק העונשין (שלוש עבירות); וניסיון לסחר בנשק שלא כדין – לפי סעיפים 144 (ב2)+(ג)+25+29 לחוק העונשין.",גזר דין
6,ME-15-10-61848-139,תמצית העובדות המפורטות בכתב האישום המתוקן:,גזר דין
7,ME-15-10-61848-139,"בזמנים הרלוונטיים לכתב האישום, שירת נאשם 1 כחייל סדיר בתפקיד מאבטח מתקנים בבסיס הרדוף (להלן: הבסיס).",גזר דין
8,ME-15-10-61848-139,"המכונה ""114"" והמכונה ""076"" הם חיילים המשרתים במשטרה הצבאית החוקרת (להלן: סמוי 1 וסמוי 2, בהתאמה), ובמועדים הרלוונטיים לכתב האישום פעלו בשליחות המשטרה הצבאית החוקרת בצה""ל ורכשו בהוראתה, באישורה ובכספה כלי נשק ותחמושת באופן המתואר להלן.",גזר דין
9,ME-15-10-61848-139,"החל מחודש יולי 2015, הוצב סמוי 1 לשרת בבסיס ושם הכיר את נאשם 1.",גזר דין
10,ME-15-10-61848-139,"המכונה ""שרון"" והמכונה ""מאיר"" הם שוטרים סמויים במשטרת ישראל (להלן: שוטר 1 ושוטר 2, בהתאמה) ובמועדים הרלוונטיים לכתב האישום, פעלו בשליחות משטרת ישראל ורכשו בהוראתה, באישורה ובכספה כלי נשק ותחמושת באופן המתואר להלן.",גזר דין
11,ME-15-10-61848-139,"1) בתאריך 8/8/15 בשעה 23:15 או בסמוך לכך, נפגשו נאשם 1 וסמוי 1 בבסיס.",גזר דין
12,ME-15-10-61848-139,"במהלך שיחה ביניהם הציע נאשם 1 לסמוי 1 לרכוש אמצעי לחימה שונים וביניהם נשק מסוג ""עוזי"" ורימוני הלם.",גזר דין
13,ME-15-10-61848-139,"2) בתאריך 18/8/15 בשעה 23:20 או בסמוך לכך, שמרו נאשם 1 וסמוי 1 בעמדת שמירה בבסיס.",גזר דין
14,ME-15-10-61848-139,"במהלך השמירה, הציע נאשם 1 לסמוי 1 לרכוש נשק מסוג ""קרל גוסטב"" תמורת 18,000 ₪ (להלן באישום זה: הנשק).",גזר דין
15,ME-15-10-61848-139,"בתאריך 19/8/15 בשעות אחר הצהריים, פנה נאשם 1 לסמוי 1 והציע לו לרכוש אמצעי לחימה שונים וביניהם רובים ורימוני רסס.",גזר דין
16,ME-15-10-61848-139,"בסופו של דבר, סוכם כי נאשם 1 ימכור לסמוי 1 את הנשק תמורת 10,000 ₪.",גזר דין
17,ME-15-10-61848-139,"בהמשך לכך, נאשם 1 והסמויים סיכמו כי סמוי 2 יעביר לנאשם 1 סך 3,000 ₪ בטרם העסקה, ובמעמד העברת הנשק תשולם היתרה בסך 7,000 ₪ (להלן: עסקת הנשק הראשונה).",גזר דין
18,ME-15-10-61848-139,"כדי לקדם את עסקת הנשק הראשונה, סיכמו הנאשמים שימכרו את הנשק לסמויים תמורת 10,000 ₪, כך שנאשם 1 יקבל את התשלום בסך 3,000 ₪ בבסיס, ואילו נאשם 2 יוביל את הנשק לתחנת הדלק ביישוב אליקים (להלן: תחנת הדלק) ויקבל את היתרה בסך 7,000 ₪.",גזר דין
19,ME-15-10-61848-139,"3) בתאריך 19/8/15 בשעה 20:50 או בסמוך לכך, הגיע סמוי 2 לבסיס והעביר לסמוי 1 סך 3,000 ₪ בנוכחות נאשם 1.",גזר דין
20,ME-15-10-61848-139,נאשם 1 אמר לסמוי 1 שיחזיק בכסף עד לאחר שיקבל הודעה שעסקת הנשק הראשונה עברה בהצלחה.,גזר דין
21,ME-15-10-61848-139,"4) בהמשך לסיכום, הוביל נאשם 2 את הנשק מדליית אל כרמל לעבר תחנת הדלק ברכב מסוג פולקסווגן מ""ר 7906336 (להלן: הרכב).",גזר דין
22,ME-15-10-61848-139,"בהמשך, עדכן נאשם 2 את נאשם 1 שהגיע לתחנת הדלק, ונאשם 1 הודיע על כך לסמוי 1.",גזר דין
23,ME-15-10-61848-139,"בהגיעו לתחנת הדלק, נאשם 2 יצא מהרכב כשהוא מחזיק את הנשק, והמתין לסמוי 2 על מנת לבצע את עסקת הנשק הראשונה.",גזר דין
24,ME-15-10-61848-139,"הנשק הינו חפץ דמוי תת מקלע מאולתר, קליבר 9 מ""מ, שבכוחו להמית אדם, ומחסנית מאולתרת המתאימה לנשק (להלן: המחסנית).",גזר דין
25,ME-15-10-61848-139,"5) בתאריך 19/8/15 בשעה 22:50 או בסמוך לכך, הגיעו סמוי 2 והשוטרים בסמוך לתחנת הדלק, שם פגשו בנאשם 2.",גזר דין
26,ME-15-10-61848-139,"במהלך המפגש, שוטר 1 העביר לנאשם 2 סך של 6,800 ₪ ואז נאשם 2 מסר את הנשק והמחסנית לשוטר 1.",גזר דין
27,ME-15-10-61848-139,"לאחר העברת הנשק והמחסנית לשוטר 1, סמוי 1 העביר לידי נאשם 1 סכום נוסף של 3,000 ₪ בעת ששהו בבסיס.",גזר דין
28,ME-15-10-61848-139,"6) במעשיהם כמתואר לעיל הנאשמים סחרו בנשק בצוותא חדא, בלא רשות על פי דין לעשות כן, וכן נשאו והובילו בצוותא חדא נשק בלא רשות על פי דין לנשיאתו או להובלתו.",גזר דין
29,ME-15-10-61848-139,"1) בתקופה שבין התאריכים 18/9/15-22/8/15, שוחח נאשם 1 עם סמוי 1 והציע לו לרכוש אמצעי לחימה שונים כגון: רימונים, מטעני חבלה, אקדח ורובה.",גזר דין
30,ME-15-10-61848-139,"2) בתאריך 19/9/15 בשעה 19:00 או בסמוך לכך, בבסיס, נאשם 1 שוחח עם סמוי 1 והציע לו לרכוש אקדח ותחמושת תמורת 20,000 ₪ ומקלע מאג תמורת 90,000 ₪.",גזר דין
31,ME-15-10-61848-139,"נאשם 1 וסמוי 1 סיכמו כי הנאשמים ימכרו לו את האקדח והתחמושת תמורת 20,000 ₪ (להלן: עסקת הנשק השנייה).",גזר דין
32,ME-15-10-61848-139,"בתאריך 20/9/15 בשעות הצהריים או בסמוך לכך, נאשם 1 התקשר לסמוי 1 והורה לו לחלק את הכסף עבור האקדח והתחמושת, כך שבשקית אחת יעבירו לנאשמים 19,000 ₪ ובשקית השנייה יעבירו לו 1,000 ₪, מבלי שנאשם 2 יידע על כך.",גזר דין
33,ME-15-10-61848-139,נאשם 1 סיכם עם סמוי 1 שיבצעו את עסקת הנשק השנייה בסמוך לתחנת הדלק ביישוב אליקים (להלן: תחנת הדלק).,גזר דין
34,ME-15-10-61848-139,"כדי לקדם את עסקת הנשק השנייה, נשאו הנאשמים והובילו ברכב מסוג סיאט איביזה מ""ר 56-579-73 (להלן: הרכב) אקדח תופי RS, תוצרת גרמניה, קליבר 22LR שבכוחו להמית אדם (להלן: האקדח) וקופסה המכילה 43 כדורים בקליבר 22LR (להלן: התחמושת) לתחנת הדלק.",גזר דין
35,ME-15-10-61848-139,"3) בתאריך 20/9/15 בשעה 16:20 או בסמוך לכך, נפגשו הנאשמים, הסמויים ושוטר 2 סמוך לתחנת הדלק.",גזר דין
36,ME-15-10-61848-139,"הסמויים ושוטר 2 ניגשו לרכב, ואז נאשם 1 הוציא את האקדח והחל לנקות אותו באמצעות סמרטוט.",גזר דין
37,ME-15-10-61848-139,"בהמשך, נאשם 1 ניגש לרכבו של סמוי 1 והניח את האקדח במושב האחורי של רכב הסמוי.",גזר דין
38,ME-15-10-61848-139,"בשלב זה, סמוי 1 העביר לנאשם 1 סך 1,000 ₪, ובהמשך ניגש הנאשם 1 לסמוי 2 ומסר לו את התחמושת, וסמוי 2 מסר לו את יתרת התשלום בסך 19,000 ₪.",גזר דין
39,ME-15-10-61848-139,"4) במהלך המפגש בתחנת הדלק, הציע הנאשם 2 לשוטר 1 לרכוש מקלע מסוג מאג תמורת 90,000 ₪.",גזר דין
40,ME-15-10-61848-139,"5) האקדח והתחמושת הינם ""נשק"" כהגדרתו בחוק.",גזר דין
41,ME-15-10-61848-139,"במעשיהם כמתואר לעיל הנאשמים סחרו בנשק בצוותא חדא, בלא רשות על פי דין לעשות כן, וכן נאשמים נשאו והובילו בצוותא חדא נשק בלא רשות על פי דין לנשיאתו או להובלתו.",גזר דין
42,ME-15-10-61848-139,"1) בתקופה בין התאריכים 24/9/15-2/10/15 שוחח נאשם 1 עם סמוי 1 והציע לו לרכוש אמצעי לחימה שונים, כגון: מקלע מאג, רובה צלפים, רובה 16M ותחמושת.",גזר דין
43,ME-15-10-61848-139,"2) בתאריך 1/10/15, בשעות אחר הצהריים, בבסיס, שוחח נאשם 1 עם סמוי 1 והציע לו לרכוש שני תתי מקלע מאולתרים מסוג ""קרל גוסטב"" תמורת 30,000 ₪ ו-1,000 כדורים לרובה מסוג קלאץ' תמורת 20,000 ₪.",גזר דין
44,ME-15-10-61848-139,"בסופו של דבר, שוחחו נאשם 1 וסמוי 1 טלפונית עם סמוי 2, וסיכמו כי הנאשמים ימכרו להם את שני תתי המקלע המאולתרים ו-2,000 כדורים המתאימים לתתי המקלע, תמורת 30,000 ₪ (להלן: עסקת הנשק השלישית).",גזר דין
45,ME-15-10-61848-139,"3) בהמשך לסיכום, בתאריך 3/10/15, בשעות הצהריים, שוחח נאשם 1 עם סמוי 1 והורה לו לחלק את הכסף כך, שבמהלך העסקה הם ישלמו לנאשמים 24,000 ₪, וסמוי 1 יעביר לנאשם 1 5,000 ₪ מבלי שנאשם 2 יידע על כך, ואת היתרה בסך 1,000 ₪ ישאיר סמוי 1 לעצמו.",גזר דין
46,ME-15-10-61848-139,4) בתאריך 7/10/15 התקשר נאשם 1 לסמוי 1 והודיע לו שעסקת הנשק תתבצע למחרת.,גזר דין
47,ME-15-10-61848-139,"5) בתאריך 8/10/15, בשעה 16:22 נשאו הנאשמים והובילו ברכב מסוג יונדאי מ""ר 2452631 (להלן: הרכב), שני חפצים דמויי תת מקלע מאולתרים, קליבר 9 מ""מ (להלן: הנשקים), 2 מחסניות מאולתרות המתאימות לנשקים (להלן: המחסניות) ו-472 כדורים בקוטר 5.56 מ""מ (להלן: התחמושת) לתחנת הדלק ביישוב אליקים (להלן: תחנת הדלק).",גזר דין
48,ME-15-10-61848-139,"6) בהמשך לסיכום, נפגשו הנאשמים עם הסמויים ושוטר 1 בסמוך לתחנת הדלק.",גזר דין
49,ME-15-10-61848-139,"במהלך המפגש, הוציא נאשם 1 את הנשקים, המחסניות והתחמושת מהרכב, והעביר אותם לרכב בו נסע סמוי 1.",גזר דין
50,ME-15-10-61848-139,"בתמורה, מסר סמוי 1 לנאשם 1 5,000 ₪.",גזר דין
51,ME-15-10-61848-139,"אז ניגש נאשם 1 לעבר סמוי 2, אשר מסר לו סכום נוסף של 24,000 ₪.",גזר דין
52,ME-15-10-61848-139,"7) במהלך העברת הנשקים, המחסניות והתחמושת, שוחח נאשם 2 עם שוטר 1, והציע לו לרכוש 20 רובים מסוג 16M.",גזר דין
53,ME-15-10-61848-139,"במהלך העסקה כמפורט לעיל, הגיעו כוחות משטרה וצבא למקום ועצרו את הנאשמים.",גזר דין
54,ME-15-10-61848-139,"8) באחד מהנשקים המפורטים בסעיף 5 לעיל, המחסניות והתחמושת הינם ""נשק"" כהגדרתו בחוק.",גזר דין
55,ME-15-10-61848-139,"במעשיהם כמתואר לעיל הנאשמים סחרו בנשק בצוותא חדא, בלא רשות על פי דין לעשות כן;  ניסו הנאשמים לסחור בנשק בצוותא חדא, בלא רשות על פי דין לעשות כן; וכן נשאו והובילו בצוותא חדא נשקים בלא רשות על פי דין לנשיאתו או להובלתו.",גזר דין
56,ME-15-10-61848-139,"הצדדים הגיעו להסכמה גם לעניין הענישה המבוקשת, ועתרו להטיל על הנאשמים מאסר בפועל למשך 45 חודשים .",גזר דין
57,ME-15-10-61848-139,"כמו כן הוסכם כי על הנאשמים יוטלו מאסר על תנאי וקנס, על פי שיקול דעתו של בית המשפט, לאחר טיעוני הצדדים בעניין.",גזר דין
58,ME-15-10-61848-139,"כמו כן, הוסכם כי המאשימה תבקש מבית המשפט להורות על חילוט רכב סיאט איביזה מ""ר 56-579-73, אשר שימש את הנאשמים לצורך ביצוע העסקה המפורטת באישום השני (להלן: הרכב), ובית המשפט יכריע בבקשה לאור טיעוני הצדדים בעניין.",גזר דין
59,ME-15-10-61848-139,"בעת הטיעון לעונש הודיע ב""כ המאשימה כי הצדדים הגיעו להסכמה אחרת, לפיה חלף חילוטו של רכב הסיאט המוזכר בפרט האישום השני (להלן: הרכב), יפקיד נאשם 1 סך של 15,000 ₪, אשר יחולטו לאוצר המדינה.",גזר דין
60,ME-15-10-61848-139,"בכפוף להמצאת אישור הפקדה כאמור, תסכים המאשימה להחזרתו של  הרכב לידי בעליו החוקיים.",גזר דין
61,ME-15-10-61848-139,לנאשם 1 אין הרשעות קודמות.,גזר דין
62,ME-15-10-61848-139,"עם זאת, לאחר מעצרו, הוגש נגדו כתב אישום בבית דין צבאי בגין של שימוש בסמים מסוכנים בהזדמנויות שונות.",גזר דין
63,ME-15-10-61848-139,"ב""כ המאשימה הגיש לבית המשפט את כתב האישום המתוקן, את הכרעת הדין ואת גזר הדין, במסגרתו נגזרו עליו 60 ימי מאסר ומאסר על תנאי.",גזר דין
64,ME-15-10-61848-139,"לנאשם 2 הרשעה קודמת מיום 24/11/13, בעבירות איומים, פציעה כשהעבריין מזויין, והחזקת אגרופן או סכין שלא למטרה כשרה, בגינה נדון למאסר בעבודות שירות, ולצו מבחן, אשר הופקע בהמשך משלא עמד בו.",גזר דין
65,ME-15-10-61848-139,"ב""כ המאשימה ביקש מבית המשפט לכבד את הסדר הטיעון, להטיל על הנאשמים 45 חודשי מאסר בפועל בניכוי ימי מעצרם, למעט 60 הימים המתייחסים לעונשו של נאשם 1 בבית הדין הצבאי, וכן להטיל עליהם מאסר על תנאי וקנס משמעותיים.",גזר דין
66,ME-15-10-61848-139,"ב""כ המאשימה ציין את השיקולים להגעת המאשימה להסדר הטיעון, כאשר המרכזי בהם הוא קושי ראייתי.",גזר דין
67,ME-15-10-61848-139,"מדובר בכתב אישום המתייחס לשלוש עבירות בנשק, אשר הראיות המרכזיות מתבססות על עדות הסוכן ועל עדות מפעיל הסוכנים, שהיה סוכן בעצמו.",גזר דין
68,ME-15-10-61848-139,"ב""כ המאשימה הסביר כי התגלו קשיים ראייתיים ביחס לאופן תיעוד העסקאות, כך שהעונש המוסכם בין הצדדים משקלל בראש ובראשונה את הקשיים שהיו יכולים להתעורר בעת ניהול הוכחות בתיק ביחס לכל אחת מהעסקאות המיוחסות לנאשמים.",גזר דין
69,ME-15-10-61848-139,שיקול נוסף הוא גילם של הנאשם הצעירים.,גזר דין
70,ME-15-10-61848-139,"לנאשם 1 לא היה עבר פלילי, ולנאשם 2 עבר פלילי קל יחסית.",גזר דין
71,ME-15-10-61848-139,"כמו כן נלקחו בחשבון נסיבותיהם האישיות של הנאשמים, כפי שיטענו על ידי הסנגורים.",גזר דין
72,ME-15-10-61848-139,"העונש הולם הן את נסיבות האירוע, הן את נסיבותיהם האישיות והן את הקשיים הראייתים הגלומים בתיק זה.",גזר דין
73,ME-15-10-61848-139,"ב""כ המאשימה ביקש להטיל על הנאשמים מאסר על תנאי מרתיע לתקופה ממושכת, וזאת בשים לב לריבוי האישומים ולחומרת העבירות נשוא כתב האישום.",גזר דין
74,ME-15-10-61848-139,"כן ביקש לגזור עליהם קנס כבד ומכביד, בטענו כי הנאשמים קיבלו לידיהם מהסוכנים, במהלך ביצוע העסקה הראשונה והשנייה סכומי כסף נכבדים, אשר יצאו מאוצר המדינה והועברו לידי הנאשמים, על מנת להוציא את ביצוע העסקות אל הפועל.",גזר דין
75,ME-15-10-61848-139,"בעסקה הראשונה מדובר בסכום כולל של 10,000 ₪, ובעסקה השנייה המדובר בסך כולל של 20,000 ₪.",גזר דין
76,ME-15-10-61848-139,"מעבר לצורך בהרתעה, במניעה ובגמול, הצריכים להשתקף גם בגובה הקנס, ביקש להתייחס גם לסכומי העסקאות נשוא כתב האישום, כאשר בעסקה השלישית, אשר ""פוצצה"" בעת הסוכנים ביצעו את מעצרם של החשודים, דובר על סכומי כסף ניכרים, המצביעים על הכדאיות של אותם עבריינים לבצע עסקאות בנשק.",גזר דין
77,ME-15-10-61848-139,הנשקים משמשים  בסופו של דבר גורמים עברייניים שונים או גורמים ביטחוניים.,גזר דין
78,ME-15-10-61848-139,"לטענתו, על בית המשפט ליתן ביטוי לדברים אלה גם ברכיבי המאסר על תנאי והקנס.",גזר דין
79,ME-15-10-61848-139,"לדברי ב""כ המאשימה, הנאשמים עצורים בתיק זה מיום 8/10/15 ועד היום, וניתן לנכות את ימי מעצרם מתקופת המאסר המוסכמת.",גזר דין
80,ME-15-10-61848-139,"יחד עם זאת, חזר על בקשתו להמנע מלנכות ממאסרו של נאשם 1 את 60 ימי המאסר שנגזרו עליו בתיק בבית הדין הצבאי.",גזר דין
81,ME-15-10-61848-139,"בסופו של דבר נטען, כי מדובר בעונש ראוי ובהסדר שיש לאמצו.",גזר דין
82,ME-15-10-61848-139,"שני הסנגורים עתרו לאמץ את הסדר הטיעון, ולהקל ברכיבי העונש הנתונים לשיקול דעתו של בית המשפט, תוך פירוט נימוקיהם לכך.",טיעוני ההגנה
83,ME-15-10-61848-139,הטיעונים לעונש מטעם נאשם 1:,טיעוני ההגנה
84,ME-15-10-61848-139,"סנגורו של נאשם 1 ביקש לכבד את הסדר הטיעון, ולהטיל עליו מאסר על תנאי וקנס מתונים.",טיעוני ההגנה
85,ME-15-10-61848-139,"הסנגור ציין כי הנאשם הוא בחור נורמטיבי, בן למשפחה נורמטיבית ותומכת, למד בתיכון, סיים 12 שנות לימוד והתגייס לצבא.",טיעוני ההגנה
86,ME-15-10-61848-139,"השירות שלו היה תקין, ונותרו רק חודשיים עד לסיום התפקיד שלו.",טיעוני ההגנה
87,ME-15-10-61848-139,"הסנגור הדגיש כי הנאשם מעולם לא ביצע עבירות, אין לו עבר פלילי, ואף לא נעצר.",טיעוני ההגנה
88,ME-15-10-61848-139,"דא עקא, שהוריו של הנאשם, אליהם היה קשור, נפרדו, והוא חי עם ""עזובה רגשית"", חייו היו די קשים, ולא לחינם נקלע לסיטואציה הזו.",טיעוני ההגנה
89,ME-15-10-61848-139,"יום אחד המשטרה החליטה להפעיל סוכן, מפעילו הגיע ליד המחנה הצבאי, נשא ונתן וביקש נשק מהסוכן עצמו.",טיעוני ההגנה
90,ME-15-10-61848-139,"השניים ""עשו תרגיל"" בנוכחות הנאשם.",טיעוני ההגנה
91,ME-15-10-61848-139,"הנאשם ראה את הדברים, ולאחר מכן  אמר לסוכן  -  לפי דברי הסוכן עצמו  -  ""מה אתה צריך?",טיעוני ההגנה
92,ME-15-10-61848-139,השתגעת?,טיעוני ההגנה
93,ME-15-10-61848-139,"משהביע ב""כ המאשימה התנגדות לטענה, לאחר שהצדדים הגיעו להסדר טיעון, לאחר תיקונו של כתב האישום, טען ב""כ הנאשם 1, כי מרשו  לא היה מגיע לעסקים האלה, אלמלא שלחה המדינה סוכן מדיח כדי להוכיח שהוא מבצע עבירות מסוג זה.",טיעוני ההגנה
94,ME-15-10-61848-139,"הנאשם התפתה וביצע את העבירות, ואילולא כן היה משתחרר מהצבא בעוד חודשיים, ויכול היה ללכת ללמוד, להתחתן עם חברתו מזה שש שנים, ולהקים בית בישראל.",טיעוני ההגנה
95,ME-15-10-61848-139,"אשר לכספים  שהתקבלו, הנאשם קיבל 1,000 ₪, גם על פי הסוכן, והשאר הלך לספק הנשק.",טיעוני ההגנה
96,ME-15-10-61848-139,"הסנגור הדגיש כי הנאשם עשה מעשה שלא ייעשה, הרחוק מאופיו, אך יש להתחשב בכך שהודה בביצוע העבירות שבצע, לקח אחריות על מעשיו, ולא ניהל משפט, על אף שידע כי הוא הולך למאסר לא קל, לראשונה בחייו.",טיעוני ההגנה
97,ME-15-10-61848-139,"אשר לחודשיים שריצה בכלא במסגרת הצבא, טען הסנגור, כי איתרע מזלו והוא נידון לחודשיים מאסר על שימוש בסם, אבל המקובל הוא, כמעט בלי יוצא מן הכלל, שתקופה זו תנוכה לגבי נאשמים הנשפטים למאסר לתקופה ארוכה.",טיעוני ההגנה
98,ME-15-10-61848-139,"כן טען כי לו היו מעמידים אותו לדין רגיל, בבית משפט רגיל, היה דינו נגזר בחופף למאסר בתיק זה.",טיעוני ההגנה
99,ME-15-10-61848-139,"לפיכך, ביקש לגזור את דינו מיום מעצרו.",טיעוני ההגנה
100,ME-15-10-61848-139,"הסנגור אישר את ההסדר לענין הפקדת הסך של 15,000 ₪ חלף חילוטו של הרכב.",טיעוני ההגנה
101,ME-15-10-61848-139,"לגבי הקנס, ביקש להמנע מהטלתו, או הטלת קנס מינימלי, בטענה שהסך של 15,000 ₪ הם קנס, בטענו כי חילוט הרכב אינו מתבקש, לא נדרש, ואפשר היה גם להמנע ממנו.",טיעוני ההגנה
102,ME-15-10-61848-139,לכן ביקש שלא להוסיף על סכום זה.,טיעוני ההגנה
103,ME-15-10-61848-139,הטיעונים לעונש מטעם נאשם 2:,טיעוני ההגנה
104,ME-15-10-61848-139,"סנגורו של נאשם 2 ביקש אף הוא לכבד את הסדר הטיעון, ולהטיל עליו מאסר על תנאי וקנס מתונים.",טיעוני ההגנה
105,ME-15-10-61848-139,"הסנגור הדגיש כי הסדר טיעון התגבש בעקבות קשיים ראייתיים שהציגה ההגנה בפני המאשימה, ולאחר בחינה מדוקדקת מאוד ואוזן קשבת.",טיעוני ההגנה
106,ME-15-10-61848-139,כן טען כי נסיבותיו האישיות של נאשם 2 הן מורכבות ביותר.,טיעוני ההגנה
107,ME-15-10-61848-139,"עוד מילדותו היו לנאשם בעיות קוגניטיביות שגרמו לו לנשור מהלימודים בשלב מאוד מוקדם, אבל הוא עבד וסייע לפרנסת הבית והמשפחה, שסובלת ממצוקה כלכלית אמיתית, ומצוייה הרבה מתחת לקו העוני.",טיעוני ההגנה
108,ME-15-10-61848-139,"לדבריו, הנאשם הוא בן למשפחה שהתפרקה למעשה בעקבות טרגדיה נוראה, משנרצחה אחותו הגדולה ממנו בשנה, באוגוסט 12', על ידי מי שהיה אז ארוסה, והרוצח שם קץ לחייו מיד באותו מעמד.",טיעוני ההגנה
109,ME-15-10-61848-139,"במשפחה היו חמישה ילדים, האחות שנרצחה היתה קרובה אליו ביותר, והם גדלו כמו תאומים.",טיעוני ההגנה
110,ME-15-10-61848-139,"אירוע זה, והדברים מתוארים בתסקיר המעצר, הכניס את כל המשפחה למה שמכנה קצינת המבחן ""תחושת אבל ואובדן משמעותיים, הסתגרות, התכנסות, מצוקה רגשית"", ויש פה סיפור אנושי קשה מאוד, כאשר מאז  הרצח, מצוי הגרף המתאר את חייו של הנאשם בצלילה, משחווה משבר נפשי קשה ביותר, והתפקוד שלו נפגע.",טיעוני ההגנה
111,ME-15-10-61848-139,"הוא התחיל להשתמש בכל מיני ""משני תודעה"" כדרך להתמודד עם כל מיני תחושות שלא הצליח לעבד.",טיעוני ההגנה
112,ME-15-10-61848-139,"גם התיק הקודם של הנאשם בוצע בהקשר זה, אף שההגנה אינה ממעיטה מחומרת מעשיו.",טיעוני ההגנה
113,ME-15-10-61848-139,"המתלונן שם היה קרוב משפחה של הרוצח, עובר לאירוע הקניט את הנאשם לגבי אחותו המנוחה, וכב' השופטת קנטור התייחסה לזה בגזר הדין.",טיעוני ההגנה
114,ME-15-10-61848-139,"לטענת הסנגור, הנאשם הולך לרצות תקופת מאסר ממושכת, וזהו מאסרו הראשון.",טיעוני ההגנה
115,ME-15-10-61848-139,"בעבר נדון ל-6 חודשי מאסר בעבודות שירות ולצו מבחן, אך הוא הצליח להשתלב בעבודה ולא הצליח להגיע לפגישות.",טיעוני ההגנה
116,ME-15-10-61848-139,"כב' השופטת קנטור הפקיעה את הצו, ולא הטילה על הנאשם עונש נוסף בנסיבות החריגות שהיו שם.",טיעוני ההגנה
117,ME-15-10-61848-139,"לעניין הקנס, הצטרף הסנגור לדבריו של סנגורו של נאשם 1, וביקש להקל בקנס.",טיעוני ההגנה
118,ME-15-10-61848-139,"לדבריו, עובד אביו של הנאשם, בן 55, פועל בחברה קבלנית לעבודות עפר, ומשתכר קצת מעל שכר המינימום, האם עקרת בית, והם בקושי רב מצליחים להניח אוכל על שולחנם.",טיעוני ההגנה
119,ME-15-10-61848-139,"לדבריו, ברור שהקנס לא ישולם על ידי הנאשם, ההולך לרצות עונש של מאסר, אלא על ידי ההורים, המתמודדים מעבר לדיכאון ולקיום הכל כך קשה גם עם קיום פיזי שהוא כמעט בלתי אפשרי.",טיעוני ההגנה
120,ME-15-10-61848-139,"לכן, ביקש כי הקנס יהיה סמלי, מינורי, שלא יגרום לנזקים מעבר לנזקים ולאסון שהתיק הטיל על המשפחה.",טיעוני ההגנה
121,ME-15-10-61848-139,"הסנגור חזר וביקש לאמץ את ההסדר, ולהמליץ לשב""ס, בשולי גזר הדין, על פי בקשת הנאשם, לבחון על פי הכללים הנוהגים אצלו לשלב אותו בהליך טיפולי באחד מבתי הסוהר הטיפוליים.",טיעוני ההגנה
122,ME-15-10-61848-139,"הנאשם עובר תהליך של התפתחות, של הבנה לאן החיים לוקחים אותו מאז האסון שפקד אותו, והוא מעוניין לנצל את הזמן כדי לעשות התחלה חדשה, ולשקם את חייו.",טיעוני ההגנה
123,ME-15-10-61848-139,"אני מצטער על מה שעשיתי, זה אחד.",הנאשם 1:
124,ME-15-10-61848-139,"אני מבקש להשתקם בהמשך, לעבור לחרמון ולהשתקם.",הנאשם 1:
125,ME-15-10-61848-139,"לשאלת בית המשפט למה דווקא חרמון, אני משיב שאני רוצה להשתקם, שינוי דרך.",הנאשם 1:
126,ME-15-10-61848-139,אני מבקש מבית המשפט לכבד את העסקה.,הנאשם 1:
127,ME-15-10-61848-139,"אני מבקש שתשלחו אותי לחרמון, לטיפול.",הנאשם 2:
128,ME-15-10-61848-139,"אני רוצה שתתחשבו בהוריי, שיהיה לנו פתח קטן ליציאה החוצה, שלפחות יהיה לנו משהו.",הנאשם 2:
129,ME-15-10-61848-139,אני מקווה שבית המשפט יתחשב בנו ואני מצטער.,הנאשם 2:
130,ME-15-10-61848-139,אני צריך טיפול.,הנאשם 2:
131,ME-15-10-61848-139,יש טיפול טוב בחרמון.,הנאשם 2:
132,ME-15-10-61848-139,"אני בן אדם שבאמת צריך טיפול, אני רוצה להשתקם, מספיק.",הנאשם 2:
133,ME-15-10-61848-139,"העיקרון המנחה בגזירת עונשו של נאשם הוא קיומו של יחס הולם בין חומרת העבירה בנסיבותיה ומידת אשמו של הנאשם, לבין סוג העונש המוטל עליו ומידתו; השיקולים לבחינת מתחם העונש ההולם למעשה העבירה, הם הערך החברתי שנפגע מביצוע העבירה ומידת הפגיעה בו, מדיניות הענישה הנהוגה, ונסיבות הקשורות בביצוע העבירה.",דיון
134,ME-15-10-61848-139,"כן ניתן לשקול נסיבות נוספות הקשורות בביצוע העבירה לשם קביעת מתחם העונש ההולם, ונסיבות נוספות שאינן קשורות בביצוע העבירה לשם גזירת העונש המתאים לנאשם הספציפי.",דיון
135,ME-15-10-61848-139,"אין צורך להכביר מילים אודות חומרת מעשיהם של הנאשמים, אשר הורשעו במספר משמעותי של עבירות של סחר בנשק בצוותא חדא, בלא רשות על פי דין לעשות כן, וכן במספר עבירות של נשיאת נשק והובלתו בצוותא חדא נשק בלא רשות על פי דין לנשיאתו או להובלתו, לרבות בנסיון לעשות כן, כמפורט בכתב האישום לעיל, ואין מקום לחזור על הדברים.",דיון
136,ME-15-10-61848-139,"הנאשמים פעלו מתאוות בצע וגילו אדישות מוחלטת לאפשרות ההרס והפגיעה החמורים שעלולים היו להיגרם ממעשיהם, מבלי לתת את הדעת לסיכון הגלום בכך.",דיון
137,ME-15-10-61848-139,"ההשלכות הרות האסון בעבירות בנשק בכלל והסחר בנשק בפרט, והסיכון הגלום בהן נידונו רבות בפסיקה של בתי המשפט.",דיון
138,ME-15-10-61848-139,"שוב ושוב קבע בית המשפט העליון כי העוסקים בכך יוצרים סכנות המצריכות התייחסות מיוחדת, באמצעות ענישה משמעותית ומרתיעה.",דיון
139,ME-15-10-61848-139,"בענייננו, מדובר בסוגי נשק שונים, במחסניות ובכדורים, כמפורט לעיל.",דיון
140,ME-15-10-61848-139,"אלמלא נמכרו אלה לסוכנים, היתה קיימת סכנה ממשית לכך שהנשקים יפלו בידי גורמים פליליים ו/או עוינים, וישמש לפגיעה בבטחון הציבור, אם על דרך של פעולות חבלניות, או על דרך של מעשים פליליים המסכנים חיי אדם.",דיון
141,ME-15-10-61848-139,"מדובר בעבירות שקשה לחושפן בהעדר מתלוננים, ויש להטיל על מבצעיהן עונשים חמורים, הן משיקולי גמול, הן משיקולי מניעה והן משיקולי הרתעה.",דיון
142,ME-15-10-61848-139,הפסיקה החמירה בעונשו של מי שסחר בנשק:,דיון
143,ME-15-10-61848-139,"אשר לטענה כי הסוכן המשטרתי היה סוכן מדיח, אין מקומה בשלב הטיעון לעונש, שהרי הנאשמים הודו בעבירות שיוחסו להם, בכתב אישום שתוקן לקולא בעקבות הסדר טיעון בין הצדדים, ותוך הסכמה על ענישה הנוטה לקולא, בגין קשיים ראייתיים שהוזכרו על ידי באי כח הצדדים.",דיון
144,ME-15-10-61848-139,"מכל מקום, מן המפורסמות כי  בעבירות מסוג זה, הנסתרות מעין, אין מנוס מפעילות באמצעי חקירה מגוונים כדי לחשוף את המעשים, העלולים לסכן את בטחונו של הציבור כולו.",דיון
145,ME-15-10-61848-139,"יחד עם זאת, לקחתי בחשבון את העובדה כי כלי הנשק שהגיעו לידי המשטרה יחולטו,  לא יגיעו לידיים עברייניות ולא יתרמו למעגל האלימות.",דיון
146,ME-15-10-61848-139,"מאידך גיסא, אין חולק כי בתיק הנדון דידן קיימים קשיים ראייתיים משמעותיים, אשר הובילו להסדר הטיעון שנעשה עם הנאשמים.",דיון
147,ME-15-10-61848-139,"לקולא אני רואה לזקוף לזכות הנאשמים את גילם הצעיר, ואת הודייתם בעובדות כתב האישום המתוקן, בטרם מתן תשובה לכתב האישום, ולקיחת אחריות מלאה על ידם.",דיון
148,ME-15-10-61848-139,"עוד לקחתי בחשבון את נסיבותיהם האישיות של כל אחד מהנאשמים, כפי שבאו לידי ביטוי בטיעוני הסניגורים, כמפורט לעיל.",דיון
149,ME-15-10-61848-139,נאשם 1:,דיון
150,ME-15-10-61848-139,"לנאשם 1 אין הרשעות קודמות, אך הוא הורשע בעבירת סמים מסוכנים לאחר ביצוע העבירה ואף נדון למאסר בן חודשיים בגינה.",דיון
151,ME-15-10-61848-139,"לפי תיאורי סנגורו, אשר לא נסתרו, מדובר בבחור צעיר, בן למשפחה נורמטיבית ותומכת, שעבר משבר משפחתי לאחר גירושי הוריו.",דיון
152,ME-15-10-61848-139,"מהלך חייו עד לביצוע העבירה היה תקין ונורמטיבי לכאורה, 12 שנות לימוד, גיוס לצבא, שירות כמעט מלא, וחברה מזה כשש שנים.",דיון
153,ME-15-10-61848-139,"אלמלא התדרדר לביצוע הפשעים המפורטים לעיל, היה לכאורה הולך בדרך המלך למסלול חיים נורמאלי ומקובל בחברה, כמפורט לעיל.",דיון
154,ME-15-10-61848-139,"יחד עם זאת, לא ניתן להתעלם מכך כי הנאשם 1 הוא שהעמיד רכב של המשפחה לביצוע עבירות הנשק דנן, על כל הכרוך בכך.",דיון
155,ME-15-10-61848-139,"לנאשם 2 הרשעה קודמת בעבירות אלימות, כאמור לעיל, וצו מבחן שהוטל עליו, בנוסף לעבודות השירות, הופקע עקב חוסר שיתוף פעולה.",דיון
156,ME-15-10-61848-139,"נסיבותיו האישיות של נאשם 2 כמתואר על ידי סנגורו, ואשר לא נסתרו, הן קשות, עקב בעיותיו הקוגניטיביות מילדות, בגינן נשר מהלימודים בגיל צעיר, וכן מצוקתה הכלכלית של משפחתו, אשר חייבה אותו לעבוד ולסייע בפרנסת הבית והמשפחה.",דיון
157,ME-15-10-61848-139,"הטרגדיה שפקדה את הנאשם ובני משפחתו, משנרצחה אחותו הגדולה ממנו בשנה, בנסיבות המתוארות לעיל, גרמה לו ולמשפחתו משבר משמעותי ביותר, אשר פגע בתפקודו, בעקבותיה אף החל להשתמש בכל מיני ""משני תודעה"", על פי דברי הסנגור.",דיון
158,ME-15-10-61848-139,"בנסיבות הענין, איני סבורה כי יש הצדקה לנכות מעונשו של נאשם 1 את 60 הימים בהם ריצה עונש מאסר בגין עבירות סמים בצבא, או לפטור אותו מקנס משמעותי בגין העבירות הרבות שביצע, תמורת בצע כסף.",דיון
159,ME-15-10-61848-139,"כך גם איני רואה לפטור את נאשם 2, אשר אין זו העבירה הראשונה שבצע, מקנס משמעותי, אשר יאיין את התועלת שציפה לקבל מביצוע העבירות החמורות בהן הורשע על פי הודייתו.",דיון
160,ME-15-10-61848-139,"עם זאת, הלכה היא כי רק במקרים חריגים יסטה בית המשפט מהסדר טיעון, אם שוכנע כי בשיקולי התביעה נפל פגם משמעותי, ואין די בכך שהענישה שונה מהענישה הראויה לפי השקפתו של בית המשפט כדי לקיים תנאי זה:",דיון
161,ME-15-10-61848-139,"לפיכך, לאחר שמיעת טיעוניהם של הצדדים ביחס למכלול השיקולים שהנחו אותם בהגיעם להסדר, עריכת איזונים בין מכלול השיקולים הנדרשים -  חומרת העבירות בה הורשעו הנאשמים ומדיניות הענישה הראויה בעבירות כגון דא מחד גיסא, מול טיעוני הצדדים בדבר קשיים ראייתיים בהוכחת אשמתם של הנאשמים, נסיבותיו האישיות של כל נאשם, הודייתו, חרטתו והסתמכותו על הסדר הטיעון, תוך מחילה על זכותו לטעון לחפותו ולדרוש מהתביעה כי תוכיח אשמתו מעבר לכל ספק סביר מאידך גיסא -  סבורני כי אין עסקינן באותם מקרים חריגים בהם יהא זה מן המידה לסטות מהסדר הטיעון שהוצג בפני.",דיון
162,ME-15-10-61848-139,"חזקה על הצדדים כי שקלו היטב את שיקוליהם בהגיעם להסדר המתואר לעיל, ואני רואה לכבדו.",דיון
163,ME-15-10-61848-139,"יחד עם זאת, סבורני כי יש להביא בחשבון את הרווח הקל בסחר בנשק לענין הקנס, ולאיין את הכדאיות המצוייה בעסקאות אסורות אלה.",דיון
164,ME-15-10-61848-139,"לא נעלמו מעיני טענותיו של סנגורו של נאשם 2 לגבי  מצבה הכלכלי של משפחתו, אך יש להרתיע את הנאשם עצמו ואחרים מביצוע עבירות דומות, שרווח קל בצידן, על ידי פגיעה בתועלת הצפויה מסחר בנשק.",דיון
165,ME-15-10-61848-139,"למען הסר ספק, איני רואה לקבל את הטענה כי הסכום המוסכם שישולם חלף חילוטו של הרכב ששימש לביצוען של חלק מהעבירות בתיק זה, מגלם בתוכו את הקנס, נוכח הרציונאלים השונים העומדים בבסיסה של כל אחת מהסנקציות הנדונות לעיל ולהלן.",דיון
166,ME-15-10-61848-139,"נוכח כל המקובץ לעיל, אני גוזרת על כל אחד מהנאשמים עונשים כדלקמן:",דיון
167,ME-15-10-61848-139,מאסר בפועל למשך 45 חודשים.,דיון
168,ME-15-10-61848-139,"מתקופת מאסרם של הנאשמים ינוכו ימי מעצרם בתיק זה, אך מעונשו של נאשם 1 לא ינוכו 60 הימים בהם ריצה עונש מאסר בגין עבירות סמים בצבא, שאין ממין הענין.",דיון
169,ME-15-10-61848-139,"מאסר על תנאי למשך 18 חודשים שכל אחד מהנאשמים לא ישא בו זולת אם יעבור במשך 3 שנים מיום שחרורו עבירה בה הורשע בתיק זה, או כל עבירה בנשק או עבירת רכוש שהיא פשע, ויורשע בה בתוך תקופת התנאי או לאחריה.",דיון
170,ME-15-10-61848-139,"קנס בסך 15,000 ₪ או 3 חודשי מאסר תמורתו.",דיון
171,ME-15-10-61848-139,"הקנס ישולם ב- 15 תשלומים חודשיים שווים ורצופים, אשר ישולמו החל מיום 1/3/16 ובכל 1 לחודש שלאחריו.",דיון
172,ME-15-10-61848-139,"אם לא יעשה כן תעמוד יתרת הקנס לפרעון מידי, ותשא הפרשי הצמדה וריבית מהיום ועד ליום התשלום המלא בפועל.",דיון
173,ME-15-10-61848-139,"חלף חילוטו של הרכב (רכב הסיאט המוזכר בפרט האישום השני), יפקיד נאשם 1 סך של 15,000 ₪, אשר יחולטו לאוצר המדינה.",דיון
174,ME-15-10-61848-139,"בכפוף להמצאת אישור הפקדה כאמור, תחזיר המאשימה את  הרכב לידי בעליו החוקיים.",דיון
175,ME-15-10-61848-139,"אם לא ייעשה כן בתוך 90 יום מהיום, יחולט הרכב לאוצר המדינה.",דיון
176,ME-15-10-61848-139,"לאור בקשותיהם של הנאשמים, אשר לקחו אחריות מלאה על העבירות שביצעו לפני שנשמע ולו עד אחד בעניינם, לעבור הליך שיקומי בכלא חרמון, נוכח גילם הצעיר וחרטתם, מבלי להתערב בנהלי שב""ס, מומלץ בחום כי שב""ס ישקול שילובם של שני הנאשמים בהליכים טיפוליים בבית סוהר שיקומי, על פי שיקול דעתו, לאחר שיבחן את התאמתם ומסוגלותם לכך, כדי לקדם את שיקומם לקראת החיים האזרחיים שלאחר ריצוי מאסרם.",דיון
177,ME-15-10-61848-139,זכות ערעור לבית המשפט העליון בתוך 45 יום מהיום.,דיון
178,ME-15-10-61848-139,"ניתן היום,  י""ד שבט תשע""ו, 24 ינואר 2016, בנוכחות ב""כ הצדדים והנאשמים.",דיון
179,ME-15-10-61848-139,חתימה,דיון
