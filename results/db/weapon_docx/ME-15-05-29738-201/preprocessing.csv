,verdict,text,part
0,ME-15-05-29738-201,"תפ""ח 29738-05-15 מדינת ישראל נ' הייב(עציר) ואח'",בית המשפט המחוזי בחיפה
1,ME-15-05-29738-201,"ע""י ב""כ עוה""ד צחי נמירובסקי מפרקליטות מחוז חיפה (פלילי)",המאשימה
3,ME-15-05-29738-201,"אייל הייב, ת""ז xxxxxxxxx",הנאשמים
4,ME-15-05-29738-201,"ע""י ב""כ עוה""ד ראניה סרוג'י (סנגוריה ציבורית)",הנאשמים
5,ME-15-05-29738-201,"אחמד חסארמה, ת""ז xxxxxxxxx",הנאשמים
6,ME-15-05-29738-201,"ע""י ב""כ עוה""ד ששון בר עוז ואלעד אלימלך",הנאשמים
11,ME-15-05-29738-201,"חוק העונשין, תשל""ז-1977: סע'  29, 40ב', 40ד', 40ה', 40ו', 40ז', 40ט', 45(ב), 63, 77, 77(ב), 144, 144.א., 144.ב, (ב2), 298, 40יא', 40יג', 499(א)(1)",הנאשמים
12,ME-15-05-29738-201,"ביום 18.7.2014 יצא המנוח עלי חסארמה ז""ל, לעבודתו כנהג משאית.",גזר דין
13,ME-15-05-29738-201,בסביבות השעה 8:15 הגיע המנוח ביחד עם עלי סוואעד לאזור יער טל-אל על מנת להעמיס אבנים על משאיתו.,גזר דין
14,ME-15-05-29738-201,"עם תום ההעמסה החל המנוח בנסיעה איטית במשאית, אל עבר הכביש הראשי.",גזר דין
15,ME-15-05-29738-201,"אותה עת הסתתר הנאשם מס' 1, אייל הייב, מאחורי שיחים בצד הדרך כשבידו אקדח מוכן לירי, והמתין למשאיתו של המנוח.",גזר דין
16,ME-15-05-29738-201,"כאשר הגיעה המשאית לקרבתו, יצא אייל הייב ממקום המסתור, ירה שתי יריות לכיוון המנוח ונמלט מהמקום.",גזר דין
17,ME-15-05-29738-201,אחד מהקליעים אותם ירה פגע בצווארו של המנוח.,גזר דין
18,ME-15-05-29738-201,המנוח יצא מהמשאית כשהוא שותת דם רב.,גזר דין
19,ME-15-05-29738-201,"כעבור זמן קצר, בשל איבוד הדם הרב והנזק לעורקים הראשיים, נפח המנוח עלי חסארמה, את נשמתו ונותר מוטל על הקרקע עד שנמצא כעבור מספר שעות.",גזר דין
20,ME-15-05-29738-201,"בהליך הנוכחי נטען כי הנאשם 1 (להלן: אייל) ביצע את הירי לבקשתם של אחמד פתחי חסארמה (להלן: אחמד פתחי) ואיברהים חסארמה ז""ל (להלן: איברהים), אשר ביקשו לפגוע במנוח על רקע סכסוך ממושך ואלים בין משפחתם לבין משפחת המנוח.",גזר דין
21,ME-15-05-29738-201,"עוד נטען כי הנאשם מס' 2, אחמד חסארמה (להלן: אחמד), שהוא קרוב משפחתם של אחמד פתחי ואיברהים, הוא שסיפק לאחמד פתחי את האקדח שניתן לאחר מכן לאייל, על מנת שישתמש בו בירי אל עבר המנוח.",גזר דין
22,ME-15-05-29738-201,"לאחר שמיעת כל פרשת התביעה בתיק, הגיעו הצדדים להסדר טיעון שכלל תיקון כתב האישום והסכמה חלקית בעניין העונש.",גזר דין
23,ME-15-05-29738-201,ביום 23.2.2017 הוצג הסדר הטיעון בבית המשפט.,גזר דין
24,ME-15-05-29738-201,"הנאשמים, אייל ואחמד, הודו במעשים המיוחסים להם והורשעו.",גזר דין
25,ME-15-05-29738-201,"אייל הורשע, על פי הודאתו, בעבירות של הריגה, עבירה לפי סעיף 298 ביחד עם סעיף 29 לחוק העונשין, התשל""ז – 1977; קשירת קשר לביצוע פשע, עבירה לפי סעיף 499(א)(1) לחוק העונשין ובעבירות בנשק, עבירה לפי סעיף 144(א) ו-(ב) ביחד עם סעיף 29 לחוק העונשין.",גזר דין
26,ME-15-05-29738-201,"אחמד הורשע, על פי הודאתו, בעבירות בנשק, עבירה לפי סעיף 144(א) ו- (ב2) לחוק העונשין.",גזר דין
27,ME-15-05-29738-201,הסדר הטיעון שהושג בין הצדדים כלל הסכמה על רכיב עונש המאסר בפועל וטיעון חופשי  בשאר רכיבי גזר הדין.,גזר דין
28,ME-15-05-29738-201,"הוסכם כי על אייל יושת עונש של 18 שנות מאסר בפועל, שיימנו מיום מעצרו וכי על אחמד יושת עונש מאסר בפועל של 4 שנים.",גזר דין
29,ME-15-05-29738-201,"בטרם נדון בטענות לגבי שאר רכיבי העונש, נפרט בקצרה את העובדות שפורטו בכתב האישום המתוקן (להלן גם: כתב האישום) בו הודו הנאשמים ואת הטיעונים לעונש.",גזר דין
30,ME-15-05-29738-201,"בכתב האישום נטען כי המנוח עלי חסארמה ז""ל (להלן: המנוח) היה תושב בענה ועבד כנהג משאית.",העובדות בהן הודו הנאשמים
31,ME-15-05-29738-201,"בין המנוח ובני משפחתו לבין אחמד פתחי, איברהים ובני משפחתם, קיים סכסוך ממושך ואלים.",העובדות בהן הודו הנאשמים
32,ME-15-05-29738-201,"בין היתר עלה בלבם של אחמד פתחי ואיברהים חשד כי המנוח היה מעורב ברצח של רעאד חסארמה ז""ל, אחיו של אחמד ובן דודו של אחמד פתחי.",העובדות בהן הודו הנאשמים
33,ME-15-05-29738-201,"על רקע הסכסוך והחשדות בדבר מעורבות המנוח, קשרו אחמד פתחי ואיברהים, קשר לפגוע במנוח.",העובדות בהן הודו הנאשמים
34,ME-15-05-29738-201,"אחמד פתחי פנה לחברו אייל, והציע לו לפגוע במנוח באמצעות אקדח ולגרום לו לחבלה חמורה, בתמורה לתשלום בסך של 150,000 ₪.",העובדות בהן הודו הנאשמים
35,ME-15-05-29738-201,אייל הסכים להצעה והשלושה התכוננו לביצוע המעשה.,העובדות בהן הודו הנאשמים
36,ME-15-05-29738-201,"במסגרת זו פנו לאחמד, אשר מסר לאחמד פתחי אקדח.",העובדות בהן הודו הנאשמים
37,ME-15-05-29738-201,"עוד נטען בכתב האישום כי ביום 17.7.2014 נפגשו אחמד פתחי, איברהים ואייל וערכו סיור מקדים באזור יער טל-אל, שם הראו השניים לאייל היכן עובד המנוח.",העובדות בהן הודו הנאשמים
38,ME-15-05-29738-201,הם הצביעו בפניו על מקום שבו עליו להמתין להגעת המנוח עם משאיתו.,העובדות בהן הודו הנאשמים
39,ME-15-05-29738-201,"למחרת היום, ביום 18.7.2014, הגיע אייל למג'דל כרום, שם פגש באחמד פתחי ובאיברהים.",העובדות בהן הודו הנאשמים
40,ME-15-05-29738-201,אייל הצטרף לרכבם של השניים אשר הסיעו אותו למקום שנבחר על ידם בסיור המקדים כמקום המתאים לירי.,העובדות בהן הודו הנאשמים
41,ME-15-05-29738-201,"אחמד פתחי מסר לאייל את האקדח שאותו קיבל מאחמד, וכן כפפות ומסיכה לפנים.",העובדות בהן הודו הנאשמים
42,ME-15-05-29738-201,אחמד פתחי ואיברהים עזבו את המקום ואייל נותר לבדו.,העובדות בהן הודו הנאשמים
43,ME-15-05-29738-201,"בסביבות השעה 09:35, לאחר שסיים להעמיס את האבנים על משאיתו, החל המנוח בנסיעה לכיוון הכביש הראשי.",העובדות בהן הודו הנאשמים
44,ME-15-05-29738-201,"כאשר הגיע בסמוך למקום בו הסתתר אייל, יצא אייל וירה לעברו של המנוח שני כדורים מאקדחו.",העובדות בהן הודו הנאשמים
45,ME-15-05-29738-201,אחד הקליעים פגע כאמור בצווארו של המנוח.,העובדות בהן הודו הנאשמים
46,ME-15-05-29738-201,"מיד לאחר הירי התקשר אייל לאחמד פתחי, עדכן אותו כי ביצע את המשימה.",העובדות בהן הודו הנאשמים
47,ME-15-05-29738-201,"לאחר מכן נמלט מהיער, נאסף על ידי חברו ושב לביתו.",העובדות בהן הודו הנאשמים
48,ME-15-05-29738-201,"במועד מאוחר יותר פגשו אחמד פתחי ואיברהים באייל ומסרו לו סך של 30,000 ₪ על חשבון התמורה המוסכמת.",העובדות בהן הודו הנאשמים
49,ME-15-05-29738-201,"כאמור בהסדר הטיעון, סוכם על הטלת עונשי מאסר בפועל, 18 שנים לאייל ו- 4 שנים לאחמד, טיעון חופשי לגבי רכיבי ענישה נוספים ופיצוי למשפחת הקרבן.",טיעוני הצדדים
50,ME-15-05-29738-201,באי כוח הצדדים התייחסו בטיעוניהם לטעמים המצדיקים אישורו של הסדר הטיעון.,טיעוני הצדדים
51,ME-15-05-29738-201,בא כוח המאשימה הפנה את תשומת הלב לקשיים הראייתיים בתיק.,טיעוני הצדדים
52,ME-15-05-29738-201,"במיוחד הדגיש כי הראייה המרכזית בתיק הייתה הודאתו של הנאשם בירי, הודאה ממנה חזר.",טיעוני הצדדים
53,ME-15-05-29738-201,"עוד ציינו הצדדים כי חלק מהקשיים נובעים מסתירות בין הודאת הנאשם לראיות אחרות, לרבות לראיות מדעיות שהוצגו.",טיעוני הצדדים
54,ME-15-05-29738-201,"הצדדים הוסיפו וציינו כי הסדר הטיעון הושג לאחר שכל ראיות התביעה נפרשו, ולאחר דיון בפני שופט מגשר שנחשף לראיות ולקשיים.",טיעוני הצדדים
55,ME-15-05-29738-201,נציין כי הסדר הטיעון הוצג למשפחת הקרבן שהביעה התנגדות.,טיעוני הצדדים
56,ME-15-05-29738-201,"בא כוח המאשימה הבהיר כי המאשימה שקלה את טענות משפחת הקרבן, בחנה את הראיות ואת הקשיים הניצבים בפניה והחליטה כי יש מקום לתיקון כתב האישום כך שלאייל תיוחס עבירת הריגה בלבד, שבצידה ענישה משמעותית.",טיעוני הצדדים
57,ME-15-05-29738-201,"בא כוח המאשימה ציין כי עונש המאסר בפועל שהוסכם, 18 שנים לאייל, הוא עונש המצוי ברף הגבוה של מתחם הענישה בעבירות דומות.",טיעוני הצדדים
58,ME-15-05-29738-201,"גם עונש המאסר בפועל, 4 שנים, שהוסכם להטילו על אחמד, מצוי ברף הענישה הגבוה במתחם הענישה בעבירות בנשק.",טיעוני הצדדים
59,ME-15-05-29738-201,בא כוח המאשימה מבקש להטיל על כל אחד מהנאשמים עונשים נוספים.,טיעוני הצדדים
60,ME-15-05-29738-201,"הואיל ואייל פעל מתוך בצע כסף, מבוקש להטיל עליו בצד עונש המאסר גם קנס כספי בסכום גבוה.",טיעוני הצדדים
61,ME-15-05-29738-201,עוד מבקש הוא להטיל על אייל מאסר מותנה ופיצוי למשפחת המנוח.,טיעוני הצדדים
62,ME-15-05-29738-201,"לעניין הפיצוי הכספי, נטען כי המנוח היה יליד 1972 והיה המפרנס היחיד של  משפחתו.",טיעוני הצדדים
63,ME-15-05-29738-201,"המנוח הותיר אחריו את אשתו, אחלם ושלושה ילדים, חוסין בן 20, עזאדין בן 17 וחמוד בן 12.",טיעוני הצדדים
64,ME-15-05-29738-201,באת כוחו של אייל הצטרפה לבקשת המאשימה לכיבוד הסדר הטיעון וחזרה והזכירה עד כמה היה קשה להגיע להסדר בין הצדדים.,טיעוני הצדדים
65,ME-15-05-29738-201,"עוד ביקשה לתת משקל לחרטת הנאשם, אשר הביע צער וחרטה גם בפני משפחת הקרבן.",טיעוני הצדדים
66,ME-15-05-29738-201,"לטענתה, נטילת האחריות מצדו של אייל מלמדת כי הבין את חומרת המעשה ואת הפגם שבמעשיו, דבר שישמש גורם מרתיע בעתיד.",טיעוני הצדדים
67,ME-15-05-29738-201,"לגבי הקנס והפיצוי המבוקשים, ציינה כי הנאשם אייל שרוי במצוקה כספית קשה.",טיעוני הצדדים
68,ME-15-05-29738-201,את המעשים לא ביצע על מנת להתעשר אלא הסכים לבצעם רק כדי לפרנס את משפחתו וילדיו.,טיעוני הצדדים
69,ME-15-05-29738-201,"לאייל, כך נטען, ילדה שהייתה בת שנתיים בעת שנעצר.",טיעוני הצדדים
70,ME-15-05-29738-201,"הילדה חולה וסובלת ממחלות שונות, כמפורט במסמכים שצורפו.",טיעוני הצדדים
71,ME-15-05-29738-201,כיום נושאת אשתו לבדה בעול הפרנסה והטיפול בילדה.,טיעוני הצדדים
72,ME-15-05-29738-201,"לטענתה, כל הטלת חיוב כספי תפגע במשפחתו של אייל, תותיר אותם חסרי כל.",טיעוני הצדדים
73,ME-15-05-29738-201,"לא יהיה בכך כל תרומה לשיקומו של הנאשם, אלא להיפך, הטלת חיובים כספיים רק תקשה על הנאשם ומשפחתו להשתקם.",טיעוני הצדדים
74,ME-15-05-29738-201,"במהלך הטיעונים לעונש התברר כי נגד אחמד הוגש כתב אישום בתיק 9111-02-15 בבית משפט זה, בו יוחסו לו עבירות בנשק (להלן: התיק הנוסף).",טיעוני הצדדים
75,ME-15-05-29738-201,"אחמד נעצר במסגרת ההליכים בתיק הנוסף כבר ביום 25.1.2015, כלומר עוד בטרם נעצר בגין העבירות מושא תיק זה ובטרם הוגש כתב האישום בתיק זה.",טיעוני הצדדים
76,ME-15-05-29738-201,"בגדרו של התיק הנוסף הורשע הנאשם והוטל עליו עונש מאסר של 10 חודשים, שיימנו מיום מעצרו בתיק הנוסף, כלומר מיום 25.1.2015 (ט/3).",טיעוני הצדדים
77,ME-15-05-29738-201,"המאשימה מבקשת כי עונש המאסר בפועל עליו הוסכם בהסדר הטיעון בתיק זה, ירוצה במצטבר לעונש המאסר בתיק הנוסף ומבקשת היא כי יימנה החל מיום 25.11.2015 ולא מיום המעצר בתיק זה (28.3.2015).",טיעוני הצדדים
78,ME-15-05-29738-201,כן מבקשת המאשימה כי על אחמד יוטל גם קנס ויוטל עליו לפצות את משפחת הקרבן.,טיעוני הצדדים
79,ME-15-05-29738-201,המאשימה טוענת כי אחמד היה מצוי בלב הסכסוך בין המשפחות וכי מסירת הנשק הייתה בעלת חשיבות רבה בשרשרת הפעולות לביצוע המעשים שהביאו למות המנוח.,טיעוני הצדדים
80,ME-15-05-29738-201,בא כוחו של אחמד מבקש גם הוא כי בית המשפט יאמץ את הסדר הטיעון לעניין עונש המאסר בפועל.,טיעוני הצדדים
81,ME-15-05-29738-201,"לטענתו, אין להחמיר עם אחמד.",טיעוני הצדדים
82,ME-15-05-29738-201,"כתב האישום המתוקן, כך לטענתו, מייחס לאחמד עבירה שלא הצדיקה את ההליך בפני הרכב  שופטים, הליך שגרם לאחמד עינוי דין ארוך.",טיעוני הצדדים
83,ME-15-05-29738-201,"לפיכך, עותר הוא להורות כי עונש המאסר בפועל ירוצה בחופף לעונש המאסר שהוטל על אחמד בתיק הנוסף.",טיעוני הצדדים
84,ME-15-05-29738-201,"כן ביקש כי בית המשפט יימנע מהטלת קנס ומחיוב בפיצוי ולחלופין, כי אלו יהיו בסכומים נמוכים.",טיעוני הצדדים
85,ME-15-05-29738-201,הנאשמים מצדם הביעו חרטה על מעשיהם.,טיעוני הצדדים
86,ME-15-05-29738-201,אייל גם ביקש מחילה ממשפחת המנוח.,טיעוני הצדדים
87,ME-15-05-29738-201,הנאשמים מבקשים להתחשב בהם ובמשפחותיהם ופנו לרחמי בית המשפט.,טיעוני הצדדים
88,ME-15-05-29738-201,"הנאשמים הורשעו לאחר שהודו במעשים שפורטו בכתב האישום המתוקן שהוגש, במסגרת הסדר טיעון שכלל ענישה מוסכמת רק ברכיב עונש המאסר בפועל.",הכרעה
89,ME-15-05-29738-201,שני הצדדים מבקשים כי נאמץ את ההסכמות שהושגו ביניהם.,הכרעה
90,ME-15-05-29738-201,"הנה-כי-כן, לפי השקפתי, קיומו של הסדר טיעון הוא שיקול מרכזי בשיקוליו של בית-המשפט הגוזר את העונש.",הכרעה
91,ME-15-05-29738-201,"ככלל, בית-המשפט יראה לקיים את הסדר הטיעון בשל הטעמים הקשורים בחשיבותם ובמעמדם של הסדרי הטיעון.",הכרעה
92,ME-15-05-29738-201,"עם זאת תמיד חייב בית-המשפט עצמו לשקול את השיקולים הראויים לעונש, שכן תפקידו ואחריותו אינם מאפשרים לו להסתתר מאחורי גבה של התביעה.",הכרעה
93,ME-15-05-29738-201,במסגרת בחינתו של העונש המוצע ייתן בית-המשפט דעתו על כל שיקולי הענישה הרלוונטיים ויבחן אם העונש המוצע מקיים את האיזון הדרוש ביניהם.,הכרעה
94,ME-15-05-29738-201,לשם כך יבחן בית-המשפט את העונש ההולם בנסיבות העניין וישקיף עליו גם באספקלריה שהעמידה לרשותו התביעה בהסדר הטיעון שערכה.,הכרעה
95,ME-15-05-29738-201,"בבחינת הסדר הטיעון נקודת המוצא היא מידת העונש המוצע בשים לב לסוג העבירה, לחומרתה ולנסיבות ביצועה.",הכרעה
96,ME-15-05-29738-201,"כמו בכל הליך של גזירת הדין, ייתן בית-המשפט דעתו גם על הנסיבות האישיות של הנאשם ועל שיקולי מדיניות של ענישה ראויה, ויתחשב בכל אלה.",הכרעה
97,ME-15-05-29738-201,"בית-המשפט אינו יכול לקבוע אם התקיים האיזון הראוי בין אינטרס הציבור לטובת ההנאה שניתנה לנאשם בלא שיבחן מה היה העונש הראוי לנאשם אלמלא הסדר הטיעון, ומהי מידת ההקלה שניתנה לו עקב הסדר הטיעון.",הכרעה
98,ME-15-05-29738-201,"לשם הערכת מידת ההקלה יהיה על בית-המשפט לשקול, כמידת יכולתו ובשים לב למגבלות הנובעות מהנתונים שלפניו, את מידת הוויתור שוויתר הנאשם נוכח סיכויי ההרשעה או הזיכוי אלמלא ההסדר, אף שהנחת היסוד היא כי הרשעת הנאשם מבוססת על הודיית אמת, וכי ההרשעה עומדת איתן על רגליה בלא קשר לראיות שבידי התביעה.",הכרעה
99,ME-15-05-29738-201,"בית-המשפט יבחן, כמובן, את שיקוליה הפרטניים של התביעה בנסיבות העניין הנדון.",הכרעה
100,ME-15-05-29738-201,"כך למשל ייתן דעתו על הקשיים הצפויים בניהול המשפט, לרבות ריבוי עדים, הצורך בגביית עדויות מעדים שאינם בארץ, התחשבות בנפגע העבירה והצורך לחסוך ממנו עדות וחקירות.",הכרעה
101,ME-15-05-29738-201,כן ייתן בית-המשפט דעתו על האינטרס הציבורי שבהשגת הודיית הנאשם ובקבלת אחריותו למעשיו.,הכרעה
102,ME-15-05-29738-201,עוד יביא בחשבון את האינטרס הציבורי במובנו הרחב – החיסכון בזמן השיפוטי ובמשאבי התביעה והאינטרס הקיים בניצול יעיל של המשאבים שבידי כלל גורמי האכיפה.,הכרעה
103,ME-15-05-29738-201,"בין היתר, יהיה בית-המשפט מודע לצורך בהשגת ראיות נוספות להעמדת עבריינים נוספים לדין בין באותה פרשה ובין בפרשיות אחרות שאינן קשורות לעניין הנדון.",הכרעה
104,ME-15-05-29738-201,"דברים אלו נאמרו טרם חקיקתו של תיקון 113 לחוק העונשין, תיקון שתכליתו הייתה הבניית שיקול הדעת בגזירת הדין.",הכרעה
105,ME-15-05-29738-201,"מאז חקיקת תיקון 113 מורכב הליך גזירת הדין ממספר שלבים, אותם על בית המשפט לעבור עד ההכרעה בעונשו של הנאשם; תחילה בוחן בית המשפט האם בפניו אירוע אחד או מספר אירועים במובן סעיף 40יג' לחוק העונשין; לאחר מכן על בית המשפט לקבוע את מתחם העונש ההולם לכל אירוע בו הורשע הנאשם.",הכרעה
106,ME-15-05-29738-201,"מתחם זה ייקבע על פי ""עיקרון ההלימה"", דהיינו ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק העונשין).",הכרעה
107,ME-15-05-29738-201,"במסגרת זו יתחשב בית המשפט בנסיבות הקשורות בביצוע העבירה – כדוגמת הנזק שנגרם ושהיה יכול להיגרם כתוצאה מהעבירה, במידת התכנון שקדמה למעשה, במידת הפסול שבמעשה ושאר השיקולים כמפורט בסעיף  40ט' לחוק; משקבע בית המשפט את מתחם העונש ההולם, עליו לבחון האם ישנן נסיבות שאינן קשורות בביצוע העבירה המצדיקות סטייה מהמתחם,  בין סטייה לקולא מטעמי שיקום (סעיף 40ד' לחוק) ובין סטייה לחומרה מטעמי הגנה על שלום הציבור (סעיף 40ה' לחוק); אם מצא בית המשפט כי אין מקום לסטות מהמתחם, יקבע את העונש בתוך המתחם.",הכרעה
108,ME-15-05-29738-201,"לשם כך יתחשב בשיקולי הרתעה (סעיפים 40ו' ו-40ז' לחוק) ובנסיבות שאינן קשורות בביצוע העבירה, כגון הנזק שנגרם לנאשם ולמשפחתו כתוצאה מן ההרשעה, עברו הפלילי או העדרו, נסיבות חייו של הנאשם, נטילת אחריות על ידו וכדומה (סעיף 40יא' לחוק).",הכרעה
109,ME-15-05-29738-201,אייל הורשע בהריגתו של המנוח.,גזירת דינו של אייל
110,ME-15-05-29738-201,"על פי כתב האישום המתוקן בו הודה,  הסכים אייל לבקשות אחמד פתחי ואיברהים, לירות במנוח תמורת תשלום בסך של 150,000 ₪.",גזירת דינו של אייל
111,ME-15-05-29738-201,במסגרת כתב האישום צוין כי הללו לא ביקשו להמית את המנוח אלא רק לפגוע בו ולגרום לו חבלה חמורה או נכות.,גזירת דינו של אייל
112,ME-15-05-29738-201,"ראינו גם כי אייל היה שותף לתכנון, נטל חלק בסיור המקדים וביום האירוע הגיע למקום והמתין למנוח.",גזירת דינו של אייל
113,ME-15-05-29738-201,"אייל ירה שתי יריות לכיוון המנוח, שאחת מהן פגעה בו והביאה למותו.",גזירת דינו של אייל
114,ME-15-05-29738-201,"אייל הודה והורשע גם בעבירות נוספות, קשירת קשר לפשע ועבירות בנשק.",גזירת דינו של אייל
115,ME-15-05-29738-201,"עבירות אלו מתמזגות בעבירה העיקרית, עבירת ההריגה, ומהוות חלק משרשרת המעשים שהביאו בסופו של דבר להמתת המנוח.",גזירת דינו של אייל
116,ME-15-05-29738-201,"על כן, ברי שעסקינן במעשה אחד המחייב ענישה כוללת .",גזירת דינו של אייל
117,ME-15-05-29738-201,העונש המרבי הקבוע לעבירת ההריגה לפי סעיף 298 לחוק העונשין הוא מאסר לתקופה של 20 שנה.,גזירת דינו של אייל
118,ME-15-05-29738-201,עונש זה מבטא את החומרה הרבה שבנטילת חיי אדם.,גזירת דינו של אייל
119,ME-15-05-29738-201,"נטילת חיים פוגעת בערך החיים ובקדושתם ומחייבת ענישה מחמירה, גם אם המבצע לא פעל מתוך כוונה להביא להמתת הקרבן.",גזירת דינו של אייל
120,ME-15-05-29738-201,"דומה, כי כבר נאמר כל שניתן על הקלות הבלתי נתפסת בה נגדעים בארצנו חיי אדם, ולא נותר אלא לחזור על הדברים.",גזירת דינו של אייל
121,ME-15-05-29738-201,"חילופי דברים וסכסוכים של מה בכך מובילים במקרים רבים מדי ובמהירות גדולה מדי לשליפת כלי נשק, קר או חם, או לנקיטה במעשי אלימות קטלנים.",גזירת דינו של אייל
122,ME-15-05-29738-201,"יתרה מכך, לעיתים נדמה שחל פיחות בלתי נסלח ובלתי נסבל בערכם של חיי אדם.",גזירת דינו של אייל
123,ME-15-05-29738-201,"בראש ובראשונה עלינו לשוות לנגד עיננו את המנוח שחייו קופדו בנסיבות שאין להשלים עימן, ולהגנה על ערך החיים וקדושתם שמור משקל משמעותי ביותר במלאכת הענישה.",גזירת דינו של אייל
124,ME-15-05-29738-201,"העונש המוסכם, 18 שנים, נופל אך במעט מהעונש המרבי לעבירה.",גזירת דינו של אייל
125,ME-15-05-29738-201,"הוא מבטא את החומרה שבמעשיו של אייל, אשר פעל מתוך בצע כסף וסיכון לחיי אדם תוך שימוש באקדח.",גזירת דינו של אייל
126,ME-15-05-29738-201,"אייל פעל מתוך אדישות לאפשרות שהירי יביא למותו של המנוח, התעלם מפציעתו והותירו פצוע, שותת דם, בנסיבות שבהן היה צריך להיות ברור כי לא יזכה לכל עזרה.",גזירת דינו של אייל
127,ME-15-05-29738-201,ענישה על מעשה שכזה צריכה לבטא את החומרה הרבה ואת הסלידה מהתנהגותו של אייל.,גזירת דינו של אייל
128,ME-15-05-29738-201,"העונש המוסכם, הקרוב לעונש המרבי אותו ניתן להטיל, מבטא חומרה זו.",גזירת דינו של אייל
129,ME-15-05-29738-201,אין בנסיבות שאינן קשורות בביצוע העבירה הצדקה להחמיר או להקל בעונש המוסכם.,גזירת דינו של אייל
130,ME-15-05-29738-201,"אייל הורשע בעבר רק במקרה אחד, עבירה של תקיפת שוטר ואיומים.",גזירת דינו של אייל
131,ME-15-05-29738-201,"מדובר בעבירה משנת 2009, ואין בעבר זה כדי להוות גורם משמעותי בענישה.",גזירת דינו של אייל
132,ME-15-05-29738-201,"חרטת הנאשם ובקשת המחילה ממשפחת הקרבן באו רק לאחר תום שמיעת ראיות התביעה ואף כי יש לברך על הבעת החרטה, ולו גם כשהיא מגיעה באיחור רב, אין בה כשלעצמה להצדיק סטייה מהעונש המוסכם.",גזירת דינו של אייל
133,ME-15-05-29738-201,גם מצבו המשפחתי של הנאשם ומחלת בתו אינם מצדיקים חריגה.,גזירת דינו של אייל
134,ME-15-05-29738-201,המאשימה מבקשת להטיל על הנאשם גם קנס כספי.,גזירת דינו של אייל
135,ME-15-05-29738-201,"הטעם העיקרי להצדיק הטלת קנס במקרה הנוכחי נעוץ בעובדה כי הנאשם פעל למען בצע כסף ואף קיבל 30,000 ₪ עבור מעשיו.",גזירת דינו של אייל
136,ME-15-05-29738-201,סעיף 63 לחוק העונשין קובע את העיקרון ולפיו בית המשפט רשאי להטיל קנס לפי שווי הנזק או טובת ההנאה לנאשם.,גזירת דינו של אייל
137,ME-15-05-29738-201,וכך מורה הסעיף:,גזירת דינו של אייל
138,ME-15-05-29738-201,"(א)	בשל עבירה שנתכוון בה הנאשם לגרום נזק ממון לאחר או להשיג טובת הנאה לעצמו או לאחר, רשאי בית המשפט להטיל על הנאשם קנס פי ארבעה משוויים של הנזק שנגרם או של טובת ההנאה שהושגה על ידי העבירה, או את הקנס שנקבע בחיקוק, הכל לפי הגדול שבהם.",גזירת דינו של אייל
139,ME-15-05-29738-201,"(ב)	הורשע אדם בעבירה, וקיבל דבר כשכר בעד ביצועה או כאמצעי לביצועה, רשאי בית המשפט להטיל עליו קנס פי ארבעה משוויו של הדבר, או את הקנס שנקבע בחיקוק, הכל לפי הגדול שבהם.",גזירת דינו של אייל
140,ME-15-05-29738-201,"(ג)	בקביעת סכום הקנס לפי סעיף זה רשאי בית המשפט להתחשב, בין השאר, בהשפעה שתהיה לסילוק הקנס על יכולתו של הנאשם לפצות את הניזוק בשל הנזק שנגרם לו על ידי העבירה.",גזירת דינו של אייל
141,ME-15-05-29738-201,"(ד)	קביעת הקנס לפי ערך הנזק שנגרם או טובת ההנאה שהופקה תהא כערכם ביום ביצוע העבירה או ביום מתן החלטת בית המשפט, לפי הגדול שבהם.",גזירת דינו של אייל
142,ME-15-05-29738-201,"בשים לב לטובת ההנאה שנצמחה לאייל, קבלת 30,000 ₪ ומצבו הכלכלי, דומני כי במקרה הנוכחי ראוי להטיל על אייל קנס בשיעור של 50,000 ₪, ולקבוע כי אם לא ישלם הקנס, ירצה הנאשם 3 חודשי מאסר.",גזירת דינו של אייל
143,ME-15-05-29738-201,הקנס ישולם בתשלומים כפי שיפורט להלן.,גזירת דינו של אייל
144,ME-15-05-29738-201,מעשיו של הנאשם הביאו למותו של המנוח.,גזירת דינו של אייל
145,ME-15-05-29738-201,"גם בהעדר תסקיר נפגע עבירה ברור לכל כי גדיעת חייו של אדם בן 42, מותירה את משפחתו לא רק עם עצב ויגון על האבדן, אלא גם  עם פגיעה כלכלית קשה.",גזירת דינו של אייל
146,ME-15-05-29738-201,במיוחד נכון הדבר כאשר המנוח היה אב מפרנס לאשתו ולשלושת ילדיו.,גזירת דינו של אייל
147,ME-15-05-29738-201,המאשימה עותרת להטיל על אייל את הפיצוי המקסימאלי הקבוע בחוק (סעיף 77).,גזירת דינו של אייל
148,ME-15-05-29738-201,הכאב והסבל שנגרמו למשפחת המנוח אינם ברי פיצוי.,גזירת דינו של אייל
149,ME-15-05-29738-201,"עם זאת, הנזק הכלכלי שנגרם להם ראוי לפיצוי ממשי.",גזירת דינו של אייל
150,ME-15-05-29738-201,"בשים לב לנסיבות המקרה ולפיצויים שנפסקו במקרים דומים, אנו סבורים שיש לחייב את הנאשם בפיצוי בסך של 250,000 ₪.",גזירת דינו של אייל
151,ME-15-05-29738-201,סכום זה ישולם לשיעורן כפי שיפורט להלן.,גזירת דינו של אייל
152,ME-15-05-29738-201,נעיר ונזכיר כי פיצוי זה אינו תחליף לפיצוי כספי אותו רשאים בני משפחת המנוח לתבוע בהליך אזרחי ואינו ממצה את מלוא נזקיהם.,גזירת דינו של אייל
153,ME-15-05-29738-201,בצד כל אלו נטיל על הנאשם גם עונש מאסר מותנה הצופה פני עתיד.,גזירת דינו של אייל
154,ME-15-05-29738-201,אחמד הורשע בעבירות בנשק.,גזירת דינו של אחמד
155,ME-15-05-29738-201,ראינו כי אחמד החזיק שלא כדין באקדח ומסר אותו לאחמד פתחי.,גזירת דינו של אחמד
156,ME-15-05-29738-201,"על פי כתב האישום, אחמד ידע כי האקדח הוא כלי מסוכן, שאף שימש לירי קודם (סעיף 9 לכתב האישום).",גזירת דינו של אחמד
157,ME-15-05-29738-201,"המחלוקת העיקרית עניינה בשאלה האם מהעונש שיוטל על הנאשם ינוכו כל ימי מעצרו בתיק זה או שמא יש להפחית מימי המעצר שינוכו, את תקופת מאסרו של אחמד בתיק הנוסף (מיום 28.3.2015 ועד 24.11.2015).",גזירת דינו של אחמד
158,ME-15-05-29738-201,במקרה הנוכחי הורשע אחמד גם בתיק הנוסף בעבירות בנשק.,גזירת דינו של אחמד
159,ME-15-05-29738-201,"מתברר כי אחמד החזיק שלא כדין באקדח וכשהגיעו השוטרים לסוכת אבלים בבית משפחתו, נמלט מהמקום עם האקדח.",גזירת דינו של אחמד
160,ME-15-05-29738-201,אחמד השליך את האקדח במהלך מנוסתו.,גזירת דינו של אחמד
161,ME-15-05-29738-201,מדובר בעבירה עצמאית ונפרדת שגם היא נעברה בנשק.,גזירת דינו של אחמד
162,ME-15-05-29738-201,אין זיקה בין המעשים מושא שני האישומים.,גזירת דינו של אחמד
163,ME-15-05-29738-201,"יש לראות בחומרה את העובדה כי אחמד שב והחזיק אקדח שלא כדין, לאחר שאקדח קודם שמסר לאחמד פתחי הביא למותו של המנוח.",גזירת דינו של אחמד
164,ME-15-05-29738-201,"שיקולי הענישה, הצורך בהרתעה וביטוי לחומרת המעשים, מחייבים לקבוע כי העונשים ירוצו במצטבר.",גזירת דינו של אחמד
165,ME-15-05-29738-201,המאשימה מבקשת להשית גם על אחמד קנס.,גזירת דינו של אחמד
166,ME-15-05-29738-201,אין טענה ואין ראיה כי אחמד ביצע את המעשה לשם קבלת טובת הנאה כספית כלשהי.,גזירת דינו של אחמד
167,ME-15-05-29738-201,על כן אנו סבורים שראוי להטיל על אחמד קנס כספי בסכום לא גבוה.,גזירת דינו של אחמד
168,ME-15-05-29738-201,"אף שאחמד לא הורשע בקשירת קשר להמתת המנוח, ואף כי אין ראיה שידע מהי כוונתם של אחמד פתחי ואייל, הרי ברור שידע והבין כי האקדח עלול לסכן חיים ולגרום לנזק.",גזירת דינו של אחמד
169,ME-15-05-29738-201,"על כן, יש מקום לחייב גם את אחמד לשלם פיצוי למשפחת הקרבן.",גזירת דינו של אחמד
170,ME-15-05-29738-201,"בקביעת סכום פיצוי זה נביא בחשבון את חלקו של אחמד במעשה, ולכן נטיל עליו פיצוי בסך של 80,000 ₪ בלבד.",גזירת דינו של אחמד
171,ME-15-05-29738-201,לצד כל אלו יש כמובן להטיל על אחמד עונשי מאסר על תנאי.,גזירת דינו של אחמד
172,ME-15-05-29738-201,"לאור כל האמור, אנו גוזרים על הנאשמים את העונשים כדלקמן:",סוף דבר
173,ME-15-05-29738-201,"(א)	מאסר בפועל של 18 שנים, אשר יימנה מיום מעצרו 20.4.2015.",על אייל הייב:
174,ME-15-05-29738-201,"(ב)	מאסר מותנה של 18 חודשים, לבל יעבור הנאשם תוך שלוש שנים מיום שחרורו, עבירת אלימות מסוג פשע או קשירת קשר לפשע ו/או עבירה בנשק מסוג פשע לפי סעיף 144 לחוק העונשין.",על אייל הייב:
175,ME-15-05-29738-201,"(ג)	הנאשם ישלם קנס בסך של 50,000 ₪.",על אייל הייב:
176,ME-15-05-29738-201,הקנס ישולם ב- 5 תשלומים חודשיים ושווים החל מיום 1.5.2017.,על אייל הייב:
177,ME-15-05-29738-201,אם לא ישולם הקנס ירצה הנאשם מאסר של 3 חודשים.,על אייל הייב:
178,ME-15-05-29738-201,"(ד)	הנאשם ישלם למשפחת המנוח פיצויים בסך של 250,000 ₪.",על אייל הייב:
179,ME-15-05-29738-201,הפיצויים ישולמו ב- 12 תשלומים חודשיים שווים החל מיום 1.5.2017.,על אייל הייב:
180,ME-15-05-29738-201,התשלומים יבוצעו לקופת בית המשפט ויועברו למשפחת הקרבן.,על אייל הייב:
181,ME-15-05-29738-201,המאשימה תגיש תוך 15 ימים את פרטי חשבון הבנק של משפחת הקרבן.,על אייל הייב:
182,ME-15-05-29738-201,(א)	מאסר בפועל של 4 שנים שיימנו החל מיום 25.11.2015.,על אחמד חסארמה:
183,ME-15-05-29738-201,"(ב)	מאסר מותנה של 12 חודשים לבל יעבור הנאשם, תוך 3 שנים משחרורו עבירה בה הורשע.",על אחמד חסארמה:
184,ME-15-05-29738-201,"(ג)	הנאשם ישלם קנס בסך 10,000 ₪ או 30 ימי מאסר תמורתו.",על אחמד חסארמה:
185,ME-15-05-29738-201,הקנס ישולם  ב- 5 תשלומים חודשיים ושווים החל מיום 1.5.2017.,על אחמד חסארמה:
186,ME-15-05-29738-201,"(ד)	הנאשם ישלם למשפחת הקרבן פיצוי בסך של 80,000 ₪.",על אחמד חסארמה:
187,ME-15-05-29738-201,הפיצוי ישולם ב- 10 תשלומים חודשיים החל מיום 1.5.2017.,על אחמד חסארמה:
188,ME-15-05-29738-201,זכות ערעור לבית המשפט העליון תוך 45 יום.,על אחמד חסארמה:
189,ME-15-05-29738-201,"5129371ניתן והודע היום כ""ד אדר תשע""ז, 22/3/2017 במעמד הנוכחים.",על אחמד חסארמה:
