,verdict,text,part
0,SH-18-11-56900-989,"חוק העונשין, תשל""ז-1977: סע'  144, 144(א), 186","אחמד בן קאיד אלקטנאני
ע""י ב""כ עו""ד אמיר אזריק"
1,SH-18-11-56900-989,"הנאשם שלפני נותן את הדין בגין עבירה של החזקת נשק ותחמושת, בניגוד לסעיף 144(א) רישא וסיפא לחוק העונשין, תשל""ז – 1977.",כתב האישום והשתלשלות הדיון
2,SH-18-11-56900-989,"בהתאם לעובדות כתב האישום, סיכמו ביניהם הנאשם ובן משפחתו, חליל אלקטנאני, כי חליל יחביא בביתו של הנאשם תיק ובו אמצעי לחימה מסוגים שונים.",כתב האישום והשתלשלות הדיון
3,SH-18-11-56900-989,"הנאשם החביא את הילקוט בחדר השינה בביתו, שכונה 14, בית 153, רהט – מעל ארון הבגדים.",כתב האישום והשתלשלות הדיון
4,SH-18-11-56900-989,"לנאשם יוחס, כי החזיק באמצעי הלחימה בצוותא עם אותו חליל.",כתב האישום והשתלשלות הדיון
5,SH-18-11-56900-989,"ההגנה כפרה בעבירה שבכתב האישום, ולאחר שמיעת הראיות וסיכומי הצדדים, הורשע הנאשם בעבירה שבכתב האישום.",כתב האישום והשתלשלות הדיון
6,SH-18-11-56900-989,"לאור גילו של הנאשם, הופנה להערכת שירות המבחן למבוגרים.",כתב האישום והשתלשלות הדיון
7,SH-18-11-56900-989,"לאחר הרשעת הנאשם בדין, בטרם נשמעה פרשת העונש, לאור חילוקי דעות בין הנאשם לבין סניגורו דאז, פוטר סניגורו של הנאשם מייצוג, ולאחר קבלת תסקיר שירות המבחן למבוגרים וכן לאחר הסדרת הייצוג על ידי סניגור אחר – נשמעה פרשת העונש.",כתב האישום והשתלשלות הדיון
8,SH-18-11-56900-989,מכאן – גזר דין זה.,כתב האישום והשתלשלות הדיון
9,SH-18-11-56900-989,"התביעה הגישה, לענין העונש, תמונות צבעוניות מתיק העבודה (ת/27) שם נראים אמצעי הלחימה שנתפסו.",ראיות לעונש
10,SH-18-11-56900-989,"ההגנה לא הגישה ראיות לעונש, אולם ביקשה להעיד את אשתו של הנאשם, סונדוס אלקטנאני.",ראיות לעונש
11,SH-18-11-56900-989,"אשת הנאשם מסרה, כי הנאשם היה ""ילד"" כאשר עבר את העבירה וכי ""עבדו עליו"", והוא בסך הכל שמר את התיק אצלו.",ראיות לעונש
12,SH-18-11-56900-989,"לדברי העדה, לא יחזור שוב על אותה טעות.",ראיות לעונש
13,SH-18-11-56900-989,"העדה מסרה, כי היא הרה מהנאשם וכי הוא המפרנס היחיד של התא המשפחתי.",ראיות לעונש
14,SH-18-11-56900-989,"בענינו של הנאשם הוגש תסקיר המפרט את נסיבותיו האישיות, כבן 22, נשוי, מתגורר ברהט ועובד במחצבה במפעל ""רותם"" מזה כששה חודשים.",הערכת שירות המבחן למבוגרים
15,SH-18-11-56900-989,"הנאשם סיים 12 שנות לימוד, אך אינו יודע אם זכאי לתעודת בגרות, כיוון שנעצר במהלך שנת הלימודים האחרונה.",הערכת שירות המבחן למבוגרים
16,SH-18-11-56900-989,"הנאשם מסר, כי בשנת 2018 עבר תאונת דרכים, אשר לדבריו, נחבל במהלכה באופן העשוי להשפיע עליו בעתיד, אך לא הוצגו אישורים רפואיים.",הערכת שירות המבחן למבוגרים
17,SH-18-11-56900-989,הנאשם נעדר הרשעות קודמות.,הערכת שירות המבחן למבוגרים
18,SH-18-11-56900-989,"הנאשם נטל אחריות חלקית בנוגע לעבירה דנן ושירות המבחן התרשם, כי אינו מגלה הבנה לחומרת המעשים.",הערכת שירות המבחן למבוגרים
19,SH-18-11-56900-989,"לדברי הנאשם, ביום העבירה, בן דודו חליל הגיע אליו ואמר לו שהוא משאיר אצלו תיק והוא יבוא לקחת אותו מאוחר יותר.",הערכת שירות המבחן למבוגרים
20,SH-18-11-56900-989,הנאשם נתן אמון בבן דודו ולכן לא שאל בנוגע לתכולת התיק.,הערכת שירות המבחן למבוגרים
21,SH-18-11-56900-989,"כאשר חליל לא חזר לקחת את התיק, פתח הנאשם את התיק והבחין במחסניות בלבד ולא ביתר תכולת התיק.",הערכת שירות המבחן למבוגרים
22,SH-18-11-56900-989,"הנאשם מסר, כי מערכת היחסים שלו עם חליל מושתת על כבוד ופחד ולכן הסכים לבקשתו.",הערכת שירות המבחן למבוגרים
23,SH-18-11-56900-989,"לדבריו, גם כאשר הבחין, כי בתיק ישנן מחסניות נשק, לא ידע שאסור להחזיקן, אך יצר קשר עם חליל שיבוא לקחת אותן, והאחרון לא הגיע ואף איים על הנאשם.",הערכת שירות המבחן למבוגרים
24,SH-18-11-56900-989,"שירות המבחן התרשם מפער בדבריו של הנאשם, כאשר מחד, טען, כי לא ידע שקיים איסור להחזיק מחסניות נשק, ומנגד, נרתע מכך וביקש מחליל לבוא לקחת את התיק.",הערכת שירות המבחן למבוגרים
25,SH-18-11-56900-989,"הנאשם שלל השתייכות לארגון טרור, ומסר, כי תופס את גורמי אכיפת החוק, המשטרה והצבא כגופים חיוניים שמטרתם לעצור את האלימות.",הערכת שירות המבחן למבוגרים
26,SH-18-11-56900-989,הנאשם שלל שימוש בחומרים ממכרים.,הערכת שירות המבחן למבוגרים
27,SH-18-11-56900-989,"שירות המבחן התרשם, כי הנאשם מביע שאיפות נורמטיביות להמשך, ומביע אחריות כלפי משפחתו.",הערכת שירות המבחן למבוגרים
28,SH-18-11-56900-989,"שירות המבחן התרשם, כי חווית המעצר וההליך הפלילי מהווים גורם מרתיע עבור הנאשם, על רקע המחיר אותו משלם.",הערכת שירות המבחן למבוגרים
29,SH-18-11-56900-989,"שירות המבחן התרשם, כי הנאשם הרבה לעסוק בפגיעה שחווה בשל מעורבותו בהליך פלילי ובהשלכותיו על חייו.",הערכת שירות המבחן למבוגרים
30,SH-18-11-56900-989,"שירות המבחן התרשם, כי הנאשם אינו נוטל אחריות מלאה על מעשיו, מטשטש ומצמצם מחלקו בעבירה, מחזיק בעמדה קרבנית, תוך שמשליך את האחריות על גורמים חיצוניים, מתקשה להפעיל שיקול דעת מעמיק אודות מעשיו, ועלול לפעול בצורה מרצה, מבלי לבחון את ההשלכות לכך, מתוך רצון לזכות בהערכה.",הערכת שירות המבחן למבוגרים
31,SH-18-11-56900-989,הנאשם הביע הסכמתו להשתלב בהליך טיפולי.,הערכת שירות המבחן למבוגרים
32,SH-18-11-56900-989,"שירות המבחן למבוגרים המליץ על ענישה מוחשית לצד מאסר מותנה, והמליץ, כי גורמי הטיפול בשב""ס יבחנו את האפשרות לשלב את הנאשם בהליך טיפולי במסגרת מאסרו.",הערכת שירות המבחן למבוגרים
33,SH-18-11-56900-989,התביעה הגישה טיעוניה בכתב (ת/28) והשלימה אותן על פה.,טענות הצדדים
34,SH-18-11-56900-989,"התביעה טענה, כי מעשי הנאשם פגעו בערכים המוגנים של הגנה על שלום הציבור ובטחונו, ושמירה על גופו וחייו של אדם.",טענות הצדדים
35,SH-18-11-56900-989,"התביעה הדגישה הנזקים הפוטנציאליים מעבירות נשק, אשר יש בהן כדי לגדוע חיי אדם.",טענות הצדדים
36,SH-18-11-56900-989,"התביעה טענה, כי נשק לא חוקי עלול להגיע לידיים עברייניות או חמור מכך – לשמש גם לעבירות נגד בטחון המדינה.",טענות הצדדים
37,SH-18-11-56900-989,"התביעה עמדה על הנסיבות לחומרה, שכן, במקרה דנן, החזיק הנאשם, בין היתר, מטען חבלה מוכן להפעלה מרחוק, בבית בו נמצאים ילדים ומבוגרים.",טענות הצדדים
38,SH-18-11-56900-989,"בנוסף, החזיק הנאשם ברימון סינוור וכן, מאות כדורי רובה, חלקם מוכנים בתוך מחסניות.",טענות הצדדים
39,SH-18-11-56900-989,"התביעה הדגישה התכנון שקדם לעבירה, שעה שתיאם הנאשם עם חליל את מסירת התיק.",טענות הצדדים
40,SH-18-11-56900-989,"התביעה הפנתה לענינו של חליל, אשר נדון לפני מותב אחר, ונגזרו עליו 30 חודשי מאסר בפועל.",טענות הצדדים
41,SH-18-11-56900-989,"חליל ערער על גזר דינו, אך בית המשפט המחוזי המליץ לו לשקול את ערעורו ולבסוף, חזר בו חליל מהערעור.",טענות הצדדים
42,SH-18-11-56900-989,"התביעה הפנתה להנחיית פרקליט המדינה 9.16, שענינה מדיניות ענישה בעבירות נשק ומטעני חבלה, שם נקבעו ""מתחמי מוצא"" שנגזרו מפסיקת בית המשפט העליון, תוך שהמאשימה תעתור למתחמים גבוהים יותר בהתאם לנסיבות.",טענות הצדדים
43,SH-18-11-56900-989,התביעה עתרה למתחם ענישה הנע בין 40 ועד 80 חודשי מאסר בפועל.,טענות הצדדים
44,SH-18-11-56900-989,"התביעה הפנתה לתסקיר שירות המבחן למבוגרים, אשר נערך אך ורק בשל גילו של הנאשם, ממנו עולה, כי הנאשם אינו מפנים את חומרת המעשים ואינו נוטל אחריות על מעשיו, תוך ששירות המבחן המליץ על ענישה מוחשית ומרתיעה.",טענות הצדדים
45,SH-18-11-56900-989,"התביעה טענה, כי אין לייחס משקל לחלוף הזמן, אשר נגרם בשל ניהול ההליך, לרבות בקשות דחיה רבות מצד ההגנה; אי התייצבות העדים שהינם קרובי משפחתו של הנאשם; והוצאת צווי הבאה.",טענות הצדדים
46,SH-18-11-56900-989,"לאור גילו הצעיר של הנאשם והיעדר הרשעות קודמות, עתרה התביעה למקם את עונשו של הנאשם סמוך לתחתית מתחם הענישה, ולהטיל עליו מאסר מותנה וקנס משמעותי.",טענות הצדדים
47,SH-18-11-56900-989,ההגנה הגישה טיעוניה בכתב (נ/1) והשלימה אותן על פה.,טענות הצדדים
48,SH-18-11-56900-989,"ההגנה טענה, כי הנאשם היה בגיר צעיר בעת שעבר את העבירה, כבן 18, ובכך יש נסיבה לקולה.",טענות הצדדים
49,SH-18-11-56900-989,"ההגנה טענה, כי בגיר בחברה הבדואית אינו אותו הדבר כמו בגיר בחברה היהודית והוא אינו ""מפותח דיו"" לכן מודעותו לדברים רגילים אינה שווה.",טענות הצדדים
50,SH-18-11-56900-989,"כבר כעת, מוצא בית המשפט להעיר, כי טענה זו אינה ראויה, איננה אמת, ומוטב אילו לא היתה עולה על הכתב.",טענות הצדדים
51,SH-18-11-56900-989,"ההגנה טענה, כי לנאשם נגרם עיוות דין בכך שההליך התנהל קרוב לארבע שנים ומחצה.",טענות הצדדים
52,SH-18-11-56900-989,"ההגנה טענה, כי הנאשם נעדר הרשעות קודמות, וכי לא נפתחו נגדו תיקים נוספים מאז האירוע.",טענות הצדדים
53,SH-18-11-56900-989,"על טענה זו, השיב התובע, כי הדברים אינם נכונים, וההגנה תיקנה את טיעונה זה ומסרה, כי מכל מקום הנאשם לא הורשע בתיקים נוספים.",טענות הצדדים
54,SH-18-11-56900-989,"ההגנה טענה, כי העבירה נעברה ללא תחכום והנאשם לא תכנן להשתמש בנשק והאמל""ח שנתפסו.",טענות הצדדים
55,SH-18-11-56900-989,"ההגנה טענה, כי חליל ניצל את תמימותו של הנאשם ושכנע אותו לשמור אצלו את התיק מפני הרשויות, אשר היו אמורים לערוך חיפוש בביתו.",טענות הצדדים
56,SH-18-11-56900-989,"ההגנה טענה, כי אין אינדיקציה שהנאשם קיבל תשלום על כך ששמר על התיק עבור חליל, ומכאן, שיותר הגיוני להניח, כי חליל ניצל את תמימותו של הנאשם, אשר נסחף אחריו ורצה להרשים אותו.",טענות הצדדים
57,SH-18-11-56900-989,"ההגנה טענה, כי הנאשם לא רכש את האמל""ח ולכן חלקו בעבירה זניח.",טענות הצדדים
58,SH-18-11-56900-989,"ההגנה טענה, כי הצעירים בחברה הבדואית רוכשים כבוד לאנשים מבוגרים מהם והנאשם ""נפל בפח"" של חליל, אשר ניצל את פערי הגילאים בינו לבין הנאשם ואת מעמדו ה""עברייני"" בקרב בני המשפחה.",טענות הצדדים
59,SH-18-11-56900-989,"ההגנה טענה, כי הנאשם לא היה מסתבך אלמלא חליל ביקש ממנו לשמור על התיק שלו.",טענות הצדדים
60,SH-18-11-56900-989,"ההגנה טענה, כי לא נגרם כל נזק מהעבירות.",טענות הצדדים
61,SH-18-11-56900-989,"ההגנה טענה, כי הנאשם שיתף פעולה באופן מלא בחקירתו, גרסתו היתה קוהרנטית ותשובותיו היו רצופות, אך למצער (הטעות במקור) בית המשפט לא האמין לגרסתו.",טענות הצדדים
62,SH-18-11-56900-989,"ההגנה ביקשה לקחת בחשבון את נסיבותיו של הנאשם, אשר כיום נשוי, ואשתו בהריון מתקדם, עובד כשבעה חודשים ומשפחתו נורמטיבית ללא עבר פלילי.",טענות הצדדים
63,SH-18-11-56900-989,"ההגנה טענה, כי תפיסת עולמו של הנאשם היא שבטית ולכן ניתן להבין את מעשיו.",טענות הצדדים
64,SH-18-11-56900-989,"ההגנה טענה, כי חווית המעצר היתה מרתיעה עבור הנאשם, אשר מבטא עמדות נורמטיביות ושאיפות לנהל אורח חיים תקין ויצרני.",טענות הצדדים
65,SH-18-11-56900-989,"ההגנה הפנתה לתסקיר שירות המבחן, ממנו עולה, כי הנאשם לא הפר את תנאי מעצר הבית ואף השתלב בקבוצת עצורי בית, והגיע למרבית המפגשים, חרף הקושי עם השפה העברית.",טענות הצדדים
66,SH-18-11-56900-989,"ההגנה טענה, כי הנאשם נטל אחריות על מעשיו והסביר, כי חליל ניצל את תמימותו והוא פחד מחליל.",טענות הצדדים
67,SH-18-11-56900-989,"ההגנה טענה, כי הנאשם הביע חרטה בפני קצינת המבחן והסביר לה את חששו מההשלכות של התיק והדאגה לפרנסת משפחתו.",טענות הצדדים
68,SH-18-11-56900-989,"ההגנה טענה, כי העובדת הסוציאלית בשירות המבחן למבוגרים אינה משפטנית ובטח שאין לה תואר במשפטים, אשר רוצה ומייחלת שהנאשם יודה בכתב האישום ""אס איז"" (כך במקור) תוך התעלמות מוחלטת מגרסתו, עליה עומד גם כעת, חרף הכרעת הדין, לכן היא רוצה ""להעניש אותו"" על כך שאינו מתיישר עם התיאוריה של כתב האישום.",טענות הצדדים
69,SH-18-11-56900-989,"ההגנה מסרה, כי בשיחות שקיים הסניגור עם הנאשם, הביע האחרון חרטה עמוקה על מעשיו והתחייב שלא לעבור שוב על החוק.",טענות הצדדים
70,SH-18-11-56900-989,"ההגנה עתרה להפנות את הנאשם פעם נוספת לשירות המבחן למבוגרים, על מנת לבחון ענישה בדמות צו של""צ או עבודות שירות.",טענות הצדדים
71,SH-18-11-56900-989,ההגנה עתרה להשיב את כספי הפיקדון בתיק לידיה.,טענות הצדדים
72,SH-18-11-56900-989,"בדברו האחרון של הנאשם מסר, כי הוא היה צעיר והוא מתנצל על מעשיו, הוא לא הבין את המשמעות של הדברים כפי שהוא מבין כיום.",טענות הצדדים
73,SH-18-11-56900-989,"אין צורך להכביר מילים על פוטנציאל הסיכון הנובע מהחזקת נשק חם קטלני, שלא כדין.",דיון והכרעה
74,SH-18-11-56900-989,"כלי הנשק עלול למצוא דרכו לפעילות שלילית, אם פלילית ואם נגד בטחון המדינה.",דיון והכרעה
75,SH-18-11-56900-989,"החזקת אמל""ח על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום, מי שמחזיק נשק ברישיון נדרש לאפסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית, כמפורט לעיל.",דיון והכרעה
76,SH-18-11-56900-989,"כמובן, שבכל הנוגע למטען החבלה, אין כלל אפשרות לקבל רשיון להחזקתו.",דיון והכרעה
77,SH-18-11-56900-989,"בנוסף, החזקת אמל""ח כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
78,SH-18-11-56900-989,"בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין.",דיון והכרעה
79,SH-18-11-56900-989,"זאת, כדי לבלום את שרשרת העבירות בשלב ראשוני.",דיון והכרעה
80,SH-18-11-56900-989,...,דיון והכרעה
81,SH-18-11-56900-989,התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים.,דיון והכרעה
82,SH-18-11-56900-989,אין לדעת מה יעלה בגורלם של  ולאלו תוצאות הרסניות יובילו.,דיון והכרעה
83,SH-18-11-56900-989,"ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות.",דיון והכרעה
84,SH-18-11-56900-989,"עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",דיון והכרעה
85,SH-18-11-56900-989,יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה.,דיון והכרעה
86,SH-18-11-56900-989,"בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין.",דיון והכרעה
87,SH-18-11-56900-989,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",דיון והכרעה
88,SH-18-11-56900-989,"בשנים האחרונות, כחלק מההסלמה הכללית באלימות העבריינים ועל רקע זמינותם הגבוהה של כלי נשק וחומרי חבלה, השימוש העברייני במטעני חבלה הפך לנפוץ והוא גרם לפגיעות בנפש וברכוש - של אלה שאליהם כוונה הפגיעה ושל אחרים, תמימים.",דיון והכרעה
89,SH-18-11-56900-989,"מטעני חבלה מטבעם אינם משמשים את העבריינים להגנה עצמית, אלא למעשי תקיפה אלימים אכזריים ומסוכנים מאין כמותם.",דיון והכרעה
90,SH-18-11-56900-989,"בהקשר זה אין כל מקום להתחשבות, הבנה או סלחנות ויש לטפל בתופעה ביד קשה ולמצות את חומר הדין כלפי כל אחת מהחוליות בשרשרת ההכנה, ההספקה והשימוש במטעני חבלה.",דיון והכרעה
91,SH-18-11-56900-989,"ולדידי, אין להירתע מהטלת עונשי המאסר המירביים האפשריים.",דיון והכרעה
92,SH-18-11-56900-989,"ובהמשך, ציין: נפש הציבור נקעה מהמצב, והצורך בריסון התופעה ברור מאליו.",דיון והכרעה
93,SH-18-11-56900-989,אחת מדרכי הפעולה המתבקשות היא החמרת הענישה.,דיון והכרעה
94,SH-18-11-56900-989,"להלן, תובא סקירה של מדיניות הענישה הנוהגת בעבירות מאותה מטריה:",דיון והכרעה
95,SH-18-11-56900-989,"בית המשפט קמא ציין ובצדק, את החומרה הרבה שיש לראות בעבירות הקשורות בנשק, ואף בצדק ציין, כי בית המשפט מצווה להחמיר את הענישה בעבירות כגון אלה, כדי להגן על הציבור.",דיון והכרעה
96,SH-18-11-56900-989,כך צדק גם בית המשפט בעת שקבע מתחם עונש כפי שקבע...,דיון והכרעה
97,SH-18-11-56900-989,"בית משפט קמה הדגיש את העובדה כי העבירה של החזקת נשק הפכה למכה של  אזור הדרום, ואף צדק, כאשר קבע שלא ניתן להתעלם מנסיבה זו בעת קביעת העונש הראוי למערער.",דיון והכרעה
98,SH-18-11-56900-989,"לפני מספר שנים, פורסמה הנחיית פרקליט המדינה מס'  9.16 (מיום ג' אב תשע""ו – 07/08/16) בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן.",דיון והכרעה
99,SH-18-11-56900-989,"התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה.",דיון והכרעה
100,SH-18-11-56900-989,"מבחינת מדרג החומרה, הוצבה החזקה של מטען חבלה – ברמה החמורה ביותר ואילו החזקת רימון הלם ותחמושת ללא נשק נלווה - ברמה נמוכה יותר.",דיון והכרעה
101,SH-18-11-56900-989,"לנוכח הפסיקה, שפורטה באותה הנחיה, הונחתה התביעה הכללית לטעון למתחם שינוע בין שלוש שנות מאסר לבין שש שנות מאסר בפועל בגין כל עבירה בודדת של החזקת מטען חבלה; בין 9 עד 24 חודשי מאסר בפועל בגין עבירה בודדת של החזקת רימון הלם; 6 חדשי מאסר בפועל, לריצוי בדרך של עבודות שירות, עד 6 חדשי מאסר בפועל ממש בגין החזקת תחמושת, תוך שהוברר, כי ככל שכמות התחמושת גדולה יותר, יש לעתור למתחם ענישה גבוה יותר.",דיון והכרעה
102,SH-18-11-56900-989,"במקרה דנן, החזיק הנאשם במטען חבלה, הניתן להפעלה מרחוק, לצד רימון הלם, מחסניות ומספר רב של כדורים.",דיון והכרעה
103,SH-18-11-56900-989,"כל אלו – החזיק הנאשם כשהם עטופים בתוך חולצה ובתוך כובע ""חם צוואר"", בתוך ילקוט, אותו הניח בחדרו, אותו חולק עם אחיו הקטנים.",דיון והכרעה
104,SH-18-11-56900-989,"ההגנה טענה בנוגע לכך שלא נגרם כל נזק ממעשי הנאשם, ואולם, אופן החזקת אמצעי הלחימה – בתוך חדר השינה של הנאשם, בו ישנים גם אחיו הקטנים, יש בה פוטנציאל נזק ממשי לשלומם ובטחונם.",דיון והכרעה
105,SH-18-11-56900-989,"טענות ההגנה בנוגע לכך שהנאשם נוצל על ידי חליל, אינן מתיישבות, וזאת בלשון המעטה, עם הממצאים העובדתיים בהכרעת הדין.",דיון והכרעה
106,SH-18-11-56900-989,"לאחר שמיעת כלל ראיות הצדדים ולאחר עיון בסיכומי הצדדים, מצא בית המשפט, כי הנאשם היה מודע היטב לתכולת התיק ואף נטל חלק פעיל ומשמעותי בכל הנוגע להחזקת אמצעי הלחימה.",דיון והכרעה
107,SH-18-11-56900-989,"בית המשפט התרשם מהנאשם כאדם מניפולטיבי ולא אמין, הכל כמפורט בממצאי הכרעת הדין.",דיון והכרעה
108,SH-18-11-56900-989,"כך שאין ליתן משקל רב לגרסאות שמסר, אשר גם השתנו מיום ליום.",דיון והכרעה
109,SH-18-11-56900-989,"בין היתר, עולה מהכרעת הדין, כי הנאשם נקט בפעולות אקטיביות על מנת לשבש את חקירת המשטרה ועל מנת לטשטש את מסלול ההעברה של אמצעי הלחימה, תוך שמתכלל מעת לעת את מצב הראיות שנאספו ואף מנחה מעורבים אחרים, אלו גרסאות למסור וכיצד להתנהל בחקירה.",דיון והכרעה
110,SH-18-11-56900-989,"עוד עולה מהשיחות המבוקרות שהובאו בהכרעת הדין, שהנאשם חשש, שחליל ימסור למשטרה מידע בנוגע לידיעת מי מהמעורבים באשר לתכולת התיק.",דיון והכרעה
111,SH-18-11-56900-989,"כלומר, הנאשם הוא שחשש מהפללתו על ידי חליל.",דיון והכרעה
112,SH-18-11-56900-989,"עוד עולה מאותן שיחות, כי בניגוד לבני משפחה נוספים, שנרתעו ממעורבות בפרשה (כגון אחד מבני הדודים אליו מתייחס הנאשם, שסירב לגעת באמל""ח ולהחזיק בהם) – לא חשש הנאשם ליטול את האמל""ח לחזקתו, בעיניים פקוחות.",דיון והכרעה
113,SH-18-11-56900-989,"כל אלה מלמדים על מעורבות עומק בפרשה, במידה העולה באופן משמעותי על מעורבותו של חליל.",דיון והכרעה
114,SH-18-11-56900-989,"הן היקף מעורבותו של הנאשם, כאמור, המלמדת על מעמד בכיר בהיררכיה של המעורבים בפרשה;  הן נסיבות החזקת האמל""ח, בחדר ילדים, מקום בו קיים פוטנציאל ממשי לאסון, אם נפגעים היו יתר הנוכחים בחדר ובבית; הן העובדה, כי הנאשם הוא שהחזיק באמל""ח בסופו של דבר, בפועל, כאשר חליל הורשע, הלכה למעשה, בהחזקה קונסטורקטיבית, כאשר מסר אותם לנאשם - יש מקום להבחין ביניהם בנוגע לקביעת מתחם הענישה ההולם, ולקבוע מתחם מעט גבוה יותר בענינו של הנאשם דנן.",דיון והכרעה
115,SH-18-11-56900-989,"לאור טיב הנשק והתחמושת שהוחזקו; אופן החזקתם - בחדר השינה של הנאשם ואחיו הקטנים; פוטניציאל הנזק הממשי שקם ממעשיו; ולאור ממצאי הכרעת הדין; מוצא בית המשפט, כי מתחם העונש ההולם בענינו של הנאשם דנן ינוע בין 32 ועד 64 חודשי מאסר בפועל.",דיון והכרעה
116,SH-18-11-56900-989,"ההגנה ביקשה לקחת בחשבון את המנטליות של הנאשם כצעיר בחברה הבדואית; את חששו מחליל, אשר עבורו שמר את הנשק והתחמושת לאור פער הגילאים ביניהם; את היותו של הנאשם נעדר הרשעות קודמות; ואת חלוף הזמן.",קביעת הענישה הספציפית בתוך המתחם
117,SH-18-11-56900-989,"אשר לחלוף הזמן, טענה ההגנה, כי לנאשם נגרם עיוות דין.",קביעת הענישה הספציפית בתוך המתחם
118,SH-18-11-56900-989,"אלא, שטענה זו אינה מתיישבת עם העובדה, שחלוף הזמן נגרם לאור ניהול ההליך עד תום, כאשר ברקע, בקשות דחיה מצד ההגנה והצורך להוציא צווי הבאה לעדים, אשר הינם בני משפחה של הנאשם ושל חליל.",קביעת הענישה הספציפית בתוך המתחם
119,SH-18-11-56900-989,"אשר לטענת ההגנה בדבר חששו של הנאשם מחליל לאור פערי הגילאים ביניהם, הרי שטענה זו, כבר נדונה במסגרת הכרעת הדין ונדחתה.",קביעת הענישה הספציפית בתוך המתחם
120,SH-18-11-56900-989,"ממצאי בית המשפט היו, כי הנאשם היווה חוליה משמעותית ממערך החזקת האמל""ח הנדון, ולא חוליה מקרית וחסרת חשיבות.",קביעת הענישה הספציפית בתוך המתחם
121,SH-18-11-56900-989,"עוד נקבע, כי הנאשם פעל באופן מניפולטיבי, תוך נסיון לתאם גרסאות בחקירה, וכי לא ניתן ליתן אמון בדבריו.",קביעת הענישה הספציפית בתוך המתחם
122,SH-18-11-56900-989,"הנאשם, עד כה, לא נטל אחריות על מעשיו, ממשיך להשליך את האשמה על חליל, תוך שמציג עצמו, בניגוד לממצאים שנקבעו, כ""קרבן"" בפרשה.",קביעת הענישה הספציפית בתוך המתחם
123,SH-18-11-56900-989,"שירות המבחן התרשם, כי הנאשם עלול לנהוג בצורה עוברת חוק פעם נוספת.",קביעת הענישה הספציפית בתוך המתחם
124,SH-18-11-56900-989,שירות המבחן למבוגרים אף המליץ על ענישה מוחשית ומרתיעה ולהטיל עליו עונש מאסר.,קביעת הענישה הספציפית בתוך המתחם
125,SH-18-11-56900-989,"לזכות הנאשם יילקחו, גילו הצעיר; היעדר הרשעות קודמות; מצבו המשפחתי.",קביעת הענישה הספציפית בתוך המתחם
126,SH-18-11-56900-989,"במכלול השיקולים, הגם שלא נטל הנאשם אחריות כלשהי למעשיו, הרי בהעדר הרשעות קודמות, ימוקם עונשו בסמוך לתחתית המתחם, אך לא בתחתית ממש.",קביעת הענישה הספציפית בתוך המתחם
127,SH-18-11-56900-989,"כמובן, יושת על הנאשם עונש מאסר צופה פני עתיד, לבל יהין להחזיק שוב בנשק חם או קר, אמצעי לחימה או תחמושת מכל סוג שהוא.",קביעת הענישה הספציפית בתוך המתחם
128,SH-18-11-56900-989,"כן, יושת על הנאשם עיצום כספי מסוג קנס, לאור השווי הלא מבוטל של אמצעי הלחימה שהוחזקו על ידו וזאת גם בשים לב לכך שהוחזקו גם על ידי אחרים.",קביעת הענישה הספציפית בתוך המתחם
129,SH-18-11-56900-989,"לאחר שבית המשפט עיין בטיעוני הצדדים בכתב; שמע טיעוני הצדדים על פה; עיין בראיות לעונש; עיין בתסקיר שירות המבחן למבוגרים; לאחר ששמע את דברי העדה לענין העונש; ולאחר ששמע דברו האחרון של הנאשם, גוזר בית המשפט על הנאשם את העונשים כדלקמן:",סיכום
130,SH-18-11-56900-989,"36 חודשי מאסר בפועל, בניכוי ימי מעצרו בהתאם לרישומי שב""ס;",סיכום
131,SH-18-11-56900-989,"12 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג פשע בניגוד לסעיף 144 לחוק העונשין, תשל""ז – 1977;",סיכום
132,SH-18-11-56900-989,"6 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג עוון בניגוד לסעיף 144 לחוק העונשין, תשל""ז – 1977;  או עבירה כלשהי בניגוד לסעיף 186 לאותו חוק;",סיכום
133,SH-18-11-56900-989,"קנס בסך 15,000 ₪ או 120 ימי מאסר תמורתו.",סיכום
134,SH-18-11-56900-989,הקנס ישולם ב-15 שיעורים שווים ורצופים החל מיום 15.07.23 ובכל 15 לחודש שלאחר מכן.,סיכום
135,SH-18-11-56900-989,לא יועבר אחד התשלומים במועד – תעמוד היתרה לפירעון מידי;,סיכום
136,SH-18-11-56900-989,"אמצעי לחימה ותחמושת – יושמדו, בחלוף תקופת הערעור.",סיכום
137,SH-18-11-56900-989,הנאשם יתייצב לריצוי עונשו כעת.,סיכום
138,SH-18-11-56900-989,עותק גזר הדין יועבר לשירות המבחן למבוגרים.,סיכום
139,SH-18-11-56900-989,"ניתנה היום, י""א סיוון תשפ""ג, 31 מאי 2023, במעמד הצדדים.",סיכום
