,verdict,text,part
0,SH-21-11-24748-516,כבוד סגן הנשיא ירון מינטקביץ,בית משפט השלום בירושלים
4,SH-21-11-24748-516,"מדינת ישראל
ע""י עו""ד ברכה בן אדרת",בית משפט השלום בירושלים
5,SH-21-11-24748-516,"גאבר קואסמה
ע""י עו""ד אכרם אבו לבדה",נגד
6,SH-21-11-24748-516,"חוק העונשין, תשל""ז-1977: סע'  144, ח'",נגד
7,SH-21-11-24748-516,"הנאשם הורשע, על פי הודאתו, בכך שבסמוך לתחילת חודש נובמבר 2021 רכש תת מקלע ""עוזי"" ורובה M4 והחזיק בהם במשך מספר ימים בביתו, מתחת מיטתה של בתו, עד ליום 4.11.21.",רקע וטענות הצדדים
8,SH-21-11-24748-516,"ב""כ המאשימה הפנתה לחומרת המעשים ופגיעתם בערכים מוגנים, וביקשה לקבוע כי מתחם העונש ההולם בצידם הוא מאסר לתקופה שבין שנתיים וחצי לארבע וחצי שנים.",רקע וטענות הצדדים
9,SH-21-11-24748-516,"לאור נסיבותיו של הנאשם ביקשה להשית עליו עונש בתחתית המתחם, קרי שנתיים וחצי מאסר.",רקע וטענות הצדדים
10,SH-21-11-24748-516,"ב""כ הנאשם מנגד, הפנה לכך שהנאשם החזיק בנשק בשל תחושה של העדר ביטחון אישי במקום מגוריו, מחנה שועפאט, ולכך שהנאשם רכש את הנשק כי קיבל ""הצעה טובה"" והחזיק בנשק ללא תחמושת.",רקע וטענות הצדדים
11,SH-21-11-24748-516,"עוד טען, כי רובה ה M4 לא היה תקני, אם כי לא חלק על כך שמדובר בנשק קטלני, ועל כן טען כי מתחם העונש ההולם אמור להתחיל בעשרה חודשי מאסר ולא כפי שטענה המאשימה.",רקע וטענות הצדדים
12,SH-21-11-24748-516,"לעניין קביעת העונש בתוך המתחם הפנה לנסיבותיו האישיות של הנאשם, כפי שפורטו בתסקיר, להודאתו ולהעדר הרשעות קודמות.",רקע וטענות הצדדים
13,SH-21-11-24748-516,"לאור אלה, ביקש להשית על הנאשם תשעה חודשי מאסר בפועל.",רקע וטענות הצדדים
14,SH-21-11-24748-516,הנאשם אמר כי טעה ומתחרט על מעשיו.,רקע וטענות הצדדים
15,SH-21-11-24748-516,"הנאשם החזיק בביתו תת מקלע עוזי ורובה M4 (M16 קצר) ובכך פגע בערך המוגן החשוב מכל, שמירה על חיי אדם, שהרי החזקת נשק מקפלת בתוכה סיכון ממשי כי הנשק ישמש לביצוע עבירות פליליות או מעשי טרור, ובכך יביא לקיפוח נפש.",מתחם העונש ההולם
16,SH-21-11-24748-516,"התקשיתי מאוד לקבל, כי הנאשם עשה כן, בשל תחושה של העדר ביטחון אישי בשכונת מגוריו – מעבר לעובדה שהטענה אינה מסבירה החזקת שני כלי נשק אוטומטיים, דווקא החזקת נשק בשכונת מגורים היא הגורם לתחושת חוסר ביטחון אישי של התושבים.",מתחם העונש ההולם
17,SH-21-11-24748-516,"כמו לא ראיתי כי העובדה שכלי הנשק לא היו טעונים גורעת מחומרת המעשים, מה גם שאינה מתיישבת עם הטענה שהנשק הוחזק לצורך הגנה עצמית.",מתחם העונש ההולם
18,SH-21-11-24748-516,בית המשפט העליון עמד בשורה ארוכה של פסקי דין על חומרתן הרבה של עבירות הנשק והסכנה לשלום הציבור וביטחונו הטמונה בהן והצורך להחמיר עם מבצעיהן.,מתחם העונש ההולם
19,SH-21-11-24748-516,"כלי-נשק נועדו לזרוע הרס, חורבן ואובדן.",מתחם העונש ההולם
20,SH-21-11-24748-516,הם נועדו להרוג.,מתחם העונש ההולם
21,SH-21-11-24748-516,"ככל שמדובר בכלי-נשק התקפי יותר, דוגמת מקלע, תת-מקלע או רובה סער, מידת ההרס וההרג אשר יש בכוחם לזרוע רבה יותר.",מתחם העונש ההולם
22,SH-21-11-24748-516,"מדינה ריבונית איננה יכולה לקבל כ""מכת-גורל"" תופעה של החזקת כמות אדירה של נשק בלתי-חוקי בקרב אזרחיה ותושביה.",מתחם העונש ההולם
23,SH-21-11-24748-516,תופעה שכזו פוגעת בעצם משילותה; היא פוגעת בסדר הטוב שבה; היא חותרת תחת שלומם וביטחונם של אזרחיה.,מתחם העונש ההולם
24,SH-21-11-24748-516,"לבסוף, היא אף עלולה להקים סימן שאלה על עצם קיומה.",מתחם העונש ההולם
25,SH-21-11-24748-516,"ועדת המנכ""לים להתמודדות עם הפשיעה והאלימות בחברה הערבית, ציינה, במסגרת הדו""ח המפורט שאותו פרסמה, שאחד המאפיינים של תופעת הפשיעה בחברה הערבית והגורמים לה הוא הימצאותם וזמינותם של כלי-נשק מסוגים שונים בקרב החברה הערבית בהיקפים גדולים מאוד.",מתחם העונש ההולם
26,SH-21-11-24748-516,ההערכות מדברות על החזקה של עשרות ומאות אלפי כלי-נשק לא חוקיים; השימוש בכלים הללו פוגע קשות בביטחון האישי של האזרחים ובאמון בכוחות אכיפת החוק.,מתחם העונש ההולם
27,SH-21-11-24748-516,"עצם החזקת הנשק מגבירה את החשש לשימוש בו ומפגיעה בחיי-אדם, וכך גדל הביקוש הגובר בהתחמשות ובמספר מקרי הירי והרצח.",מתחם העונש ההולם
28,SH-21-11-24748-516,הוועדה המליצה על העלאת רמת הענישה ובכך חיזוק אמון הציבור הערבי במדינה בכלל וברשויות האכיפה בפרט.,מתחם העונש ההולם
29,SH-21-11-24748-516,"דו""ח הוועדה אומץ במסגרת הצעת חוק העונשין (תיקון מס' 143) (עבירות בנשק), התשפ""ב-2021 (הצ""ח הממשלה 1466, יח' כסלו התשפ""ב, 22.11.2021).",מתחם העונש ההולם
30,SH-21-11-24748-516,במסגרת תיקון 140 לחוק העונשין (שנכנס בתוקף בהוראת שעה למשך שלוש שנים ביום 8.12.2021) אף אימצה כנסת ישראל את ההמלצות הללו.,מתחם העונש ההולם
31,SH-21-11-24748-516,הדברים ידועים וברורים.,מתחם העונש ההולם
32,SH-21-11-24748-516,אין ביכולתן של רשויות האכיפה להגיע אל כל אחד ואחד ממחזיקי הנשק הבלתי חוקי מפאת כמותם והתנהלותם החשאית ומפאת מגבלותיהם הידועות והברורות.,מתחם העונש ההולם
33,SH-21-11-24748-516,"לפיכך, רק ענישה חמורה וכואבת, שתוטל על מתי המעט מן המעט, אשר נתפסים כשהם רוכשים, מחזיקים, נושאים ומובילים נשק, עשויה לשנות במשהו את מאזן-הכדאיות של מי ששוקל לעבור עבירות שכאלו.",מתחם העונש ההולם
34,SH-21-11-24748-516,הפיתוי לעבור את העבירות הללו הוא רב.,מתחם העונש ההולם
35,SH-21-11-24748-516,"למכירת נשק לא חוקי עשוי להילוות רווח נאה בשים לב למחיריו המאמירים כל העת; מחזיקי נשק נהנים מ""מעמד"" ומיכולת לאיים ולהרתיע את הזולת.",מתחם העונש ההולם
36,SH-21-11-24748-516,"גורמי הפשע והטרור עושים בו שימוש תדיר להוצאה לפועל של פעולותיהם, תוך קיפוד חיי-אדם שוב ושוב (לעיתים גם כאלו שאינם קשורים כלל לסכסוך ואך נקלעו לקו האש שלא בטובתם).",מתחם העונש ההולם
37,SH-21-11-24748-516,"הוראת השעה, אשר נחקקה זה מקרוב (הקובעת עונש מזערי לעבירות דוגמת זו שבעשייתה הורשע המשיב) איננה חלה בעניינו.",מתחם העונש ההולם
38,SH-21-11-24748-516,"עם זאת, רוחה שורה עלינו זה מכבר.",מתחם העונש ההולם
39,SH-21-11-24748-516,"אין היא אלא אמירה חקיקתית, המצהירה את המובן מאליו.",מתחם העונש ההולם
40,SH-21-11-24748-516,הצהרות דוגמתה בוטאו פעם ועוד פעם בפסיקת בתי המשפט.,מתחם העונש ההולם
41,SH-21-11-24748-516,"לכל ברור, כי מיגור תופעת ההחזקה של אמל""ח בלתי-חוקי יוכל לצאת מגדר המילה הנאמרת או הנכתבת אל הפועל בעולם המציאות רק אם העבירות המרכיבות אותה יזכו להכרה כעבירות חמורות ומסוכנות, כאלו הראויות לעונש חמור ומכביד.",מתחם העונש ההולם
42,SH-21-11-24748-516,הדברים בוודאי נכונים עת בתי-המשפט חוזרים ועומדים על מסוכנות תופעת עבירות הנשק;  על נזקן הרב; על היותן מכת מדינה; על הצורך למגרן ועל הקושי לעשות כן.,מתחם העונש ההולם
43,SH-21-11-24748-516,"במקרה שלפנינו, המשיב הורשע בהחזקת שני כלי-נשק, לא אחד.",מתחם העונש ההולם
44,SH-21-11-24748-516,"בשום שלב לא נשמעה מפיו או בשמו הצהרה, המסבירה מדוע החזיק בנשק?",מתחם העונש ההולם
45,SH-21-11-24748-516,כיצד הגיע הנשק לרשותו?,מתחם העונש ההולם
46,SH-21-11-24748-516,מה התכוון לעשות בנשק?,מתחם העונש ההולם
47,SH-21-11-24748-516,"כאשר עניין לנו בעבירה מסוג זה, אשר כורכת בחובה סכנה מוחשית לציבור, פועל יוצא של עשיית שימוש בנשק או בהפצתו, אזי אין להניח הנחות מקלות לזכות הנאשם.",מתחם העונש ההולם
48,SH-21-11-24748-516,"ואכן, בין אם התכוון המשיב לסחור בנשק, בין אם בחר להחזיקו לצורך שימוש פלילי או אחר, אין בכך כדי להוות טעם להקל עמו.",מתחם העונש ההולם
49,SH-21-11-24748-516,"יותר מכך, עניין לנו כאן בכלי-נשק מסוג התקפי - תת-מקלע (ולא רק אחד אלא שניים).",מתחם העונש ההולם
50,SH-21-11-24748-516,"מקום בו עסקינן בכלי-נשק מסוג זה, נטל-ההסבר המוטל לפתחו של העבריין כבד יותר.",מתחם העונש ההולם
51,SH-21-11-24748-516,"מזדהים אנו, אפוא עם טענות ב""כ המאשימה, שלפיהן, הגיעה השעה לעלות שלב נוסף במעלה המדורג בסולם הענישה המוטל על עבריינות הנשק.",מתחם העונש ההולם
52,SH-21-11-24748-516,"דומה ""שרוחה"" של הפסיקה של בית – המשפט העליון חייבת לשרות גם על העניין המונח לפנינו.",מתחם העונש ההולם
53,SH-21-11-24748-516,"זאת ועוד, לא נעלמה מעינינו העובדה שבשום שלב, ואף לא בדברו האחרון, לא הביע המשיב צער על מעשיו; לא נשמעה חרטה מפיו.",מתחם העונש ההולם
54,SH-21-11-24748-516,הוא הודה במיוחס לו.,מתחם העונש ההולם
55,SH-21-11-24748-516,הוא נטל אחריות על המעשה.,מתחם העונש ההולם
56,SH-21-11-24748-516,היה כאן חיסכון (מסוים) בזמן שיפוטי.,מתחם העונש ההולם
57,SH-21-11-24748-516,"אמרנו ""מסוים"", שכן מקום בו נתפסו כלי-נשק בחצריו של הנאשם והוא קשר עצמו מיד אליהם (בשים לב לכך שאמו הסתבכה כתוצאה מהמעשה - ועל כך, אגב, הביע צער), יקשה עליו מאוד לשכנע את בית-המשפט שהוא לא עבר את העבירה המיוחסת לו.",מתחם העונש ההולם
58,SH-21-11-24748-516,"עניין לנו במקרה בו המשיב, כאשר נתפס בכף ואנשי משטרה הגיעו אל ביתו ומצאו את כלי-הנשק שהוסתרו בו, תקף שוטר, היכה אותו וגרם לו לכאב ולאי-נוחות מהלך מספר ימים.",מתחם העונש ההולם
59,SH-21-11-24748-516,"בין אם התביעה שמה דגש על כך בטיעוניה, בין אם לאו, המדובר בעבירה חמורה, המצדיקה ומחייבת, בנסיבותיה, הטלת עונש גם בגינה.",מתחם העונש ההולם
60,SH-21-11-24748-516,"איננו מקבלים בהקשר זה את טענת הסנגור, שלפיה יש להתייחס אל מעשה תקיפת השוטר (בנסיבות שבהן בוצע) כאל דבר של מה בכך, בבחינת זוטי דברים כמעט.",מתחם העונש ההולם
61,SH-21-11-24748-516,גם בגין תקיפת השוטר המבצע תפקידו ראוי המשיב להיענש.,מתחם העונש ההולם
62,SH-21-11-24748-516,"אנו סבורים, שמתחם העונש ההולם שאותו קבע בית – המשפט קמא הנכבד (12-36 חודשי מאסר בפועל) אינו יכול לתת מענה לצורכי ההלימה, המניעה וההרתעה שהם בעלי משמעות עצומה בכגון דא.",מתחם העונש ההולם
63,SH-21-11-24748-516,"אין הוא הולם את רוח התקופה ואת ""מגמת ההחמרה"" שעליה מדברים בפסיקה מזה שנים.",מתחם העונש ההולם
64,SH-21-11-24748-516,"אין במתחם, שתחתיתו ניצבת על 12 חודשי מאסר כדי להלום את המאבק הנדרש במכת המדינה המתבטאת בהחזקת עשרות אלפי כלי – נשק בלתי – חוקיים בידי אזרחי ישראל ותושביה.",מתחם העונש ההולם
65,SH-21-11-24748-516,"ראוי להמשיך במגמת ההחמרה בענישה וליישמה גם במקרה שלפנינו כך שייאמר בקול חד וברור, כי כל המעורב בעבירות נשק שלא כחוק: מי שרוכשם, מי שסוחר בהם, מובילם, נושאם או משתמש בהם יישא בגין כך במלוא חומרת הדין.",מתחם העונש ההולם
66,SH-21-11-24748-516,אולי כך יופר מאזן הכדאיות של העבריינים והחזקת נשק בלתי – חוקי (בשים לב לסיכוי להיתפס בגינה) תהפוך להיות מסוכנת ובלתי – כדאית.,מתחם העונש ההולם
67,SH-21-11-24748-516,"כידוע, בתי – המשפט אינם נוהגים להסלים את רמת – הענישה באבחה אחת.",מתחם העונש ההולם
68,SH-21-11-24748-516,"נקוט בידיהם תמיד כלל ההדרגתיות בהחמרת הענישה, כפועל יוצא של הכלל בדבר האזהרה טרם ענישה.",מתחם העונש ההולם
69,SH-21-11-24748-516,תיקון 140 איננו בעל תחולה על העניין שלפנינו.,מתחם העונש ההולם
70,SH-21-11-24748-516,"במאמר מוסגר נציין כי לעמדתנו, עונש מזערי יהלום את המקרים הקלים: עת מדובר בהחזקה של כלי – נשק שרמת קטלניותם נמוכה; כלי – נשק שהוחזקו למשך זמן קצר; כלי – נשק שהוסגרו בידי בעליהם.",מתחם העונש ההולם
71,SH-21-11-24748-516,עונשים מזעריים אינם רלבנטיים למקרים החמורים.,מתחם העונש ההולם
72,SH-21-11-24748-516,אין הם רלבנטיים למקרים שבהם מוחזקים מספר כלי – נשק; אין הם נוגעים למקרים בהם הנשק המוחזק הוא נשק שקטלניותו רבה; נשק התקפי; נשק שאין ניתן כל הסבר מקל להחזקתו.,מתחם העונש ההולם
73,SH-21-11-24748-516,"מקרה, כמו זה שלפנינו, איננו נמנה על המקרים הקלים.",מתחם העונש ההולם
74,SH-21-11-24748-516,אין ענין לנו במי שהחזיק נשק שמידת קטלניותו נמוכה.,מתחם העונש ההולם
75,SH-21-11-24748-516,"אין אנו דנים במי שהחזיק כלי נשק בודד למשך פרק זמן קצר; לא הושמע, כאמור לעיל, ולו ראשיתו של הסבר להחזקת כלי – הנשק.",מתחם העונש ההולם
76,SH-21-11-24748-516,המשיב הוסיף חטא על פשע כשעירב את אימו על – מנת שתסתיר עבורו את אחד מכלי – הנשק וכאשר תקף את השוטר אשר ביצע את החיפוש בביתו וגרם לו לכאב ולאי – נוחות שאיננה רגעית באופייה.,מתחם העונש ההולם
77,SH-21-11-24748-516,"לפיכך, מתחם הענישה אשר נקבע על – ידי השופט הנכבד של הערכאה קמא איננו הולם כלל ועיקר את מכלול נסיבות האירוע.",מתחם העונש ההולם
78,SH-21-11-24748-516,"מכלול נסיבות האירוע הנדון כאן מחייבות קביעת מתחם ענישה, אשר ספו התחתון עומד על 24 חודשי מאסר ואשר הרף העליון שלו עומד על 50 חודשי מאסר, הכל לצד עונשי מאסר על - תנאי ופיצויים לשוטר שנפגע.",מתחם העונש ההולם
79,SH-21-11-24748-516,והדברים יפים גם למקרה שלפני (למעט העובדה כי הנאשם שלפני לא הורשע בתקיפת שוטר).,מתחם העונש ההולם
80,SH-21-11-24748-516,"בקביעת מתחם העונש אביא בחשבון את חומרת מעשיו של הנאשם, המתבטאת בריבוי כלי הנשק והעובדה שמדובר בכלי נשק אוטומטיים שהסיכון הטמון בהם גבוה, אופן ההחזקה (בבית מגורים), הצורך להרתיע מפני ביצוע עבירות דומות ורמת הענישה הנוהגת, כפי שצוטטה למעלה.",מתחם העונש ההולם
81,SH-21-11-24748-516,"אני ער לטענת הסניגור כי רובה ה- M4 אינו תקני, אך בכתב האישום אין לכך התייחסות, וממילא אין טענה כי אין מדובר בנשק קטלני.",מתחם העונש ההולם
82,SH-21-11-24748-516,"בשים לב לכל אלה, מתחם העונש ההולם את המעשים הוא מאסר, לתקופה שבין שנתיים לארבע שנים ועונשים נלווים.",מתחם העונש ההולם
83,SH-21-11-24748-516,"הנאשם יליד 1995, נשוי ואב לשלושה ילדים, קודם למעצרו עבד בשיפוצים ואין לחובתו הרשעות קודמות.",נסיבות שאינן קשורות לעבירה
84,SH-21-11-24748-516,"מתסקיר שירות המבחן עולה, כי הנאשם נולד ובגדל בחברון, למשפחה נורמטיבית ומתפקדת, אך עזב את בית הספר בכיתה ח' לסייע בפרנסת המשפחה.",נסיבות שאינן קשורות לעבירה
85,SH-21-11-24748-516,"הנאשם הסביר את מעשיו בכך שראה בנשק סימן לגבריות ומקור לתחושת ביטחון אישי, ורכש את הנשק כי הוצע לו במחיר משתלם.",נסיבות שאינן קשורות לעבירה
86,SH-21-11-24748-516,להערכת שירות המבחן הנאשם לא היה מודע למשמעות הפלילית של מעשיו ולחומרתם.,נסיבות שאינן קשורות לעבירה
87,SH-21-11-24748-516,"שירות המבחן העריך, כי ההליך המשפטי הרתיע את הנאשם וכי הסיכון שישוב על מעשיו נמוך.",נסיבות שאינן קשורות לעבירה
88,SH-21-11-24748-516,עם זאת שירות המבחן העריך כי הנאשם אינו בשל להליך טיפולי.,נסיבות שאינן קשורות לעבירה
89,SH-21-11-24748-516,"מכלול שיקולי הענישה פועל לזכות הנאשם: מדובר באדם צעיר יחסית, אשר קודם למעצרו תפקד באופן נורמטיבי, וקיבל אחריות למעשיו.",דיון והכרעה
90,SH-21-11-24748-516,כמו כן שירות המבחן מעריך כי ההליך הביא להרתעתו של הנאשם וכי הסיכון שישוב על מעשיו הוא נמוך.,דיון והכרעה
91,SH-21-11-24748-516,כל אלה אכן מצדיקים להשית על הנאשם עונש בתחתית המתחם.,דיון והכרעה
92,SH-21-11-24748-516,"שנתיים מאסר בפועל, שימנו מיום מעצרו של הנאשם, 4.11.21.",לפיכך גוזר על הנאשם את העונשים הבאים:
93,SH-21-11-24748-516,"ששה חודשי מאסר, בו לא יישא, אלא אם יעבור תוך שלוש שנים מיום שחרורו מהמאסר כל עבירה על סע' 144 לחוק העונשין או כל עבירה אחרת הכרוכה בשימוש בנשק.",לפיכך גוזר על הנאשם את העונשים הבאים:
94,SH-21-11-24748-516,"המוצגים יחולטו והמאשימה רשאית להשמידם, על פי החלטת פרקליט המחוז או מי שיוסמך על ידו לעניין זה.",לפיכך גוזר על הנאשם את העונשים הבאים:
95,SH-21-11-24748-516,זכות ערעור לבית המשפט המחוזי בירושלים תוך 45 יום.,לפיכך גוזר על הנאשם את העונשים הבאים:
96,SH-21-11-24748-516,"54678313ניתן היום, ז' אייר תשפ""ב, 08 מאי 2022, בנוכחות הצדדים.",לפיכך גוזר על הנאשם את העונשים הבאים:
