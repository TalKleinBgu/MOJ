,verdict,text,part
0,ME-20-03-50334-175,"ב""כ המאשימה: עו""ד מיטל אילן",נגד
1,ME-20-03-50334-175,"ב""כ הנאשם: עוה""ד כבוב ואלעמורי",נגד
2,ME-20-03-50334-175,"חוק העונשין, תשל""ז-1977: סע'  144(ב), 329, 329.א.1., 329.א.2, 40 יג'",נגד
3,ME-20-03-50334-175,"הנאשם 1 (להלן: ""הנאשם"") הורשע בהתאם להודאתו בעובדות כתב האישום המתוקן בעבירות כדלקמן:",גזר דין
4,ME-20-03-50334-175,"חבלה בכוונה מחמירה, לפי סעיף 329(א)(1) ו-(2) בחוק העונשין, תשל""ז-1977 (להלן: ""החוק"").",גזר דין
5,ME-20-03-50334-175,"נשיאת נשק, לפי סעיף 144(ב) רישא בחוק.",גזר דין
6,ME-20-03-50334-175,"על פי המתואר בעובדות כתב האישום המתוקן, הנאשמים הם אחים ומכירים את המתלונן היכרות רבת שנים ומשפחותיהם מתגוררות בסמיכות.",גזר דין
7,ME-20-03-50334-175,בין משפחת המתלונן לבין הנאשם 2 קיים סכסוך.,גזר דין
8,ME-20-03-50334-175,ביום 9.3.20 בשעה 17:00 נפגשו באקראי הנאשם 2 והמתלונן.,גזר דין
9,ME-20-03-50334-175,"כאשר העימות התפתח לתגרה, המתלונן התקשר לאחיו וביקש שיגיע למקום.",גזר דין
10,ME-20-03-50334-175,בהמשך לכך הגיעו למקום אחיו ואביו של המתלונן וביקשו להרגיע את הרוחות.,גזר דין
11,ME-20-03-50334-175,בשלב זה הנאשם 2 איים על המתלונן שיפגע בהם.,גזר דין
12,ME-20-03-50334-175,ביום 10.3.20 בשעה 19:35 המתלונן יצא מביתו ברכבו.,גזר דין
13,ME-20-03-50334-175,"באותה עת נהג הנאשם ברכב, נשא עמו אקדח ועקב ברכבו אחר מסלול נסיעתו של המתלונן.",גזר דין
14,ME-20-03-50334-175,"כאשר המתלונן הגיע סמוך לבית כנסת בעיר רמלה, הנאשם עצר את רכבו במקביל לרכב המתלונן ושאל אותו לשלומו.",גזר דין
15,ME-20-03-50334-175,"בעוד המתלונן עונה לנאשם, הוציא הנאשם את ידו מהחלון כשהוא אוחז באקדח וירה שלוש יריות לעבר המתלונן.",גזר דין
16,ME-20-03-50334-175,אחד הקליעים פגע במתלונן וחדר את ירכו השמאלית.,גזר דין
17,ME-20-03-50334-175,"המתלונן נסע מהמקום היישר לתחנת המשטרה ומשם המשיך לקבלת טיפול רפואי בבית החולים, בו אושפז למשך חמישה ימים.",גזר דין
18,ME-20-03-50334-175,הקליע הוצע מירכו והוא נזקק לניתוח נוסף.,גזר דין
19,ME-20-03-50334-175,"הצדדים הגיעו להסדר טיעון, לפיו הנאשם הודה והורשע בכתב האישום המתוקן.",גזר דין
20,ME-20-03-50334-175,"הוסכם כי המאשימה תעתור לעונש ראוי של 5 שנות מאסר בפועל, כולל הפעלת מאסר על תנאי של 12 חודשים, מאסר מותנה ופיצוי.",גזר דין
21,ME-20-03-50334-175,ההגנה תהא חופשיה בטיעוניה.,גזר דין
22,ME-20-03-50334-175,"תסקיר נפגע עבירה – המתלונן בשנות השלושים לחייו, עבד במשך עשור בעסק משפחתי ותפקד באופן מיטבי.",ראיות לעונש
23,ME-20-03-50334-175,"תאר שאף שהושמעו בפניו איומים, הם לא נתפסו על ידו כבעלי כוונה ממשית, והירי לעברו במקום ציבורי בעיר תפס אותו לא מוכן כאשר לא היתה לו כל אפשרות להתגונן.",ראיות לעונש
24,ME-20-03-50334-175,"מסיכום האשפוז בבית החולים ""אסף הרופא"" עלה שהמתלונן התקבל לחדר ההלם ביום 10.3.20 בשל פצע ירי בירך שמאל.",ראיות לעונש
25,ME-20-03-50334-175,עבר תחת הרדמה מקומית הוצאת הקליע ואושפז במחלקה אורתופדית.,ראיות לעונש
26,ME-20-03-50334-175,"במהלך האשפוז התברר שהוא סובל מפגיעה עצבית וירידה בתחושה לאורך כל השוק, קושי בהנעת הירך והברך ובהנעת הקרסול והאצבעות.",ראיות לעונש
27,ME-20-03-50334-175,"הומלץ על ניתוח, תוך שהוסבר לו כי גם לאחר ניתוח הוא עלול לסבול מנזק.",ראיות לעונש
28,ME-20-03-50334-175,המתלונן הביע חשש לביצוע הניתוח ובחר בטיפול  שמרני.,ראיות לעונש
29,ME-20-03-50334-175,הומלץ על פיזיותרפיה ושימוש בסד לאור חוסר הניידות.,ראיות לעונש
30,ME-20-03-50334-175,נפגע העבירה נמצא עד היום במעקב רפואי.,ראיות לעונש
31,ME-20-03-50334-175,"ממכתב שחרור ממרכז רפואי מחודש מאי 20' עולה שפנה עקב הימשכות כאבים בירך שמאל המקרינים לשוק, ירידה בתחושה וחולשה ברגל.",ראיות לעונש
32,ME-20-03-50334-175,"מכתב שחרור מהמחלקה הנוירוכירורגית מציין שאושפז בימים 6-8.7.20 לצורך ניתוח לשחרור העצב, עקב הגבלה בתפקוד, הפרעה תחושתית והחמרה בעוצמת הכאב בירך שמאל.",ראיות לעונש
33,ME-20-03-50334-175,"בנוסף הוצגו מסמכים רפואיים ובכללם סיכומי מעקב רפואיים, מעקב במרפאת כאב בו המלצה לנטילת קנאביס רפואי לשם התמודדות עם הכאב.",ראיות לעונש
34,ME-20-03-50334-175,"המתלונן הוכר כבעל נכות זמנית ומתקיים כיום מקצבת נכות, מתנייד בסיוע קביים ואינו מסוגל לדרוך על רגל שמאל.",ראיות לעונש
35,ME-20-03-50334-175,"כל מעבר ממצב עמידה לישיבה מצריך ממנו מאמץ רב וכרוך בכאב, הוא נדרש לביקורים רפואיים רבים וצפוי לעבור ניתוח בגינו צפויה לו תקופת שיקום נוספת.",ראיות לעונש
36,ME-20-03-50334-175,"להתרשמות עורכת התסקיר, בעקבות פציעתו של המתלונן הוא סובל מפגיעה פיזית שהותירה אותו עם מוגבלות, המונעת ממנו לעבוד, להתפרנס ולתפקד באופן עצמאי.",ראיות לעונש
37,ME-20-03-50334-175,"הפגיעה בו שיבשה את מהלך חייו ואת תכניותיו, פגעה במצבו הפיזי, התפקודי והרגשי והוא נאלץ להשקיע כוחותיו בהתמודדות עם נזקי הפגיעה.",ראיות לעונש
38,ME-20-03-50334-175,הומלץ על הטלת פיצוי כספי למתלונן כחלק מההכרה בפגיעה בו ובהשלכות הפגיעה על חייו וכדי לאפשר לו לפנות לטיפול ושיקום.,ראיות לעונש
39,ME-20-03-50334-175,"הסכם סולחה (נ/1) – מיום 15.4.21, שנערך בין אביו של המתלונן לבין אביו של הנאשם וממנו עולה שהצדדים הסכימו על סיום הסכסוך ביניהם שכתוצאה ממנו המתלונן נפצע ברגליו.",ראיות לעונש
40,ME-20-03-50334-175,"הוסכם שאביו של הנאשם ישלם למתלונן סך של 100,000 ₪, בחלוקה לתשלומים.",ראיות לעונש
41,ME-20-03-50334-175,"אביו של המתלונן מר אחמד מלכה – העיד כי הסולחה נערכה בהתאם למסורת, אבי המתלונן ואבי הפוגע עם אנשים נוספים כדי לעצור את ההסלמה.",ראיות לעונש
42,ME-20-03-50334-175,המתלונן לא נכח בעת עריכת הסולחה ולא שאלו לדעתו כיוון שכך נהוג.,ראיות לעונש
43,ME-20-03-50334-175,הכדור שפגע בבנו חדר לעצבים של הרגל ומאז רגלו לא זזה.,ראיות לעונש
44,ME-20-03-50334-175,"המתלונן היה מרוויח בחברת הבנייה המשפחתית כ-15,000 ₪ בחודש.",ראיות לעונש
45,ME-20-03-50334-175,"היום הוא נכה, יושב בבית ולא מסוגל להרים את כף רגלו.",ראיות לעונש
46,ME-20-03-50334-175,"עד כה שולם סך של 30,000 ₪ מתוך הסכם הסולחה.",ראיות לעונש
47,ME-20-03-50334-175,"מדובר בפיצוי על הפסד ימי עבודה בלבד, לא על הנכות ולא על דברים אחרים.",ראיות לעונש
48,ME-20-03-50334-175,אין כיום יריבות בין המשפחות.,ראיות לעונש
49,ME-20-03-50334-175,"לטענת ב""כ המאשימה עו""ד מיטל אילן, מעשיו של הנאשם פגעו פגיעה קשה בערכים המוגנים של חיי אדם, שמירת הגוף וכן שלום הציבור וביטחונו.",ראיות לעונש
50,ME-20-03-50334-175,"הנאשם נשא עמו ברכבו נשק טעון, כיוון אותו לעבר המתלונן במרכז עיר בשעת ערב מוקדמת וירה לעברו שלוש יריות עת שהו איש איש ברכבו.",ראיות לעונש
51,ME-20-03-50334-175,"הנאשם פגע במתלונן בירכו והפך אדם צעיר ומתפקד בתחילת חייו לאדם נכה, כאוב ומוגבל פיזית המתנייד באמצעות קביים, מועמד לניתוח נוסף שלאחריו צפוי להליך שיקום מורכב נוסף.",ראיות לעונש
52,ME-20-03-50334-175,הפגיעה הפיזית הביאה לפגיעה תפקודית ורגשית ובמידה רבה עצרה את מהלך חייו.,ראיות לעונש
53,ME-20-03-50334-175,"הפסיקה הנוהגת בעבירות של חבלה בכוונה מחמירה המגיעה בשילוב עם תעוזה ויצירת סיכון ממשי של נשיאת נשק היא מגוונת אך כוללת מספר שנות מאסר בפועל, כפי שהולם את העבירה שהעונש בצידה הוא 20 שנות מאסר.",ראיות לעונש
54,ME-20-03-50334-175,מעשיו של הנאשם כללו תכנון.,ראיות לעונש
55,ME-20-03-50334-175,הוא עקב ברכבו אחר רכבו של המתלונן כאשר הוא חמוש באקדח טעון.,ראיות לעונש
56,ME-20-03-50334-175,"הוא נסע אחריו ברחובות העיר בשעת ערב מוקדמת, עצר לצידו, פנה אליו ושוחח עמו, אז כיוון לעברו את האקדח וירה שלוש יריות שחדרו לרכבו של המתלונן ואחד הקליעים חדר לירכו השמאלית.",ראיות לעונש
57,ME-20-03-50334-175,"הנאשם ביצע את מעשה הירי לבדו, יממה אחת לאחר שאחיו הנאשם 2 השמיע כלפי המתלונן איום בירי.",ראיות לעונש
58,ME-20-03-50334-175,"פוטנציאל הנזק מירי באקדח ברחובות עיר בשעה עמוסה הוא רב וממשי, בחלקו הנכבד אף התממש נוכח פגיעת הירי ברגלו של המתלונן.",ראיות לעונש
59,ME-20-03-50334-175,האירועים התרחשו ללא התגרות קודמת ועל רקע סכסוך ישן בין משפחת המתלונן לבין הנאשם 2.,ראיות לעונש
60,ME-20-03-50334-175,"הנאשם הוא כבן 30, לחובתו עבר פלילי רב ומגוון ותלוי נגדו מאסר על תנאי בר הפעלה למשך 12 חודשים בגין סיועו לביצוע עבירה זהה.",ראיות לעונש
61,ME-20-03-50334-175,"מלבד הודאת הנאשם באשמה, הנאשם לא הביע חרטה ולא העמיד סכום פיצוי הולם לשיפוי המתלונן על הנזק הרב שגרם לו.",ראיות לעונש
62,ME-20-03-50334-175,"המאשימה עתרה להטיל על הנאשם עונש של 5 שנות מאסר בפועל, אשר יכלול את הפעלת המאסר המותנה, לצד מאסר על תנאי ופיצוי הולם למתלונן שיהיה בו לתת מזור לפציעתו ולעצירת מהלך חייו.",ראיות לעונש
63,ME-20-03-50334-175,"באשר להסכם הסולחה שהוגש, טענה המאשימה כי שוחחה עם המתלונן מספר פעמים ומדבריו עולה שהוא לא נטל בכך חלק, וכי מדובר ב""הפסקת אש"" בלבד, כאשר מבחינתו הוא אינו סולח לנאשם ומבקש שייענש על מעשיו.",ראיות לעונש
64,ME-20-03-50334-175,לפיכך טענה המאשימה שאין לתת להסכם הסולחה שום משמעות לעניין העונש.,ראיות לעונש
65,ME-20-03-50334-175,"לטענת ב""כ הנאשם עוה""ד כבוב ואלעמורי, הנאשם יליד שנת 91' הודה וחסך זמן שיפוטי רב ואת עדותו של נפגע העבירה.",ראיות לעונש
66,ME-20-03-50334-175,כתב האישום תוקן לקולה וכולל 3 יריות שאחת מתוכן פגעה במתלונן.,ראיות לעונש
67,ME-20-03-50334-175,"הנאשם הביע חרטה, נטל אחריות ומשלם את חובו לחברה.",ראיות לעונש
68,ME-20-03-50334-175,"בית המשפט העליון מצא חשיבות בקיום סולחה וקבע מתי הסולחה מאיינת מסוכנות ויש לה השפעה על גזר הדין, שעה שמשפחת הקורבן חתמה על הסולחה.",ראיות לעונש
69,ME-20-03-50334-175,הוצג הסכם כזה ומשפחת הקורבן התייצבה בבית המשפט והצהירה שהסכסוך נעלם כלא היה.,ראיות לעונש
70,ME-20-03-50334-175,"משפחת הנאשם עומדת בהתחייבויותיה בהסכם, ועד כה שולם שליש מהפיצוי בסך 100,000 ₪.",ראיות לעונש
71,ME-20-03-50334-175,"לשיטת ההגנה, הודיית הנאשם, החיסכון בזמן שיפוטי, נטילת האחריות והסולחה כולם מאיינים את המסוכנות, ויש להתחשב בהם.",ראיות לעונש
72,ME-20-03-50334-175,ההגנה עתרה לקבוע מתחם עונש הנע בין 30 ל-50 חודשי מאסר בפועל ולחפוף את המאסר המותנה באופן מלא.,ראיות לעונש
73,ME-20-03-50334-175,הנאשם טען שאינו סולח לעצמו על המעשה שעשה.,ראיות לעונש
74,ME-20-03-50334-175,"שוחרר ממאסר קודם בשנת 2018 והיה ישר, עזב את הסמים ואת הבעיות.",ראיות לעונש
75,ME-20-03-50334-175,"קרה מקרה שהוא לא מרוצה ממנו, גורר אחריו משפחה שלמה לתהום.",ראיות לעונש
76,ME-20-03-50334-175,אין לו כסף לדאוג לעצמו.,ראיות לעונש
77,ME-20-03-50334-175,דיון – קביעת מתחם העונש ההולם,ראיות לעונש
78,ME-20-03-50334-175,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
79,ME-20-03-50334-175,הערכים החברתיים שנפגעו מביצוע העבירה הם הזכות לחיים ולשלמות הגוף והגנה על שלום הציבור וביטחונו.,ראיות לעונש
80,ME-20-03-50334-175,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",ראיות לעונש
81,ME-20-03-50334-175,"בית משפט זה לא נותר אדיש למול השימוש הגובר בנשק חם, והדגיש לא אחת את הצורך בענישה מחמירה ומרתיעה כלפי השימוש בו לשם פתרון סכסוכים.",ראיות לעונש
82,ME-20-03-50334-175,בחינת מידת הפגיעה בערך המוגן מובילה למסקנה כי הפגיעה היא ברף גבוה.,ראיות לעונש
83,ME-20-03-50334-175,"מדובר בגרימת חבלה בכוונה מחמירה שבוצעה לאחר תכנון ומעקב, באמצעות ירי מנשק חם לעבר המתלונן כאשר אחד הקליעים חדר לירכו וגרם לפציעתו.",ראיות לעונש
84,ME-20-03-50334-175,"ביצוע הירי בשעת ערב מוקדמת ברחוב במרכזה של עיר, יש בו פוטנציאל נזק משמעתי, באופן אשר מחמיר את מידת הפגיעה בערך המוגן.",ראיות לעונש
85,ME-20-03-50334-175,"על חומרת העבירה של חבלה בכוונה מחמירה, לפי סעיף 329 בחוק העונשין, ניתן ללמוד מהעונש המרבי שקבע המחוקק לצידה – 20 שנות מאסר, זאת לצד העבירה של נשיאת נשק, אשר עונשה המרבי – 10 שנות מאסר.",ראיות לעונש
86,ME-20-03-50334-175,"במסגרת הנסיבות הקשורות בביצוע העבירה, יש לתת את הדעת לכך שלביצוע העבירות קדם תכנון מוקדם.",ראיות לעונש
87,ME-20-03-50334-175,"למחרת מריבה שפרצה בין אחיו של הנאשם לבין המתלונן, שבמסגרתה איים האח על המתלונן בפגיעה בו באומרו שיירה בו, הצטייד הנאשם באקדח טעון ובשעת ערב מוקדמת עקב ברכבו אחר מסלול נסיעתו של המתלונן ברחובות העיר רמלה, ובעת שהמתלונן עצר עם רכבו, הנאשם עצר אף הוא את רכבו במקביל, פנה למתלונן, שאל לשלומו וכשזה השיב לו, הוציא את ידו מהחלון וירה לעבר המתלונן שלוש יריות, ואחד הקליעים פגע בו וחדר לירכו.",ראיות לעונש
88,ME-20-03-50334-175,"חלקו של הנאשם בעבירה הוא המרכזי והוא המבצע היחיד בעבירות נשיאת הנשק והירי, בעוד הנאשם 2 הורשע אך בגין עבירת איומים שבוצעה קודם לעבירות אלה.",ראיות לעונש
89,ME-20-03-50334-175,"הנזק הפוטנציאלי מביצוע העבירה הוא סכנה לחיי אדם או לפציעה משמעותית כמו גם לפגיעה בעוברי אורח, וזאת נוכח ביצוע העבירה ברחוב בשעת ערב מוקדמת.",ראיות לעונש
90,ME-20-03-50334-175,"הנזק שנגרם בפועל למתלונן כולל נזק פיזי, תפקודי ורגשי.",ראיות לעונש
91,ME-20-03-50334-175,"נפגע העבירה נפצע בירכו, אושפז למשך חמישה ימים ואובחן כסובל מפגיעה עצבית וירידה בתחושה לאורך השוק, קושי בהנעת הירך והברך ובהנעת הקרסול.",ראיות לעונש
92,ME-20-03-50334-175,מאז שוחרר מבית החולים נמצא במעקב רפואי וסובל מכאבים ומהגבלה בתפקוד.,ראיות לעונש
93,ME-20-03-50334-175,"בחודש יולי 20' עבר ניתוח לשחרור העצב עקב הגבלה בתפקוד, הפרעה תחושתית והחמרה בעוצמת הכאב והוא צפוי לעבור ניתוח נוסף בגינו צפויה תקופת שיקום נוספת.",ראיות לעונש
94,ME-20-03-50334-175,"נפגע העבירה נוטל טיפול תרופתי, עובר טיפול פיזיותראפי ומצוי במעקב רפואי תדיר.",ראיות לעונש
95,ME-20-03-50334-175,עקב מצבו נפגע העבירה הוכר כבעל נכות זמנית.,ראיות לעונש
96,ME-20-03-50334-175,"הוא מתנייד בעזרת קביים, אינו מסוגל לדרוך על רגל שמאל ופעולות אלמנטריות דורשות ממנו מאמץ רב הכרוך בכאב.",ראיות לעונש
97,ME-20-03-50334-175,"הפגיעה הפיזית הותירה את נפגע העבירה עם מוגבלות המונעת ממנו לעבוד, להתפרנס ולשוב לתפקוד עצמאי.",ראיות לעונש
98,ME-20-03-50334-175,"עורכת תסקיר נפגע העבירה התרשמה שהפגיעה שיבשה את מהלך חייו של המתלונן ואת תכניותיו, פגעה במצבו הפיזי, התפקודי והרגשי והוא נאלץ להשקיע כוחותיו בהתמודדות עם נזקי הפגיעה.",ראיות לעונש
99,ME-20-03-50334-175,"הסיבות שהביאו את הנאשם לבצע את העבירה קשורות לסכסוך משפחתי, לצד דפוסי התנהגות אלימים ועברייניים.",ראיות לעונש
100,ME-20-03-50334-175,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
101,ME-20-03-50334-175,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-3.5 שנות מאסר בפועל ועד ל-7 שנות מאסר בפועל.",ראיות לעונש
102,ME-20-03-50334-175,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
103,ME-20-03-50334-175,גזירת העונש המתאים לנאשם,ראיות לעונש
104,ME-20-03-50334-175,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",ראיות לעונש
105,ME-20-03-50334-175,"במסגרת זו מן הראוי לתת את הדעת לכך שהנאשם בן 30, הודה באשמה, נטל אחריות למעשיו והביע חרטה.",ראיות לעונש
106,ME-20-03-50334-175,"עונש מאסר למשך מספר שנים יקשה על הנאשם, על אף שריצה בעבר עונשי מאסר.",ראיות לעונש
107,ME-20-03-50334-175,עברו הפלילי של הנאשם משמעותי שכולל שמונה הרשעות קודמות ושלושה הליכים שהסתיימו בבית המשפט לנוער ללא הרשעה.,ראיות לעונש
108,ME-20-03-50334-175,"עברו הפלילי כולל מגוון עבירות – ניסיון לפציעה, פריצה לרכב וגניבה מרכב, היזק לרכוש, גניבה, איומים, תקיפה בצוותא, פריצה לבניין, הפרת הוראה חוקית, הפרעה לשוטר, החזקת סכין, סחר בסמים ועוד.",ראיות לעונש
109,ME-20-03-50334-175,"בגין עבירות אלה נדון לארבעה עונשי מאסר מאחורי סורג ובריח בכללם שני עונשי מאסר ממושכים, האחד של 17 חודשי מאסר בפועל בשנת 2012 בגין עבירת סמים והשני של 23 חודשי מאסר בפועל (כולל הפעלת מאסר על תנאי) בשנת 2017 בגין עבירת אלימות.",ראיות לעונש
110,ME-20-03-50334-175,"כמו כן נתתי דעתי לחלוף הזמן של כשנה וחצי מאז ביצוע העבירה, ולתקופה בת כשנה וחצי שבה שוהה הנאשם במעצר.",ראיות לעונש
111,ME-20-03-50334-175,"עוד נתתי דעתי לשיקול הרתעת הרבים, בגדרי המתחם, וזאת לנוכח ריבוי עבירות האלימות המבוצעות תוך שימוש בנשק חם – עבירות אשר יוצרות סיכון לציבור בכללותו – ואשר קיימת חשיבות חברתית להתריע מפני ביצוען במטרה לצמצם תופעה זו.",ראיות לעונש
112,ME-20-03-50334-175,"באיזון בין השיקולים השונים ולנוכח עתירת המאשימה במסגרת הסדר הטיעון לעונש של 5 שנות מאסר בפועל הכולל את הפעלת המאסר המותנה, סבורני כי יש לגזור על הנאשם עונש בחלקו הנמוך יחסית של מתחם העונש והפעלת המאסר המותנה – מחציתו במצטבר ומחציתו בחופש לעונש שיוטל עליו.",ראיות לעונש
113,ME-20-03-50334-175,כמו כן יש להטיל על הנאשם עונש של מאסר מותנה ופיצוי לנפגע העבירה על הנזק שנגרם לו.,ראיות לעונש
114,ME-20-03-50334-175,"בכל הנוגע לרכיב הפיצוי, נתתי דעתי לכך שעל-פי הסכם הסולחה, התחייבה משפחת הנאשם לשלם למתלונן סך של 100,000 ₪, וכי עד עתה שולם כשליש מהסכום, בהתאם לפריסה שנקבע בהסכם.",ראיות לעונש
115,ME-20-03-50334-175,"סבורני כי בנוסף לסכום האמור, יש לפסוק סכום פיצוי משמעותי נוסף, לנוכח הנזקים המשמעותיים שנגרמו למתלונן.",ראיות לעונש
116,ME-20-03-50334-175,"מאסר בפועל למשך 4 שנים ו-3 חודשים, החל מיום מעצרו 22.3.20.","אשר על-כן, הנני גוזר על הנאשם את העונשים הבאים:"
117,ME-20-03-50334-175,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת אלימות או נשק מסוג פשע.","אשר על-כן, הנני גוזר על הנאשם את העונשים הבאים:"
118,ME-20-03-50334-175,"6 חודשי מאסר על תנאי, לבל יעבור הנאשם במשך שנתיים מיום שחרורו ממאסר כל עבירת אלימות או נשק מסוג עוון.","אשר על-כן, הנני גוזר על הנאשם את העונשים הבאים:"
119,ME-20-03-50334-175,"פיצוי בסך 75,000 ₪  למתלונן.","אשר על-כן, הנני גוזר על הנאשם את העונשים הבאים:"
120,ME-20-03-50334-175,"הפיצוי יופקד במזכירות בית המשפט ב-10 תשלומים חודשיים שווים ורצופים, שהראשון שבהם ביום 1.3.22.","אשר על-כן, הנני גוזר על הנאשם את העונשים הבאים:"
121,ME-20-03-50334-175,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
122,ME-20-03-50334-175,הקליע שנתפס יושמד בכפוף לכל דין.,"אשר על-כן, הנני גוזר על הנאשם את העונשים הבאים:"
123,ME-20-03-50334-175,הטלפון של הנאשם יושב לו או למי מטעמו.,"אשר על-כן, הנני גוזר על הנאשם את העונשים הבאים:"
124,ME-20-03-50334-175,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
125,ME-20-03-50334-175,"ניתן היום,  ג' תשרי תשפ""ב, 09 ספטמבר 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
