,verdict,text,part
0,ME-21-07-8416-707,נגד,מדינת ישראל 
3,ME-21-07-8416-707,"סברי סלם אמר, ת""ז xxxxxxxxxx(עציר)",הנאשם
5,ME-21-07-8416-707,"בשם המאשימה: עו""ד בני פסקל מפרקליטות מחוז חיפה (פלילי)",הנאשם
6,ME-21-07-8416-707,"בשם הנאשם: עו""ד פואד יחיא",הנאשם
7,ME-21-07-8416-707,"חוק העונשין, תשל""ז-1977: סע'  29, 40ט(א)(10), 144(א), 144(ב), 144(ב2), 144ו, 152, 275א, 329(א)(1), (2), 413ה, 448(א), 452",הנאשם
8,ME-21-07-8416-707,"חוק המאבק בטרור, תשע""ו-2016: סע'  37",הנאשם
9,ME-21-07-8416-707,הנאשם הודה במסגרת הסדר שלא כלל הסדר אודות העונש בכתב אישום מתוקן בעבירות הבאות:,גזר דין
10,ME-21-07-8416-707,"מעשה טרור של חבלה בכוונה מחמירה לפי סעיף 329(א)(1) + (2) + 29 לחוק העונשין, התשל""ז-1977 (להלן: ""חוק העונשין""), בצירוף סעיף 37 לחוק המאבק בטרור, תשע""ו-2016 (להלן: ""חוק המאבק בטרור"");",גזר דין
11,ME-21-07-8416-707,"חבלה במזיד ברכב ממניע של גזענות, לפי סעיף 413ה וסעיף 144ו לחוק העונשין;",גזר דין
12,ME-21-07-8416-707,התפרעות לפי סעיף 152 לחוק העונשין;,גזר דין
13,ME-21-07-8416-707,הפרעה לשוטר בשעת מילוי תפקידו בנסיבות מחמירות לפי סעיף 275א + 29 לחוק העונשין.,גזר דין
14,ME-21-07-8416-707,היזק בזדון לפי סעיף 452 + 29 לחוק העונשין.,גזר דין
15,ME-21-07-8416-707,"עבירות בנשק (יצור, החזקה, נשיאה והובלה) לפי סעיפים 144(א) רישא + 144(ב) רישא + 144(ב2) + 29 לחוק העונשין;",גזר דין
16,ME-21-07-8416-707,היזק בזדון לפי סעיפים 452 + 29 לחוק העונשין.,גזר דין
17,ME-21-07-8416-707,במהלך הימים שקדמו לאירועים האוכלוסייה האזרחית במדינה הייתה נתונה תחת מתקפה של מאות רקטות.,גזר דין
18,ME-21-07-8416-707,"באותו העת התעורר גל של הפרות סדר והתפרעויות אלימות ברחבי הארץ, על רקע לאומני-גזעני, שכלל תקיפות כלפי כוחות המשטרה והביטחון וכלפי אזרחים יהודים וערבים.",גזר דין
19,ME-21-07-8416-707,"לפי המתואר באישום הראשון, ביום 12.5.21 התקהלו מאות אנשים בסמוך לצומת הכניסה לכפר קרע על כביש מס' 65 ובאזור תחנת הדלק דור אלון שנמצאת בתוך הכפר בסמוך לצומת, זאת ללא אישור או רישיון להפגין.",גזר דין
20,ME-21-07-8416-707,המשתתפים קראו קריאות נגד המשטרה והמדינה וגם אחזו בדגלי פלסטין וחלקם היו רעולי פנים.,גזר דין
21,ME-21-07-8416-707,"במסגרת ההפרעות הוצתו צמיגים, נגרמו נזקים לרכוש ציבורי בצומת ובסביבתה, הושלכו אבנים לעבר מכוניות שנסעו בכביש, וכן הושלכו אבנים ונורו זיקוקים נגד כוחות המשטרה שפעלו בצומת.",גזר דין
22,ME-21-07-8416-707,"הנאשם השתתף בהתפרעות משך מספר שעות כשהוא רעול פנים וידה אבנים, לרבות לעבר שוטרים שהיו בצומת ממרחק של כ-150 מ'.",גזר דין
23,ME-21-07-8416-707,"בסמוך לשעה 00:10 ביום 13.5.21, נהגה המתלוננת בתוך כפר קרע בסמוך לתחנת הדלק כאשר יחד עמה ברכב היו הוריה.",גזר דין
24,ME-21-07-8416-707,"הפורעים זיהו את בני המשפחה כיהודים וצעקו לעברם ""יהוד יהוד"" והחלה התגודדות של עשרות מהפורעים סביב לרכב במטרה לחסום אותו ולתקוף את בני המשפחה בשל היותם יהודים.",גזר דין
25,ME-21-07-8416-707,"בין היתר, יידו אבנים על הרכב ממרחק קרוב וכן חבטו ברכב באגרופים ובבעיטות ובאמצעות מקלות.",גזר דין
26,ME-21-07-8416-707,כתוצאה מהאמור שמשות הרכב נופצו והפורעים ניסו לפתוח את דלתות הרכב במטרה להוציא את בני המשפחה ממנו.,גזר דין
27,ME-21-07-8416-707,במהלך האירוע ניסתה המתלוננת להימלט מהתוקפים בנסיעה ללא הצלחה.,גזר דין
28,ME-21-07-8416-707,הנאשם הצטרף לאירוע המתואר ופעל עם בצוותא עם יתר התוקפים.,גזר דין
29,ME-21-07-8416-707,הוא יידה 4 אבנים לעבר הרכב כאשר חלקן פגעו בו.,גזר דין
30,ME-21-07-8416-707,"בהמשך, כשהרכב האט את מהירותו, הנאשם נצמד אליו, הכניס את ידו לתוך החלון הסמוך לנהג שנופץ ואחז בחוזקה בראשה של המתלוננת ולחץ על פניה.",גזר דין
31,ME-21-07-8416-707,"המתלוננת השתחררה מאחיזתו, והצליחה להיחלץ בנסיעה מהתוקפים.",גזר דין
32,ME-21-07-8416-707,"שוטרים שפעלו בסביבת הצומת הבחינו בנעשה ברכב, רצו לעברו תוך שהם משתמשים באמצעים לפיזור הפגנות, אולם התוקפים המשיכו בשלהם.",גזר דין
33,ME-21-07-8416-707,בשלב זה אחד השוטרים ביצע ירי באוויר מנשקו האישי והתוקפים ברחו מהמקום ובני המשפחה נמלטו בנסיעה מחוץ לכפר קרע בכביש 65.,גזר דין
34,ME-21-07-8416-707,אביה של המתלוננת נפגע מאבן ברגלו וסבל מכאבים נוספים כתוצאה מהתנגשות הרכב בכלי רכב אחרים במהלך ההימלטות מהמקום.,גזר דין
35,ME-21-07-8416-707,"אמה של המתלוננת נחבלה מפגיעת זכוכיות שהתנפצו וגרמו לה שריטות בפנים, בזרוע ובקרסול.",גזר דין
36,ME-21-07-8416-707,"המתלוננת נחבלה ממכות התוקפים ומפגיעת אבנים ומזכוכיות ונגרמו לה הימטומות ושריטות בפנים, בחזה ובבטן.",גזר דין
37,ME-21-07-8416-707,"לרכב נגרם נזק בפח, נופצו השמשות, נגרם שבר בטמבון האחורי ונשברה ידית דלת.",גזר דין
38,ME-21-07-8416-707,"על פי האישום השני, בהמשך להתרחשות שתוארה לעיל, בשעה 01:58 הגיע הנאשם בצוותא עם אחרים למרכז השיטור הקהילתי בכפר, כשבכוונתם לגרום נזק לתחנה שהייתה סגורה ולא נכחו בה אנשים באותה עת.",גזר דין
39,ME-21-07-8416-707,הנאשם ואחרים יידו אבנים לעבר חלונות התחנה ודלת הכניסה והיכו באמצעות מקלות בחלונות ובדלת.,גזר דין
40,ME-21-07-8416-707,חלק מהאחרים שברו את מצלמות האבטחה.,גזר דין
41,ME-21-07-8416-707,כתוצאה ממעשיהם נשברו חלונות ודלת הכניסה בתחנה ונגרם נזק למצלמות האבטחה.,גזר דין
42,ME-21-07-8416-707,"על פי האישום השלישי, בהמשך להתרחשויות שתוארו לעיל, הנאשם, בצוותא עם אחר, יצר מספר בקבוקי תבערה (בקת""בים) באזור ביתו בכפר קרע, על מנת להשליכם לעבר עמוד תקשורת שנמצא בכפר.",גזר דין
43,ME-21-07-8416-707,"בהמשך לאמור, הם הובילו את הבקת""בים אל העמוד, הדליקו את חלקם והשליכו את הבקבוקים הבוערים על עמוד התקשורת.",גזר דין
44,ME-21-07-8416-707,כתוצאה מכך אחזה אש בצמחיה ובפסולת הסמוכה לעמוד.,גזר דין
45,ME-21-07-8416-707,המדינה הזכירה ראיות שונות שהוגשו במהלך שמיעת פרשת התביעה.,טיעוני המדינה
46,ME-21-07-8416-707,"הוזכר שלאחר שנשמעה פרשת התביעה במלואה, במועד שנקבע לשמיעת עדות הנאשם, הוצג הסדר טיעון במסגרתו הודה הנאשם בכתב אישום מתוקן.",טיעוני המדינה
47,ME-21-07-8416-707,"נטען שהנאשם פגע בביטחונם, שלומם, בריאותם ושלמות גופם של נוסעי הרכב, המתלוננת והוריה המבוגרים.",טיעוני המדינה
48,ME-21-07-8416-707,נטען עוד שכיוון שמדובר בעבירת טרור נפגע הציבור כולו ושלטון החוק.,טיעוני המדינה
49,ME-21-07-8416-707,בהתפרעות נטען לפגיעה בשלום הציבור ובשוטרי משטרת ישראל ונטען לפגיעה בדו-קיום בין הערבים ליהודים.,טיעוני המדינה
50,ME-21-07-8416-707,"הוזכר עוד שהמעשים נעשו בתקופת לחימה, כאשר המדינה הייתה תחת מתקפת טילים ומעשי טרור.",טיעוני המדינה
51,ME-21-07-8416-707,נטען שאין מדובר באירוע אלים רגיל אלא עבירות המוגדרות כעבירות טרור ועבירות ממניע גזעני.,טיעוני המדינה
52,ME-21-07-8416-707,"הוזכר שחוק המאבק בטרור קובע שיש להחמיר בענישה עם מי שמורשע בעבירות טרור, שכן בעבירות שכאלה יש חומרה יתירה.",טיעוני המדינה
53,ME-21-07-8416-707,ביחס לאישום השני נטען שנפגעו הערכים של שמירה על הרכוש הפרטי (מבנה המשטרה נמצא בבעלות פרטית) ובשמירה על סמלי המדינה ושלטון החוק.,טיעוני המדינה
54,ME-21-07-8416-707,באישום השלישי נפגעו הערכים של ביטחון הציבור ורכושו וכן שמירה על שלטון החוק.,טיעוני המדינה
55,ME-21-07-8416-707,נטען שמדובר במעשים מתוכננים כאשר הנאשם אומנם לא ידע מראש כי רכב המתלוננים יגיע למקום אולם החליט להשתתף בלינץ'.,טיעוני המדינה
56,ME-21-07-8416-707,לגבי האישום השני והשלישי נטען לתכנון מראש.,טיעוני המדינה
57,ME-21-07-8416-707,הוזכר שהנאשם ביצע את המעשים בצוותא עם אחרים ויש להענישו על מה שהוא עשה בעצמו וגם מה שבוצע עם האחרים בצוותא.,טיעוני המדינה
58,ME-21-07-8416-707,נטען שהמעשים של כל אחד מהמשתתפים הזין את מעשי האחרים והביא להחמרה בהם.,טיעוני המדינה
59,ME-21-07-8416-707,נטען עוד שמעשיו של הנאשם עצמו הינם ברף גבוה בכל אחד מהאישומים – הוא היחיד מבין הפורעים שפגע במו ידיו במתלוננת להבדיל מתקיפת הרכב מבחוץ והיה בין אלה שגרמו נזק לנקודת המשטרה ושרף בפועל את עמוד התקשורת.,טיעוני המדינה
60,ME-21-07-8416-707,נטען שנגרמו נזקים חמורים כתוצאה מביצוע העבירות ובעיקר פגיעה פיזית ונפשית במתלוננת והוריה.,טיעוני המדינה
61,ME-21-07-8416-707,המדינה הפנתה בעניין זה לתסקיר קורבן שנערך למתלוננת.,טיעוני המדינה
62,ME-21-07-8416-707,נטען עוד שהיה פוטנציאל לנזק חמור עוד יותר והוזכרה עדותה של המתלוננת שהעידה שראתה את המוות מול עיניה והוזכר הסיכון שיש באלימות שננקטת על ידי ההמון.,טיעוני המדינה
63,ME-21-07-8416-707,"ביחס לאישומים הנוספים, הוזכר הנזק הפיזי שנגרם למתקנים.",טיעוני המדינה
64,ME-21-07-8416-707,"נטען לקיום הנסיבה המחמירה המפורטת בסעיף 40ט(א)(10) לחוק העונשין, נוכח האכזריות והאלימות החריגות שאפיינו את האירוע.",טיעוני המדינה
65,ME-21-07-8416-707,נטען שהנאשם היה מודע היטב למעשיו ולא חל כל סייג או פגם באשר להבנתו.,טיעוני המדינה
66,ME-21-07-8416-707,"מבחינת נסיבות שאינן קשורות בביצוע העבירה, נטען שנוכח חומרת ואופי המעשים המהווים מעשה טרור, ברי כי האינטרס הציבורי גובר על האינטרס הפרטי של הנאשם.",טיעוני המדינה
67,ME-21-07-8416-707,"נטען שאומנם מדובר בנאשם צעיר שלא ביצע עבירות פליליות קודם לכן, אך הוזכר שמדובר במי שביצע מעשה טרור חמור בתוככי מדינת ישראל כנגד אזרחים.",טיעוני המדינה
68,ME-21-07-8416-707,"ביחס לתסקיר שירות המבחן שהוגש נטען שהנאשם הכחיש בפני שירות המבחן מניעים אידיאולוגיים, למרות שהודה בקיומם במסגרת ההודאה בכתב האישום, והתמקד במחירים האישיים שהוא עלול לשלם ולא גילה אמפתיה כלפי הנפגעים.",טיעוני המדינה
69,ME-21-07-8416-707,"כמו כן, צוינו גורמי הסיכון הרבים, ביניהם דפוסי חשיבה עברייניים ודפוסים אלימים וקשרים חברתיים שוליים.",טיעוני המדינה
70,ME-21-07-8416-707,נטען שאלה הביאו את שירות המבחן להעריך כי קיימת רמת סיכון גבוהה להישנות מעשים כאלה בעתיד וההמלצה להטלת ענישה מוחשית ומציבת גבולות.,טיעוני המדינה
71,ME-21-07-8416-707,"עוד הוזכר שהנאשם הודה במסגרת הסדר בשלב מתקדם של ההליך, לאחר פרשת התביעה והעדתם של נפגעי העבירה.",טיעוני המדינה
72,ME-21-07-8416-707,ביחס לפסיקה בנוגע למעשה טרור של חבלה בכוונה מחמירה אוזכרו המקרים הבאים:,טיעוני המדינה
73,ME-21-07-8416-707,"תפ""ח 55524-06-21 מדינת ישראל נ' אדהם בשיר (28.11.22); באותו מקרה בוצע לינץ' ע""י פורעים ערבים ביהודי בעכו במהלך מבצע שומר החומות.",טיעוני המדינה
74,ME-21-07-8416-707,"צעירים חסמו כביש ויידו אבנים לעבר רכבו של הקורבן, והנאשם יידה אבן על הרכב וניפץ אחת משמשותיו באמצעות אלה.",טיעוני המדינה
75,ME-21-07-8416-707,נפגע העבירה יצא מהרכב וניסה להימלט אך הנאשם ופורעים נוספים היכו אותו באמצעות אלות עץ וחפצים נוספים משך זמן ממושך ולנפגע העבירה נגרמו חבלות חמורות.,טיעוני המדינה
76,ME-21-07-8416-707,במהלך האירוע גם הוצת הרכב ונשרף כליל.,טיעוני המדינה
77,ME-21-07-8416-707,"הנאשם היה בן 24 ללא עבר פלילי, הודה טרם ניהול ההוכחות.",טיעוני המדינה
78,ME-21-07-8416-707,הוגש תסקיר שלילי שכלל הערכת סיכון משמעותית להישנות המעשים ברמת חומרה בינונית.,טיעוני המדינה
79,ME-21-07-8416-707,נקבע מתחם שבין 8-13 שנים ונגזר עונש של 10 שנות מאסר.,טיעוני המדינה
80,ME-21-07-8416-707,"כמו כן, הוזכרה פסיקה בעבירות טרור תוך שימוש בבקת""בים:",טיעוני המדינה
81,ME-21-07-8416-707,"באשר להליך דנן, המדינה טענה למתחמי ענישה כדלקמן: באישום הראשון – מתחם ענישה שבין 7-10 שנות מאסר; בגין האישום השני מתחם ענישה שבין 12-24 חודשי מאסר; בגין האישום השלישי מתחם ענישה שבין 3-5 שנות מאסר.",טיעוני המדינה
82,ME-21-07-8416-707,התבקש לקבוע עונש באמצע המתחם ביחס לכל אחד מהאישומים ולצבור את העונשים זה לזה.,טיעוני המדינה
83,ME-21-07-8416-707,"ב""כ הנאשם טען ששלושת האישומים בהם הורשע הנאשם מבוססים על הודאתו אצל חוקרי השב""כ והמשטרה.",טיעוני הנאשם
84,ME-21-07-8416-707,"נטען שהמתלוננת הבהירה שלא ידעה מי בדיוק פגע ברכב כי היו המון צעירים שנכחו במקום, ולא ידעה לזהות את הנאשם כזה שפגע בה.",טיעוני הנאשם
85,ME-21-07-8416-707,נטען שההתפרעויות שהשתוללו בכל רחבי הארץ היו ספונטניות ללא תכנון מוקדם.,טיעוני הנאשם
86,ME-21-07-8416-707,נטען שהנאשם בחור צעיר בלי עבר פלילי וזאת הסתבכותו הראשונה בפלילים.,טיעוני הנאשם
87,ME-21-07-8416-707,נטען שמשפחתו של הנאשם נורמטיבית והיא נרתמת לעזרתו.,טיעוני הנאשם
88,ME-21-07-8416-707,נטען שהמהומות במגזר הערבי נגד המשטר היו תגובת נגד לתפיסת העולם שהדריכה את המדינה ביחסים בין המדינה לבין המיעוט הערבי בעשור האחרון.,טיעוני הנאשם
89,ME-21-07-8416-707,"נטען שהמעשים אינם מקובלים ע""י משפחת הנאשם או האוכלוסייה הערבית במדינה.",טיעוני הנאשם
90,ME-21-07-8416-707,נטען שהושגה הרתעה וכי בחודש מרץ 2022 לא נהרו צעירים להפר את הסדר בעת מתיחות.,טיעוני הנאשם
91,ME-21-07-8416-707,"נטען שהמצב אליו נקלעו צעירים רבים הינו בשל ""ואקום אדיר"" בין המגזר הערבי לבין המדינה שמצריך שיקום ותכניות שיקום לצעירים.",טיעוני הנאשם
92,ME-21-07-8416-707,נטען שהשיטור הקהילתי לא חזר לפעול בשל נסיבה ארצית שלא קשורה בנאשם.,טיעוני הנאשם
93,ME-21-07-8416-707,"הסנגור ביקש להטיל עונש ברף הנמוך של המתחם, וזאת לאור העובדה שהנאשם קיבל אחריות על מעשיו ועל מנת לאפשר לו להשתקם.",טיעוני הנאשם
94,ME-21-07-8416-707,"כמו כן, התבקש שלא להטיל קנס או פיצוי לאור מצבו הכלכלי הדחוק של הנאשם ומשפחתו.",טיעוני הנאשם
95,ME-21-07-8416-707,"בתסקיר תואר שהנאשם בן 24, רווק, וטרם מעצרו התגורר בבית הוריו בכפר קרע ועבד כשנה וחצי כסבל באשדוד.",תסקיר שירות המבחן
96,ME-21-07-8416-707,הוא סיים 12 שנות לימוד ללא תעודת בגרות.,תסקיר שירות המבחן
97,ME-21-07-8416-707,הוא סבל מאלימות מצד תלמידים אחרים בתקופת בית הספר.,תסקיר שירות המבחן
98,ME-21-07-8416-707,אמו עובדת במפעל פרחים ונושאת בעול גידול המשפחה.,תסקיר שירות המבחן
99,ME-21-07-8416-707,הנאשם מסר שהוא היחיד מבין אחיו שהיה מעורב בפלילים.,תסקיר שירות המבחן
100,ME-21-07-8416-707,במסגרת התסקיר הוא שלל שמחזיק בתפיסות עולם אידיאולוגיות שתומכות בפגיעה במדינה וטען שלא שייך לארגון כלשהו.,תסקיר שירות המבחן
101,ME-21-07-8416-707,עוד ציין תחושות שייכות למדינה וציין שהוא מקיים אינטראקציות עם המגזר היהודי לאורך חייו.,תסקיר שירות המבחן
102,ME-21-07-8416-707,בפני שירות המבחן הודה בביצוע העבירות וטען שלאחר שהבין שמדובר באישה שיושבת ברכב הבין את חומרת מעשיו וברח מהמקום.,תסקיר שירות המבחן
103,ME-21-07-8416-707,באשר לאישום השני והשלישי שיתף כי באותה תקופה מתוחה במדינה הוא חש מחויבות חברתית לקחת חלק בפרעות אלימות כלפי גורמי האכיפה.,תסקיר שירות המבחן
104,ME-21-07-8416-707,"בשיחה עם שירות המבחן היה עסוק במחירים שהוא משלם בגין העבירות ופחות במחשבות על חומרתן והנזק שנגרם לנפגעי העבירה, שביחס אליהם הייתה התייחסות מצומצמת.",תסקיר שירות המבחן
105,ME-21-07-8416-707,עוד תואר כי הנאשם אינו תופס את עצמו כבעל דפוסים אלימים ולתפיסתו אינו זקוק לטיפול.,תסקיר שירות המבחן
106,ME-21-07-8416-707,"שירות המבחן התרשם מדפוסים של חשיבה עבריינית ולגיטימציה שנתן להתנהלותו בשל התקופה המתוחה במדינה, וכן מחוסר מסוגלות לגלות ולו הבנה מסוימת לחומרת התנהגותו ומשמעותה בפגיעה באחר.",תסקיר שירות המבחן
107,ME-21-07-8416-707,לא התגלתה אמפתיה כלפי הקורבנות.,תסקיר שירות המבחן
108,ME-21-07-8416-707,באשר לגורמי הסיכוי נלקח בחשבון שמדובר באדם שתיפקד בצורה מטיבה ויציבה טרם ביצוע העבירות והוא נעדר הרשעות קודמות וכי יש לו מחויבות כלפי בני משפחתו.,תסקיר שירות המבחן
109,ME-21-07-8416-707,באשר להערכת הסיכון הוערך כי קיימת רמת סיכון גבוהה להישנות אלימה עוברת חוק.,תסקיר שירות המבחן
110,ME-21-07-8416-707,בסופו של דבר הומלץ על ענישה מוחשית ומציבת גבולות.,תסקיר שירות המבחן
111,ME-21-07-8416-707,"בתסקיר תוארה התרשמות שהמתלוננת מתמודדת עם תסמינים פוסט טראומטיים בעקבות האירוע, שמשליכים על מצבה הרגשי ועל תפקודה, ותואר שעיקר הנזקים הם נפשיים.",תסקיר נפגעת העבירה
112,ME-21-07-8416-707,באשר לטיפול ושיקום תוארו תהליכי טיפול בה.,תסקיר נפגעת העבירה
113,ME-21-07-8416-707,"בסיכום תואר שהייתה התרשמות שהיא תפקדה היטב לאורך חייה במישור התעסוקתי והמשפחתי, ושהפגיעה הקשה בה ובהוריה על ידי הנאשם ואחרים – המפגש הבלתי צפוי והאלים, על רקע לאומני, תוך חשיפתה לסכנת חיים – מלווה אותה בכל רגע וגורמת לה להיות במצב תמידי של חרדה קיומית ומתח.",תסקיר נפגעת העבירה
114,ME-21-07-8416-707,"נטען שהמתלוננת מתקשה להשלים עם השינויים שחלו בה והיא משקיעה כוחות ואמצעים לשמר תחושת שליטה, שכאשר הקשיים הרגשיים שמלווים אותה לא מקבלים מענה.",תסקיר נפגעת העבירה
115,ME-21-07-8416-707,הוערך כי המתלוננת זקוקה לטיפול ייעודי בתחום ההתמודדות עם טראומה.,תסקיר נפגעת העבירה
116,ME-21-07-8416-707,צוינה חשיבות להטיל על הנאשם פיצוי כספי משמעותי לטובת המתלוננת כחלק מההכרה החברתית והמשפטית בפגיעה בה ועל מנת שתוכל לעשות בו שימוש לצרכי שיקום.,תסקיר נפגעת העבירה
117,ME-21-07-8416-707,הנאשם עצור מיום 6.6.21.,דיון
118,ME-21-07-8416-707,הוא ללא עבר פלילי קודם.,דיון
119,ME-21-07-8416-707,"הערכים החברתיים שנפגעו כתוצאה ממעשי הנאשם באישום הראשון היו שמירה על כבוד האדם, שמירה על החיים ושלמות הגוף, ושמירה על שלטון החוק והסדר הציבורי.",דיון
120,ME-21-07-8416-707,לאור אופי הפגיעות ומהות העבירות - שכללו עבירת טרור - מדובר בפגיעה קשה בערכים מוגנים.,דיון
121,ME-21-07-8416-707,"ברור לכל כי חברה מתוקנת אינה יכולה לסבול תופעות של אלימות ומעשי לינץ' כלפי אזרחים תמימים אך בשל השתייכותם הלאומית, וזאת ביתר שאת בעת תקופה של מתיחות ביטחונית.",דיון
122,ME-21-07-8416-707,"באשר לאישום השני, נפגעו הערכים החברתיים המוגנים של שמירה על הרכוש וסמלי שלטון, כאשר גם כאן הייתה פגיעה משמעותית בערכים המוגנים.",דיון
123,ME-21-07-8416-707,באישום השלישי נפגעו הערכים של שמירה על הרכוש והביטחון.,דיון
124,ME-21-07-8416-707,"לאישום הראשון לא קדם תכנון מוקדם משמעותי ואולם מדובר באירוע כולל שנמשך מספר שעות וביחס ללינץ' - מהרגע שההמון סגר על רכבם של המתלוננים, הנאשם נטל חלק פעיל ואף פעיל ביותר במעשים.",דיון
125,ME-21-07-8416-707,"במעשיו נגרמו נזקים גופניים למתלוננת ולהוריה, וכן נזקים נפשיים כעולה מתסקיר הנפגעת שהוגש.",דיון
126,ME-21-07-8416-707,"כמו כן, נגרם נזק לרכבה של המתלוננת.",דיון
127,ME-21-07-8416-707,"יש להדגיש שלאירוע המתואר באישום הראשון היה פוטנציאל נזק גדול מעבר לנזקים שאירעו בפועל, ואף פוטנציאל לגרימת מותם של הקורבנות, כשעדותה של המתלוננת הבהירה כי אילולא הצליחה בסופו של דבר להיחלץ מידי ההמון, האירוע יכול היה בנקל להסתיים במותם של המתלוננת והוריה.",דיון
128,ME-21-07-8416-707,לא חל סייג לאחריות והנאשם נושא באופן בלעדי באחריות למעשיו.,דיון
129,ME-21-07-8416-707,"בעניין האישומים השני והשלישי קיים רכיב גדול יותר של תכנון מוקדם כאשר אלה מהווים אירועים חמורים פחות מהאישום הראשון, במסגרתם נגרמו נזקים לרכוש בלבד (מבלי להמעיט בחומרת הדבר).",דיון
130,ME-21-07-8416-707,"לנוכח טיב האירועים ומאפייני התקיפה שבוצעה כלפי המתלוננים, בכל הקשור לאישום הראשון, אף מתקיימת הנסיבה המחמירה המנויה בסעיף 40ט(א)(10) לחוק העונשין , לאור האכזריות, האלימות וההתעללות כלפי הקורבנות שהיה במקרה.",דיון
131,ME-21-07-8416-707,"בהתאם לכל האמור לעיל, ולמדיניות הענישה שהותוותה בפסיקה במקרים דומים אני קובע מתחמים כדלקמן: בגין האישום הראשון יש מקום לקבוע מתחם ענישה הולם הנע בין 6-10 שנים; בגין האישום השני מתחם הענישה ההולם נע בין 9-24 חודשי מאסר; ובגין האישום השלישי מתחם הענישה ההולם נע בין 2.5 – 4 שנות מאסר.",דיון
132,ME-21-07-8416-707,"באשר לקביעת העונשים בתוך המתחמים, לקולא יש להתחשב בגילו הצעיר יחסית של הנאשם,  בעובדה כי אין לחובתו עבר פלילי קודם וכי עד לאירועים המתוארים בכתב האישום ניהל אורח חיים נורמטיבי.",דיון
133,ME-21-07-8416-707,לחומרה יש להתחשב בתסקיר השלילי והעדר אופק שיקומי.,דיון
134,ME-21-07-8416-707,"הנאשם אמנם הודה לבסוף בביצוע העבירות, ויש בכך משום לקיחת אחריות על מעשיו, אולם הוא בחר לעשות זאת בשלב מאוחר יחסית של ההליך.",דיון
135,ME-21-07-8416-707,"ככלל, בהתאם לפסיקה, במקרים כגון אלה נסיבותיו האישיות של הנאשם נסוגות בפני אינטרסים כלליים של החברה בהרתעת הרבים והיחיד.",דיון
136,ME-21-07-8416-707,"אשר על כן, אני מטיל על הנאשם את העונשים הבאים:",דיון
137,ME-21-07-8416-707,בגין האישום הראשון יוטל על הנאשם 8 שנות מאסר בפועל;,דיון
138,ME-21-07-8416-707,בגין האישום השני 20 חודשי מאסר;,דיון
139,ME-21-07-8416-707,בגין האישום השלישי 3 שנות מאסר בפועל.,דיון
140,ME-21-07-8416-707,העונשים יהיו צבורים בחלקם כך שהנאשם ירצה בסך הכל 9.5 שנות מאסר בפועל כאשר מתקופה זו תנוכה תקופת מעצרו החל מיום 6.6.21.,דיון
141,ME-21-07-8416-707,מוטל מאסר על תנאי של 18 חודשים למשך שלוש שנים מיום שחרורו כאשר התנאי יחול במידה והנאשם יורשע בעבירת אלימות מסוג פשע.,דיון
142,ME-21-07-8416-707,מוטל מאסר על תנאי של 6 חודשים למשך שלוש שנים מיום שחרורו כאשר התנאי יחול במידה והנאשם יורשע בעבירת אלימות מסוג עוון.,דיון
143,ME-21-07-8416-707,"כמו כן, על הנאשם לפצות את המתלוננת בסך 20,000 ₪ עד ליום 1.3.24.",דיון
144,ME-21-07-8416-707,54678313זכות ערעור בתוך 45 ימים.,דיון
145,ME-21-07-8416-707,"ניתן היום,  י""ג תשרי תשפ""ד, 28 ספטמבר 2023, בהעדר הצדדים.",דיון
