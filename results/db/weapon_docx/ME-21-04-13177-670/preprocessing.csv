,verdict,text,part
0,ME-21-04-13177-670,"באמצעות פרקליטות מחוז ירושלים (פלילי),",מדינת ישראל
1,ME-21-04-13177-670,אמיר אלעתאיקה,נגד
2,ME-21-04-13177-670,"חוק העונשין, תשל""ז-1977: סע'  29, 144(ב), 144(ב2)",הנאשמים
3,ME-21-04-13177-670,"נאשם 1 (להלן: ""הנאשם"") הורשע על פי הודאתו בעבירת סחר בנשק לפי סעיף 144(ב2) לחוק העונשין, התשל""ז-1977 (להלן: ""החוק""); ובעבירה של נשיאה והובלת נשק, לפי סעיף 144(ב) רישא יחד עם סעיף 29 לחוק.",הכרעת הדין
4,ME-21-04-13177-670,"על פי עובדות כתב האישום המתוקן, ביום 18.03.21 יצר קשר סוכן מטעם משטרת ישראל (להלן: ""הסוכן"") עם הנאשם, וביקש לרכוש ממנו אקדח.",הכרעת הדין
5,ME-21-04-13177-670,"במהלך אותה שיחה, הבטיח הנאשם לסוכן כי אף ייתן לו כדורי תחמושת במתנה.",הכרעת הדין
6,ME-21-04-13177-670,עוד באותו היום קבעו השניים להיפגש.,הכרעת הדין
7,ME-21-04-13177-670,"בהתאם לסיכום, נפגשו השניים כעבור פחות משעה בנקודת המפגש, כאשר למפגש זה הצטרף גם שותפו של הנאשם לעבירה, נאשם 2, אשר בחלוף הזמן הורשע גם הוא במסגרת הסדר טיעון באותו אישום.",הכרעת הדין
8,ME-21-04-13177-670,"באותו המפגש, מסר הנאשם לסוכן אקדח חצי אוטומטי FN תוצרת בלגיה מודל HP 35 קליבר 9 מ""מ יחד עם מחסנית ריקה תואמת, תמורת התשלום הכספי שסוכם בניהם, 26,000 ₪ במזומן.",הכרעת הדין
9,ME-21-04-13177-670,"לאחר מכן, החלו הנאשמים לחפש בשיחים שהיו במקום גרב לבן ובתוכו כדורי תחמושת, שהשניים החביאו במקום קודם לכן, אך בסופו של דבר לא הצליחו למצוא את הגרב.",הכרעת הדין
10,ME-21-04-13177-670,"בטרם סיום האירוע, אמר הנאשם לסוכן כי יוכל למכור לו גם נשק מסוג M16, ועדכן את הסוכן כי צריך להחליף את ההדק של האקדח בטרם השימוש בו.",הכרעת הדין
11,ME-21-04-13177-670,"יצוין כי בתחילה נתבקש הגשת תסקיר שירות המבחן בעניינו של הנאשם, אך לאחר שקצינת המבחן הודיעה כי עקב העומס לא יעלה בידי שירות המבחן להגיש את התסקיר עד לסוף חודש דצמבר, הודיע הנאשם כי הוא מוותר על תסקיר בעניינו.",הכרעת הדין
12,ME-21-04-13177-670,"ב""כ המאשימה הגיש רישום פלילי של הנאשם.",הראיות לעונש
13,ME-21-04-13177-670,"ממנו נלמד כי לנאשם עבר פלילי המונה הרשעות בגין עבירות איומים; עבירות חוזרות של הסעת תושב זר שלא כדין, נהיגה ברכב מנועי ללא רישיון, וכן של זיוף, התחזות וקבלת דבר במרמה; וכן עבירות גניבה, זיוף תעודה ושימוש בה, ועבירות של הצתה במזיד.",הראיות לעונש
14,ME-21-04-13177-670,חלק מההרשעות התיישנו.,הראיות לעונש
15,ME-21-04-13177-670,"ב""כ הנאשם הגיש מסמכים מהם נלמד אודות מצבה הכלכלי של המשפחה והעובדה כי היא נתמכת בידי מחלקת הרווחה בעיריית רהט; מסמכים אודות מצבה הרפואי של אם הנאשם הנתמכת על ידו; ומסמכים המלמדים על לידת בנו של הנאשם ביום 25.08.21.",הראיות לעונש
16,ME-21-04-13177-670,"בטיעוניו לעונש עמד ב""כ המאשימה על הערכים המוגנים שנפגעו ממעשי הנאשם, ובפרט בטחון הציבור ושלומו.","טיעוני ב""כ הצדדים"
17,ME-21-04-13177-670,"ב""כ המאשימה הוסיף כי קשת עבירות הנשק על כל גווניה מהחזקה ועד סחר מהווה תופעה חמורה שבגדר ""מכת מדינה"", אשר חדשות לבקרים נאלצים כוחות המשטרה והביטחון להתמודד עמה.","טיעוני ב""כ הצדדים"
18,ME-21-04-13177-670,"עוד הודגש, כי לתופעה מוכרח להיות תג מחיר גבוה, כאשר ידוע כי לא פעם נעשה שימוש בנשק המצוי במגזר הערבי, אשר פגע בסופו של דבר גם בבלתי מעורבים ובאזרחים שאין להם כל קשר לפעילות עבריינית.","טיעוני ב""כ הצדדים"
19,ME-21-04-13177-670,"ב""כ המאשימה הוסיף כי אך לאחרונה עברה בקריאה שניה ושלישית הצעת חוק שקובעת עונשי מינימום על עבירות נשק, וגם מכאן יש ללמוד אודות הצורך להחמיר בענישה בגין ביצוע עבירות אלו.","טיעוני ב""כ הצדדים"
20,ME-21-04-13177-670,"אשר לנסיבות שקשורות לביצוע העבירה, הצביע ב""כ המאשימה על הנאשם כדמות הדומיננטית באירוע, כאשר הוא זה שהיה בקשר עם הסוכן ודרבן אותו לביצוע העסקה.","טיעוני ב""כ הצדדים"
21,ME-21-04-13177-670,"הוא ציין גם כי אין להקל עם הנאשם בשל כך שהנשק הועבר לסוכן משטרתי, שכן מבחינת הנאשם הוא ביצע עסקת נשק עם פלוני, מבלי לדעת עליו דבר.","טיעוני ב""כ הצדדים"
22,ME-21-04-13177-670,"העובדה כי מדובר היה במכירה לסוכן משטרתי אשר אינו מהווה פוטנציאל סכנה לציבור, היא אך למזלו של הנאשם.","טיעוני ב""כ הצדדים"
23,ME-21-04-13177-670,"בשים לב לאמור, ביקש ב""כ המאשימה לקבוע כי מתחם הענישה בנסיבות העבירה נע בין שנתיים וחצי שנות מאסר לשש שנות מאסר, לצד ענישה נלווית, כשהוא מפנה לתיקון לחוק האמור ולפסיקה שהגיש.","טיעוני ב""כ הצדדים"
24,ME-21-04-13177-670,"באשר למיקום הנאשם במתחם, ב""כ המאשימה ציין כי אף שהעבירות בהן הורשע הנאשם בעבר לא היו עבירות בנשק, מדובר בעבירות חמורות בפני עצמן, בגינן ריצה הנאשם עונשי מאסר בפועל לא פעם ולא פעמיים, משך תקופה ארוכה.","טיעוני ב""כ הצדדים"
25,ME-21-04-13177-670,"משכך, יש להחמיר עמו.","טיעוני ב""כ הצדדים"
26,ME-21-04-13177-670,"מאידך, עומדת לזכותו של הנאשם הודאתו והחיסכון בזמן שיפוטי.","טיעוני ב""כ הצדדים"
27,ME-21-04-13177-670,"בשים לב לאלו, עתר ב""כ המאשימה להשית על הנאשם עונש מאסר לתקופה של 3.5 שנים, לצד מאסר על תנאי, וקנס משמעותי.","טיעוני ב""כ הצדדים"
28,ME-21-04-13177-670,"מנגד, ב""כ הנאשם טען כי אף שהנאשם לא היה מודע לכך שמדובר בסוכן משטרתי, הרי שבפועל במישור התוצאה הפגיעה הינה קלה יותר, דבר אשר מהוה נסיבה לקולא בשל כך שהערך המוגן, שלום הציבור ובטחונו, לא נפגע באופן ממשי.","טיעוני ב""כ הצדדים"
29,ME-21-04-13177-670,"ב""כ הנאשם ציין כי על אף שמדובר לצד העבירה של סחר בנשק גם בעבירה של נשיאה והובלת נשק, למעשה מדובר במעשה אחד, כשלכל היותר יש לראות בנשיאה כנסיבה מחמירה.","טיעוני ב""כ הצדדים"
30,ME-21-04-13177-670,"גם ב""כ הנאשם הצטייד בפסיקה, שעל פיה ביקש לקבוע כי  המתחם הנכון והרלוונטי למקרה זה בנסיבותיו נע מ- 15 חודשים ועד 40 חודשי מאסר בפועל.","טיעוני ב""כ הצדדים"
31,ME-21-04-13177-670,"לדבריו, על אף מגמת החמרה בעבירות בנשק, אין לוותר על עקרונות הענישה האינדיווידואלית, ואין לתת משקל לתיקון לחוק שקבע עונש מאסר מינימלי, מאחר והוא אינו חל ואינו יכול לחול רטרואקטיבית.","טיעוני ב""כ הצדדים"
32,ME-21-04-13177-670,"באשר לעונשו של הנאשם בתוך המתחם, טען ב""כ הנאשם כי הרשעתו האחרונה של הנאשם הינה משנת 2017, וכי כל יתר ההרשעות מלפני כן התיישנו.","טיעוני ב""כ הצדדים"
33,ME-21-04-13177-670,"עוד צוין, כי הנאשם יליד 1984 ואבא ל 7 ילדים, כאשר האחרון נולד בחודש אוגוסט האחרון ועד היום הנאשם לא ראה אותו.","טיעוני ב""כ הצדדים"
34,ME-21-04-13177-670,בשל כך הוא אף ויתר על הגשת תסקיר שירות המבחן.,"טיעוני ב""כ הצדדים"
35,ME-21-04-13177-670,הוא ציין גם שאמו של הנאשם חולה וכי שני הוריו סמוכים על שולחנו.,"טיעוני ב""כ הצדדים"
36,ME-21-04-13177-670,הנאשם גם לקח אחריות על מעשיו והפנים את חומרתם.,"טיעוני ב""כ הצדדים"
37,ME-21-04-13177-670,"בשל כך, נתבקש למקם את עונשו בחלק התחתון של מתחם הענישה, ולגזור עליו עונש שלא יעלה על 18 חודשי מאסר בפועל.","טיעוני ב""כ הצדדים"
38,ME-21-04-13177-670,בדבריו בפני בית המשפט ביקש הנאשם לתת לו הזדמנות נוספת.,"טיעוני ב""כ הצדדים"
39,ME-21-04-13177-670,"הוא התקשה לומר את הדברים, והגיש דברים שכתב בבית הכלא, במסגרתם ציין כי ככל אדם, אף הוא אינו חף מטעויות.","טיעוני ב""כ הצדדים"
40,ME-21-04-13177-670,"הוא הביע את צערו על מעשיו, וכי הוא מכיר בכך שהם היו פזיזים וחסרי אחריות.","טיעוני ב""כ הצדדים"
41,ME-21-04-13177-670,"הוא הסביר כי בחר בהם בשעה שהיה במצב כלכלי שאינו פשוט, מתוך ניסיון להביא פרנסה לבני משפחתו.","טיעוני ב""כ הצדדים"
42,ME-21-04-13177-670,"הוא ציין כי הוא מוכן לשאת בעונש שיושת עליו, וכי הוא כבר נושא בו מעת מעצרו, כשהוא אינו יכול להוסיף ולדאוג לפרנסתה של משפחתו ואמו החולה, ואינו יכול להיות אב גאה לילדיו, בכלל זה בנו הרך בימים שנולד בתקופת מאסרו.","טיעוני ב""כ הצדדים"
43,ME-21-04-13177-670,"הוא הוסיף כי ברצונו להיות אדם טוב יותר, וכי כבר בשנה האחרונה הוא החל לפעול לשם כך, כאשר לא היו עמו כל בעיות משמעת בכלא, והוא אף תורם בו  בהיותו בחוליה באגף בו הוא מרצה את מאסרו.","טיעוני ב""כ הצדדים"
44,ME-21-04-13177-670,"אשר לנסיבות ביצוע העבירה, לזכותו של הנאשם עומדת כאמור העובדה כי הוא לא עשה שימוש בנשק על מנת להוכיח את תקינותו וכן כי הוא לא מסר תחמושת לסוכן.",דיון והכרעה
45,ME-21-04-13177-670,"ברם מדובר בנסיבה לקולא מוגבלת ומצומצמת, עקב תכנונו של הנאשם למסור לסוכן כדורים, אותם למזלו הטוב הוא לא מצא.",דיון והכרעה
46,ME-21-04-13177-670,"בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר בפועל לתקופות משתנות, כפי שיפורט להלן:",דיון והכרעה
47,ME-21-04-13177-670,"בשים לב לכל האמור, לאינטרסים המוגנים שנפגעו ומידת הפגיעה בהם, נסיבות ביצוע העבירה והפסיקה הנוהגת, אני סבור כי מתחם העונש ההולם מקרה זה בנסיבותיו, נע מ-24 ועד ל-50 חודשי מאסר, לצד מאסר מותנה וקנס.",דיון והכרעה
48,ME-21-04-13177-670,"הנאשם, יליד שנת 1989, כבן 32.",דיון והכרעה
49,ME-21-04-13177-670,"הוא אב לשבעה ילדים, אשר האחרון שבהם נולד אך לפני מספר חודשים.",דיון והכרעה
50,ME-21-04-13177-670,"אמו של הנאשם חולה בסרטן, ואביו נכה, ושניהם סמוכים על שולחנו.",דיון והכרעה
51,ME-21-04-13177-670,"לחובתו של הנאשם עומד עברו הפלילי המשמעותי, שאף כי אינו כולל הרשעה בעבירות נשק, לא ניתן להתעלם ממנו.",דיון והכרעה
52,ME-21-04-13177-670,"מדובר בשבע הרשעות בעבירות רכוש שונות כגניבה, זיוף, קבלת דבר במרמה ושימוש במסמך מזויף, הצתה של מבנה במזיד ואיומים, וכן הסעת שוהים בלתי חוקיים ונהיגת רכב מנועי ללא רישיון.",דיון והכרעה
53,ME-21-04-13177-670,"מנגד, לזכותו של הנאשם עומדים הודאתו ונטילת האחריות על מעשיו, הבעת החרטה והקבלה שלא לשוב על מעשים אלו בעתיד.",דיון והכרעה
54,ME-21-04-13177-670,יש להביא בחשבון את המחיר שיהיה לעונש המאסר על משפחתו ובני ביתו הסמוכים על שולחנו.,דיון והכרעה
55,ME-21-04-13177-670,כל אלו מביאים לקביעת העונש בחלק העליון של השליש התחתון של המתחם.,דיון והכרעה
56,ME-21-04-13177-670,"סופו של יום, ולאחר שנתתי את דעתי על מכלול הנסיבות הנדרשות, לקולא ולחומרא, אני משית על הנאשם את העונשים הבאים:",דיון והכרעה
57,ME-21-04-13177-670,30 חודשי מאסר בפועל אשר יימנו מיום מעצרו – 25.03.21.,דיון והכרעה
58,ME-21-04-13177-670,9 חודשי מאסר על תנאי אשר לא ירוצו אלא אם כן הנאשם יעבור עבירת נשק במהלך שלוש השנים שמיום שחרורו ממאסר.,דיון והכרעה
59,ME-21-04-13177-670,"קנס בסך של  5,000 ₪ או 30 ימי מאסר תחתיו.",דיון והכרעה
60,ME-21-04-13177-670,"הקנס ישולם ב-20 תשלומים שווים ורצופים, הראשון עד ליום 1.02.2022 ובכל ראשון לחודש שאחריו.",דיון והכרעה
61,ME-21-04-13177-670,אי עמידה באחד התשלומים יעביר לפירעון מידיי של כל היתרה.,דיון והכרעה
62,ME-21-04-13177-670,זכות ערעור לבית המשפט העליון בתוך 45 יום מהיום.,דיון והכרעה
63,ME-21-04-13177-670,"ניתן היום,  כ""ה טבת תשפ""ב, 29 דצמבר 2021, במעמד המתייצבים.",דיון והכרעה
