,verdict,text,part
0,ME-22-07-14976-97,"הנאשמים-.1 שי קובס (עציר) ת""ז  xxxxxxxxxx",נגד
4,ME-22-07-14976-97,"בחודש מרץ 2022, בעת שהנאשם 1 נסע ברכב, התפוצץ מטען חבלה שהוצמד לרכבו.",(נאשמים 1-3)
5,ME-22-07-14976-97,כתוצאה מהפיצוץ נפצע הנאשם 1 וטופל בבית החולים.,(נאשמים 1-3)
6,ME-22-07-14976-97,"בעקבות ארוע זה, החליט הנאשם 1 לנקום במי שלסברתו היו מעורבים בהטמנת המטען, ובמסגרת הנקמה, תכנן לגרום למותו של אחד מהמעורבים – א', כאמור.",(נאשמים 1-3)
7,ME-22-07-14976-97,"כתב האישום מתאר כי בין התאריכים 8-29 לחודש מאי 2022, הנאשמים 1 ו-2 ביצעו מספר נסיעות ברכב שכור שמטרתן איתור וזיהוי האחראים להטמנת אותו המטען.",(נאשמים 1-3)
8,ME-22-07-14976-97,כן ביצעו הנאשמים 1-2 שיחות עם אנשים אחרים במטרה לאסוף מידע על אותם האחראים להטמנת המטען.,(נאשמים 1-3)
9,ME-22-07-14976-97,"כתב האישום מציין כי במהלך אותן פעילויות לאיסוף המידע, השתתפו מעת לעת גם הנאשמים 3 ו-4.",(נאשמים 1-3)
10,ME-22-07-14976-97,"הנאשמים איתרו את א', אולם בשל העדר קשר עם אחרים שזהותם לא הובררה, הפגיעה בו לא בוצעה.",(נאשמים 1-3)
11,ME-22-07-14976-97,צויין כי ביום 29/5/22 רכשו הנאשמים 1 ו-2 מכשירי טלפון סלולאריים ייעודיים לצורך מימוש הקשר.,(נאשמים 1-3)
12,ME-22-07-14976-97,"ביום  30/1/23 החליט הנאשם 1 כי מעשה הרצח יבוצע כלפי ב' ואז נקשר קשר נוסף בין כלל הנאשמים, במסגרתו יבוצע מעשה רצח כלפי אותו ב' תוך שימוש בנשק חם.",(נאשמים 1-3)
13,ME-22-07-14976-97,"במסגרת הקשר, הנאשם 3 שכר דירה למספר ימים על מנת שתשמש דירת מסתור, והנאשמים 1 ו-2 ביצעו כמה נסיעות שמטרתן וידוא מקום מגוריו של ב'.",(נאשמים 1-3)
14,ME-22-07-14976-97,ביום 31/5/22 הביא הנאשם 3 שני אקדחים עם תחמושת תואמת ומסרם לנאשמים 1 ו-2 אשר החזיקו בהם מוחבאים בחצר הסמוכה לדירת המסתור.,(נאשמים 1-3)
15,ME-22-07-14976-97,באותו היום דאג נאשם אחר כי יובא למקום המסתור קטנוע.,(נאשמים 1-3)
16,ME-22-07-14976-97,"מספר שעות לאחר מכן נעצרו הנאשמים האחרים בדירת המסתור ובמקום נתפסו האקדחים, הטלפונים הייעודיים, שני שכפ""צים וכן הקטנוע שהובא.",(נאשמים 1-3)
17,ME-22-07-14976-97,"במסגרת משא ומתן בין הצדדים, תוקן כתב האישום, כך שלנאשמים 1 ו-2 יוחסו עבירות שעניינן קשר לפשע (רצח) וכן החזקת נשק, ואלו לנאשם 3 יוחסה עבירת הקשר באופן דומה וכן עבירה של נשיאה והובלת נשק.",(נאשמים 1-3)
18,ME-22-07-14976-97,"הנאשמים הודו במיוחס להם טרם שהחלה פרשת הראיות, כשהצדדים טענו באופן חופשי לעניין הענישה הראויה.",(נאשמים 1-3)
19,ME-22-07-14976-97,עניינם של הנאשמים 4-8 הסתיים זה מכבר.,(נאשמים 1-3)
20,ME-22-07-14976-97,"לנאשם 1 עבר פלילי בעבירות סמים, בעטיין ריצה עונשי מאסר ממשי.",(נאשמים 1-3)
21,ME-22-07-14976-97,לנאשם 3 עבר פלילי בתחום עבירות הרכוש ואף הוא ריצה עונש מאסר ממשי בעברו.,(נאשמים 1-3)
22,ME-22-07-14976-97,"בשלב הטיעון לעונש העיד ד""ר ראוכברגר , פסיכיאטר מטעמו של הנאשם 1, אשר חיווה דעתו כי סמוך לפני מועד ביצוע העבירות, איבחן אצל הנאשם 1 תסמונת פוסט טראומתית עם מרכיב פסיכוטי, ולפיכך ציין כי קיימת היתכנות שהנאשם 1 פעל שלא באופן רציונלי.",(נאשמים 1-3)
23,ME-22-07-14976-97,"חוות דעתו של העד נסמכה על טיפול שהעניק לנאשם 1 בחודש אפריל 2022, טרם מעצרו של הנאשם 1.",(נאשמים 1-3)
24,ME-22-07-14976-97,"מנגד, ד""ר ראוכברגר אישר בעדותו כי ""אי אפשר לדעת איך הוא (הנאשם 1 - הוספה שלי) היה פועל הלאה"" , וזאת בהתייחס לאפשרות מימוש התכנית נשוא תיק זה.",(נאשמים 1-3)
25,ME-22-07-14976-97,"בטיעוניו לעונש עמד ב""כ המאשימה על כי מעשי הנאשמים עולים כדי ""פשיעה מאורגנת"", כשנרקמת תכנית לביצוע רצח כנקמה על ידי כמה קושרים, ובעיקר יפים הדברים כלפי הנאשם 1 שהיה היזם של התכנית כולה.",(נאשמים 1-3)
26,ME-22-07-14976-97,צויין כי מימוש מעשה הנקמה נמנע רק בשל פעולה מהירה של המשטרה.,(נאשמים 1-3)
27,ME-22-07-14976-97,"המאשימה ציינה כי חרף עדותו של ד""ר ראוכברגר, אין היא סבורה כי מעשי הנאשם 1 בוצעו בקירבה לסייג לאחריות פלילית.",(נאשמים 1-3)
28,ME-22-07-14976-97,"ב""כ הנאשמים עמדו בטיעונם על כי המעשים כאן התמצו בדיבורים ממושכים שספק אם היו לובשים ממשות, וכי אין ליתן למחשבותיו של הנאשם 1 ולתכניתו, פירוש רציונאלי כשבצידו סיכוי ממשי למימושה, וזאת נוכח מצבו הנפשי.",(נאשמים 1-3)
29,ME-22-07-14976-97,"הסנגורים הטעימו כי הקשר הראשון כלפי א' התמשך ימים רבים וחרף ידיעת המשטרה על הנעשה כעולה מחומר החקירה, לא נעשה דבר כדי לעצור את התכניות, ומכאן שאף המשטרה לא ראתה סיכון ממשי בהתהוות הקשר – לא זה הראשון, עניין המשליך גם על רצינות הקשר השני.",(נאשמים 1-3)
30,ME-22-07-14976-97,בדברם האחרון הביעו הנאשמים צער על המעשים וביקשו שלא למצות עמם את חומרת הדין.,(נאשמים 1-3)
31,ME-22-07-14976-97,"בנוסף, הנאשם 1 עמד על כי נולד לו ילד בהיותו במעצר וכי מצבו הנפשי מחייב טיפול.",(נאשמים 1-3)
32,ME-22-07-14976-97,"הנאשם 3 הביע צער על המעשה ועל הסבל שנגרם לאביו, שהוא נכה ומרותק לכיסא גלגלים.",(נאשמים 1-3)
33,ME-22-07-14976-97,"בגזר הדין בעניין הנאשמים 4-8 עמדתי על מאפייני עבירת קשירת הקשר וציינתי כי על פי ההלכה הפסוקה, משקלה העונשי של עבירת הקשר ייקבע על פי הערך החברתי שעבירת פשע פלונית נועדה להגן עליו.",דיון והכרעה:
34,ME-22-07-14976-97,"כאן, ענייננו בקשר שמטרתו קטילת חיים ומכאן שהאינטרס החברתי המוגן הוא הזכות לחיים ולביטחון אישי.",דיון והכרעה:
35,ME-22-07-14976-97,"בענייננו, מידת הפגיעה באינטרס החברתי הינה ברף בינוני-גבוה.",דיון והכרעה:
36,ME-22-07-14976-97,"אכן, הקשר הראשון שנקשר כאן היה כללי במהותו, בלא שנקבעו אופני הפעולה ומימוש הקשר, וממילא לא נקבעה תכנית פעולה למימוש.",דיון והכרעה:
37,ME-22-07-14976-97,"בעניין הקשר השני, החלו להיאסף כלי ביצוע: קטנוע, כלי נשק וטלפונים ייעודיים.",דיון והכרעה:
38,ME-22-07-14976-97,"איסוף אלה, בטווח זמן קרוב של כיומיים, יכול להעיד על האצת המימוש, הגם שאף כאן טרם נקבעה תכנית פעולה קונקרטית.",דיון והכרעה:
39,ME-22-07-14976-97,אין לקבל את טענת הנאשם 1 כי פעל במצב דברים הקרוב לסייג של אי שפיות.,דיון והכרעה:
40,ME-22-07-14976-97,"גם אם הנאשם 1 פעל תחת מצב של פוסט טראומה עם מרכיב פסיכוטי, הוא עדיין פעל באופן מאורגן וקוהרנטי.",דיון והכרעה:
41,ME-22-07-14976-97,"ד""ר ראוכברגר לא הצביע על כי הנאשם 1 פעל מבלי יכולת להבין את הפסול שבמעשיו או להימנע מביצועם, ואף הרופא לא יכול היה לקבוע כי תכנוני הנאשם 1 לא יתממשו על פי רצונו של הנאשם 1.",דיון והכרעה:
42,ME-22-07-14976-97,"אם בענין הקשר הראשוני, דומה כי התכנון היה מעורפל והתמקד באיסוף מידע בעניין הקשר השני, חלה תפנית באיסוף פריטים יעיל וממוקד למימוש התכנית העבריינית.",דיון והכרעה:
43,ME-22-07-14976-97,"בנסיבות שפורטו, ובעת שנתתי דעתי לענישה הנוהגת גם בהתייחס לעבירות קשירת הקשר, כאמור בפסק הדין בעניין הנאשמים האחרים, וכן לעניין עבירות בנשק, אני קובע מתחמי ענישה כדלקמן:",דיון והכרעה:
44,ME-22-07-14976-97,"בעניינם של נאשמים 1-2, מתחם ענישה הנע בין עשרים וחמישה ועד ארבעים וחמישה חודשי מאסר ממשי לצד עונשי מאסר על תנאי וקנס.",דיון והכרעה:
45,ME-22-07-14976-97,"בעניינו של הנאשם 3 – מתחם ענישה הנע בין עשרים ותשעה חודשי מאסר ממשי לצד עונש מאסר מותנה, ואפשר שאף קנס בנסיבות המתאימות, ועד ארבעים ושמונה חודשי מאסר ממשי לצד מאסר על תנאי ואפשר שאף קנס.",דיון והכרעה:
46,ME-22-07-14976-97,"לא הובאו בפניי נימוקים שיצדיקו סטייה, לקולא או לחומרא, ממתחמי העונש שנקבעו.",דיון והכרעה:
47,ME-22-07-14976-97,בגזירת העונש בתוככי המתחמים:,דיון והכרעה:
48,ME-22-07-14976-97,"על הנאשם 1, שי קובס, שהיה מחולל הקשר ומקדמו, בשים לב לשיקולי הרתעה הייחודיים לו, גם נוכח עברו הפלילי, אני גוזר ענישה שאינה בתחתית המתחם, אם כי תוך התחשבות במצבו הבריאותי הכולל, בהודאתו ובהבעת החרטה.",דיון והכרעה:
49,ME-22-07-14976-97,"אפשר כי מצבו המשפחתי כעת יביא את הנאשם, כעת, לעלות על דרך הישר.",דיון והכרעה:
50,ME-22-07-14976-97,"על הנאשם 1, שי קובס, נגזרים (32) שלושים ושניים חודשי מאסר אשר יהוו עונש מאסר ממשי לריצוי בפועל ומניינם מיום מעצרו בתיק זה – 1/6/22.",דיון והכרעה:
51,ME-22-07-14976-97,לצד עונש זה ובנוסף אני גוזר לנאשם 1 שניים עשר (12) חודשי מאסר אותם לא יירצה אלא אם בתוך 3 שנים מיום שחרורו מהמאסר ישוב ויעבור כל עבירה בנשק או קשירת קשר לביצוע פשע.,דיון והכרעה:
52,ME-22-07-14976-97,"אני קונס את הנאשם 1 בסך של (15,000 ₪) חמישה עשר אלף ₪ שישולמו עד יום 1/12/23 או 3 חודשי מאסר נוספים תמורת הקנס.",דיון והכרעה:
53,ME-22-07-14976-97,"הטלת רכיב קנס מתחייב כאן כאלמנט מרתיע נוסף, למען יידע הנאשם המסתבך בעבירות מעין אלה כי לא רק שחירותו תפגע, אלא אף שיוטלו עליו סנקציות שיפגעו בכיסו ויהפכו את ביצוע העבירה לעניין שאינו כדאי מיסודו.",דיון והכרעה:
54,ME-22-07-14976-97,"על הנאשם 2, אחמד עתאבא, נוכח עברו הפלילי הנקי והודאתו שייתרה משפט ממושך, נגזרת ענישה בתחתית המתחם כלהלן:",דיון והכרעה:
55,ME-22-07-14976-97,עשרים וחמישה (25) חודשי מאסר ממשי לריצוי בפועל שמניינם מיום מעצרו בתיק זה – 1/6/22.,דיון והכרעה:
56,ME-22-07-14976-97,"לצד עונש זה ובנוסף, נגזרים לנאשם 2 עשרה (10) חודשי מאסר אותם לא יירצה אלא אם בתוך 3 שנים מיום שחרורו ממאסרו, ישוב ויעבור כל עבירה בנשק או עבירה שעניינה קשירת קשר לפשע.",דיון והכרעה:
57,ME-22-07-14976-97,"אני קונס את הנאשם 2 בסך של עשרת אלפים ₪ (10,000 ₪) שישולמו עד ליום 1/12/23 או חודשיים (2) מאסר נוספים תמרת הקנס.",דיון והכרעה:
58,ME-22-07-14976-97,"אף כאן רכיב הקנס בא לשרת מטרה הרתעתית דומה, כאמור בעניינו של הנאשם 1.",דיון והכרעה:
59,ME-22-07-14976-97,"בעניינו של הנאשם 3, אשר בוסקילה, נתתי דעתי למצבו הקשה של אבי הנאשם, כעולה מעדותו בפניי, וכן לארוע התקיפה הקשה שעבר נאשם זה בהיותו במעצר במתחם בית המשפט.",דיון והכרעה:
60,ME-22-07-14976-97,"שקלתי את הודאתו של הנאשם בהזדמנות הראשונה בתיק מורכב ביותר, ואת העובדה כי אין לחובתו עבר פללי בעבירות נשק.",דיון והכרעה:
61,ME-22-07-14976-97,בנסיבות העניין ראיתי לגזור את עונשו על הצד המקל של המתחם.,דיון והכרעה:
62,ME-22-07-14976-97,על הנאשם 3 נגזרים העונשים הבאים:,דיון והכרעה:
63,ME-22-07-14976-97,"(29) עשרים ותשעה חודשי מאסר אשר יהוו עונש מאסר ממשי לריצוי בפועל, ומניינם מיום מעצרו בתיק זה – 1/6/22.",דיון והכרעה:
64,ME-22-07-14976-97,"לצד עונש זה ובנוסף, אני גוזר לנאשם זה עשרה (10) חודשי מאסר אותם לא יירצה אלא אם בתוך 3 שנים מיום שחרורו ממאסרו, ישוב ויעבור כל עבירה בנשק או קשירת קשר לפשע.",דיון והכרעה:
65,ME-22-07-14976-97,"אני קונס את הנאשם 3 בסך של עשרת אלפים ש""ח (10,000 ₪), שישולמו עד ליום 1/12/23 או חודשיים (2) מאסר נוספים תמורת הקנס.",דיון והכרעה:
66,ME-22-07-14976-97,"5129371ניתן היום,  ד' סיוון תשפ""ג, 24 מאי 2023, בנוכחות  ב""כ המאשימה: עו""ד גב' מיכל אפלבוים; ב""כ הנאשם 1: עו""ד יואל ויטריאול;  ב""כ הנאשמים 2 ו-3: עו""ד גב' רויטל סבג-שקד, והנאשמים 1-3 באמצעות הליווי.",דיון והכרעה:
67,ME-22-07-14976-97,"זכות ערעור הודעה, כחוק.",דיון והכרעה:
