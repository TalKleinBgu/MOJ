,verdict,text,part
0,ME-21-12-51471-829,"ע""י ב""כ עו""ד בני ליבסקינד (פמ""י)",מדינת ישראל 
3,ME-21-12-51471-829,ראדי בן שאכר נתשה (עציר),הנאשם
6,ME-21-12-51471-829,"חוק העונשין, תשל""ז-1977: סע'  40ג(א), 144(ב), 186(א), 192, 329(א)(1), 340א(ב), 383, 384, 404, 40יא, 40יג, 40יג(ב), 428","ע""י ב""כ עו""ד אמיר נבון "
7,ME-21-12-51471-829,הנאשם הודה בעובדות כתב אישום שתוּקן במסגרת הסדר טיעון.,רקע
8,ME-21-12-51471-829,"בין הצדדים הוסכם כי הנאשם יורשע על יסוד הודאתו במכלול העבירות שיוחסו לו, למעט מעשה האלימות נושא האישום השני, לגביו הוסכם כי יישמעו תחילה טיעונים משפטיים של הצדדים בשאלת סעיף העבירה המתאים, ובית המשפט ייתן הכרעה מנומקת בעניין.",רקע
9,ME-21-12-51471-829,"בהתאם לכך, הנאשם הורשע על יסוד הודאתו במסגרת הכרעת דין חלקית, בארבע מתוך חמש העבירות שיוחסו לו בכתב האישום המתוקן.",רקע
10,ME-21-12-51471-829,"טיעוניהם המשפטיים של הצדדים ביחס לעבירה הנותרת, נשמעו לפניי ביום 13.7.2022.",רקע
11,ME-21-12-51471-829,"הכרעת דין משלימה ניתנה ביום 21.9.2022, במסגרתה קבעתי מטעמים שפורטו שם כי יש להרשיע את הנאשם על יסוד הודאתו, בעבירה של חבלה בכוונה מחמירה כפי שיוחסה לו בכתב האישום המתוקן.",רקע
12,ME-21-12-51471-829,"התוצאה של כל אלה היא כי הנאשם הורשע על יסוד הודאתו בחמש עבירות: במסגרת האישום הראשון, הנאשם הורשע בעבירות של גניבה לפי סעיפים 383 ו-384 לחוק העונשין, התשל""ז-1977 (להלן: חוק העונשין או החוק); וכן איומים לפי סעיף 192 לחוק.",רקע
13,ME-21-12-51471-829,"במסגרת האישום השני (אשר בכתב האישום המתוקן כותרתו היא ""אישום שלישי""), הנאשם הורשע בעבירות של חבלה בכוונה מחמירה לפי סעיף 329(א)(1) לחוק העונשין; דרישת נכס באיומים לפי סעיף 404 סיפא לחוק; וכן החזקת סכין שלא כדין לפי סעיף 186(א) לחוק.",רקע
14,ME-21-12-51471-829,אשר לעובדות כתב האישום המתוקן בהן הודה הנאשם – אין חולק כי הנאשם והמתלונן הם בני דודים מדרגה שנייה.,רקע
15,ME-21-12-51471-829,"בהתאם לאישום הראשון, כשנה לפני מועד הגשת כתב האישום, המתלונן היה צפוי לקבל ממשפחה מסוימת פיצוי כספי בסך 27,000 ₪ בעקבות תאונת דרכים שעבר בנו של המתלונן.",רקע
16,ME-21-12-51471-829,"הנאשם שידע על כך, הודיע למתלונן כי ייטול מאותה משפחה את הפיצוי הכספי עבור המתלונן.",רקע
17,ME-21-12-51471-829,"בשל חששו של המתלונן מפני הנאשם, המתלונן לא סיפר על כך לילדיו.",רקע
18,ME-21-12-51471-829,"כאמור, בגין מעשים אלה הורשע הנאשם בעבירות של גניבה ואיומים.",רקע
19,ME-21-12-51471-829,"בהתאם לאישום השני (שכאמור כותרתו בכתב האישום המתוקן היא ""אישום שלישי""), ביום 4.12.2021 בסמוך לשעה 10:00, המתלונן הגיע עם בנו למוסך בעזרייה.",רקע
20,ME-21-12-51471-829,"בהמשך, הנאשם הגיע למקום וביקש לשוחח עם המתלונן ביחידות.",רקע
21,ME-21-12-51471-829,הנאשם והמתלונן יצאו אל מחוץ למוסך.,רקע
22,ME-21-12-51471-829,"במפגש בין השניים, הנאשם עמד קרוב מאד למתלונן בצורה מאיימת, ושאל אותו כמה כסף יש ברשותו.",רקע
23,ME-21-12-51471-829,המתלונן השיב כי אין לו כסף.,רקע
24,ME-21-12-51471-829,"או אז, הנאשם שם את ידיו בכיס מעילו של המתלונן והורה לו לתת לו כסף.",רקע
25,ME-21-12-51471-829,המתלונן השיב לנאשם כי אין ברשותו כסף.,רקע
26,ME-21-12-51471-829,"הנאשם אמר למתלונן בתגובה: ""אין כסף יא מניאק אין כסף"", הוציא סכין יפנית מכיסו, חתך את המתלונן בצד השמאלי של פניו באמצעות הסכין, מהאונה הרקתית עד למרכז לחיו של המתלונן.",רקע
27,ME-21-12-51471-829,"בנוסף, הנאשם חתך את המתלונן בבטנו, והמשיך להניף את הסכין לעבר המתלונן ולנסות לפגוע בו.",רקע
28,ME-21-12-51471-829,המתלונן רץ לעבר המוסך וצעק לבנו לעזרה.,רקע
29,ME-21-12-51471-829,"בשעה שבנו של המתלונן הבחין בכך והלך לכיוון המתלונן והנאשם, הנאשם הוציא חפץ דמוי אקדח וכיוון אותו לעבר בנו של המתלונן תוך שהוא מאיים עליו כי אם יתקרב הוא יירה בו.",רקע
30,ME-21-12-51471-829,"כתוצאה ממעשיו של הנאשם, נגרם למתלונן חתך עמוק באורך של 10-12 ס""מ בפניו.",רקע
31,ME-21-12-51471-829,"כמו כן, נחתך עורק ""טמפורל ארטרי"" המוביל דם למצח, והמתלונן נזקק לתפירת העורק ולתפירת החתך.",רקע
32,ME-21-12-51471-829,"לעת הזאת ישנו חשש כי המתלונן אינו מסוגל להרים את הגבה השמאלית שלו, תוך חשש לפגיעה עצבית.",רקע
33,ME-21-12-51471-829,"בנוסף, נגרם למתלונן חתך שטחי בבטנו.",רקע
34,ME-21-12-51471-829,"כאמור, בגין כל אלה הורשע הנאשם בעבירות של חבלה בכוונה מחמירה, דרישת נכס באיומים והחזקת סכין שלא כדין.",רקע
35,ME-21-12-51471-829,"הצדדים לא הגיעו להסכמה עונשית, וכל צד נותר חופשי בטיעוניו לעונש.",רקע
36,ME-21-12-51471-829,המאשימה לא התנגדה להגשת תסקיר בעניינו של הנאשם.,רקע
37,ME-21-12-51471-829,"מהתסקיר מיום 15.2.2023 עולה כי הנאשם הוא בן 41, נשוי ואב לארבעה ילדים.",תסקירי שירות המבחן
38,ME-21-12-51471-829,טרם מעצרו עבד כחשמלאי.,תסקירי שירות המבחן
39,ME-21-12-51471-829,בגין התיק הנוכחי הוא עצור עד תום ההליכים.,תסקירי שירות המבחן
40,ME-21-12-51471-829,ילדותו של הנאשם לא הייתה קלה.,תסקירי שירות המבחן
41,ME-21-12-51471-829,הוא נשר מבית הספר בגיל צעיר ביותר (לאחר שש שנות לימוד בלבד) כדי לסייע בפרנסת המשפחה.,תסקירי שירות המבחן
42,ME-21-12-51471-829,"כמו כן, הוא סבל מאלימות פיזית ומילולית מאביו.",תסקירי שירות המבחן
43,ME-21-12-51471-829,בשנת 2004 הנאשם נישא לאשתו.,תסקירי שירות המבחן
44,ME-21-12-51471-829,"הנאשם סיפר לשירות המבחן כי רצה לתת לילדיו הזדמנויות שלא היו לו, וכי שאיפתו היא שילדיו יצליחו לסיים את לימודיהם.",תסקירי שירות המבחן
45,ME-21-12-51471-829,אשר לשימוש בחומרים ממכרים – הנאשם החל להשתמש בסמים בגיל 14.,תסקירי שירות המבחן
46,ME-21-12-51471-829,"הוא סיפר כי לאורך השנים רצה להפסיק את השימוש בסמים למען ילדיו, ולמשך תקופה של 3 שנים אף הצליח בכך.",תסקירי שירות המבחן
47,ME-21-12-51471-829,"בשלב מסוים, שב להשתמש בסמים.",תסקירי שירות המבחן
48,ME-21-12-51471-829,"הוא התבייש מעצמו וממשפחתו, ולפיכך השתמש בסמים בסתר, תוך שלעיתים התגורר בנפרד ממשפחתו כדי לא לחשוף אותם לשימוש שעשה בסמים.",תסקירי שירות המבחן
49,ME-21-12-51471-829,בכל הנוגע לדפוסים אלימים – שירות המבחן עמד על עברו הפלילי של הנאשם.,תסקירי שירות המבחן
50,ME-21-12-51471-829,"בתסקיר צוין כי הנאשם הופנה בעבר לשירות המבחן במסגרת תיקים קודמים, וההערכה אז הייתה כי רמת המסוכנות הנשקפת מהנאשם גבוהה בלא המלצה שיקומית.",תסקירי שירות המבחן
51,ME-21-12-51471-829,"במסגרת התיק הנוכחי, הנאשם תיאר לשירות המבחן התנהגות אלימה מצדו לאורך שנים.",תסקירי שירות המבחן
52,ME-21-12-51471-829,"לטענתו, מרבית עבירות האלימות שביצע בעבר התרחשו בהשפעת סמים.",תסקירי שירות המבחן
53,ME-21-12-51471-829,"לדברי הנאשם, מעשיו האלימים פגעו בקשר שלו עם משפחתו.",תסקירי שירות המבחן
54,ME-21-12-51471-829,הנאשם ביטא הכרה בצורך שלו בתהליך טיפולי גם בתחום זה.,תסקירי שירות המבחן
55,ME-21-12-51471-829,"במהלך מעצרו בגין התיק הנוכחי, הנאשם שולב בפרויקט טיפולי בבית המעצר.",תסקירי שירות המבחן
56,ME-21-12-51471-829,"הוא נמצא ביחידה נפרדת, שומר על ניקיון משימוש בסמים, משולב בתכנית לימודים בבית המעצר, ומקיים שיחות אישיות וקבוצתיות.",תסקירי שירות המבחן
57,ME-21-12-51471-829,"הנאשם תיאר תהליך משמעותי בו הוא לומד לזהות את רגשותיו ואת חוויותיו הקשות מילדותו, ולהיעזר בגורמי הטיפול.",תסקירי שירות המבחן
58,ME-21-12-51471-829,הנאשם הביע רצון להמשיך בטיפול ולעשות שינוי בחייו עבורו ועבור ילדיו.,תסקירי שירות המבחן
59,ME-21-12-51471-829,הוא הביע מוטיבציה להשתלב בתהליך טיפולי אינטנסיבי לגמילה מסמים.,תסקירי שירות המבחן
60,ME-21-12-51471-829,"שירות המבחן ציין כי קיבל מידע מעו""ס בשב""ס לגבי התכנית הטיפולית בה משולב הנאשם בבית המעצר.",תסקירי שירות המבחן
61,ME-21-12-51471-829,"ההתרשמות של העו""ס בשב""ס היא כי הנאשם מבין את המחירים שהוא ומשפחתו שילמו בגין התמכרותו לסמים, וכי הוא מביע נכונות לשינוי משמעותי בחייו.",תסקירי שירות המבחן
62,ME-21-12-51471-829,"צוין כי הנאשם נוטל חלק פעיל בקבוצות הטיפוליות, ומהווה קול חשוב בקבוצה.",תסקירי שירות המבחן
63,ME-21-12-51471-829,"העו""ס בשב""ס ציין כי הנאשם זקוק למסגרת מכילה ואינטנסיבית, וכי הנאשם הביע מחויבות לטיפול בקהילה טיפולית לטובת שיקום חייו.",תסקירי שירות המבחן
64,ME-21-12-51471-829,"באשר לעבירות נושא ההליך שלפניי – הנאשם טען לפני שירות המבחן כי התעמת עם המתלונן מאחר שהוא הפיץ עליו שמועות שליליות, וכי במהלך העימות שלף סכין יפנית מתוך פחד, ותקף את המתלונן.",תסקירי שירות המבחן
65,ME-21-12-51471-829,"הנאשם הוסיף וטען כי הוא מתחרט על מעשיו, וכי היה עליו להגן על עצמו באופן חוקי.",תסקירי שירות המבחן
66,ME-21-12-51471-829,הנאשם ביטא הכרה ראשונית בצורך שלו להיעזר בגורמי טיפול ולהימנע מאלימות.,תסקירי שירות המבחן
67,ME-21-12-51471-829,"לצד זאת, צוין בתסקיר כי הנאשם התקשה להכיר בדרכי התנהגות אלטרנטיביות.",תסקירי שירות המבחן
68,ME-21-12-51471-829,"מבחינת גורמי סיכון וסיכוי – שירות המבחן התרשם כי לנאשם דפוסים עברייניים מושרשים ואורח חיים אלים, כשברקע לכך התמכרות לסמים.",תסקירי שירות המבחן
69,ME-21-12-51471-829,מדובר בגורמי סיכון לביצוע עבירות נוספות.,תסקירי שירות המבחן
70,ME-21-12-51471-829,"בד בבד, שירות המבחן התרשם כי לנאשם מוטיבציה לשנות את חייו ולתת אמון בגורמי טיפול (דבר שהתקשה בו בעבר).",תסקירי שירות המבחן
71,ME-21-12-51471-829,הנאשם מצוי כיום בשלבים ראשוניים של זיהוי דפוסים בעייתיים ולקיחת אחריות על התנהגותו.,תסקירי שירות המבחן
72,ME-21-12-51471-829,מדובר בגורמי סיכוי להימנעות מביצוע עבירות נוספות.,תסקירי שירות המבחן
73,ME-21-12-51471-829,"לפי הערכת שירות המבחן, קיים סיכון גבוה לביצוע עבירות אלימות נוספות בעתיד ברמת חומרה גבוהה.",תסקירי שירות המבחן
74,ME-21-12-51471-829,"עם זאת, צוין כי הנאשם יוכל להפיק תועלת מטיפול לשם הפחתת הסיכון הנשקף ממנו.",תסקירי שירות המבחן
75,ME-21-12-51471-829,"במישור ההמלצה – שירות המבחן שם לנגד עיניו את חומרת העבירות, העבר הפלילי והמסוכנות של הנאשם.",תסקירי שירות המבחן
76,ME-21-12-51471-829,"מצד שני, שירות המבחן ציין לטובה את השתלבותו של הנאשם בטיפול לראשונה בחייו.",תסקירי שירות המבחן
77,ME-21-12-51471-829,"להערכת שירות המבחן, הנאשם יוכל להפיק תועלת מהמשך טיפול בשב""ס, כמסגרת מוגנת ומנותקת מסביבת מגוריו באופן שיאפשר לו פניוּת לטיפול.",תסקירי שירות המבחן
78,ME-21-12-51471-829,"בהתאם לכך, המליץ שירות המבחן על עונש מאסר בפועל, לצד מאסר מותנה ופיצוי למתלונן.",תסקירי שירות המבחן
79,ME-21-12-51471-829,"בדיון שנערך לפניי ביום 22.3.2023 ונועד מלכתחילה להשמעת גזר הדין, עתר הסנגור להגשת תסקיר מעדכן בנימוק לפיו יש מקום לעדכון משב""ס באמצעות שירות המבחן.",תסקירי שירות המבחן
80,ME-21-12-51471-829,"כמפורט בהחלטה מאותו היום, ראיתי לכבד את בקשת הסנגור.",תסקירי שירות המבחן
81,ME-21-12-51471-829,"בהתאם לכך, ביום 2.5.2023 הוגש לעיוני תסקיר משלים ובו דיווח עדכני משב""ס.",תסקירי שירות המבחן
82,ME-21-12-51471-829,"בדיווח צוין כי הנאשם משולב בתכנית תל""מ (תכנית הכנה לגמילה מסמים) החל מאוקטובר 2022.",תסקירי שירות המבחן
83,ME-21-12-51471-829,"עוד צוין כי הנאשם מביע מוטיבציה גבוהה בטיפול, הוא משתתף פעיל בקבוצות ולומד שפה חדשה של תקשורת וגבולות.",תסקירי שירות המבחן
84,ME-21-12-51471-829,"כיום הנאשם משמש בתפקיד המתקדם ביותר בתכנית, וניכר כי הוא מגויס לתהליך ומיישם את הכלים שהוא רוכש בטיפול.",תסקירי שירות המבחן
85,ME-21-12-51471-829,"במקביל, הנאשם משולב בתכנית לימודית להשלמת שנות לימוד, וגם שם הוא מתמיד ומראה מוטיבציה גבוהה להצליח.",תסקירי שירות המבחן
86,ME-21-12-51471-829,"בסיכום התסקיר המשלים צוין כי הנאשם מביע מחויבות לתהליך הטיפולי ותפקודו גבוה, וכן הוא מביע מוטיבציה ומחויבוּת להמשיך טיפול במחלקות להתמכרויות ולאלימות לאחר שיישפט.",תסקירי שירות המבחן
87,ME-21-12-51471-829,בדיקות השתן של הנאשם תקינות וללא ממצא סם.,תסקירי שירות המבחן
88,ME-21-12-51471-829,"כמו כן, התנהגותו חיובית וללא בעיות משמעת.",תסקירי שירות המבחן
89,ME-21-12-51471-829,"המאשימה הגישה לעיוני את רישומו הפלילי של הנאשם ממנו עולה כי לחובתו 7 הרשעות קודמות החל משנת 2003 ועד שנת 2018 בעבירות של אלימות, רכוש, החזקת סמים לצריכה עצמית והחזקת נשק שלא כדין.",ראיות לעונש
90,ME-21-12-51471-829,"בגין כך הוטלו על הנאשם מספר עונשי מאסר בפועל לתקופות שאינן ממושכות (משך המאסר בפועל הארוך ביותר שהוטל על הנאשם עד כה, היה 6 חודשים ו-14 ימים).",ראיות לעונש
91,ME-21-12-51471-829,מטעם ההגנה לא הוגשו ראיות לעונש.,ראיות לעונש
92,ME-21-12-51471-829,המאשימה טענה כי יש לקבוע מתחם עונש הולם נפרד לכל אחד משני האישומים נושא כתב האישום המתוקן.,טיעוני הצדדים לעונש
93,ME-21-12-51471-829,"לגישת המאשימה, מתחם העונש ההולם בגין האישום הראשון (עבירות של גניבה ואיומים) נע מ-15 עד 28 חודשי מאסר בפועל.",טיעוני הצדדים לעונש
94,ME-21-12-51471-829,"לפי הנטען, מתחם העונש ההולם בגין האישום השני (עבירות של חבלה בכוונה מחמירה, דרישת נכס באיומים והחזקת סכין שלא כדין) נע מ-4 עד 7 שנות מאסר בפועל.",טיעוני הצדדים לעונש
95,ME-21-12-51471-829,"המאשימה עתרה למקם את עונשו של הנאשם מעל אמצע המתחמים הנטענים תוך חפיפה מסוימת ביניהם, ולהטיל על הנאשם בגין כלל העבירות בהן הורשע, עונש של 6.5 שנות מאסר בפועל, מאסר על תנאי, פיצוי לטובת המתלונן וקנס כספי.",טיעוני הצדדים לעונש
96,ME-21-12-51471-829,"מנגד, הסנגור טען כי אם נלך לפי שיטת המאשימה ונקבע מתחם נפרד לכל אישום, הרי מתחם העונש ההולם בגין האישום הראשון (עבירות של גניבה ואיומים) נע ממאסר מותנה ועד 7 חודשי מאסר בפועל.",טיעוני הצדדים לעונש
97,ME-21-12-51471-829,"לפי הנטען, מתחם העונש ההולם בגין האישום השני (עבירות של חבלה בכוונה מחמירה, דרישת נכס באיומים והחזקת סכין שלא כדין) נע מ-22 עד 50 חודשי מאסר בפועל.",טיעוני הצדדים לעונש
98,ME-21-12-51471-829,"הסנגור טען לפניי כי בניגוד לגישת המאשימה, הוא סבור שמוצדק לראות בשני האישומים בגדר אירוע אחד, בגינו יש לקבוע מתחם עונש הולם כולל.",טיעוני הצדדים לעונש
99,ME-21-12-51471-829,"לטענת הסנגור, מתחם העונש ההולם את מכלול העבירות בהן הורשע הנאשם, נע מ-22 עד 54 חודשי מאסר בפועל.",טיעוני הצדדים לעונש
100,ME-21-12-51471-829,"בדיון הטיעונים לעונש, עתר הסנגור להעמיד את עונשו של הנאשם על הצד הנמוך של המתחם הנטען מחמת קיומן של נסיבות לקולא, ולהשית עליו 24 חודשי מאסר בפועל.",טיעוני הצדדים לעונש
101,ME-21-12-51471-829,"בתגובה משלימה של הסנגור מיום 29.5.2023 שהוגשה בעקבות התסקיר המשלים, טען הסנגור כי נוכח הצלחתו של הנאשם בתהליך הטיפולי בו הוא משולב בבית המעצר, יש מקום לחריגה לקולא בעניינו ממתחם העונש ההולם מטעמי שיקום, וזאת כדי לאפשר לו לשוב לחיק משפחתו בזמן הקצר ביותר.",טיעוני הצדדים לעונש
102,ME-21-12-51471-829,"בכל מקרה, הסנגור ביקש לאפשר לנאשם להשתלב בהמשך טיפול בכלא חרמון.",טיעוני הצדדים לעונש
103,ME-21-12-51471-829,יוער כי באי כוח שני הצדדים הפנו לאסמכתאות מן הפסיקה לתמיכה בטיעוניהם העונשיים.,טיעוני הצדדים לעונש
104,ME-21-12-51471-829,הנאשם נשא לפניי דברים בדמעות.,טיעוני הצדדים לעונש
105,ME-21-12-51471-829,הוא סיפר על ילדותו הקשה ועל כך שהיה רוצה להעניק חיים אחרים לילדיו.,טיעוני הצדדים לעונש
106,ME-21-12-51471-829,"הוא התנצל על מעשיו לפני ילדיו ואשתו שישבו באולם הדיונים, וטען כי עשה טעות.",טיעוני הצדדים לעונש
107,ME-21-12-51471-829,"הוא סיפר כי בחודשים הראשונים של מעצרו בתיק הנוכחי, לא היה בקשר עם משפחתו.",טיעוני הצדדים לעונש
108,ME-21-12-51471-829,"התפנית ארעה כאשר שוחח בטלפון עם בנו הבכור, וגילה כי הבן עזב את לימודיו כדי לפרנס את אמו ואחיו.",טיעוני הצדדים לעונש
109,ME-21-12-51471-829,"לדברי הנאשם, אז הבין את גודל הנזק שגרם למשפחתו.",טיעוני הצדדים לעונש
110,ME-21-12-51471-829,הוא עצמו החליט להצטרף לפרויקט לימודים של קרוא וכתוב בבית המעצר.,טיעוני הצדדים לעונש
111,ME-21-12-51471-829,"הוא השלים קורס של 8 שנות לימוד, ומעוניין להשלים כעת קורס של 10 שנות לימוד.",טיעוני הצדדים לעונש
112,ME-21-12-51471-829,"כמו כן, הנאשם החל לשמור על ניקיון מסמים ושולב באגף נפרד בבית המעצר שם הוא משולב בטיפול כמפורט לעיל.",טיעוני הצדדים לעונש
113,ME-21-12-51471-829,"במקביל, הנאשם שכנע את בנו לשוב ללימודיו בבית ספר התיכון כדי להיבחן בבחינות הבגרות.",טיעוני הצדדים לעונש
114,ME-21-12-51471-829,"הנאשם תיאר לפניי את הקשיים אותם הוא חווה במהלך התהליך הטיפולי בבית המעצר, אך הביע רצון להמשיך להתמודד עם קשיים אלה ולהתמיד בתהליך הטיפולי עליו הוא מברך.",טיעוני הצדדים לעונש
115,ME-21-12-51471-829,"כאמור, הנאשם הורשע בחמש עבירות במסגרת שני אישומים.",ריבוי עבירות
116,ME-21-12-51471-829,"באי כוח הצדדים חלוקים בדעתם בשאלה האם כל אישום מהווה אירוע עצמאי, באופן שיש לקבוע מתחם עונש הולם נפרד לגבי כל אחד משני האישומים (כך לגישת המאשימה); או שמא שני האישומים מהווים אירוע אחד, באופן שיש לקבוע מתחם עונש הולם כולל בגין שני האישומים יחדיו (כך לגישת ההגנה).",ריבוי עבירות
117,ME-21-12-51471-829,"בנסיבות העניין, לא ראיתי להכריע בין שתי הגישות שפורטו.",ריבוי עבירות
118,ME-21-12-51471-829,"תחת זאת, אקבע מתחם נפרד לכל אחד משני האישומים נושא כתב האישום המתוקן, ולצד זאת אקבע מתחם  אחד כולל המתייחס לכלל העבירות בגינן הורשע הנאשם כאירוע אחד.",ריבוי עבירות
119,ME-21-12-51471-829,"בהתאם לסעיף 40ג(א) לחוק העונשין, יש לקבוע את מתחם העונש ההולם בגין העבירות בהן הורשע הנאשם בהתאם לעקרון ההלימה שהינו עקרון מנחה בענישה, תוך התחשבות בערכים החברתיים שנפגעו, במידת הפגיעה בהם, בנסיבות הקשורות בביצוע העבירות ובמדיניות הענישה הנהוגה.",מתחמי העונש ההולם
120,ME-21-12-51471-829,"הערכים החברתיים שנפגעו בגין העבירות בהן הורשע הנאשם הם הגנה על שלמות גופו ושלוות נפשו של אדם, שמירה על תחושת הביטחון האישי ועל הסדר הציבורי, וכן הגנה על הקניין הפרטי.",מתחמי העונש ההולם
121,ME-21-12-51471-829,בכל הנוגע לנסיבות ביצוע העבירות – הרי הן פורטו בפס' 3 לדבריי לעיל.,מתחמי העונש ההולם
122,ME-21-12-51471-829,לגבי האישום הראשון (עבירות הגניבה והאיומים) ניתן לציין לחומרא את הנסיבות הבאות: (א) הנאשם עשה שימוש באמתלה בכך שהנאשם אמר למתלונן שייטול מאחר כסף עבור המתלונן.,מתחמי העונש ההולם
123,ME-21-12-51471-829,"בפועל, הנאשם נטל את הכסף לכיסו שלו.",מתחמי העונש ההולם
124,ME-21-12-51471-829,"(ב) הנאשם גנב מהמתלונן סכום כספי בשיעור שאינו נמוך – 27,000 ₪.",מתחמי העונש ההולם
125,ME-21-12-51471-829,(ג) הנאשם ידע כי הכסף שגנב מהמתלונן נועד לשמש פיצוי בגין תאונת דרכים בה היה מעורב בנו של המתלונן.,מתחמי העונש ההולם
126,ME-21-12-51471-829,"מדובר במעשה גניבה שעוצמת פגיעתו בערכים המוגנים היא מוגברת, בשים לב לכך שתכלית הכסף שנגנב הייתה לפצות ולהיטיב עם מעורב בתאונת דרכים.",מתחמי העונש ההולם
127,ME-21-12-51471-829,"(ד) האיום המילולי שהשמיע הנאשם באוזני המתלונן היה ברף גבוה, שכן הוא כוּון כלפי חייו של הנאשם וכלפי שלומם של ילדיו לבל יספר המתלונן על גניבת הכסף.",מתחמי העונש ההולם
128,ME-21-12-51471-829,"עוצמת האיום המילולי וכוחו להטיל מורא נלמדים מכך שלפי עובדות כתב האישום המתוקן, המתלונן לא סיפר לילדיו על גניבת הכסף מאחר שחשש מפני הנאשם לאחר שהלה איים עליו.",מתחמי העונש ההולם
129,ME-21-12-51471-829,"לקולא אציין כי האיומים מצד הנאשם באישום הראשון, לא כללו הפעלת כוח פיזי.",מתחמי העונש ההולם
130,ME-21-12-51471-829,"לגבי האישום השני (עבירות החבלה בכוונה מחמירה, דרישת נכס באיומים והחזקת סכין שלא כדין) – לחומרא נזקפות לחובת הנאשם הנסיבות כדלקמן: (א) הנאשם התנהג בצורה בריונית, תוקפנית ואלימה.",מתחמי העונש ההולם
131,ME-21-12-51471-829,"תחילה, הוא הרחיק את המתלונן מבנו כאשר ביקש לדבר עם המתלונן ביחידות.",מתחמי העונש ההולם
132,ME-21-12-51471-829,"לאחר מכן, הנאשם דרש כסף מהמתלונן וכשאחרון השיב כי אין ברשותו כסף, הנאשם שם את ידו בכיס מעילו של המתלונן, קילל את המתלונן ואז חתך את הצד השמאלי של פני המתלונן ואת בטנו, וזאת באמצעות סכין יפנית שהנאשם נשא עמו שלא כדין.",מתחמי העונש ההולם
133,ME-21-12-51471-829,"(ב) החתך שהנאשם גרם בפניו של המתלונן, היה חתך עמוק שאורכו 10-12 ס""מ, ובעקבותיו נחתך עורק המוביל דם למצח.",מתחמי העונש ההולם
134,ME-21-12-51471-829,"המתלונן נזקק לתפירת העורק ולתפירת החתך, וכן התעורר חשש לפגיעה עצבית עקב קושי בהרמת הגבה השמאלית.",מתחמי העונש ההולם
135,ME-21-12-51471-829,"נוכח מיקום החתך, עומקו ואורכו, הנזק הפוטנציאלי היה עלול להיות משמעותי.",מתחמי העונש ההולם
136,ME-21-12-51471-829,"(ג) כאשר המתלונן קרא לבנו לעזרה, הנאשם הוציא חפץ דמוי אקדח ואיים על הבן כי יירה בו אם יתקרב אליו.",מתחמי העונש ההולם
137,ME-21-12-51471-829,"(ד) הנאשם היה המבצע הבלעדי של העבירות הנדונות, ויכול היה בכל שלב להימנע מביצוען.",מתחמי העונש ההולם
138,ME-21-12-51471-829,"(ה) מעובדות כתב האישום המתוקן בהן הודה הנאשם עולה כי הסיבה שהובילה אותו לביצוע המעשים, הייתה בצע כסף.",מתחמי העונש ההולם
139,ME-21-12-51471-829,(ו) לא הועלתה לפניי טענה לקרבה לסייג לאחריות פלילית.,מתחמי העונש ההולם
140,ME-21-12-51471-829,"לקולא, אציין את הנתונים הבאים: (א) לא ברור מעובדות כתב האישום המתוקן האם האירוע נושא האישום השני היה מתוכנן מראש.",מתחמי העונש ההולם
141,ME-21-12-51471-829,"בנסיבות אלה, יש להניח לטובת הנאשם כי עסקינן באירוע לא מתוכנן.",מתחמי העונש ההולם
142,ME-21-12-51471-829,(ב) החתך שביצע הנאשם בבטנו של המתלונן היה שטחי.,מתחמי העונש ההולם
143,ME-21-12-51471-829,"(ג) במסגרת הסדר הטיעון בין הצדדים, הוסכם כי לפי המסמכים הרפואיים שמצויים בחומר החקירה בתיק, לא ידוע האם הנזק שנגרם למתלונן מהחתך בפניו (העדר מסוגלות להרים את הגבה השמאלית), הוא קבוע.",מתחמי העונש ההולם
144,ME-21-12-51471-829,"אוסיף ואציין כי מלבד העובדה שהמתלונן נזקק לתפרים בפניו, לא הוכח לפניי האם המתלונן אושפז בבית חולים.",מתחמי העונש ההולם
145,ME-21-12-51471-829,"בנסיבות אלה, יש להניח לטובת הנאשם כי המתלונן לא נזקק לאשפוז.",מתחמי העונש ההולם
146,ME-21-12-51471-829,"במישור הענישה הנוהגת – לגבי האישום הראשון, העונש המרבי הקבוע בחוק בגין עבירת הגניבה ובגין עבירת האיומים הוא מאסר 3 שנים.",מתחמי העונש ההולם
147,ME-21-12-51471-829,"במילים אחרות: שתי העבירות בהן הורשע הנאשם במסגרת האישום הראשון, הן עבירות עוון.",מתחמי העונש ההולם
148,ME-21-12-51471-829,"לגבי האישום השני, עניינו בשלוש עבירות פשע: העונש המרבי הקבוע בחוק בגין עבירת חבלה בכוונה מחמירה הוא מאסר 20 שנים.",מתחמי העונש ההולם
149,ME-21-12-51471-829,העונש המרבי הקבוע בחוק בגין עבירה של דרישת נכס באיומים הוא מאסר 10 שנים.,מתחמי העונש ההולם
150,ME-21-12-51471-829,"אשר לעבירה של החזקת סכין שלא כדין, העונש המרבי הקבוע בחוק בגינה הוא מאסר 5 שנים.",מתחמי העונש ההולם
151,ME-21-12-51471-829,"בהתחשב בכל אלה, אני סבורה כי מתחם הענישה ההולמת בגין האישום השני נע מ-32 עד 72 חודשי מאסר בפועל.",מתחמי העונש ההולם
152,ME-21-12-51471-829,"סיכומם של דברים עד כה: בהתחשב בערכים שנפגעו ובעוצמת הפגיעה בהם; בנסיבות ביצוע העבירות; במדיניות הענישה הנוהגת; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין המעשים נושא האישום הראשון (גניבת פיצוי כספי בגין תאונת דרכים בסך 27,000 ₪, ואיום מילולי על חיי המתלונן ושלום ילדיו כדי שלא יחשוף זאת) נע ממספר בודד של חודשי מאסר בפועל ועד 18 חודשי מאסר בפועל.",מתחמי העונש ההולם
153,ME-21-12-51471-829,"מתחם העונש ההולם בגין המעשים נושא האישום השני (חבלה בכוונה מחמירה באמצעות חתך עמוק באורך 10-12 ס""מ בפניו של המתלונן וחתך שטחי בבטנו באמצעות סכין יפנית, דרישת נכס באיומים והחזקת סכין שלא כדין) נע מ-32 עד 72 חודשי מאסר בפועל.",מתחמי העונש ההולם
154,ME-21-12-51471-829,"בהתאם לגישת ""הקשר ההדוק"" העשויה לראות בשני האישומים בגדר אירוע אחד, מתחם העונש ההולם בגין כלל העבירות בהן הורשע הנאשם נע מ-36 עד 76 חודשי מאסר בפועל.",מתחמי העונש ההולם
155,ME-21-12-51471-829,"כפי צוין לעיל, הסנגור טען כי יש מקום לחריגה לקולא ממתחמי העונש ההולם משיקולי שיקום.",מתחמי העונש ההולם
156,ME-21-12-51471-829,אינני רואה לאמץ טענה זו.,מתחמי העונש ההולם
157,ME-21-12-51471-829,"הסנגור צודק כי מתסקירי שירות המבחן עולה שהנאשם מתמיד בתהליך הטיפולי בו הוא משולב בבית המעצר, מביע מוטיבציה גבוהה לשינוי, מיישם כלים אותם הוא לומד בטיפול, ואף עומל להשלמת שנות לימוד.",מתחמי העונש ההולם
158,ME-21-12-51471-829,כל אלה ראויים לעידוד.,מתחמי העונש ההולם
159,ME-21-12-51471-829,"ואולם הדרך הטיפולית הצפויה לנאשם עוד ארוכה, והעת אינה בשלה להעריך את סיכויי שיקומו.",מתחמי העונש ההולם
160,ME-21-12-51471-829,"מכל מקום, חומרת העבירות בהן הורשע הנאשם, עברו הפלילי, עקרון ההלימה והצורך בהרתעה – כל אלה תומכים בכך שההתחשבות בהישגיו של הנאשם בתהליך הטיפולי תיעשה בגדרי המתחמים ולא בחריגה מהם.",מתחמי העונש ההולם
161,ME-21-12-51471-829,"לצורך גזירת העונש המתאים בגדרי המתחמים שקבעתי לעיל, יש להתחשב בנסיבות שאינן קשורות לביצוע העבירות כאמור בסעיף 40יא לחוק העונשין:",מתחמי העונש ההולם
162,ME-21-12-51471-829,"לחומרא, התחשבתי בשיקולים הבאים: ראשית, לקחתי בחשבון את חומרת העבירות המלמדות על דפוס התנהגות אלים, בריוני ומטיל מורא מצד הנאשם, ואת הצורך להרתיע את היחיד ואת הרבים מפני הישנות מעשים דומים.",מתחמי העונש ההולם
163,ME-21-12-51471-829,"שנית, התחשבתי בעברו הפלילי של הנאשם הכולל 7 הרשעות קודמות, בין היתר בגין עבירות של אלימות, רכוש והחזקת נשק שלא כדין.",מתחמי העונש ההולם
164,ME-21-12-51471-829,יש בעבר הפלילי האמור כדי להצביע על דפוסים אלימים ועברייניים לאורך זמן.,מתחמי העונש ההולם
165,ME-21-12-51471-829,"אמנם, כפי שצוין בפס' 7 לדבריי לעיל, בגין אותן הרשעות קודמות הוטלו על הנאשם בעבר עונשי מאסר בפועל לתקופות שאינן ממושכות, באופן שיכול ללמד על כך שלא היה מדובר במעשים פליליים ברף הגבוה.",מתחמי העונש ההולם
166,ME-21-12-51471-829,"עם זאת, התיק הנוכחי עלול להעיד על החרפת מצב, ועל עליית מדרגה בחומרת מעשיו האלימים של הנאשם.",מתחמי העונש ההולם
167,ME-21-12-51471-829,"שלישית, נמצא לנגד עיניי האמור בתסקיר לעונש מיום 15.2.2023 לפיו לנאשם דפוסי עבריינות מושרשים, כאשר הערכת שירות המבחן היא כי ללא טיפול מתאים, קיים סיכון גבוה לביצוע עבירות אלימות נוספות בעתיד ברף חוּמרה גבוה.",מתחמי העונש ההולם
168,ME-21-12-51471-829,"לקולא, נתתי דעתי לשיקולים הבאים: ראשית, הנאשם הודה במעשיו ונטל אחריות עליהם באופן שחסך את שמיעת עדותו של המתלונן.",מתחמי העונש ההולם
169,ME-21-12-51471-829,לכך משקל ממשי.,מתחמי העונש ההולם
170,ME-21-12-51471-829,"שנית, הנאשם חווה ילדות קשה ומורכבת, שתרמה לדפוסי ההתנהלות הבעייתיים שפיתח בבגרותו.",מתחמי העונש ההולם
171,ME-21-12-51471-829,"שלישית, לקחתי בחשבון כי הנאשם נשוי ואב וארבעה ילדים קטינים בגילאים 8-17.",מתחמי העונש ההולם
172,ME-21-12-51471-829,"ניתן להניח כי עונש מאסר בפועל מאחורי סורג ובריח לא יהיה קל עבור בני משפחת הנאשם, כשילדיו נאלצים לסייע לאמם בפרנסת המשפחה.",מתחמי העונש ההולם
173,ME-21-12-51471-829,"רביעית, כפי שכבר צוין מספר פעמים, הנאשם השתלב בתכנית טיפולית בין כותלי בית המעצר כדי להתמודד עם התמכרותו לסמים, וכן כדי לטפל בדפוסיו העברייניים והאלימים.",מתחמי העונש ההולם
174,ME-21-12-51471-829,"כמו כן, הנאשם השתלב בתוכנית חינוכית בבית המעצר להשלמת שנות לימוד.",מתחמי העונש ההולם
175,ME-21-12-51471-829,"כאמור, הנאשם עושה חיל בתוכניות אלה בבית המעצר.",מתחמי העונש ההולם
176,ME-21-12-51471-829,"הגם שמדובר בשלבים התחלתיים יחסית של טיפול שאמור לארוך זמן, יש לברך על התובנה אליה הגיע הנאשם כי עליו לטפל בדפוסיו העברייניים, וכן לברך על המאמצים שהוא משקיע בתהליך הטיפולי במעצר.",מתחמי העונש ההולם
177,ME-21-12-51471-829,"ברגיל, נוכח מכלול הנסיבות לחומרא לרבות העבר הפלילי, הדפוסים העברייניים ורמת הסיכון הנשקפת מהנאשם לפי הערכת שירות המבחן, היה מקום להעמיד את עונשו של הנאשם מעל לרף האמצעי של המתחמים שנקבעו.",מתחמי העונש ההולם
178,ME-21-12-51471-829,"יחד עם זאת, נוכח השיקולים לקולא ועל מנת לעודד את הנאשם להמשיך להתמיד בתהליך הטיפולי בו החל בשלב המעצר, ראיתי להעמיד את עונשו של הנאשם מתחת לאמצע המתחמים שנקבעו, כך שעונשו יעמוד על 50 חודשי מאסר בפועל, וכן מאסרים מותנים שצופים פני עתיד.",מתחמי העונש ההולם
179,ME-21-12-51471-829,"אדגיש שוב כי אלמלא השיקולים לקולא, ובראשם התהליך הטיפולי בו שולב הנאשם בהצלחה בין כותלי בית המעצר, היה מקום לגזור עונש חמור משמעותית, מטעמי הרתעה והגנה על שלום הציבור.",מתחמי העונש ההולם
180,ME-21-12-51471-829,"אשר לפסיקת פיצוי כספי לטובת המתלונן – מעובדות כתב האישום המתוקן בהן הודה הנאשם עולה כי הנאשם גנב מהמתלונן 27,000 ₪, וכן הטיל מורא על המתלונן הן באיום מילולי והן באלימות פיזית.",מתחמי העונש ההולם
181,ME-21-12-51471-829,"כאמור, הנאשם חתך את המתלונן בפניו באופן שהצריך תפירת עורק שמוביל דם למצח, וכן תפירת חתך עמוק באורך של 10-12 ס""מ מהאונה הרקתית עד למרכז לחיו של המתלונן.",מתחמי העונש ההולם
182,ME-21-12-51471-829,עוד גרם הנאשם לחתך שטחי בבטנו של המתלונן.,מתחמי העונש ההולם
183,ME-21-12-51471-829,"בנסיבות העניין, אני רואה לפסוק למתלונן פיצוי כספי בסך 30,000 ₪.",מתחמי העונש ההולם
184,ME-21-12-51471-829,"נוכח הטענה למצב כלכלי לא פשוט של הנאשם ובני משפחתו, אראה לאפשר את תשלום הפיצוי בתשלומים.",מתחמי העונש ההולם
185,ME-21-12-51471-829,"אדגיש כי בהתאם לדין, הדרך נותרת פתוחה למתלונן לתבוע את יתרת נזקיו בהליך אזרחי מתאים ככל שהוא סבור כי קיימת עילה לכך.",מתחמי העונש ההולם
186,ME-21-12-51471-829,"מאחר שהעבירות של גניבה ודרישת נכס באיומים בוצעו ממניע כלכלי, יש יסוד לבקשת המאשימה להוסיף ולהטיל על הנאשם קנס כספי.",מתחמי העונש ההולם
187,ME-21-12-51471-829,"בד בבד, בשים לב למצבה הכלכלי של משפחת הנאשם, וכדי לעודד את הנאשם להמשיך בטיפול בין כתלי הכלא, נמנעתי מלהשית קנס כספי.",מתחמי העונש ההולם
188,ME-21-12-51471-829,"נוכח מכלול הטעמים שפורטו, אני גוזרת על הנאשם כדלקמן:",סוף דבר
189,ME-21-12-51471-829,"50 חודשי מאסר בפועל, החל מיום מעצרו בתיק זה.",סוף דבר
190,ME-21-12-51471-829,מאסר על תנאי של 4 חודשים למשך 3 שנים מיום השחרור ממאסר.,סוף דבר
191,ME-21-12-51471-829,"התנאי הוא שהנאשם לא יעבור עבירה של החזקת סכין שלא כדין, או עבירת אלימות או רכוש מסוג עוון, לרבות עבירת איומים, אך למעט עבירה של החזקת נכס החשוד כגנוב.",סוף דבר
192,ME-21-12-51471-829,מאסר על תנאי של 10 חודשים למשך 3 שנים מיום השחרור ממאסר.,סוף דבר
193,ME-21-12-51471-829,התנאי הוא שהנאשם לא יעבור עבירת אלימות או רכוש מסוג פשע.,סוף דבר
194,ME-21-12-51471-829,"פיצוי בסך 30,000 ₪ לטובת המתלונן.",סוף דבר
195,ME-21-12-51471-829,הפיצוי ישולם ב-30 תשלומים חודשיים שווים ורצופים החל מיום 3.9.2023 ובכל 3 לחודש שלאחר מכן.,סוף דבר
196,ME-21-12-51471-829,"לא ישולם אחד התשלומים במועדו, תעמוד יתרת הפיצוי לפירעון מידי.",סוף דבר
197,ME-21-12-51471-829,"תשומת לב רשויות שב""ס להמלצת שירות המבחן כי במסגרת תקופת מאסרו של הנאשם, ישולב הנאשם בהמשך טיפול בין כותלי הכלא (נרשמת בקשת הנאשם לשילובו בחרמון).",סוף דבר
198,ME-21-12-51471-829,"המזכירות תמציא את גזר הדין לשירות המבחן למבוגרים וכן לרשויות שב""ס.",סוף דבר
199,ME-21-12-51471-829,54678313	זכות ערעור לבית המשפט העליון בתוך 45 ימים מהיום.,סוף דבר
200,ME-21-12-51471-829,"ניתן היום,  כ""ג סיוון תשפ""ג, 12 יוני 2023, בנוכחות הצדדים.",סוף דבר
201,ME-21-12-51471-829,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
