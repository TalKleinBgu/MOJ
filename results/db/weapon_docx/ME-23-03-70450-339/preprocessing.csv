,verdict,text,part
0,ME-23-03-70450-339,"עו""ד שי עציון; עו""ד נדב שחם",נאצר מחסן
1,ME-23-03-70450-339,"חוק העונשין, תשל""ז-1977: סע'  40ב, 40ג(א), 40ג(ב), 40ד, 40ה, 40ו, 40ז, 40ח, 40ט, 40ט(א)(1), 40ט(א)(2), 40ט(א)(3), 40ט(א)(4), 40ט(א)(5), 40ט.א.6., 40ט.א.7, 144(ב2), 144(ז), 40יא, 40יב",נאצר מחסן
2,ME-23-03-70450-339,"הנאשם הורשע בדין, על פי הודאתו שניתנה במסגרת הסדר טיעון.",גזר דין
3,ME-23-03-70450-339,הגיעה העת לגזור את עונשו.,גזר דין
4,ME-23-03-70450-339,המעשים שביצע הנאשם והעבירות שבהן הורשע,גזר דין
5,ME-23-03-70450-339,"ביום 20.11.23 הורשע הנאשם, על פי הודאתו, בשתי עבירות של סחר בנשק לפי סעיף 144(ב2) לחוק העונשין, התשל""ז-1977 (להלן: חוק העונשין).",גזר דין
6,ME-23-03-70450-339,"על פי העובדות שבהן הודה הנאשם, בשתי הזדמנויות שונות הוא מכר לחברו, ששימש כסוכן משטרתי, נשק דמוי רובה סער M-16 המכיל חלקי נשק תקינים, שבכוחו להמית אדם.",גזר דין
7,ME-23-03-70450-339,העסקה הראשונה התרחשה ביום 4.9.22.,גזר דין
8,ME-23-03-70450-339,"כשבועיים קודם לכן הביע הסוכן עניין בפני הנאשם ברכישת נשק ארוך, ולאחר מכן השניים שוחחו בנושא מספר פעמים.",גזר דין
9,ME-23-03-70450-339,"ביום העסקה נפגשו השניים במקום עבודתו של הנאשם, והנאשם הציע לסוכן לרכוש נשק ארוך חצי מקורי עם אביזרים נוספים.",גזר דין
10,ME-23-03-70450-339,"בהמשך היום נפגשו השניים שוב, ואז מכר הנאשם לסוכן נשק דמוי רובה סער M-16, המכיל חלקי נשק תקינים שבכוחו להמית אדם, תמורת 63,000 ₪.",גזר דין
11,ME-23-03-70450-339,העסקה השנייה התרחשה ביום 4.11.22.,גזר דין
12,ME-23-03-70450-339,"כשבועיים קודם לכן הציע הנאשם לסוכן נשק בתמורה לסך של 55,000 ₪, ובסמוך לאחר מכן שלח לו תמונה של רובה סעד מסוג M-16 קצר.",גזר דין
13,ME-23-03-70450-339,לאחר תיאום הגיע הסוכן למקום עבודתו של הנאשם.,גזר דין
14,ME-23-03-70450-339,"בשלב מסוים הגיע למקום רכב נוסף, ואז הוציא הנאשם מן הרכב הנוסף נשק דמוי רובה סער M-16 המכיל חלקי נשק תקינים שבכוחו להמית, ומסר אותו לסוכן כשהוא עטוף בבד, בתמורה לסך של 55,000 ₪.",גזר דין
15,ME-23-03-70450-339,"בתסקיר שירות המבחן בעניינו של הנאשם צוין, בתמצית, כי הנאשם הוא רווק תושב האזור כבן 30, שהיה מאורס אך בעקבות מעצרו אירוסיו בוטלו.",גזר דין
16,ME-23-03-70450-339,הנאשם גדל בענתא כילד אחרון משבעה; אביו נפטר בילדותו; הוא סיים 12 שנות לימוד כולל תעודת בגרות מטעם הרשות הפלסטינית; ואף למד באוניברסיטה בירדן.,גזר דין
17,ME-23-03-70450-339,"בשנת 2019 שב הנאשם לביתו ועבד בשיפוצים, בהמשך הקים חנות לממכר בגדים, וכשזו נסגרה הקים מכון לשטיפת כלי רכב.",גזר דין
18,ME-23-03-70450-339,"לדברי הנאשם, את המעשים שבהם הודה הוא ביצע לאחר שהסוכן המשטרתי שעמו היה לו קשר חברי קרוב לחץ עליו לסייע לו בהשגת כלי נשק לצורך הגנה עצמית מפני עבריינים.",גזר דין
19,ME-23-03-70450-339,"הנאשם הביע חרטה על מעשיו, ציין כי הוא מבין את חומרתם, פירט את הקשיים שמהם הוא סובל בעקבות מעצרו, והביע שאיפה לניהול אורח חיים תקין.",גזר דין
20,ME-23-03-70450-339,"שירות המבחן התרשם כי הנאשם סובל מקושי בהצבת גבולות, מנטייה לריצוי, ומקושי לבחון את השלכות מעשיו לטווח רחוק, וכי הוא מטשטש את קשריו השוליים שתרמו לביצוע המעשים.",גזר דין
21,ME-23-03-70450-339,"מנגד עמד שירות המבחן גם על כך שהנאשם ניהל אורח חיים יציב, ולדבריו הוא מתחרט על מעשיו וההליך מהווה עבורו גורם מרתיע.",גזר דין
22,ME-23-03-70450-339,"שירות המבחן המליץ להביא בחשבון את מכלול הנסיבות, לרבות את העובדה שלדברי הנאשם זוהי לו העבירה הראשונה ואת מצבה הרפואי של אמו שלדברי הנאשם הוא המטפל העיקרי בה.",גזר דין
23,ME-23-03-70450-339,כמו כן הומלץ להטיל על הנאשם גם ענישה מותנית לצורך הרתעה וקנס כספי.,גזר דין
24,ME-23-03-70450-339,טענות הצדדים לעניין העונש,גזר דין
25,ME-23-03-70450-339,שני הצדדים הגישו עיקרי טענות בכתב והשלימו את טענותיהם בדיון.,גזר דין
26,ME-23-03-70450-339,"לטענת המאשימה, מתחם העונש ההולם בעניינו של הנאשם עומד על בין 6.5 ל-9 שנות מאסר בפועל, והעונש המתאים לו מצוי בחלקו התחתון של המתחם ועומד על 7 שנות מאסר בפועל לצד מאסר על תנאי וקנס משמעותי.",גזר דין
27,ME-23-03-70450-339,"מבחינת נסיבות הקשורות בביצוע העבירות, המאשימה ציינה כי כלי הנשק שמכר הנאשם היו רובי סער, שהנזק הפוטנציאלי שלהם הוא גדול, וכי הנאשם קיבל מן הסוכן סכום מצטבר של 118,000 ₪.",גזר דין
28,ME-23-03-70450-339,"בנוגע לנסיבות שאינן קשורות בביצוע העבירות ציינה המאשימה את העובדה שהנאשם נעדר עבר פלילי ואת הודאתו במסגרת הסדר הטיעון, ומנגד טענה כי קיים צורך בהרתעת הרבים ובהרתעה אישית, בייחוד על רקע האמור בתסקיר.",גזר דין
29,ME-23-03-70450-339,"בא כוח 	הנאשם מצידו טען כי מתחם העונש ההולם למעשי הנאשם עומד על בין 30 ל-50 חודשי מאסר בפועל, וכי העונש המתאים לו הוא 40 חודשי מאסר.",גזר דין
30,ME-23-03-70450-339,"מבחינת נסיבות הקשורות בביצוע העבירות טען בא כוח הנאשם, כפי שטען הנאשם בפני שירות המבחן, כי הנאשם ביצע את המעשים בלא תכנון אלא רק בשל כך שהסוכן, שהיה חברו, ביקש ממנו בפעם הראשונה להשיג את הנשק לצורך הגנה עצמית מפני עבריינים, ובפעם השנייה הבהיר כי ""זו היא הפעם האחרונה"", כלשונו.",גזר דין
31,ME-23-03-70450-339,"בא כוח הנאשם גם הדגיש כי הנאשם מכר אך ורק שני כלי נשק דמויי רובה סער M-16, ולא רובה סער ממש, וכן לא מכר אביזרים נלווים.",גזר דין
32,ME-23-03-70450-339,עוד הודגש כי העסקאות בוצעו באזור.,גזר דין
33,ME-23-03-70450-339,"מבחינת נסיבות שאינן קשורות בביצוע העבירות ציין בא כוח הנאשם את הודאת הנאשם במסגרת הסדר טיעון, שהביאה לחיסכון זמן משמעותי, ואף הדגיש כי הנאשם הודה כבר בחקירתו במשטרה, ואף הפליל אחרים.",גזר דין
34,ME-23-03-70450-339,עוד הודגש כי הנאשם הוא ללא עבר פלילי.,גזר דין
35,ME-23-03-70450-339,"בא כוח הנאשם הוסיף וטען כי בעקבות ההליך המשפטי בוטלו אירוסי הנאשם, וכי הוא האמון על הטיפול באמו.",גזר דין
36,ME-23-03-70450-339,"עוד נטען כי נוכח העובדה שהנאשם אינו תושב ישראל, תנאי מאסרו קשים יותר.",גזר דין
37,ME-23-03-70450-339,"זאת, בין היתר, משום שהוא אינו יכול לצאת לחופשות, משום שהאפשרות של בני משפחתו תושבי האזור לבקרו היא מוגבלת, ומטעמים נוספים.",גזר דין
38,ME-23-03-70450-339,"נטען גם כי נוכח האמור בתסקיר יש ליתן בכורה לשיקולי שיקום, וכי קיימת חשיבות רבה לאפשר לנאשם לעבור טיפול בין כתלי בית הכלא כדי להגדיל את סיכויי שיקומו.",גזר דין
39,ME-23-03-70450-339,הנאשם גם ציין כי הוא מעוניין לעבוד לפרנסתו וכי הוא האחראי לטפל באמו.,גזר דין
40,ME-23-03-70450-339,ה(1) גזירת הדין - כללי,גזר דין
41,ME-23-03-70450-339,"חלק מהנסיבות הקשורות בביצוע העבירה מנויות בסעיף 40ט לחוק, ובכללן מידת התכנון שקדם לביצוע העבירה, חלקו היחסי של הנאשם, מידת הנזק שנגרמה או שהייתה צפויה להיגרם מהעבירה, הנסיבות שהביאו את הנאשם לביצוע העבירה, ועוד (וראו סעיף 40יב הקובע כי ניתן לשקול גם נסיבות אחרות).",גזר דין
42,ME-23-03-70450-339,"כעולה מטיעוני הצדדים לעונש, לא הייתה מחלוקת שיש לקבוע מתחם אחד לשתי עסקאות הנשק, ובצדק לטעמי.",גזר דין
43,ME-23-03-70450-339,"לאחר קביעת מתחם העונש ההולם, יש לגזור את העונש המתאים לנאשם, וזאת תוך התחשבות בנסיבות שאינן קשורות בביצוע העבירה (סעיף 40ג(ב) לחוק).",גזר דין
44,ME-23-03-70450-339,"נסיבות כאלה מפורטות בסעיף 40יא לחוק, אולם גם כאן אין מדובר ברשימה סגורה (ראו סעיף 40יב).",גזר דין
45,ME-23-03-70450-339,כמו כן ניתן להתחשב בצורך להרתיע את הנאשם ולהרתיע את הרבים (סעיפים 40ו-40ז לחוק).,גזר דין
46,ME-23-03-70450-339,לא נטען שבמקרה שכאן קיימת הצדקה לחריגה ממתחם העונש ההולם לקולא או לחומרא (לאפשרות זו ראו סעיפים 40ד וכן 40ה לחוק).,גזר דין
47,ME-23-03-70450-339,ה(2) מתחם העונש ההולם למעשים שביצע הנאשם,גזר דין
48,ME-23-03-70450-339,"השיקולים הרלוונטיים לקביעת מתחם העונש ההולם הם כאמור הערך החברתי שנפגע מביצוע העבירה, מידת הפגיעה בו, מדיניות הענישה הנהוגה, ונסיבות הקשורות בביצוע העבירה.",גזר דין
49,ME-23-03-70450-339,אתייחס לשיקולים אלה.,גזר דין
50,ME-23-03-70450-339,ה(2)(1) הערכים החברתיים שנפגעו,גזר דין
51,ME-23-03-70450-339,ה(2)(2) נסיבות ביצוע העבירות,גזר דין
52,ME-23-03-70450-339,"כעולה מעובדות כתב האישום, הנאשם מכר בשתי הזדמנויות שונות נשק דמוי רובה סער M-16 המכיל חלקי נשק תקינים, שבכוחו להמית אדם, תמורת סך כולל של 118,000 ₪.",גזר דין
53,ME-23-03-70450-339,העסקאות שביצע הנאשם היו מתוכננות ובוצעו לאחר תיאום והיערכות (סעיף 40ט(א)(1) לחוק העונשין).,גזר דין
54,ME-23-03-70450-339,"הנאשם היה בעל חלק משמעותי בעסקאות, והוא זה שתיאם וביצע אותן (סעיף 40ט(א)(2) לחוק).",גזר דין
55,ME-23-03-70450-339,הנזק העיקרי שהיה צפוי להיגרם מביצוע העבירות היה החשש מפני שימוש ברובים ופגיעה בערכים החברתיים הנזכרים (סעיף 40ט(א)(3) לחוק).,גזר דין
56,ME-23-03-70450-339,"למרבה המזל הנזק לא התממש, שכן הרובים הגיעו לידי משטרת ישראל (סעיף 40ט(א)(4) לחוק).",גזר דין
57,ME-23-03-70450-339,"הדעת נותנת כי הסיבות שהביאו את הנאשם לביצוע המעשים הם בצע כסף, ולא הוצגו ראיות התומכות בטענתו כי העסקאות בוצעו כדי לסייע לסוכן עצמו ולאחר הפצרות מצדו (סעיף 40ט(א)(5) לחוק).",גזר דין
58,ME-23-03-70450-339,לא נטען לפגם כלשהו ביכולתו של הנאשם להבין את מעשהו והפסול בו או להימנע ממנו (סעיף 40ט(א)(6)-(7)).,גזר דין
59,ME-23-03-70450-339,ה(2)(3) מדיניות הענישה הנהוגה,גזר דין
60,ME-23-03-70450-339,"העונש המרבי על עבירת סחר בנשק עומד על חמש עשרה שנים, והעונש המזערי עומד, ככלל, על רבע מהעונש המרבי, אלא אם קיימים טעמים מיוחדים להקל.",גזר דין
61,ME-23-03-70450-339,"עם זאת, אין מניעה שחלק מעונש זה יינתן בדרך של מאסר על תנאי (סעיף 144(ז) לחוק העונשין).",גזר דין
62,ME-23-03-70450-339,"אשר למדיניות הענישה הנהוגה, הרי שבית המשפט העליון עמד לא אחת על החומרה שבה יש להתייחס אל עבירות נשק בכלל:",גזר דין
63,ME-23-03-70450-339,עבירות הנשק הפכו זה מכבר למכת מדינה.,גזר דין
64,ME-23-03-70450-339,"חומרתן היתרה של עבירות אלה, פגיעתן הקשה והשפעתן על תחושת הביטחון של כלל אזרחי המדינה, זכו להתייחסות נרחבת בפסקי דין רבים של בית משפט זה.",גזר דין
65,ME-23-03-70450-339,"צוין כי עבירות אלה מייצרות במהותן איומים וסיכונים משמעותיים לשלום הציבור וביטחונו, והן מהוות בסיס לביצוע פעילות עבריינית, פשיעה לאומנית ופעולות טרור מסכנות חיים.",גזר דין
66,ME-23-03-70450-339,"זמינותם ונגישותם של כלי נשק בלתי חוקיים מאפשרות שימוש תדיר בנשק ככלי לפתרון סכסוכים, לעיתים תוך ירי באזורי מגורים, וגביית קורבנות בגוף ובנפש.",גזר דין
67,ME-23-03-70450-339,בית משפט זה עמד לא אחת על כך שתרומתם העיקרית של בתי המשפט למיגור תופעת עבריינות הנשק ונגזרותיה היא בהטלת עונשים חמורים ומרתיעים על עברייני הנשק.,גזר דין
68,ME-23-03-70450-339,מדיניות ההחמרה בענישה בגין עבירות נשק מתבטאת גם בתיקון החקיקה שבו כאמור הוספו עונשי מינימום לעבירות נשק שונות.,גזר דין
69,ME-23-03-70450-339,"ואכן, עיון בפסקי דין שניתנו בנסיבות דומות, מלמד כי רף הענישה עומד ככלל על תקופה לא מבוטלת של מאסר בפועל.",גזר דין
70,ME-23-03-70450-339,"עם זאת, קיימים הבדלים לגבי משך התקופה.",גזר דין
71,ME-23-03-70450-339,"חלק מן ההבדלים יכולים לנבוע מנסיבות הקשורות בביצוע העבירה, כאמור לעיל, אך אין לכחד כי חלקם יכולים לנבוע גם מהבדלי גישה עונשית.",גזר דין
72,ME-23-03-70450-339,"כך למשל בעניין עיסא, שאליו הפנתה המאשימה, מדובר היה במי שנטל חלק מרכזי בעסקת מכירה של רובה M-16 עם מחסנית תואמת לסוכן משטרתי, הרכיב אותו ואף ביצע בעצמו ירי כדי לבדקו.",גזר דין
73,ME-23-03-70450-339,במסגרת העסקה מסר נאשם נוסף לסוכן ידית אחיזה לנשק וכן 19 כדורים תואמים.,גזר דין
74,ME-23-03-70450-339,"הערכאה הדיונית קבעה כי מתחם העונש ההולם נע בין 30 ל-56 חודשי מאסר, וגזרה על הנאשם – צעיר נעדר עבר פלילי – 30 חודשי מאסר בפועל לצד עונשים נוספים.",גזר דין
75,ME-23-03-70450-339,"העונש הועמד על 40 חודשי מאסר, וגם זאת ""בשים לב לכך שאין זו מדרכה של ערכאת הערעור למצות את הדין"" (שם, פיסקה 18).",גזר דין
76,ME-23-03-70450-339,"המקרה שכאן חמור יותר, שכן מדובר היה בשתי עסקאות נפרדות, אולם מנגד לא נמכרה תחמושת, לא בוצע ירי, והרובים שנמכרו היו דמויי M-16.",גזר דין
77,ME-23-03-70450-339,"בעניין פלוני, שגם אליו הפנתה המאשימה, מדובר היה במי שמכר לסוכן משטרתי נשק מאולתר מסוג M-16 וכן אקדח, והוטלו עליו חמש שנות מאסר.",גזר דין
78,ME-23-03-70450-339,"בית המשפט העליון קיבל את מסקנת הערכאה הדיונית שלפיה ""מתחם הענישה הראוי למקרים כדוגמת זה נע בין 5 ל-8 שנות מאסר לריצוי בפועל"", ולא הפחית את תקופת המאסר שנגזרה.",גזר דין
79,ME-23-03-70450-339,"יצוין כי עונשיהם של שלושה מעורבים אחרים בעסקאות הנשק הוחמרו, ובית המשפט העליון ציין כי היה מן הראוי לגזור עליהם עונשים הנעים בין 3 ל-5 שנות מאסר (בפועל ההחמרה הייתה פחותה בשל הכלל בדבר היקף החמרת העונש במסגרת ערעור).",גזר דין
80,ME-23-03-70450-339,"המקרה שכאן חמור מעט יותר, שכן מדובר היה בשני כלי נשק דמויי רובה סער M-16.",גזר דין
81,ME-23-03-70450-339,ה(2)(4) המסקנה בעניין מתחם העונש ההולם למעשי הנאשם,גזר דין
82,ME-23-03-70450-339,"כמו כן בשים לב למניע הכלכלי בביצוע העבירות ולסכומים שהגיעו לנאשם, מתחם העונש ההולם כולל קנס משמעותי.",גזר דין
83,ME-23-03-70450-339,לא הושמעו טיעונים מפורטים בנוגע למתחם הקנס ההולם (סעיף 40ח לחוק).,גזר דין
84,ME-23-03-70450-339,ה(3) נסיבות שאינן קשורות בביצוע העבירות,גזר דין
85,ME-23-03-70450-339,בגזירת עונשו של הנאשם בתוך המתחם יש להתחשב בנסיבות שאינן קשורות בביצוע העבירות (סעיף 40יא לחוק העונשין).,גזר דין
86,ME-23-03-70450-339,"במקרה שכאן מדובר על אדם כבן 30, נעדר עבר פלילי כלשהו.",גזר דין
87,ME-23-03-70450-339,"כמו כן יש ליתן משקל ממשי לכך שהנאשם נטל אחריות על מעשיו, והביא לחיסכון במשאבים שיפוטיים ובמשאבי גורמי האכיפה.",גזר דין
88,ME-23-03-70450-339,"יש ליתן גם משקל לכך שלא הייתה מחלוקת כי הנאשם הודה במעשיו כבר בחקירתו במשטרה, ואף הפליל מעורב נוסף (ראו את דברי המאשימה לאחר תום הדיון מיום 2.4.24).",גזר דין
89,ME-23-03-70450-339,"נתתי משקל מסוים לטענות הנאשם בדבר מצבה הרפואי של אמו ובדבר מקומו בטיפול בה, כאמור גם בתסקיר, הגם שאלה לא גובו בתיעוד כלשהו.",גזר דין
90,ME-23-03-70450-339,"כמו כן יש ליתן משקל לכך שהנאשם עצור מזה תקופה ממושכת, ותנאי המעצר נוקשים מתנאי המאסר, וכן לכך שתנאי מאסרו יכולים להיות מושפעים אף מכך שהוא אינו בעל היתר לשהות בישראל, כפי שנטען על ידי בא כוחו.",גזר דין
91,ME-23-03-70450-339,"מנגד, יש ליתן משקל לכך שתסקיר שירות המבחן מלמד גם על ניסיונו של הנאשם למזער את חלקו בעבירות, באופן שאינו עולה מעובדות כתב האישום שבהן הודה, וכן למאפיינים האישיותיים המלמדים על סיכון מסוים ומצדיקים מתן משקל לצורך בהרתעה אישית.",גזר דין
92,ME-23-03-70450-339,"גם בדבריו לפניי, לצד הצער והחרטה שהביע הנאשם, עלה כי הוא מטיל על הסוכן אחריות רבה למצבו.",גזר דין
93,ME-23-03-70450-339,"באיזון בין השיקולים השונים, סבורני כי יש לגזור את עונשיו של הנאשם בחלק התחתון של המתחם, אך לא בתחתיתו ממש, ולהעמידו על 5.5 שנות מאסר בפועל לצד עונשי מאסר על תנאי כאמור להלן.",גזר דין
94,ME-23-03-70450-339,"כמו כן יש להטיל על הנאשם קנס, בסך של 70,000 ₪.",גזר דין
95,ME-23-03-70450-339,הסכום נקבע בשים לב לגובה הסכומים שהגיעו לידי הנאשם בשל מעשי העבירה.,גזר דין
96,ME-23-03-70450-339,"נוכח כל האמור, נגזרים בזאת על הנאשם העונשים הבאים:",גזר דין
97,ME-23-03-70450-339,"5 שנות מאסר בפועל, שיימנו החל ממועד מעצרו בגין ההליך שכאן.",גזר דין
98,ME-23-03-70450-339,מאסר על-תנאי לתקופה של 16 חודשים.,גזר דין
99,ME-23-03-70450-339,הנאשם יישא עונש זה אם בתוך שלוש שנים מיום שחרורו יעבור עבירת נשק מסוג פשע.,גזר דין
100,ME-23-03-70450-339,מאסר על תנאי לתקופה של 8 חודשים.,גזר דין
101,ME-23-03-70450-339,הנאשם יישא עונש זה אם בתוך שלוש שנים מיום שחרורו יעבור עבירה מסוג עוון הקשורה בנשק.,גזר דין
102,ME-23-03-70450-339,"קנס בסך של 70,000 ₪ שישולם עד ליום 1.3.25.",גזר דין
103,ME-23-03-70450-339,"לא ישולם הקנס עד לאותו מועד, ירצה הנאשם חמישה חודשי מאסר תמורתו.",גזר דין
104,ME-23-03-70450-339,"לבקשת המאשימה, ובהעדר התנגדות הנאשם, יחולט מכשיר הטלפון הנייד ששימש את הנאשם בביצוע העבירות.",גזר דין
105,ME-23-03-70450-339,5129371תשומת לב שירות בתי הסוהר לבקשת הנאשם להשתלב בתהליך טיפולי.,גזר דין
106,ME-23-03-70450-339,54678313ניתן לערער על פסק הדין בתוך 45 ימים.,גזר דין
107,ME-23-03-70450-339,"ניתן היום,  ז' ניסן תשפ""ד, 15 אפריל 2024, במעמד הצדדים.",גזר דין
