,verdict,text,part
0,ME-23-05-65630-915,באמצעות פרקליטות מחוז ירושלים (פלילי),מדינת ישראל 
1,ME-23-05-65630-915,"על ידי ב""כ עו""ד אסף סוויסה",מדינת ישראל 
2,ME-23-05-65630-915,"על ידי ב""כ עו""ד עבד דראושה",הנאשם
3,ME-23-05-65630-915,"חוק העונשין, תשל""ז-1977: סע'  40, 144(א), 384, 384א(ג), 406(ב)",הנאשם
4,ME-23-05-65630-915,"חוק הכניסה לישראל, תשי""ב-1952: סע'  12(1)",הנאשם
5,ME-23-05-65630-915,"הנאשם הורשע על פי הודאתו, במסגרת הסדר טיעון, בעובדות כתב האישום המתוקן, בעבירות של התפרצות לדירת מגורים כדי לבצע גניבה לפי סעיף 406(ב) לחוק העונשין, התשל״ז-1977 (להלן: ״חוק העונשין״), גניבה לפי סעיף 384 לחוק העונשין, גניבת נשק לפי סעיף 384א(ג) לחוק העונשין, החזקה של נשק ותחמושת לפי סעיף 144(א) לחוק העונשין, וכניסה לישראל שלא כדין לפי סעיף 12(1) לחוק הכניסה לישראל, התשי״ב-1952.",רקע
6,ME-23-05-65630-915,"במסגרת הסדר הטיעון לא הייתה הסכמה בין הצדדים לעניין העונש, וכל צד נותר חופשי בטיעוניו.",רקע
7,ME-23-05-65630-915,"מעובדות כתב האישום המתוקן עולה, כי עובר ליום  17.2.23 במועד שאינו ידוע במדויק למאשימה, בשעות ערב,  נכנס הנאשם לישראל ללא היתר שהייה בישראל.",רקע
8,ME-23-05-65630-915,"ביום 17.2.23 בשעה 22:00 או בסמוך לכך, התפרץ הנאשם לדירה ברחוב חבצלת 5 בירושלים (להלן: ״הדירה״), אשר שייכת לשלמה ווגליין ואשתו לי שלום (להלן: ״המתלוננים״).",רקע
9,ME-23-05-65630-915,הנאשם התפרץ לדירה על ידי טיפוס וכניסה למרפסת שירות של הדירה ושבירת החלון שבדלת המפרידה בין המרפסת לדירה.,רקע
10,ME-23-05-65630-915,"הנאשם מצא כספת שהייתה בדירה ופרץ לתוכה, באמצעות מברג וכלי מטבח שנלקחו מהדירה, ונטל מתוכה את נשקו האישי של המתלונן שהוחזק ברישיון, אקדח מסוג גלוק, יחד עם מחסנית תואמת שבתוכה כדורים לאקדח.",רקע
11,ME-23-05-65630-915,"עוד גנב הנאשם מהכספת 500 דולר אמריקאי, וגנב מהדירה תכשיטים בשווי 6,000 ₪ ושני שעונים בשווי 5,000 ₪.",רקע
12,ME-23-05-65630-915,"הנאשם נטל את האקדח, התחמושת ויתר הפריטים שגנב, ועזב את הדירה.",רקע
13,ME-23-05-65630-915,"במעשיו המתוארים לעיל, התפרץ הנאשם לדירה המשמשת למגורי אדם בכוונה לבצע גניבה או פשע, וביצע בה גניבה (כסף, תכשיטים ושעונים).",רקע
14,ME-23-05-65630-915,"כמו כן, גנב הנאשם נשק והחזיק אותו בלא רשות על פי דין, ונכנס לישראל שלא כדין.",רקע
15,ME-23-05-65630-915,"בהצהרת נפגע העבירה מסר המתלונן, מר שלמה ווגליין, כי הנאשם שפרץ לביתם שלו ושל המתלוננת, רעייתו, גב' לי שלום, פרץ את הכספת שהייתה נעולה, מאובטחת ומחוברת לקיר וגנב ממנה את נשקו האישי בשווי 3,500 ₪ וסכום של 600 דולר שקיבלו כמתנה לרגל נישואיהם.",ראיות לעונש
16,ME-23-05-65630-915,"עוד נמסר שהנאשם גנב מהבית תכשיטים יקרי ערך כספי ורגשי של המתלוננת בשווי כ-6,000 ₪, שני שעונים יקרים בשווי 5,000 ₪ ושעון חכם בשווי כ-600 ₪.",ראיות לעונש
17,ME-23-05-65630-915,"עוד ציין המתלונן, כי נגרם נזק רב לבית, כולל שני חלונות שבורים, סכינים כפופות מהניסיון לפתוח את הכספת בכוח, חיטוט בלבנים של המתלוננת והרס של ציוד ובגדים שהיו תלויים בסמוך לכספת.",ראיות לעונש
18,ME-23-05-65630-915,"המתלונן הוסיף, כי מאז האירוע ביטחונה האישי של רעייתו נפגע עמוקות והיא סובלת מנדודי שינה וחרדות.",ראיות לעונש
19,ME-23-05-65630-915,"בשל כך המתלונן החליט להתפטר מעבודתו כשוטר במשטרת ישראל על מנת שלא יצטרך לעבוד במשמרות לילה ויוכל להיות לצד רעייתו, אך להחלטה זו השלכות כלכליות משמעותיות הכוללות גם תשלום קנס למעסיקו בסך 35,750 ₪.",ראיות לעונש
20,ME-23-05-65630-915,"המתלונן סיפר שהאירוע השפיע עליו גם באופן אישי, בציינו כי לפריטים שנגנבו היה ערך סנטימנטלי עצום, לרבות לאקדח, אשר נקנה מאמו לאחר שעבר מורשת משפחתית.",ראיות לעונש
21,ME-23-05-65630-915,"כמו כן, גניבת האקדח עוררה במתלונן חשש רב שמא ייעשה בו שימוש פלילי או לאומני, ומאז האירוע הוא אינו משאיר את נשקו האישי בביתו ונושא אותו עליו לכל מקום, מה שמגביל את יכולתו לעסוק בפעילויות פנאי כמו כניסה לים.",ראיות לעונש
22,ME-23-05-65630-915,"ב""כ הנאשם לא הגיש ראיות לעונש.",ראיות לעונש
23,ME-23-05-65630-915,"ב""כ המאשימה טען, כי צבר העבירות שבהן הורשע הנאשם אינו שכיח, כאשר מדובר במי שנכנס לישראל שלא כדין, התפרץ לדירה וגנב ממנה לא רק רכוש אלא גם אקדח.",טיעוני הצדדים לעונש
24,ME-23-05-65630-915,"עוד התייחס ב""כ המאשימה לערכים המוגנים שנפגעו, הכוללים את ההגנה על הפרטיות, הקניין, תחושת הביטחון והמוגנות האישית, כמו גם ההגנה על שלום הציבור ביחס לעבירת הנשק, וההגנה על ריבונות המדינה ביחס לעבירת הכניסה הבלתי חוקית לישראל על מנת לבצע עבירה.",טיעוני הצדדים לעונש
25,ME-23-05-65630-915,"לטענת ב""כ המאשימה, מידת הפגיעה בערכים אלה היא גבוהה, נוכח הפריצה לבית מגורים וגניבתו של נשק יחד עם מחסנית מלאה כדורים, אשר לא הוחזרו, בנוסף לרכוש בשווי משמעותי שיש לו גם ערך סנטימנטלי, כפי שעולה מהצהרת נפגע העבירה.",טיעוני הצדדים לעונש
26,ME-23-05-65630-915,"בהקשר זה, התייחס גם לדברי המתלונן אודות הפגיעה בתחושת המוגנות שלהם בעקבות הפריצה והנזק הכלכלי שנגרם כתוצאה ממנה.",טיעוני הצדדים לעונש
27,ME-23-05-65630-915,"אשר לקביעת מתחם העונש ההולם- ציין ב""כ המאשימה שאף שהעבירה של גניבת נשק נמצאת בפרק של עבירות הרכוש ולא עבירות הנשק, העונש המרבי הקבוע לצדה עומד על 10 שנות מאסר, דבר המשקף את החומרה המיוחסת לגניבת נשק, בשל הסיכון לציבור שנוצר כתוצאה ממנה מעבר לפגיעה ברכושו של אדם.",טיעוני הצדדים לעונש
28,ME-23-05-65630-915,לכן יש לראות בעבירה זו כעבירה מתחום עבירות הנשק ולתת לך ביטוי מתאים בקביעת המתחם.,טיעוני הצדדים לעונש
29,ME-23-05-65630-915,"לעניין מדיניות הענישה הנוהגת, ב""כ המאשימה הפנה למספר פסקי דין, בציינו, כי העבירה של גניבת נשק נוספה לספר החוקים בשנת 2018 והפסיקה בנוגע אליה, לא כל שכן פסיקה המשלבת את כלל האלמנטים הקיימים בענייננו, היא דלה למדי.",טיעוני הצדדים לעונש
30,ME-23-05-65630-915,"לבסוף, עתר ב""כ המאשימה לקביעת מתחם עונש הולם הנע בין 52 ל-86 חודשי מאסר בפועל.",טיעוני הצדדים לעונש
31,ME-23-05-65630-915,"בנוגע למיקום עונשו של הנאשם בתוך המתחם- התייחס ב""כ המאשימה לעברו הפלילי של הנאשם, אשר ממנו עולה, כי הנאשם למעשה ""עוסק"" בפלילים, כשהרשעותיו הולכות אחורה 27 שנים והרשעתו האחרונה היא משנת 2021.",טיעוני הצדדים לעונש
32,ME-23-05-65630-915,"ב""כ המאשימה אף הוסיף כי במצטבר, לאורך השנים, הנאשם ריצה 152 חודשי מאסר בפועל שהם למעלה מ-12.5 שנים.",טיעוני הצדדים לעונש
33,ME-23-05-65630-915,"ב""כ המאשימה טען, כי בעניינו של הנאשם אין מקום ליתן משקל לשיקולי שיקום או לנסיבותיו האישיות בציינו, כי הנאשם ביצע את העבירות כשתלוי ועומד נגדו מאסר מותנה בן שישה חודשים, וביקש להפעילו במצטבר לעונש שיוטל עליו, היות שהנאשם ממשיך ומבצע עבירות פעם אחר פעם.",טיעוני הצדדים לעונש
34,ME-23-05-65630-915,"לדבריו, הנאשם אינו נרתע מהמאסרים אותם ריצה ולא בוחר להשתקם, ולכן יש לתת מקום של בכורה לשיקולי הגמול, הרתעת הרבים וההגנה על שלום הציבור.",טיעוני הצדדים לעונש
35,ME-23-05-65630-915,"עם זאת, ב""כ המאשימה הסכים שהנאשם חסך זמן שיפוטי בכך שהודה, הגם שהדבר אירע ערב דיון ההוכחות, לאחר שהוגש תיק מוצגים מוסכם ועדי התביעה כבר פינו את יומם על מנת להגיע לבית המשפט.",טיעוני הצדדים לעונש
36,ME-23-05-65630-915,"על כן סבר, שיש לתת משקל מוגבל לחיסכון בזמן שיפוטי.",טיעוני הצדדים לעונש
37,ME-23-05-65630-915,"ב""כ המאשימה אף ציין שנשקלה אפשרות לבקש לחרוג לחומרה ממתחם העונש ההולם מטעמי הגנה על הציבור.",טיעוני הצדדים לעונש
38,ME-23-05-65630-915,"אולם, לאור לקיחת האחריות וההודאה, ולאור העונש הגבוה שמבוקש, הוחלט שנכון חלף זאת למקם את עונשו ברף העליון של המתחם.",טיעוני הצדדים לעונש
39,ME-23-05-65630-915,"סופו של דבר, עתר ב""כ המאשימה להשית על הנאשם עונש של 84 חודשי מאסר בפועל, שהם 7 שנות מאסר בפועל, ולהפעיל במצטבר את עונש המאסר המותנה, כך שבסך הכל ירצה הנאשם 90 חודשי מאסר בפועל.",טיעוני הצדדים לעונש
40,ME-23-05-65630-915,"לצד זאת ביקש ב""כ המאשימה להטיל על הנאשם מאסר על תנאי מרתיע, קנס ופיצוי משמעותי למתלוננים.",טיעוני הצדדים לעונש
41,ME-23-05-65630-915,"מנגד, הדגיש ב""כ הנאשם את נסיבותיו האישיות של הנאשם, שהוא יליד 1979 תושב הכפר חיזמה, אשר נושק לשכונת פסגת זאב בירושלים.",טיעוני הצדדים לעונש
42,ME-23-05-65630-915,"לדבריו, הבסיס לביצוע העבירות של הנאשם הוא היעדר תעסוקה בכפר מגוריו, ועברו הפלילי גרם לדחיית בקשותיו לקבל היתר כניסה לישראל, מה שהוביל אותו לביצוע עבירות פליליות נוספות.",טיעוני הצדדים לעונש
43,ME-23-05-65630-915,"עוד טען ב""כ הנאשם, כי אף שעברו הפלילי של הנאשם עומד לחובתו, אין מקום להחמיר עמו יתר על המידה בשל כך, מפני שהוא כבר ריצה את עונשו בגין העבירות אלה.",טיעוני הצדדים לעונש
44,ME-23-05-65630-915,"ב""כ הנאשם הפנה לפסיקה לעניין מדיניות הענישה הנוהגת, אשר לטענתו מלמדת כי מתחם העונש ההולם אשר עתר לו ב""כ המאשימה אינו תואם את מדיניות הענישה הנוהגת.",טיעוני הצדדים לעונש
45,ME-23-05-65630-915,"עוד ציין, כי העבירות בוצעו לפני אירועי 7 באוקטובר 2023 ופרוץ מלחמת חרבות ברזל, ולכן מדיניות ההחמרה בעבירת הכניסה שלא כדין שנוהגת מאז אינה צריכה לחול על הנאשם.",טיעוני הצדדים לעונש
46,ME-23-05-65630-915,"ב""כ הנאשם הוסיף וטען, כי לא נשקפת כל סכנה ביטחונית מכניסתו של הנאשם לישראל, בציינו כי אשתו יהודייה וכך גם שני ילדיו, כאשר בנו הבכור אף עומד להתגייס בקרוב לצה""ל.",טיעוני הצדדים לעונש
47,ME-23-05-65630-915,"לדבריו, אשתו וילדיו של הנאשם מתגוררים באשדוד ורצו להגיע לדיון הטיעונים לעונש, אך בשל נסיבות אישיות נבצר מהם להגיע.",טיעוני הצדדים לעונש
48,ME-23-05-65630-915,"עוד טען ב""כ הנאשם, כי הוא סבור שהתיאורים בהצהרת נפגע העבירה בדבר השלכות ביצוע העבירות הם מוגזמים, אך לא ביקש לחקור את המתלונן.",טיעוני הצדדים לעונש
49,ME-23-05-65630-915,"נוסף על כך, ב""כ הנאשם טען כי הוא הודה וחסך זמן שיפוטי ועוגמת נפש מנפגעי העבירה בכך שנחסכה עדותם, ובשל כך יש להקל עמו בעונש.",טיעוני הצדדים לעונש
50,ME-23-05-65630-915,"כמו כן, הדגיש ב""כ הנאשם שהנאשם עצור מעל לשנה בתנאי מעצר שהם קשים מתנאי מאסר.",טיעוני הצדדים לעונש
51,ME-23-05-65630-915,"לבסוף, עתר ב""כ הנאשם לקביעת מתחם עונש הולם הנע בין 20 ל-34 חודשי מאסר בפועל, וביקש למקם את עונשו של הנאשם בחלק האמצעי של המתחם.",טיעוני הצדדים לעונש
52,ME-23-05-65630-915,"הנאשם בדבריו האחרונים לבית המשפט מסר, כי הוא מעשן סמים במשך שנים ומעולם לא קיבל טיפול לכך כשהיה בכלא, ולכן במהלך חייו יצא ונכנס לבית הסוהר.",טיעוני הצדדים לעונש
53,ME-23-05-65630-915,הנאשם הביע תקווה שכעת יינתן לו טיפול שיצליח לסייע לו.,טיעוני הצדדים לעונש
54,ME-23-05-65630-915,"על פי סעיף 40 לחוק העונשין, העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
55,ME-23-05-65630-915,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
56,ME-23-05-65630-915,הערכים החברתיים המוגנים הטמונים בבסיס עבירות ההתפרצות והגניבה הם הגנה על קניינו של אדם.,מתחם העונש ההולם
57,ME-23-05-65630-915,"כמו כן קיימת פגיעה גם בפרטיותו של אדם, מעבר לנזק הכלכלי שבאובדן הנכס.",מתחם העונש ההולם
58,ME-23-05-65630-915,"הערכים החברתיים עליהם יש להגן מפני אלה המבצעים עבירות בנשק, הם ההגנה על שלום הציבור וביטחונו, והיכולת לקיים שיגרת חיים תקינה, שמירה על שלמות גופו ורכושו של אדם ומניעת פגיעה משמעותית בו כתוצאה משימוש בנשק חם על ידי מי שאינו מיומן בכך.",מתחם העונש ההולם
59,ME-23-05-65630-915,"בית המשפט העליון חזר פעם אחר פעם על החומרה הגלומה בעבירות נשק, ועל פוטנציאל הפגיעה בנפש וברכוש שעלולים להיגרם כתוצאה מהשימוש בו.",מתחם העונש ההולם
60,ME-23-05-65630-915,"עוד נפסק, כי בשל הסכנה הרבה הטמונה בעבירות הנשק, על בית המשפט לתת משקל משמעותי יותר לאינטרס הציבורי ולצורך להרתיע עבריינים מלבצע עבירות דומות, על-פני הנסיבות האישיות של העבריין.",מתחם העונש ההולם
61,ME-23-05-65630-915,"על עוצמת הערך המוגן, הן בעבירות גניבה בכלל והן בעבירות הקשורות בנשק בפרט, ניתן ללמוד מכך שהעונש המרבי הקבוע לצד עבירת הגניבה עומד על 3 שנות מאסר, אולם כאשר מדובר בגניבת נשק עומד העונש המרבי על 10 שנות מאסר.",מתחם העונש ההולם
62,ME-23-05-65630-915,"עונשים אלה מלמדים על רצונו של המחוקק להחמיר במיוחד עם גונב הנשק, לא רק בשל הפגיעה בקניין של בעליו, אלא נוכח הסכנה הטמונה בהעברתו לידיים זרות או עברייניות.",מתחם העונש ההולם
63,ME-23-05-65630-915,"כמו כן, הנאשם עבר את העבירות כשוהה בלתי חוקי בישראל, ובכך פגע בערכים מוגנים נוספים, ובהם פגיעה בריבונות המדינה וזכותה לקבוע מי יכנס בשעריה מתוך רצון להגן על תושביה מפני פגיעה.",מתחם העונש ההולם
64,ME-23-05-65630-915,"בקביעת מתחם העונש ההולם נעשה מאמץ למצוא פסיקה שנסיבותיה דומות לאלה שבענייננו, קרי כזו שעוסקת בגניבת נשק לצד עבירות של פריצה וגניבה.",מתחם העונש ההולם
65,ME-23-05-65630-915,"בחינת מדיניות הענישה הנהוגה מעלה, כי במקרים דומים הוטלו על נאשמים עונשי מאסר בפועל מאחורי סורג ובריח לתקופות משתנות, כפי שיפורט להלן:",מתחם העונש ההולם
66,ME-23-05-65630-915,"אשר לנסיבות הקשורות לביצוע העבירה- שקלתי כי הנאשם נכנס שלא כדין לישראל, וזמן קצר לאחר מכן התפרץ בשעת ערב מאוחרת לדירתם של המתלוננים, בכך שטיפס ונכנס למרפסת שירות של הדירה ושבר את החלון שבדלת המפרידה בין המרפסת לדירה.",מתחם העונש ההולם
67,ME-23-05-65630-915,"מעובדות כתב האישום המתוקן לא עולה אמנם כי לעבירה קדם תכנון מוקדם משמעותי, וגם הכלים שבאמצעותם פרץ לכספת של המתלוננים נלקחו מתוך הדירה עצמה, ולא הובאו על ידי הנאשם מראש.",מתחם העונש ההולם
68,ME-23-05-65630-915,"עם זאת, מעשיו וסדר פעולותיו של הנאשם מצביעים על החלטה מודעות שקיבל להתפרץ לדירה ולגנוב ממנה רכוש, כאשר הנאשם יכול היה להימלך בו ממעשיו בשלבים רבים, ולכל הפחות להימנע מגניבת האקדח שמצא בכספת, אך הוא לא עשה כן.",מתחם העונש ההולם
69,ME-23-05-65630-915,"עוד יצוין, כי הנאשם פעל לבדו והוא האחראי הבלעדי לעבירה.",מתחם העונש ההולם
70,ME-23-05-65630-915,"נוסף על כך, שקלתי כי הנזק שצפוי היה להיגרם מביצוע העבירה הוא חמור, לאור העובדה כי מדובר בנשק חם עם תחמושת מתאימה שיכול להביא בקלות לקיפוח חיי אדם.",מתחם העונש ההולם
71,ME-23-05-65630-915,"כמו כן נגרם למתלוננים נזק כלכלי משמעותי, בשל שבירת חלון מרפסת השירות שלהם, בנטילת אקדחו של המתלונן שהוחזק ברישיון יחד עם מחסנית תואמת שבתוכה כדורים, ובגניבת 500 דולר אמריקאי, תכשיטים בשווי כ-6,000 ₪ ושני שעונים בשווי 5,000 ₪.",מתחם העונש ההולם
72,ME-23-05-65630-915,"מעבר לנזק זה שנגרם לרכושם של המתלוננים, אין להקל גם בעוגמת הנפש שנגרמה להם, כפי שעולה מתסקיר נפגע העבירה, מאובדן התכשיטים והשעונים שלהם ערך סנטימנטלי מעבר לערך הכספי, וכמו כן נפגעה פרטיותם ותחושת ביטחונם האישי בשל החדירה לביתם-מבצרם.",מתחם העונש ההולם
73,ME-23-05-65630-915,"מובן שגם לציבור נגרם נזק מכך שהאקדח הגנוב לא הושב, ועלול בנקל להתגלגל לידיים עברייניות או חבלניות.",מתחם העונש ההולם
74,ME-23-05-65630-915,"בהתחשב באמור, אני סבורה כי מדובר בפגיעה בעוצמה גבוהה בערכים המוגנים שתוארו לעיל.",מתחם העונש ההולם
75,ME-23-05-65630-915,"לאחר שבחנתי את הערך החברתי שנפגע כתוצאה מביצוע העבירות במקרה שלפניי, את נסיבות ביצוע העבירות, את מדיניות הענישה הנהוגה, ואת מדיניות ההחמרה בעבירות הנשק, הגעתי לכלל מסקנה, כי מתחם העונש ההולם את המקרה שלפני, נע בין 42 ל-78 חודשי מאסר בפועל.",מתחם העונש ההולם
76,ME-23-05-65630-915,"עוד סבורתני, כי בענייננו אין מקום לחרוג לקולה ממתחם העונש ההולם מטעמי שיקום בהיעדר אופק שיקומי ואף לא לחרוג לחומרה ממנו מטעמים של הגנה על שלום הציבור, לאחר שהנאשם לקח אחריות למעשיו, הביע חרטה עליהם וחסך מזמנו של בית המשפט.",מתחם העונש ההולם
77,ME-23-05-65630-915,"אשר לנסיבות שאינן קשורות לביצוע העבירה- לקולה, שקלתי כי הנאשם כיום בן 44, נשוי ואב לשני ילדים שאחד מהם עומד לפני גיוס.",העונש המתאים
78,ME-23-05-65630-915,"עוד שקלתי, כי הנאשם הודה, לקח אחריות למעשיו וחסך בכך זמן שיפוטי יקר כמו גם את הבאתם לעדות של המתלוננים ועדי תביעה נוספים.",העונש המתאים
79,ME-23-05-65630-915,"הגם שבהקשר זה יוער, כי הדבר התאפשר רק בשל מחלת בא כוחו, שבעקבותיה בוטל מועד שמיעת הראיות, וזאת לאחר שהעדים הוכנו, פינו את יומם, והיו אמורים להתייצב לדיון.",העונש המתאים
80,ME-23-05-65630-915,"שקלתי גם, כי הנאשם עצור מזה למעלה משנה, כאשר ידוע כי תנאי מעצר קשים מתנאי מאסר.",העונש המתאים
81,ME-23-05-65630-915,"מנגד, לחומרה, שקלתי כי לנאשם עבר פלילי מכביד ביותר בעבירות רכוש ובעבירה של כניסה לישראל ללא היתר כדין.",העונש המתאים
82,ME-23-05-65630-915,"עיון בגיליון הרישום הפלילי של הנאשם מלמד על שלל הרשעות, כאשר הרשעתו המוקדמת ביותר המצוינת בגיליון הרישום הפלילי, היא בעבירות של יידוי אבנים משנת 1997, ומאז ועד הרשעתו האחרונה בשנת 2021, קודם להרשעתו הנוכחית, הנאשם ביצע עבירות רבות של פריצה, התפרצות וגניבה ועבירות בתחום הסמים ועל חוק הכניסה לישראל, שבגינן ריצה עונשי מאסר ממושכים.",העונש המתאים
83,ME-23-05-65630-915,"כך למשל, בשנת 2021 הורשע הנאשם בעבירה של כניסה לישראל שלא כדין ובשלוש עבירות פריצה למבנה שאינו משמש למגורים, ונדון למאסר בפועל לתוקפה של 24 חודשים כולל הפעלת מאסר מותנה; בשנת 2015 הורשע בעבירה של כניסה לישראל שלא כדין, בשלוש עבירות של התפרצות ובשלוש עבירות של גניבה ונדון למאסר בפועל לתקופה של 44 חודשים; ובשנת 2011 הורשע בעבירה של כניסה לישראל שלא כדין, בעבירה של התפרצות, בעבירה של גניבה ובעבירה של התחזות במטרה להונות, ונדון למאסר בפועל לתקופה של שנתיים.",העונש המתאים
84,ME-23-05-65630-915,"אשר על כן, הנני גוזרת על הנאשם את העונש כדלקמן:",העונש המתאים
85,ME-23-05-65630-915,66 חודשי מאסר בפועל.,העונש המתאים
86,ME-23-05-65630-915,"18 חודשי מאסר, הנאשם לא ירצה עונש זה, אלא אם יעבור תוך תקופה של 3 שנים מיום שחרורו מהמאסר על כל עבירת נשק מסוג פשע או עבירת רכוש מסוג פשע.",העונש המתאים
87,ME-23-05-65630-915,"6 חודשי מאסר, הנאשם לא ירצה עונש זה, אלא אם יעבור תוך תקופה של 3 שנים מיום שחרורו מהמאסר על כל עבירת נשק מסוג עוון או כל עבירת רכוש מסוג עוון או עבירה על חוק הכניסה לישראל.",העונש המתאים
88,ME-23-05-65630-915,"פיצוי למתלוננים בסך 10,000 ₪, אשר ישולם בעשרה תשלומים שווים ורצופים החל מיום 1.1.25 ובכל האחד לחודש שלאחריו.",העונש המתאים
89,ME-23-05-65630-915,לא ישולם תשלום במועדו או במלואו תעמוד יתרת הפיצוי לפירעון מיידי.,העונש המתאים
90,ME-23-05-65630-915,"תשומת לב שב""ס לבקשתו של הנאשם להשתלב בהליך גמילה ושיקום בעת מאסרו.",העונש המתאים
91,ME-23-05-65630-915,54678313זכות ערעור לבית המשפט העליון בתוך 45 יום מהיום.,העונש המתאים
92,ME-23-05-65630-915,"ניתן היום, י""ב תמוז תשפ""ד, 18 יולי 2024, בנוכחות הצדדים והנאשם.",העונש המתאים
93,ME-23-05-65630-915,חנה מרים לומפ 54678313,   					
