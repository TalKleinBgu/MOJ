,verdict,text,part
0,SH-16-04-30406-325,"חוק העונשין, תשל""ז-1977: סע'  144(א), 144(ב), 186, פרק ח'  א'","זוהיר בן חמאד אבו עמאר
ע""י ב""כ עו""ד נאצר אלעטאונה"
1,SH-16-04-30406-325,"הנאשם שלפני נותן את הדין בגין שתי עבירות של החזקת נשק שלא כדין, בניגוד לסעיף 144(א) רישא לחוק העונשין, תשל""ז-1977.",כתב האישום והסדר הטיעון
2,SH-16-04-30406-325,"בהתאם לעובדות כתב האישום, בהן הורשע הנאשם במסגרת הסדר טיעון, נתפס הנאשם, בתאריך 06/04/16, מחזיק, בתא המטען של רכבו מסוג רנו מ.ר.",כתב האישום והסדר הטיעון
3,SH-16-04-30406-325,"88-687-10, שני כלי נשק מסוג תת מקלע מאולתר, האחד – בתחתית תא המטען, אליו צמודה מחסנית ריקה והשני – בתוך תיק שחור, ביחד עם שתי מחסניות.",כתב האישום והסדר הטיעון
4,SH-16-04-30406-325,"תחילה, נקשר בין הצדדים הסדר, במסגרתו הודה הנאשם בעובדות והורשע בעבירות בהתאם לכתב אישום מתוקן, ואולם בהמשך, עתרו הצדדים לבטל את הכרעת הדין ולחזור בהם מהסכמותיהם, תוך שהנאשם הודה, זו הפעם, בכתב האישום המקורי.",כתב האישום והסדר הטיעון
5,SH-16-04-30406-325,"הצדדים הסכימו, כי הנאשם יופנה לחקירת שירות המבחן למבוגרים, אך פרט לכך – לא הגיעו להסכמה כלשהי לענין העונש.",כתב האישום והסדר הטיעון
6,SH-16-04-30406-325,מי מהצדדים לא הגיש ראיות לענין העונש.,ראיות לעונש
7,SH-16-04-30406-325,בענינו של הנאשם הוגשו מספר תסקירים מטעם שירות המבחן למבוגרים.,הערכת שירות המבחן למבוגרים
8,SH-16-04-30406-325,"התסקירים מפרטים נסיבותיו האישיות, רווק, כבן 21, אינו עובד.",הערכת שירות המבחן למבוגרים
9,SH-16-04-30406-325,האב בעל עסק עצמאי בתחום ההובלה.,הערכת שירות המבחן למבוגרים
10,SH-16-04-30406-325,"הנאשם ניהל אורח חיים תקין והתסקיר אינו מפרט קשיים מיוחדים או מחסור, אליהם נחשף הנאשם.",הערכת שירות המבחן למבוגרים
11,SH-16-04-30406-325,"בהתיחס לעבירה, סיפר הנאשם לקצין המבחן מספר גרסאות.",הערכת שירות המבחן למבוגרים
12,SH-16-04-30406-325,"תחילה מסר, כי גורמים עבריניים החליטו להחביא את כלי הנשק ברכבו.",הערכת שירות המבחן למבוגרים
13,SH-16-04-30406-325,"בהמשך, שינה התיחסותו ומסר, כי אדם שפרטיו אינם ידועים ושלא הכיר אותו הציע לו לרכוש את כלי הנשק והוא עשה זאת לצורך שימוש באירועי שמחה ובחתונות, ללא כוונות פליליות.",הערכת שירות המבחן למבוגרים
14,SH-16-04-30406-325,"שירות המבחן התרשם מהנאשם, כמי שמתקשה בהתבוננות מעמיקה באשר לגורמים שהביאוהו להסבתך בעבירות ואינו מאפשר לבחון את העומד בבסיס בחירותיו והתנהלותו.",הערכת שירות המבחן למבוגרים
15,SH-16-04-30406-325,"שירות המבחן התרשם מפער בין התדמית, שביקש הנאשם להציג לבין קשייו בעריכת תהליך חשבון נפש ובהתבוננות עצמית ביקורתית.",הערכת שירות המבחן למבוגרים
16,SH-16-04-30406-325,שירות המבחן התרשם מהתיחסות מצמצמת ביחס לעבירות שעבר הנאשם ומעמימות באופן בו שיתף הנאשם בכל הנוגע למערכת קשריו החברתיים ולבחירותיו.,הערכת שירות המבחן למבוגרים
17,SH-16-04-30406-325,"שירות המבחן המליץ לדחות את הדיון, על מנת לנסות  ולהתחקות אחר מניעיו של הנאשם העומדים בבסיס העבירות ואולם, גם לאחר תקופת דחיה מצא, כי הנאשם מתקשה לבחון את פוטנציאל הפגיעה כתוצאה ממעשיו, מתאר הדברים בצורה שטחית ואת הסתבכותו בעבירות כמקרית.",הערכת שירות המבחן למבוגרים
18,SH-16-04-30406-325,"במסגרת הערכת שירות המבחן, השתלב הנאשם במספר קבוצות טיפוליות, אך גם אז, התקשה לבחון מעשיו באופן ביקורתי.",הערכת שירות המבחן למבוגרים
19,SH-16-04-30406-325,"בסופו של דבר, בא שירות המבחן בהמלצה להשית על הנאשם רכיבי ענישה ""מוחשיים"" בדמות  של עונש מאסר בפועל בדרך של עבודות שירות; מאסר מותנה; קנס, ביחד עם צו מבחן.",הערכת שירות המבחן למבוגרים
20,SH-16-04-30406-325,המאשימה הגישה טענותיה לעונש בכתב (ת/2) והשלימה אותם על פה.,טענות הצדדים
21,SH-16-04-30406-325,"המאשימה הדגישה את פוטנציאל הסיכון הקטלני הנובע מהעבירות שעבר הנאשם, כאשר הנשק עלול לשמש גורמים עבריניים ואף גורמים המבקשים את רעתה של מדינת ישראל או הזוממים לעבור עבירות שנאה.",טענות הצדדים
22,SH-16-04-30406-325,"המאשימה הדגישה, כי כלי הנשק נמצאו בכלי רכב, מוכנים לשימוש.",טענות הצדדים
23,SH-16-04-30406-325,"המאשימה הפנתה למדיניות הענישה בתקופה האחרונה, בין היתר, בעקבות הנחית פרקליט המדינה מספר 9.16, בהתאם לה עותרת התביעה להחמרה בענישה בגין עבירות נשק.",טענות הצדדים
24,SH-16-04-30406-325,"לנוכח טיב כלי הנשק במקרה דנן ואופן החזקתם – עתרה המאשימה למתחם ענישה שינוע בין 3 ועד 5 שנות מאסר בפועל, לצד ענישה נלווית.",טענות הצדדים
25,SH-16-04-30406-325,"לנוכח הודאת הנאשם באשמה, גילו הצעיר והיעדר הרשעות קודמות, עתרה המאשימה להשית על הנאשם עונש על הצד הנמוך של המתחם.",טענות הצדדים
26,SH-16-04-30406-325,"המאשימה עתרה לדחות המלצת שירות המבחן, אשר אינה תואמת את מתחם הענישה שנקבע בפסיקה ואינה משקפת את האינטרס של הגנת הציבור.",טענות הצדדים
27,SH-16-04-30406-325,"ההגנה הדגישה, כי הענישה היא אינדיבידואלית.",טענות הצדדים
28,SH-16-04-30406-325,"ההגנה מבקשת ליתן משקל משמעותי לנסיבותיו האישיות של הנאשם, צעיר שזוהי הסתבכותו הראשונה.",טענות הצדדים
29,SH-16-04-30406-325,"לטענת ההגנה, נטל הנאשם אחריות והוא מבין את חומרת מעשיו.",טענות הצדדים
30,SH-16-04-30406-325,"ההגנה עותרת לחרוג לקולה ממתחם הענישה, מטעמי שיקום.",טענות הצדדים
31,SH-16-04-30406-325,"בדברו האחרון, הביע הנאשם צער על העבירות שעבר.",טענות הצדדים
32,SH-16-04-30406-325,"טען שוב, כי הוא מודה בעבירות.",טענות הצדדים
33,SH-16-04-30406-325,"אין צורך להכביר מילים על פוטנציאל הסיכון הנובע מאחזקת נשק חם קטלני, שלא כדין.",דיון והכרעה
34,SH-16-04-30406-325,"כלי הנשק עלולים למצוא דרכם לפעילות שלילית, אם פלילית ואם כנגד בטחון המדינה.",דיון והכרעה
35,SH-16-04-30406-325,"אחזקת נשק ותחמושת על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום מי שמחזיק נשק ברשיון נדרש לאחסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית, כמפורט לעיל.",דיון והכרעה
36,SH-16-04-30406-325,"בנוסף, אחזקת נשק כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
37,SH-16-04-30406-325,"בפסק הדין ע.פ. 3288/14 מדינת ישראל נ' קריספל (פורסם במאגרים), נאמר:",דיון והכרעה
38,SH-16-04-30406-325,"בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין.",דיון והכרעה
39,SH-16-04-30406-325,"זאת, כדי לבלום את שרשרת העבירות בשלב ראשוני.",דיון והכרעה
40,SH-16-04-30406-325,"בפסק הדין ע.פ. 4945/13 סלימאן, נ' מדינת ישראל (פורסם במאגרים), נאמר:",דיון והכרעה
41,SH-16-04-30406-325,...,דיון והכרעה
42,SH-16-04-30406-325,התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים.,דיון והכרעה
43,SH-16-04-30406-325,אין לדעת מה יעלה בגורלם של  ולאלו תוצאות הרסניות יובילו.,דיון והכרעה
44,SH-16-04-30406-325,"ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות.",דיון והכרעה
45,SH-16-04-30406-325,"עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",דיון והכרעה
46,SH-16-04-30406-325,יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה.,דיון והכרעה
47,SH-16-04-30406-325,"בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין.",דיון והכרעה
48,SH-16-04-30406-325,עוד ראו ע.פ. 5220/09 עוואודה נ' מדינת ישראל (פורסם במאגרים):,דיון והכרעה
49,SH-16-04-30406-325,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",דיון והכרעה
50,SH-16-04-30406-325,"ערעור המדינה התקבל בהסכמת הצדדים, תוך שהוחמרו עונשי המאסר שהושתו על המשיבים ל-26 ו-31 חדשי מאסר בפועל (בהתאמה).",דיון והכרעה
51,SH-16-04-30406-325,"בית המשפט המחוזי, בשבתו כבית משפט לערעורים פליליים, אף מצא לציין, כי המתחמים שנקבעו על ידי בית משפט השלום נמוכים יתר על המידה.",דיון והכרעה
52,SH-16-04-30406-325,"בפסק הדין ע.פ. 4945/13 מדינת ישראל נ' סלימאן (פורסם במאגרים), אושר מתחם ענישה שינוע בין שנה ועד 3 שנות מאסר, בגין אחזקת כלי נשק  בודד מסוג קרל גוסטב וכן מחסנית וכדורים.",דיון והכרעה
53,SH-16-04-30406-325,"אף באותו מקרה, המדובר היה בצעיר, אשר ניהל אורח חיים נורמטיבי, כולל לימודים אקדמאיים בפקולטה לאדריכלות, ללא עבר פלילי.",דיון והכרעה
54,SH-16-04-30406-325,"גם באותו מקרה, המליץ שירות המבחן להסתפק בעונש מאסר בפועל לריצוי בדרך של עבודות שירות.",דיון והכרעה
55,SH-16-04-30406-325,"בית המשפט העליון ציין, כי ראוי לקבוע ענשים מרתיעים בגין עבירות אלה והעמיד המתחם שם בין 12 ועד 36 חדשי מאסר בפועל.",דיון והכרעה
56,SH-16-04-30406-325,"אמנם, באותו מקרה הורשע המשיב גם בעבירה חמורה יותר, של נשיאת נשק, בניגוד לסעיף 144(ב) לחוק העונשין, תשל""ז-1977.",דיון והכרעה
57,SH-16-04-30406-325,"לפני חדשים ספורים, ניתן, בבית משפט זה, גזר דין, ת.פ. 32560-12-16 מדינת ישראל נ' אלסאריעה (פורסם במאגרים).",דיון והכרעה
58,SH-16-04-30406-325,"שם, נדון נאשם בגין עבירה של נסיון להחזקת אקדח מסוג ברטה (העבירה תוקנה לנסיון, במסגרת הסדר טעון, בשל כך שהנשק לא היה תקין), וכן תת מקלע מאולתר, כשכלי הנשק הוחזקו בביתו של הנאשם שם, לעונש מאסר בן 20 חדשים בפועל.",דיון והכרעה
59,SH-16-04-30406-325,"זאת, במסגרת מתחם כולל שנע בין 18 עד 42 חדשי מאסר.",דיון והכרעה
60,SH-16-04-30406-325,"בשבתו כבית משפט לערעורים פליליים, דחה בית המשפט המחוזי, הרכב אב""ד כב' הנשיאה ר' יפה-כץ, ערעור ההגנה על חומרת העונש, תוך שמצא, כי נסיבותיו האישיות של המערער, אשר, ממש כמו במקרה דנן, היה צעיר ללא עבר פלילי וכמו במקרה דנן – לא היו אינדיקציות על שימוש פלילי או אחר המתוכן בנשק – נדחות מפני האינטרס הציבורי של מיגור העבירות מסוג זה.",דיון והכרעה
61,SH-16-04-30406-325,"יצוין, גם באותו מקרה, בא שירות המבחן בהמלצה להשית עונש מאסר לריצוי בדרך של עבודות שירות.",דיון והכרעה
62,SH-16-04-30406-325,פסק הדין בערעור זה ניתן לפני מספר שבועות.,דיון והכרעה
63,SH-16-04-30406-325,"לאחרונה, פורסמה הנחית פרקליט המדינה מס'  9.16 (מיום ג' אב תשע""ו – 07/08/16) בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן.",דיון והכרעה
64,SH-16-04-30406-325,"התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה.",דיון והכרעה
65,SH-16-04-30406-325,"מבחינת מדרג החומרה, הוצבה אחזקה של רובה סער או תת מקלע – ברמה אחת לפני הרמה החמורה ביותר.",דיון והכרעה
66,SH-16-04-30406-325,"לנוכח הפסיקה שנזכרה באותה הנחיה, הונחתה התביעה הכללית לטעון למתחם שינוע בין שנתיים עד 4 שנות מאסר בפועל בגין כל עבירה בודדת של אחזקת רובה או תת מקלע.",דיון והכרעה
67,SH-16-04-30406-325,"הצורך בהחמרת הענישה נומק במספר הרב של עבירות, פליליות וכאלה נגד בטחון המדינה, שנעברו לאחרונה, באמצעות כלי נשק, ואף הביאו, לעיתים מזומנות, לפגיעה באזרחים בלתי מעורבים.",דיון והכרעה
68,SH-16-04-30406-325,"לשם המחשה, כפי המפורט בנתונים שהובאו במסגרת ההנחיה, בשנת 2013, אירעו בישראל 563 אירועים של פיגועים פליליים באמצעות נשק חם.",דיון והכרעה
69,SH-16-04-30406-325,"זאת, מבלי לקחת בחשבון פיגועים על רקע בטחוני או עבירות שנאה.",דיון והכרעה
70,SH-16-04-30406-325,"לאור כל האמור, מוצא בית המשפט לקבוע, בגין כל עבירה של אחזקת נשק אוטומטי, מסוג רובה סער או תת מקלע – מתחם ענישה שינוע בין שנה ועד שלוש שנות מאסר בפועל.",דיון והכרעה
71,SH-16-04-30406-325,"כאשר המדובר בשתי עבירות – היינו אחזקת שני כלי נשק מסוג תת מקלע מאולתר – לנוכח כך, שהוחזקו יחדיו, יורה בית המשפט על חפיפה מסוימת בין המתחמים, כשהמתחם הכולל ינוע בין שנתיים ועד ארבע שנות מאסר.",דיון והכרעה
72,SH-16-04-30406-325,"הנאשם רכש שני כלי נשק שונים, בצירוף מחסניות, והחזיקם בכלי רכב, נגישים ומוכנים לשימוש.",אשר לקביעת הענישה הספציפית במסגרת המתחם: 
73,SH-16-04-30406-325,הנימוקים שמסר הנאשם בפני שירות המבחן לאחזקת כלי הנשק – כי מטרתו היתה ירי בחתונות ובאירועים – אין בהם כדי להפחית מחומרת העבירות.,אשר לקביעת הענישה הספציפית במסגרת המתחם: 
74,SH-16-04-30406-325,"הרי לא יכולה להיות מחלוקת, כי אין בכך בבחינת הצדקה לאחזקה של כלי נשק בלתי חוקיים, ואין צורך להכביר מילים, על סכנת הפגיעה באזרחים חפים מפשע כתוצאה מירי בלתי מבוקר, גם אם הירי היה באירוע משמח.",אשר לקביעת הענישה הספציפית במסגרת המתחם: 
75,SH-16-04-30406-325,"מעבר לאמור, ספק אם  יש ליתן משקל כלשהו לגרסה זו של הנאשם, באשר אינה נתמכת בראיות.",אשר לקביעת הענישה הספציפית במסגרת המתחם: 
76,SH-16-04-30406-325,"קשה להסביר רכישה של שני כלי נשק, ביחוד כלי נשק אוטומטיים, מסוג תת מקלע, לצורך זה.",אשר לקביעת הענישה הספציפית במסגרת המתחם: 
77,SH-16-04-30406-325,"הוסף לאמור, הנאשם שינה את גרסותיו בשירות המבחן, כאשר תחילה מסר, כי אחרים בלתי ידועים הניחו את כלי הנשק ברכבו ורק בשלב מאוחר יותר עלתה גרסתו זו, כאשר  שירות המבחן למבוגרים אף מצא לציין, כי הנאשם נוקט בעמדה מצמצמת וכי לא עלה בידו להתחקות אחר מניעיו לעבירות.",אשר לקביעת הענישה הספציפית במסגרת המתחם: 
78,SH-16-04-30406-325,"נקיטת הנאשם בגישה מצמצמת, שינוי הגרסאות ותפישותיו המקלות ביחס לעבירות שעבר, יש בהם בבחינת נתון המצביע לכיוון החמרה מסוימת במסגרת מתחם הענישה.",אשר לקביעת הענישה הספציפית במסגרת המתחם: 
79,SH-16-04-30406-325,"אם ימנע בית המשפט מלהחמיר עמו, יהיה זה בשל הנימוקים הבאים:",אשר לקביעת הענישה הספציפית במסגרת המתחם: 
80,SH-16-04-30406-325,"הנאשם הודה בעבירות, כפי נוסחן בכתב האישום המקורי, בבית המשפט.",אשר לקביעת הענישה הספציפית במסגרת המתחם: 
81,SH-16-04-30406-325,לא הוצגו ראיות או אינדיקציות על כוונה לשימוש שלילי בנשק שנתפס.,אשר לקביעת הענישה הספציפית במסגרת המתחם: 
82,SH-16-04-30406-325,"עד למעצרו, לא נתפס הנאשם מסתבך עם החוק.",אשר לקביעת הענישה הספציפית במסגרת המתחם: 
83,SH-16-04-30406-325,כל אלה מצביעים לכיוון ענישה על הרף הנמוך של המתחם שנקבע.,אשר לקביעת הענישה הספציפית במסגרת המתחם: 
84,SH-16-04-30406-325,"אשר להמלצתו הענשית של שירות המבחן בסיפא לתסקיר – מוצא בית המשפט, כי זו אינה עומדת כלל במסגרת מתחם הענישה הנוהג בדין.",אשר לקביעת הענישה הספציפית במסגרת המתחם: 
85,SH-16-04-30406-325,"אשר לבקשת ההגנה, כי בית המשפט יחרוג לקולה ממתחם הענישה – בהתאם לדין, חריגה ממתחם הענישה אפשרית מטעמי שיקום בלבד.",אשר לקביעת הענישה הספציפית במסגרת המתחם: 
86,SH-16-04-30406-325,"דא עקא, במקרה דנן, אין עולה מהתסקירים או מטעוני הצדדים כל מצוקה חריגה ממנה סובל הנאשם, המצדיקה שיקומו.",אשר לקביעת הענישה הספציפית במסגרת המתחם: 
87,SH-16-04-30406-325,"ההיפך הוא הנכון, כאמור, מסר הנאשם לעורכת התסקיר, כי גדל במשפחה נורמטיבית, אבי המשפחה בעל עסק ואין עולה אף מדברי הנאשם, כי נקלע לעבור העבירות כתוצאה מצורך מיוחד או מהתמכרות כשלהי.",אשר לקביעת הענישה הספציפית במסגרת המתחם: 
88,SH-16-04-30406-325,"הגם שבסופו של דבר נאות הנאשם להשתלב בהליך טיפולי – הרי אין זה בבחינת מילת קסם המצדיקה חריגה ממתחם הענישה, כאשר אין עולה כלל צורך מיוחד בשיקום.",אשר לקביעת הענישה הספציפית במסגרת המתחם: 
89,SH-16-04-30406-325,"בנסיבות אלה, אין בנמצא כל עילה לחרוג ממתחם הענישה.",אשר לקביעת הענישה הספציפית במסגרת המתחם: 
90,SH-16-04-30406-325,"באיזון בין השיקולים השונים לחומרה ולקולה, בהיעדר הסתבכויות קודמות, מוצא בית המשפט להשית על הנאשם עונש מאסר בפועל על הצד הנמוך של מתחם הענישה שנקבע לעיל.",אשר לקביעת הענישה הספציפית במסגרת המתחם: 
91,SH-16-04-30406-325,"לנוכח כך שהמדובר בכלי הנשק שלהם שווי כלכלי לא מבוטל, מוצא בית המשפט להשית עיצום כספי, בסדר גודל דומה לזה שהוטל במקרים שפורטו לעיל (בפרשת אלסראעיה דלעיל, הושת עיצום כספי מסוג קנס בסך 12,000 ₪,  ובית המשפט המחוזי לא מצא עילה להתערב בכך.",אשר לקביעת הענישה הספציפית במסגרת המתחם: 
92,SH-16-04-30406-325,"יצוין, כי שם המדובר היה באחזקת תת מקלע אחד ואקדח פגום, כך שבמקרה דנן,  יושת עיצום כספי מעט גבוה יותר).",אשר לקביעת הענישה הספציפית במסגרת המתחם: 
93,SH-16-04-30406-325,משלא הובררו עד תום מניעי הנאשם להחזקת כלי הנשק – מוצא בית המשפט גם להשית מאסר מותנה מרתיע.,אשר לקביעת הענישה הספציפית במסגרת המתחם: 
94,SH-16-04-30406-325,בית המשפט דן את הנאשם לענשים כדלקמן:,אשר לקביעת הענישה הספציפית במסגרת המתחם: 
95,SH-16-04-30406-325,"שנתיים מאסר בפועל, בניכוי ימי מעצרו, ככל שקיימים, בהתאם לרישומי שב""ס;",אשר לקביעת הענישה הספציפית במסגרת המתחם: 
96,SH-16-04-30406-325,"12 חדשי מאסר על תנאי למשך 3 שנים מיום שחרורו של הנאשם ממאסרו, שהנאשם לא יעבור עבירה בניגוד לחוק העונשין, תשל""ז-1977, פרק ח' סימן א', למעט עבירה בניגוד לסעיף 144(א) סיפא לאותו חוק;",אשר לקביעת הענישה הספציפית במסגרת המתחם: 
97,SH-16-04-30406-325,"7 חדשי מאסר על תנאי למשך 3 שנים מיום שחרורו של הנאשם ממאסרו, שהנאשם לא יעבור עבירה בניגוד לחוק העונשין, תשל""ז-1977, סעיף 144(א) סיפא או סעיף 186;",אשר לקביעת הענישה הספציפית במסגרת המתחם: 
98,SH-16-04-30406-325,"קנס בסך 15,000 ₪ או 120 ימי מאסר תמורתו.",אשר לקביעת הענישה הספציפית במסגרת המתחם: 
99,SH-16-04-30406-325,הקנס ישולם עד ליום 31/12/18.,אשר לקביעת הענישה הספציפית במסגרת המתחם: 
100,SH-16-04-30406-325,הנאשם יתיצב לריצוי ענשו כעת.,אשר לקביעת הענישה הספציפית במסגרת המתחם: 
101,SH-16-04-30406-325,54678313עותק גזר הדין יועבר לשירות המבחן למבוגרים.,אשר לקביעת הענישה הספציפית במסגרת המתחם: 
102,SH-16-04-30406-325,"ניתנה היום, ו' טבת תשע""ח, 24 דצמבר 2017, במעמד הצדדים.",אשר לקביעת הענישה הספציפית במסגרת המתחם: 
