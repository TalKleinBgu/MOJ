,verdict,text,part
0,ME-21-12-51971-601,"ע""י ב""כ עו""ד נטלי בן שושן – פמ""ד",מדינת ישראל
1,ME-21-12-51971-601,עלי אבו סנימה (עציר),הנאשמים:
2,ME-21-12-51971-601,יאסר אבו סנימה (עציר),הנאשמים:
3,ME-21-12-51971-601,"ע""י ב""כ עו""ד מוחמד ג'ברין",הנאשמים:
4,ME-21-12-51971-601,"חוק למניעת הסתננות (עבירות ושיפוט), תשי""ד-1954: סע'  2, 4",הנאשמים:
5,ME-21-12-51971-601,"חוק העונשין, תשל""ז-1977: סע'  144(ב), 452",הנאשמים:
6,ME-21-12-51971-601,"הנאשמים הורשעו על פי הודאתם בעובדות כתב האישום המתוקן (כא/2), במסגרת הסדר טיעון, בעבירות של הסתננות מזוינת, לפי סעיף 4 לחוק למניעת הסתננות (עבירות ושיפוט), ונשיאת נשק לפי סעיף 144(ב) רישא לחוק העונשין.",האישום והסדר הטיעון
7,ME-21-12-51971-601,"על פי עובדות כתב האישום המתוקן, הנאשמים תושבי רצועת עזה, אשר במועד הרלוונטי לכתב האישום לא היו בעלי היתר כניסה לישראל.",האישום והסדר הטיעון
8,ME-21-12-51971-601,"בתאריך 8.12.21 קשרו הנאשמים קשר להסתנן לישראל, כשהם נושאים עימם רימון רסס וסכין.",האישום והסדר הטיעון
9,ME-21-12-51971-601,"במסגרת הקשר ולשם קידומו, סמוך לפני השעה 22:03, התקרבו הנאשמים לגדר המערכת, ועברו אותה לתוך שטח ישראל במטרה להיעצר על ידי כוחות הביטחון.",האישום והסדר הטיעון
10,ME-21-12-51971-601,"כוחות צה""ל הבחינו בנאשמים ודרשו שיוציאו את מה שבכליהם, הנאשמים נענו לדרישותיהם, פשטו את בגדיהם, נאשם 1 זרק את הסכין שנשא עימו על הקרקע, ובכיס מעילו של נאשם 2 נמצא הרימון על ידי חיילי צה""ל.",האישום והסדר הטיעון
11,ME-21-12-51971-601,הרימון פוצץ על ידי החיילים במקום.,האישום והסדר הטיעון
12,ME-21-12-51971-601,"במעשיהם אלו, הסתננו הנאשמים לישראל, שלא במעבר גבול, וכשהם נושאים עימם בצוותא חדא, סכין ורימון, שהוא נשק שביכולתו להמית ללא היתר כדין.",האישום והסדר הטיעון
13,ME-21-12-51971-601,"הצדדים הגיעו להסדר טיעון לפיו הנאשמים הודו בכתב האישום המתוקן, הורשעו בעבירות המפורטות בו, וההסדר לא כלל הסכמות עונשיות.",האישום והסדר הטיעון
14,ME-21-12-51971-601,"הערכים החברתיים אשר נפגעו מביצוע העבירות הם זכותה וחובתה של מדינת ישראל לשמור על גבולותיה מפני כניסת מסתננים לשטחה, פגיעה בביטחון המדינה, ביטחון חייליה, ביטחון אזרחיה, ובזכותה של המדינה לשמור על גבולותיה ולקבוע מי יבוא בשעריה.","טענות ב""כ המאשימה"
15,ME-21-12-51971-601,"נטען כי תכלית החוק למניעת הסתננות הינה ביטחונית, הרתעתית ועל בית המשפט לראות את חשיבות השמירה על זכותה וחובתה של המדינה לשמור על גבולותיה ועל בטחון תושבי מדינת ישראל וכוחות הביטחון.","טענות ב""כ המאשימה"
16,ME-21-12-51971-601,"פוטנציאל הסיכון הגלום בעבירת ההסתננות מכפיל עצמו שעה שהמסתננים נושאים על גופם נשק, ובכך יש פגיעה בערכי קדושת החיים ושלמות גופם של תושבי מדינת ישראל וכוחות הביטחון.","טענות ב""כ המאשימה"
17,ME-21-12-51971-601,"לא אחת הקדימו עבירות הנשק מעשים פליליים חמורים ומסוכנים בהרבה, כך גם במקרה של הסתננות עם נשק מקו האויב.","טענות ב""כ המאשימה"
18,ME-21-12-51971-601,"ב""כ המאשימה עתרה לקביעת מתחם עונש הולם הנע בין 3-6 שנות מאסר בפועל, והתבקש למקם את עונשם של הנאשמים בתחתית המתחם, זאת לצד ענישה נלווית הכוללת מאסר מותנה ארוך ומרתיע וקנס או מאסר תמורתו.","טענות ב""כ המאשימה"
19,ME-21-12-51971-601,"נטען כי להטלת הקנס חשיבות יתרה שכן הנאשמים טענו כי הסתננו לשטח ישראל מתוך מניעים כלכליים אישיים, ובהטלת קנס יש כדי לגרום לנאשמים ולרבים אחרים כמותם להבין כי הסתננות מזוינת לשטח ישראל איננה משתלמת גם בהיבט הזה.","טענות ב""כ המאשימה"
20,ME-21-12-51971-601,"ב""כ המאשימה התייחסה לפסיקה שב""כ הנאשמים הגיש, וטענה כי הפסיקה מתייחסת למסתננים שחדרו לשטח ישראל כשהם נושאים סכין עימם, בעניינו מדובר ברימון רסס בנוסף לסכין, וכי הפסיקה אליה מפנה היא לפני כשלוש או כארבע שנים.","טענות ב""כ המאשימה"
21,ME-21-12-51971-601,פסיקה טרם התיקון של חוק העונשין לעניין עבירות הנשק.,"טענות ב""כ המאשימה"
22,ME-21-12-51971-601,"לטענת ב""כ הנאשמים, הנוהל לפיו לא מועמדים מסתננים לדין הופסק וחודש לאחרונה.","טענות ב""כ הנאשמים"
23,ME-21-12-51971-601,נטען כי בגין הסתננות עם סכין אין העמדה לדין אולם על הסתננות עם רימון מעמידים לדין.,"טענות ב""כ הנאשמים"
24,ME-21-12-51971-601,"מדובר בשני נאשמים צעירים, שהסתננו על מנת להיעצר, ולא כדי לבצע פיגוע או כדומה, הם לא התנגדו למעצר כי הם באו להיעצר, ברגע שראו חיילים הם מסרו את כל מה שיש להם ולא התנגדו למעצר.","טענות ב""כ הנאשמים"
25,ME-21-12-51971-601,"נטען כי עבירת הנשק נבלעת בהסתננות המזוינת, הסתננות המזוינת מתייחס לנשק עצמו.","טענות ב""כ הנאשמים"
26,ME-21-12-51971-601,"לגבי תיקון חוק העונשין, נטען כי מטרתו למגר את התופעה של אנשים או עבריינים שמחזיקים נשק למשך זמן, שמחזיקים נשק למטרות פליליות או לא, עצם החזקת הנשק לתקופה ארוכה ולמגר את תופעת הפשיעה.","טענות ב""כ הנאשמים"
27,ME-21-12-51971-601,"הנאשמים לא החזיקו נשק בבית, הלכו קנו רימון לפני ההסתננות ולמחרת הרימון היה בידי צה""ל.","טענות ב""כ הנאשמים"
28,ME-21-12-51971-601,"מדובר בצעירים תושבי עזה שזה המאסר הראשון שלהם, ולעולם לא הסתבכו וגם בעזה לא הייתה להם אף פעילות.","טענות ב""כ הנאשמים"
29,ME-21-12-51971-601,"שני הנאשמים הודו בהזדמנות ראשונה, וחסכו זמן שיפוטי.","טענות ב""כ הנאשמים"
30,ME-21-12-51971-601,"בעניין נאשם 1 נטען כי אביו הלך לעולמו לפני 3 שנים, משפחתו מונה 11 נפשות, המצב הכלכלי קשה,  הנאשם עובד בחקלאות, סיים כיתה ט', מדובר באוכלוסייה שגרה סמוך לגבול אשר סובלים כלכלית, וכי מרבית המסתננים באים מאותו מקום מאותה משפחה, על רקע מצוקה כלכלית.","טענות ב""כ הנאשמים"
31,ME-21-12-51971-601,"בעניין נאשם 2 נטען כי מדובר במשפחה המונה 13 נפשות, הנאשם עבד לפעמים בחקלאות, וסיים כיתה ג'.","טענות ב""כ הנאשמים"
32,ME-21-12-51971-601,המצב הכלכלי הכריח אותו להסתנן.,"טענות ב""כ הנאשמים"
33,ME-21-12-51971-601,"נטען כי מתחם העונש ההולם נע בין שנה לשנה וחצי, וההחמרה שב""כ המאשימה טוענת לגביה, צריכה להיות הדרגתית, ולא בפעימה אחת.","טענות ב""כ הנאשמים"
34,ME-21-12-51971-601,"מדובר בתושבי עזה שהמאסר עצמו קשה להם, הם אינם מקבלים ביקורים, ואלו נפתחו רק לאחרונה, והם מנותקים מהמשפחה באופן מלא.","טענות ב""כ הנאשמים"
35,ME-21-12-51971-601,"נאשם 1 אמר כי אביו נפטר, המצב הכלכלי בעזה קשה והוא מצטער על זה.","טענות ב""כ הנאשמים"
36,ME-21-12-51971-601,"נאשם 2, אמר כי הוא מתחרט שבא למדינת ישראל ולא יחזור על זה, אביו עשה צינתור, הוא לא איש טרור, רוצה להתפרנס לחיות.","טענות ב""כ הנאשמים"
37,ME-21-12-51971-601,"לטענתו, בא עם רימון וסכין בכוונה כדי שבגבול לא יחזירו אותו, ורצה להיתפס דרך צבא ישראל.","טענות ב""כ הנאשמים"
38,ME-21-12-51971-601,הנאשמים ביצעו עבירות של הסתננות מזוינת ונשיאת נשק בכך שהתקרבו לגדר המערכת ועברו אותה לתוך שטח ישראל כאשר נאשם 1 נשא עמו סכין ונאשם 2 נשא עמו רימון.,הערכים המוגנים ומתחם העונש ההולם
39,ME-21-12-51971-601,"העבירות אשר ביצעו הנאשמים הינן עבירות חמורות, בפרט בנסיבות ביצוען, הסתננות עם רימון רסס שהינו כלי נשק שבכוחו להמית, ועם סכין, מהגבול בו ההיבט הביטחוני לאירועים בו חמור, על רקע המציאות הביטחונית במקום.",הערכים המוגנים ומתחם העונש ההולם
40,ME-21-12-51971-601,"להסתננות השלכות ביטחוניות ברורות, ותוצאתה הקצאת כוחות צבא לאירוע ההסתננות, העמדת כוחות הצבא בסיכון הכרוך בפעילות בקו הגבול והמשמעות הכספית הכרוכה בכך.",הערכים המוגנים ומתחם העונש ההולם
41,ME-21-12-51971-601,"בביצוע העבירות פגעו הנאשמים בערכים המוגנים שהם בטחון המדינה ובטחון חייליה ואזרחיה, ריבונות המדינה וסמכותה לקבוע מי יבוא בשעריה וזאת בנוסף לפגיעה באינטרסים כלכליים בשל הצורך בהשקעת משאבים אנושיים וכלכלים למניעת הסתננות.",הערכים המוגנים ומתחם העונש ההולם
42,ME-21-12-51971-601,"תכלית חוק ההסתננות הינה תכלית ביטחונית הרתעתית, ולעבירת ההסתננות היבט בטחוני גם כאשר נטען כי מדובר בכניסה למטרות כלכליות.",הערכים המוגנים ומתחם העונש ההולם
43,ME-21-12-51971-601,"עבירת ההסתננות, ובפרט בקו הגבול בו בוצעה, נושאת בחובה היבט בטחוני מובהק, והינה בעלת חומרה יתירה, וזאת בפרט בנסיבות המחמירות בדמות הצטיידות ברימון רסס, שהוא כלי נשק שבכוחו להמית אדם, ולצידו סכין.",הערכים המוגנים ומתחם העונש ההולם
44,ME-21-12-51971-601,"בתפ""ח 68386-05-19 (מחוזי באר שבע) מ""י נ' אבו שמאס (7.11.2019) – הנאשם הורשע במסגרת הסדר טיעון אשר כלל הסכמות עונשיות, בעבירות של הסתננות לפי סעיף 2 לחוק למניעת הסתננות, נשיאת נשק לפי סעיף 144(ב) לחוק העונשין והיזק בזדון לפי סעיף 452 לחוק העונשין.",הערכים המוגנים ומתחם העונש ההולם
45,ME-21-12-51971-601,"הנאשם, תושב עזה, החליט לחצות את גבול רצועת עזה ולהיכנס לישראל שלא כדין, הצטייד במספרים לחיתוך הגדר ורימון יד, כדי שאם ייתפס על ידי חיילי צה""ל, ייעצר ולא יוחזר לרצועת עזה.",הערכים המוגנים ומתחם העונש ההולם
46,ME-21-12-51971-601,"הנאשם הגיע בעודו מצוייד ברימון יד אשר היה לנאשם יסוד להניח כי היה תקול, לגדר, חתך את הגדר ונכנס לישראל שלא כדין.",הערכים המוגנים ומתחם העונש ההולם
47,ME-21-12-51971-601,"חיילי צה""ל שהגיעו למקום עצרו את הנאשם ונטרלו את רימון היד שהיה ברשותו.",הערכים המוגנים ומתחם העונש ההולם
48,ME-21-12-51971-601,הצדדים הגיעו להסכמה עונשית על הטלת מאסר למשך 18 חודשים.,הערכים המוגנים ומתחם העונש ההולם
49,ME-21-12-51971-601,"בית המשפט כיבד את ההסדר ובשיקולים הובאה העובדה שנסיבות עבירת נשיאת הנשק אינן ברף גבוה לאור כך שלפי כתב האישום המתוקן, היה לנאשם יסוד להניח מלכתחילה שהרימון אינו שמיש ולא יתפוצץ.",הערכים המוגנים ומתחם העונש ההולם
50,ME-21-12-51971-601,"אמנם מדובר בהסדר טיעון, אולם הנסיבות שם אשר כללו החזקת רימון היו ברף נמוך מהנסיבות בענייננו הואיל ובענייננו מדובר ברימון רסס שבכוחו להמית, ושם מדובר היה ברימון שלנאשם היה יסוד להניח כי אינו שמיש ולא יתפוצץ.",הערכים המוגנים ומתחם העונש ההולם
51,ME-21-12-51971-601,הנסיבות החמורות יותר בענייננו צריכות לבוא לידי ביטוי בקביעת המתחם.,הערכים המוגנים ומתחם העונש ההולם
52,ME-21-12-51971-601,"על מתחם העונש ההולם לבטא את חומרת נסיבות ביצוע העבירות, את הצורך להרתיע הן את הנאשמים והן את הרבים, ועל הענישה לבטא את הצורך בהגנה על הציבור.",הערכים המוגנים ומתחם העונש ההולם
53,ME-21-12-51971-601,הצורך במיגור תופעת ההסתננות המזוינת מחייב ענישה מחמירה.,הערכים המוגנים ומתחם העונש ההולם
54,ME-21-12-51971-601,"הפסיקה דלעיל עיקרה בנסיבות בהן ההסתננות היתה תוך החזקת סכין, או אף הסתננות בלבד, לצד הסדר טיעון אשר פורט לעיל ביחס להסתננות עם רימון אשר הנאשם שם חשב שהוא תקול.",הערכים המוגנים ומתחם העונש ההולם
55,ME-21-12-51971-601,"בענייננו מדובר בהסתננות אשר בוצעה כאשר הנאשמים מצויידים ברימון רסס ובסכין, וזוהי נסיבה מחמירה באופן משמעותי, כאשר לצד עבירת ההסתננות עבירת נשיאת נשק.",הערכים המוגנים ומתחם העונש ההולם
56,ME-21-12-51971-601,"הפוטנציאל לסיכון חיי אדם בהחזקת הרימון צריך להביא להחמרה בענישה, גם אם הפוטנציאל לא מומש ולא יצא אל הפועל.",הערכים המוגנים ומתחם העונש ההולם
57,ME-21-12-51971-601,"הנאשמים מובילים רימון אשר לו פוטנציאל הרג ללא אבחנה, ועל מתחם העונש ההולם לבטא את המענה העונשי הראוי וההולם לחומרה זו של נסיבות ביצוע העבירה.",הערכים המוגנים ומתחם העונש ההולם
58,ME-21-12-51971-601,"ב""כ הנאשמים טען ביחס לשינוי המדיניות אשר נעשה בעבר, לפיה לא היו מועמדים לדין מסתננים בעבירת הסתננות בלבד, ואף מסתננים שהיו עם סכין בלבד, היו מושבים חזרה ללא העמדה לדין.",הערכים המוגנים ומתחם העונש ההולם
59,ME-21-12-51971-601,נטען כי כעת קיים שוני בהעמדה לדין ומעמידים לדין מסתננים עם רימון.,הערכים המוגנים ומתחם העונש ההולם
60,ME-21-12-51971-601,"ואולם, שינוי המדיניות בוצע ביחס למי שהיו מסתננים ללא נשק או כשהם נושאים סכין, ולא נטען כי שינוי מדיניות זה היה גם ביחס למי אשר מחזיקים ברשותם רימון רסס.",הערכים המוגנים ומתחם העונש ההולם
61,ME-21-12-51971-601,הנאשמים הסתננו כשברשותם רימון רסס וסכין שהחזיקו בצוותא חדא.,הערכים המוגנים ומתחם העונש ההולם
62,ME-21-12-51971-601,שינוי המדיניות לא התייחס לנסיבות שכאלו של הסתננות הכוללות החזקה גם של רימון.,הערכים המוגנים ומתחם העונש ההולם
63,ME-21-12-51971-601,"לפיכך אין באותו שינוי כדי להקים טענה כנגד מעצרם, או להקלה בעונש.",הערכים המוגנים ומתחם העונש ההולם
64,ME-21-12-51971-601,"לעצם החזקת הרימון, ולהסתננות עימו, יש היבט של סכנה, אשר הינה חמורה משמעותית מהחזקת סכין.",הערכים המוגנים ומתחם העונש ההולם
65,ME-21-12-51971-601,"בכניסתם של הנאשמים לישראל כאשר הם מחזיקים בצוותא חדא ברימון ובסכין, יש כדי להעצים את הסיכון שנוצר עם כניסתם.",הערכים המוגנים ומתחם העונש ההולם
66,ME-21-12-51971-601,"בנסיבות העניין לא נמצאה אינדיקציה לכך שהנאשמים התכוונו לעשות שימוש ברימון או בסכין כלפי כוחות הביטחון או אזרחי המדינה, אולם במעשים אלו גלומה מסוכנות אשר צריכה למענה עונשי הולם.",הערכים המוגנים ומתחם העונש ההולם
67,ME-21-12-51971-601,"המצב הביטחוני בגבול ממנו הסתננו הנאשמים, עודנו מצב בטחוני נפיץ, ועל הענישה לבטא את חומרת המעשה בנסיבות אלו.",הערכים המוגנים ומתחם העונש ההולם
68,ME-21-12-51971-601,"נתתי דעתי לעובדה שהנאשם 1 נשא את הסכין והנאשם 2 נשא את הרימון, אולם לא מצאתי מקום לערוך בשל כך אבחנה ביניהם לעניין קביעת המתחם, זאת לאור כך ששניהם קשרו קשר להסתנן עם רימון וסכין, ושניהם החזיקו ברימון ובסכין בצוותא חדא.",הערכים המוגנים ומתחם העונש ההולם
69,ME-21-12-51971-601,כך על פי כתב האישום המתוקן.,הערכים המוגנים ומתחם העונש ההולם
70,ME-21-12-51971-601,"מכל האמור, אני מוצא את מתחם העונש ההולם, בגין העבירות אשר ביצעו הנאשמים, בנסיבות ביצוען, ככולל מאסר בפועל הנע בין  24 ל – 48 חודשי מאסר.",הערכים המוגנים ומתחם העונש ההולם
71,ME-21-12-51971-601,"הנאשם 1 יליד 2001, הנאשם 2 יליד 1999, ושניהם נעדרי עבר פלילי.",הענישה
72,ME-21-12-51971-601,"שני הנאשמים מקבלים אחריות על מעשיהם, ובמסגרת השיקולים לקולא יש להביא את גילם הצעיר, את קבלת האחריות, ואת נסיבותיהם האישיות העולות מהטיעונים כאמור לעיל.",הענישה
73,ME-21-12-51971-601,"משיקולי הרתעת הרבים, ומשיקולי הרתעת היחיד, היה מקום להטיל ענישה העולה על הרף התחתון של המתחם.",הענישה
74,ME-21-12-51971-601,"ואולם, ב""כ המאשימה עותרת להטלת עונש ברף התחתון של המתחם, ובנסיבות הענין, לאור נסיבותיהם האישיות של הנאשמים, קבלת האחריות, היעדר עבר פלילי וגילם הצעיר, תוטל ענישה ברף התחתון של המתחם.",הענישה
75,ME-21-12-51971-601,"אשר לעתירת המאשימה להטלת קנס, אכן יש להטיל רכיב כלכלי, משיקולי הרתעה, ואולם לאור נסיבותיהם של הנאשמים, על הקנס להיות מתון.",הענישה
76,ME-21-12-51971-601,אשר על כן אני גוזר על כל אחד מהנאשמים את העונשים הבאים:,הענישה
77,ME-21-12-51971-601,מאסר - מאסר בפועל לתקופה של 24 חודשים.,הענישה
78,ME-21-12-51971-601,מתקופת המאסר ינוכו ימי המעצר מיום 27.11.21.,הענישה
79,ME-21-12-51971-601,מאסר על תנאי - מאסר על תנאי לתקופה של  9 חודשים.,הענישה
80,ME-21-12-51971-601,"כל אחד מהנאשמים יישא בעונש זה אם בתקופה של שלוש שנים מיום שחרורו יעבור על עבירה לפי החוק למניעת הסתננות (עבירות ושיפוט), או כל עבירת נשק מסוג פשע.",הענישה
81,ME-21-12-51971-601,"קנס - קנס בסך 2,000 ₪ או מאסר למשך 10 ימים תחתיו; הקנס ישולם ב- 10 תשלומים חודשיים שווים ורצופים.",הענישה
82,ME-21-12-51971-601,התשלום הראשון ישולם בתוך 60 יום מהיום ויתר התשלומים מידי 30 יום לאחר מכן.,הענישה
83,ME-21-12-51971-601,54678313זכות ערעור בתוך 45 יום מהיום.,הענישה
84,ME-21-12-51971-601,"ניתן היום,  י' אדר ב' תשפ""ב, 13 מרץ 2022, במעמד הצדדים.",הענישה
