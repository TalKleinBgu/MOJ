,verdict,text,part
0,ME-20-12-52077-379,באמצעות פרקליטות מחוז ירושלים (פלילי),מדינת ישראל
1,ME-20-12-52077-379,"על ידי ב""כ עו""ד עפרי מלצר",מדינת ישראל
4,ME-20-12-52077-379,"על ידי ב""כ עו""ד ד""ר סאהר עלי",איבראהים קואסמה
5,ME-20-12-52077-379,"חוק העונשין, תשל""ז-1977: סע'  29, 40ב', 40 ט', 144(א), 144 (ב2), 40 יא'",הנאשם
6,ME-20-12-52077-379,"הנאשם הורשע על פי הודאתו, במסגרת הסדר טיעון בכתב אישום מתוקן,  בעבירה של סחר ועסקה אחרת בנשק לפי סעיף 144 (ב2)  בצירוף סעיף 29 לחוק העונשין התשל""ז-1977 (להלן: ""חוק העונשין""), בעבירה של רכישה והחזקת נשק שלא כדין לפי סעיף 144(א) רישא לחוק העונשין, ובעבירה של רכישה והחזקת חלקי נשק שלא כדין לפי סעיף 144(א) סיפא לחוק העונשין.",רקע
7,ME-20-12-52077-379,במסגרת הסדר הטיעון לא הייתה הסכמה לעניין העונש וכל צד נותר חופשי בטיעוניו.,רקע
8,ME-20-12-52077-379,"ב""כ הנאשם ביקש לטעון לעונש לאחר קבלת תסקיר שירות המבחן, והמאשימה לא התנגדה לכך, והבהירה כי תעתור להטלת עונש מאסר ממושך.",רקע
9,ME-20-12-52077-379,"מהחלק הכללי של כתב האישום המתוקן עולה, כי הנאשם הוא אחיו של היתם קואסמה (להלן: ""היתם"").",רקע
10,ME-20-12-52077-379,"היתם הוא חברו של אחמד עמרו, אסיר המרצה עונש מאסר של 20 שנים (להלן: ""אחמד"").",רקע
11,ME-20-12-52077-379,"במועד שאינו ידוע במדויק למאשימה, במהלך תקופה של כחצי שנה עובר ליום 16.11.20, קשר הנאשם קשר עם הית'ם לבצע עסקאות בכלי נשק (להלן: ""הקשר הראשון"").",רקע
12,ME-20-12-52077-379,"כתב האישום המתוקן חובק שלושה אישומים: מהאישום הראשון עולה, כי במועד שאינו ידוע במדויק למאשימה, כשנתיים עובר ליום 15.12.20, הכירו הנאשם והית""ם את מחמוד חוויטי המתגורר בעיר שכם (להלן: ""חוויטי"").",רקע
13,ME-20-12-52077-379,"במועד שאינו ידוע במדויק למאשימה, מספר חודשים עובר ליום 15.12.20, במסגרת הקשר הראשון ולשם קידומו, פנה הית'ם לחוויטי, על דעתו ובהסכמתו של הנאשם, וביקש לרכוש ממנו נשק במטרה להחזיקו בשל סכסוך שקיים בינו לבין אחרים שזהותם אינה ידועה במדויק למאשימה.",רקע
14,ME-20-12-52077-379,"חוויטי השיב, כי יש ברשותו נשק מסוג רובה 16-M (להלן: ""הנשק"") במחיר של כ-47,000 ₪.",רקע
15,ME-20-12-52077-379,"מספר ימים לאחר מכן, נפגש הית'ם עם חיוויטי בכפר עקב.",רקע
16,ME-20-12-52077-379,"אז, מסר לו הית'ם בעבור הנשק תשלום ראשון בסך 30,000 ₪ וקיבל מחוויטי את הנשק ביחד עם מחסנית ורצועה שחורה.",רקע
17,ME-20-12-52077-379,"ביום למחרת, מסר הנאשם לחוויטי תשלום שני בגין הנשק בסך 17,000 ₪.",רקע
18,ME-20-12-52077-379,"לאחר רכישת הנשק, העבירו הנאשם והית'ם את הנשק לביתו של חברם מחמד אבו רמילה (להלן: ""אבו רמילה"") במטרה להסתירו שם.",רקע
19,ME-20-12-52077-379,"במעשיו המתוארים לעיל, רכש והחזיק הנאשם בצוותא חדא עם הית'ם נשק בלא רשות על פי דין להחזקתו.",רקע
20,ME-20-12-52077-379,"מהאישום השני עולה, כי במסגרת הקשר הראשון ולשם קידומו, כשבועיים לאחר האירועים המתוארים באישום השני (כך במקור, האישום השני המקורי נמחק במסגרת הסדר הטיעון, ח.מ.ל.), יצר הית'ם קשר עם חווייטי, על דעתו ובהסכמתו של הנאשם וביקש שוב לרכוש ממנו נשק בתמורה לסך 30,000-20,000 ₪ לערך.",רקע
21,ME-20-12-52077-379,"חוויטי שוב השיב להית'ם, כי יש ברשותו נשק מסוג רובה 16-M מוסב (להלן: ""הנשק"").",רקע
22,ME-20-12-52077-379,"הנאשם והייתם קבעו ביניהם שיתחלקו בתשלום התמורה לנשק בסך של כ-27,000 ₪ (להלן: ""הכסף"") בשיעור שאינו ידוע במדויק למאשימה, וכן שימכרו אותו לאדם המכונה ""מהדי"" מכפר עקב שזהותו אינה מדויק למאשימה (להלן: ""מהדי"") בתמורה לסך של כ-30,000 ₪.",רקע
23,ME-20-12-52077-379,"לאחר כשבוע, פגש הית'ם בחיווטי בשעה 22:00 לערך, בסמוך תחנת הדלק חוואגה שבכפר עקב, במעמד הפגישה, מסר הית'ם לחיווטי את הכסף וקיבל בתמורה את הנשק.",רקע
24,ME-20-12-52077-379,"לאחר רכישת הנשק, נשא הית'ם את הנשק לביתו ונפגש עם מהדי בכניסה לביתו, שם בהתאם לקשר ועל דעתו ובהסכמתו של הנאשם מסר הית'ם את הנשק למהדי וקיבל בתמורה סך של כ-30,000 ₪ (להלן: ""התמורה"").",רקע
25,ME-20-12-52077-379,"לאחר מכן, התחלקו ביניהם הנאשם והית'ם בתמורה.",רקע
26,ME-20-12-52077-379,"במעשיו המתוארים לעיל, הנאשם סחר ועשה עסקה אחרת בצוותא חדא ביחד עם הית'ם שיש עימה מסירת החזקת נשק לזולתו בלא רשות על פי דין לעשות פעולה זו.",רקע
27,ME-20-12-52077-379,"מהאישום השלישי עולה, כי במועד שאינו ידוע במדויק למאשימה, כ-6-7 חודשים עובר ליום 30.11.20 הכירו הנאשם והית'ם אדם המכונה סאלח חשאש משכם שסיפר להם שהוא מתעסק בנשקים (להלן: ""סאלח"").",רקע
28,ME-20-12-52077-379,"במסגרת הקשר הראשון ולצורך קידומו, במועד שאינו ידוע במדויק למאשימה כשלושה חודשים עובר ליום 30.11.20, רכשו הנאשם והית'ם מסאלח חלק עליון של נשק מסוג רובה 16-M ארוך בתמורה לסך של 38,000 ₪.",רקע
29,ME-20-12-52077-379,באותה העת החזיקו הנאשם והית'ם חלק תחתון של נשק מסוג רובה 16-M אשר נסיבות החזקתו על ידי הנאשם והית'ם ומקורו אינם ידועים במדויק למאשימה.,רקע
30,ME-20-12-52077-379,"אז, חיברו והרכיבו הנאשם והית'ם את החלק העליון עם החלק התחתון של חלקי הרובה 16-M וייצרו נשק מסוג רובה 16-M אותו הסתירו אצל אבו רמילה.",רקע
31,ME-20-12-52077-379,"במעשיו המתוארים לעיל, רכש והחזיק הנאשם בצוותא חדא עם הית'ם חלקי נשק בלא רשות על פי דין",רקע
32,ME-20-12-52077-379,"מתסקיר שירות המבחן עולה, כי הנאשם בן 21, רווק, אשר טרם מעצרו התגורר בכפר ""עקב"" ועבד בעסק משפחתי של חנות חיות.",תסקיר שירות המבחן
33,ME-20-12-52077-379,הנאשם השלים 12 שנות לימוד ובעל תעודת בגרות.,תסקיר שירות המבחן
34,ME-20-12-52077-379,משפחת מוצאו כוללת זוג הורים וחמישה אחים שהוא האמצעי מבניהם.,תסקיר שירות המבחן
35,ME-20-12-52077-379,"הנאשם מתאר קשר זוגי טוב בין הוריו וקשר קרוב בינו לבין הוריו, וכי בילדותו נהגו להציב לו גבולות באופן מיטיב.",תסקיר שירות המבחן
36,ME-20-12-52077-379,"לצד זאת, הנאשם תיאר כי השכונה בה מתגורר מתאפיינת בפשיעה, ולפי חווייתו לא מתקיימת אכיפה משטרתית במידה מספקת.",תסקיר שירות המבחן
37,ME-20-12-52077-379,"אביו עובד בעסק המשפחתי ומצב בריאותו תקין, אמו עקרת בית אשר מצבה הבריאותי הדרדר לאחר מעצרו, והיא סובלת ממחלה בעין אשר גורמת לפגיעה בתפקודה.",תסקיר שירות המבחן
38,ME-20-12-52077-379,הוריו נמצאים איתו בקשר רציף מאז מעצרו ותומכים בו מבחינה רגשית וחומרית.,תסקיר שירות המבחן
39,ME-20-12-52077-379,"אשר לאחיו הגדולים, הם נשואים ומתגוררים גם הם בכפר עקב.",תסקיר שירות המבחן
40,ME-20-12-52077-379,הנאשם שלל עבר פלילי או התמכרותי בקרב בני משפחתו ושלל דפוסי תקשורת אלימים במשפחה.,תסקיר שירות המבחן
41,ME-20-12-52077-379,"שירות המבחן התרשם מצעיר, נעדר עבר פלילי, אשר גדל במשפחה נורמטיבית, אולם הושפע מסביבה חברתית עבריינית ומאחיו הגדול על-רקע נטייתו לפנות לפתרונות קלים במצבי לחץ, גם במחיר מעורבות פלילית.",תסקיר שירות המבחן
42,ME-20-12-52077-379,"שירות המבחן התרשם, כי בני המשפחה אינם מהווים דמות סמכותית משמעותית בחייו, ועל כן מצא דמויות חלופיות, על ידי חבירה לחבורת שוליים בשכונת מגוריו.",תסקיר שירות המבחן
43,ME-20-12-52077-379,"אשר לעבירה הנדונה- קצינת המבחן ציינה, כי הנאשם לוקח אחריות למעשיו באופן מלא, כאשר המניע לביצוע העבירה הוא רצונו להרוויח כסף בקלות ובמהירות לצורך רכישת רכב יוקרה לסיפוק צרכיו החברתיים, וכן רצון ותשומת לב מסביבתו.",תסקיר שירות המבחן
44,ME-20-12-52077-379,"הנאשם שיתף, כי בעת ביצוע העבירה הזדהה עם החברה העבריינית והתנהג בהתאם לנורמות המקובלות שם.",תסקיר שירות המבחן
45,ME-20-12-52077-379,"כמו כן מסר, כי במהלך שהותו במעצר הקדיש לכך מחשבה רבה, והבין את מידת השפעת סביבתו על התנהגותו ובעיקר רצון לשנות את סביבת מגוריו ולעבור לאבו גוש עם שחרורו מהכלא.",תסקיר שירות המבחן
46,ME-20-12-52077-379,"הנאשם שיתף, כי חווה את המעצר כמציב גבול משמעותי והוא הורתע מכך.",תסקיר שירות המבחן
47,ME-20-12-52077-379,"לצד זאת, קצינת המבחן התרשמה מקיום עמדות הנותנות לגיטימציה להתנהגות עוברת חוק, מערכת ערכית שאינה מגובשת, חשיבה אגוצנטרית וקושי בויסות דחפים ובדחיית סיפוקים.",תסקיר שירות המבחן
48,ME-20-12-52077-379,"עוד התרשמה קצינת המבחן מפער שקיים בין הפסאדה החיובית והתפקודית שהנאשם מציג את עצמו לבין התנהגותו, כפי שבאה לידי ביטוי בעת ביצוע העבירות אשר יש בה ביטוי לדפוסי חשיבה והתנהגות עברייניים.",תסקיר שירות המבחן
49,ME-20-12-52077-379,"הנאשם מסר לקצינת המבחן, כי מבין שקיים פער, אך התקשה לתת לו הסבר.",תסקיר שירות המבחן
50,ME-20-12-52077-379,שירות המבחן חש שהנאשם שיתף בפתיחות אודות קורות חייו ואודות הנסיבות שהובילו אותו לביצוע העבירה וחש אמון בקשר עימם.,תסקיר שירות המבחן
51,ME-20-12-52077-379,"אשר להערכת הסיכוי לשיקום וסיכון לעבריינות- מבחינת גורמי הסיכוי לשיקום שירות המבחן לקח בחשבון את גילו הצעיר, היעדר עבר פלילי וניהול חיי משפחה תקינים ונורמטיביים.",תסקיר שירות המבחן
52,ME-20-12-52077-379,כמו כן נלקחו בחשבון לקיחת האחריות לביצוע העבירה והחרטה שביטא הנאשם.,תסקיר שירות המבחן
53,ME-20-12-52077-379,"בנוסף, יכולתו של הנאשם לזהות גורמי סיכוי להישנות עבירות, כגון סביבת מגוריו ורצונו לשנות את מקום מגוריו ולהשתקם.",תסקיר שירות המבחן
54,ME-20-12-52077-379,"עוד נלקחה בחשבון יכולת לתקשורת טובה ושיתוף הפעולה בשיחה למרות מגבלות התרגום, והעובדה שהפגישה התקיימה בהיוועדות חזותית.",תסקיר שירות המבחן
55,ME-20-12-52077-379,"מבחינת גורמי הסיכון לעבריינות, שירות המבחן לקח בחשבון את הדימוי העצמי של הנאשם שמצריך פיצוי עצמי, קשיי נפרדות במשפחתו, מערכת ערכית שאינה מגובשת, קושי בוויסות דחפים, דחיית סיפוקים והיעדר חשיבה על השלכות מעשיו.",תסקיר שירות המבחן
56,ME-20-12-52077-379,"בנוסף, נלקחו בחשבון השפעת הסביבה העבריינית בה גדל הנאשם וקיום עמדות הנותנות לגיטימציה להתנהגות עוברת חוק.",תסקיר שירות המבחן
57,ME-20-12-52077-379,"סופו של דבר, שירות המבחן סבר כי קיים סיכון בינוני גבוה להישנות עבירות בעתיד ונמנע מלבוא בהמלצה טיפולית בעניינו.",תסקיר שירות המבחן
58,ME-20-12-52077-379,"ב""כ המאשימה הדגישה, כי מדובר בשלושה אישומים חמורים של סחר בנשק תקני מסוג 16-M שנקנה במחיר גבוה מאוד.",טיעוני הצדדים לעונש
59,ME-20-12-52077-379,הנשק הראשון נקנה על-רקע סכסוך בין אחיו של הנאשם ואחרים.,טיעוני הצדדים לעונש
60,ME-20-12-52077-379,הנשק השני נקנה על מנת להימכר לצורך רווח כספי.,טיעוני הצדדים לעונש
61,ME-20-12-52077-379,"ובאישום השלישי, נקנה חלק מנשק שבאמצעות חלק אחר שהיה בידי הנאשם ואחיו הורכב לנשק אחד, דבר המלמד על עומק המעורבותם בעולם הנשק ועל הזמינות שלו.",טיעוני הצדדים לעונש
62,ME-20-12-52077-379,"ב""כ המאשימה עתרה להטלת מתחם עונש הולם אחד, שכן מדובר בעבירות נשק מאותו סוג, שבוצעו על פני מספר חודשים בודדים, כאשר המתחם לוקח בחשבון את ריבוי כלי הנשק, ואת הסכומים הגבוהים שעמדו בבסיס העסקאות.",טיעוני הצדדים לעונש
63,ME-20-12-52077-379,"ב""כ המאשימה עתרה למתחם עונש הולם הנע בין 5 ל-9 שנות מאסר והיפנתה לפסיקה לתמיכה בטענותיה.",טיעוני הצדדים לעונש
64,ME-20-12-52077-379,"אשר לעונש המתאים- מאחר שמדובר בצעיר, נעדר עבר פלילי, אשר הביע חרטה ולקח אחריות למעשיו, ומנגד, שירות המבחן התרשם בעניינו מעמדות בעייתיות, מערכת ערכית שאינה מגובשת וקושי בוויסות דחפים ולאור מידת הסיכון הנשקפת ממנו, עתרה להטלת עונש של 6 שנות מאסר ולענישה נלווית.",טיעוני הצדדים לעונש
65,ME-20-12-52077-379,"מנגד, ב""כ הנאשם הדגיש, כי חלקו של הנאשם בביצוע העבירה הוא כמבצע בצוותא, כאשר העבריין העיקרי הוא אחיו.",טיעוני הצדדים לעונש
66,ME-20-12-52077-379,כנגד אחיו הוגש כתב אישום המפרט עבירות נשק רבות (ת/1).,טיעוני הצדדים לעונש
67,ME-20-12-52077-379,"על כן יש להתחשב בחלקו הפחות מרכזי של הנאשם בביצוע העבירה, בעת קביעת מתחם העונש ההולם.",טיעוני הצדדים לעונש
68,ME-20-12-52077-379,"בנוסף, כנגד מעורבים אחרים באותה פרשה הוגשו כתבי אישום בבית המשפט השלום (נ/1) ומעורב נוסף כלל לא הועמד לדין.",טיעוני הצדדים לעונש
69,ME-20-12-52077-379,"לדידו, המתחם לו עתרה המאשימה הוא מוגזם ואינו מתחשב בכל אלה.",טיעוני הצדדים לעונש
70,ME-20-12-52077-379,"אמנם, אף הוא אינו חולק על כך שיש להילחם בעבירות הנשק, אך יש לעשות את האיזונים הנדרשים במיוחד, כאשר מדובר באדם נעדר עבר פלילי שזו לו ההתקלות הראשונה עם החוק וחלקו בביצוע העבירות הוא כמבצע בצוותא.",טיעוני הצדדים לעונש
71,ME-20-12-52077-379,על כן עתר לקביעת מתחם עונש הולם הנע בין 12 חודשי מאסר ל-24 חודשי מאסר והגיש פסיקה לתמיכה בטענותיו.,טיעוני הצדדים לעונש
72,ME-20-12-52077-379,"אשר לעונש המתאים- טען ב""כ הנאשם, כי קביעת הסיכון להישנות עבירה שקבע שירות המבחן על סמך שיחה אחת בזום, כאשר הנאשם לא הצליח לבטא את עצמו יש לתת לה משקל מוגבל.",טיעוני הצדדים לעונש
73,ME-20-12-52077-379,"מדובר במי שלקח אחריות מלאה על מעשיו, מתחרט עליהם, הוא הביע רצון לשנות את סביבת מגוריו, כל אלה מלמדים, לדידו, על סיכון נמוך להישנות ביצוע העבירות.",טיעוני הצדדים לעונש
74,ME-20-12-52077-379,"מדובר בצעיר, בעל תפקוד נורמטיבי בכל תחומי חייו.",טיעוני הצדדים לעונש
75,ME-20-12-52077-379,"בנוסף, מדובר במי ששיתף פעולה עם הרשויות, עוד בשלב החקירה לקח אחריות למעשיו וחסך זמן שיפוטי.",טיעוני הצדדים לעונש
76,ME-20-12-52077-379,"בנוסף, ביקש להתחשב בכך שבתחילה נחקר בחשד בטחוני, ועל כן היה מנוע מפגש עם עו""ד ושהה בתנאי מעצר לא פשוטים.",טיעוני הצדדים לעונש
77,ME-20-12-52077-379,גם כעת הוא שוהה במעצר מזה כשנה וגם לכך יש גם לתת משקל.,טיעוני הצדדים לעונש
78,ME-20-12-52077-379,"סופו של יום, עתר להטלת עונש ברף התחתון של המתחם.",טיעוני הצדדים לעונש
79,ME-20-12-52077-379,"במסגרת הטיעונים לעונש העיד אביו של הנאשם ומסר, שהמשפחה עברה שנה קשה מאוד בעקבות מעצרו של הנאשם.",טיעוני הצדדים לעונש
80,ME-20-12-52077-379,"הם בקשר יומיומי איתו, והוא התרשם שהנאשם למד את הלקח ומצטער על מה שעשה.",טיעוני הצדדים לעונש
81,ME-20-12-52077-379,"מדובר בטעות שנובעת מסביבת המגורים שלהם, שהיא סביבה עבריינית והם מתכוונים לעבור משם.",טיעוני הצדדים לעונש
82,ME-20-12-52077-379,"האב הביע תקווה, כי הנאשם ישתחרר יעבוד ויחזור לחיים נורמליים, וציין שבית המאסר אינו המקום שמתאים לו.",טיעוני הצדדים לעונש
83,ME-20-12-52077-379,"בשל מעצרו, הנאשם לא השתתף בלוויית סבו, לא השתתף בחתונת אחיו, ואמו נפגעה קשה מהמעצר, היא מתגעגעת אליו, בוכה.",טיעוני הצדדים לעונש
84,ME-20-12-52077-379,בשל התרגשותו לא יכול היה להוסיף עוד ולדבר.,טיעוני הצדדים לעונש
85,ME-20-12-52077-379,"הנאשם בדברו האחרון מסר, כי הוא לא האמין שהוא הגיע לכלא ושזה מצבו.",טיעוני הצדדים לעונש
86,ME-20-12-52077-379,"עוד מסר הנאשם, כי עשה טעות,  עליה שילם מחיר יקר, ומידי יום הוא סובל מהמצב בו הוא נמצא, וחושב כיצד הגיע למצבו זה.",טיעוני הצדדים לעונש
87,ME-20-12-52077-379,"הנאשם ציין, כי הוא לא הצליח לבטא את עצמו לפני קצינת המבחן, בשל סערת רגשות בו הוא היה נתון, והקושי לחשוף את כל נימי ליבו בשיחת זום, כאשר סוהר נוכח לידו.",טיעוני הצדדים לעונש
88,ME-20-12-52077-379,"הנאשם הדגיש, כי הוא סובל בבית המעצר, והוא אינו יכול לסלוח לעצמו, מאחר שמצבה הבריאותי של אמו החמיר בעקבותיו.",טיעוני הצדדים לעונש
89,ME-20-12-52077-379,הנאשם ביקש את רחמי בית המשפט על מנת שישלם על מעשיו בעונש נמוך עד כמה שניתן.,טיעוני הצדדים לעונש
90,ME-20-12-52077-379,"בתגובה לטענת ב""כ הנאשם, מסרה ב""כ המאשימה בעניין המעורב הנוסף, כי בעקבות קושי ראייתי הוא שוחרר, וההחלטה בעניין הגשת כתב אישום בעניינו טרם התקבלה.",טיעוני הצדדים לעונש
91,ME-20-12-52077-379,"בהתאם לאמור בסעיף 40ב' לחוק העונשין, העיקרון המנחה בענישה הוא עיקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
92,ME-20-12-52077-379,"בעת קביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
93,ME-20-12-52077-379,"בחינת מדיניות הענישה הנהוגה מעלה, כי במקרים דומים הוטלו על נאשמים עונשי מאסר בפועל מאחורי סורג ובריח לתקופות משתנות, כפי שיפורט להלן:",מתחם העונש ההולם
94,ME-20-12-52077-379,"אשר לנסיבות הקשורות בביצוע העבירה )סעיף 40 ט' לחוק העונשין) יש לתת את הדעת לשיקולים הבאים: מחד גיסא, עסקינן בעבירות שקדם להם תכנון מוקדם, מדובר בעבירות שבוצעו בשלושה מועדים שונים, כאשר הנאשם יכול היה לחדול ממעשיו ובחר להמשיך ולבצע עוד עבירות בנשק.",מתחם העונש ההולם
95,ME-20-12-52077-379,"בשלושת המקרים מדובר בנשק במדרג חומרה גבוה, נשק ארוך תיקני, שבכוחו להמית אדם, ובעל פוטנציאל לגרימת נזק חמור ביותר.",מתחם העונש ההולם
96,ME-20-12-52077-379,הנשק הראשון נקנה בעקבות סכסוך של אחיו של הנאשם.,מתחם העונש ההולם
97,ME-20-12-52077-379,"הנשק השני נסחר בתמורה לבצע כסף ובנוסף, נקנה גם חלק של נשק, שבשילוב חלק נוסף שהיה בידי הנאשם ואחיו, הפך לעוד נשק שלם המצוי בידם.",מתחם העונש ההולם
98,ME-20-12-52077-379,"הסכומים ששולמו בעד הנשקים גבוהים, ומדובר בקשרים עם תושבי שכם שהובילו לרכישתם, כך שהנשק הועבר משטחי האזור לתחום שיפוטה של מדינת ישראל.",מתחם העונש ההולם
99,ME-20-12-52077-379,"מאידך גיסא, אחיו של הנאשם הוא המעורב המרכזי בביצוע העבירות, שכן הוא היוזם והמתכנן של העסקאות בנשק, הוא בעל העניין ברכישתם.",מתחם העונש ההולם
100,ME-20-12-52077-379,"חלקו של הנאשם פחות מרכזי, הוא שותף בחיזוק ידיים, בסיוע בהעברת התשלומים, בהעברת הנשק ואף התחלק עם אחיו בתמורה.",מתחם העונש ההולם
101,ME-20-12-52077-379,"בנוסף, שקלתי גם את העובדה שבסופו של יום לא נגרם נזק ממשי בגין העבירות בהם הורשע הנאשם, והנאשם לא עשה שימוש בנשקים.",מתחם העונש ההולם
102,ME-20-12-52077-379,"מכאן, שמידת הפגיעה בערך המוגן הייתה בעוצמה בינונית.",מתחם העונש ההולם
103,ME-20-12-52077-379,"לאחר שבחנתי את הערך החברתי שנפגע כתוצאה מביצוע העבירות שלפניי, את נסיבות ביצוע העבירות, את חלקו בביצוע העבירות ואת מדיניות הענישה הנהוגה, ומאחר שאין מחלוקת בין הצדדים, כי יש לקבוע מתחם עונש הולם אחד לכל האישומים, הגעתי לכלל מסקנה כי מתחם העונש ההולם את העבירות שלפני, נע בין  28 חודשי מאסר לבין 58 חודשי מאסר, זאת לצד רכיבי ענישה נלווים.",מתחם העונש ההולם
104,ME-20-12-52077-379,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולה.",סוגיית הסטייה מן מהמתחם
105,ME-20-12-52077-379,"שיקול ההגנה על שלום הציבור אינו מצדיק החמרה בעונשו של הנאשם, והצדדים אינם חלוקים כי עונשו צריך להיות בחלק התחתון של מתחם העונש ההולם.",סוגיית הסטייה מן מהמתחם
106,ME-20-12-52077-379,"השיקול השיקומי אינו מצדיק סטיה ממתחם העונש ההולם, שכן מדובר במי ששירות המבחן לא בא בהמלצה טיפולית שיקומית בעניינו, ואף צוין בתסקיר כי קיים סיכון בינוני גבוה לחזרתיות.",סוגיית הסטייה מן מהמתחם
107,ME-20-12-52077-379,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא' לחוק העונשין).",העונש המתאים 
108,ME-20-12-52077-379,"במסגרת זו מן הראוי לתת את הדעת לנסיבות שלהלן: הנאשם בן  21 שנים, רווק, אשר טרם מעצרו ניהל אורח חיים נורמטיבי, עבד לפרנסתו בעסק המשפחתי.",העונש המתאים 
110,ME-20-12-52077-379,"הוא נטל אחריות למעשיו והביע חרטה עליהם ומעוניין עם שחרורו לנהל אורח חיים נורמטיבי,  ולשנות את מקום מגוריו על מנת להתרחק מהסביבה העבריינית במקום מגוריו.",העונש המתאים 
111,ME-20-12-52077-379,"בנוסף, הנאשם חסך זמן שיפוטי משמעותי, ושיתף פעולה עם הרשויות עוד בשלב החקירה.",העונש המתאים 
112,ME-20-12-52077-379,"עוד יש להתחשב בכך שמצבה הרפואי של אמו החריף בעקבות מעצרו, והעובדה שהוא שוהה במעצר השפיעה באופן לא פשוט עליו ועל בני משפחתו.",העונש המתאים 
113,ME-20-12-52077-379,"בנוסף, הנאשם שהה במעצר במשך למעלה מאחד עשרה חודשים, וידוע כי ככלל תנאי מעצר קשים מתנאי מאסר, במיוחד בתקופת מגפת הקורונה.",העונש המתאים 
114,ME-20-12-52077-379,"עוד יש לזקוף לזכותו, כי הוא נעדר עבר פלילי וזוהי מעידתו הראשונה והיחידה בפלילים ומאסרו הראשון, ויש לקוות כי זה יציב לו גבולות ברורים.",העונש המתאים 
115,ME-20-12-52077-379,אשר למעורבים האחרים שהועמדו לדין באותה פרשיה בבית משפט השלום- דינם טרם נגזר וכל מעורב הועמד לדין בהתאם לחלקו.,העונש המתאים 
116,ME-20-12-52077-379,"בהקשר זה יוער, כי בדין הוגש כתב האישום כנגד הנאשם בבית המשפט המחוזי לאור מעורבותו בעבירת הסחר בנשק.",העונש המתאים 
117,ME-20-12-52077-379,"אשר לאחיו של הנאשם הית'ם, גם דינו טרם נגזר, וכנגדו הוגש כתב אישום המייחס לו אישומים נוספים מלבד אלה המפורטים בכתב האישום שלפניי.",העונש המתאים 
118,ME-20-12-52077-379,"אשר למעורב הנוסף שטרם הועמד לדין, המאשימה מסרה כי טרם התקבלה החלטה בעניינו, ואל מול חזקת התקינות העומדת למאשימה, לא הוצגה לפניי כל תשתית ראייתית המלמדת על אכיפה בררנית, כטענת ב""כ הנאשם.",העונש המתאים 
119,ME-20-12-52077-379,"באיזון בין השיקולים השונים, אני סבורה כי יש לגזור על הנאשם עונש ברף התחתון של מתחם העונש ההולם, אך לא הנמוך ביותר בהיעדר אופק שיקומי ובשל שיקולי הרתעת הרבים והרתעת היחיד לאור הסיכוי לחזרתיות כעולה מתסקיר שירות המבחן.",העונש המתאים 
120,ME-20-12-52077-379,אשר על כן אני גוזרת על הנאשם את העונשים כדלקמן:,העונש המתאים 
121,ME-20-12-52077-379,32 חודשי מאסר אשר ירוצו מיום מעצרו 30.11.20.,העונש המתאים 
122,ME-20-12-52077-379,12 חודשי מאסר על תנאי שלא יעבור בתוך שלוש שנים מיום שחרורו על עבירות נשק מסוג פשע.,העונש המתאים 
123,ME-20-12-52077-379,6 חודשי מאסר על תנאי שלא יעבור בתוך שלוש שנים מיום שחרורו על עבירות נשק מסוג עוון.,העונש המתאים 
124,ME-20-12-52077-379,"קנס בסך 3,000 ש""ח או 30 ימי מאסר תמורתו.",העונש המתאים 
125,ME-20-12-52077-379,"הקנס ישולם ב-5 שלומים שווים ורצופים, החל מיום 1.11.22 ובכל ה-1 לחודש שלאחריו.",העונש המתאים 
126,ME-20-12-52077-379,לא ישולם תשלום במועדו או במלואו תעמוד יתרת הקנס לפירעון מיידי.,העונש המתאים 
127,ME-20-12-52077-379,המזכירות תשלח העתק גזר הדין לשירות המבחן.,העונש המתאים 
128,ME-20-12-52077-379,54678313זכות ערעור לבית המשפט העליון בתוך 45 יום מהיום.,העונש המתאים 
129,ME-20-12-52077-379,"ניתן היום,  ו' כסלו תשפ""ב, 10 נובמבר 2021, במעמד ב""כ הצדדים והנאשם.",העונש המתאים 
130,ME-20-12-52077-379,חנה מרים לומפ 54678313,העונש המתאים 
