,verdict,text,part
0,ME-23-10-10586-155,"חוק העונשין, תשל""ז-1977: סע'  144(א), 144 (ב)"," מחמוד קבלאוי (עציר) ת""ז  xxxxxxxxxx"
1,ME-23-10-10586-155,"הנאשם הורשע ביום 16.1.2025, על פי הודאתו בעובדות כתב האישום, בעבירות בנשק, עבירה של נשיאה והובלת נשק ותחמושת, עבירה לפי סעיף 144 (ב) רישא וסיפא לחוק העונשין, התשל""ז - 1977 (להלן: החוק), ובעבירה של החזקת נשק ותחמושת, עבירה לפי סעיף 144(א) רישא וסיפא לחוק.",גזר דין
2,ME-23-10-10586-155,"על פי עובדות כתב האישום, אבראהים יוסף (להלן: אבראהים), הוא חברו של הנאשם.",גזר דין
3,ME-23-10-10586-155,"סמוך לחודש אוגוסט 2023, ביקש אבראהים מהנאשם להסתיר עבורו רובה אוטומטי מסוג 16-M, וכן מחסנית ותחמושת לרובה 16-M (להלן: הרובה), למשך תקופה קצרה.",גזר דין
4,ME-23-10-10586-155,"הנאשם נעתר לבקשתו של אבראהים, קיבל את הרובה לחזקתו שלא כדין והסתיר אותו בביתו.",גזר דין
5,ME-23-10-10586-155,"כשבועיים לאחר מכן, עם מעצרו של אבראהים, לקח הנאשם את הרובה והעבירו מביתו לתא המטען של רכב נטוש שנמצא בשכונת מגוריו (להלן: הרכב).",גזר דין
6,ME-23-10-10586-155,הנאשם הסתיר את הרובה ברכב עד לתפיסתו על ידי כוחות הביטחון במהלך חקירתו של אבראהים.,גזר דין
7,ME-23-10-10586-155,"במסגרת הראיות לעונש הגישה המאשימה, תדפיס רישום פלילי בעניינו של הנאשם, ממנו עלה,  כי לחובתו של הנאשם עבר פלילי הכולל שתי הרשעות בעבירות של החזקת סמים לצריכה עצמית והרשעה נוספת, משנת 2016, בעבירות של סחר בסמים והפרת הוראה חוקית בגינן הוטלו עליו 11 חודשי מאסר בפועל.",גזר דין
8,ME-23-10-10586-155,"הנאשם הגיש מטעמו סיכום מידע רפואי בעניינה של אשתו, הגב' מרוה קבלאוי, המלמד על מצבה הרפואי, הנפשי והפיזי,  שמפאת צנעת הפרט לא נפרט את הדברים.",גזר דין
9,ME-23-10-10586-155,"בנוסף הוגש מכתב מאת אגף השירותים החברתיים של עיריית נצרת, לפיו המשפחה מוכרת ליחידה על רקע עבירות הסמים של הנאשם וכי נעשים מאמצים לסייע להם בטיפול בבעיית ההתמכרות של הנאשם וכן בטיפול בילדים.",גזר דין
10,ME-23-10-10586-155,"מטעם הנאשם העידה אשתו, הגב'  מרוה קבלאוי, שהתנצלה בשמו של הנאשם על מעשיו, ביקשה את רחמיו של בית המשפט והתחשבות במצבה המשפחתי והרפואי ואי יכולתה לטפל לבדה בילדים שבעקבותיו, עברה להתגורר בבית אימה.",גזר דין
11,ME-23-10-10586-155,"בא-כוח המאשימה הגיש טיעונים לעונש בכתב במסגרתם סקר את הערכים המוגנים שנפגעו כתוצאה מביצוע העבירה, בכללם הגנה על חיי האדם ושלמות גופו, כמו גם ביטחון הציבור בכללותו ושלטון החוק.",גזר דין
12,ME-23-10-10586-155,"הוסיף כי פגיעה בערכים אלו , מחייבת, על פי עיקרון ההלימה, ענישה משמעותית.",גזר דין
13,ME-23-10-10586-155,"בא-כוח המאשימה עמד על החומרה הרבה הגלומה בעבירות הנשק למיניהן, על פוטנציאל הסיכון הרב הטמון בהן ועל התוצאות הקשות אשר עלולות להיגרם מביצוען.",גזר דין
14,ME-23-10-10586-155,"הוא הפנה למגמת ההחמרה המתחייבת נוכח התפשטות הנשק בחברה, הן בפסיקת בית המשפט והן לתיקון 140 לחוק העונשין הקובע עונש מינימום לעבירות בנשק, גם לגבי נאשמים בעלי דפוס נורמטיבי ונעדרי עבר פלילי.",גזר דין
15,ME-23-10-10586-155,"לטענת המאשימה, במקרה דנן, מידת הפגיעה בערכים המוגנים היתה משמעותית לאור העובדה שהנאשם החזיק, כלי נשק התקפי, לא חוקי, שמקורו בפשע ותכליתו לפשע, ובהמשך הוביל ונשא נשק ותחמושת תואמת בלא רשות על-פי דין.",גזר דין
16,ME-23-10-10586-155,בא-כוח המאשימה פרט נסיבות ביצוע העבירה והדגיש כי למעשיו של הנאשם קדם תכנון וחשיבה מוקדמת ולא מדובר בעבירה ספונטנית.,גזר דין
17,ME-23-10-10586-155,"לשיטתו, הנאשם החביא את הנשק בביתו, לבקשת חברו אבראהים, ובהמשך, לאחר מעצרו של אבראהים, חשש כי הנשק ייתפס בביתו, לכן חיפש ומצא מקום אחר להסתירו, אליו נשא והוביל את הנשק.",גזר דין
18,ME-23-10-10586-155,"עוד הוסיף בא-כוח המאשימה וטען, כי האחריות לביצוע העבירה מוטלת כולה על כתפיו של הנאשם אשר נעתר לבקשת חברו להסתיר עבורו את הנשק ובהמשך אף נשא והוביל אותו על מנת להסתירו במקום אחר.",גזר דין
19,ME-23-10-10586-155,"הוסיף כי פוטנציאל הנזק הטמון בהחזקת רובה מסוג M-16, מחסנית ותחמושת תואמת הינו גדול ולמרבה המזל לא נגרם נזק.",גזר דין
20,ME-23-10-10586-155,"בא-כוח המאשימה סקר פסיקה וטען, כי מתחם העונש ההולם בעניינינו, בשים לב לנסיבות העניין, נע בין 30 ל- 60 חודשי מאסר בפועל, לצד עונשים נלווים.",גזר דין
21,ME-23-10-10586-155,"בא-כוח המאשימה טען, כי יש לזקוף לזכותו של הנאשם הודאתו במיוחס לו, והחיסכון בזמן השיפוטי, אך לצד זאת עמד על כך, כי הודאתו באה לאחר כ- 15 חודשים מיום הגשת כתב האישום ולאחר שנשמע עד תביעה אחד והוגשו מסמכים שערכו שישה עדים, בהסכמה, ללא צורך בחקירתם.",גזר דין
22,ME-23-10-10586-155,"כן הוסיף וציין בהקשר זה, את עברו הפלילי של הנאשם הכולל עבירות סמים וטען כי פגיעת העונש בנאשם ומשפחתו אינה חריגה והיה עליו להביא פגיעה זו בחשבון עת בחר לבצע את העבירות בהן הורשע.",גזר דין
23,ME-23-10-10586-155,"משכך, ביקש בא-כוח המאשימה, ליתן משקל משמעותי לשיקולי הרתעת הרבים וליישם כוונת המחוקק בעת תיקן את תיקון 140 לחוק.",גזר דין
24,ME-23-10-10586-155,"בהתאם לאמור, עתר למקם את עונשו של הנאשם, בחלקו העליון של מתחם העונש ההולם לו הוא טען, לצד מאסר מותנה ארוך ומרתיע וקנס משמעותי.",גזר דין
25,ME-23-10-10586-155,טיעוני הנאשם לעונש,גזר דין
26,ME-23-10-10586-155,בא-כוח הנאשם עתר לקביעת מתחם עונש הולם הנע בין 24 ל- 48 חודשי מאסר וביקש לאור נסיבותיו האישיות של הנאשם למקם אותו בתחתית המתחם.,גזר דין
27,ME-23-10-10586-155,"בא-כוח הנאשם הפנה לפסיקה הרלוונטית, לשיטתו, למדיניות הענישה הנוהגת וטען, כי הפסיקה אליה הפנה בא-כוח המאשימה אינה תומכת במתחם לו הוא טוען, וכי עוסקת במקרים שאינם דומים לענייננו וחמורים יותר.",גזר דין
28,ME-23-10-10586-155,מה גם שבקשת המאשימה למקם את עונשו ברף העליון אינה ברורה וזאת בשים לב לסוג הנשק ונסיבותיו של העושה והמעשה.,גזר דין
29,ME-23-10-10586-155,"אשר לנסיבותיו של הנאשם צוין לטובתו, כי הודה בהזדמנות הראשונה, לאחר שסוכם כי נשיאת הנשק היתה קרובה למקום מגוריו, נתון המשליך על נסיבות ביצוע העבירה.",גזר דין
30,ME-23-10-10586-155,הודאה שיש בה חיסכון בזמן שיפוטי יקר והעדת עדים רבים.,גזר דין
31,ME-23-10-10586-155,"עוד צוין בעניינו של הנאשם כי הינו צעיר כבן 30,  אב לארבעה ילדים קטינים, הוא נטל אחריות על מעשיו והביע חרטה כנה על מעורבותו בעבירה וביקש את רחמי בית המשפט והתחשבות במצבה הבריאותי של אשתו שבעטיו היא נזקקת לסיוע בטיפול בילדים וגם במצב הכלכלי הקשה  של המשפחה.",גזר דין
32,ME-23-10-10586-155,דברי הנאשם לעונש,גזר דין
33,ME-23-10-10586-155,הנאשם התנצל בפניי על מעשיו והביע חרטה.,גזר דין
34,ME-23-10-10586-155,ביקש רחמיו של בית המשפט והתחשבות במצבו המשפחתי והכלכלי והיותו המפרנס היחידי במשפחה.,גזר דין
35,ME-23-10-10586-155,קביעת מתחם עונש הולם,גזר דין
36,ME-23-10-10586-155,חומרת העבירה - הערכים החברתיים שנפגעו,גזר דין
37,ME-23-10-10586-155,"אין צורך להכביר במילים באשר לחומרת עבירות הנשק בהן הורשע הנאשם, הערך החברתי שנפגע ומידת הפגיעה בו.",גזר דין
38,ME-23-10-10586-155,"הנאשם במעשיו פגע בערכים חברתיים של שלום הציבור ובטחונו, חיי אדם והסדר הציבורי בכללותו.",גזר דין
39,ME-23-10-10586-155,הנסיבות הקשורות בביצוע העבירה,גזר דין
40,ME-23-10-10586-155,"הנאשם הורשע בעבירות בנשק לאחר שהחזיק והסתיר בביתו, לבקשת חברו אבראהים, רובה אוטומטי מסוג M-16  , שהוא כלי נשק התקפי, ובצמוד אליו החזיק מחסנית ותחמושת מתאימה.",גזר דין
41,ME-23-10-10586-155,"לאחר מכן, לאחר מעצרו של אבראהים, ובמטרה להסתיר את הרובה ולמנוע תפיסתו בביתו,  נשא והוביל אותו, לתא מטען של רכב נטוש שנמצא בשכונת מגוריו, סמוך לביתו.",גזר דין
42,ME-23-10-10586-155,"לא נעלם מעיני, כי התקופה בה החזיק הנאשם את הנשק היתה קצרה אך לצד זאת נתתי דעתי לעובדה כי הנאשם החזיק בנשק בביתו ולאחר מכן העבירו לרכב נטוש בקרבת ביתו, דהיינו במקום שבו יש לו גישה מהירה וזמינה לנשק.",גזר דין
43,ME-23-10-10586-155,"גם לא נעלם מעיני כי בפועל ולמרבה המזל לא נעשה שימוש בנשק ולא נגרם נזק, אך חומרת העבירות בנשק אינה מסתכמת רק בנזק שאירע בפועל אלא גם בפוטנציאל הנזק הנובע מהן; אדם שנמצא מחזיק בנשק, במחסנית ובתחמושת מתאימה וללא רישיון, מותר להניח לחובתו כי עשה זאת למטרות לא כשרות.",גזר דין
44,ME-23-10-10586-155,"ניסיון החיים מלמד, כי אדם לא נושא נשק, לא כל שכן מסוג M-16, מחסנית ותחמושת מתאימה למזכרת, אלא כחלק מביצוע עבירות נוספות.",גזר דין
45,ME-23-10-10586-155,"מדיניות הענישה בעבירות נשק היא של החמרה, גם כשמדובר בנאשם נעדר עבר פלילי מכביד וגם כשמדובר בעבירות שאינן במדרג הגבוה זאת נוכח התפשטות עבירות הנשק והכרתן כ""מכת מדינה"", ובפרט במגזר הערבי וכן נוכח, הסיכון הפוטנציאלי הטמון בעבירות אלו.",גזר דין
46,ME-23-10-10586-155,"בפסיקה הודגש, פעם אחר פעם, הצורך בענישה מחמירה והענקת כובד המשקל לשיקול הרתעת הרבים והיחיד.",גזר דין
47,ME-23-10-10586-155,"בענין מיזערו שניתן בימים אלו, חזר בית המשפט העליון על ההלכה לגבי החובה האמורה להחמיר בענישה:",גזר דין
48,ME-23-10-10586-155,"סקירת מדיניות הענישה הנהוגה בעבירות דומות לאלו בהן הורשע הנאשם מלמדת על טווח ענישה רחב התלוי לרוב בנסיבותיו של כל מקרה ומקרה ובהתחשב, בין היתר, בסוג הנשק, משך ואופי הנשיאה וההובלה, מטרתה, פוטנציאל הסיכון והתממשותו וגורלו של הנשק.",גזר דין
49,ME-23-10-10586-155,"בהתחשב בכל אלה ובמגמת ההחמרה המאפיינת את פסיקתו של בית משפט העליון בעבירות נשק, מצאתי כי מתחם העונש ההולם בעניינו של הנאשם נע בין 30 ל- 50 חודשי מאסר לריצוי בפועל, לצד ענישה נלווית.",גזר דין
50,ME-23-10-10586-155,העונש המתאים- נסיבות שאינן קשורות בביצוע העבירה,גזר דין
51,ME-23-10-10586-155,"בכל הנוגע לנסיבותיו של הנאשם, מצאתי לתת משקל להודאתו, גם אם זו באה לאחר שמיעתו של עד תביעה אחד, הודאה שיש בה משום הבעת חרטה, לקיחת אחריות וחיסכון בזמן שיפוטי.",גזר דין
52,ME-23-10-10586-155,"גם נתתי משקל לגילו הצעיר של הנאשם, כבן 32, להיות אב לארבעה ילדים קטינים,  ולנסיבותיו האישיות – משפחתיות לרבות מצבה הפיזי והנפשי של אשתו.",גזר דין
53,ME-23-10-10586-155,"בנוסף, נתתי דעתי לעובדה כי הנאשם שוהה במעצר מיום 19.9.2023.",גזר דין
54,ME-23-10-10586-155,"מנגד יש לתת משקל לעברו הפלילי של הנאשם, ולכך כי  נדון בעבר לעונש מאסר לתקופה של 11 חודשים בגין ביצוע עבירות סמים.",גזר דין
55,ME-23-10-10586-155,"באיזון בין כלל שיקולים אלו, לרבות שיקולי הרתעה והגנה על שלום הציבור, יש לתת משקל מוגבר לשיקולי הרתעת הרבים, כך שבהינתן המתחם שנקבע ונסיבות העבירה, איני סבור כי ניתן למקם את עונשו של הנאשם בתחתית המתחם.",גזר דין
56,ME-23-10-10586-155,"בסיכום כל אלה, מצאתי לקבוע את עונשו של הנאשם קרוב לרף הבינוני של המתחם שנקבע.",גזר דין
57,ME-23-10-10586-155,"נוכח כל האמור לעיל, אני גוזר על הנאשם את העונשים הבאים:",גזר דין
58,ME-23-10-10586-155,אני מטיל על הנאשם מאסר בפועל של 38 חודשים בניכוי ימי מעצרו.,גזר דין
59,ME-23-10-10586-155,"אני מטיל על הנאשם מאסר על תנאי של 12 חודשים, למשך 3 שנים, שלא יעבור כל עבירת נשק מסוג פשע.",גזר דין
60,ME-23-10-10586-155,"אני מטיל על הנאשם קנס בסך 5,000 ₪ או 25 ימי מאסר תמורתו.",גזר דין
61,ME-23-10-10586-155,הקנס ישולם תוך 6 חודשים.,גזר דין
62,ME-23-10-10586-155,זכות ערעור תוך 45 יום מהיום לבית המשפט העליון.,גזר דין
63,ME-23-10-10586-155,"54678313ניתן היום,  כ' אדר תשפ""ה, 20 מרץ 2025, בהעדר הצדדים.",גזר דין
