,verdict,text,part
0,SH-20-02-35543-227,"ע""י חטיבת תביעות י-ם – משטרת ישראל",מדינת ישראל 
1,SH-20-02-35543-227,"ע""י ב""כ עו""ד אבשלום גיספאן",פלוני
2,SH-20-02-35543-227,"פקודת הסמים המסוכנים [נוסח חדש], תשל""ג-1973: סע'  6, 7(א), 7(ג)",פלוני
3,SH-20-02-35543-227,"חוק העונשין, תשל""ז-1977: סע'  40ב, 40ג(א), 40ג(ב), 71א(ב), 71ד(3), 144(א)",פלוני
4,SH-20-02-35543-227,"חוק סדר הדין הפלילי [נוסח משולב], תשמ""ב-1982: סע'  192א",פלוני
5,SH-20-02-35543-227,"הנאשם הורשע ביום 6.7.2022 בביצוע החזקה ושימוש בסמים שלא לצריכה עצמית, עבירה לפי סעיפים 7(א) ו-7(ג) רישא בפקודת הסמים המסוכנים [נוסח חדש], התשל""ג-1973 (להלן: ""פקודת הסמים""); בביצוע גידול וייצור סמים מסוכנים, עבירה לפי סעיף 6 בפקודת הסמים, וכן בביצוע רכישה או החזקת נשק שלא כדין, עבירה לפי סעיף 144(א) בחוק העונשין, התשל""ז-1977 (להלן: ""חוק העונשין"").",גזר דין
6,SH-20-02-35543-227,"לפי האישום וכפי שהוכח במשפט, ביום 11.8.2019 בשעה 09:30 לערך, בוצע חיפוש כדין בבית הנאשם במשק 23 במושב נחושה, במסגרתו נמצאו פריטים אלה: 14.11 גרם סם מסוכן מסוג קנבוס מחולק ל-5 שקיות; שני שתילי קנבוס שבהם 3.59 גרם סם מסוכן מסוג קנבוס; רימון עשן ו-141 כדורי נשק מסוג M16.",גזר דין
7,SH-20-02-35543-227,לבקשת ההגנה הוזמן תסקיר של שירות המבחן (תסקיר מיום 19.1.2023).,גזר דין
8,SH-20-02-35543-227,דיון טיעונים לעונש התקיים ביום 29.1.2023.,גזר דין
9,SH-20-02-35543-227,"לפי התסקיר (בתמצית ותוך שמירה על צנעת הפרט), הנאשם בן 30, נעדר עבר פלילי.",גזר דין
10,SH-20-02-35543-227,"תקופת ילדותו ונערותו הייתה מאותגרת, בין מטעמים משפחתיים-רפואיים בין מטעמים חברתיים.",גזר דין
11,SH-20-02-35543-227,הנאשם שירת בצבא שירות מלא.,גזר דין
12,SH-20-02-35543-227,"ברם, בהמשך נמצא שהוא סובל מפוסט טראומה, מדיכאון כרוני וגם מקווי אישיות המנעותיים.",גזר דין
13,SH-20-02-35543-227,"הוא הוכר כנכה על-ידי המוסד לביטוח לאומי בשיעור גבוה, וכיום הוא מטופל פסיכיאטרית, לרבות תרופתית, באופן שוטף לפי תוכנית שמותאמת לצרכיו.",גזר דין
14,SH-20-02-35543-227,הנאשם הוא גם בעל רישיון לשימוש בקנאביס רפואי.,גזר דין
15,SH-20-02-35543-227,חשוב לציין כי התסקיר נשען הן על הריאיון עם הנאשם הן על פגישה עם מנהלת המרכז הטיפולי שבו הוא שוהה.,גזר דין
16,SH-20-02-35543-227,"ביחס לעבירה מושא ההרשעה, הנאשם ""לקח אחריות מלאה על מעשיו"" והודה כי נהג בחוסר אחריות, כך לפי התסקיר.",גזר דין
17,SH-20-02-35543-227,"הוא תיאר לפני שירות המבחן כי גידל שתילי קנאביס לצרכיו האישיים ומשקולים כלכליים, וביחס לרימון עשן והכדורים, מדובר בשאריות משירותו הצבאי שריכזה אמו בשקית לשם השבתם לצבא בהזדמנות הראשונה.",גזר דין
18,SH-20-02-35543-227,"אשר לגורמי הסיכון להישנות המעשה העברייני, עמד התסקיר על כוחותיו המוגבלים של הנאשם, על קשייו הרגשיים, קשיי התפקוד והחשיבה העצמאית שלו, וכן על תחושות החרדה הקיימות אצלו.",גזר דין
19,SH-20-02-35543-227,כל אלה ואחרים מהווים גורמי סיכון.,גזר דין
20,SH-20-02-35543-227,"לצד זאת, יכולתו ליצור קשר המבוסס על אמון, המסוגלות להליך טיפולי, שיתוף הפעולה מצדו למיצוי זכויותיו והמוטיבציה הפנימית שלו להשתקם, זאת לצד נטילת האחריות – אלה מהווים גורמי סיכוי לשיקום.",גזר דין
21,SH-20-02-35543-227,"בשקלול מעמיק של כל הפרמטרים האמורים, התסקיר בא בהמלצה של ענישה מוחשית בדמות קנס וענישה מותנית שצופת פני עתיד.",גזר דין
22,SH-20-02-35543-227,"שירות המבחן סבור כי הנאשם לא יהיה מסוגל להתחייב בענישה מוחשית שעלולה לפגוע בשגרת יומו וביציבותו היחסית נוכח מצבו הנפשי הרעוע, וזה יפגע בשיקומו.",גזר דין
23,SH-20-02-35543-227,"אשר לעתירה לביטול ההרשעה, הנאשם ציין לפני שירות המבחן כי בכוונתו ללמוד חינוך וההרשעה תעמוד לו לרועץ.",גזר דין
24,SH-20-02-35543-227,התסקיר אינו בא בהמלצה לביטול הרשעה כמבוקש מאחר ולא הוכח פוטנציאל קיומו של נזק קונקרטי.,גזר דין
25,SH-20-02-35543-227,עיקרי טענות הצדדים לעונש,גזר דין
26,SH-20-02-35543-227,"המאשימה טוענת, בין השאר ובעיקר, כי מעשי הנאשם שבהם הוא הורשע גורמים להכבדה ניכרת על גורמי אכיפת החוק.",גזר דין
27,SH-20-02-35543-227,"לדידה, יש להעמיד את מתחם הענישה כך שינוע בין 4 חודשי מאסר שיכול וירוצו בעבודות שירות עד 8 חודשי מאסר, וכי יש למקֵם את עונשו של הנאשם בשים לב לנסיבותיו האישיות, ברף התחתון של המתחם ולהטיל עליו 4 חודשי מאסר שירוצו בעבודות שירות ככל שיימצא מתאים לכך, לצד ענישה נלווית.",גזר דין
28,SH-20-02-35543-227,המאשימה מתנגדת לביטול ההרשעה מאחר ולא מתקיימים התנאים הנדרשים לכך.,גזר דין
29,SH-20-02-35543-227,"משקל הסם ""נטו"" מגיע לכדי גבולותיה של עבירה מנהלית.",גזר דין
30,SH-20-02-35543-227,"מכל מקום, בהתחשב בנסיבותיו, עותרת ההגנה למידת הרחמים בהשתת העונש.",גזר דין
31,SH-20-02-35543-227,הנאשם סובל מפוסט טראומה ועבר הליך שיקומי ארוך.,גזר דין
32,SH-20-02-35543-227,"למרות נסיבות החיים הקשות, הוא הצליח להשתלב בהליך שיקומי כאמור.",גזר דין
33,SH-20-02-35543-227,"הוא אמנם השתמש בקנאביס רפואי לפני שקיבל רישיון לכך, אך בשנתיים האחרונות הוא מחזיק רישיון כזה לשימוש במקרה הצורך.",גזר דין
34,SH-20-02-35543-227,הנאשם נטל אחריות.,גזר דין
35,SH-20-02-35543-227,הוא מאשר כי גידל שני צמחים קטנים של הסם אצלו בבית מאחר ורצה להימנע ממגע עם עבריינים וסוחרי סמים.,גזר דין
36,SH-20-02-35543-227,שירות המבחן התרשם כי הנאשם אינו בעל אפיון עברייני.,גזר דין
37,SH-20-02-35543-227,"בעניין החזקת התחמושת, לא מדובר בהחזקת נשק.",גזר דין
38,SH-20-02-35543-227,"הכדורים נותרו משירותו הצבאי ולגבי רימון העשן, לא מדובר בחפץ שיכול להביא לפציעה.",גזר דין
39,SH-20-02-35543-227,הנאשם נעדר עבר פלילי ומאז האישום עברו מעל שלוש שנים במהלכם לא הסתבך בפלילים.,גזר דין
40,SH-20-02-35543-227,"הנאשם עותר לביטול ההרשעה על מנת שלא לפגוע בעתידו, והוא הביע נכונות לביצוע עבודות שירות לתועלת הציבור (של""צ).",גזר דין
41,SH-20-02-35543-227,גם הנאשם עצמו דיבר לפניי בדיון הטיעונים לעונש.,גזר דין
42,SH-20-02-35543-227,"לפיו, הוא נמצא כיום במסגרת שיקומית אינטנסיבית מאוד.",גזר דין
43,SH-20-02-35543-227,"באופן יומי, הוא עובד בשעות הבוקר ומשעות הצהריים ועד הערב הוא נמצא בטיפולים.",גזר דין
44,SH-20-02-35543-227,"הוא רוצה להמשיך בטיפולים, לשים את הכל מאחוריו ומקווה שעם הטיפולים שלו, יוכל לצאת לדרך חדשה.",גזר דין
45,SH-20-02-35543-227,"זה המקום לציין, כי עובר למתן גזר הדין הוריתי על הזמנת חוות דעת של הממונה על עבודות השירות בשירות בתי הסוהר.",גזר דין
46,SH-20-02-35543-227,"ברם, סמוך לאחר מכן, עתר הנאשם לשקול את ביטול הוראה זו בציינו כי ענישה בדמות עבודות שירות תביא ""לקריסתו הנפשית"" ולמעשה תפגע בתוכנית הטיפול שבה הוא משולב כיום, וזה עלול ""לסכן"" את חייו ולמנוע ממנו אפשרות לשוב לתפקוד משביע רצון.",גזר דין
47,SH-20-02-35543-227,"הנאשם נשען בבקשתו האמורה על מכתב של מכון ""סאמיט"" – עמותה לשירותי טיפול, שיקום פסיכוסוציאלי ורווחה, מיום 10.4.2023, על מכתב של פסיכיאטר וגם על מכתב נוסף של מכון ""סאמיט"" מיום 11.4.2023.",גזר דין
48,SH-20-02-35543-227,"על-יסוד התוכן שבמכתבים האמורים וטיעוני הנאשם, וכן מאחר ולא הוגשה כל תגובה מטעם המאשימה (חרף ההחלטה מיום 13.4.2023), הוריתי ביום 30.4.2023 על ביטול זימון חוות דעת כאמור תוך שהובהר כי אין בזאת משום קביעת עמדה כלשהי ביחס לרכיבי הענישה אשר יגובשו רק לאחר בחינה סופית של מכלול הטיעונים לעונש.",גזר דין
49,SH-20-02-35543-227,תחילה ביחס לעתירה של הנאשם לביטול הרשעה.,גזר דין
50,SH-20-02-35543-227,"לאחר שנתתי את דעתי לטענות הצדדים בנדון, הגעתי לכלל דעה כי דין העתירה להידחות.",גזר דין
51,SH-20-02-35543-227,אינני סבור כי מה משני התנאים מתקיים במקרה לפנינו.,גזר דין
52,SH-20-02-35543-227,"העבירות שבהן הורשע הנאשם לאחר כפירה, הן חמורות.",גזר דין
53,SH-20-02-35543-227,"השילוב ביניהן, בלשון המעטה, אינו מקהה זאת.",גזר דין
54,SH-20-02-35543-227,"בנוסף, מלבד הטענה הכללית לפיה הנאשם עתיד ללמוד מקצוע בתחום החינוך, אין ראיות משכנעות בדבר קיומו של פוטנציאל לנזק ממשי בשיקומו עם הותרת ההרשעה על כנה, וממילא התסקיר לא בא בהמלצה חיובית בנדון.",גזר דין
55,SH-20-02-35543-227,"חזקה על כל מעסיק לבחור את עובדיו לפי יכולותיהם, כישוריהם והתאמתם לתפקיד הייעודי.",גזר דין
56,SH-20-02-35543-227,"נוסף לאמור אציין, כי כאמור, הנאשם כפר לאורך כל ההליך במיוחס לו ונוהל משפט שלם תוך הטלת דופי בעדויות השוטרים שהעידו ובחוקיות החיפוש שבוצע בביתו.",גזר דין
57,SH-20-02-35543-227,נטילת האחריות על-ידו באה לראשונה רק לפני שירות המבחן.,גזר דין
58,SH-20-02-35543-227,"נכון, זכותו של הנאשם לנהל את הגנתו על מנת להוכיח את חפותו.",גזר דין
59,SH-20-02-35543-227,"לצד זאת, לא נראה שנסיבות אלו (ובמובחן משקילת מכלול הטענות לקביעת העונש הראוי) מצדיקות גישה סלחנית שתבוא לידי ביטוי בביטול ההרשעה.",גזר דין
60,SH-20-02-35543-227,"לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",גזר דין
61,SH-20-02-35543-227,"נסיבות ביצוע העבירה: הנאשם כאמור, נמצא מחזיק בביתו שלא כדין 11 גרם סם מסוג קנבוס כשהוא מחולק ל-5 שקיות, שני שתילי קנבוס שבהם 3.59 גרם סם, רימון עשן וכ-140 כדורי נשק מסוג M16.",גזר דין
62,SH-20-02-35543-227,"אשר לסמים, לפי התסקיר הנאשם השתמש בהם לצריכה אישית והוא גידל שתילים מטעמים כלכליים וחיסכון בעלויות.",גזר דין
63,SH-20-02-35543-227,"זה המקום לציין, כי עוד עובר להגשת סיכומי הצדדים לפני הכרעת הדין, הציג הנאשם רישיון להחזקת ושימוש בקנאביס רפואי מיום 4.3.2021 ועד יום 30.8.2021.",גזר דין
64,SH-20-02-35543-227,בתסקיר ובטיעונים לעונש צוין שהוא החזיק רישיון כזה גם בהמשך.,גזר דין
65,SH-20-02-35543-227,"השילוב של העבירות האמורות, מצביע על חומרה במעשה.",גזר דין
66,SH-20-02-35543-227,"לצד זאת, התרשמתי כי נסיבות ביצוען של העבירות אינן מצויות ברף החומרה הגבוה, זאת בשים לב למוגבלות הרפואית הנפשית של הנאשם, כעולה ממכלול החומר שהוצג, והעדר קיומם של דפוסים עברייניים.",גזר דין
67,SH-20-02-35543-227,"מדיניות הענישה ההולמת: לאחר מתן הדעת לטיעוני הצדדים בנדון, בהינתן הנסיבות הספציפיות של המקרה לפניי, ולאחר עיון בפסיקה אליה הפנו הצדדים בדיון וגם לפסיקה שתוזכר להלן, אני סבור כי ככלל, מתחם הענישה נע בין תקופת מאסר קצרה שניתן לרצות בעבודות שירות ועד שנת מאסר מאחורי סורג ובריח, זאת לצד ענישה נלווית.",גזר דין
68,SH-20-02-35543-227,ראו והשוו: עם הפסיקה הבאה בשינויים המתחייבים:,גזר דין
69,SH-20-02-35543-227,נסיבות שאינן קשורות בביצוע העבירות: הנאשם בן כ-30 כיום.,גזר דין
70,SH-20-02-35543-227,נעדר עבר פלילי.,גזר דין
71,SH-20-02-35543-227,הוא סובל ממורכבות רפואית נפשית כפי שמפורטת בתסקיר וגם כעולה מהמסמכים הרפואיים שצורפו לתיק (בכלל זה: מכתבים של מכון סאמיט; נכות בשיעור 46% לפי קביעת המוסד לביטוח לאומי; טיב הנכות הרפואית).,גזר דין
72,SH-20-02-35543-227,התסקיר עמד על כך כי ענישה מוחשית יש בה לפגוע בשיקום הנאשם ובתהליך הטיפולי-הנפשי שהוא כבר החל וממשיך.,גזר דין
73,SH-20-02-35543-227,הדברים נתמכים גם במסמכים הרפואיים שהוצגו כאמור בעתירה לבטל זימון חוות דעת של הממונה.,גזר דין
74,SH-20-02-35543-227,"בהקשר זה נתתי את דעתי גם לנסיבות המשפחתיות שמפורטות בתסקיר אשר מפאת צנעת הפרט, אסתפק רק בלהפנות אליו.",גזר דין
75,SH-20-02-35543-227,"לפי שירות המבחן, ההליך הפלילי גרם לחידוד הגבול בין המותר והאסור אצל הנאשם ומהווה גורם הרתעתי.",גזר דין
76,SH-20-02-35543-227,כל האמור ייזקף לקולת העונש.,גזר דין
77,SH-20-02-35543-227,"עוד תיזקף לקולת העונש, אך במידה זהירה ומתונה, נטילת האחריות לאחר הכרעת הדין.",גזר דין
78,SH-20-02-35543-227,"כאמור, הנאשם כפר בכל המיוחס לו ובחר למצות את זכותו המלאה לנהל את המשפט עד תומו (בהליך העידו חמישה שוטרים).",גזר דין
79,SH-20-02-35543-227,הנאשם עצמו בחר שלא להעיד במשפט אך אמו העידה מטעם ההגנה.,גזר דין
80,SH-20-02-35543-227,"בשקלול של כל האמור, ותוך מתן דגש להמלצת שירות המבחן שהצביעה על החשש הממשי לפגיעה השיקומית בהליך הטיפולי שהוא עובר ומאחר ולא התרשמתי כי הנאשם מגלה דפוסים עברייניים, ראוי בעיניי לחרוג במעט, לקולא, מתחתית המתחם באופן זה שיהיה ניתן להסתפק בענישה חינוכית מורחבת לצד ענישה נלווית מרתיעה.",גזר דין
81,SH-20-02-35543-227,"לאור האמור, אני משית על הנאשם את העונשים הבאים:",גזר דין
82,SH-20-02-35543-227,הנאשם יבצע 300 שעות לתועלת הציבור לפי תוכנית שיקבע שירות המבחן ותובא לעיוני.,גזר דין
83,SH-20-02-35543-227,שעות אלו יבוצעו תוך שנה לאחר גיבוש תוכנית בעניינו.,גזר דין
84,SH-20-02-35543-227,תוכנית כאמור תוכן על-ידי שירות המבחן 1.9.2023.,גזר דין
85,SH-20-02-35543-227,"לעניין זה מופנית שימת לב הנאשם להוראת סעיף 71ד(3) בחוק העונשין לפיה אם יופר צו השירות, רשאי בית המשפט להטיל עונש אחר במקומו.",גזר דין
86,SH-20-02-35543-227,"5 חודשי מאסר ככל שיעבור מה מהעבירות שבהן הורשע, תוך 3 שנים מהיום.",גזר דין
87,SH-20-02-35543-227,"מטיל על הנאשם קנס בגובה 5,000 ₪ או 15 ימי מאסר במקומו.",גזר דין
88,SH-20-02-35543-227,"הסכום ישולם בשני תשלומים חודשיים שווים ועוקבים, כאשר התשלום הראשון ישולם עד יום 21.8.2023 והשני עד יום 21.9.2023.",גזר דין
89,SH-20-02-35543-227,"התשלומים יבוצעו לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות: בכרטיס אשראי – באתר המקוון של רשות האכיפה והגבייה www.eca.gov.il; מוקד שירות טלפוני בשירות עצמי (מרכז גבייה) – בטלפון 35592* או בטלפון 073-2055000; במזומן בכל סניף של בנק הדואר.",גזר דין
90,SH-20-02-35543-227,"הנאשם יתחייב לשלם סך 7,500 ₪ ככל שהוא יעבור עבירה מבין העבירות שבהן הורשע תוך שנתיים מהיום.",גזר דין
91,SH-20-02-35543-227,זכות ערעור לבית המשפט המחוזי בירושלים תוך 45 יום.,גזר דין
92,SH-20-02-35543-227,54678313המזכירות – להודיע לשירות המבחן.,גזר דין
93,SH-20-02-35543-227,"ניתן היום,  ב' תמוז תשפ""ג, 21 יוני 2023.",גזר דין
94,SH-20-02-35543-227,מוחמד חאג' יחיא 54678313,   					
