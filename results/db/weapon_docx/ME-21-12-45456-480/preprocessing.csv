,verdict,text,part
0,ME-21-12-45456-480,מחמוד גאבר (עציר),הנאשם
1,ME-21-12-45456-480,"חוק העונשין, תשל""ז-1977: סע'  62(3), 144(ב), 332(2), 340א, 340א(א), 340א(ב)(1)","ע""י ב""כ עוה""ד אבי כהן"
2,ME-21-12-45456-480,"פקודת התעבורה [נוסח חדש]: סע'  64ד(א), 67","ע""י ב""כ עוה""ד אבי כהן"
3,ME-21-12-45456-480,"הנאשם הורשע, על יסוד הודאתו, במסגרת הסדר טיעון, בעובדות כתב אישום מתוקן בעבירות הבאות: נשיאה והובלת נשק (ריבוי עבירות) לפי סעיף 144(ב) לחוק העונשין, תשל""ז- 1977 (להלן: ""החוק""), ירי מנשק חם (ריבוי עבירות), לפי סעיף 340א(א) לחוק, נהיגה בזמן פסילה- עבירה לפי סעיף 67 לפקודת התעבורה (3 עבירות) (להלן: ""הפקודה""), סיכון חיי אדם בנתיב תחבורה, לפי סעיף 332(2) לחוק (2 עבירות), נשיאה והובלת תחמושת – עבירה לפי סעיף 144(ב) סיפא לחוק ונהיגה בשכרות, עבירה לפי סעיף 62(3) וסעיף 64ד(א) לפקודה.",גזר דין
4,ME-21-12-45456-480,"כתב האישום חריג בחומרתו, נסיבותיו כמו נלקחו מסרט אימה ומתארות מסע ירי שלוח רסן, שאליו יצא הנאשם בשעת חצות, כשהוא נוהג ברכב גנוב בזמן פסילה, נושא נשקים, ויורה ללא אבחנה.",גזר דין
5,ME-21-12-45456-480,"תחילתו בירי לעבר מסגד ובתי מגורים והשלכת רימון לעבר בית עסק, המשכו בירי מכוון כלפי אוטובוס בזמן נסיעה, וסופו בנסיעה פרועה ומסוכנת תוך סיכון חיי השוטרים שדלקו אחריו וגרימת נזק לניידות.",גזר דין
6,ME-21-12-45456-480,אך בנס לא גרמו מעשיו לפגיעה בגוף ובנפש.,גזר דין
7,ME-21-12-45456-480,"כמפורט באישום הראשון לכתב האישום המתוקן, ביום 2.12.21, בשעת חצות, בטייבה, נהג הנאשם ברכב גנוב, ביחד עם אחר, כשהם נושאים אקדחים.",גזר דין
8,ME-21-12-45456-480,"באזור המסגד באחת השכונות בעיר, ירדו השניים מהרכב וירו מספר רב של יריות משני האקדחים לאוויר ולכיוון ביתו ורכבו של מר מוחמד עבדול רחמן המתגורר בסמוך ולכיוון בית נוסף, ועזבו את המקום.",גזר דין
9,ME-21-12-45456-480,"כתוצאה ממעשיהם חדר קליע לסלון הבית, נפגע רכב וחלון בבניין.",גזר דין
10,ME-21-12-45456-480,"הנאשם המשיך בנסיעה ברכב הגנוב לכיוון שכונה אחרת בעיר, כשהוא נוהג בפסילה, נושא שני אקדחים ורעול פנים, שם יצא מהרכב, ניסה לירות באמצעות אקדח גלוק שנשא לכיוון בית מגורים סמוך, ולאחר שנתקל במעצור בנשק, תיקנו והמשיך לירות לפחות ארבע יריות לכיוונים שונים, לעבר בניין מגורים ומכוניות חונות, לאחת מהן, מסוג מזדה, נגרם נזק.",גזר דין
11,ME-21-12-45456-480,"הנאשם המשיך במסע הירי, סמוך לשעה 05:34, נהג ברכב הגנוב, כשהוא נושא אקדח ורימון הלם סנוור 7290M, לעבר כביש 444 ועצר סמוך לחנות לממכר בשר.",גזר דין
12,ME-21-12-45456-480,"הנאשם יצא מהרכב, כשהוא נושא אקדח ורימון והשליך את הרימון לכיוון בית העסק אך במזל הוא לא התפוצץ.",גזר דין
13,ME-21-12-45456-480,"מיד לאחר מכן ירה מספר רב של יריות לעבר בית העסק, חלקן פגעו בדלת הכניסה וניפצו אותה וגרמו נזק כבד למקום.",גזר דין
14,ME-21-12-45456-480,"בגין מעשיו באישום זה, אלו הורשע הנאשם בריבוי עבירות של נשיאה והובלת נשק, ריבוי עבירות של ירי באזור מגורים ונהיגה בזמן פסילה.",גזר דין
15,ME-21-12-45456-480,"האישום השני- מעשיו במסגרת האישום השני, בוצעו מייד ובסמוך, סמוך לשעה 6:05, נהג הנאשם ברכב הגנוב, ברחוב מרכזי בעיר טירה, כשהוא נושא אקדח.",גזר דין
16,ME-21-12-45456-480,אותה עת נסע בנתיב הנגדי נהג אוטובוס ציבורי.,גזר דין
17,ME-21-12-45456-480,"הנאשם חסם את נתיב האוטובוס והנהג המתין כדי שיזוז מנתיבו, הנאשם הזיז מעט את רכבו, פתח את דלת הרכב, הוציא את פלג גופו העליון והחל יורה לכיוון צדו השמאלי של האוטובוס באמצעות האקדח.",גזר דין
18,ME-21-12-45456-480,"הנהג שנבהל מהירי, השתטח על מדרגות האוטובוס וכשהירי נפסק, נמלט מהמקום והזעיק משטרה.",גזר דין
19,ME-21-12-45456-480,אך במזל לא נפגע מהירי.,גזר דין
20,ME-21-12-45456-480,"בגין מעשיו אלו הורשע הנאשם בנשיאת נשק, בסיכון חיי אדם בנתיב תחבורה ובנהיגה בזמן פסילה.",גזר דין
21,ME-21-12-45456-480,"האישום השלישי- בהמשך למפורט לעיל, ולאחר שהתקבלו במשטרה דיווחים רבים על מעשי הנאשם, חיפשו כוחות המשטרה אחר הנאשם שנהג ברכב הגנוב.",גזר דין
22,ME-21-12-45456-480,"כשהבחינו ברכב, בכיכר בעיר טירה, חסמו שתי ניידות את המעבר בכביש, אך הנאשם שהגיע למקום במהירות גבוהה, עלה על אי תנועה ונסע נגד כיוון התנועה בצורה פרועה ומסוכנת כדי להימלט מהשוטרים.",גזר דין
23,ME-21-12-45456-480,"הנאשם המשיך בנהיגה פרועה ומהירה לעבר כביש 444, פרץ מחסום שפרסו במקום כוחות משטרה ולא נעצר גם לאחר ששוטרים ירו לעבר רכבו.",גזר דין
24,ME-21-12-45456-480,"במהלך המרדף, נסע באור אדום וכמעט התנגש ברכב שעמד בצומת, בהמשך בסמוך לצומת צור יצחק, ניסה אחד השוטרים לפרוס דוקרנים על הכביש כדי לעצור את מנוסתו של הנאשם, אולם הנאשם הגיע למקום במהירות, כמעט ודרס את אחד השוטרים, נצמד לניידת ושפשף אותה, גרם בעקבות נסיעתו הפרועה לניידת אחרת לסטות לשול והמשיך בנסיעה פראית לעבר אזור התעשייה בטייבה כשניידות דולקות אחריו ומסמנות לו לעצור.",גזר דין
25,ME-21-12-45456-480,"במהלך המרדף, גרם לאוטובוס ומשאית לסטות מהכביש, פגע בכלי רכב, נסע בניגוד לכיוון התנועה, עלה על מדרכות וחצה צמת באור אדום.",גזר דין
26,ME-21-12-45456-480,"כשנכנס לסמטה צרה בטייבה, וניידת משטרה בעקבותיו, בלם בפתאומיות והניידת פגעה ברכבו שנהדף לעבר שער חניה של בית מגורים וגרם לו נזק רב.",גזר דין
27,ME-21-12-45456-480,"בשלב זה נעצר הנאשם, על רצפת הרכב נמצא אקדח טעון ובכיסיו 7 כדורי תחמושת.",גזר דין
28,ME-21-12-45456-480,הנאשם סירב לבצע בדיקת שיכרות.,גזר דין
29,ME-21-12-45456-480,"במעשיו גרם לניידת המשטרה נזק בסך 90,000 ₪.",גזר דין
30,ME-21-12-45456-480,"בגין מעשיו אלו הורשע הנאשם בנשיאת נשק ותחמושת, בסיכון חיי אדם בנתיב תחבורה וזאת כשהוא נוהג שיכור ובזמן פסילה.",גזר דין
31,ME-21-12-45456-480,"ביום 31.10.21 הציגו הצדדים הסדר טיעון, הנאשם הודה והורשע בכתב אישום מתוקן.",גזר דין
32,ME-21-12-45456-480,"המאשימה הגבילה את עתירתה העונשית לעונש מאסר בן 7 שנים ותשעה חודשים והפעלת מאסר על תנאי בן 10 חודשים במצטבר למאסרו,  כשההגנה חופשיה בטיעוניה.",גזר דין
33,ME-21-12-45456-480,הנאשם שולב בתכנית לפני כשנה באגף מתקדם ועד לחודש יולי.,גזר דין
34,ME-21-12-45456-480,"במהלך שהותו בפרויקט, שיתף פעולה, השתלב בתעסוקה ונתרם מהתכנית.",גזר דין
35,ME-21-12-45456-480,ביום 6.7.22 היה מעורב באירוע אלימות במקום עבודתו והוחלט להדיחו מהתכנית.,גזר דין
36,ME-21-12-45456-480,"לאחר תקופה, שב והביע רצון לשילוב נוסף בתכנית ונקלט בה בחודש אוקטובר.",גזר דין
37,ME-21-12-45456-480,אלא שימים ספורים לאחר מכן נתפס מחזיק בחפץ אסור והודח שוב מהתכנית.,גזר דין
38,ME-21-12-45456-480,"ב""כ המאשימה, עו""ד שירי, עמדה בטיעוניה על החומרה המיוחדת שבמעשי הנאשם  הכוללים ריבוי עבירות נשק וסיכון שבוצעו תוך מספר שעות.",תמצית הטיעונים לעונש
39,ME-21-12-45456-480,"עוד הדגישה את הסיכון הרב שבמעשיו, בעיקר בירי לעבר האוטובוס בזמן נסיעה ולשוטרים.",תמצית הטיעונים לעונש
40,ME-21-12-45456-480,"לטענת המאשימה, הפגיעה של מעשי הנאשם בערכים מוגנים של שלום הגוף והרכוש היא במידה משמעותית מאד, מעשיו כללו תכנון והצטיידות בנשק, כשפוטנציאל הנזק מהם גבוה מאד.",תמצית הטיעונים לעונש
41,ME-21-12-45456-480,המאשימה הפנתה למגמת הפסיקה להחמיר בעבירות נשק וירי וכן למתחמים שנקבעים בעבירות של סיכון אדם בנתיב תחבורה.,תמצית הטיעונים לעונש
42,ME-21-12-45456-480,לפיכך סבורה שמתחם הראוי הוא בין 7-10 שנים בנוסף לעבירות תעבורה שביצע  ומבקשת להפעיל במצטבר מאסר על תנאי בן 10 חודשים בגין עבירה של נהיגה בפסילה.,תמצית הטיעונים לעונש
43,ME-21-12-45456-480,"לפיכך ביקשה לגזור עליו מאסר בן 7 שנים ו-9 חודשים, מאסר על תנאי, הפעלת תנאי בן 10 חודשים במצטבר, פיצוי, פסילה ופסילה על תנאי.",תמצית הטיעונים לעונש
44,ME-21-12-45456-480,"ב""כ הנאשם, עו""ד אבי כהן, לא הקל בחומרת מעשי הנאשם אך סבור שהמתחם, שאליו עותרת המאשימה מחמיר ולא נותן משקל לכך שלא נגרם כל נזק לגוף.",תמצית הטיעונים לעונש
45,ME-21-12-45456-480,עוד הלין על כך שהמאסר על תנאי בר הפעלה התגלה רק בשלב מאוחר יותר לאחר שהוצג הסדר הטיעון.,תמצית הטיעונים לעונש
46,ME-21-12-45456-480,"לדבריו, מאחורי מעשי הנאשם לא עמד מניע ולא היה לו סכסוך עם המתלוננים אלא ביצע את מעשיו כשהוא בגילופין.",תמצית הטיעונים לעונש
47,ME-21-12-45456-480,"הסניגור הפנה לנסיבות הנאשם, בן למשפחה נורמטיבית, לגילו הצעיר, ולכך שסובל מבעיית אלכוהול ועושה מאמצים, גם במהלך מעצרו, לקבל טיפול מתאים.",תמצית הטיעונים לעונש
48,ME-21-12-45456-480,הנאשם לא תכנן את מעשיו ולא התכוון לפגוע באף אחד ולבסוף גרם נזק רק לרכוש.,תמצית הטיעונים לעונש
49,ME-21-12-45456-480,"לפיכך, עותר לגזור עליו מאסר שלא יעלה על 60 חודשים ופסילה מתונה.",תמצית הטיעונים לעונש
50,ME-21-12-45456-480,"עוד שמעתי את אמו של הנאשם, שסיפרה כי היא כועסת על בנה ולא דיברה איתו תקופה ארוכה לאחר מעצרו.",תמצית הטיעונים לעונש
51,ME-21-12-45456-480,"לדבריה, בנה עשה מעשה נורא אך מבין שטעה, מצטער ומתחרט.",תמצית הטיעונים לעונש
52,ME-21-12-45456-480,עוד סיפרה שהמשפחה מנהלת אורח חיים דתי אך לא הצליחה להשפיע על הנאשם וביקשה לסייע לו להשתלב בטיפול גמילה.,תמצית הטיעונים לעונש
53,ME-21-12-45456-480,"הנאשם בדברו האחרון הביע צער על מעורבותו בעבירות, הסביר שהיה תחת השפעת סמים ואלכוהול וביקש לסייע לו להשתקם.",תמצית הטיעונים לעונש
54,ME-21-12-45456-480,מתחם העונש ההולם,דיון והכרעה
55,ME-21-12-45456-480,"הנאשם הורשע בצבר עבירות בנשק, בכך שנשא אקדחים, השליך רימון הלם, ירה לעבר בתי מגורים ואוטובוס ונתפס כשברכבו אקדח טעון.",דיון והכרעה
56,ME-21-12-45456-480,"הפסיקה נוקטת מזה תקופה במדיניות ענישה מחמירה הכוללת עונשי מאסר ממושכים, תוך מתן משקל בכורה להרתעת הרבים ולאינטרס הציבורי:",דיון והכרעה
57,ME-21-12-45456-480,"מגמת ההחמרה קיבלה ביטוי סטטוטורי במסגרת תיקון 140 לחוק (תיקון 140-הוראת שעה) התשפ""ב-2021, במסגרתו נקבעו עונשי מינימום בעבירות נשק, כך שהעונש שיושת בגין עבירות אלו לא יפחת מרבע העונש המרבי שנקבע לעבירה, אלא בהתקיים טעמים מיוחדים.",דיון והכרעה
58,ME-21-12-45456-480,אומנם הוראותיו של תיקון זה נכנסו לתוקף מספר ימים לאחר מועד ביצוע המעשים אך רוחו שורה והוא משקף את רצון המחוקק בהחמרת הענישה בעבירות ממין דא.,דיון והכרעה
59,ME-21-12-45456-480,"הנאשם הורשע בריבוי עבירות של ירי מנשק חם, לפי סעיף 340א(א) לחוק.",דיון והכרעה
60,ME-21-12-45456-480,"אף בעניין זה אמר המחוקק אמר את דברו, באמצעות תיקונו של סעיף 340א לחוק, ובין היתר, הורחבו גדרי העבירה כך שתחול על כל מעשה ירי ללא הסבר, אף אם לא בוצע באזור מגורים, העונש הקבוע בצד העבירה שעמד עובר לתיקון על שנת מאסר אחת, הוחמר לשנתיים, ובנסיבות מחמירות (סעיף 340א(ב)(1), כשהירי מבוצע  באזור מגורים או תוך סיכון חיי אדם, לחמש שנים.",דיון והכרעה
61,ME-21-12-45456-480,"מדברי ההסבר לחוק, ניתן ללמוד שהמחוקק מייחס חומרה יתרה לעצם השימוש שלא כדין בנשק, יהיו נסיבות ביצועו ומיקומו אשר יהיו:",דיון והכרעה
62,ME-21-12-45456-480,"עוד הורשע בשתי עבירות של סיכון חיי אדם בנתיב תחבורה, האחת, במסגרת האישום השני, באמצעות ירי לעבר אוטובוס נוסע, והנוספת בגין נהיגה פרועה תוך סיכון משתמשי הדרך והשוטרים שדלקו אחריו.",דיון והכרעה
63,ME-21-12-45456-480,"הנאשם ביצע את המעשים, כשהוא שיכור ורשיונו נשלל.",דיון והכרעה
64,ME-21-12-45456-480,"מעשיו של הנאשם קשים וחמורים ופגעו פגיעה מוחשית בשלטון החוק והסדר הציבורי, בביטחונו ושלומו של ציבור המשתמשים בדרך ובעבודת השוטרים הממלאים תפקידם לצורך הגנה על ביטחון הציבור ואכיפת שלטון החוק.",דיון והכרעה
65,ME-21-12-45456-480,לנסיבות מעשיו של הנאשם פנים רבים של חומרה:,דיון והכרעה
66,ME-21-12-45456-480,"הצטיידות במצבור נשק, אקדחים ורימון הלם – הנאשם הצטייד בארסנל נשק, שני אקדחים, רימון הלם ותחמושת תואמת.",דיון והכרעה
67,ME-21-12-45456-480,"הנאשם עשה שימוש ברכב שנגנב מהעיר נתניה ימים ספורים עובר לביצוע העבירות, כשהוא לבוש חרמונית ורעול פנים כדי להסתיר את זהותו.",דיון והכרעה
68,ME-21-12-45456-480,"אמנם לא הובהר האם מדובר במעשים מתוכננים או ספונטניים אך הצטיידתו מבעוד מועד בנשק, רכב גנוב ואמצעי הסתרה מדברים בעד עצמם.",דיון והכרעה
69,ME-21-12-45456-480,ריבוי מעשי ירי בסביבת מגורים– הנאשם היה מעורב במספר אירועי ירי.,דיון והכרעה
70,ME-21-12-45456-480,"אירוע הירי הראשון בוצע, סמוך לחצות, בצוותא עם אחר, באזור השכונה העתיקה בטייבה, סמוך למסגד.",דיון והכרעה
71,ME-21-12-45456-480,"הנאשם ואחר ירו, באמצעות אקדחים, מספר רב של יריות לאוויר ולכיוון בית סמוך, אחד הקליעים חדר לסלון בית בו ישנו באותה עת דייריו, שניים נוספים פגעו ברכב חונה וחלון חדר המדרגות.",דיון והכרעה
72,ME-21-12-45456-480,"אירוע הירי השני, בוצע, בסמוך לשעה 05:00,  בשכונה אחרת בעיר טייבה.",דיון והכרעה
73,ME-21-12-45456-480,"הנאשם יצא מהרכב הגנוב, כשהוא לבוש חרמונית ורעול פנים וניסה לירות, באמצעות אקדח מסוג גלוק, לעבר בית מגורים.",דיון והכרעה
74,ME-21-12-45456-480,"על אף שנתקל במעצור בנשק, לא חדל ממעשיו, תיקן את המעצור וירה לפחות ארבע יריות לעבר בניין מגורים ומכוניות חונות.",דיון והכרעה
75,ME-21-12-45456-480,"מייד ובסמוך המשיך במסע הירי, כשמושא אירוע הירי השלישי הוא בית עסק לממכר בשר בסמוך לכביש 444.",דיון והכרעה
76,ME-21-12-45456-480,הנאשם הגיע למקום נושא אקדח ורימון הלם והשליכו לעבר בית העסק אך בנס זה לא התפוצץ.,דיון והכרעה
77,ME-21-12-45456-480,"מיד לאחר מכן ירה מספר רב של יריות לכיוון בית עסק, וגרם נזק כבד לרכוש במקום.",דיון והכרעה
78,ME-21-12-45456-480,"אירוע הירי הרביעי, והחמור מכולם, מושא האישום השני, בוצע לעבר אוטובוס נוסע, בדרך ראשית, בשעת בוקר.",דיון והכרעה
79,ME-21-12-45456-480,"הנאשם חסם באמצעות רכבו את נתיב נסיעתו של אוטובוס חברת ""קווים"", בזמן שנהגו המתין שיזוז, מיקם את רכבו בצד צדו השמאלי של האוטובוס, עצר במרחק קצר ממנו, פתח את דלת רכבו, וירה לכיוון האוטובוס, בעוד נהגו, שנבהל מהירי, השתטח על מדרגות האוטובוס כדי שלא להיפגע.",דיון והכרעה
80,ME-21-12-45456-480,ניתן רק לשוות בדמיוננו את הבהלה והפחד הנורא שאחזו בנהג האוטובוס שעה שהנאשם יורה לעבר האוטובוס ולא שת ליבו לכך שמעמידו בסכנת חיים.,דיון והכרעה
81,ME-21-12-45456-480,בחינת מידת פגיעת מעשי הנאשם בערכים המוגנים מובילה למסקנה כי היא ברף גבוה ביותר.,דיון והכרעה
82,ME-21-12-45456-480,"בהקשר זה נתתי דעתי לריבוי עבירות הנשק, לרבות נשיאתו ושימוש בו במספר אירועי ירי באזורים מיושבים ולכיוון נהג אוטובוס, להימלטותו מכוחות המשטרה בנהיגה מסוכנת תוך סיכון משתמשי הדרך ולנזק הממוני הרב שנגרם.",דיון והכרעה
83,ME-21-12-45456-480,"הנאשם לא הפסיק את מעשיו מיוזמתו אלא רק לאחר שהתנגש בניידת משטרה ונעצר, ברכבו נמצא האקדח טעון ומוכן לשימוש חוזר ותחמושת רבה.",דיון והכרעה
84,ME-21-12-45456-480,"כל אחת מן העבירות בהן הורשע הנאשם מצדיקה כשלעצמה תגובה עונשית הולמת, צבר העבירות מחייב הטלת ענישה מחמירה וממושכת.",מדיניות הענישה הנוהגת
85,ME-21-12-45456-480,"הצדדים עתרו לעונש כולל בגין מכלול מעשי הנאשם, תוך התייחסות פרטנית למתחמי הענישה בכל אחת מהעבירות בהן הורשע.",מדיניות הענישה הנוהגת
86,ME-21-12-45456-480,"כאמור, ניתן לראות במכלול המעשים אירוע עונשי אחד אלא שעולה קושי לאתר בפסיקה מקרים דומים למקרה שבפנינו.",מדיניות הענישה הנוהגת
87,ME-21-12-45456-480,"לפיכך, אבחן תחילה את מתחמי הענישה בכל אחת מן העבירות בהן הורשע ולאחר מכן אקבע מתחם עונש כולל תוך התייחסות לנסיבותיהם היחודיות של מעשי הנאשם.",מדיניות הענישה הנוהגת
88,ME-21-12-45456-480,"הנאשם הורשע במסגרת האישום הראשון, בריבוי עבירות של ירי מנשק חם.",ירי מנשק חם 
89,ME-21-12-45456-480,"במסגרת הסדר הטיעון, כתב האישום תוקן לקולא כך שלנאשם יוחסה החלופה הקלה יותר, בהתאם לסעיף 340א(א).",ירי מנשק חם 
90,ME-21-12-45456-480,"עם זאת, כתב האישום מציין במפורש שהירי בוצע בסביבת מגורים.",ירי מנשק חם 
91,ME-21-12-45456-480,"נסיבה זו אופפת את ביצוע העבירות, ויש לקחתה בחשבון לצורך קביעת המתחם (עניין חלחייל, פסקה 9).",ירי מנשק חם 
92,ME-21-12-45456-480,"הנאשם הורשע בשתי עבירות של סיכון אדם בנתיב תחבורה, לכל אחת נסיבות מחמירות שונות.",סיכון חיי אדם בנתיב תחבורה 
93,ME-21-12-45456-480,"האחת, במסגרת האישום השני, בעבירה שנסיבותיה קשות וכוללת ירי לעבר נהג האוטובוס והעמדתו בסיכון חיים, ובמסגרת האישום השלישי, הנאשם ביצע ""עבירת מרדף"", המלטות משוטרים בנסיעה פרועה ומסכנת חיים.",סיכון חיי אדם בנתיב תחבורה 
94,ME-21-12-45456-480,מתחם הענישה בגין מעשים אלו לבדם נע בין 4-7 שנות מאסר.,סיכון חיי אדם בנתיב תחבורה 
95,ME-21-12-45456-480,"אשר לעבירה של נהיגה בשכרות, מתחם הענישה רחב וכשהוא מלווה בנהיגה מסוכנת כולל, על דרך הכלל, עונשי מאסר עד שנת מאסר.",סיכון חיי אדם בנתיב תחבורה 
96,ME-21-12-45456-480,(ראה פל (י-ם) 4023-12-14 מדינת ישראל נ' לייני (20.7.17); תד (חי') 12086-06-17 מדינת ישראל נ' קוטוקוב (27.5.19); נב (מרכז) 6295-01-18 מדינת ישראל נ' אבו זעילה (26.1.22) וההפניות שם).,סיכון חיי אדם בנתיב תחבורה 
97,ME-21-12-45456-480,"בנוסף, בצד עבירת הנהיגה בשכרות קבע המחוקק עונש פסילת מינימום בן 24 חודשים.",סיכון חיי אדם בנתיב תחבורה 
98,ME-21-12-45456-480,"לאחר ששקלתי את כלל השיקולים, בחנתי את מדיניות הענישה הנוהגת בכל אחת מן העבירות ומידת הפגיעה בערכים המוגנים, תוך מתן משקל לתיקון כתב האישום לקולא,  ולכך שמדובר באירוע מתמשך ללא נזק לגוף ולנפש, מצאתי לקבוע מתחם ענישה הנע בין 10-6 שנות מאסר.",סיכון חיי אדם בנתיב תחבורה 
99,ME-21-12-45456-480,"הנאשם, בן 26, בעברו הפלילי הרשעה אחת משנת 2019 בעבירת גניבת רכב והפרת הוראה חוקית, בגינה נדון למאסר בן 8 חודשים ולפסילת רישיון.",גזירת העונש המתאים לנאשם
100,ME-21-12-45456-480,"עוד לחובתו שבע הרשעות תעבורה, ובין היתר הורשע בעבירה של נהיגה בשכרות, בעבירה של נהיגה ללא שהוציא רישיון (2019) ונהיגה בזמן פסילה (2020).",גזירת העונש המתאים לנאשם
101,ME-21-12-45456-480,"בשנת 2021 נדון במסגרת פ""ל (פ""ת) 4217-09-20, בגין עבירות של נהיגה בזמן פסילה וללא רישיון נהיגה ונהיגה בקלות ראש, למאסר בן 15 חודשים הכולל הפעלת תנאי בן 9 חודשים, מאסר על תנאי בר הפעלה בן 10 חודשים שהינו בר הפעלה בענייננו, פסילת רשיון למשך 36 חודשי מאסר ופסילה על תנאי בת 6 חודשים.",גזירת העונש המתאים לנאשם
102,ME-21-12-45456-480,"כעולה מדו""ח סוציאלי שהוגש לתיק, הנאשם שולב בהליכי טיפול בבית המעצר והודח מהם פעמיים בשל הפרות משמעת.",גזירת העונש המתאים לנאשם
103,ME-21-12-45456-480,"בגזר דינו בתיק התעבורה נטען, שעובר טיפול קבוצתי ייעודי לעברייני תעבורה.",גזירת העונש המתאים לנאשם
104,ME-21-12-45456-480,"מעשיו מוכיחים, כי מסוכנותו נותרה בעינה ואף התעצמה.",גזירת העונש המתאים לנאשם
105,ME-21-12-45456-480,"הנאשם אינו נרתע מעונשי מאסר ופסילה שהוטלו עליו, סובל מבעיית אלכוהול ואינו בשל לטיפול.",גזירת העונש המתאים לנאשם
106,ME-21-12-45456-480,"כעולה מדברי אמו, הוא אינו נענה לסמכות המשפחה ואינו רוצה בעזרתה.",גזירת העונש המתאים לנאשם
107,ME-21-12-45456-480,"התמונה העולה מנתוניו מדאיגה מאד והסיכון כי ימשיך ויבצע עבירות נשק ואלימות, רב.",גזירת העונש המתאים לנאשם
108,ME-21-12-45456-480,"לזכותו אתחשב בגילו הצעיר, בהודאתו ובעברו הפלילי שאינו מכביד.",גזירת העונש המתאים לנאשם
109,ME-21-12-45456-480,נסיבות הנאשם מחייבות ליתן משקל נכבד לשיקולי הרתעת היחיד.,גזירת העונש המתאים לנאשם
110,ME-21-12-45456-480,"טיב מעשיו, ריבוי עבירות הנשק, מצדיקים להתחשב גם בשיקול הרתעת הרבים ולמקם את עונשו במרכז מתחם הענישה.",גזירת העונש המתאים לנאשם
111,ME-21-12-45456-480,"לאחר ששקלתי את כלל השיקולים, ונתתי משקל גם לרצון שמביע לתקן את דרכיו, אמקם את עונשו בחלק התחתון של המתחם.",גזירת העונש המתאים לנאשם
112,ME-21-12-45456-480,"מטעמים דומים, ראיתי להפעיל את עונש המאסר על תנאי בן 10 חודשים, חלקו בחופף למאסרו.",גזירת העונש המתאים לנאשם
113,ME-21-12-45456-480,"לצד זאת, אטיל על הנאשם מאסר על תנאי ועונש פסילה כבד ואשית עליו פיצוי לניזוקים ממעשיו.",גזירת העונש המתאים לנאשם
114,ME-21-12-45456-480,5 שנות מאסר בפועל החל מיום מעצרו 2.12.21.,"אני גוזרת, אפוא,  על הנאשם את העונשים הבאים:"
115,ME-21-12-45456-480,"הפעלה בחופף ובמצטבר מאסר על תנאי בן 10 חודשים שניתן בפ""ל (פ""ת) 4217-09-20 מדינת ישראל נ' ג'אבר (23.2.21), כך שסך הכל ירצה עונש מאסר בן שבע שנים.","אני גוזרת, אפוא,  על הנאשם את העונשים הבאים:"
116,ME-21-12-45456-480,"15 חודשי מאסר על תנאי, לבל יעבור הנאשם עבירת נשק מסוג פשע או עבירה הכוללת נהיגה מסכנת במשך 3 שנים מיום שחרורו.","אני גוזרת, אפוא,  על הנאשם את העונשים הבאים:"
117,ME-21-12-45456-480,12 חודשי מאסר לבל יעבור עבירת אלימות מסוג פשע או עבירה של נהיגה בשכרות או עבירה של נהיגה בזמן פסילה במשך 3 שנים מיום שחרורו.,"אני גוזרת, אפוא,  על הנאשם את העונשים הבאים:"
118,ME-21-12-45456-480,פסילה מלקבל או להחזיק ברישיון נהיגה מכל סוג למשך 4 שנים החל מיום שחרורו.,"אני גוזרת, אפוא,  על הנאשם את העונשים הבאים:"
119,ME-21-12-45456-480,ובמצטבר לכל עונש פסילה אחר שהוטל עליו.,"אני גוזרת, אפוא,  על הנאשם את העונשים הבאים:"
120,ME-21-12-45456-480,"יופעלו 6 חודשים פסילה ע""ת מפ""ל (פ""ת) 4217-09-20 בחופף.","אני גוזרת, אפוא,  על הנאשם את העונשים הבאים:"
121,ME-21-12-45456-480,12 חודשי פסילה למשך 3 שנים מיום שחרורו שלא יבצע עבירה של נהיגה בזמן פסילה או נהיגה בשכרות.,"אני גוזרת, אפוא,  על הנאשם את העונשים הבאים:"
122,ME-21-12-45456-480,"פיצוי בסך 14,000 ₪ שיחולק באופן הבא: 3,000 ₪ למר מוחמד עבדול רחמן; 2,000 ₪ למר מוחמד ג'באלי; 4,000 ₪ לבעל בית העסק ""מלך הבשר"" (הנפגעים מושא האישום הראשון); 3,000 ₪ ל-י.ר. (הנפגע מושא האישום השני); 2,000 ₪ למר מחמוד עזאם (הנפגע מושא האישום השלישי).","אני גוזרת, אפוא,  על הנאשם את העונשים הבאים:"
123,ME-21-12-45456-480,הפיצוי ישולם ב-10 תשלומים שווים ורצופים החל מיום 1.6.23 ויועבר לנפגעים על פי פרטים שתעביר המאשימה למזכירות בית המשפט.,"אני גוזרת, אפוא,  על הנאשם את העונשים הבאים:"
124,ME-21-12-45456-480,זכות ערעור לבית המשפט העליון תוך 45 יום.,"אני גוזרת, אפוא,  על הנאשם את העונשים הבאים:"
125,ME-21-12-45456-480,הנשק והתחמושת יושמדו.,"אני גוזרת, אפוא,  על הנאשם את העונשים הבאים:"
126,ME-21-12-45456-480,"ניתן היום,  ז' ניסן תשפ""ג, 29 מרץ 2023, במעמד הצדדים.","אני גוזרת, אפוא,  על הנאשם את העונשים הבאים:"
