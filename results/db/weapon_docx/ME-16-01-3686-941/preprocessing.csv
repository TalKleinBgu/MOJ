,verdict,text,part
0,ME-16-01-3686-941,"מדינת ישראל
ע""י ב""כ עו""ד מפרקליטות מחוז חיפה – פלילי",מאשימה
1,ME-16-01-3686-941,מוחמד ג'בארין ת.ז.,נאשם
2,ME-16-01-3686-941,"xxxxxxxxx
ע""י ב""כ עו""ד עאדל בויראת",נאשם
3,ME-16-01-3686-941,"ב""כ המאשימה- עו""ד אדם סרי",נוכחים:
4,ME-16-01-3686-941,"ב""כ הנאשם – עו""ד עאדל בויראת",נוכחים:
5,ME-16-01-3686-941,הנאשם הובא באמצעות הליוו,נוכחים:
6,ME-16-01-3686-941,"חוק העונשין, תשל""ז-1977: סע'  29, 144(א), 144(ב), 144(ג), 40יא(2), 40יג(ב)",נוכחים:
7,ME-16-01-3686-941,"חוק סדר הדין הפלילי (סמכויות אכיפה - מעצרים), תשנ""ו-1996: סע'  61(ג)",נוכחים:
8,ME-16-01-3686-941,"חוק סדר הדין הפלילי [נוסח משולב], תשמ""ב-1982",נוכחים:
9,ME-16-01-3686-941,"הנאשם הודה במסגרת הסדר טיעון חלקי, שלא כלל הסדר אודות העונש, בכתב אישום מתוקן לאחר שהתנהלו מספר ישיבות הוכחות.",גזר דין
10,ME-16-01-3686-941,כתב האישום המתוקן כלל שני אישומים עם ריבוי עבירות:,גזר דין
11,ME-16-01-3686-941,"האישום הראשון, בגין החזקת נשק שלא כדין לפי סעיפים 144(א)(רישא + סיפא) + 144(ג) לחוק העונשין (4 עבירות), נשיאה והובלת נשק לפי סעיפים 144(ב)(רישא + סיפא) + 144 (ג) לחוק העונשין (2 עבירות).",גזר דין
12,ME-16-01-3686-941,"באישום זה תואר שהחל משנת 2011 ועד לסוף שנת 2015, החזיק הנאשם בסמוך לביתו בכפר סאלם תת מקלע מאולתר וכן שתי מחסניות, כוונת אופטית, ידית הסתערות ורצועה לנשק וכן כדורים בקוטר 9 מ""מ.",גזר דין
13,ME-16-01-3686-941,"בנוסף, החל מתחילת שנת 2015 עד לספטמבר 2105 החזיק הנאשם בסמוך לביתו רובה בריחי תוצרת צ'כיה בקליבר 22 מ""מ.",גזר דין
14,ME-16-01-3686-941,במהלך ספטמבר הוא הוביל ונשא את הרובה הבריחי ברכבו מכפר סאלם לכפר זלפה ומסר אותו לאחיו על מנת שיחביא אותו עבורו.,גזר דין
15,ME-16-01-3686-941,אחיו החביא את הנשק בסמוך בביתו והנאשם החזיק אותו בכפר זלפה עד ליום 22.11.15.,גזר דין
16,ME-16-01-3686-941,"בנוסף תואר שהחל משנת 2013 ועד ליוני 2014  הנאשם החזיק בכפר סאלם בסמוך לביתו רובה סער מסוג אמ-16 מודל A1 קליבר 5.56 וכן ארבע מחסניות ורצועה לנשק והחל מיוני 2014 עד ליום 22.11.15 הוא החזיק באמ-16, במחסניות, וברצועה בכפר זלפה.",גזר דין
17,ME-16-01-3686-941,"החל מאמצע שנת 2014 עד נובמבר 2015 הוא החזיק בכפר סאלם בסמוך לביתו אקדח חצי אוטומטי מסוג ברטה, קליבר 22, וכן מחסנית ריקה ו- 48 כדורים כאשר במהלך נובמבר 2015 הוא הוביל ונשא את אקדח הברטה המחסנית והכדורים  ברכבו לכפר זלפה ומסר אותם לאחיו על מנת שיחביא אותם עבורו.",גזר דין
18,ME-16-01-3686-941,"האח מסר את אקדח הברטה, המחסניות והכדורים לשכנו על מנת שהלה יחביא אותם עבור הנאשם והנאשם החזיק בהם בכפר זלפה עד ליום 22.11.15.",גזר דין
19,ME-16-01-3686-941,עוד תואר באישום הראשון שבין השנים 2011 – 2015 בהזדמנויות שונות ירה הנאשם באמצעות כלי הנשק האמורים.,גזר דין
20,ME-16-01-3686-941,ביום 22.11.15 נתפסו כלי הנשק בכפר סאלם ובכפר זלפה.,גזר דין
21,ME-16-01-3686-941,"על פי האישום השני, הורשע הנאשם בעבירות בנשק (החזקה) לפי סעיפים 144(א)(רישא + סיפא( + 144 (ג) + 29 לחוק העונשין (2 עבירות).",גזר דין
22,ME-16-01-3686-941,"כמתואר באישום השני, החזיק הנאשם במהלך שנת 2009 יחד עם אחר בצוותא חדא רובה MP5, מחסניות, וכדורים.",גזר דין
23,ME-16-01-3686-941,"בשנת 2011, החזיקו הנאשם והאחר בצוותא חדא תת מקלע מאולתר וכן מחסנית וכדורים.",גזר דין
24,ME-16-01-3686-941,הנאשם והאחר החזיקו בתת המקלע המאולתר והמחסניות במטע זיתים בעאוויה עד לתפיסתם על ידי המשטרה ביום 20.12.15 שאז נתפס תת המקלע המאולתר בסמוך לביתו של האחר.,גזר דין
25,ME-16-01-3686-941,"נטען שבגין ששת עבירות החזקת הנשק, העונש המירבי הוא 7 שנות מאסר בגין כל עבירה, ובגין שתי העבירות של נשיאה והובלת נשק, העונש המירבי בגין כל עבירה עומד על 10 שנות מאסר.","טיעוני ב""כ המדינה לעונש"
26,ME-16-01-3686-941,באשר למתחם העונש ההולם נטען כי יש לקבוע מתחמים נפרדים בגין כל כלי נשק בו החזיק או נשא הנאשם.,"טיעוני ב""כ המדינה לעונש"
27,ME-16-01-3686-941,"דהיינו, כי מדובר בששה אירועים שונים כאשר בגין האירוע הראשון, השלישי, החמישי, והשישי המתחם נמצא בין שנתיים עד ארבע שנות מאסר ובגין האירוע השני (הרובה הבריחי)– 2.5 – 5 שנות מאסר ובגין האירוע הרביעי (אקדח הברטה) – 1.5 – 4 שנות מאסר.","טיעוני ב""כ המדינה לעונש"
28,ME-16-01-3686-941,נטען שנפגע הערך החברתי המוגן של בטחון הציבור.,"טיעוני ב""כ המדינה לעונש"
29,ME-16-01-3686-941,"נטען שמדובר בפגיעה קשה בערך המוגן כיוון שהנאשם החזיק בלא פחות מששה כלי נשק בשנים 2009 ו- 2011 עד 2015 וירה בארבעה מהם כאשר שניים מהם היו תתי-מקלע מאולתרים בהם הוא החזיק ארבע שנים תמימות, רובה בריחי בו החזיק כ- 11 חודשים, רובה סער בו החזיק כשנתיים, ואקדח ברטה בו החזיק כשנה וחצי.","טיעוני ב""כ המדינה לעונש"
30,ME-16-01-3686-941,המדינה ביקשה שלא לאמץ את המלצות תסקיר שירות המבחן במקרה דנן; הוזכר שמדובר במסמך שהוא בגדר המלצה בלבד.,"טיעוני ב""כ המדינה לעונש"
31,ME-16-01-3686-941,נטען ששירות המבחן התקשה לשלול את הסיכון להישנות התנהגות דומה לאור התרשמות מפער בין תפקודו הכללי של הנאשם לבין המיוחס לו בכתב האישום המתוקן.,"טיעוני ב""כ המדינה לעונש"
32,ME-16-01-3686-941,בסופו של עניין ביקשה המדינה להשית על הנאשם מאסר ממושך בגין כל אירוע בתוך מתחמי הענישה ההולמים ובמצטבר באופן חלקי ובדיון בעל פה הוסף שמבוקש ענישה 'דו-ספרתית'.,"טיעוני ב""כ המדינה לעונש"
33,ME-16-01-3686-941,כמו כן ביקשה המדינה להטיל מאסר מותנה מרתיע וקנס כספי מרתיע.,"טיעוני ב""כ המדינה לעונש"
34,ME-16-01-3686-941,"בדיון הוסיף ב""כ המדינה וטען כי טענת הסניגור לעניין מעצר בלתי חוקי אינה נכונה כאשר ניתנה הכרעת דין בתוך התקופה של 9 חודשים וכך לא חל סעיף 61(ג) לחוק סדר הדין הפלילי (מעצרים).","טיעוני ב""כ המדינה לעונש"
35,ME-16-01-3686-941,"כמו כן התייחס ב""כ המדינה לשותף באישום השני לגביו נקבעו מתחמים של 10 – 18 חודשי מאסר ו- 18 עד 48 חודשי מאסר ובסופו של דבר נגזרו עליו 18 חודשי מאסר בסך הכל.","טיעוני ב""כ המדינה לעונש"
36,ME-16-01-3686-941,נטען שאין לגזור גזירה שווה ביחס לנאשם כאן כאשר שם היה מדובר באישום אחד בלבד ועונש מקל.,"טיעוני ב""כ המדינה לעונש"
37,ME-16-01-3686-941,בפתח דבריו טען הסניגור שיש לקחת בחשבון בעת גזירת העונש שבהתאם לסעיף 61(ג),טיעוני הסניגור לעונש
38,ME-16-01-3686-941,לחוק המעצרים נמצא הנאשם במעצר לא חוקי החל מיום 4.10.16 כאשר המדינה לא הגישה בקשה לבית המשפט להאריך את מעצרו לאחר שחלפו 9 חודשים ממועד פתיחת ההליך.,טיעוני הסניגור לעונש
39,ME-16-01-3686-941,"הסניגור הטעים והודה שהוא הסכים להארכת המעצר בתחילת הטיעונים לעונש לאחר שהנושא הועלה, אך חזר וטען שיש לקחת עניין זה בחשבון בעת גזירת הדין.",טיעוני הסניגור לעונש
40,ME-16-01-3686-941,מבחינת ראיות ביקש הסניגור להסתמך על מזכר שערך אחד השוטרים וסומן נ/1 המתאר את הסגרת הנשקים על ידי הנאשם ביום 1.12.15 לאחר מעצרו.,טיעוני הסניגור לעונש
41,ME-16-01-3686-941,"ב""כ הנאשם ביקש לאמץ המלצת שירות המבחן כאשר נטען שמדובר בהערכה מקצועית ומאוזנת.",טיעוני הסניגור לעונש
42,ME-16-01-3686-941,צויין עוד שהנאשם נמצא במעצר בתקופה של יותר משנה ונותר אף בסיווג 'בטחוני' על אף הצהרת המדינה לפרוטוקול מיום 10.1.16 כי הנאשם אינו מואשם בעבירות בטחון.,טיעוני הסניגור לעונש
43,ME-16-01-3686-941,הסניגור טען שבכך נותר מרשו ללא הצדקה בתנאים קשים אף מהתנאים הקשים של מעצר רגיל.,טיעוני הסניגור לעונש
44,ME-16-01-3686-941,"נטען גם שכתב האישום המקורי ייחס לנאשם סחר בנשק עם תושב שטחים אך לאחר שנשמעו חלק מהראיות, נמחק האישום האמור.",טיעוני הסניגור לעונש
45,ME-16-01-3686-941,נטען שהנאשם הודה בעבירות שיוחסו לו בהזדמנות הראשונה לאחר תיקון כתב האישום.,טיעוני הסניגור לעונש
46,ME-16-01-3686-941,נטען עוד שכפי שעולה ממסמך נ/1 הנאשם שיתף פעולה ומסר את כל הנשקים נשוא האישומים השונים ובנוסף הכריח את המעורבים האחרים לשתף פעולה ולמסור את הנשקים שהיו אצלם.,טיעוני הסניגור לעונש
47,ME-16-01-3686-941,נטען שיש בכך כדי לשקף לקיחת אחריות אמיתית וחרטה כנה.,טיעוני הסניגור לעונש
48,ME-16-01-3686-941,"נטען שהנאשם הודה בחקירתו ש""יש לו תחביב של החזקת נשקים, שהוא ירה בחורשה"" אך נטען שאין מדובר בירי כלפי  בני אדם או אף באיזור מגורים.",טיעוני הסניגור לעונש
49,ME-16-01-3686-941,"בתסקיר מיום 23.11.16 פורט שהנאשם הוא בן 35, נשוי ואב לשלושה ילדים צעירים שטרם מעצרו עבד בדיר כבשים שבבעלותו ועסק בממכר ציוד לגידולם.",תסקיר שירות המבחן
50,ME-16-01-3686-941,צויין שמשפחת מוצאו נורמטיבית.,תסקיר שירות המבחן
51,ME-16-01-3686-941,עוד עלה שאמו נהרגה בתאונת דרכים לפני חודשים ספורים בהיותה בת 56 כאשר היתה בדרכה לבקרו בבית המעצר (בדיון צויין כי דודתו שהיתה עמה ברכב נפטרה מפצעיה לאחר תקופת אשפוז).,תסקיר שירות המבחן
52,ME-16-01-3686-941,"הנאשם סיים 12 שנות לימוד, המשיך ולמד הנדסת תוכנה ומחשבים וסיים קורס טכנאי סלולרי.",תסקיר שירות המבחן
53,ME-16-01-3686-941,"כמו כן, בעבר הוא עבד בתחום הריצוף.",תסקיר שירות המבחן
54,ME-16-01-3686-941,צויין שאין לחובתו עבד פלילי כלשהו.,תסקיר שירות המבחן
55,ME-16-01-3686-941,"בנוסף, צויין שהוא שהה בתנאים של עצור בטחוני ללא התנאים המוענקים לעצורים רגילים משך כל תקופת המעצר.",תסקיר שירות המבחן
56,ME-16-01-3686-941,בפגישה עם שירות המבחן הוא הודה בעבירות שיוחסו לו וגילה מודעות למעשיו והסיכון שבהם.,תסקיר שירות המבחן
57,ME-16-01-3686-941,הוא שלל סכסוכים או כוונות לבצע שימוש בנשק או קשרים עם גורמים שליליים במהלך חייו.,תסקיר שירות המבחן
58,ME-16-01-3686-941,"הנאשם תיאר בפני שירות המבחן את נשיאת הנשק ""על רקע דחף בלתי נשלט לרכישה ולאיסוף נשקים, בעטיו לאורך השנים, הוא מחזיק בנשקים מסוגים שונים.",תסקיר שירות המבחן
59,ME-16-01-3686-941,..,תסקיר שירות המבחן
60,ME-16-01-3686-941,"עם זאת, שירות המבחן אבחן שקיימת יכולת ראשונית מצד הנאשם לברר את עמדותיו ותפיסותיו ולבחון את התנהלותו על מנת לערוך שינוי.",תסקיר שירות המבחן
61,ME-16-01-3686-941,לאור האמור הומלץ לשלבו בהתערבות טיפולית יעודית לעוברי חוק מהמגזר הערבי המעורבים בתחום הנשק העשויה להביא להפחתת הסיכון להישנות התנהגות בעייתית מצידו בעתיד.,תסקיר שירות המבחן
62,ME-16-01-3686-941,כך הומלץ על הטלת מבחן למשך שנה שבמהלכה הוא ישולב בקבוצה היעודית.,תסקיר שירות המבחן
63,ME-16-01-3686-941,"הנאשם יליד 1981, כבן 35, עצור מיום 22.11.15 ונעדר עבר פלילי.",דיון
64,ME-16-01-3686-941,הערכים החברתיים המוגנים שנפגעו הם שמירה על בטחון הציבור ובאופן עקיף שמירה על הסדר הציבורי.,דיון
65,ME-16-01-3686-941,מידת הפגיעה בערכים אלה היתה משמעותית לאור ההיקף הנרחב של החזקת הנשקים ונשיאתם באישומים השונים.,דיון
66,ME-16-01-3686-941,"ברור שנדרש תכנון מוקדם לביצוע העבירות, וביתר שאת באישומים בהם הועברו הנשקים לידי אחרים והוחבאו על ידם בניצוחו של הנאשם.",דיון
67,ME-16-01-3686-941,"חלקו היחסי של הנאשם היה דומיננטי, אם לא בלעדי, בכל העבירות.",דיון
68,ME-16-01-3686-941,"היות שמדובר בנשק חם ובחלק מן המקרים בנשקים התקפיים מסוכנים כגון רובים, רובה סער, רובה בריחי, ותתי מקלעים, היה פוטנציאל לגרימת נזק משמעותי.",דיון
69,ME-16-01-3686-941,הסיבות שהביאו את הנאשם לביצוע העבירה לא היו מוצדקות (אם כי אחזור לעניין זה בהמשך) וברור כי הנאשם הבין את הפסול במעשיו.,דיון
70,ME-16-01-3686-941,"במקרה זה התשובה לשאלה אם מדובר במספר אירועים או באירוע אחד מתמשך, אינה חדה.",דיון
71,ME-16-01-3686-941,"מחד, מדובר במספר נשקים שרכישתם והסתרתם נעשו במקומות שונים ובזמנים שונים ובשיתוף עם אנשים שונים.",דיון
72,ME-16-01-3686-941,"בהסתמך על בסיס זה טענה המדינה שמדובר בששה אירועים נפרדים שבגין כל אחד מהם יש מקום לקבוע מתחם שונה: אירוע החזקת תת המקלע המאולתר; מחסניות כדורים ואמצעים נוספים; אירוע החזקה ונשיאה של רובה בריחי; אירוע החזקת רובה סע 16 -M, ארבע מחסניות ורצועה לנשק; אירוע החזקה ונשיאת אקדח ברטה, מחסנית וכדורים; אירוע החזקת רובה MP5 ומחסנית ואירוע החזקת תת מקלע מאולתר, כדורים ומחסנית.",דיון
73,ME-16-01-3686-941,"מאידך, פורט בסעיף 8 לכתב האישום המתוקן שבין השנים 2011 עד 2015 בהזדמנויות שונות, ירה הנאשם בכלי הנשק השונים.",דיון
74,ME-16-01-3686-941,"ממצא זה מצביע יותר מלכאורה, על קשר הדוק בהחזקת כל הנשקים והשימוש בהם - כך שמצטיירת תמונה של מעין 'תכנית' כוללת להחזיק אוסף נשקים בבחינת אדם המוצא סיפוקו בעצם החזקת האוסף והשימוש בו שלא כלל יש להדגיש שימוש לצורך ביצוע עבירות או אף ירי בקרבת בני אדם.",דיון
75,ME-16-01-3686-941,יש עוד לציין שכתב האישום חולק לשני אישומים שונים כאשר חלק מהעבירות בוצעו יחד עם אדם אחר.,דיון
76,ME-16-01-3686-941,"ביחס לנשקים הכבדים יותר, יש לקבוע לטעמי מתחם הולם שבין 1.5 עד 4 שנות מאסר בפועל ובגין החזקת האקדח בין 1 עד 3 שנות מאסר בפועל.",דיון
77,ME-16-01-3686-941,"אולם, יובהר שנסיבות המקרה מצדדות בהפעלת סעיף 40יג(ב) באופן שייגזר עונש כולל לכל האירועים.",דיון
78,ME-16-01-3686-941,"על רקע האמור בתסקיר ונסיבות המקרה כפי שמצטיירות בכתב האישום המתוקן,  שוכנעתי שיש מקום להעדיף שיקולי שיקום על פני שיקולי ענישה ואפרט: ראשית, יצויין למען הסדר שכתב האישום השתנה באופן מהותי כשתוקן, כאשר תחילה, הואשם הנאשם בשלושה אישומים כאשר האישום השני והאישום השלישי כללו סחר בנשק וניסיון לסחור בנשק, עבירות שנעלמו מכתב האישום המתוקן.",דיון
79,ME-16-01-3686-941,"שנית, יצויין שבמבט ראשון עולה תמונה מדאיגה ביותר בקשר להחזקת כל כך הרבה נשקים לאורך תקופה ארוכה ואכן הנאשם סווג בתחילת ההליך כעצור בטחוני.",דיון
80,ME-16-01-3686-941,"ברם, הובהר על ידי המדינה בהגינותה כי העבירות בהן הואשם והורשע בסופו של דבר לא נשאו כל אופי בטחוני.",דיון
81,ME-16-01-3686-941,"בחינת התסקיר מעלה כי הנאשם אסף את הנשקים והחזיק בהם כמי שמונע על פי דחפים התמכרותיים ובכך הוא דומה לכל ""מכור"" אחר.",דיון
82,ME-16-01-3686-941,"כאמור בכתב האישום, משך כל השנים לא נעשה על ידו כל שימוש אחר בנשקים או אף הכנה לשימוש כאמור.",דיון
83,ME-16-01-3686-941,לשיקולי הענישה יש עוד להוסיף את תאונת הדרכים הטרגית שגרמה למותן של אמו ודודתו בדרכן לבקרו במעצרו כאשר אירוע זה מהווה נסיבה שניתן להתחשב בה בפסיקת העונש כאמור בסעיף 40יא(2) לחוק.,דיון
84,ME-16-01-3686-941,"אמנם, מדובר בפגיעה שקשורה אך בעקיפין באירועים, אך כפי שצויין בתסקיר, מותן בנסיבות שתוארו, הגביר אצל הנאשם את ""הבנתו לחומרת מעשיו והאיסור בהתנהגותו"" (שם).",דיון
85,ME-16-01-3686-941,יוער שהנאשם גם הביע חרטה אמיתית וכנה ובנוסף דאג באופן אקטיבי לאיסוף ולמסירת כל כלי הנשק שנכללו באישומים.,דיון
86,ME-16-01-3686-941,"לצד זה יש עוד לציין את העובדה שהנאשם שהה במעצר תקופה ארוכה למדי, חלקה באופן לא חוקי, לתקופה שכבר הצטברה ליותר משנה, כך שגם אם לא יענש במאסר נוסף, הוא חווה כבר עונש משמעותי כאשר יש לציין שהוא שהה בתנאים מחמירים במיוחד לאור סיווגו כעציר בטחוני.",דיון
87,ME-16-01-3686-941,מכל האמור הגעתי למסקנה שיש להשית על הנאשם את העונשים הבאים:,דיון
88,ME-16-01-3686-941,תקופת מבחן למשך שנתיים במהלכה ישתתף בתכנית השיקום שתוארה בתסקיר שירות המבחן.,דיון
89,ME-16-01-3686-941,12 חודשי מאסר על תנאי למשך 3 שנים מהיום שיחולו במידה ויעבור עבירות נשק מסוג פשע.,דיון
90,ME-16-01-3686-941,"קנס בסך 10,000 ₪ לתשלום עד ליום 30.1.17.",דיון
91,ME-16-01-3686-941,חילוט כלי הנשק שנתפסו.,דיון
92,ME-16-01-3686-941,זכות ערעור תוך 45 ימים.,דיון
93,ME-16-01-3686-941,"5129371ניתן היום,  כ""א כסלו תשע""ז, 21 דצמבר 2016, בנוכחות הצדדים.",דיון
