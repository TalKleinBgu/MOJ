,verdict,text,part
0,ME-20-11-8333-812,"ע""י ב""כ עו""ד סתיו שפירא (פמ""י)",מדינת ישראל 
3,ME-20-11-8333-812,"חוק העונשין, תשל""ז-1977: סע'  40ג(א), 40ו, 40ז, 144, 144(ב), 340א(ב), 340א(ב)(1), 2, 40יא, 40יא(10), 40יא(9)","ע""י ב""כ עו""ד מוחמד מחמוד"
4,ME-20-11-8333-812,"הנאשם הורשע לפי הודאתו במסגרת הסדר טיעון בשתי עבירות: עבירה של נשיאת נשק לפי סעיף 144(ב) לחוק העונשין, התשל""ז-1977 (להלן: חוק העונשין או: החוק), וכן עבירה של ירי מנשק חם לפי סעיף 340א(ב)(1) ו-(2) לחוק.",רקע
5,ME-20-11-8333-812,"בהתאם לעובדות כתב האישום המתוקן בהן הודה הנאשם, משפחת הנאשם ומשפחת המתלונן מתגוררות בשכנות זו לזו בשכונת שועפאט.",רקע
6,ME-20-11-8333-812,בין שתי המשפחות קיים סכסוך ממושך בענייני מקרקעין.,רקע
7,ME-20-11-8333-812,"ביום 7.7.2019 בסמוך לשעה 18:20, נשא הנאשם כלי נשק שטיבו אינו ידוע במדויק למאשימה ללא רישיון ושלא כדין, כאשר הנשק האמור טעון במחסנית מלאה בכדורים בקוטר של 9 מ""מ.",רקע
8,ME-20-11-8333-812,"בעת שהנאשם היה במרחק של כ-30 מטרים מבית המתלונן, הוא הבחין במתלונן יושב במרפסת ביתו, ואז ירה לעבר בית המתלונן מספר יריות במטרה להפחיד את המתלונן ולהקניטו.",רקע
9,ME-20-11-8333-812,לאחר מכן ברח הנאשם לביתו.,רקע
10,ME-20-11-8333-812,"הצדדים לא באו להסכמה לעניין העונש, וכל צד נותר חופשי בטיעוניו.",רקע
11,ME-20-11-8333-812,"לבקשת הסנגור, הוזמן תסקיר לעונש בעניינו של הנאשם.",רקע
12,ME-20-11-8333-812,"מהתסקיר עולה שהנאשם הוא בן 29, רווק, מתגורר בבית הוריו.",תסקיר שירות המבחן
13,ME-20-11-8333-812,בשש השנים האחרונות הנאשם עובד כנהג משאית.,תסקיר שירות המבחן
14,ME-20-11-8333-812,"לנאשם הרשעה קודמת בעבירות של פרסום דברי תמיכה בארגון טרוריסטי, הסתה לאלימות ולטרור, וגילוי הזדהות עם ארגון טרוריסטי.",תסקיר שירות המבחן
15,ME-20-11-8333-812,"בגין הרשעה זו, הנאשם ריצה בעבר עונש של 7 חודשי מאסר בפועל.",תסקיר שירות המבחן
16,ME-20-11-8333-812,"אשר לעבירות נושא התיק הנוכחי – בתסקיר צוין כי הנאשם התקשה ליטול אחריות למעשים, והשליכם על המתלונן (יצוין כי בפתח דיון הטיעונים לעונש לפניי, הנאשם הבהיר לשאלתי כי הוא אינו חוזר בו מהודאתו במעשים בגינם הורשע).",תסקיר שירות המבחן
17,ME-20-11-8333-812,"לגישת שירות המבחן, מעשיו של הנאשם מבטאים דפוס התנהגות אימפולסיבי וחסר שיקול דעת, כאשר הרקע לכך נעוץ בטשטוש גבולות במסגרת משפחת המוצא.",תסקיר שירות המבחן
18,ME-20-11-8333-812,"שירות המבחן העריך כי קיים סיכון בינוני להישנות אירוע אלים, וכן קיים סיכון בינוני לחומרת פגיעה גבוהה בגין כך.",תסקיר שירות המבחן
19,ME-20-11-8333-812,"שירות המבחן נפגש גם עם המתלונן שהוא בן 50, רווק.",תסקיר שירות המבחן
20,ME-20-11-8333-812,המתלונן ממשיך לגור בסמיכות לנאשם גם היום.,תסקיר שירות המבחן
21,ME-20-11-8333-812,"הוא תיאר סכסוך רב שנים, אלים והדדי בין שתי המשפחות, לצד הליך משפטי להסדרת נקודות המחלוקת.",תסקיר שירות המבחן
22,ME-20-11-8333-812,"לדברי המתלונן, למרות שנחתם הסכם סולחה בין המשפחות, ההסכמות לא מולאו על-ידי הצדדים.",תסקיר שירות המבחן
23,ME-20-11-8333-812,"המתלונן תיאר את האירוע נושא כתב האישום כמטלטל, מפתיע ומפחיד.",תסקיר שירות המבחן
24,ME-20-11-8333-812,"לדברי המתלונן, כיום ישנה רגיעה ביחסים בין שתי המשפחות תוך התנהלות חיובית מצד הנאשם כלפיו, אותה מייחס המתלונן להליך הפלילי.",תסקיר שירות המבחן
25,ME-20-11-8333-812,המתלונן שלל חשש לחייו מצד הנאשם כיום.,תסקיר שירות המבחן
26,ME-20-11-8333-812,"בד בבד, המתלונן ביטא אי ודאות ביחס להשלכות שעלולות להיות לגזר הדין על היחסים עם הנאשם.",תסקיר שירות המבחן
27,ME-20-11-8333-812,"מבחינת גורמי סיכוי להימנעות מעבירות – שירות המבחן ציין כי הנאשם מגלה יכולת לשמור על יציבות תעסוקתית, ובשנים האחרונות ביטא רצון לניהול אורח חיים נורמטיבי.",תסקיר שירות המבחן
28,ME-20-11-8333-812,"זאת ועוד, שירות המבחן לא התרשם מדפוסי התמכרות לחומרים פסיכו-אקטיביים.",תסקיר שירות המבחן
29,ME-20-11-8333-812,"מבחינת גורמי סיכון להישנות עבירות – שירות המבחן התרשם מקושי בנטילת אחריות למעשים; טשטוש הרקע שהוביל לביצועם; העדר גורמי תמיכה שמתנגדים להפרת חוק; וכן קיומו של סכסוך ממושך בין משפחת הנאשם למשפחת המתלונן, שעלול להוביל להסלמה נוספת בעתיד.",תסקיר שירות המבחן
30,ME-20-11-8333-812,במישור ההמלצה העונשית – שירות המבחן שקל את חומרת העבירות ואת ההתרשמות כי הנאשם התקשה בקבלת אחריות על מעשיו ועל השלכותיהם על המתלונן.,תסקיר שירות המבחן
31,ME-20-11-8333-812,"בהתחשב בכך, שירות המבחן המליץ על הטלת ענישה מוחשית שתחדד עבור הנאשם את חומרת מעשיו, וזאת בדרך של מאסר בפועל בצירוף מאסר מותנה שצופה פני עתיד.",תסקיר שירות המבחן
32,ME-20-11-8333-812,"המאשימה עמדה בטיעוניה על כך שהמעשים בגינם הורשע הנאשם בוצעו ביולי 2019, בטרם ההחמרה שחלה בהנחית פרקליט המדינה מס' 9.16 לגבי מדיניות הענישה בעבירות נשק לאחר תיקון מס' 140 לחוק העונשין.",טיעוני הצדדים לעונש
33,ME-20-11-8333-812,"בנסיבות המקרה דנן, המאשימה טענה למתחם עונש הולם שנע מ-30 עד 48 חודשי מאסר בפועל.",טיעוני הצדדים לעונש
34,ME-20-11-8333-812,"לשיטת המאשימה, בנסיבות העניין ראוי לגזור את עונשו של הנאשם בשליש העליון של תחתית המתחם הנטען על-ידה, ולהשית על הנאשם עונש של 36 חודשי מאסר בפועל, וכן מאסר מותנה ופיצוי כספי לטובת המתלונן.",טיעוני הצדדים לעונש
35,ME-20-11-8333-812,"מנגד, הסנגור הדגיש את הזמן שחלף מרגע ביצוע העבירות בגינן הורשע הנאשם ועד הגשת כתב האישום.",טיעוני הצדדים לעונש
36,ME-20-11-8333-812,"לגישת הסנגור, מן הראוי כי הדבר יקרין על קביעתו של מתחם העונש ההולם בנסיבות המקרה דנן, כך שהמתחם ינוע ממספר חודשי עבודות שירות ועד 12 חודשי מאסר בפועל.",טיעוני הצדדים לעונש
37,ME-20-11-8333-812,"הסנגור עמד בטיעוניו על היבטים לקולא, ועתר להסתפק בעונש של 9 חודשי עבודות שירות.",טיעוני הצדדים לעונש
38,ME-20-11-8333-812,הערה מקדימה אודות מועד הגשת כתב האישום ואופן ההתחשבות בו,טיעוני הצדדים לעונש
39,ME-20-11-8333-812,"למרות שהעבירות בהן הורשע הנאשם בוצעו ביום 7.7.2019, כתב האישום המקורי כנגד הנאשם הוגש ביום 3.11.2020, קרי- בחלוף כשנה וארבעה חודשים מעת ביצוע העבירות.",טיעוני הצדדים לעונש
40,ME-20-11-8333-812,"המאשימה טענה כי הרקע לזמן שחלף מביצוע העבירות ועד להגשת כתב האישום, נעוץ בכך שהנאשם נעצר למשך ארבעה ימים, ואז שוחרר ממעצר בעקבות צורך בהשלמת חקירה שארכה זמן.",טיעוני הצדדים לעונש
41,ME-20-11-8333-812,"על רקע שחרורו של הנאשם ממעצר, קצב הטיפול תאם תיק מב""ד (להבדיל מתיק עצור), ולפיכך כתב האישום הוגש כשנה וארבעה חודשים לאחר ביצוע העבירות.",טיעוני הצדדים לעונש
42,ME-20-11-8333-812,"לטענת המאשימה, אין בכך כדי להפחית מחומרת מעשיו של הנאשם ומהסיכון הגבוה שהיה גלום בהם.",טיעוני הצדדים לעונש
43,ME-20-11-8333-812,"מנגד, הסנגור טען כי חלוף זמן של כשנה וארבעה חודשים מרגע ביצוע עבירות נשק ועד הגשת כתב אישום, הוא בגדר נסיבה חריגה שראוי שתשפיע על קביעת המתחם מלכתחילה.",טיעוני הצדדים לעונש
44,ME-20-11-8333-812,"לדברי הסנגור, חלוף הזמן הוביל לכך שהנאשם התקדם בחייו וסבר שהפרשה מאחוריו.",טיעוני הצדדים לעונש
45,ME-20-11-8333-812,"הסנגור הוסיף וטען כי בשנים האחרונות חלה מגמה של החמרה ברמת הענישה בעבירות נשק, וכי ראוי לגזור את דינו של הנאשם לפי רמת הענישה שנהגה בעת ביצוע המעשים.",טיעוני הצדדים לעונש
46,ME-20-11-8333-812,"לצד זאת, הסנגור אישר בהגינותו כי הזמן שחלף מאז הגשת כתב האישום המקורי בנובמבר 2020 ועד היום, לא נופל לפתחה של המאשימה ואף לא לפתחו של בית המשפט, אלא הוא נבע בעיקרו מדחיות להן עתרה ההגנה עד לעריכת הסדר הטיעון, ולאחר מכן המתנה להגשת תסקיר לעונש לפי בקשת הנאשם (פרוטוקול דיון מיום 4.1.2023, עמ' 17, ש' 25-26).",טיעוני הצדדים לעונש
47,ME-20-11-8333-812,שקלתי את טענות הסנגור.,טיעוני הצדדים לעונש
48,ME-20-11-8333-812,"אכן, עיכוב של כשנה וארבעה חודשים בהגשת כתב אישום בגין עבירות של נשיאת נשק וירי בנשק חם הוא חריג בתיקים מן הסוג שבכותרת, שכן ברגיל מדובר בתיקי עצורים שבהם כתבי האישום מוגשים בסמוך לאחר ביצוע העבירות.",טיעוני הצדדים לעונש
49,ME-20-11-8333-812,אני מסכימה כי חלוף הזמן מביצוע המעשים מהווה שיקול רלוונטי לעונש.,טיעוני הצדדים לעונש
50,ME-20-11-8333-812,השאלה היא מהי הדרך המתאימה להתחשב בכך.,טיעוני הצדדים לעונש
51,ME-20-11-8333-812,"עיון בהוראות תיקון 113 לחוק העונשין מעלה כי על דרך הכלל, חלוף זמן עד להגשת כתב אישום אינו חלק מנסיבות ביצוע העבירה, ולפיכך הוא אינו משליך על קביעתו של מתחם העונש ההולם מלכתחילה.",טיעוני הצדדים לעונש
52,ME-20-11-8333-812,"בהתאם להוראות תיקון 113, המקום הרגיל להתחשבות בחלוף הזמן עד להגשת כתב אישום, הוא במסגרת גזירת העונש בגדרי המתחם שנקבע (ראו: סעיף 40יא(9) וסעיף 40יא(10) לחוק העונשין, לפיהם בגזירת העונש המתאים במסגרת מתחם העונש ההולם, יש לקחת בחשבון את ""התנהגות רשויות אכיפת החוק"" וכן את ""חלוף הזמן מעת ביצוע העבירה"").",טיעוני הצדדים לעונש
53,ME-20-11-8333-812,"בנסיבות המקרה הנוכחי, לא שוכנעתי כי קמה הצדקה לסטות מהכלל הרגיל הנ""ל, וזאת מן הטעמים הבאים:",טיעוני הצדדים לעונש
54,ME-20-11-8333-812,"ראשית, חלוף זמן של כשנה וארבעה חודשים מעת ביצוע העבירות ועד הגשת כתב האישום, אינו בגדר עיכוב קיצוני.",טיעוני הצדדים לעונש
55,ME-20-11-8333-812,"אף לא מדובר בפרק זמן ארוך ביחס לקצב הגשת כתבי אישום לגבי נאשמים שאינם עצורים (כאמור, זה היה מצב הדברים בעניינו של הנאשם לפניי).",טיעוני הצדדים לעונש
56,ME-20-11-8333-812,"שלישית, מתוך רגישות לטענת הסנגור, אבדוק את הענישה הנוהגת לא רק בהתייחס לפסיקה עדכנית מהעת האחרונה, אלא גם בהתייחס לפסיקה שדנה במקרים שהתרחשו בפרק זמן קרוב לזה בו בוצעו העבירות בתיק דנן ואף קודם לו (ראו: פס' 13 להלן).",טיעוני הצדדים לעונש
57,ME-20-11-8333-812,"המסקנה המתבקשת מכל אלה היא כי בנסיבות המקרה הנוכחי, אין הצדקה לשקול את חלוף הזמן עד להגשת כתב האישום, במסגרת קביעת המתחם מלכתחילה (זאת בכפוף להערתי לעיל בעניין בחינת הענישה הנוהגת).",טיעוני הצדדים לעונש
58,ME-20-11-8333-812,"בהתאם לכלל הרגיל, חלוף הזמן יקבל את משקלו המתאים במסגרת קביעת העונש בגדרי המתחם שאקבע.",טיעוני הצדדים לעונש
59,ME-20-11-8333-812,"בהתאם לסעיף 40ג(א) לחוק העונשין, יש לקבוע את מתחם הענישה ההולמת בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירות ובמדיניות הענישה הנהוגה.",מתחם העונש ההולם
60,ME-20-11-8333-812,הערכים החברתיים המוגנים במסגרת עבירות נשק – ובכלל זה עבירה של נשיאת נשק ועבירה של ירי בנשק חם – הם הגנה על שלום הציבור וביטחונו.,מתחם העונש ההולם
61,ME-20-11-8333-812,עבירות אלה נועדו לשמור על שלמות גופו ורכושו של אדם מפני תוצאות הרסניות שעלולות להיגרם בגין נשיאת נשק לא חוקי וירי בו.,מתחם העונש ההולם
62,ME-20-11-8333-812,בכל הנוגע לנסיבות ביצוע העבירות – הללו פורטו בהרחבה בפס' 1 לדבריי לעיל.,מתחם העונש ההולם
63,ME-20-11-8333-812,"לקולא, ניתן להצביע על הנסיבות הבאות: (א) טיב הנשק אותו נשא הנאשם אינו ידוע למאשימה, ולפיכך לא ברור האם מדובר בנשק תקני או מאולתר; באקדח או בתת מקלע.",מתחם העונש ההולם
64,ME-20-11-8333-812,בעניינים אלה יש להניח את החלופות המקלות עם הנאשם.,מתחם העונש ההולם
65,ME-20-11-8333-812,"(ב) מעובדות כתב האישום המתוקן עולה כי הנאשם ירה ""מספר יריות"" בלא להגדיר את כמותן.",מתחם העונש ההולם
66,ME-20-11-8333-812,גם בהקשר זה יש להניח לטובת הנאשם כי מדובר ביריות בודדות.,מתחם העונש ההולם
67,ME-20-11-8333-812,"(ג) הירי בוצע ממרחק שאינו קרוב (30 מטרים) ומטרתו הייתה להפחיד, להבדיל מלפגוע.",מתחם העונש ההולם
68,ME-20-11-8333-812,(ד) אין טענה לנזק אקטואלי לגוף או לרכוש כתוצאה ממעשיו של הנאשם.,מתחם העונש ההולם
69,ME-20-11-8333-812,"לחומרא, יש להתחשב בנסיבות הבאות: (א) הנאשם נשא עמו כלי נשק שטיבו אמנם אינו ידוע, אולם ברור שהיה מדובר בנשק תקין שאינו תקול (כך, שהרי הנאשם ירה ממנו אש חיה).",מתחם העונש ההולם
70,ME-20-11-8333-812,"הנשק היה טעון במחסנית מלאה בכדורים בקוטר 9 מ""מ, על הסיכון המשמעותי הכרוך בכך.",מתחם העונש ההולם
71,ME-20-11-8333-812,"(ב) הנאשם עשה שימוש בנשק לצורך ירי חי לעבר בית המתלונן בעת שהמתלונן ישב במרפסת ביתו, תוך תעוזה רבה ותוך התעלמות מהסכנה העצומה הטמונה במעשה זה לחיים, לגוף ולרכוש.",מתחם העונש ההולם
72,ME-20-11-8333-812,"הנזק הפוטנציאלי מביצוע העבירות היה רב – הן נוכח אפשרות לפגיעה פוטנציאלית במתלונן ובבני ביתו; והן נוכח אפשרות לפגיעה פוטנציאלית בעוברי אורח תמימים, בשים לב לכך שהירי בוצע בעיבורה של עיר.",מתחם העונש ההולם
73,ME-20-11-8333-812,אך במזל לא הסתיים האירוע עם נפגעים.,מתחם העונש ההולם
74,ME-20-11-8333-812,"(ג) הירי בוצע על רקע סכסוך קרקעות בין משפחת הנאשם למשפחת המתלונן, והוא נועד להפחיד.",מתחם העונש ההולם
75,ME-20-11-8333-812,במילים אחרות: הנאשם בחר בנשק חם כאמצעי לעשיית דין עצמי וליישוב סכסוכים בדרך אלימה.,מתחם העונש ההולם
76,ME-20-11-8333-812,לא ניתן להשלים עם כך.,מתחם העונש ההולם
77,ME-20-11-8333-812,(ד) אין טענה שהמתלונן פנה לנאשם או התגרה בו בסמוך לפני הירי לעבר ביתו.,מתחם העונש ההולם
78,ME-20-11-8333-812,(ה) הנאשם היה המבצע הבלעדי של העבירות ויכול היה להימנע מביצוען בקלות.,מתחם העונש ההולם
79,ME-20-11-8333-812,(ו) לא היה חולק לפניי כי הנשק לא נתפס עד היום.,מתחם העונש ההולם
80,ME-20-11-8333-812,אשר לענישה הנוהגת – העונש המרבי הקבוע בחוק בגין עבירה של נשיאת נשק לפי סעיף 144(ב) לחוק העונשין הוא מאסר 10 שנים.,מתחם העונש ההולם
81,ME-20-11-8333-812,העונש המרבי הקבוע בחוק בגין עבירה של ירי בנשק חם לפי סעיף 340א(ב) הוא מאסר 5 שנים.,מתחם העונש ההולם
82,ME-20-11-8333-812,"יוער כי המאשימה אישרה בטיעוניה לפניי כי תיקון מס' 140 לחוק העונשין שקבע עונשי מינימום בגין עבירות נשק, אינו חל במקרה דנן נוכח מועד ביצוע העבירות.",מתחם העונש ההולם
83,ME-20-11-8333-812,"בית המשפט העליון חזר פעם אחר פעם על החומרה הגלומה בעבירות נשק, ועל פוטנציאל הפגיעה בנפש וברכוש שעלולה להיגרם כתוצאה מהן.",מתחם העונש ההולם
84,ME-20-11-8333-812,"בהלכה הפסוקה נקבע כי על דרך הכלל, יש להחמיר בענישתם של נאשמים שהורשעו בעבירות נשק, לרבות בעבירות של נשיאת נשק וירי בנשק חם.",מתחם העונש ההולם
85,ME-20-11-8333-812,"נפסק כי הגם שהענישה היא לעולם אינדיבידואלית, הרי בעבירות נשק ראוי שבית המשפט ייתן משקל משמעותי יותר לאינטרס הציבורי ולצורך להרתיע עבריינים מלבצע עבירות דומות, ביחס לנסיבות האישיות של העבריין.",מתחם העונש ההולם
86,ME-20-11-8333-812,"בהתאם לכך, מדיניות הענישה הנוהגת מבוססת על הטלת עונשי מאסר לריצוי בפועל לתקופה משמעותית.",מתחם העונש ההולם
87,ME-20-11-8333-812,"משך המאסר בפועל נגזר, בין היתר, מנסיבות המעשה ובהן: טיב העבירה, הסיכון שהיה גלום בה, סוג הנשק, מידת המעורבות של הנאשם בפרשה בכללותה, ועוד.",מתחם העונש ההולם
88,ME-20-11-8333-812,"כפי שצוין בסוף פס' 8 לדבריי לעיל, ראיתי להוסיף ולבחון את הענישה הנוהגת גם בהתייחס למקרים שהתרחשו בפרק זמן קרוב לזה בו בוצעו העבירות בתיק דנן (יולי 2019) או קודם לכך.",מתחם העונש ההולם
89,ME-20-11-8333-812,"בהקשר זה, ניתן להפנות לדוגמה לפסקי הדין הבאים:",מתחם העונש ההולם
90,ME-20-11-8333-812,"אל מול פסקי הדין האמורים, אעיר כי פסקי הדין אליהם הפנה הסנגור בטיעוניו לעונש לפניי, עסקו בעבירות של החזקה או נשיאת נשק, ללא עבירה של ירי בנשק חם באזור מגורים אשר יש בה כדי להגביר את חומרת המעשים נושא התיק שלפניי.",מתחם העונש ההולם
91,ME-20-11-8333-812,"על רקע כל אלה, אני סבורה כי מתחם העונש ההולם לו טענה המאשימה בתיק זה – 30 עד 48 חודשי מאסר בפועל – עולה בקנה אחד עם הענישה הנוהגת, בשים לב לכך שבמקרה דנן לא מדובר רק בנשיאת נשק, אלא גם בכך שהנאשם ירה מספר יריות לעבר בית המתלונן על רקע סכסוך בין הצדדים ובעת שהמתלונן ישב במרפסת ביתו.",מתחם העונש ההולם
92,ME-20-11-8333-812,"הכל, תוך תעוזה רבה ועל אף הסכנה גדולה שהייתה טמונה במעשים.",מתחם העונש ההולם
93,ME-20-11-8333-812,בהתחשב בערכים שנפגעו ובעוצמת הפגיעה בערכים אלה; בנסיבות ביצוע העבירות; במדיניות הענישה הנוהגת כמפורט לעיל; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין שתי העבירות בהן הורשע הנאשם (נשיאת נשק וירי בנשק חם לעבר בית המתלונן בעוד המתלונן יושב במרפסת ביתו) – נע מ- 30 עד 48 חודשי מאסר בפועל כנטען על-ידי המאשימה.,מתחם העונש ההולם
94,ME-20-11-8333-812,לא התבקשתי ואף לא ראיתי לחרוג ממתחם העונש ההולם לחומרה או לקולא.,גזירת העונש המתאים בגדרי המתחם שנקבע
95,ME-20-11-8333-812,"לצורך גזירת העונש המתאים במסגרת המתחם, יש להתחשב בנסיבות שאינן קשורות בביצוע העבירות כאמור בסעיף 40יא לחוק העונשין.",גזירת העונש המתאים בגדרי המתחם שנקבע
96,ME-20-11-8333-812,"לטובת הנאשם, שקלתי את הנתונים הבאים: (א) הנאשם הודה במעשים וכן נטל אחריות לביצועם לפניי.",גזירת העונש המתאים בגדרי המתחם שנקבע
97,ME-20-11-8333-812,"(ב) כפי שפורט לעיל, מרגע ביצוע העבירות ועד הגשת כתב האישום חלפו כשנה וארבעה חודשים.",גזירת העונש המתאים בגדרי המתחם שנקבע
98,ME-20-11-8333-812,"מאז הגשת כתב האישום ועד היום חלפו כשנתיים וחצי נוספים, אף שהסנגור אישר בהגינותו כי חלוף פרק הזמן מאז הגשת כתב האישום ואילך, אינו נופל לפתחה של המאשימה או של בית המשפט (ראו: סוף פס' 7 לדבריי לעיל).",גזירת העונש המתאים בגדרי המתחם שנקבע
99,ME-20-11-8333-812,"בזמן שחלף מאז ביצוע העבירות ביולי 2019 ועד היום, הנאשם לא הורשע בעבירה נוספת.",גזירת העונש המתאים בגדרי המתחם שנקבע
100,ME-20-11-8333-812,הדבר נזקף לטובתו.,גזירת העונש המתאים בגדרי המתחם שנקבע
101,ME-20-11-8333-812,(ג) שירות המבחן ציין בתסקיר כי התרשם מיציבות תעסוקתית ומהעדרה של התמכרות לחומרים פסיכו-אקטיביים – נתונים שמהווים גורמי סיכוי להימנעות מביצוע עבירות נוספות.,גזירת העונש המתאים בגדרי המתחם שנקבע
102,ME-20-11-8333-812,"לחובת הנאשם, התחשבתי בשיקולים כדלקמן: (א) הצורך בהתרעת היחיד ובהרתעת הרבים מפני ביצוע עבירות נשק, לרבות נשיאת נשק וירי חם בו, נוכח המסוכנות הגבוהה הנעוצה במעשים אלה (ראו גם: סעיפים 40ו ו- 40ז לחוק העונשין).",גזירת העונש המתאים בגדרי המתחם שנקבע
103,ME-20-11-8333-812,"(ב) לנאשם הרשעה קודמת משנת 2017 בגין עבירות של פרסום דברי תמיכה בארגון טרוריסטי, הסתה לאלימות ולטרור, וגילוי הזדהות עם ארגון טרוריסטי.",גזירת העונש המתאים בגדרי המתחם שנקבע
104,ME-20-11-8333-812,בגין הרשעה זו הנאשם ריצה בעבר עונש של 7 חודשי מאסר בפועל.,גזירת העונש המתאים בגדרי המתחם שנקבע
105,ME-20-11-8333-812,מכאן שלא מדובר בעונש מאסר בפועל ראשון עבור הנאשם.,גזירת העונש המתאים בגדרי המתחם שנקבע
106,ME-20-11-8333-812,(ג) תסקיר שירות המבחן כולל היבטים מעוררי קושי כפי שפורטו בפס' 3 לדבריי לעיל.,גזירת העונש המתאים בגדרי המתחם שנקבע
107,ME-20-11-8333-812,"כך למשל, שירות המבחן התרשם כי הנאשם נוקט בעמדה קורבנית תוך קושי בנטילת אחריות למעשיו; הוא בעל דפוס התנהגות אימפולסיבי; ומתקיים בעניינו סיכון בינוני להישנות אירוע אלים שחומרת פגיעתו עלולה להיות גבוהה.",גזירת העונש המתאים בגדרי המתחם שנקבע
108,ME-20-11-8333-812,המלצת שירות המבחן היא להטלת ענישה מוחשית של מאסר בפועל כדי לחדד עבור הנאשם את חומרת מעשיו והשלכותיהם.,גזירת העונש המתאים בגדרי המתחם שנקבע
109,ME-20-11-8333-812,"באיזון בין השיקולים, ראיתי להעמיד את עונש המאסר בפועל שייגזר על הנאשם ברף העליון של השליש התחתון בגדרי המתחם שנקבע.",גזירת העונש המתאים בגדרי המתחם שנקבע
110,ME-20-11-8333-812,"יוער כי אלמלא ההודאה וכן אלמלא הזמן שחלף מאז ביצוע העבירות ביולי 2019 במהלכו הנאשם לא הורשע בעבירות נוספות, עונשו של הנאשם היה צפוי להיות חמור יותר בשים לב לעברו הפלילי, לעקרון ההלימה, ולצורך בהרתעת היחיד והרבים מפני הישנות המעשים שחומרתם רבה.",גזירת העונש המתאים בגדרי המתחם שנקבע
111,ME-20-11-8333-812,"בנוסף, ראיתי להטיל על הנאשם פיצוי כספי לטובת המתלונן.",גזירת העונש המתאים בגדרי המתחם שנקבע
112,ME-20-11-8333-812,"אמנם, אין לפניי טענה כי למתלונן נגרם נזק גוף או רכוש.",גזירת העונש המתאים בגדרי המתחם שנקבע
113,ME-20-11-8333-812,"עם זאת, אין חולק כי הירי לעבר בית המתלונן נועד להפחידו.",גזירת העונש המתאים בגדרי המתחם שנקבע
114,ME-20-11-8333-812,"למרות שלא הוגשה הצהרת נפגע עבירה, נקל לשער את החשש ואת עוגמת הנפש שהיו מנת חלקו של המתלונן שמצא עצמו חשוף לירי חי בעת שישב לתומו במרפסת ביתו.",גזירת העונש המתאים בגדרי המתחם שנקבע
115,ME-20-11-8333-812,"משכך, ראוי לחייב את הנאשם בפיצוי כספי לטובתו.",גזירת העונש המתאים בגדרי המתחם שנקבע
116,ME-20-11-8333-812,"מאחר שבתסקיר שירות המבחן צוין כי לנאשם קשיים כלכליים, אראה לאפשר את תשלום הפיצוי לשיעורין.",גזירת העונש המתאים בגדרי המתחם שנקבע
117,ME-20-11-8333-812,"נוכח מכלול הטעמים האמורים, אני גוזרת על הנאשם כדלקמן:",סוף דבר
118,ME-20-11-8333-812,"34 חודשי מאסר בפועל, בניכוי ימי מעצרו.",סוף דבר
119,ME-20-11-8333-812,"הנאשם יתייצב לריצוי עונשו בבית הסוהר ניצן ביום 14.5.2023 עד השעה 10:00, או על פי החלטת שב""ס, כשברשותו תעודת זהות או דרכון.",סוף דבר
120,ME-20-11-8333-812,"על הנדון לתאם את הכניסה למאסר עם ענף אבחון ומיון של שב""ס, טלפונים: 08-9787377, 08-9787336 וכן להתעדכן באתר האינטרנט של שב""ס, ברשימת הציוד הראשוני שניתן להביא בעת ההתייצבות.",סוף דבר
121,ME-20-11-8333-812,"מאסר על תנאי של 12 חודשים למשך 3 שנים מיום השחרור ממאסר, לא לעבור עבירה בנשק מסוג פשע לפי סעיף 144 לחוק העונשין, או עבירה לפי סעיף 340א(ב) לחוק העונשין.",סוף דבר
122,ME-20-11-8333-812,"מאסר על תנאי של 6 חודשים למשך 3 שנים מיום השחרור ממאסר, לא לעבור עבירה בנשק מסוג עוון לפי סעיף 144 לחוק העונשין, או עבירה לפי סעיף 340א(א) לחוק העונשין.",סוף דבר
123,ME-20-11-8333-812,"פיצוי למתלונן בסך 2,000 ₪.",סוף דבר
124,ME-20-11-8333-812,"הפיצוי ישולם ב-5 תשלומים חודשיים שווים ורצופים, החל מיום 11.6.2023 ובכל 11 לחודש שלאחר מכן.",סוף דבר
125,ME-20-11-8333-812,"לא ישולם אחד התשלומים במועדו, תעמוד יתרת הפיצוי לפירעון מיידי.",סוף דבר
126,ME-20-11-8333-812,54678313	זכות ערעור לבית המשפט העליון תוך 45 ימים מהיום.,	המזכירות תמציא העתק גזר הדין לשירות המבחן למבוגרים.
127,ME-20-11-8333-812,"ניתן היום, כ' אדר תשפ""ג, 13 מרץ 2023, בנוכחות הצדדים.",	המזכירות תמציא העתק גזר הדין לשירות המבחן למבוגרים.
128,ME-20-11-8333-812,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
