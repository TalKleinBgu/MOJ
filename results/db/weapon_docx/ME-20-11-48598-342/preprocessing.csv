,verdict,text,part
0,ME-20-11-48598-342,ג'האד מצרי (עציר),הנאשמים
1,ME-20-11-48598-342,אחמד עתאמנה (עציר),הנאשמים
2,ME-20-11-48598-342,מוחמד סיידה (עציר),הנאשמים
3,ME-20-11-48598-342,"חוק העונשין, תשל""ז-1977: סע'  25, 29, 40ב, 40ג, 58, 140, 144(א), 144(ב), 287(א), 40יג(ב)",הנאשמים
4,ME-20-11-48598-342,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",הנאשמים
5,ME-20-11-48598-342,"הנאשמים הודו בעובדות כתב האישום המתוקן, במסגרת הסדר טיעון שלא כלל הסכמה לעניין העונש, והורשעו על-פי הודאתם בעבירות נשק.",מבוא:
6,ME-20-11-48598-342,"הנאשם 1 הורשע בביצוע עבירה של ניסיון להחזקת נשק, אביזר ותחמושת לפי סעיף 144(א) רישא וסיפא + 25 לחוק העונשין, התשל""ז-1977 (להלן: ""חוק העונשין"") ועבירה של הפרת הוראה חוקית לפי סעיף 287(א) לחוק העונשין.",מבוא:
7,ME-20-11-48598-342,"הנאשם 2 הורשע בביצוע עבירה של החזקת נשק, אביזר ותחמושת לפי סעיף 144(א) רישא וסיפא + סעיף 29 לחוק העונשין.",מבוא:
8,ME-20-11-48598-342,"הנאשם 3 הורשע בביצוע עבירה של נשיאת נשק, אביזר ותחמושת לפי סעיף 144(ב) רישא וסיפא + סעיף 29 לחוק העונשין.",מבוא:
9,ME-20-11-48598-342,"לאור הודאת הנאשם 3 בביצוע העבירה ומאחר ובמועד ביצוע העבירה הוא היה קטין, נקבע כי הוא ביצע את העבירה מבלי להרשיעו.",מבוא:
10,ME-20-11-48598-342,"על-פי עובדות כתב האישום המתוקן, בתאריך 28.10.2020 החזיקו הנאשמים 2-3 בצוותא חדא אקדח מסוג FN, שסוגל לירות כדור שבכוחו להמית אדם (להלן: ""הנשק""), וכן במחסנית שתואמת לאקדח ובתחמושת המתאימה לו (להלן: ""המחסנית והתחמושת""), וזאת ללא רשות על-פי דין להחזקתם.",מבוא:
11,ME-20-11-48598-342,"בשעה 12:00 או בסמוך לכך, נערך חיפוש בקונטיינר שבמתחם המגורים של משפחת הנאשם 1 (להלן: ""המתחם""), ואביו עוכב לחקירה.",מבוא:
12,ME-20-11-48598-342,"בשעה 13:00, עת שהה נאשם 1 מחוץ לכפר קרע, התקשר לנאשם 2 וביקש לברר היכן נמצא הנאשם 3.",מבוא:
13,ME-20-11-48598-342,"נאשם 2 עדכן את נאשם 1, כי נאשם 3 נמצא, ככל הנראה, במתחם.",מבוא:
14,ME-20-11-48598-342,"אז אמר הנאשם 1 לנאשם 2 כי נאשם 2 יצטייד בנשק, במחסנית ובתחמושת ובהמשך לכך, עדכן נאשם 2 את נאשם 1, כי הורה לנאשם 3 כאמור.",מבוא:
15,ME-20-11-48598-342,"מיד לאחר מכן, התקשר הנאשם 2 לנאשם 3, על מנת לוודא כי נאשם 3 הצטייד באקדח, במחסנית ובתחמושת, ולאחר שנאשם 3 אישר זאת בפניו, הורה לו הנאשם 2 להישאר בקונטיינר ולהיות זהיר.",מבוא:
16,ME-20-11-48598-342,"זמן קצר לאחר מכן, בשעה 13:36, הגיע הנאשם 1 למתחם על מנת להחזיק בנשק, במחסנית ובתחמושת.",מבוא:
17,ME-20-11-48598-342,"כמו כן, בסמוך לכך, הגיע הנאשם 2 למתחם.",מבוא:
18,ME-20-11-48598-342,"בשעה 15:15 או בסמוך לכך, הגיעו שוטרים למתחם, על מנת לבצע חיפוש במקום, משהבחין הנאשם 3 בשוטרים, ברח בריצה מהמתחם, כשהוא נושא על גופו את הנשק, המחסנית והתחמושת.",מבוא:
19,ME-20-11-48598-342,"אף נאשם 1 שהיה במתחם במטרה להחזיק בנשק, במחסנית ובתחמושת, ברח בריצה מהמקום.",מבוא:
20,ME-20-11-48598-342,נאשם 2 נעצר במתחם בטרם הספיק לברוח.,מבוא:
21,ME-20-11-48598-342,"במהלך מנוסתו של נאשם 3, השליך בשטח הסמוך למתחם את הנשק, המחסנית והתחמושת, שנתפסו זמן קצר לאחר מכן על-ידי המשטרה.",מבוא:
22,ME-20-11-48598-342,"על-פי האישום השני המיוחס לנאשם 1, בתאריך 30.09.2020 שוחרר הנאשם 1 לחלופת מעצר בהתאם להחלטת בית משפט השלום בעכו בש""ע 60308-09-20 (להלן: ""ההחלטה"").",מבוא:
23,ME-20-11-48598-342,"במסגרת ההחלטה, נקבע שמיום 30.09.2020 ועד ליום 30.10.2020 יימצא הנאשם 1 במעצר בית מלא בקיסריה, למעט יציאה לעבודה ובלבד שהעבודה היא מחוץ לכפר קרע.",מבוא:
24,ME-20-11-48598-342,"בתאריכים 23.10.2020, 26.10.2020 ו-28.10.2020 הגיע הנאשם 1 לביתו בכפר קרע בניגוד להחלטת בית המשפט ותוך שהוא מפר הוראה חוקית שהושתה עליו.",מבוא:
25,ME-20-11-48598-342,"ב""כ המאשימה הגיש טיעוניו לעונש בכתב, והגיש פלט מאסרים קודמים וגיליון הרשעות קודמות של הנאשם 1 הכולל שלוש הרשעות קודמות: הרשעה משנת 2018 בבית משפט המחוזי באר-שבע, בעבירות רכוש ונשק שעניינן קבלת נכסים שהושגו בפשע, סיוע לרכישה/החזקת נשק שלא כדין, סיוע לנשיאת/הובלת נשק שלא כדין, סיוע לסחר/עסקה למסירת החזקה בנשק לאחר ורכישה/החזקת נשק שלא כדין.",ראיות הצדדים לעונש:
26,ME-20-11-48598-342,"לאחר הרשעתו,  נידון הנאשם 1 ל-42 חודשי מאסר בפועל, מאסר מותנה של 12 חודשים לא לעבור עבירות נשק מסוג פשע, 6 חודשי מאסר על תנאי לא לעבור עבירת נשק מסוג עוון וקנס בסך 10,000 ₪;",ראיות הצדדים לעונש:
27,ME-20-11-48598-342,"הרשעה משנת 2012 בבית משפט השלום בחדרה בעבירות סמים בגינה נידון ל-15 חודשי מאסר בפועל וענישה נלווית; הרשעה משנת 2011 בבית משפט לנוער בחדרה בעבירות של תקיפה הגורמת חבלה ממש, הפרעה לשוטר במילוי תפקידו, רכישת/החזקת נשק ושיבוש מהלכי משפט, בגינה נידון ל-45 ימי מאסר בפועל וענישה נלווית.",ראיות הצדדים לעונש:
28,ME-20-11-48598-342,"עוד הוגש פלט מאסרים קודמים וגיליון הרשעות קודמות של הנאשם 2 הכולל שתי הרשעות קודמות בעבירות נשק וסמים: הרשעה ראשונה משנת 2015 בבית המשפט המחוזי בחיפה בעבירה של ירי מנשק חם באזור מגורים, הפרעה לשוטר במילוי תפקידו ורכישת/החזקת נשק שלא כדין בגינה נידון ל-15 חודשי מאסר בפועל וענישה נלווית; הרשעה שנייה משנת 2014 בבית משפט השלום בחדרה בעבירת החזקה/שימוש בסמים שלא לצריכה עצמית בגינה נידון למאסר מותנה וקנס.",ראיות הצדדים לעונש:
29,ME-20-11-48598-342,"כן הגיש ב""כ המאשימה פלט מאסרים קודמים וגיליון הרשעות קודמות של הנאשם 3 הכולל הרשעה אחת משנת 2018 בבית משפט לנוער בנצרת בעבירות של ניסיון לגניבת רכב, הפרת הוראה חוקית, ניסיון לפריצה לרכב בכוונה לגנוב (3 עבירות), ניסיון לגניבה מרכב, ניסיון להתפרצות למוגרים/תפילה לבצע עבירה, ניסיון לגניבה (2 עבירות), ניסיון להונאה בכרטיס חיוב, ניסיון לפריצה לבנין שאינו דירה וביצוע גניבה והפרעה לשוטר במילוי תפקידו, בגינה נידון ל-6 חודשי מאסר בפועל וענישה נלווית.",ראיות הצדדים לעונש:
30,ME-20-11-48598-342,"מטעם הנאשמים 1-2 העידו עדי אופי: מטעם הנאשם 1 העיד מר סמיר מסארווה, אשר העיד כי הוא שכנו של הנאשם 1 ומכיר את משפחתו.",ראיות הצדדים לעונש:
31,ME-20-11-48598-342,טען כי הנאשם עזר לו בכמה הזדמנויות וכי הוא מבקש להתחשב בנאשם 1 כדי שיוכל לחזור לשגרה.,ראיות הצדדים לעונש:
32,ME-20-11-48598-342,"כן העיד מטעם הנאשם 1 מר חסן מסרי אשר טען, כי הוא מכיר את הנאשם כאדם שאוהב לעזור, שעזר לו בכמה הזדמנויות ואף תרם חלק מהאדמה שלו כדי להרחיב כביש בשכונה.",ראיות הצדדים לעונש:
33,ME-20-11-48598-342,"מטעם הנאשם 2 העיד עו""ד חסן עתאמנה, אשר טען כי הנו קרוב משפחה רחוק של הנאשם 2.",ראיות הצדדים לעונש:
34,ME-20-11-48598-342,טען כי הוא מכיר את אביו של הנאשם 2 ודודיו שקרובים אליו מאד.,ראיות הצדדים לעונש:
35,ME-20-11-48598-342,"טען כי לפני מעצרו של הנאשם 2 הוא התארס, החל לעבוד כעצמאי לאספקת ציוד לאירועים והחל לבנות בית.",ראיות הצדדים לעונש:
36,ME-20-11-48598-342,ביקש כי בית המשפט יתחשב במצבו של הנאשם 2 ויעזור לו להשתקם.,ראיות הצדדים לעונש:
37,ME-20-11-48598-342,"שירות המבחן נמנע מהמלצה שיקומית בעניינו של הנאשם 3 והמליץ על הטלת ענישה מוחשית של מאסר בפועל לצד ענישה הרתעתית נוספת וזאת, בין היתר, לאור אי הבעת נזקקות טיפולית, קיומו של סיכון גבוה להישנות התנהגות עבריינית פוגענית דומה בעתיד ולאור ההערכה כי הנאשם 3 הנו בעל נגישות גבוהה למצבי סיכון כללים ולהישג נשק.",תסקיר שירות המבחן בעניינו של הנאשם 3:
38,ME-20-11-48598-342,"קצין המבחן התייחס בהרחבה לנסיבות חיו של הנאשם, צעיר כבן 19 אשר טרם מעצרו, התגורר לסירוגין בבית הוריו בכפר ריינה ובבית סביו בכפר קרע, בן למשפחה המונה 6 נפשות.",תסקיר שירות המבחן בעניינו של הנאשם 3:
39,ME-20-11-48598-342,הנאשם 3 קיבל אחריות חלקית ומילולית למיוחס לו בכתב האישום ותיאר קשרי חברות ואף קרבה משפחתית לשותפיו לעבירות.,תסקיר שירות המבחן בעניינו של הנאשם 3:
40,ME-20-11-48598-342,"הנאשם ציין בפני קצין המבחן התלהבות מנשק כסימבול לגבריות, כוח ויכולת, אך ללא יכולת להעמיק צרכיו שברקע לבחירותיו וקושי לבחון את נושא הנגררות אחר הסובבים אותו.",תסקיר שירות המבחן בעניינו של הנאשם 3:
41,ME-20-11-48598-342,"באשר לעבירת הסמים בתיק המצורף, ציין הנאשם כי בתקופת ביצוע העבירה התנהל בילדותיות וחיפש דרך מהירה לקדם צרכיו, שיתף כי נהג לצרוך סמים, תוך שהתייחס לשימושו בסמים דאז כשימוש בעייתי בלבד ללא הכרה בהתמכרות ואף לא במצוקות שעמדו ברקע.",תסקיר שירות המבחן בעניינו של הנאשם 3:
42,ME-20-11-48598-342,קצין המבחן התרשם מצעיר בעל קשרים שוליים ועברייניים ובעל נגישות למצבי סיכון והישג נשק.,תסקיר שירות המבחן בעניינו של הנאשם 3:
43,ME-20-11-48598-342,הנאשם 3 התקשה לקבל אחריות מלאה למעשיו והתקשה להתבונן באופן ביקורתי בבחירותיו ובהתנהגותו השולית.,תסקיר שירות המבחן בעניינו של הנאשם 3:
44,ME-20-11-48598-342,"במסגרת הערכת הסיכון לעבריינות והסיכוי לשיקום, התרשם קצין המבחן מבחור צעיר, מתקשה לווסת רגשות ודחפים, להפנמת גבולות חיצוניים ונעדר כישורי חיים להתמודדות אדפטיבית.",תסקיר שירות המבחן בעניינו של הנאשם 3:
45,ME-20-11-48598-342,"צוין כי הנאשם 3 מתקשה להסתגל למסגרות שונות ולקבל סמכות המבוגרים וכן מנהל אורח חיים בעייתי, שכלל בעבר הלא רחוק אף צריכת חומרים פסיכואקטיביים וחשיפה מוגברת לקשרים חברתיים בעייתיים, במסגרתם מצא מענה לצרכיו החברתיים, בין היתר, תחושת שייכות ומסוגלות עצמית.",תסקיר שירות המבחן בעניינו של הנאשם 3:
46,ME-20-11-48598-342,"להערכת קצין המבחן, במצבים בהם הנאשם 3 יידרש לפעול תחת מחויבות חברתית, הוא עלול לנהוג באופן בעייתי ובהיעדר שיקול דעת, גם במחיר של מעבר על החוק.",תסקיר שירות המבחן בעניינו של הנאשם 3:
47,ME-20-11-48598-342,"הנאשם 3 התקשה להתייחס באופן ענייני להתנהלותו וטשטש בעייתיות כלשהי באורח חיו, כולל אי הכרה בדפוסיו ההתמכרותיים טרם מעצרו, כשניכרו קשייו להעמיק ולבחון באופן ביקורתי את בחירותיו והתנהגותו העומדת ברקע לקשייו ולהסתבכותו בעבירות בהן הורשע.",תסקיר שירות המבחן בעניינו של הנאשם 3:
48,ME-20-11-48598-342,"קצין המבחן התרשם כי הנאשם 3 מתקשה להביע רגשות ומחשבות, והוא עסוק ונתון במצוקה סביב אובדן החופש והחירות, ובמקביל אינו פנוי רגשית לבחינת נזקקות טיפולית ועל כן שלל כל צורך טיפולי כיום.",תסקיר שירות המבחן בעניינו של הנאשם 3:
49,ME-20-11-48598-342,"להערכת קצין המבחן הנאשם 3 אינו בשל ופנוי רגשית בשלב זה בחייו להשתלבות בהליך טיפולי כלשהו, היות ואינו חש מצוקה אקוטית שתחבר אותו לצורך בטיפול.",תסקיר שירות המבחן בעניינו של הנאשם 3:
50,ME-20-11-48598-342,"לאור כל האמור, ולאור העובדה כי סנקציות עונשיות מהעבר לא היה בהם כדי להרתיע את הנאשם 3, או לפתח מודעות ותובנה או כוחות מספקים על מנת להיעזר בגורמי טיפול ולנצל את ההזדמנות השיקומית שניתנה לו, העריך קצין המבחן כי קיים סיכון גבוה להישנות עוברת חוק ופוגענית דומה, ברמת מסוכנות גבוהה.",תסקיר שירות המבחן בעניינו של הנאשם 3:
51,ME-20-11-48598-342,"בטיעוני המאשימה לעונש שהוגשו בכתב ובטיעוניה בפניי, פירטה המאשימה את עובדות כתב האישום המתוקן.",תמצית טענות הצדדים:
52,ME-20-11-48598-342,"נטען כי הערכים החברתיים שנפגעו מביצוע העבירה הם שמירה על חיי אדם, גופו ובטחונו, ותחושת הביטחון של האזרח, בשלמות גופו וקניינו.",תמצית טענות הצדדים:
53,ME-20-11-48598-342,נטען כי עבירות הנשק הן עבירות חמורות אשר יוצרות פוטנציאל להסלמה עבריינית ויוצרות סיכון ממשי לשלום הציבור וביטחונו.,תמצית טענות הצדדים:
54,ME-20-11-48598-342,"בהתייחסו לנסיבות ביצוע העבירה נטען כי שרשרת האירועים העולה מכתב האישום המתוקן מעידה על תכנון, היררכיה וחלוקת תפקידים על-ידי הנאשמים, שעה שהנאשם 1 מנחה את יתר הנאשמים כיצד לפעול ואלו מצייתים להנחיותיו.",תמצית טענות הצדדים:
55,ME-20-11-48598-342,"נטען כי אמנם לא נגרם נזק לאדם, אולם יש לתת את הדעת לסיכון הנשקף משימוש בנשק חם, אקדח הנמצא בסמוך לבית מגורים סמוך למקום הימצאותם של אזרחים.",תמצית טענות הצדדים:
56,ME-20-11-48598-342,נטען כי הנאשמים בגירים ואין ספק בדבר יכולתם להבין את מעשיהם ולא היה כל גורם שפגם ביכולתם להימנע מהמעשה.,תמצית טענות הצדדים:
57,ME-20-11-48598-342,"ב""כ המאשימה הפנה להנחיית פרקליט המדינה ביחס למדיניות הענישה בעבירות נשק וכן הפנה לתיקון מס' 140 לחוק העונשין, אשר אף שאינו חל בענייננו, אך יש להשית על הנאשמים עונש ""ברוחו"" של התיקון ועל כן עתר למתחם ענישה ההולם את העבירות לפי נסיבותיהן:",תמצית טענות הצדדים:
58,ME-20-11-48598-342,"ביחס לנאשמים 1-2 עתר ב""כ המאשימה למתחם ענישה הנע בין 18-36 חודשי מאסר לצד ענישה נלווית לגבי האישום הראשון.",תמצית טענות הצדדים:
59,ME-20-11-48598-342,באשר לאישום השני שיוחס לנאשם 1 עתרה המאשימה למתחם ענישה הולם אשר נע בין 5-9 חודשי מאסר לצד ענישה נלווית.,תמצית טענות הצדדים:
60,ME-20-11-48598-342,"לגבי לנאשם 3, עתר ב""כ המאשימה למתחם ענישה באשר לעבירת נשיאת הנשק אשר נע בין 24-48 חודשי מאסר, ובאשר לתיק המצורף ביקש להרשיעו בביצוע העבירות ולהשית עליו מספר חודשי מאסר, קנס ופסילת רישיון הנהיגה.",תמצית טענות הצדדים:
61,ME-20-11-48598-342,"ב""כ המאשימה עתר להפעלת עונש המאסר המותנה בן 12 החודשים שהושת על הנאשם 1 בתיק קדום, כולו במצטבר לעונש שיושת על הנאשם בתיק דנן וביקש להשית עליו לאור עברו הפלילי וביצוע העבירה בתקופת היותו אסיר ברישיון, עונש ברף העליון של המתחמים, ואי ניכוי תקופת המצער מתקופת המאסר בין התאריכים 23.06.2021 עד 31.03.2022.",תמצית טענות הצדדים:
62,ME-20-11-48598-342,ביחס לנאשם 2-3 ביקש להשית עליה עונש ברף האמצעי של המתחם.,תמצית טענות הצדדים:
63,ME-20-11-48598-342,"מנגד, ב""כ הנאשם 1 ביקשה להסתפק בימי מעצרו של הנאשם תוך הפעלת המאסר המותנה בחופף לתקופת המעצר.",תמצית טענות הצדדים:
64,ME-20-11-48598-342,"נטען כי הנאשם 1 לא נגע ולא החזיק בנשק והיה ""בתחתית המעורבות"" ברמה העובדתית בתיק זה, ועל כן יש להשית עליו עונש רף הנמוך ביותר.",תמצית טענות הצדדים:
65,ME-20-11-48598-342,"נטען כי מידת הפגיעה בערך החברתי המוגן במקרה דנן הנה נמוכה ביותר, כאשר העבירה בוצעה ללא תכנון מוקדם, מדובר באירוע ספונטני אליו נקלע הנאשם, כאשר לאחר שעוכב אביו על-ידי המשטרה, ביקש הנאשם להגן על אמו אשר נותרה לבד בבית ועל כן ביקש מהנאשם 2 להצטייד בנשק.",תמצית טענות הצדדים:
66,ME-20-11-48598-342,"נטען כי מטרת האחזקה לא היתה למטרה פלילית או ביטחונית, אלא למטרת הגנה.",תמצית טענות הצדדים:
67,ME-20-11-48598-342,"נטען כי לא נעשה שימוש בנשק, הוא נתפס כשהוא לא טעון והאחזקה היתה בתוך המגורים ולא ברחוב.",תמצית טענות הצדדים:
68,ME-20-11-48598-342,"נטען כי אמנם הנאשם 1 ביצע את המיוחס לו בכתב האישום בהיותו אסיר משוחרר ברישיון, אולם יש לקחת בחשבון שהיה לנאשם 1 קשר מצוין עם רשות שיקום האסיר ועל כן לא הופקע כל הרישיון אלא מחציתו, דבר המעיד על ההליך השיקומי שעבר הנאשם 1.",תמצית טענות הצדדים:
69,ME-20-11-48598-342,"נטען כי הנאשם הודה, הביע חרטה וחסך זמן שיפוטי יקר, במהלך תקופת המעצר הוא התארס כאשר תקופת מעצרו גרמה לו לטלטלה רגשית, כשהוא עצור כבר 18 חודשים בתנאי מעצר שהם קשים הרבה יותר ממאסר.",תמצית טענות הצדדים:
70,ME-20-11-48598-342,"מדובר בנאשם בן 30, סיים 11 שנות לימוד, עובד בעבודות אינסטלציה ושיפוצים ועוזר לפרנסת המשפחה.",תמצית טענות הצדדים:
71,ME-20-11-48598-342,"ב""כ הנאשמים 2-3 טען כי מי שהחזיק בנשק הוא נאשם 3, כאשר מדובר בנשק לא טעון וכי הנשיאה והאחזקה בנשק היתה רגעית, בתוך הבית ולא ליד הציבור הרחב.",תמצית טענות הצדדים:
72,ME-20-11-48598-342,"נטען כי הנאשם 2 לא החזיק בנשק בפועל והאשמה בעניינו היא מכוח ידיעתו ובקשתו של נאשם 1, ועל כן נטען למתחם עונש הולם אשר נע בין 6-12 חודשי מאסר בפועל.",תמצית טענות הצדדים:
73,ME-20-11-48598-342,באשר לנאשם 3 נטען למתחם עונש הולם אשר נע בין 10-28 חודשי מאסר וביקש להשית על הנאשם עונש ברף התחתון ולהסתפק בימי מעצרו.,תמצית טענות הצדדים:
74,ME-20-11-48598-342,נטען כי שני הנאשמים מרצים ימי מעצר לתקופה של 17 חודשים.,תמצית טענות הצדדים:
75,ME-20-11-48598-342,ביחס לנאשם 3 ולתיק המצורף נטען כי החזקת הסמים היתה לצריכה עצמית כאשר רמת הענישה היא לכל היותר מאסר מותנה.,תמצית טענות הצדדים:
76,ME-20-11-48598-342,אציין כי במסגרת הדיון שהתקיים בפניי הסכימו הצדדים כי ימי מעצרו של הנאשם 1 מיום 23.06.2021 ועד ליום 31.03.2022 לא ינוכו מימי המאסר.,תמצית טענות הצדדים:
77,ME-20-11-48598-342,"בדבריו לבית המשפט טען הנאשם 1, כי הנו מביע צער על מה ביצוע העבירה ומתחרט על מה שעשה.",דברי הנאשמים:
78,ME-20-11-48598-342,אף הנאשמים 2-3 הביעו צער על ביצוע העבירה וטענו כי לא יחזרו שוב על מעשיהם.,דברי הנאשמים:
79,ME-20-11-48598-342,"בטרם אפנה למלאכת גזירת עונשם של הנאשמים ומאחר והנאשם 3 לא הורשע בביצוע העבירה בתיק המצורף, מצאתי בנסיבות העניין להורות על הרשעתו בביצוע העבירה של החזקה/שימוש בסם לצריכה עצמית לפי סעיף 7(א) + 7(ג) סיפא לפקודת הסמים המסוכנים.",דיון והכרעה:
80,ME-20-11-48598-342,"הנאשם 1 הורשע בשני אישומים נפרדים, אשר אינם קשורים זה בזה ונפרדים מבחינת זמן ומיקום (האישום השני קדם לראשון), על כן לא מתקיים ביניהם מבחן הקשר ההדוק ולכן ייקבע מתחם עונש נפרד לכל אישום.",דיון והכרעה:
81,ME-20-11-48598-342,כך גם באשר לנאשם 3 אשר צירף תיק נוסף שאינו קשור לכתב האישום מושא תיק דנן ועל כן ייקבע מתחם עונש הולם לתיק המצורף בנפרד.,דיון והכרעה:
82,ME-20-11-48598-342,"סעיף 40ג לחוק העונשין קובע, כי בקביעת מתחם העונש ההולם למעשה העבירה, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה:
83,ME-20-11-48598-342,הערך החברתי המוגן שנפגע מביצוע עבירת הפרת הוראה חוקית שיוחסה לנאשם 1 הוא שמירה על שלטון החוק וכיבוד החלטות שיפוטיות.,דיון והכרעה:
84,ME-20-11-48598-342,ובאשר לערך החברתי המוגן העומד בבסיס עבירת הסמים שיוחסה לנאשם 3 הוא ביטחון ובריאות הציבור.,דיון והכרעה:
85,ME-20-11-48598-342,"בתי המשפט הדגישו לא אחת, את הנזקים הנגרמים בעקבות עבירות הסמים, ואת ההשלכות הקשות שיש לשימוש בסם על גופו ונפשו של המשתמש.",דיון והכרעה:
86,ME-20-11-48598-342,מידת הפגיעה בערכים החברתיים המוגנים במקרה שלפנינו הנה בינונית והיא נגזרת מנסיבות ביצוע העבירה.,דיון והכרעה:
87,ME-20-11-48598-342,"הנאשמים בצוותא חדא, כל אחד לפי חלקו, ביצעו עבירת נשק (אקדח מסוג FN, מחסנית תואמת ותחמושת).",דיון והכרעה:
88,ME-20-11-48598-342,"כאשר הנאשם מס' 1 ניסה להחזיק את הנשק ונתן הוראות לגביו, הנאשם מס' 2 החזיק בנשק ואילו הנאשם מס' 3 נשא והוביל את הנשק לבקשת שני הנאשמים האחרים.",דיון והכרעה:
89,ME-20-11-48598-342,"על-פי המתואר בכתב האישום, הנאשם 1 ביקש מהנאשם 2 למסור לנאשם 3 כי עליו להצטייד באקדח, במחסנית ובתחמושת.",דיון והכרעה:
90,ME-20-11-48598-342,"הנאשם 3 פעל כאמור, נשא והחזיק בנשק בעודו שוהה במתחם המגורים של משפחת הנאשם 1.",דיון והכרעה:
91,ME-20-11-48598-342,"לאחר מכן, הגיעו הנאשמים 1 ו-2 למתחם, על מנת שיחזיק הנאשם 1 בנשק במחסנית ובתחמושת, אך לאור הגעת המשטרה למתחם לא עלה בידיו של הנאשם 1 להחזיק בנשק.",דיון והכרעה:
92,ME-20-11-48598-342,"יצוין כי הנאשם 1 הגיע למתחם בכפר קרע בניגוד להחלטת בית המשפט השלום בעכו מיום 30.09.2020 אשר הורתה לו להיות במעצר בבית מלא בקיסריה, ובכך הפר הוראה חוקית שהושתה עליו.",דיון והכרעה:
93,ME-20-11-48598-342,"עוד יצוין כי בנוסף לאמור, בשני מועדים נוספים, ביום 23.10.2020 וביום 26.10.2020 הגיע הנאשם לביתו בכפר קרע בניגוד להחלטת בית המשפט ותוך שהוא מפר הוראה חוקית שהושתה עליו.",דיון והכרעה:
94,ME-20-11-48598-342,"חלקם של הנאשמים בביצוע העבירה אינו זהה, אך כל אחד השתתף בחלק משמעותי בביצוע המתואר בכתב האישום.",דיון והכרעה:
95,ME-20-11-48598-342,"הנאשם 1 הוא זה שהורה לנאשם 3 להחזיק בנשק, כאשר נראה שחלקו של הנאשם 2 בביצוע העבירה היה מזערי יחסית, באשר תפקידו היה להודיע לנאשם 3 כי עליו להצטייד בנשק.",דיון והכרעה:
96,ME-20-11-48598-342,"פוטנציאל הנזק שצפוי היה להיגרם בעבירות נשק בכלל הוא רב וכולל פגיעה בגוף ובנפש, כפי שנקבע לא אחת בהלכה הפסוקה; החשש הוא כי נשק המוחזק שלא כדין ישמש לפעילות עבריינית, העלולה להביא לפגיעה ואף לקיפוח חייהם של אזרחים תמימים.",דיון והכרעה:
97,ME-20-11-48598-342,"יחד עם זאת, יש לתת את הדעת שלא נעשה שימוש בנשק ולא נגרם נזק מוחשי, כאשר הנשק נתפס על-ידי המשטרה.",דיון והכרעה:
98,ME-20-11-48598-342,"באשר לסיבה שהביאה את הנאשמים לבצע את העבירה, נטען על-ידי ב""כ של הנאשם 1 כי הסיבה שבגינה ביקש הנאשם 1 מהנאשם 3 להצטייד בנשק, היא העובדה שאביו עוכב על-ידי המשטרה לחקירה ועל כן נשארה אמו לבדה בבית ומכאן ביקש הנאשם 1 להגן עליה.",דיון והכרעה:
99,ME-20-11-48598-342,"איני סבור כי מדובר בסיבה שיש בה כדי להפחית מחומרת מעשיהם של הנאשמים, עת החליטו לקחת את החוק לידיים והחזיקו בנשק ללא רשות על-פי הדין.",דיון והכרעה:
100,ME-20-11-48598-342,"בחינת מדיניות הענישה הנוהגת מעלה, כי במקרים דומים הוטלו על נאשמים עונשים במנעד רחב כפי שיפורט להלן:",דיון והכרעה:
101,ME-20-11-48598-342,"בעניין קדורה הנ""ל, הוחמר עונשו של נאשם שהורשע בביצוע עבירה של החזקת נשק בצוותא עם אחר לפי סעיף 144(א) רישא וסיפא, מסוג אקדח גלוק ורימון הלם סינוור, בצוותא עם אחר והושת עליו 18 חודשי מאסר בפועל, תחת 10 חודשי מאסר בפועל שגזר עליו בית המשפט המחוזי.",דיון והכרעה:
102,ME-20-11-48598-342,"בשים לב לעונש שנקבע בצידן של העבירות, בהתחשב בערכים שנפגעו מביצוע העבירות, מידת הפגיעה בהם, נסיבות ביצוע העבירות ומדיניות הענישה הנהוגה כמפורט לעיל, יש לאמץ מתחם ענישה התואם את דרגת החומרה של מעשיהם של הנאשמים:",דיון והכרעה:
103,ME-20-11-48598-342,"-	לגבי הנאשם מס' 1 מתחם העונש ההולם בגין עבירת הנשק בנסיבות העניין נע בין 14 חודשי מאסר בפועל עד 36 חודשי מאסר בפועל, לצד רכיבי ענישה של מאסר מותנה וקנס.",דיון והכרעה:
104,ME-20-11-48598-342,"מתחם העונש ההולם בגין מעשיו של הנאשם 1 המתוארים באישום השני (עבירת הפרת הוראה חוקית), נע בין מאסר מותנה עד מספר חודשי מאסר בפועל, לצד ענישה נלווית.",דיון והכרעה:
105,ME-20-11-48598-342,"-	באשר לנאשם 2 מתחם עונש הולם אשר נע בין 14 חודשי מאסר בפועל עד 36 חודשי מאסר בפועל, לצד ענישה של מאסר מותנה וקנס.",דיון והכרעה:
106,ME-20-11-48598-342,"-	מתחם העונש ההולם למעשיו של הנאשם 3, נע בין 18 חודשי מאסר בפועל עד 42 חודשי מאסר בפועל, לצד ענישה נלווית.",דיון והכרעה:
107,ME-20-11-48598-342,"ובאשר לתיק המצורף בעניין העבירה של החזקת סמים לצריכה עצמית, בשים לב כי בעת ביצוע העבירה הנאשם 3 היה קטין, יש לקבוע מתחם אשר נע בנסיבות העניין בין מאסר מותנה עד מספר חודשי מאסר בפועל, לצד ענישה נלווית.",דיון והכרעה:
108,ME-20-11-48598-342,"בקביעת העונש המתאים לכל נאשם, בגדרי המתחם או בסטייה ממנו, יש להתחשב בנסיבות שאינן קשורות בביצוע העבירה ובכלל זה בנסיבותיו של כל נאשם ובסיכויי שיוקמו.",דיון והכרעה:
109,ME-20-11-48598-342,"מאחר ועל-פי טיעוני הצדדים לא עולה שאלת שיקומם של הנאשמים על הפרק, ומאחר ולא קיימים שיקולים אשר מצדיקים חריגה מהמתחם לחומרה או לקולה, אקבע עונשם של הנאשמים בתוך המתחם שנקבע.",דיון והכרעה:
110,ME-20-11-48598-342,שלושת הנאשמים הודו בעובדות כתב האישום המתוקן וחסכו זמן שיפוטי יקר.,דיון והכרעה:
111,ME-20-11-48598-342,"הנאשמים הביעו חרטה וצער על ביצוע העבירה, על אף שכפי עולה מתסקיר שירות המבחן בעניינו של הנאשם 3, הוא קיבל אחריות חלקית ומילולית בלבד למיוחס לו בכתב האישום.",דיון והכרעה:
112,ME-20-11-48598-342,"בהתייחס לנסיבותיהם האישיות של כל אחד מהנאשמים, הנאשם 1 צעיר כבן 29 על-פי טיעוני ב""כ לאחרונה התארס ותנאי המעצר שהיה שרוי בהם גרמו לו לטלטלה רגשית.",דיון והכרעה:
113,ME-20-11-48598-342,"לטענתו, טרם מעצרו הנאשם עבד בעבודה מסודרת ועזר לפרנסת משפחתו כל חיו, עבד בקהילה ועזר לזולת.",דיון והכרעה:
114,ME-20-11-48598-342,"לחובתו של הנאשם 1, שלוש הרשעות קודמות בעבירות נשק, סמים, רכוש ואלימות, בגינן ריצה מאסר ממושך בפועל, כאשר ביצע את העבירה נשוא תיק דנן, בהיותו אסיר ברישיון.",דיון והכרעה:
115,ME-20-11-48598-342,"הנאשם 2 צעיר כבן 32, לחובתו שתי הרשעות קודמות בעבירות נשק, סמים והפרעה לשוטר במילוי תפקידו, בגינן ריצה 15 חודשי מאסר בפועל.",דיון והכרעה:
116,ME-20-11-48598-342,הנאשם 3 צעיר כבן 19 לחובתו הרשעה אחת בבית משפט לנוער בעבירות רכוש בגינה ריצה 6 חודשי מאסר בפועל.,דיון והכרעה:
117,ME-20-11-48598-342,"תסקיר שירות המבחן בענייננו לא בא בהמלצה טיפולית וזאת לאור אי שיתוף פעולה עם שירות המבחן לנוער בעבר, אי הבעת נזקקות טיפולית ולאור הערכת שירות המבחן לקיומו של סיכון גבוה להישנות התנהגות עבריינית פוגענית דומה ואף כללית בעתיד, וכן לאור ההערכה כי הנאשם 3 הנו בעל נגישות גבוהה למצבי סיכון כלליים ולהישג נשק.",דיון והכרעה:
118,ME-20-11-48598-342,"באיזון הראוי בין השיקולים, בשים לב לנסיבות ביצוע העבירה ובאיזון בין נסיבותיהם של הנאשמים, ובשים לב לכך כי עסקינן בעבירות נשק  גובר כאמור האינטרס הציבורי על פני ענייניו של כל נאשם, סבורני כי יש לגזור על כל אחד מהנאשמים עונש מאסר בפועל ברף האמצעי של המתחם, לצד עונש של מאסר מותנה וקנס.",דיון והכרעה:
119,ME-20-11-48598-342,"הנני גוזר על הנאשם 1 בגין שני האישומים, עונש כולל בהתאם להוראות סעיף 40יג(ב) לחוק העונשין, כמפורט להלן:",דיון והכרעה:
120,ME-20-11-48598-342,"22 חודשי מאסר בפועל, בניכוי ימי מעצרו מיום 29.10.2020.",דיון והכרעה:
121,ME-20-11-48598-342,"כאשר התקופה שבין 23.06.2021 עד ליום 31.03.2022, לא תנוכה מימי מאסרו של הנאשם 1.",דיון והכרעה:
122,ME-20-11-48598-342,"12 חודשי מאסר על תנאי, והתנאי הוא שהנאשם לא יעבור תוך תקופה של 3 שנים מיום שחרורו, כל עבירת נשק מסוג פשע ויורשע בגינה.",דיון והכרעה:
123,ME-20-11-48598-342,"קנס כספי בסך 2,000 ₪ או 20 ימי מאסר תמורתו.",דיון והכרעה:
124,ME-20-11-48598-342,"הקנס ישולם בחמישה תשלומים חודשיים שווים ורצופים, החל מיום 01.04.2023 ובכל ה-15 בחודש שלאחריו.",דיון והכרעה:
125,ME-20-11-48598-342,"במידה ולא יעמוד הנאשם בחלק מהתשלומים, תעמוד יתרת הקנס לפירעון מידי.",דיון והכרעה:
126,ME-20-11-48598-342,על הנאשם 2 הנני גוזר את העונשים הבאים:,דיון והכרעה:
127,ME-20-11-48598-342,"20 חודשי מאסר בפועל, בניכוי ימי מעצרו מיום 28.10.2020.",דיון והכרעה:
130,ME-20-11-48598-342,"הקנס ישולם בחמישה תשלומים חודשיים שווים ורצופים, החל מיום 01.10.2022 ובכל ה-15 בחודש שלאחריו.",דיון והכרעה:
132,ME-20-11-48598-342,"על הנאשם 3 הנני גוזר עונש כולל בגין האישום בתיק דנן ובתיק המצורף, כמפורט להלן:",דיון והכרעה:
133,ME-20-11-48598-342,"24 חודשי מאסר בפועל, בניכוי ימי מעצרו מיום 28.10.2020.",דיון והכרעה:
135,ME-20-11-48598-342,"6 חודשי מאסר על תנאי, והתנאי הוא שהנאשם 3 לא יעבור תוך תקופה של 3 שנים מיום שחרורו, עבירת סמים מסוג עוון.",דיון והכרעה:
136,ME-20-11-48598-342,אני פוסל את הנאשם 3 מלקבל או להחזיק רישיון נהיגה לתקופה של 6 חודשים וזאת החל מיום שחרורו מהמאסר.,דיון והכרעה:
137,ME-20-11-48598-342,הנאשם יפקיד את רישיון הנהיגה שלו במזכירות בית המשפט.,דיון והכרעה:
138,ME-20-11-48598-342,בהתחשב בגילו ובנסיבותיו של הנאשם 3 לא מצאתי מקום להטיל עליו קנס כספי.,דיון והכרעה:
139,ME-20-11-48598-342,מוצגי הסמים שנתפסו יושמדו על-ידי משטרת ישראל.,דיון והכרעה:
140,ME-20-11-48598-342,"אני מורה על חילוט הנשק והתחמושת שנתפסו, זאת בחלוף 45 ימים מהיום או לאחר שפסק הדין יהפוך לחלוט, לפי המאוחר מביניהם.",דיון והכרעה:
141,ME-20-11-48598-342,זכות ערעור לבית המשפט העליון תוך 45 ימים מהיום.,דיון והכרעה:
142,ME-20-11-48598-342,"ניתן היום,  י""א אייר תשפ""ב, 12 מאי 2022, בהעדר הצדדים.",דיון והכרעה:
