,verdict,text,part
0,ME-22-09-16760-95,"אביחי גבריאלי (עציר), ת""ז xxxxxxxxx",הנאשם:
1,ME-22-09-16760-95,"ע""י ב""כ עו""ד עומר סנעאללה",הנאשם:
2,ME-22-09-16760-95,"חוק העונשין, תשל""ז-1977: סע'  29, 40ג', 40ד', 40ה', 144(א), 144 (ב), 144(ז), 40 יא', א'1 לפרק ו'",הנאשם:
3,ME-22-09-16760-95,"חוק המידע הפלילי ותקנת השבים, תשע""ט-2019",הנאשם:
4,ME-22-09-16760-95,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32, 32(א), 39, 39(א)",הנאשם:
5,ME-22-09-16760-95,"הנאשם הורשע על פי הודאתו בכתב אישום מתוקן בעבירה של החזקת, נשיאת והובלת נשק לפי סעיף 144(א) רישא וסיפא וסעיף 144 (ב), בשילוב סעיף 29 לחוק העונשין, התשל""ז-1977 (להלן: חוק העונשין).",כתב האישום ומהלך הדיון
6,ME-22-09-16760-95,"בחלק הכללי של כתב האישום צוינו העובדות הבאות: י""מ (להלן: המתלונן) מתגורר בבית פרטי בכרמיאל; ליאור אלבז (להלן: ליאור), יליד שנת 2002, מתגורר גם הוא בכרמיאל; במועד הרלוונטי לכתב האישום היה ליאור חייל בשירות סדיר;  בין הנאשם לליאור קיימת היכרות מוקדמת על רקע מערכת יחסים זוגית בין ליאור לבתו של הנאשם; וכי  בין הנאשם למתלונן קיים סכסוך על רקע ביצוע עבודת הסעות במפעל אלביט בכרמיאל.",כתב האישום ומהלך הדיון
7,ME-22-09-16760-95,"על פי עובדות כתב האישום המתוקן, ביום 21.8.2022 החזיקו הנאשם וליאור בביתו של ליאור בצוותא חדא, רימון הלם/סינוור M7290 (להלן: הרימון), שהוא כלי נשק שבכוחו להזיק לאדם בעת פעולתו.",כתב האישום ומהלך הדיון
8,ME-22-09-16760-95,"בהמשך למתואר לעיל ועל רקע הסכסוך בין הנאשם למתלונן, ביום 22.8.2022, בשעות הצהריים, סיכמו הנאשם וליאור לזרוק את הרימון לכיוון ביתו של המתלונן במטרה להפחיד אותו.",כתב האישום ומהלך הדיון
9,ME-22-09-16760-95,"בהמשך לאמור, בשעה 17:19 נסעו הנאשם וליאור ברכבו של הנאשם מסוג יגואר מ""ר 02976678 מביתו של הנאשם אל סמוך לביתו של המתלונן, שם הסתכלו הנאשם וליאור על ביתו של המתלונן.",כתב האישום ומהלך הדיון
10,ME-22-09-16760-95,"מיד לאחר מכן, נסעו הנאשם וליאור לביתו של ליאור, שם נטל ליאור את הרימון, ונסע יחד עם הנאשם חזרה לביתו של הנאשם, תוך שהם נושאים ומובילים את הרימון ברכב.",כתב האישום ומהלך הדיון
11,ME-22-09-16760-95,"סמוך לשעה 18:00 עלו הנאשם וליאור על טרקטורון חשמלי מסוג TOMRIDE השייך לנאשם, כאשר הנאשם נוהג בו וליאור יושב מאחוריו וליאור נושא על גופו את הרימון.",כתב האישום ומהלך הדיון
12,ME-22-09-16760-95,הנאשם וליאור נסעו עד לסמוך לביתו של המתלונן.,כתב האישום ומהלך הדיון
13,ME-22-09-16760-95,"תוך כדי נסיעה על הטרקטורון, ליאור השליך את הרימון לכיוון החצר בכניסה לבית של המתלונן.",כתב האישום ומהלך הדיון
14,ME-22-09-16760-95,כתוצאה מכך התפוצץ הרימון בכניסה לבית וגרם לקול רעש ולעשן רב.,כתב האישום ומהלך הדיון
15,ME-22-09-16760-95,הנאשם וליאור נמלטו מהמקום באמצעות הטרקטורון.,כתב האישום ומהלך הדיון
16,ME-22-09-16760-95,עוד צוין בכתב האישום כי בזמן זריקת הרימון שהו המתלונן ואשתו בתוך הבית.,כתב האישום ומהלך הדיון
17,ME-22-09-16760-95,כתב האישום כלל בקשה לחילוט רכב היגואר והטרקטורון החשמלי.,כתב האישום ומהלך הדיון
18,ME-22-09-16760-95,לבקשת החילוט אדרש בהמשך.,כתב האישום ומהלך הדיון
19,ME-22-09-16760-95,"בישיבה שנערכה ביום 25.12.2022 הודה הנאשם בכתב אישום שתוקן במסגרת הסדר טיעון שלא כלל הסכמה לעניין העונש, והורשע על פי הודאתו.",כתב האישום ומהלך הדיון
20,ME-22-09-16760-95,"במסגרת הראיות לעונש העידה מטעם הנאשם אשתו, גב' אפרת גבריאלי.",ראיות וטענות הצדדים לעונש
21,ME-22-09-16760-95,"העדה ציינה כי לדידה הנאשם לא מנהל אורח חיים עברייני, וכן ועמדה על הקשיים שהיא חווה בעקבות המקרה ומעצר הנאשם.",ראיות וטענות הצדדים לעונש
22,ME-22-09-16760-95,"היא ציינה כי חייה השתנו לבלי היכר והיא נאלצת לפרנס בעצמה את שבעת ילדיהם, רובם קטינים, ולדאוג לעסק המשפחתי.",ראיות וטענות הצדדים לעונש
23,ME-22-09-16760-95,"לדבריה, הנאשם מביע חרטה עמוקה והמשפחה כולה מצויה בפחד ובמשבר.",ראיות וטענות הצדדים לעונש
24,ME-22-09-16760-95,"העדה ציינה עוד כי עובר לביצוע העבירה הנאשם טיפל באמו, אך בעקבות המעצר האם הועברה לבית אבות.",ראיות וטענות הצדדים לעונש
25,ME-22-09-16760-95,העדה פנתה לבית המשפט וביקשה להתחשב במצבו הרפואי של הנאשם.,ראיות וטענות הצדדים לעונש
26,ME-22-09-16760-95,"יצוין כי במענה לשאלות המאשימה, ציינה העדה כי היא לא יודעת על הסתבכות קודמת של הנאשם עם החוק.",ראיות וטענות הצדדים לעונש
27,ME-22-09-16760-95,"לדבריה הוא הורשע פעם אחת, אך לא בעבירות נשק או אלימות.",ראיות וטענות הצדדים לעונש
28,ME-22-09-16760-95,"נוסף לכך, הסנגור הגיש מסמכים רפואיים בעניינו של הנאשם (סומנו ט/2) מהם עולה כי עובר לביצוע העבירה, בחודש מאי 2022, עבר הנאשם אירוע של שקיעה הכרתית (אירוע מוחי) ואושפז למשך יממה.",ראיות וטענות הצדדים לעונש
29,ME-22-09-16760-95,"בהמשך, לאחר מעצרו, בחודש ספטמבר 2022, הופנה שוב למיון לאחר איבוד הכרה והחייאה שבוצעה בו.",ראיות וטענות הצדדים לעונש
30,ME-22-09-16760-95,"בחודש נובמבר 2022, בהיותו בכלא, חווה אירוע של נפילה שלאחריו הפסיק לדבר, ובהמשך נגרמה לו חולשה בפלג הגוף הימני.",ראיות וטענות הצדדים לעונש
31,ME-22-09-16760-95,הנאשם אושפז ליום אחד והוחזר לכלא.,ראיות וטענות הצדדים לעונש
32,ME-22-09-16760-95,המאשימה פירטה בטיעוניה את הערכים המוגנים שנפגעו וציינה את חומרתן של עבירות הנשק.,ראיות וטענות הצדדים לעונש
33,ME-22-09-16760-95,"בהתייחסה לנסיבות ביצוע העבירה, טענה המאשימה כי העבירה בוצעה בצוותא וכן הפנתה לנזק שנגרם ושצפוי היה להיגרם לאור נוכחות המתלונן ואשתו בביתם בעת התפוצצות הרימון.",ראיות וטענות הצדדים לעונש
34,ME-22-09-16760-95,כמו כן ביקשה המאשימה לייעד חומרה לכך שהעבירות בוצעו על רקע סכסוך בין הנאשם למתלונן.,ראיות וטענות הצדדים לעונש
35,ME-22-09-16760-95,"המאשימה טענה כי יש להחמיר עם הנאשם; והפנתה לתיקון 140 לחוק העונשין וכן להנחיות פרקליט המדינה, שלדידה בהתאם להן היא מצווה לטעון.",ראיות וטענות הצדדים לעונש
36,ME-22-09-16760-95,"נוסף לכך, הציגה המאשימה פסיקה שלגישתה ניתן לגזור ממנה את מדיניות הענישה הנוהגת.",ראיות וטענות הצדדים לעונש
37,ME-22-09-16760-95,"על יסוד טענותיה, המאשימה סבורה כי יש לקבוע מתחם עונש הולם שנע בין 24 ל-40 חודשי מאסר בפועל, לצד מאסר על תנאי, קנס ופיצוי.",ראיות וטענות הצדדים לעונש
38,ME-22-09-16760-95,"אשר לנסיבות שאינן קשורות לביצוע העבירה – המאשימה ביקשה להתחשב בגילו של הנאשם, בהרשעותיו הקודמות ובהודאתו.",ראיות וטענות הצדדים לעונש
39,ME-22-09-16760-95,בהתאם לכך ביקשה המאשימה לגזור את העונש ברף האמצעי של המתחם הנטען.,ראיות וטענות הצדדים לעונש
40,ME-22-09-16760-95,הסנגור התייחס בפירוט לנסיבות ביצוע העבירה והדגיש כי לשיטתו הן אינן חמורות.,ראיות וטענות הצדדים לעונש
41,ME-22-09-16760-95,"לגבי סוג הנשק, נטען כי המדובר ברימון הלם, שהוא נשק שאינו התקפי, אלא מיועד ליצירת אור ולסנוור, וכן הפנה לפסיקה לתמיכה בטענתו כי רימון הלם נועד להפחיד ולא מעבר לכך.",ראיות וטענות הצדדים לעונש
42,ME-22-09-16760-95,"לגבי מיקום השלכת הרימון, נטען כי הוא הושלך לכיוון חצר ביתו של המתלונן.",ראיות וטענות הצדדים לעונש
43,ME-22-09-16760-95,"לגבי הנזק שנגרם מביצוע העבירה, נטען כי נוצר  רעש עז ועשן ותו לא.",ראיות וטענות הצדדים לעונש
44,ME-22-09-16760-95,"הסנגור הוסיף וטען כי אמנם הנאשם הורשע בעבירה של החזקה, נשיאה והובלה בצוותא, אך מי שבפועל החזיק את הרימון בביתו הוא ליאור, ששירת באותה עת בצה""ל.",ראיות וטענות הצדדים לעונש
45,ME-22-09-16760-95,"לדבריו, ניתן להניח כי ליאור ידע שהרימון לא יכול לגרום לנזק.",ראיות וטענות הצדדים לעונש
46,ME-22-09-16760-95,"הסנגור הדגיש כי זריקת הרימון נעשתה לצורכי הרתעה עקב סכסוך מקדים עם המתלונן, ומבלי שהייתה לנאשם כל כוונה לגרום נזק פיזי.",ראיות וטענות הצדדים לעונש
47,ME-22-09-16760-95,הסנגור טען כי המתחם הנטען על ידי המאשימה אינו רלוונטי למקרה דנן ולסוג הנשק שצוין בכתב האישום.,ראיות וטענות הצדדים לעונש
48,ME-22-09-16760-95,"כמו כן, הסנגור ביקש לאבחן את הפסיקה שהגישה המאשימה וטען כי נסיבות ביצוע העבירות בפסיקה שהובאה, חמורות יותר מהמקרה הנוכחי.",ראיות וטענות הצדדים לעונש
49,ME-22-09-16760-95,"הסנגור הפנה לפסיקה שלפיה מתחם העונש הינו מספר חודשי מאסר בפועל בעבודות שירות, וטען כי זהו המתחם הרלוונטי למקרה דנן.",ראיות וטענות הצדדים לעונש
50,ME-22-09-16760-95,"לטענת הסנגור, הגם שתיקון 140 לחוק העונשין קבע עונשי מינימום לעבירות נשק – בהתקיים טעמים מיוחדים, בית המשפט יכול להקל עם הנאשם ולהטיל מאסר שכולו על תנאי.",ראיות וטענות הצדדים לעונש
51,ME-22-09-16760-95,אשר לנסיבות שאינן קשורות לביצוע העבירה – הסנגור הדגיש כי כל הרשעותיו של הנאשם התיישנו ונמחקו.,ראיות וטענות הצדדים לעונש
52,ME-22-09-16760-95,"עוד צוין כי המדובר בנאשם כבן 49, אב ל-7 ילדים, עובר למעצרו ניהל עסק של הסעות.",ראיות וטענות הצדדים לעונש
53,ME-22-09-16760-95,הסנגור הדגיש את המצב הכלכלי הקשה אליו נקלעה המשפחה בעקבות מעצרו של הנאשם וקריסת עסקו.,ראיות וטענות הצדדים לעונש
54,ME-22-09-16760-95,"לבסוף, הסנגור התייחס בפירוט למצבו הרפואי של הנאשם וציין כי מצבו החמיר כתוצאה משהייתו במעצר.",ראיות וטענות הצדדים לעונש
55,ME-22-09-16760-95,"בדברו לפניי הביע הנאשם חרטה, צין כי משפחתו היא משפחה מכובדת.",ראיות וטענות הצדדים לעונש
56,ME-22-09-16760-95,כן ציין הנאשם את הקושי עמו מתמודדים ילדיו ואשתו בעקבות מעצרו ואת הקושי הכלכלי אליו נקלעו.,ראיות וטענות הצדדים לעונש
57,ME-22-09-16760-95,"אכן, במקרה זה עבירת הנשק מתייחסת לרימון הלם, ומשכך דרגת מסוכנותו לא גבוהה ביחס לרימון רסס וכלי נשק התקפי אחרים.",מתחם העונש ההולם
58,ME-22-09-16760-95,אף בכתב האישום צוין כי הרימון המדובר הוא כלי נשק שבכוחו להזיק לאדם בעת פעולתו.,מתחם העונש ההולם
59,ME-22-09-16760-95,על כן חומרת הפגיעה בערכים המוגנים אינה ברף גבוה.,מתחם העונש ההולם
60,ME-22-09-16760-95,"עם זאת, גם ברימון הלם טמון סיכון לא מבוטל לפגיעה בגופו של אדם, כפי שנקבע בפסיקה:",מתחם העונש ההולם
61,ME-22-09-16760-95,במסגרת הנסיבות הקשורות בביצוע העבירה יש לתת את הדעת לשיקולים הבאים:,מתחם העונש ההולם
62,ME-22-09-16760-95,הרקע לביצוע העבירה הינו סכסוך עסקי בין הנאשם למתלונן.,מתחם העונש ההולם
63,ME-22-09-16760-95,"למרבה הצער, במקום לפנות לאפיקים נורמטיביים לפתרון מחלוקות, בחר הנאשם לפתור את המחלוקת בינו לבין המתלונן בדרך אלימה שנועדה להלך אימים, וזאת על ידי השלכת רימון הלם בפתח בית המתלונן.",מתחם העונש ההולם
64,ME-22-09-16760-95,פניה לחלופות אלימות לפתרון סכסוכים עסקיים היא נסיבה שצובעת את המקרה בחומרה.,מתחם העונש ההולם
65,ME-22-09-16760-95,לביצוע העבירה קדם תכנון.,מתחם העונש ההולם
66,ME-22-09-16760-95,"כעולה מכתב האישום, הנאשם וליאור סיכמו לזרוק את הרימון לעבר ביתו של המתלונן.",מתחם העונש ההולם
67,ME-22-09-16760-95,"לשם כך, השניים תצפתו קודם על המקום לאחר שהגיעו ברכבו של הנאשם אל פתח הכניסה לבית המתלונן.",מתחם העונש ההולם
68,ME-22-09-16760-95,לאחר מכן הגיעו הנאשם וליאור כשהם רכובים על טרקטורון וביצעו את זממם.,מתחם העונש ההולם
69,ME-22-09-16760-95,"אלה, לצד ביצוע העבירה תוך חבירה לאדם אחר – מוסיפות חומרה.",מתחם העונש ההולם
70,ME-22-09-16760-95,חלקו של הנאשם בביצוע העבירה הוא משמעותי.,מתחם העונש ההולם
71,ME-22-09-16760-95,"אמנם, אקט השלכת הרימון בוצע על ידי ליאור, אך אין בכך כדי להפחית את מחלקו של הנאשם.",מתחם העונש ההולם
72,ME-22-09-16760-95,"ראשית, נזכיר כי הנאשם הורשע בביצוע העבירות בצוותא.",מתחם העונש ההולם
73,ME-22-09-16760-95,"שנית, ההגעה לביתו של המתלונן לצורך עריכת התצפית המקדימה, הייתה באמצעות רכבו של הנאשם והנאשם השתתף בה.",מתחם העונש ההולם
74,ME-22-09-16760-95,"גם את השלכת הרימון על ביתו של המתלונן, ביצעו השניים בצוותא, לאחר שהגיעו למקום בטרקטורון שנמצא בבעלות הנאשם.",מתחם העונש ההולם
75,ME-22-09-16760-95,"לבסוף, לעניין הנזק שנגרם.",מתחם העונש ההולם
76,ME-22-09-16760-95,"אמנם, השלכת הרימון לא גרמה לנזק לגוף או לרכוש.",מתחם העונש ההולם
77,ME-22-09-16760-95,"עם זאת, אין להתעלם מהבהלה ותחושות הפחד שאחזו במתלונן ובבני משפחתו נוכח מעשהו של הנאשם.",מתחם העונש ההולם
78,ME-22-09-16760-95,כמו כן אין להתעלם מהנזק הפוטנציאלי שעלול היה להיגרם.,מתחם העונש ההולם
79,ME-22-09-16760-95,"אם כי אין להתעלם מכך, שגם על פי כתב האישום הנאשם השליך את הרימון במטרה להפחיד את המתלונן ולא לפגוע בגופו.",מתחם העונש ההולם
80,ME-22-09-16760-95,כל אחד מן הצדדים הפנה לפסיקה אשר לטענתו תומכת בעמדתו העונשית.,מתחם העונש ההולם
81,ME-22-09-16760-95,"אינני רואה לסקור את כל פסקי הדין שהגישו הצדדים, שחלקם הולם את המקרה וחלקם לא.",מתחם העונש ההולם
82,ME-22-09-16760-95,אסתפק בהפניה למספר פסקי דין ואזכיר כי לעולם יש לתת את הדעת לשוני בנסיבות כל מקרה.,מתחם העונש ההולם
83,ME-22-09-16760-95,"כמו כן, יש לתת את הדעת כי חלק מפסקי הדין ניתנו לפני תיקון 140 לחוק העונשין.",מתחם העונש ההולם
84,ME-22-09-16760-95,"לאור השיקולים שפורטו לעיל, אני קובע כי מתחם העונש ההולם בנסיבות מקרה זה נע בין 16 ל-36 חודשי מאסר בפועל, וכן מאסר על תנאי, קנס ופיצוי.",מתחם העונש ההולם
85,ME-22-09-16760-95,בגזירת העונש בגדרי מתחם העונש ההולם יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).,נסיבות שאינן קשורות בביצוע העבירה
86,ME-22-09-16760-95,"במקרה שלפנינו, שקלתי את השיקולים הבאים:",נסיבות שאינן קשורות בביצוע העבירה
87,ME-22-09-16760-95,"(-) הנאשם יליד 1974, כבן 48, נשוי ואב לשבעה ילדים.",נסיבות שאינן קשורות בביצוע העבירה
88,ME-22-09-16760-95,"(-) כעולה מן המסמכים הרפואיים שהגיש הסנגור, עובר למעצרו הנאשם עבר אירוע מוחי, ואף במסגרת מעצרו אושפז על רקע אירוע של נפילה שלאחריו הפסיק לדבר, ובהמשך נגרמה לו חולשה בפלג הגוף הימני.",נסיבות שאינן קשורות בביצוע העבירה
89,ME-22-09-16760-95,יש לתת את הדעת למצבו הרפואי של הנאשם בעת גזירת עונשו.,נסיבות שאינן קשורות בביצוע העבירה
90,ME-22-09-16760-95,(-) עובר לאירוע מושא האישום ניהל הנאשם עסק הסעות.,נסיבות שאינן קשורות בביצוע העבירה
91,ME-22-09-16760-95,"הסנגור טען כי משפחתו של הנאשם נקלעה למצב כלכלי קשה בעקבות מעצרו וקריסת העסק, אך לא הובאו ראיות לתמיכה בכך.",נסיבות שאינן קשורות בביצוע העבירה
92,ME-22-09-16760-95,"עם זאת, סביר הוא כי בעקבות האירוע מושא האישום הורע מצבו הכלכלי של הנאשם, וכי המעצר השליך על בני משפחתו כתוצאה ממעצרו וניהול ההליכים המשפטיים נגדו.",נסיבות שאינן קשורות בביצוע העבירה
93,ME-22-09-16760-95,(-) הנאשם הודה בביצוע העבירה.,נסיבות שאינן קשורות בביצוע העבירה
94,ME-22-09-16760-95,נראה כי הודאת הנאשם אינה מן השפה והחוצה אלא נובעת מתוך תחושה אמיתית של חרטה ונטילת אחריות.,נסיבות שאינן קשורות בביצוע העבירה
95,ME-22-09-16760-95,הנאשם גם ביטא את החרטה באופן מפורש והדבר עולה גם מדברי אשתו.,נסיבות שאינן קשורות בביצוע העבירה
96,ME-22-09-16760-95,"(-) לבסוף, התחשבתי בתקופה בה הנאשם היה נתון במעצר עד תום ההליכים – מיום 22.8.2022 ועד היום, תקופה של כחמישה חודשים.",נסיבות שאינן קשורות בביצוע העבירה
97,ME-22-09-16760-95,שיקולים אלו מובילים אותי למסקנה כי יש למקם את העונש קרוב לרף התחתון של המתחם שנקבע.,נסיבות שאינן קשורות בביצוע העבירה
98,ME-22-09-16760-95,בשלב זה אעבור לדון בבקשה לחילוט כלי הרכב ולאחר מכן אשוב ואסכם את הדברים.,נסיבות שאינן קשורות בביצוע העבירה
99,ME-22-09-16760-95,"כתב האישום כלל בקשה לחילוט רכב היגואר וכן בקשה לחילוט הטרקטורון החשמלי, וזאת בהתאם לסמכות הקבועה בסעיפים 32 ו-39 לפקודת סדר הדין הפלילי (מעצר וחיפוש) [נוסח חדש], התשכ""ט-1969 (להלן: פסד""פ).",בקשת החילוט
100,ME-22-09-16760-95,"בבקשת החילוט וכן במהלך הטיעונים לעונש, נטען כי הרכב הוא בבעלות הנאשם ושימש אותו לביצוע העבירה המיוחסת לו, אך לא הובאו נתונים כלשהם לגבי שווי כלי הרכב שחילוטם מבוקש.",בקשת החילוט
101,ME-22-09-16760-95,על כן קבעתי כי המאשימה תגיש הודעה בה תכלול פרטים לגבי שווי כלי הרכב.,בקשת החילוט
102,ME-22-09-16760-95,יצוין כי הנאשם טען לפניי שהרכב שייך לאמו וכי הטרקטורון שייך לילדיו.,בקשת החילוט
103,ME-22-09-16760-95,"בהודעת המאשימה מיום 10.1.2023 צוין כי שווי רכב היגואר 70,000 ₪, ובאשר לטרקטורון החשמלי – נטען כי הוא אינו בעל לוחית זיהוי ולכן אין לו מחירון מוסדר.",בקשת החילוט
104,ME-22-09-16760-95,"באותה הודעה המאשימה טענה כי לדידה אין מקום להתחשב קטיגורית בשווי כלי הרכב, שכן המדובר בכלי רכב ששימשו לביצוע העבירה, והתחשבות במחירם תיצור אי-שווין בהינתן השווי השונים של כלי הרכב בכל מקרה ומקרה.",בקשת החילוט
105,ME-22-09-16760-95,"בתגובה שהגיש הנאשם נטען, כי הרכב  לא שימש לצורך השלכת הרימון, וכי השלכת הרימון בוצעה מהטרקטורון על ידי ליאור שביצע את העבירה בצוותא עם הנאשם.",בקשת החילוט
106,ME-22-09-16760-95,"עוד נטען כי הרכב רשום על שם אמו של הנאשם וכי שוויו 30,000 ₪ בלבד, וזאת משום שמדובר ברכב שנרכש מחברת השכרה.",בקשת החילוט
107,ME-22-09-16760-95,כן נטען כי הרכב משמש את אמו של הנאשם שסובלת ממוגבלות וכן את אשתו.,בקשת החילוט
108,ME-22-09-16760-95,לתגובת הנאשם צורף תצלום של רישיון הרכב ממנו עולה כי הרכב רשום על שם אמו של הנאשם.,בקשת החילוט
109,ME-22-09-16760-95,זו ההוראה במישור התפיסה.,בקשת החילוט
110,ME-22-09-16760-95,לצורך כינון הסמכות לחלט חפץ יש לדון בשאלה אם באותו חפץ שחילוטו מבוקש נעברה עבירה.,בקשת החילוט
111,ME-22-09-16760-95,דומה שלא יכולה להיות מחלוקת כי הטרקטורון נופל להגדרה זו.,בקשת החילוט
112,ME-22-09-16760-95,"כעולה מעובדות כתב האישום, הנאשם וליאור הובילו את הנשק באמצעות הטרקטורון, הגיעו באמצעותו לביתו של המתלונן ובעודם נוסעים בטרקטורון, זרק ליאור את הרימון לעבר ביתו של המתלונן.",בקשת החילוט
113,ME-22-09-16760-95,"באשר לרכב, אמנם הנאשם וליאור לא נסעו ברכב בעת שזרקו את הרימון, אלא כאמור בטרקטורון, אך אין בכך ללמד כי לא נעברה עבירה ברכב.",בקשת החילוט
114,ME-22-09-16760-95,"בכתב האישום נטען, כי בשלב הראשון ועוד לפני זריקת הרימון,  הנאשם וליאור נסעו ברכב מביתו של הנאשם אל סמוך לביתו של המתלונן, כדי לבחון את הזירה.",בקשת החילוט
115,ME-22-09-16760-95,"מיד לאחר מכן נסעו השניים לביתו של ליאור, שם נטל ליאור את הרימון, ונסע יחד עם הנאשם חזרה לביתו של הנאשם, כשהם נושאים ומובילים את הרימון ברכב.",בקשת החילוט
116,ME-22-09-16760-95,"מכאן, שלא רק בטרקטורון אלא גם ברכב נעברה עבירה.",בקשת החילוט
117,ME-22-09-16760-95,לפני שאדון בהפעלת סמכות החילוט אבקש להתעכב על טענת המאשימה שהועלתה במסמך שהוגש ביום 10.1.2023 לפיה אין רלוונטיות לשווי החפץ במסגרת הדיון בבקשת החילוט.,בקשת החילוט
118,ME-22-09-16760-95,"יתרה מכך, במסגרת הדיון בבקשות החילוט בתיקים השונים, אני מוצא את עצמי שב ומעיר לנציגי הפרקליטות על הקושי לפיו מועלית בקשת חילוט מבלי שנציג הפרקליטות יצטייד בנתונים לגבי שווי החפץ (לרוב הרכב) שחילוטו מבוקש.",בקשת החילוט
119,ME-22-09-16760-95,אין זה ההילוך הנכון והעמדה שמציגה הפרקליטות לפיה לשווי החפץ שחילוטו מבוקש אין רלוונטיות – מעוררת קושי רב ומקשה על קיום דיון כהלכתו בבקשות החילוט.,בקשת החילוט
120,ME-22-09-16760-95,"ראשית, כפי שצוין כבר, סמכות החילוט איננה סמכות שהפעלתה נעשית בצורה אוטומטית.",בקשת החילוט
121,ME-22-09-16760-95,"הפעלת הסמכות מסורה לשיקול דעת בית המשפט ואילו קבלת עמדת המאשימה תוביל למסקנה, כי בהתקיים התנאים הקבועים בסע' 39 לפסד""פ בית המשפט יהא חייב להורות על חילוט החפץ.",בקשת החילוט
122,ME-22-09-16760-95,תוצאה זו נוגדת את לשון החוק.,בקשת החילוט
123,ME-22-09-16760-95,"שנית, הפעלת סמכות החילוט צריכה להתבצע על רק מכלול הנסיבות ובכלל זה יש לשקול את החילוט על רקע מכלול רכיבי הענישה.",בקשת החילוט
124,ME-22-09-16760-95,"כדי שבית המשפט ישקול את מכלול רכיבי הענישה, בפרט הרכיבים הכספיים והשתלבותם אהדדי,  יש להניח לפניו נתונים לגבי המשמעות הכספית של החילוט.",בקשת החילוט
125,ME-22-09-16760-95,"יש הבדל בין החלטה על חילוט רכב שערכו אלפי שקלים בודדים לבין חילוט רכב ששוויו מאות אלפי שקלים; זאת ועוד, תוצאת חילוט החפץ עשויה להשפיע על גובה הקנס או יתר הרכיבים הכספיים שבית המשפט שוקל להשית.",בקשת החילוט
126,ME-22-09-16760-95,"נוכח החלטתי לדחות את הבקשה החילוט בעניין הרכב, הנתון בדבר שווי הרכב נדחק אל קרן זווית.",בקשת החילוט
127,ME-22-09-16760-95,עם זאת לא אותיר נקודה זו ללא הכרעה.,בקשת החילוט
128,ME-22-09-16760-95,"מכאן שאין לי אלא לקבל את עמדת הנאשם כי שוויו של הרכב הוא 30,000 ₪.",בקשת החילוט
129,ME-22-09-16760-95,ולענייננו – לאחר ששקלתי בדבר הגעתי למסקנה כי יש להורות על חילוט הטרקטורון ולדחות את בקשת החילוט ככל שהיא מתייחסת לרכב.,בקשת החילוט
130,ME-22-09-16760-95,"ראשית, כאמור, הן ברכב והן בטרקטרון נעברה עבירה, אך עוצמת הזיקה של הטרקטורון לביצוע העבירה היא רבה יותר לעומת הרכב.",בקשת החילוט
131,ME-22-09-16760-95,"כעולה מכתב האישום בו הודה הנאשם, תפקידו של הרכב היה בהובלת הרימון מביתו של ליאור לבית הנאשם ובנסיעה מוקדמת אל סמוך לביתו של המתלונן.",בקשת החילוט
132,ME-22-09-16760-95,"לאחר מכן, הובילו השניים את הרימון בעודם נוסעים בטרקטרון, הגיעו לביתו של המתלונן וזרקו את הרימון.",בקשת החילוט
133,ME-22-09-16760-95,"שנית, נראה כי חילוט הרכב יש בו כדי להפר את מערך רכיבי העונשיה הכולל שהולם את העבירות בהן הורשע הנאשם.",בקשת החילוט
134,ME-22-09-16760-95,"כפי שניתן להיווכח על הנאשם הוטל מאסר על תנאי, מאסר בפועל, זאת בנוסף לרכיבים כספיים שכוללים פיצוי וקנס.",בקשת החילוט
135,ME-22-09-16760-95,הוראה בדבר חילוט הרכב נוסף לחילוט הטרקטורון יש בה כדי ליצור תוצאה לא מידתית.,בקשת החילוט
136,ME-22-09-16760-95,"שלישית, לא ניתן להתעלם מהפגיעה הקשה שעלולה להיגרם למשפחת הנאשם שמונה 7 ילדים, אשר תוותר ללא רכב שישמש את בני המשפחה.",בקשת החילוט
137,ME-22-09-16760-95,"הדברים אמורים בית שאת לגבי אשתו של הנאשם אשר עול הטיפול במשפחה בזמן שהנאשם ירצה מאסר בפועל, נופל עליה.",בקשת החילוט
138,ME-22-09-16760-95,"לאור האמור, אני מורה על חילוט הטרקטורון החשמלי מסוג TOMRIDE.",בקשת החילוט
139,ME-22-09-16760-95,"הבקשה לחילוט רכב היגואר מ""ר 02976678  – נדחית.",בקשת החילוט
140,ME-22-09-16760-95,"פועל יוצא מכל, שאני מורה למאשימה להשיב את הרכב לידי הנאשם, באמצעות נציג מטעמו.",בקשת החילוט
141,ME-22-09-16760-95,"בשים לב למתחם העונש שקבעתי ולשיקולים הקשורים לגזירת העונש, אני גוזר על הנאשם את העונשים הבאים:",גזר הדין
142,ME-22-09-16760-95,מאסר בפועל לתקופה של 18 חודשים בניכוי ימי מעצרו מיום 22.8.2022.,גזר הדין
143,ME-22-09-16760-95,מאסר על תנאי למשך 12 חודשים והתנאי כי הנאשם לא יעבור בתוך שלוש שנים עבירת נשק; ואולם אם יורשע בעבירת נשק מסוג עוון יישא ב- 8 חודשים בלבד מתוכם.,גזר הדין
144,ME-22-09-16760-95,"קנס בסך של 5,000 ₪ או 30 ימי מאסר תמורתו.",גזר הדין
145,ME-22-09-16760-95,הקנס ישולם ב- 10 תשלומים חודשיים רצופים ושווים  החל מיום 1.3.2023 ובכל ראשון לחודש שלאחריו.,גזר הדין
146,ME-22-09-16760-95,"אי תשלום אחד משיעורי הקנס במלואו ובמועדו, יעמיד את יתרת הקנס לפירעון מידי.",גזר הדין
147,ME-22-09-16760-95,"אני מחייב את הנאשם לפצות את המתלונן, עד תביעה מס' 30, בסך של 7,500 ₪.",גזר הדין
148,ME-22-09-16760-95,הפיצוי ישולם תוך 90 ימים מהיום.,גזר הדין
149,ME-22-09-16760-95,546783135129371זכות ערעור לבית המשפט העליון תוך 45 ימים.,גזר הדין
150,ME-22-09-16760-95,"ניתן היום,  ג' שבט תשפ""ג, 25 ינואר 2023, בנוכחות הנאשם וב""כ הצדדים.",גזר הדין
