,verdict,text,part
0,ME-21-08-10205-88,"חוק העונשין, תשל""ז-1977: סע'  15(א), 144(ב), 340א(ב)(1)","ע""י ב""כ עוה""ד נועם גוטמן ורועי לנג"
1,ME-21-08-10205-88,"הנאשם הורשע במסגרת הסדר דיוני בעובדות כתב אישום מתוקן בעבירות נשיאת נשק ותחמושת, לפי סעיף 144(ב) רישא וסיפא לחוק העונשין, התשל""ז-1977 (להלן: ""החוק"") ובעבירת ירי מנשק חם לפי סעיף 340א(ב)(1) לחוק.",גזר דין
2,ME-21-08-10205-88,"כמפורט בעובדות כתב האישום המתוקן, במהלך חודש יולי 2021, במחנה הפליטים ""בלטה"" שבשטחי הרשות או בקרבתו, בעת שהנאשם שהה באירוע חתונה בקרבת המון אנשים, נשא כלי נשק מסוג M-16 , כשהוא חמוש במחסנית ותחמושת תואמת.",גזר דין
3,ME-21-08-10205-88,הנאשם כיוון את הנשק כלפי מעלה וביצע באמצעותו ירי.,גזר דין
4,ME-21-08-10205-88,"ביום 10.5.22 הציגו הצדדים הסדר דיוני, במסגרתו הודה והורשע הנאשם בעובדות כתב האישום המתוקן והופנה לתסקיר שירות המבחן.",גזר דין
5,ME-21-08-10205-88,הצדדים לא הגיעו להסכמות עונשיות.,גזר דין
6,ME-21-08-10205-88,"על פי התסקיר הראשון (8.1.23), הנאשם בן 25, מתגורר עם משפחתו ברמלה.",תסקירי שירות המבחן
7,ME-21-08-10205-88,"על רקע מצב כלכלי דחוק נשר ממערכת החינוך בתום 10 שנות לימוד והחל לעבוד בעבודות מזדמנות בתחומים שונים, כיום עובד כשליח.",תסקירי שירות המבחן
8,ME-21-08-10205-88,במהלך התבגרותו היה חשוף בסביבתו לחברה שולית והחל מעורבות בפלילים.,תסקירי שירות המבחן
9,ME-21-08-10205-88,אביו היווה עבורו דמות סמכותית ומציבת גבולות אך נוכחותו בבית הייתה לא רציפה עקב ריצוי מאסרים.,תסקירי שירות המבחן
10,ME-21-08-10205-88,"משפחת האב מתגוררת בשטחי הרשות ובמהלך השנים התמודדו בני משפחת הנאשם עם מצבי סיכון, איום וביטויי נידוי כתוצאה מנסיבות שפורטו בתסקיר.",תסקירי שירות המבחן
11,ME-21-08-10205-88,"בשנת 2018 נכח הנאשם באירוע טרור שבו נדקר חייל ע""י מחבל שבתגובה נורה ונהרג, הנאשם שיתף כי לאחר האירוע החל לחוות תסמינים פוסט טראומטיים,  נוטל קנאביס רפואי בשל פציעה ממנה סובל.",תסקירי שירות המבחן
12,ME-21-08-10205-88,הנאשם מצוי בקשר זוגי ועתיד להתחתן.,תסקירי שירות המבחן
13,ME-21-08-10205-88,"הנאשם לוקח אחריות ומביע חרטה על מעשיו, לדבריו השתתף בחתונה של חברו במהלכה  נורו יריות שמחה מנשקים בסביבתו.",תסקירי שירות המבחן
14,ME-21-08-10205-88,אז פנה אליו מכרו והציע לו לירות מהנשק.,תסקירי שירות המבחן
15,ME-21-08-10205-88,"חרף חשש ראשוני שביטא, בהמשך התרצה וירה בנשק, צילם עצמו והעלה לרשת חברתית.",תסקירי שירות המבחן
16,ME-21-08-10205-88,"הנאשם שלל כוונה לפגוע בסביבתו, מסר כי ירה לראשונה בחייו כביטוי לרגשות שמחה והתלהבות ובהתאם למנהג מוכר ומקובל.",תסקירי שירות המבחן
17,ME-21-08-10205-88,"הנאשם שלל נזקקות טיפולית וביטא צער על מעשהו, כיום מבין שסיכן במעשיו את האנשים שעמדו לצדו.",תסקירי שירות המבחן
18,ME-21-08-10205-88,"שירות המבחן התרשם כי ייתכן והתנהגותו בעת ביצוע העבירה נבעה מתוך צורך לחוש שייכות וקבלה מסביבתו, כשברקע מאפייני אישיות וזהות בלתי מגובשים.",תסקירי שירות המבחן
19,ME-21-08-10205-88,"עוד התחשב שירות המבחן בקשייו לתפקד באופן יציב ורצוף במסגרות, קשייו להירתם להליך בחינה רצינית של מאפייני תפקודו ומאפייני ביצוע העבירה וקשייו לבטא מעולמו הרגשי והפנימי.",תסקירי שירות המבחן
20,ME-21-08-10205-88,בצד זאת התרשם כי הורתע  מהשלכות ביצוע מעשיו ושאיפותיו הנורמטיבית והעריך קיומו של סיכון בינוני להישנות התנהגות עוברת חוק.,תסקירי שירות המבחן
21,ME-21-08-10205-88,נוכח שלילת נזקקות טיפולית מצדו וקשייו לבחון התנהגותו בפתיחות לא בא שירות המבחן בהמלצה טיפולית.,תסקירי שירות המבחן
22,ME-21-08-10205-88,"בהמשך לבקשת ההגנה הופנה הנאשם לתסקיר נוסף (9.10.23), כעולה ממנו השתלב בטיפול פרטי במרכז טיפולי ""התחלה חדשה"", לדבריו בעקבות הטיפול החל לגלות הבנה פנימית שעליו להעמיק במניעים להתנהלותו במהלך חייו.",תסקירי שירות המבחן
23,ME-21-08-10205-88,"עוד תיאר כי נתרם מהטיפול הקבוצתי ומקבל כלים להתנהלות שקולה, ולראשונה בחייו משתף מחייו האישיים.",תסקירי שירות המבחן
24,ME-21-08-10205-88,"מדיווח מרכז ""התחלה חדשה"" צוין כי לא עלתה אינדיקציה לדפוסים בלתי נורמטיביים או עברייניים מושרשים.",תסקירי שירות המבחן
25,ME-21-08-10205-88,"הנאשם משתתף בקבוצה טיפולית החל מאפריל 2023, מגיע באופן סדיר ומשתף פעולה והומלץ על המשך שילובו במסגרת טיפולית.",תסקירי שירות המבחן
26,ME-21-08-10205-88,"לאור ההתרשמות מהירתמותו לטיפול ומוטיבציה כנה, בא שירות המבחן בהמלצה להעמידו בצו מבחן למשך שנה, מאסר בדרך של עבודות שירות וענישה נלווית.",תסקירי שירות המבחן
27,ME-21-08-10205-88,"ההגנה הגישה לעיוני חוות דעת מטעם מרכז ""התחלה חדשה"" (22.3.24, נ/1) שבה תוארה תמונה טיפולית דומה.",תסקירי שירות המבחן
28,ME-21-08-10205-88,הנאשם תיאר את ילדותו בצל מעברי דירה רבים ותקופות מאסר שריצה אב המשפחה.,תסקירי שירות המבחן
29,ME-21-08-10205-88,כיום אביו במצב סיעודי לאחר אירוע מוחי.,תסקירי שירות המבחן
30,ME-21-08-10205-88,"הנאשם מאורס לצעירה בת גילו, להם היכרות רבת שנים מילדות.",תסקירי שירות המבחן
31,ME-21-08-10205-88,"באשר לעבירה, תיאר כי בוצעה בלהט הרגע כדי לשמח את החוגגים כמנהג המקום.",תסקירי שירות המבחן
32,ME-21-08-10205-88,"עם זאת, הצליח להיות ביקורתי כלפי בחירותיו ולדבריו יימנע בעתיד בכל נגיעה בנשק.",תסקירי שירות המבחן
33,ME-21-08-10205-88,"ההתרשמות היא כי הנאשם מופנם מאוד, מתקשה משיתוף רגשי ועלול להיחוות כדל וקונקרטי.",תסקירי שירות המבחן
34,ME-21-08-10205-88,הנאשם תיאר את מאמציו לשמור על אורח חיים נורמטיבי ויצרני לאחר שחרורו ממאסר קודם.,תסקירי שירות המבחן
35,ME-21-08-10205-88,"להתרשמות הבודקת, ביצוע העבירה נשען על מוגבלות הנאשם בחישוב צעדיו לטווח הרחוק, ולא על תפיסה עבריינית או עמדות מזלזלות כלפי מערכת החוק, וכי התייחסותו לביצוע העבירה מעלה כי בעת ביצועה לא ראה בה עבירה על החוק אלא השתתפות במנהג חברתי ערבי מקובל ומוכר.",תסקירי שירות המבחן
36,ME-21-08-10205-88,"הנאשם השתלב בקבוצה טיפולית יהודית-ערבית להקניית כישורי חיים ומניעת רצידיביזם, מדיווח מנחי הקבוצה הנאשם מתמיד בהגעתו, משתתף פעיל ומעורבותו גבוהה וחיובית.",תסקירי שירות המבחן
37,ME-21-08-10205-88,"עוד הוסיפו כי השתתפותו בתחילת המפגשים הראשונים התאפיינה בעיקר בהקשבה פעילה, בהמשך ממפגש למפגש החל לשתף מעולמו האישי וליזום שיתופים באופן עצמאי.",תסקירי שירות המבחן
38,ME-21-08-10205-88,כיום מקיים אורח חיים נורמטיבי ופועל להסדרת חובותיו בכוונה לשפר את מצבו הכלכלי.,תסקירי שירות המבחן
39,ME-21-08-10205-88,"ההתרשמות היא כי הוא נמצא בעיצומו של תהליך טיפולי, מגויס לטיפול ועושה כמיטב יכולתו על מנת לערוך שינויים בחייו.",תסקירי שירות המבחן
40,ME-21-08-10205-88,משכך באו מנחי הקבוצה בהמלצה להמשך שילובו בטיפול במרכז.,תסקירי שירות המבחן
41,ME-21-08-10205-88,"ב""כ המאשימה, עו""ד גבי פאר, עמד בטיעוניו על פגיעת מעשי הנאשם בערכים המוגנים של הגנה על שלום הציבור וביטחונו והסיכון הרב הגלום בנשיאת נשק ארוך מסוג M-16 וירי באמצעותו בקרבת המון אנשים.",תמצית הטיעונים לעונש
42,ME-21-08-10205-88,"נטען כי על אף שלא מדובר בירי שבוצע לצרכי פיגוע או הפחדה, אלא במסגרת אירוע שמחה, מספר האנשים הגבוה שנכח במקום מעלה הסיכון לפגיעות בנפש.",תמצית הטיעונים לעונש
43,ME-21-08-10205-88,"בהתחשב בחלקו המרכזי, סוג הנשק ההתקפי, מגמת ההחמרה בעבירות נשק, תיקון החוק ופוטנציאל הנזק סבורה המאשימה שהפגיעה בערך המוגן משמעותית  ועתרה למתחם ענישה הנע בין 64-34 חודשי מאסר.",תמצית הטיעונים לעונש
44,ME-21-08-10205-88,"ב""כ המאשימה ציין לקולה את הודאת הנאשם וגילו הצעיר ומנגד את עברו הפלילי, הפער בין התסקירים לחוות הדעת הפרטית, ואת העובדה שכיום חרף חלוף זמן רב מביצוע העבירה הוא מגלה תובנה ראשונית בלבד למעשיו.",תמצית הטיעונים לעונש
45,ME-21-08-10205-88,בהתחשב בנתוניו עתר למקמו בחלקו התחתון של המתחם ולהשית עליו מאסר בן 38 חודשים לצד ענישה נלווית.,תמצית הטיעונים לעונש
46,ME-21-08-10205-88,"ב""כ הנאשם, עו""ד נועם גוטמן ורועי לנג, הדגישו את נסיבותיו המיוחדות של התיק, שלטענתם אינו דומה לתיקי הנשק הקלאסיים ועותרים לפיכך לקבוע בעניינו מתחם ענישה שונה וייחודי ולהמנע משליחת הנאשם למאסר.",תמצית הטיעונים לעונש
47,ME-21-08-10205-88,"לטענתם, מדובר בנשיאה ארעית ורגעית למטרה שאינה אלימה ועבריינית, ירי שמחה שתואם את נורמות המקום בו בוצע.",תמצית הטיעונים לעונש
48,ME-21-08-10205-88,"עוד מבקשים לתת משקל לכך שהירי בוצע מחוץ לתחומי המדינה במחנה פליטים בשטחי האזור, מקום בו המעשה אינו מהווה עבירה או למצער אינו נאכף וספק אם החוק הישראלי חל.",תמצית הטיעונים לעונש
49,ME-21-08-10205-88,"לפיכך סבורים כי המתחם שאליו עתרה המאשימה אינו מידתי ואינו מתאים לנסיבות המקרה, ועתרו למתחם מתון יותר המתחיל בשנת מאסר.",תמצית הטיעונים לעונש
50,ME-21-08-10205-88,"באשר לנסיבות שאינן קשורות לביצוע העבירה עמדו על נסיבותיו המשפחתיות המורכבות של הנאשם ומשפחתו, על כך שמדובר באירוע נקודתי, עוד טענו כי הנאשם עובר טיפול, נתרם ממנו, מקבל כלים להתנהלות מיטיבה ומתרחק ממצבי סיכון.",תמצית הטיעונים לעונש
51,ME-21-08-10205-88,"בנסיבות האמורות ונוכח חלוף הזמן במהלכו לא הסתבך הנאשם עוד עם החוק, עתרה ההגנה לאימוץ המלצת גורמי הטיפול ולענישה החורגת מהמתחם בדרך של עבודות שירות.",תמצית הטיעונים לעונש
52,ME-21-08-10205-88,הצדדים הגישו פסיקה לתמיכה בעתירתם העונשית.,תמצית הטיעונים לעונש
53,ME-21-08-10205-88,הנאשם בדברו האחרון הביע צער על מעשיו ומכיר בסיכון הכרוך בהם.,תמצית הטיעונים לעונש
54,ME-21-08-10205-88,"לדבריו כיום עובד וחוסך כסף לפרעון חובותיו, נתרם מהקבוצה הטיפולית ומסייע לאביו הנכה.",תמצית הטיעונים לעונש
55,ME-21-08-10205-88,"חומרה נוספת גלומה בשימוש בנשק חם באירוע הומה אדם, הסיכון הרב נובע מעצם הירי בקרבת אנשים אף אם לא בוצע מתוך מטרה עבריינית או אלימה:",מתחם העונש ההולם
56,ME-21-08-10205-88,"מטעמים אלו מצא המחוקק  לתקן את החוק (סעיף 340א(ב)(1) , להחמיר את העונש המרבי ולהעמידו על חמש שנות מאסר.",מתחם העונש ההולם
57,ME-21-08-10205-88,העיקרון המנחה בענישה הוא עקרון ההלימה שפירושו קיומו של יחס הולם בין חומרת מעשה העבירה בנסיבותיו ולמידת אשמו של הנאשם לבין סוג ומידת העונש המוטל עליו.,מתחם העונש ההולם
58,ME-21-08-10205-88,"בדרכו של עקרון זה, על בית המשפט לקבוע מתחם עונש הולם למעשה העבירה, תוך שהוא מתחשב בערך החברתי המוגן שנפגע ומידת הפגיעה בו, בנסיבותיה הקונקרטיות של העבירה ובמדיניות הענישה הנהוגה.",מתחם העונש ההולם
59,ME-21-08-10205-88,"בענייננו יש מקום ליתן משקל משמעותי לנסיבותיהם הקונקרטיות של מעשי הנאשם- הנאשם נכח בחתונת חברו במחנה פליטים בשטחי האזור, אין אינדיקציה שהגיע עם הנשק לאירוע ולדבריו קיבל את הנשק לידיו מאחר שנכח בחתונה והחזיקו לזמן קצר.",מתחם העונש ההולם
60,ME-21-08-10205-88,"אין חולק שביצע את הירי שלא למטרה פלילית או עבריינית אלא מדובר בירי לאוויר, ירי שמחה, לרגל האירוע (ראו לעניין זה ב""ש 625/82 אבו מוך נ' מדינת ישראל, פ""ד לז(3) 668 שם קבע בית המשפט העליון, כב' השופט בך ז""ל, כי בנסיבות המעשה שבפנינו והרקע לירי יש למקמו ברף חומרה שאינו גבוה).",מתחם העונש ההולם
61,ME-21-08-10205-88,טענת ההגנה כי מדובר במעשים שהם נוהג מקובל בשטחי האזור אינה מלמדת כי הם מותרים ואינם מהווים עבירה במקום בו בוצעו.,מתחם העונש ההולם
62,ME-21-08-10205-88,"במכלול נסיבות המעשים שבוצעו באופן ספונטני וללא תכנון, ירי באוויר לציון האירוע המשמח לכיוון מעלה ולא לעבר אנשים, ומחוץ לתחומי המדינה, יש כדי למתן משמעותית את חומרת מעשי הנאשם.",מתחם העונש ההולם
63,ME-21-08-10205-88,אניח לטובתו כי מדובר בנשיאה קצרת מועד.,מתחם העונש ההולם
64,ME-21-08-10205-88,"ודוק, הנאשם הוא אזרח ישראלי וברי כי מעשיו בוצעו בניגוד מוחלט לחוק הישראלי (ראו לעניין זה סעיף 15(א) לחוק) ומלמדים על התנהלות פזיזה ולא שקולה בנשק.",מתחם העונש ההולם
65,ME-21-08-10205-88,"ירי הוא ירי, הנאשם ירה בסביבת אנשים, אמנם ירי לאוויר אך פוטנציאל הנזק ממעשיו ממשי.",מתחם העונש ההולם
66,ME-21-08-10205-88,על יסוד כל אלו מצאתי כי מעשיו פגעו בערכים המוגנים ברף בינוני.,מתחם העונש ההולם
67,ME-21-08-10205-88,"אשר על כן, לאחר שבחנתי את נסיבותיו הייחודיות של מעשה העבירה, מיקומו ומועדו, מידת הפגיעה בערכים המוגנים ומדיניות הענישה הנוהגת במקרים דומים, אני קובעת מתחם ענישה הנע בין 34-18 חודשי מאסר בפועל.",  מדיניות הענישה הנוהגת
68,ME-21-08-10205-88,"המתחם שאליו עתרה המאשימה, 34-64 חודשי מאסר אינו כולל כל התחשבות בנסיבות הייחודיות של המקרה (שאינן במחלוקת) ואינו מתיישב עם עתירתה בתיק עודה (מאסר בן 18 חודשים), שבוצע במועד קרוב לו ובנסיבות דומות.",  מדיניות הענישה הנוהגת
69,ME-21-08-10205-88,"למען הסר ספק, מצאתי לאבחן בין נסיבותיו של תיק זה מתיקי הנשק הרגילים ומתחם הענישה נקבע ברוח הפסיקה הרלוונטית למקרה שבפנינו.",  מדיניות הענישה הנוהגת
70,ME-21-08-10205-88,"הנאשם, בן 26, נסיבות משפחתו מורכבות, הנאשם נע ונד עם משפחתו נוכח הסיכון הנשקף להם כמפורט בתסקיר וגדל בתנאי מצוקה כלכלית.",גזירת העונש המתאים לנאשם
71,ME-21-08-10205-88,"לנאשם שתי הרשעות קודמות בעבירת אלימות (2017) בגינה נדון למאסר בפועל, ועבירת רכוש ישנה יותר (2014).",גזירת העונש המתאים לנאשם
72,ME-21-08-10205-88,"לדבריו, החל את מעורבותו הפלילית בשנות נערותו, לאחר שאביו נדון לעונשי מאסר ונחשף לסביבה שולית.",גזירת העונש המתאים לנאשם
73,ME-21-08-10205-88,"בשנת 2018 היה עד לפיגוע בירושלים במהלכו נורה למוות המפגע, מאז לדבריו סובל מתסמינים פוסט טראומטיים ובעקבות פציעה נוטל קנאביס רפואי.",גזירת העונש המתאים לנאשם
74,ME-21-08-10205-88,"מתסקיריו עולה כי מדובר בצעיר מופנם ולא ורבאלי, שהתקשה תחילה להיפתח בפני גורמי הטיפול בשירות המבחן, אך בהמשך שולב במרכז טיפול פרטי 'התחלה חדשה', שם מתמיד בהגעה למפגשים הקבוצתיים, הצליח להיפתח בפני גורמי הטיפול ולתחושתו עובר הליך מיטיב וחיובי.",גזירת העונש המתאים לנאשם
75,ME-21-08-10205-88,התרשמתי שהנאשם אינו בעל דפוסי התנהגות עברייניים מושרשים וביצע את המעשה בנסיבות האירוע בו השתתף כדי לשמח את חברו.,גזירת העונש המתאים לנאשם
76,ME-21-08-10205-88,"עם זאת התקדמותו הטיפולית איטית, הנאשם פנה לגורמי טיפול פרטיים מאחר שהתקשה לשתף פעולה כנדרש עם שירות המבחן, אתחשב לטובתו בהתמדתו ובמוטיבציה שמבטא אך אין די באלו כדי להצדיק את המלצתו הסופית של שירות המבחן להסתפק בענישה בדרך של עבודות שירות החורגת משמעותית לקולא ממתחם הענישה.",גזירת העונש המתאים לנאשם
77,ME-21-08-10205-88,הנאשם לא עבר הליך טיפולי-שיקומי עמוק וההמלצה מבוססת בעיקר על הירתמותו לטיפול אליו פנה באופן פרטי והמוטיבציה שמבטא להמשיכו.,גזירת העונש המתאים לנאשם
78,ME-21-08-10205-88,"עוד אתחשב בתקופת מעצרו (כחודשיים ומחצה), בהודאתו ובכך שמאז האירוע עבר זמן ממושך והוא לא הסתבך בפלילים בשנית.",גזירת העונש המתאים לנאשם
79,ME-21-08-10205-88,"עוד בחנתי את טענת ההגנה, לפיה מדובר במקרה תקדימי ולא ניתן למצוא בפסיקה או לפחות בין אלפי התיקים שבהם ייצגה הסנגוריה הציבורית, מקרה דומה שבו הוחלט להגיש כנגד אזרח ישראלי כתב אישום המייחס לו ביצוע עבירה בנסיבות דומות מחוץ לגבולות המדינה.",גזירת העונש המתאים לנאשם
80,ME-21-08-10205-88,"אכן ניתן להניח שמדובר במקרה חריג נוכח השילוב בין ירי שמחה לביצועו בשטחי האזור, ולכך ניתן ביטוי גם בקביעת המתחם, עם זאת הטענה לא בוססה ראייתית.",גזירת העונש המתאים לנאשם
81,ME-21-08-10205-88,"מכל מקום, מזה תקופה ממושכת הפסיקה המאשימה להגיש כתבי אישום המבוססים על עבירות בנשק שתועדו במכשירי טלפון של חשודים.",גזירת העונש המתאים לנאשם
82,ME-21-08-10205-88,"לאחר שבחנתי את כלל השיקולים, סבורני כי אין מנוס מהשתת מאסר ממש על הנאשם.",גזירת העונש המתאים לנאשם
83,ME-21-08-10205-88,"חרף עברו הפלילי, נוכח חלוף הזמן והירתמותו להליכי טיפול מצאתי למקמו בתחתית המתחם ובמטרה לעודדו להמשיך בדרכו החיובית אסטה אף סטייה קלה לקולא מהמתחם.",גזירת העונש המתאים לנאשם
84,ME-21-08-10205-88,16 חודשי מאסר בניכוי ימי מעצרו 12.10.21-27.7.21.,אני גוזרת איפוא על הנאשם את העונשים הבאים:
85,ME-21-08-10205-88,מאסר על תנאי בן 8 חודשים לבל יעבור הנאשם עבירת נשק תוך 3 שנים מיום שחרורו ממאסר.,אני גוזרת איפוא על הנאשם את העונשים הבאים:
86,ME-21-08-10205-88,"קנס בסך 4,000 ₪ או 30 ימי מאסר.",אני גוזרת איפוא על הנאשם את העונשים הבאים:
87,ME-21-08-10205-88,הקנס ישולם בשמונה תשלומים שווים ורצופים החל מיום 2.6.24.,אני גוזרת איפוא על הנאשם את העונשים הבאים:
88,ME-21-08-10205-88,לצורך הבטחת התייצבותו תעמודנה הערבויות שהופקדו בהליך המעצר.,אני גוזרת איפוא על הנאשם את העונשים הבאים:
89,ME-21-08-10205-88,"לאחר תחילת ריצוי המאסר, יושבו למפקיד.",אני גוזרת איפוא על הנאשם את העונשים הבאים:
90,ME-21-08-10205-88,זכות ערעור לבית המשפט העליון תוך 45 יום.,צו כללי למוצגים 
91,ME-21-08-10205-88,"ניתן היום,  כ""ח ניסן תשפ""ד, 06 מאי 2024, במעמד הצדדים.",צו כללי למוצגים 
