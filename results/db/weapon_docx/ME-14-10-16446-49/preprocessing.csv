,verdict,text,part
0,ME-14-10-16446-49,"ב""כ המאשימה: עו""ד אמיר אוליאל",הנאשם
1,ME-14-10-16446-49,"ב""כ הנאשם: עו""ד שאדי חסן",הנאשם
2,ME-14-10-16446-49,הנאשם באמצעות הליווי,הנאשם
3,ME-14-10-16446-49,"חוק העונשין, תשל""ז-1977: סע'  40ט, 40ט(א), 144(א), 144(ב), 329(א)(1), 40יא, 40יג(א)",הנאשם
4,ME-14-10-16446-49,"הנאשם הורשע, לאחר שמיעת ראיות, בעבירות של חבלה בכוונה מחמירה לפי סעיף 329(א)(1) לחוק העונשין התשל""ז-1977 (להלן: ""חוק העונשין"") (שתי עבירות), נשיאת נשק שלא כדין לפי סעיף 144(ב) רישא לחוק העונשין והחזקת נשק שלא כדין עבירה לפי סעיף 144(א) רישא לחוק העונשין.",גזר דין
5,ME-14-10-16446-49,"בעובדות כתב האישום נאמר כי עובר ליום 27.9.14, במועד שאינו ידוע במדויק למאשימה, הגיע לחזקתו של הנאשם תת מקלע מסוג קרל גוסטב (להלן: ""הנשק"") שהינו כלי נשק המסוגל לירות כדור שבכוחו להמית אדם.",גזר דין
6,ME-14-10-16446-49,"ביום 27.9.14, סמוך לשעה 11:00 לערך, עסק סמיר עלאונה, תושב השומרון (להלן: ""המתלונן"") בעבודת ריצוף בפתח ביתה של משפחת ריאן בכפר כאבול (להלן: ""הבית"").",גזר דין
7,ME-14-10-16446-49,"בשלב מסוים הגיע הנאשם לבית כשהוא נושא עמו את הנשק שהיה טעון, התקרב אל המתלונן, ירה לעברו ממרחק קרוב, לפחות 3 יריות ופגע בידו הימנית של המתלונן.",גזר דין
8,ME-14-10-16446-49,"זאת עשה הנאשם בכוונה לגרום למתלונן חבלה חמורה, נכות או מום.",גזר דין
9,ME-14-10-16446-49,"המתלונן רץ מספר מטרים בניסיון להימלט מהנאשם אולם זה רדף אחריו, תפס אותו והפילו ארצה.",גזר דין
10,ME-14-10-16446-49,"בעוד המתלונן מוטל ארצה, היכה הנאשם בחוזקה בראשו באמצעות הנשק שאחז בידו בכוונה לגרום לו חבלה חמורה, נכות או מום.",גזר דין
11,ME-14-10-16446-49,בהמשך נמלט הנאשם מהמקום והסגיר עצמו למשטרה כעבור זמן קצר.,גזר דין
12,ME-14-10-16446-49,"כתוצאה מהירי והחבלה כמפורט לעיל, הובהל המתלונן לבית החולים גליל מערבי בנהריה שם הוברר כי נגרם לו שבר  בבסיס גולגולת עם איזור של דחיסה טמפוראלי תחתון מימין, פצע קרוע בקרקפת מימין ושבר מרוסק בזרוע ימין.",גזר דין
13,ME-14-10-16446-49,המתלונן עבר ניתוח תחת הרדמה מלאה לקיבוע השבר בזרוע ימין והשמת גבס.,גזר דין
14,ME-14-10-16446-49,"בנוסף, נתפר החתך הקרקפתי תחת הרדמה חלקית.",גזר דין
15,ME-14-10-16446-49,"לטענת המאשימה, במעשיו כמתואר לעיל הנאשם החזיק, נשא והוביל נשק בלא רשות להחזקתו, לנשיאתו ולהובלתו.",גזר דין
16,ME-14-10-16446-49,"כמו כן גרם הנאשם למתלונן חבלות חמורות שלא כדין בכוונה להטיל בו נכות, מום או לגרום לו לחבלה חמורה.",גזר דין
17,ME-14-10-16446-49,במסגרת ראיותיה לעונש הגישה המאשימה את המרשם הפלילי ביחס לנאשם (מע/1) 	ממנו עולה כי לחובתו הרשעה בגין ביצוע עבודות בנייה ללא היתר.,גזר דין
18,ME-14-10-16446-49,"מטעם הנאשם העיד ראש המועצה המקומית כאבול, מר סאלח ריאן.",גזר דין
19,ME-14-10-16446-49,"ראש המועצה סיפר כי הוא מכיר היטב את הנאשם, המתגורר בסמוך לביתו מזה 10 שנים וכי מדובר באדם שקול ומסור למשפחתו, המפרנס לבדו את שני ילדיו הסובלים מצרכים מיוחדים.",גזר דין
20,ME-14-10-16446-49,"העד הוגש אישור ממחלקת הרווחה במועצה המקומית (נע/1) המעיד על מצבו הכלכלי הקשה של הנאשם, וכן אישור חתום על ידי ראש הרשות (נע/2).",גזר דין
21,ME-14-10-16446-49,"עוד העיד מטעם הנאשם אחיו הבכור, מר מחמוד ריאן.",גזר דין
22,ME-14-10-16446-49,"עד זה סיפר כי לאחר שאבי המשפחה הלך לעולמו, ובהיותו הבן הבכור, הוא סייע בגידול הנאשם.",גזר דין
23,ME-14-10-16446-49,מדובר במשפחה נורמטיבית העובדת ביושר לפרנסתה והידיעה על אודות הסתבכותו של הנאשם נפלה עליה כרעם ביום בהיר.,גזר דין
24,ME-14-10-16446-49,"בפתח טיעוניה, הפנתה המאשימה לכך שהנאשם היה עצור בגין הפרשה הנוכחית מיום 27.09.2014 ומאז הוא נתון במעצר.",גזר דין
25,ME-14-10-16446-49,"המאשימה הדגישה את חומרת מעשיו של הנאשם אשר אין להקל עמם ראש, במסגרתם חבל במתלונן בצורה חמורה ביותר וגרם לפגיעות גופניות קשות מאד.",גזר דין
26,ME-14-10-16446-49,"צוין כי הנאשם הגיע לבית בו עבד המתלונן כשהוא מצויד בנשק, ניגש אליו, וירה לעברו ממרחק קצר לפחות שלוש יריות, ופגע בידו.",גזר דין
27,ME-14-10-16446-49,"הנאשם לא הסתפק בפציעת ידו של המתלונן, אלא רדף אחריו, הפילו ארצה והיכה בראשו בחוזקה באמצעות הנשק.",גזר דין
28,ME-14-10-16446-49,"מעשיו גרמו למתלונן חבלות חמורות ובכללן, שבר בבסיס הגולגולת, פצע קרוע בקרקפת ושבר מרוסק בזרוע.",גזר דין
29,ME-14-10-16446-49,צוין כי יש לקיים יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.,גזר דין
30,ME-14-10-16446-49,"נאמר כי על בית המשפט לקבוע את מתחם העונש ההולם תוך התחשבות בערך החברתי שנפגע מביצוע העבירה ומידת הפגיעה בו, במדיניות הענישה הנהוגה ובנסיבות הקשורות בביצוע העבירה.",גזר דין
31,ME-14-10-16446-49,"במקרה הנוכחי, הערכים החברתיים שנפגעו מביצוע העבירה הינם זכות האדם לשלמות גופו והגנה על חייו, שלום הציבור ובטחונו האישי, וכן תחושת הביטחון של הפרט המבקש להלך בבטחה.",גזר דין
32,ME-14-10-16446-49,"המאשימה הפנתה לפסיקת בית המשפט העליון בעבירות של אלימות תוך שימוש בנשק חם, שם עמד בית המשפט על ההשלכות הרות האסון של עבירות כגון דא.",גזר דין
33,ME-14-10-16446-49,נאמר כי זמינותם של כלי הנשק העוברים מיד ליד תורמים להגדלת מעגל האלימות ולתוצאות קשות כפי העולה בענייננו.,גזר דין
34,ME-14-10-16446-49,"לגישת המאשימה, נסיבות ביצוע העבירה חמורות ומצדיקות מאסר ארוך בפועל.",גזר דין
35,ME-14-10-16446-49,"נאמר כי הנאשם הגיע למקום עבודתו של המתלונן, מצויד בנשק אותו החזיק שלא כדין, וירה שלוש יריות לעבר פלג גופו העליון, בקור רוח מוחלט.",גזר דין
36,ME-14-10-16446-49,"משניסה המתלונן לנוס על נפשו, רדף אחריו הנאשם, הפילו ארצה וחבט בו.",גזר דין
37,ME-14-10-16446-49,צוין כי הנאשם יזם את האירוע האלים ותכנן את השימוש בנשק במטרה לפגוע באחר.,גזר דין
38,ME-14-10-16446-49,"למתלונן נגרם נזק גופני כבד, בגינו נאלץ לעבור טיפולים וניתוחים קשים.",גזר דין
39,ME-14-10-16446-49,המתלונן אושפז בבית החולים למשך 25 ימים כשהוא סובל מחבלות ושברים בחלקים רגישים בגופו.,גזר דין
40,ME-14-10-16446-49,"נאמר כי העובדה שהחבלות שנגרמו למתלונן היו בראשו ובידיו בלבד, הינה פרי המזל והטיפול הרפואי המהיר שניתן לו, שכן בנקל יכול היה האירוע להסתיים בתוצאה קטלנית.",גזר דין
41,ME-14-10-16446-49,"לפיכך נטען, כי יש להעריך את מסוכנות המקרה לא רק על-פי התוצאה שנגרמה בפועל, אלא על-פי הפוטנציאל הגלום בה.",גזר דין
42,ME-14-10-16446-49,"המאשימה פירטה את הנסיבות הקשורות בביצוע העבירה, כפי שמופיעות בסעיף 40ט לחוק העונשין, אשר מהוות נסיבות לחומרא במקרה דנן.",גזר דין
43,ME-14-10-16446-49,"ראשית, האירוע היה כרוך בתכנון מוקדם על-ידי הנאשם שהגיע לזירת האירוע בעודו נושא נשק חם, בו הצטייד מראש, כשהוא טעון במחסנית.",גזר דין
44,ME-14-10-16446-49,"שנית, חלקו של הנאשם בביצוע העבירה הוא מוחלט הואיל והוא היחיד שנטל בה חלק.",גזר דין
45,ME-14-10-16446-49,"שלישית, הנזק שנגרם למתלונן היה רב, כעולה מהתיעוד הרפואי שהוגש לבית המשפט.",גזר דין
46,ME-14-10-16446-49,"כמו כן, הנזק שהיה צפוי להיגרם מביצוע העבירה יכול היה להיות קטלני כאמור לעיל.",גזר דין
47,ME-14-10-16446-49,"רביעית, הנאשם הבין את מעשיו בהיותו בגיר, שבחר בחירה מודעת בקור רוח ובנחישות, לחבול במתלונן קשות.",גזר דין
48,ME-14-10-16446-49,"חמישית, נסיבות האירוע מלמדות כי הנאשם שלט בעצמו ועל כן יכול היה להימנע מהמעשה.",גזר דין
49,ME-14-10-16446-49,"לעניין מדיניות הענישה הנוהגת, הפנתה המאשימה לפסיקה בעבירות דומות במקרים בהם נגזרו עונשי מאסר ממושכים בפועל.",גזר דין
50,ME-14-10-16446-49,"לאור האמור לעיל, סבורה המאשימה כי מתחם העונש ההולם נע בין 9 ל-13 שנות מאסר בפועל.",גזר דין
51,ME-14-10-16446-49,"לנוכח העדר חרטה ולקיחת אחריות מצידו של הנאשם, עונשו צריך להיות ברף העליון של מתחם העונש.",גזר דין
52,ME-14-10-16446-49,"עוד צוין, כי הנאשם הורשע לאחר ניהול הליך הוכחות מלא ולכן לא זכאי להקלה לה זוכים נאשמים המודים במעשיהם ונוטלים אחריות על מעשיהם בתחילת המשפט.",גזר דין
53,ME-14-10-16446-49,"בטיעוניו לעונש הפנה ב""כ הנאשם לסעיף 40יג(א) לחוק העונשין לפיו משהרשיע בית המשפט נאשם בכמה עבירות המהוות אירוע אחד, יקבע מתחם עונש הולם לאירוע כולו, ויגזור עונש כולל לכל העבירות בשל אותו אירוע.",גזר דין
54,ME-14-10-16446-49,"נאמר כי אין להמעיט בחומרת העבירה, הפוגעת בערכים החברתיים כגון ביטחונו האישי של המתלונן ושל אחרים, אולם יש לבחון את הנסיבות הקונקרטיות של המקרה.",גזר דין
55,ME-14-10-16446-49,"צוין, כי ישנן נסיבות שהנאשם לא חשף בחקירתו במשטרה ובבית המשפט, אשר מפורטות בדוח מודיעיני (נע/3), ובגינן הנאשם ביצע את העבירה.",גזר דין
56,ME-14-10-16446-49,נטען כי המידע המופיע בדוח המודיעיני לא נחשף מטעמים של צנעת הפרט ושמירה על כבוד המשפחה.,גזר דין
57,ME-14-10-16446-49,"ב""כ הנאשם הפנה לפסיקה ממנה עולה כי מתחם הענישה בעבירות דומות נע בין 40 ל-50 חודשים וביקש לאבחן את הפסיקה שהוגשה על-ידי המאשימה מענייננו, בטענה כי במקרים שנדונו שם דובר על עבירת הריגה שגרמה למות הקורבן, או על מקרה בו שיסף הנאשם את גרון המתלונן.",גזר דין
58,ME-14-10-16446-49,"בהתייחס לנסיבותיו האישיות של הנאשם, נטען כי אין לראות בכפירתו כנסיבה מחמירה לעניין גזירת העונש, שכן לנאשם זכות לגיטימית לנהל משפטו וכוונתו לא הייתה לבזבז זמן שיפוטי.",גזר דין
59,ME-14-10-16446-49,"מדובר באב לשתי בנות ובן, ומאז היותו במעצר מצבה הכלכלי של משפחתו התדרדר בצורה דרסטית.",גזר דין
60,ME-14-10-16446-49,"הודגש כי הנאשם נסע לתחנת המשטרה ישירות מזירת האירוע והסגיר שם את נשקו, וכי יש לראות במעשה זה כהבעת חרטה.",גזר דין
61,ME-14-10-16446-49,הדבר אף מעיד על כך שהנאשם נעדר דפוסי התנהגות עבריינים וכי מדובר במעידה חד פעמית.,גזר דין
62,ME-14-10-16446-49,"לדברי הסנגור, נסיבותיו האישיות של הנאשם, כמתואר לעיל, מצדיקות סטייה ממתחם הענישה.",גזר דין
63,ME-14-10-16446-49,מדובר במי שעברו נטול הרשעה משמעותית שכן הרשעתו היחידה הנה בגין עבודות בניה שבוצעו ללא היתר כדין.,גזר דין
64,ME-14-10-16446-49,"לסיום ביקש ב""כ הנאשם שיקבע כי הנאשם ישתלב במסגרת טיפולית על-מנת שיוכל להשתקם עם שחרורו מבית הסוהר.",גזר דין
65,ME-14-10-16446-49,"לדבריו, מתחם הענישה ההולם בנסיבות העניין נע בין 30 ל-56 חודשי מאסר בפועל.",גזר דין
66,ME-14-10-16446-49,בדברו האחרון הביע הנאשם צער על מעשיו.,גזר דין
67,ME-14-10-16446-49,קביעת מתחם העונש ההולם,גזר דין
68,ME-14-10-16446-49,"ככלל, מתחם הענישה ההולם ייקבע בהתאם לעקרון ההלימה, ולשם כך בית המשפט נדרש להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, תוך מתן הדעת לרשימה המפורטת בסעיף 40ט(א) לחוק העונשין.",גזר דין
69,ME-14-10-16446-49,"העבירות בהן הורשע הנאשם הנן חמורות, ולא בכדי קבע המחוקק בצדה של העבירה של חבלה בכוונה מחמירה עונש חמור של עשרים שנות מאסר.",גזר דין
70,ME-14-10-16446-49,"מנסיבות המקרה עולה כי האירוע היה ביוזמתו של הנאשם על-פי תכנון ומחשבה, ולא נעשה בחמת זעם רגעית.",גזר דין
71,ME-14-10-16446-49,"הנאשם פגש במתלונן בזמן ובמקום שהתאימו למזימתו, שלף נשק, ירה בו ובהמשך אף היכה אותו בראשו באמצעות הנשק.",גזר דין
72,ME-14-10-16446-49,"כתוצאה מכך, אושפז המתלונן משך 25 ימים וספג חבלות חמורות: שבר בבסיס הגולגולת, פצע קרוע בקרקפת ושבר מרוסק בזרוע ימין.",גזר דין
73,ME-14-10-16446-49,יצוין כי טרם צאתו בחר הנאשם להצטייד בנשק כך שכוונתו הייתה לכל הפחות לפצוע את המתלונן.,גזר דין
74,ME-14-10-16446-49,"אין בידי לקבל את טיעוני ב""כ הנאשם לפיהם נסיבות הקשורות לצנעת הפרט הובילו את הנאשם לביצוע העבירות.",גזר דין
75,ME-14-10-16446-49,"אף אם עמדו עניינים מסוג זה ברקע למעשים, הגם שהדבר לא הוכח ולא היווה חלק מעובדות כתב האישום, הרי שאין בכך כדי להצדיק את דרך הפעולה האלימה בה בחר הנאשם, אשר הסיכון הגלום בה ברור לכל בר דעת.",גזר דין
76,ME-14-10-16446-49,"אין ליתן כל צידוק למעשים כגון אלה, אשר נעשו מתוך שליטה ומודעות מלאה של הנאשם ביחס למעשיו.",גזר דין
77,ME-14-10-16446-49,"תופעה נוראה זו פשתה בחברתנו, הייתה כמחלה ממארת, וחובה היא המוטלת עלינו, על בית-המשפט, להעלות תרומתו למלחמה קשה זו.",גזר דין
78,ME-14-10-16446-49,"מלחמה היא שאסור לעשות בה ויתורים, שאם נוותר ונסלח תתגבר התופעה ותלך.",גזר דין
79,ME-14-10-16446-49,"חברתנו הפכה להיותה חברה אלימה, ותרומתו של בית-המשפט למלחמה באלימות היא בהטלת עונשים ראויים.",גזר דין
80,ME-14-10-16446-49,"בבואנו לגזור עונשים על עבריינים כמשיב שלפנינו, שומה עלינו לשוות נגד עינינו לא רק את המשיב ואת צורכי שיקומו; לא רק את משפחתו הסובלת בשל מעשיו; אלא גם את הנפגעים ממעשיו של המשיב ואת הנפגעים ממעשים-בכוח שייעשו אם לא נגיב בחומרה על מעשים כמעשה המשיב.",גזר דין
81,ME-14-10-16446-49,"בהתחשב בנסיבות ביצוע העבירה, הפגיעה בערכים המוגנים ומדיניות הענישה הנהוגה, אני קובע כי מתחם הענישה הראוי במקרה זה, בהתבסס על עקרון ההלימה, נע בין 3 ל-8 שנות מאסר.",גזר דין
82,ME-14-10-16446-49,גזירת העונש בתוך המתחם,גזר דין
83,ME-14-10-16446-49,"בעת גזירת העונש בתוך המתחם שנקבע, על בית המשפט להתחשב בנסיבות שאינן קשורות בביצוע העבירה, בהתאם לנסיבות המנויות בסעיף 40יא לחוק העונשין.",גזר דין
84,ME-14-10-16446-49,לצד חומרת המעשים בהם הורשע הנאשם המחייבים ענישה מחמירה ראיתי להתחשב לקולא בעובדה שמאסר ממושך יפגע במשפחתו כלכלית ויקשה על מצבה הירוד מילא.,גזר דין
85,ME-14-10-16446-49,"עוד ראיתי להביא בחשבון את העובדה שעברו של הנאשם כלל אינו מכביד שכן לבד מעבירה של בניה ללא היתר, אין לחובתו הרשעות קודמות וזו הסתבכותו הראשונה עם החוק.",גזר דין
86,ME-14-10-16446-49,"לא התרשמתי כי החרטה שהביע הנאשם בדבריו האחרונים היתה כנה, ודומה כי זו נובעת מניהול ההליך הפלילי כנגדו ולא מתוך נטילת אחריות מלאה על מעשיו.",גזר דין
87,ME-14-10-16446-49,"על יסוד מקבץ השיקולים שמניתי לעיל, אני גוזר על הנאשם את העונשים הבאים:",גזר דין
88,ME-14-10-16446-49,"4 שנות מאסר בפועל, בניכוי ימי מעצרו החל מיום 27.09.2014.",גזר דין
89,ME-14-10-16446-49,18 חודשי מאסר על תנאי למשך 3 שנים לבל יעבור את העבירות בהן הורשע או כל עבירת אלימות אחרת מסוג פשע ויורשע בגינה.,גזר דין
90,ME-14-10-16446-49,"תשלום פיצוי למתלונן בסך 7,000 ₪ שישולמו בשבעה שיעורים חודשיים שווים ורצופים בסך 1,000 ₪ כל אחד.",גזר דין
91,ME-14-10-16446-49,מועד התשלום הראשון יחול ביום 1.9.2015 ויתר התשלומים ב-1 לכל חודש שלאחריו.,גזר דין
92,ME-14-10-16446-49,"לא שולם אחד התשלומים במועדו, יעמוד כל סכום הפיצוי לפירעון מיידי, בניכוי הסכומים ששולמו על חשבון ובתוספת ריבית פיגורים על פי דין.",גזר דין
93,ME-14-10-16446-49,זכות ערעור לבית המשפט העליון תוך 45 יום.,גזר דין
94,ME-14-10-16446-49,"5129371ניתן היום,  ט""ז סיוון תשע""ה, 03 יוני 2015, בנוכחות הצדדים.",גזר דין
