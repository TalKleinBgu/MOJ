,verdict,text,part
0,ME-19-12-19272-470,"רביע סעד – ע""י ב""כ עו""ד ירון גיגי",הנאשמים
1,ME-19-12-19272-470,"איברהים אבו גרבייה – ע""י ב""כ עו""ד רמי עותמאן",הנאשמים
6,ME-19-12-19272-470,"חוק העונשין, תשל""ז-1977: סע'  31, 144 (ב)",הנאשמים
7,ME-19-12-19272-470,"הנאשמים הורשעו, על פי הודאתם, במסגרת הסדר טיעון, בכתב אישום מתוקן.",כתב האישום
8,ME-19-12-19272-470,"נאשם 1 הורשע בעבירה של נשיאת והובלת נשק ותחמושת שלא כדין – עבירה על סעיף 144 (ב) רישא וסיפא לחוק העונשין, תשל""ז-1977 (להלן: ""החוק"").",כתב האישום
9,ME-19-12-19272-470,"נאשם 2 הורשע בעבירה של סיוע לנשיאת והובלת נשק ותחמושת שלא כדין – עבירה על סעיף 144 (ב) רישא וסיפא, ביחד עם סעיף 31 לחוק העונשין.",כתב האישום
10,ME-19-12-19272-470,"על פי עובדות כתב האישום המתוקן, ביום 23.11.19, בשעה שאינה ידועה במדויק, נגנב אקדח (להלן: ""האקדח""), מבית פרטי במושב מזור.",כתב האישום
11,ME-19-12-19272-470,"ביום 27.11.19, בשעה 02:20 לערך, נסעו הנאשמים ברכב על כביש עפר בסמוך למחלף קאסם (להלן: ""הצומת""), כאשר נאשם 1 נוהג ברכב ונאשם 2 יושב לצידו.",כתב האישום
12,ME-19-12-19272-470,"באותן נסיבות נשא עמו נאשם 1 את האקדח כשבתוכו מחסנית וכדורים, בתוך שקיק בד בצבע שחור (להלן: ""השקיק"").",כתב האישום
13,ME-19-12-19272-470,נאשם 2 סייע לו באותה העת לשאת את השקיק.,כתב האישום
14,ME-19-12-19272-470,"במסגרת ההסדר שגובש בין הצדדים, הוסכם כי הנאשמים ישלחו לקבלת תסקיר מטעם שירות המבחן וכי המאשימה תעתור בעניינו של נאשם 1 לעונש של 17 חודשי מאסר בפועל, ובעניינו של נאשם 2 לעונש של 9 חודשי מאסר בפועל, בעוד ההגנה תטען באופן חופשי.",כתב האישום
15,ME-19-12-19272-470,"עוד הוסכם בתחילה על כך שנאשם 2 יצרף תיק נוסף, אך בסופו של דבר בוטל הצירוף וגזר הדין מתייחס לפיכך להליך זה בלבד.",כתב האישום
16,ME-19-12-19272-470,"מהתסקיר שהוגש בעניינו של נאשם 1, ביום 11.10.20, עולה כי מדובר בצעיר כבן 27, נשוי ואב לילד, המתגורר במחנה הפליטים שועאפט.",נאשם 1
17,ME-19-12-19272-470,הנאשם למד במסגרות שונות במזרח ירושלים וסיים 12 שנות לימוד.,נאשם 1
18,ME-19-12-19272-470,"לדבריו, חבר כנער לחברה שולית ועבריינית אשר דרדרה אותו להסתבכות בפלילים בגין עבירות ביטחוניות.",נאשם 1
19,ME-19-12-19272-470,"עוד הוסיף כי עם שחרורו ממאסרו האחרון החל ללמוד הנהלת חשבונות במכללה אזורית בירושלים במשך כשנתיים, סיים את לימודיו בהצלחה ובכוונתו להתקדם במקצועו וללמוד ייעוץ מס.",נאשם 1
20,ME-19-12-19272-470,הנאשם תיאר משפחה מלוכדת וכי הוא דואג לפרנסת הוריו ומשפחתו בשל היותו הבן הבכור.,נאשם 1
21,ME-19-12-19272-470,"לפני כשלוש שנים נישא לאשתו, אשר לדבריו מסיימת לימודי תואר שני בעבודה סוציאלית.",נאשם 1
22,ME-19-12-19272-470,"שיתף כי בעקבות ביצוע העבירה התערערו יחסיהם, אך כיום הם צלחו את המשבר והם מצפים לילד נוסף.",נאשם 1
23,ME-19-12-19272-470,"הנאשם תיאר את תפקודו כתקין, לצד זאת שיתף כי היו אירועים בחייו בהם התקשה לעמוד על שלו, התדרדר אחר חברה שולית, נהג בפזיזות ולאחר מכן הצטער על מעשיו.",נאשם 1
24,ME-19-12-19272-470,"לחובתו של נאשם 1 הרשעה קודמת בעבירות אלימות ביטחוניות, בגינה נשפט למאסר בפועל למשך 28 חודשים.",נאשם 1
25,ME-19-12-19272-470,"בהתייחסו לעבירות הנ""ל מסר כי ברקע למעשים עמדה חבירתו לחברה שולית ועבריינית וכי מאז הצליח לשקם את עצמו.",נאשם 1
26,ME-19-12-19272-470,"באשר לעבירה הנוכחית טען כי לא הייתה לו היכרות מוקדמת עם האנשים אשר ביקשו ממנו להעביר את הנשק וכי התקשה לעמוד על עקרונותיו מול אותם אנשים, אשר לא הותירו בפניו ברירה ולדבריו אף איימו עליו.",נאשם 1
27,ME-19-12-19272-470,שירות המבחן התרשם כי הנאשם התקשה להציג תמונה מלאה של נסיבות ביצוע העבירה.,נאשם 1
28,ME-19-12-19272-470,"הוא הביע חרטה על מעשיו, אך התקשה לקחת אחריות מלאה עליהם.",נאשם 1
29,ME-19-12-19272-470,כמו כן התחיל לגלות הבנה באשר להשלכות המעשה וביטא רצון לשיקום.,נאשם 1
30,ME-19-12-19272-470,"שירות המבחן העריך כי מדובר בבחור צעיר אשר מחד הנו בעל כוחות לתפקוד תקין בתחומי עבודה, לימודים ומשפחה ומבטא רצון לקיום אורח חיים נורמטיבי, אך בצד האמור עולה מעורבותו החוזרת בפלילים.",נאשם 1
31,ME-19-12-19272-470,"כגורמי סיכון נלקחו בחשבון חומרת העבירה ואופייה העברייני, מעורבותו הקודמת בפלילים והרושם כי בצד הרצון לקיים אורח חיים נורמטיבי מתקשה הנאשם להתנתק מהעולם העברייני.",נאשם 1
32,ME-19-12-19272-470,"בנוסף, הוא מתקשה להכיר באחריותו לעבירה ולהציג תמונה מלאה של נסיבות מעשיו, משליך את אחריותו על שאר המעורבים ומתקשה לזהות ולהתבונן בדפוסיו אשר הובילו לביצוע העבירה.",נאשם 1
33,ME-19-12-19272-470,כגורמי סיכוי לשיקום נלקחו בחשבון גילו הצעיר ורצונו להשתקם ולהגיע לדרך מיטיבה.,נאשם 1
34,ME-19-12-19272-470,"לנוכח גורמי הסיכון לא בא שירות המבחן באותו שלב בהמלצה טיפולית כלשהי, אך המליץ לבחון התאמתו של הנאשם לנשיאת מאסר בעבודות שירות.",נאשם 1
35,ME-19-12-19272-470,"מהתסקיר המשלים שהוגש ביום 3.10.21, עולה כי בתקופת הדחיה פנה הנאשם לטיפול פרטני, במטרה לבחון את התנהגותו ולהעמיק במאפייני האישיות העומדים ברקע לביצוע העבירות.",נאשם 1
36,ME-19-12-19272-470,"ממידע שהעבירה המטפלת, ניכר כי הנאשם נמצא בעיצומו של הליך טיפולי, רוכש כלים להתנהגות אחראית ונורמטיבית ומביע מוטיבציה לשיקום חייו ללא עבריינות.",נאשם 1
37,ME-19-12-19272-470,"הנאשם שיתף כי הוא מרגיש נתרם מהטיפול וחש כי הוא משתף מעולמו האישי ועובר שינוי, אשר משפיע על שאר מישורי חייו, כגון יחסיו עם אשתו וילדיו והתפתחותו וצמיחתו האישית.",נאשם 1
38,ME-19-12-19272-470,על פי התרשמות קצינת המבחן הביע הנאשם רצון לשינוי ופועל למען כך.,נאשם 1
39,ME-19-12-19272-470,ניכר כי הוא בתחילתו של הליך טיפולי וכי הוא מבטא הכרה ראשונית באשר לביצוע העבירה ובאשר למאפייניו ודפוסיו העומדים ברקע לביצועה.,נאשם 1
40,ME-19-12-19272-470,"לאור נתונים אלו, המליץ שירות המבחן להעמידו בצו מבחן למשך שנה, במהלכה ימשיך להתמיד בטיפול פרטני וירכוש כלים להתקדמות אישית משמעותית ולהתנהגות נורמטיבית.",נאשם 1
41,ME-19-12-19272-470,"בנוסף, שבו והמליצו על שליחתו לבדיקת התאמה לנשיאת מאסר בעבודות שירות, לצד עונש מותנה.",נאשם 1
42,ME-19-12-19272-470,"מהתסקיר הראשון שהוגש בעניינו של נאשם 2 ביום 17.5.20, עולה כי מדובר באדם כבן 45, נשוי ואב לשלש נערות.",נאשם 2:
43,ME-19-12-19272-470,"בשנתיים האחרונות מתגורר הנאשם בבית הוריו, בנפרד מאשתו ובנותיו.",נאשם 2:
44,ME-19-12-19272-470,לאורך השנים ידעו יחסיו עם אשתו עליות ומורדות ונוצרו תחושות תסכול וכעס שהובילו למריבות תכופות.,נאשם 2:
45,ME-19-12-19272-470,"אציין כי התסקיר התייחס בהרחבה לנתונים הנוגעים למערכת היחסים הזוגית ולגילויי אלימות כלפי אשתו ובנותיו, וזאת לנוכח העבירות שיוחסו לו בתיק שביקש לצרף.",נאשם 2:
46,ME-19-12-19272-470,"בסופו של דבר, בוטל כאמור הצירוף, ועל כן לא ארחיב בתיאור הנתונים הנוגעים להיבטים אלה.",נאשם 2:
47,ME-19-12-19272-470,"גיליון הרישום הפלילי של הנאשם מלמד כי בין השנים 1993 עד 2012 הורשע בעבירות ביטחוניות ובעבירות נשק, אלימות, מרמה, סמים ורכוש.",נאשם 2:
48,ME-19-12-19272-470,בגין עבירות אלה נדון למאסרים בפועל ובעבודות שירות ולמרכיבי ענישה נוספים.,נאשם 2:
49,ME-19-12-19272-470,"ביחס לעבר הפלילי הנ""ל מסר הנאשם כי הורשע בחלק מהעבירות על אף שלא ביצע אותן, טשטש והשליך אחריות על גורמי סביבה וחברים.",נאשם 2:
50,ME-19-12-19272-470,"שירות המבחן התרשם מאדם אשר לצד גילוי אחריות כלכלית כלפי משפחתו, ויכולות תפקוד בתחום התעסוקתי, מעורב בפלילים מגיל צעיר ונראה כי עונשים מוחשיים לא היוו גורם מרתיע עבורו.",נאשם 2:
51,ME-19-12-19272-470,עוד נוצר הרושם כי הנאשם נמצא בסביבה ובקשרים שוליים.,נאשם 2:
52,ME-19-12-19272-470,"לצד ביטוי מילולי של רצון לשיקום מתקשה הנאשם לעמוד על הדרוש תיקון, נוטה למזער את עברו הפלילי ואף נותן לגיטימציה להתנהגות עבריינית.",נאשם 2:
53,ME-19-12-19272-470,הרצון שביטא להשתלב בטיפול הוא מילולי בלבד והוא מתקשה לערוך התבוננות עצמית ולעמוד על צרכיו ועל הקשיים עמם מתמודד.,נאשם 2:
54,ME-19-12-19272-470,"בנוסף, נפתח נגדו הליך נוסף בעבירות נשק, באופן המלמד על קשייו להציב לעצמו גבולות.",נאשם 2:
55,ME-19-12-19272-470,"בנסיבות אלה התרשם שירות המבחן מהפנמת דפוסים עברייניים עמוקים ובהעדר תובנה לחומרת המצב לא בא בהמלצה טיפולית, אלא המליץ על ענישה מוחשית שתהווה גורם מרתיע ומציב גבול.",נאשם 2:
56,ME-19-12-19272-470,"בתסקיר המשלים מיום 1.10.20, צוין כי לצד העובדה לפיה אישר שהנשק נמצא ברכבו שלל ביצוע עבירה כלשהי מצדו ומסר כי לא ידע על הימצאותו של כלי הנשק ברכב וכי לא הכיר את האנשים שהעבירו לנאשם 1 את הנשק.",נאשם 2:
57,ME-19-12-19272-470,"בדומה לתסקיר הקודם, התרשם שירות המבחן כי הנאשם אינו מתאים לטיפול במסגרת פתוחה, ועל כן לא בא בהמלצה שיקומית בעניינו וחזר על ההמלצה לענישה מוחשית.",נאשם 2:
58,ME-19-12-19272-470,"ב""כ המאשימה הדגישה בטיעוניה את החומרה הרבה שבמעשיהם של הנאשמים ואת פגיעתם בערכים חברתיים ובראשם ההגנה על שלומו ובטחונו של הציבור.",טיעוני הצדדים
59,ME-19-12-19272-470,"עוד הדגישה את הסיכון הכרוך בעבירות נשק, ציינה את החשיבות שבענישה מרתיעה והזכירה כי עבירות מעין אלו הוכרו כמכת מדינה.",טיעוני הצדדים
60,ME-19-12-19272-470,"בנוסף, ציינה את נסיבות ביצוע העבירה כאשר עובר לאירוע נגנב האקדח מביתו של המתלונן, ולאחר מכן בשעת לילה מאוחרת נתפסו השניים ברכב, כאשר נאשם 1 נושא את הנשק ונאשם 2 מסייע לו.",טיעוני הצדדים
61,ME-19-12-19272-470,"לטענתה, הפגיעה בערכים המוגנים היא ברף גבוה, שכן מדובר על אקדח טעון במחסנית וכדורים, מוכן להפעלה.",טיעוני הצדדים
62,ME-19-12-19272-470,"ב""כ המאשימה הגישה אסופת פסיקה, ועתרה, לגבי נאשם 1, למתחם ענישה הנע בין 17 ל-48 חודשי מאסר בפועל, ולגבי נאשם 2, למתחם ענישה הנע בין 9 ל-24 חודשי מאסר בפועל.",טיעוני הצדדים
63,ME-19-12-19272-470,"לגבי הנסיבות שאינן קשורות לביצוע העבירה, הפנתה לעברם הפלילי של הנאשמים, כאשר נאשם 1 בעל עבר פלילי ישן ואילו נאשם 2 בעל עבר פלילי עשיר ומגוון.",טיעוני הצדדים
64,ME-19-12-19272-470,"בנוסף, ציינה כי בגיבוש ההסדר נלקחו בחשבון הקשיים הראייתיים שהתעוררו.",טיעוני הצדדים
65,ME-19-12-19272-470,"עוד ציינה כי הנאשמים הודו ולקחו אחריות על מעשיהם וחסכן זמן ציבורי יקר, אך נאשם 2 התקשה לקחת אחריות על מעשיו בפני שירות המבחן.",טיעוני הצדדים
66,ME-19-12-19272-470,"בנוסף הפנתה לתסקירי שירות המבחן של הנאשמים, כאשר בעניינו של נאשם 1, על אף המלצת שירות המבחן וההליך הטיפולי המסוים, אין מקום לסטות ממתחם הענישה מטעמי שיקום.",טיעוני הצדדים
67,ME-19-12-19272-470,לגבי נאשם 2 הדגישה את ממצאי התסקיר לפיהם הוא מתקשה לקחת אחריות ולהתנתק מהעולם העברייני ולכן גם לא גובשה המלצה טיפולית.,טיעוני הצדדים
68,ME-19-12-19272-470,"לבסוף ביקשה להטיל על הנאשמים עונשי מאסר בפועל ברף העליון של ההסדר שגובש, בניכוי ימי מעצרם, זאת לצד מאסר מותנה וקנס.",טיעוני הצדדים
69,ME-19-12-19272-470,"ב""כ הנאשם 1 ציין בפתח דבריו כי יש לזכור שמדובר בעבירה שבוצעה בשנת 2019, ולכן יש להתייחס אליה בהתאם ולהימנע מיישום מלא של מגמת ההחמרה שהונהגה בעבירות אלה על ידי בית המשפט העליון והמחוקק.",טיעוני הצדדים
70,ME-19-12-19272-470,"בנוסף, הזכיר כי הענישה היא לעולם אינדיווידואלית וכי החוק והפסיקה מאפשרים במקרים מסוימים לחרוג ממתחם הענישה, וכך יש לנהוג במקרה זה.",טיעוני הצדדים
71,ME-19-12-19272-470,"בתוך כך ציין כי מדובר בהחזקה בנשק לזמן קצר, ככל הנראה עבור אחר, כאשר הנאשם עבר הליך שיקום משמעותי, ועל כן קיימים טעמים מיוחדים בגינם ניתן לחרוג לקולה מהמתחם.",טיעוני הצדדים
72,ME-19-12-19272-470,עוד ציין כי מעשיו של הנאשם לא גרמו נזק בפועל וכי הנשק והתחמושת נתפסו על ידי המשטרה.,טיעוני הצדדים
73,ME-19-12-19272-470,"בנוסף הדגיש כי הרקע למעשיו של הנאשם במקרה זה אינו עברייני גרידא אלא הוא שימש כסוג של שליח, וכי כתב האישום תוקן לקולה לאור קשיים ראייתיים רבים.",טיעוני הצדדים
74,ME-19-12-19272-470,"הנאשם שהה במעצר של ממש במשך 3 חודשים, לאחר מכן שהה באיזוק אלקטרוני תקופה ממושכת ובהמשך שהה בתנאים מגבילים, כאשר לאורך כל זמן זה לא נפתחו לו תיקים נוספים.",טיעוני הצדדים
75,ME-19-12-19272-470,"לגבי הנסיבות שאינן קשורות לביצוע העבירה, ציין כי ממדובר בבחור צעיר, אב לשני ילדים, כאשר הקטן מהם הוא תינוק רך.",טיעוני הצדדים
76,ME-19-12-19272-470,"ב""כ הנאשם הפנה לתסקיר שירות המבחן והדגיש כי הנאשם סיים 12 שנות לימוד, ועבד כל חייו בטרם המעצר, בין היתר כמנהל חשבונות.",טיעוני הצדדים
77,ME-19-12-19272-470,"עוד הדגיש כי הנאשם גדל בסביבה אשר השפיעה על חייו, בשכונת שועאפט, ואילו עברו הפלילי הוא משנת 2012, אז נשפט כקטין.",טיעוני הצדדים
78,ME-19-12-19272-470,"מאז ביצוע העבירה יצא הנאשם משכונת מגוריו יחד עם כל משפחתו, סיים את לימודיו, קיבל הכשרה מקצועית והתחיל לעבוד באופן מסודר.",טיעוני הצדדים
79,ME-19-12-19272-470,"בהקשר זה הגיש הסנגור המלומד את האישור ע/4, ממנו עולה כי הנאשם 1 משתתף בקורס מנהל חשבונות בכיר.",טיעוני הצדדים
80,ME-19-12-19272-470,"באשר להליך השיקום, מסר כי הנאשם פנה באופן יזום לטיפול פרטי, שם קיבל כלים ותובנות איך להתמודד עם החיים, ולראיה לא נפתחו לו תיקים מאז.",טיעוני הצדדים
81,ME-19-12-19272-470,לנוכח אותו טיפול סבר שירות המבחן בתסקירו השני כי יש לו סיכוי של ממש להשתקם והמליץ על צו מבחן ועבודות שירות.,טיעוני הצדדים
82,ME-19-12-19272-470,"באשר לטיפול עצמו, הגיש הסנגור את המסמך ע/3, אשר נערך בשפה האנגלית על ידי המטפלת, ואשר בתרגום חופשי מעיד על כך שהנאשם 1 היה מטופל על ידה מיום 11.5.21 ועד 30.11.21.",טיעוני הצדדים
83,ME-19-12-19272-470,"מדובר היה בטיפול פסיכולוגי שכלל מפגשים רבים, ובסופו הפנתה המטפלת את הנאשם לפסיכיאטר.",טיעוני הצדדים
84,ME-19-12-19272-470,"על פי האמור במסמך, מתרשמת המטפלת כי בעקבות הטיפול מסוגל הנאשם לקבל החלטות ולקחת אחריות על חייו.",טיעוני הצדדים
85,ME-19-12-19272-470,"ב""כ נאשם 1 ציין בנוסף כי עצם ניהול ההליך והחזקתו במעצר הרתיע אותו מאוד ולכן הוא סבור כי הסיכוי שישוב לבצע עבירות הוא נמוך.",טיעוני הצדדים
86,ME-19-12-19272-470,"לאור דברים אלו ביקש לאמץ את המלצת שירות המבחן ולהטיל על הנאשם עבודות שירות, תוך שציין כי כניסתו למאסר בפועל תחשוף אותו להתנהגות עבריינית, והגיש פסיקה התומכת בבקשתו המציגה מקרים חמורים יותר בהם הושתו על נאשמים עבודות שירות.",טיעוני הצדדים
87,ME-19-12-19272-470,"ב""כ נאשם 2 ציין תחילה את נסיבות ביצוע העבירה, והדגיש כי עניינו של נאשם זה מסתכם בכך שישב ליד נאשם 1 ברכב, ובשום שלב לא החזיק את הנשק פיזית.",טיעוני הצדדים
88,ME-19-12-19272-470,"לפיכך, טען כי הנאשם נמצא במדרג החומרה הנמוך של הסיוע.",טיעוני הצדדים
89,ME-19-12-19272-470,"ב""כ הנאשם הגיש אסופת פסיקה אשר ממנה ניתן ללמוד כי בעבירות דומות מתחיל המתחם מעבודות שירות ועד כ-9 חודשי מאסר.",טיעוני הצדדים
90,ME-19-12-19272-470,"לגבי נסיבות שאינן קשורות לביצוע העבירה, ציין כי לחובת הנאשם עבר פלילי, אך הרשעתו האחרונה היא בשנת 2011, כך שלאורך 10 שנים לא נפתח לו תיק.",טיעוני הצדדים
91,ME-19-12-19272-470,"ב""כ הנאשם טען לעניין תיק חדש שנפתח לנאשם לאחר ביצוע עבירה זו, כאשר ציין כי מדובר בסכסוך משפחתי ובסופו של יום הורשע הנאשם בעבירות מינוריות ועל כן הסתפקו בימי מעצרו בלבד, כ-5 חודשים.",טיעוני הצדדים
92,ME-19-12-19272-470,"לגבי התסקיר, טען כי המסקנה בדבר אי לקיחת אחריות מבוססת על אי הבנה לאור העובדה כי השיחות בוצעו באמצעות מתורגמן.",טיעוני הצדדים
93,ME-19-12-19272-470,"לדבריו, הנאשם, שאינו דובר עברית תקינה, ניסה להסביר את מעשיו אך הובן לא נכון כמי שלא לוקח אחריות.",טיעוני הצדדים
94,ME-19-12-19272-470,בתוך כך ציין כי הנאשם לקח אחריות והודה בהזדמנות הראשונה.,טיעוני הצדדים
95,ME-19-12-19272-470,"לאור דברים אלו ביקש למקם את הנאשם ברף התחתון של המתחם כאשר לטעמו הרף העליון הוא 9 חודשי מאסר, ולכן ביקש להשית עליו עבודות שירות, וביקש לשלוח את הנאשם לחוות דעת ממונה על עבדות שירות.",טיעוני הצדדים
96,ME-19-12-19272-470,עוד הוסיף כי לנאשם 3 בנות אשר חיות אצלו והוא משמש להן מפרנס יחיד.,טיעוני הצדדים
97,ME-19-12-19272-470,"לבסוף, שמעתי גם את דברי הנאשמים עצמם.",טיעוני הצדדים
98,ME-19-12-19272-470,"נאשם 1 מסר כי הוא מצטער על מעשיו והביע חרטה, תוך שציין כי הוא רוצה להשתקם, כי הוא לומד הנהלת חשבונות ומבקש לא לחזור לכלא.",טיעוני הצדדים
99,ME-19-12-19272-470,"לדבריו לקח אחריות, ואף הוציא את משפחתו ממחנה הפליטים על מנת שלא להיות מושפע מסביבה עבריינית.",טיעוני הצדדים
100,ME-19-12-19272-470,"נאשם 2 מסר כי הוא מצטער, ורוצה לשנות כיוון בחייו לטובת בנותיו.",טיעוני הצדדים
101,ME-19-12-19272-470,"עוד ציין כי בתקופה האחרונה השתנה, וכיום הוא עובד בעסק המשפחתי.",טיעוני הצדדים
102,ME-19-12-19272-470,"לפיכך, העובדה שהמעשים בוצעו לפני כשנתיים אינה גורעת מחומרתם, אינה מצדיקה הימנעות מהטלת העונש המתחייב ואינה מוציאה אותם מגדרה של ההנחיה ארוכת השנים להחמיר בענישה בעבירות מעין אלה, כפי שאף ניתן ללמוד מהפסיקה שתוצג, אשר חלקה מתייחס לעבירות מאותה תקופה ואף מהשנים שקדמו לכך.",דיון והכרעה 
103,ME-19-12-19272-470,מידת הפגיעה בערכים המוגנים מצויה במקרה זה במדרג הבינוני של עבירות מעין אלה.,דיון והכרעה 
104,ME-19-12-19272-470,"עוד יש להזכיר לחומרה כי מדובר בנשק שאך זה נגנב מידי בעליו, וכבר הגיע לידיו של נאשם 1, אשר נשא אותו ברכב בשעת לילה מאוחרת, כשהוא מוסתר בשקיק, והכל בסיועו של נאשם 2.",דיון והכרעה 
105,ME-19-12-19272-470,"באשר למדיניות הענישה הנוהגת בעבירה של נשיאת אקדח טעון, הרי שקיימת פסיקה ענפה המבהירה כי דינם של המורשעים בה להישלח, אלא במקרים חריגים ביותר, לתקופת מאסר ממשית מאחורי סורג ובריח, ואפרט:",דיון והכרעה 
106,ME-19-12-19272-470,"הסנגורים המלומדים הציגו מטעמם מספר פסקי דין, אשר על בסיסם מבקשים הם לקבוע מתחם מקל מעט יותר מזה המצטייר מהפסיקה הרבה שהובאה לעיל, אך עיון באותן החלטות אינו מוביל לטעמי אל המסקנה המבוקשת על ידם, ובמרבית המקרים העונש המקל שהוטל הנו תולדה של שיקולי שיקום וסטייה לקולה מהמתחם שנקבע, אשר מצוי באותה הסביבה העונשית שהוצגה לעיל.",דיון והכרעה 
107,ME-19-12-19272-470,"בשים לב לכל האמור לעיל, נוכח נסיבות ביצוע העבירה, מדיניות הענישה הנוהגת וטיבה ועצמתה של הפגיעה בערכים החברתיים, אני סבור כי לצד מעשיו של נאשם 1 יש לקבוע מתחם עונש הולם הנע בין 14 ל-36 חודשי מאסר בפועל, ולצד מעשיו של נאשם 2, כמסייע, יש לקבוע מתחם עונש הולם הנע בין 7 ל-18 חודשי מאסר בפועל, לצד מאסר על תנאי וקנס.",דיון והכרעה 
108,ME-19-12-19272-470,"משנקבע מתחם העונש ההולם יש לאתר את העונש המתאים לכל אחד מהנאשמים בגדר המתחם שנקבע בעניינו, וזאת בהתחשב בנסיבותיו של הנאשם, בעברו ובדפוסיו.",דיון והכרעה 
109,ME-19-12-19272-470,"עוד יש לשקול, במקרים המתאימים, את האפשרות לסטות לקולה מהמתחם מטעמי שיקום.",דיון והכרעה 
110,ME-19-12-19272-470,"באשר לנאשם 1, הרי שמדובר בבחור צעיר, כבן 28, נשוי ואב לשני ילדים קטנים, אשר הודה, נטל אחריות וחסך זמן ציבורי.",דיון והכרעה 
111,ME-19-12-19272-470,"עוד עומדת לזכותו העובדה כי השכיל לפנות מיוזמתו לטיפול פסיכולוגי פרטני, במסגרתו רכש כלים להתנהגות אחראית ונורמטיבית.",דיון והכרעה 
112,ME-19-12-19272-470,שירות המבחן התרשם כי הוא מביע רצון לשינוי וניכר כי הוא מצוי בתחילתו של הליך טיפולי ומבטא הכרה ראשונית בנוגע לביצוע העבירה ולמאפייניו ודפוסיו העומדים ברקע לביצועה.,דיון והכרעה 
113,ME-19-12-19272-470,על רקע זה המליץ שירות המבחן להטיל עליו צו מבחן ולבחון התאמתו לנשיאת מאסר בעבודות שירות.,דיון והכרעה 
114,ME-19-12-19272-470,"אציין כי אינני מקל ראש כלל ועיקר בניסיון טיפולי זה ובמוטיבציה שמביע הנאשם לשינוי דרכיו, אך דומני כי בנסיבות העניין אין בכך די על מנת להצדיק סטייה כלשהי לקולה ממתחם העונש ההולם, וזאת ממספר סיבות.",דיון והכרעה 
115,ME-19-12-19272-470,"ראשית, אין מדובר בהסתבכותו הראשונה של הנאשם בפלילים, ובעברו הרשעה בעבירות נשק, הצתה ואלימות, אשר בוצעו על רקע ביטחוני, ובעטיין כבר נשא הנאשם עונש מאסר משמעותי למשך 28 חודשים.",דיון והכרעה 
116,ME-19-12-19272-470,"מדובר אמנם באירועים ישנים באופן יחסי, אשר התרחשו לפני כעשור, אך ברי כי אין להתייחס אל הנאשם כאל אדם שעברו נקי, וקיומה של הרשעה קודמת מעין זו מצדיק דרך כלל מיקום העונש במעלה המתחם, הרחק מהרף התחתון שלו.",דיון והכרעה 
117,ME-19-12-19272-470,"שנית, מתעוררים בעניינו של הנאשם גורמי סיכון משמעותיים, אשר באו לידי ביטוי נרחב בתסקירים שהוגשו.",דיון והכרעה 
118,ME-19-12-19272-470,"מעבר לאותה הרשעה קודמת, התייחס שירות המבחן גם לכך שהנאשם מתקשה להתנתק מהעולם העברייני, מתקשה להכיר באחריותו לעבירה ולהציג תמונה מלאה של נסיבות מעשיו, משליך את אחריותו על שאר המעורבים ומתקשה לזהות ולהתבונן בדפוסיו אשר הובילו לביצוע העבירה.",דיון והכרעה 
119,ME-19-12-19272-470,"על רקע זה אף לא גובשה המלצה טיפולית במסגרת שירות המבחן, והטיפול היחיד שננקט היה אותו טיפול פסיכולוגי פרטי.",דיון והכרעה 
120,ME-19-12-19272-470,"שלישית, באשר לאותו טיפול, הרי שעל פי המסמך שהוצג, ע/4, מדובר היה בטיפול פרטני קצר מועד, אשר התפרס על פני כחצי שנה בלבד, ודומה כי אין מדובר בטיפול מקיף בעל השלכות עמוקות וארוכות טווח, כנדרש במקרה זה.",דיון והכרעה 
121,ME-19-12-19272-470,"לבסוף, התרשמות שירות המבחן היא כאמור ממי שנמצא אך ""בתחילתו"" של הליך טיפולי ומבטא הכרה ""ראשונית"" בלבד בקשייו.",דיון והכרעה 
122,ME-19-12-19272-470,"ודוק, תמונת מצב זו ניתנה בתסקיר המשלים, בסמוך למועד סיום הטיפול אצל המטפלת הפרטית, ומאז לא חלה ממילא כל הטבה במצבו של הנאשם.",דיון והכרעה 
123,ME-19-12-19272-470,"באשר לנאשם 2, הרי שבנסיבות רגילות, אלמלא המגבלה העונשית שהותוותה בהסדר הטיעון, היה מקום למקם את עונשו בחלק העליון של המתחם שנקבע ולהטיל עליו עונש חמור מזה שלו עתרה המאשימה.",דיון והכרעה 
124,ME-19-12-19272-470,למעט ההודאה והחיסכון בזמן הציבורי הכרוך בה מתקשה אני למצוא נתונים המצדיקים הקלה.,דיון והכרעה 
125,ME-19-12-19272-470,"לחובת הנאשם עבר פלילי מכביד במגוון רחב של עבירות, לרבות עבירות ביטחוניות, עבירות נשק, ועבירות מרמה רבות.",דיון והכרעה 
126,ME-19-12-19272-470,"לאורך השנים נשא הנאשם בשל כך מספר תקופות מאסר, חלקן לפרקי זמן ארוכים.",דיון והכרעה 
127,ME-19-12-19272-470,"נכון הדבר כי בעשור שקדם להסתבכותו בעבירה הנוכחית חלה התמתנות מסוימת במידת מעורבותו בפלילים, אך גיליון ההרשעות הקודמות מלמד כי גם לאחר ביצוע העבירה הנוכחית לא למד הנאשם כל לקח ולא הורתע, ובחודש אפריל 2021 היה מעורב בעבירות נשק נוספות ובעבירת התפרעות נידון עקב כך בחודש נובמבר האחרון לעונש של 6 חודשי מאסר בפועל, וזאת במקביל לניהולו של ההליך הנוכחי.",דיון והכרעה 
128,ME-19-12-19272-470,גם תסקירי שירות המבחן מציירים תמונה שלילית של מי שהפנים דפוסים אלימים ועברייניים ואינו בשל להליכי טיפול ושיקום.,דיון והכרעה 
129,ME-19-12-19272-470,"לפיכך, לא גובשה בעניינו המלצה טיפולי ושירות המבחן אף המליץ באופן חריג על ענישה מוחשית ומרתיעה.",דיון והכרעה 
130,ME-19-12-19272-470,"לאור האמור, אכבד את ההסדר על דרך של אימוץ הרף העליון של טווח הענישה שהוצע על ידי הצדדים, וזאת לצד ענישה משלימה מתחייבת בדמות מאסר מותנה וקנס כספי.",דיון והכרעה 
131,ME-19-12-19272-470,"מאסר בפועל למשך 17 חודשים, בניכוי ימי המעצר מיום 27.11.19 עד יום 4.2.20.",נאשם 1:
132,ME-19-12-19272-470,10 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת נשק מסוג פשע.,נאשם 1:
133,ME-19-12-19272-470,5 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת נשק מסוג עוון.,נאשם 1:
134,ME-19-12-19272-470,"קנס בסך 5,000 ₪ או 40 ימי מאסר תמורתו.",נאשם 1:
135,ME-19-12-19272-470,הקנס ישולם בתוך 90 יום.,נאשם 1:
136,ME-19-12-19272-470,"מאסר בפועל למשך 9 חודשים, בניכוי ימי המעצר מיום 27.11.19 עד יום 27.1.20.",נאשם 2:
139,ME-19-12-19272-470,"קנס בסך 2,500 ₪ או 20 ימי מאסר תמורתו.",נאשם 2:
141,ME-19-12-19272-470,העתק יועבר לשירות המבחן.,נאשם 2:
142,ME-19-12-19272-470,זכות ערעור בתוך 45 ימים.,נאשם 2:
143,ME-19-12-19272-470,"ניתן היום,  ט' אייר תשפ""ב, 10 מאי 2022, במעמד הצדדים.",נאשם 2:
