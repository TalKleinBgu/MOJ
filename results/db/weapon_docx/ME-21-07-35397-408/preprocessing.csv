,verdict,text,part
0,ME-21-07-35397-408,"באמצעות פרקליטות מחוז ירושלים (פלילי),",מדינת ישראל
2,ME-21-07-35397-408,"חוק העונשין, תשל""ז-1977: סע'  29, 144, 340א(א)",הנאשם
3,ME-21-07-35397-408,"הנאשם הורשע על פי הודאתו, שניתנה במסגרת הסדר טיעון, בעבירה של החזקת נשק ותחמושת לפי סעיף 144 לחוק העונשין, התשל""ז-1977 ועבירה של ירי מנשק חם בצוותא לפי סעיף 340א(א) בצירוף סעיף 29 לאותו חוק.",גזר דין
4,ME-21-07-35397-408,"לפי המתואר בכתב האישום המתוקן, ביום 11.09.20, בשעות הערב, הלך הנאשם עם חברו עבד אל רזאק להר באזור שכונת אבו תור, כשהנאשם החזיק אקדח מסוג שאינו ידוע למאשימה.",גזר דין
5,ME-21-07-35397-408,"הנאשם הוציא את האקדח ומסר אותו לעבד אל רזאק, אשר ירה באמצעותו 9 כדורים לאוויר.",גזר דין
6,ME-21-07-35397-408,ביום 28.02.22 הוגש תסקיר שירות מבחן ממנו נלמד אודות הנאשם.,גזר דין
7,ME-21-07-35397-408,"קצינת המבחן ציינה כי הנאשם מתקשה לקחת אחריות על מעשיו וכופר במיוחס לו, לדבריו הוא הודה אך כדי לרצות את הוריו ואת עורך דינו.",גזר דין
8,ME-21-07-35397-408,"בנסיבות אלו ציינה קצינת המבחן את הערכתה, כי ההליך המשפטי אינו מהווה עבורו גורם הרתעה וקיים סיכון להישנות ביצוע העבירות.",גזר דין
9,ME-21-07-35397-408,"לצד זאת ציינה קצינת המבחן כי מדובר בבחור צעיר נעדר עבר פלילי, הנמצא בשלבי גיבוש זהותו, והיא לא התרשמה מדפוסי עבריינות מושרשים.",גזר דין
10,ME-21-07-35397-408,"בנסיבות אלו, התרשמותה הייתה כי עונש מאסר בפועל יהווה גורם מדרדר עבורו.",גזר דין
11,ME-21-07-35397-408,"יצוין, כי במקביל התראיין הנאשם בפני הממונה על עבודות השירות ואולם הוא סרב בתוקף לביצוע עבודות שירות בהתאם לכללים שהוצגו לו.",גזר דין
12,ME-21-07-35397-408,"נוכח כפירתו של הנאשם בפני קצינת המבחן, נתבקש לדחות את הטיעונים לעונש שנקבעו מלכתחילה ליום 30.03.22.",גזר דין
13,ME-21-07-35397-408,"בהמשך, ביום 6.07.22, שב הנאשם והודה במיוחס לו.",גזר דין
14,ME-21-07-35397-408,בנסיבות אלו נתבקש תסקיר משלים של שירות המבחן.,גזר דין
15,ME-21-07-35397-408,"בתסקיר המשלים, שהוגש ביום 19.10.22, ציינה קצינת המבחן כי הנאשם עדיין מתקשה לקחת אחריות על מעשיו ועומד על טענתו כי הורשע על לא עוול בכפו.",גזר דין
16,ME-21-07-35397-408,בנסיבות אלו שבה קצינת המבחן על המלצתה הקודמת להשית על הנאשם עונש מאסר בעבודות שירות.,גזר דין
17,ME-21-07-35397-408,"בטיעוניה לעונש, עמדה ב""כ המאשימה על הערכים המוגנים שנפגעו ממעשי הנאשם, את פוטנציאל הנזק הגלום בהם, ואת התוצאות הרות האסון הנגרמות באופן תדיר ממעשים מעין אלו.",גזר דין
18,ME-21-07-35397-408,היא הדגישה כי הנשק לא נתפס עד היום ואין לדעת איזה שימוש נעשה בו.,גזר דין
19,ME-21-07-35397-408,"ב""כ המאשימה עמדה על מגמת ההחמרה בעבירות נשק, וטענה למתחם עונש הולם הנע מ-24 ועד 40 חודשי מאסר לצד מאסר על תנאי וקנס.",גזר דין
20,ME-21-07-35397-408,"באשר לנאשם היא הצביעה על כך שמתסקיר שירות המבחן עולה כי הוא מתקשה להתבונן במשמעותן של העבירות, חומרתן והשלכותיהן, וכי הוא הוא מתקשה בלקיחת אחריות על מעשיו.",גזר דין
21,ME-21-07-35397-408,"מאידך, מדובר בנאשם נעדר עבר פלילי שהודה במיוחס לו.",גזר דין
22,ME-21-07-35397-408,"בנסיבות אלו, נתבקש לגזור את עונשו של הנאשם בשליש התחתון של המתחם, ולהשית עליו מאסר על תנאי מרתיע וקנס.",גזר דין
23,ME-21-07-35397-408,"מנגד, ב""כ הנאשם עמד על הזמן הרב שחלף מאז האירוע ועד הגשת כתב האישום – כעשרה חודשים, ועל הזמן שחלף מאז ביצוע העבירה ועד היום.",גזר דין
24,ME-21-07-35397-408,"הוא גם הצביע על כך שהנאשם לא היה הדמות הדומיננטית, כי אם עבד אל רזאק, שהיה גם מי שירה בנשק, והורשע בעבירות נוספות ונשלח למאסר לתקופה של ארבע שנים.",גזר דין
25,ME-21-07-35397-408,"לדבריו, מתחם העונש ההולם מקרה זה יכול להתחיל גם במאסר שירוצה בעבודות שירות, והוא תמך טיעוניו בפסיקה.",גזר דין
26,ME-21-07-35397-408,"ב""כ הנאשם גם עמד על כך שמדובר באדם צעיר, שבמועד ביצוע העבירה טרם מלאו לו 21 שנים.",גזר דין
27,ME-21-07-35397-408,"הוא נעדר עבר פלילי עד ביצוע העבירות, ומאז ועד היום.",גזר דין
28,ME-21-07-35397-408,הוא הודה במיוחס לו וחסך זמן שיפוטי.,גזר דין
29,ME-21-07-35397-408,"הנאשם גם היה במעצר בית מלא תקופה של 6 חודשים, ולאחר מכן שהה במעצר בית לילי.",גזר דין
30,ME-21-07-35397-408,"לדבריו, המתחם לו עתרה המאשימה אינו תואם את נסיבות המקרה.",גזר דין
31,ME-21-07-35397-408,"ב""כ הנאשם הדגיש כי הנאשם עומד על נטילת האחריות ודבריו לקצינת המבחן נבעו מתסכול נוכח מעצר הבית הארוך בו שהה, כשהמצב הכלכלי של משפחתו אינו טוב.",גזר דין
32,ME-21-07-35397-408,"הוא ביקש אפוא להשית על הנאשם עונש מאסר בעבודות שירות, וציין כי שליחתו למאסר מאחורי סורג ובריח עלולה לדרדר אותו.",גזר דין
33,ME-21-07-35397-408,באשר למדיניות הענישה הנוהגת ראו:,גזר דין
34,ME-21-07-35397-408,"במקרה זה אין מדובר אך בנשיאה של נשק, כי אם גם בירי, שאמנם נעשה שלא בתוך שכונת מגורים, אך עדים אנו לא פעם למקרים בהם כדורים תועים הנורים סתם פוגעים באזרחים תמימים המצויים במרחק ממקום הירי.",גזר דין
35,ME-21-07-35397-408,"בשים לב לכל האמור, אני סבור כי יש לקבוע מתחם עונש הולם למעשה העבירה שביצע הנאשם בנסיבותיו, בשים לב לערך החברתי הנפגע בו טמון סיכון משמעותי לחיי אדם, למדיניות הענישה הנהוגה - עונש הנע בין מאסר לתקופה של 12 חודשים עד למאסר של 30 חודשים.",גזר דין
36,ME-21-07-35397-408,"ב""כ הנאשם הציג פסיקה בה הושת עונש מאסר בעבודות שירות בעבירות דומות ובנסיבות דומות.",גזר דין
37,ME-21-07-35397-408,"דא עקא, שבאותם מקרים מדובר היה בסטייה ממתחם העונש ההולם בשל שיקולי שיקום, כשהשיקום היה מובהק וברור, מה שאין כן במקרה זה, שהנאשם, לצד הודאה בבית המשפט, מתקשה בנטילת האחריות באופן מהותי, ואינו עושה מעשים שיש בהם כדי להצביע על התקדמות בדרך של שיקום שיהיה בה כדי להבטיח שהוא לא ישוב על מעשיו בעתיד.",גזר דין
38,ME-21-07-35397-408,"הנאשם, יליד 1999, כיום בן 23.",גזר דין
39,ME-21-07-35397-408,נעדר עבר פלילי.,גזר דין
40,ME-21-07-35397-408,"הוא הודה במיוחס לו תוך כדי שמיעת ההוכחות, אך כאמור, מתסקירי שירות המבחן עולה כי נטילת האחריות לא נעשתה במובנה המהותי.",גזר דין
41,ME-21-07-35397-408,"למעשה, הוא גם לא שיתף פעולה עם הממונה על עבודות השירות שעה שהוא נשלח אליו.",גזר דין
42,ME-21-07-35397-408,"לצד זאת, לא ניתן להתעלם מכך שהעבירות בוצעו בטרם מלאו לו 21 שנים, ומאז ועד היום הוא לא ביצע כל עבירה נוספת.",גזר דין
43,ME-21-07-35397-408,"יש לתת את הדעת גם על חלוף הזמן, מעצר הבית המלא והחלקי בו שהה, ושאר נסיבותיו האישיות כפי שפורטו בתסקיר.",גזר דין
44,ME-21-07-35397-408,"בשים לב לאמור, אני סבור כי יש לקבוע את עונשו של הנאשם בסמוך לרף התחתון.",גזר דין
45,ME-21-07-35397-408,אני משית אפוא על הנאשם את העונשים הבאים:,גזר דין
46,ME-21-07-35397-408,12 חודשי מאסר בפועל בניכוי ימי מעצרו מיום 5.07.21 עד ליום 8.07.21.,גזר דין
47,ME-21-07-35397-408,הנאשם יתאם את כניסתו למאסר עם ענף אבחון ומיון של שירות בתי הסוהר בטלפונים 08-9787377 או 08-9787336.,גזר דין
48,ME-21-07-35397-408,"ככל שלא יקבל הנאשם הנחיה אחרת, עליו להתייצב עד ליום 22.01.2023 בשעה 9:00 במתקן המעצר בבית סוהר ניצן ברמלה, עם תעודה מזהה והעתק גזר הדין.",גזר דין
49,ME-21-07-35397-408,6 חודשי מאסר על תנאי שלא ירוצו אלא אם יעבור תוך 3 שנים מיום שחרורו ממאסר עבירת נשק מסוג פשע.,גזר דין
50,ME-21-07-35397-408,3 חודשי מאסר על תנאי שלא ירוצו אלא אם יעבור תוך 3 שנים מיום שחרורו ממאסר עבירת נשק מסוג עוון.,גזר דין
51,ME-21-07-35397-408,5129371זכות ערעור לבית המשפט העליון בתוך 45 יום מהיום.,גזר דין
52,ME-21-07-35397-408,"ניתן היום,  ג' טבת תשפ""ג, 27 דצמבר 2022, במעמד המתייצבים.",גזר דין
