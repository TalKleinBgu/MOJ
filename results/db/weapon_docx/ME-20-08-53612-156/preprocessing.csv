,verdict,text,part
0,ME-20-08-53612-156,"ע""י ב""כ עו""ד מסעד מסעד",מדינת ישראל
3,ME-20-08-53612-156,משה אזולאי (נדון),הנאשמים:
4,ME-20-08-53612-156,שמה של הנאשמת 2 חסוי בהתאם להחלטה,הנאשמים:
5,ME-20-08-53612-156,"ע""י ב""כ עו""ד אייל בסרגליק ועו""ד גל שר טוב",הנאשמים:
12,ME-20-08-53612-156,"חוק העונשין, תשל""ז-1977: סע'  40ט(א), 144(ב), 144(ב2), 40יא(8), 498",הנאשמים:
13,ME-20-08-53612-156,פקודת המכס [נוסח חדש],הנאשמים:
14,ME-20-08-53612-156,"הנאשמת 2 הורשעה על פי הודאתה בכתב אישום מתוקן, בעבירות של עסקה אחרת בנשק (תיווך) לפי סעיף 144(ב2) לחוק העונשין, נשיאה והובלת נשק שתי עבירות לפי סעיף 144(ב) לחוק העונשין, ומתן אמצעים לפשע לפי סעיף 498 לחוק העונשין.",האישום
15,ME-20-08-53612-156,"בכתב האישום המתוקן (""כתב האישום"") שלושה אישומים.",האישום
16,ME-20-08-53612-156,"על פי החלק הכללי לכתב האישום, במהלך החודשים דצמבר 2019 ועד לאוגוסט 2020, הפעילה משטרת את ישראל סוכן סמוי (""הסוכן 1""), ובנוסף שוטר כסוכן סמוי (""הסוכן 2"", ושניהם יחד ""הסוכנים"") לשם איסוף ראיות נגד חשודים שונים בתחום האמל""ח.",האישום
17,ME-20-08-53612-156,"בין הסוכן 1 לנאשמת 2 קיימת היכרות מוקדמת, על רקע עיסוקו של הסוכן 1 כנהג מונית.",האישום
18,ME-20-08-53612-156,הנאשמת 2 חירשת – אילמת והדבר היה ידוע לסוכן 1.,האישום
19,ME-20-08-53612-156,"בין הסוכן 1, וליד ומוחמד קני (""מוחמד""  ו – ""וליד""), קיימת היכרות מוקדמת, על רקע עיסוק של הסוכן 1 כנהג מונית.",האישום
20,ME-20-08-53612-156,בין הנאשם 1 לנאשמת 2 קיימת היכרות מוקדמת.,האישום
21,ME-20-08-53612-156,"מוחמד, וליד, פאיז קני, יחיא קני וחאלד קני הם אחים תושבי כפר שברשות הפלסטינית (""האחים קני"").",האישום
22,ME-20-08-53612-156,בתקופה הרלוונטית לכתב האישום שהה מוחמד קני במאסר במדינת ישראל ופאיז קני שהה במאסר ברשות הפלסטינית.,האישום
23,ME-20-08-53612-156,"בין האחים קני לעודאי דוויקאת ואחר (""עודאי"" ו – ""האחר 1""), שזהותו אינה ידועה למאשימה קיימת היכרות מוקדמת ויחד סחרו באמל""ח.",האישום
24,ME-20-08-53612-156,"בהתאם לפרט 93.04 לתוספת הראשונה לצו יבוא חופשי התשע""ד – 2014, ייבוא אקדחי הזנקה מחייב רישיון ייבוא מטעם משרד הכלכלה או ממשרד לבטחון פנים (אגף לפיקוח ורישוי כלי ירייה) (""האקדחים"" או ""אקדחי הזנקה"").",האישום
25,ME-20-08-53612-156,"במסגרת פעילותו של הסוכן 1 התבקש על ידי מפעילו לאסוף ראיות נגד נאשם 1 והאחים קני העוסקים בתחום האמל""ח, ולשם כך, התבקש הסוכן 1 ליצור קשר עם נאשמת 2 כדי שתקשר בינו לבין מוחמד הכל כפי שיפורט להלן.",האישום
26,ME-20-08-53612-156,"בנוסף, במסגרת הפעילות של סוכן 1, התבקש על ידי מפעיליו להכיר בין הסוכן 2 לבין הנאשמת 2 ומוחמד, כדי לאפשר לסוכן 2 לאסוף ראיות נגד חשודים בתחום האמל""ח.",האישום
27,ME-20-08-53612-156,"על פי האישום הראשון, בתאריך 8.1.20, נפגש הסוכן 1 עם מפעיליו, והתבקש לחדש את הקשר עם נאשמת 2 שעמה היתה לו היכרות מוקדמת, על מנת שתקשר בינו לבין מוחמד לשם רכישת אמל""ח, ועל מנת לאסוף ראיות נגד מוחמד ואחרים הסוחרים באמל""ח.",האישום
28,ME-20-08-53612-156,"במפגש נכח הסוכן 2, שהתבקש להתלוות לסוכן 1 על מנת שהאחרון יערוך היכרות בינו לבין נאשמת 2 ובהמשך להכיר לו את מוחמד.",האישום
29,ME-20-08-53612-156,"בהמשך למתואר לעיל, בהנחית מפעילם נסעו הסוכן 1 והסוכן 2 ברכב לחפש את כתובת ביתה של נאשמת 2 שהסוכן 1 במסגרת עבודתו כנהג מונית נהג להסיעה אליה.",האישום
30,ME-20-08-53612-156,עם הגעתם חיפשו הסוכנים את דירתה של נאשמת 2 ולאחר שמצאו את הדירה נקשו בדלת ונכנסו לדירה.,האישום
31,ME-20-08-53612-156,"בהמשך למתואר לעיל, ולאחר ששאל הסוכן 1 לשלומה של נאשמת 2 ולשלומו של מוחמד, נאשמת 2 סימנה לסוכן 1 עם ידה כי מוחמד מרצה עונש מאסר בכלא, ושאלה מה מבוקשו.",האישום
32,ME-20-08-53612-156,הסוכן 1 סימן לנאשמת 2 באמצעות ידו תנועה של אקדח.,האישום
33,ME-20-08-53612-156,"מיד לאחר מכן, נאשמת 2 נטלה את הטלפון הנייד שלה וחייגה שיחת וידאו באמצעות יישומון וואטסאפ לוליד.",האישום
34,ME-20-08-53612-156,"וליד ענה לשיחה, לאחר שתמונתו עלתה על הצג, הראתה נאשמת 2 את הטלפון לסוכן 1, ונאשמת 2 סימנה לוליד אם אפשר להעביר לסוכן 1 את מספר הטלפון שלו, וליד ענה בחיוב, ונאשמת 2 סימנה לוליד תנועה של אקדח, והשיחה התנתקה.",האישום
35,ME-20-08-53612-156,"בהמשך לאמור לעיל, לקחה נאשמת 2 את הטלפון הנייד של הסוכן 1, רשמה לו את מספר הטלפון של וליד ושמרה אותו בזיכרון הטלפון תחת השם ""אחי פאיז וולד"", בנוסף רשמה את מספר הטלפון שלה ושמרה אותו בזיכרון הטלפון.",האישום
36,ME-20-08-53612-156,"בהמשך למתואר לעיל, נפגש הסוכן 1 עם מפעילו, ועל פי הנחייתו יצר הסוכן 1 קשר עם וליד, הסוכן 1 ווליד שוחחו ביניהם, ובהמשך לאחר מספר שיחות ומפגשים, קשר וליד קשר עם הסוכן 2 למכור לו אקדח הזנקה שהוסב לנשק שבכוחו להמית, בתמורה ל – 13,000 ₪.",האישום
37,ME-20-08-53612-156,"בהמשך למתואר לעיל, בתאריך 15.1.20 ובהתאם למוסכם עם וליד, נפגש הסוכן 2 יחד עם סוכן נוסף שהינו שוטר (""סוכן 3"") עם וליד והשלושה נסעו למקום אחר, ולאחר מכן הגיע אחר שזהותו ידועה למאשימה ומסר לסוכן 2 אקדח שחור (""האקדח"") והסוכן 2 העביר לוליד סך של 13,000 ₪, לאחר מכן נפרדו מוהנד, וליד ושני הסוכנים.",האישום
38,ME-20-08-53612-156,"בהמשך לאמור לעיל, ובתאריך 15.2.20 יצרו הסוכן 1 וסוכן 2 קשר עם נאשמת 2 וקבעו להיפגש עמה יום למחרת בביתה על מנת לתת לה כסף עבור חלקה בתיווך עסקת הנשק.",האישום
39,ME-20-08-53612-156,"בהמשך לאמור לעיל, ובתאריך 16.2.20 נפגשו הסוכן 1 והסוכן 2 עם מפעילם וקיבלו ממנו סך של 2,200 ₪ ונסעו לביתה של נאשמת 2, ושם נפגשו איתה ושילמו לה סך של 700 ₪ עבור חלקה בתיווך העסקה.",האישום
40,ME-20-08-53612-156,"במעשיה המתוארים לעיל, עשתה הנאשמת עסקה אחרת שיש עמה מסירת החזקה בנשק לזולתה.",האישום
41,ME-20-08-53612-156,"על פי האישום השני,  בתאריך 16.2.20 או בסמוך לכך, בהזדמנויות שונות שוחחו הסוכן 2 ווליד על אודות רכישת רובה סער מסוג M16, וקשרו קשר כי וליד ימכור לסוכן 2 רובה סער מסוג M16 בתמורה ל – 60,000 ₪, עוד סוכם כי וליד יעביר לסוכן 2 את הרובה.",האישום
42,ME-20-08-53612-156,"במקביל לאמור לעיל, ובמועד ובנסיבות שאינם ידועים למאשימה צירף וליד את הנאשמת 2 לקשר למכור לסוכן 2 רובה, וסיכם עמה שתעביר את הרובה ברכבה.",האישום
43,ME-20-08-53612-156,"בהתאם לקשר האמור לעיל ולשם קידומו, ובנסיבות שאינן ידועות למאשימה, קיבלה הנאשמת 2 מוליד או מי מטעמו את הרובה והניחה אותו ברכבה ונסעה.",האישום
44,ME-20-08-53612-156,"בהמשך לאמור לעיל, נפגש הסוכן 2 עם מפעילו וקיבל לידיו סך של 60,000 ₪, ויחד עם הסוכן 3 יצאו לדרך.",האישום
45,ME-20-08-53612-156,"בשעה 14:59 הגיעו הסוכן 2 והסוכן 3 למקום הנפגש, והסוכן 2 התקשר לוליד ועדכנו בדבר הגעתו, וליד הנחה את הסוכן 2 לנסוע לכיוון הכניסה לישוב.",האישום
46,ME-20-08-53612-156,"מיד לאחר מכן הגיע וליד למקום וניגש לרכבו של הסוכן 2 והתיישב במושב הנוסע הקדמי לאחר שהסוכן 3 עבר למושב הנוסע האחורי, וליד שאל את הסוכן 2 איפה הכסף, והסוכן 2 הראה לו אותו.",האישום
47,ME-20-08-53612-156,"מיד לאחר מכן, הגיעה הנאשמת 2 ברכב והחנתה מאחורי רכבו של הסוכן 2, וליד יצא מהרכב וניגש לרכבה של הנאשמת 2 ושב לרכבו של הסוכן 2 כשהוא אוחז בתיק גדול בצבע ירוק, וניגש חזרה לרכבו של הסוכן 2, ופתח את הדלת האחורית של הרכב ומסר את התיק לסוכן 3, הסוכן 3 פתח את התיק והוציא ממנו רובה סער מסוג M16  שהיה עטוף בשמיכה לבנה, הסוכן 3 הוציא מהרובה את מחסנית עם כדורים ובדק את התקינות של הנשק, ועדכן את סוכן 2 בדבר תקינותו של הנשק.",האישום
48,ME-20-08-53612-156,"הסוכן מסר לוליד סך של 60,000 ₪, וליד והסוכן 2 נפרדו ווליד ביקש מהסוכן 2 לעדכנו בדבר הגעתו לביתו, והסוכנים, וליד ונאשמת 2 עזבו את המקום.",האישום
49,ME-20-08-53612-156,הסוכן 2 עזב את המקום ונסע למפעילו והעביר לו את רובה ה- M16.,האישום
50,ME-20-08-53612-156,"בהמשך לאמור לעיל, בתאריך 26.2.20, ולאחר שהנשק הועבר למטא""ר התברר כי לא מדובר ברובה M16 מקורי, אלא מדובר ברובה אוויר שהוסב לנשק שבכוחו להמית, ומסוגל לירות תחמושת בקליבר 5.6*45 מ""מ ומכיל כלי נשק תקניים.",האישום
51,ME-20-08-53612-156,"במעשיה המתוארים לעיל, נשאה והובילה הנאשמת נשק בלא רשות על פי דין להובלתו ונשיאתו ונתנה אמצעים לאדם ביודעה שהדבר עלול לשמש במישרין לביצוע פשע.",האישום
52,ME-20-08-53612-156,"על פי האישום השלישי, בתאריך 10.5.20 נוצר קשר בין וליד לסוכן 2, והסוכן 2 אמר לוליד כי הוא מעוניין לרכוש אקדח.",האישום
53,ME-20-08-53612-156,"בהמשך יצר וליד קשר עם הסוכן 2, ועדכן אותו כי הוא דרוש לחקירה ברשות הפלסטינית וכנראה הולך להיעצר, ומשכך העביר וליד לסוכן 2 את מספר הטלפון הנייד של אחיו יחיא וקשר עם הסוכן 2 קשר כי יחיא ימכור לו את האקדח, וזאת לאחר שצירף את יחיא לקשר במועד ובנסיבות שאינן ידועות למאשימה.",האישום
54,ME-20-08-53612-156,"בהמשך לאמור לעיל, ובתאריך 20.5.20 יצר הסוכן קשר טלפוני עם יחיא ואמר לו כי הוא מעונין לרכוש אקדח בהתאם למה שסוכם עם וליד.",האישום
55,ME-20-08-53612-156,"יחיא והסוכן 2 סיכמו כי יום למחרת יחיא ימכור לסוכן 2 אקדח וכדורים בתמורה ל – 12,500 ₪, והשניים סיכמו כי הנאשמת 2 תעביר לו את האקדח באזור המרכז, ועבור חלקה בהעברת האקדח תקבל סך של 500 ₪, ולאחר מכן השניים נפרדו.",האישום
56,ME-20-08-53612-156,"בהתאם לקשר המתואר, במועד ובנסיבות שאינן ידועות במדויק למאשימה, ביקשו וליד ויחיא מהנאשמת 2 להעביר את האקדח ברכבה למקום בתל אביב.",האישום
57,ME-20-08-53612-156,"בהמשך לקשר המתואר לעיל, ובתאריך 21.5.20, הסוכן 2 נפגש עם מפעילו, ולקח ממנו סך של 13,200 ₪, ובהמשך יצר קשר טלפוני עם יחיא וקבעו להיפגש במקום המפגש.",האישום
58,ME-20-08-53612-156,"בהמשך לאמור לעיל, בשעה 11:00 בערך, נסעה הנאשמת 2 ברכבה, ולקחה את האקדח מוליד או מי מטעמו.",האישום
59,ME-20-08-53612-156,"הנאשמת 2 נסעה למקום המפגש, ועם הגעתה למקום החנתה את רכבה ויצאה ממנו והשאירה את האקדח ברכב.",האישום
60,ME-20-08-53612-156,"בהמשך לאמור לעיל, ובשעה 13:20 בערך הגיע הסוכן 2 יחד עם סוכן 3 למקום ועדכן את יחיא, ויחיא ניגש לרכבו של הסוכן 2, ולאחר מכן יצא מהרכב וניגש לרכבה של הנאשמת 2, והוציא ממנו שקית שבתוכה אקדח וניגש חזרה לרכבו של הסוכן 2, והעביר את השקית שבתוכה האקדח לידיו של הסוכן 2, והסוכן 2 העביר את האקדח לסוכן 3 שבדק את תקינותו של האקדח, והסוכן 2 העביר ליחיא סך של 12,500 ₪.",האישום
61,ME-20-08-53612-156,"בהמשך לאמור לעיל, יחיא יצר קשר טלפוני עם הנאשמת 2, והיא נכנסה לרכב שבו היו הסוכן 2 ויחיא, והסוכן 2 העביר לנאשמת 2 סך של 700 ₪ עבור חלקה בהובלת הנשק, וביקש ממנה להעביר ליחיא סך של 200 ₪.",האישום
62,ME-20-08-53612-156,"בהמשך לאמור לעיל, יחיא ונאשמת 2 יצאו מהרכב והסוכן 2 והסוכן 3 עזבו את המקום.",האישום
63,ME-20-08-53612-156,"במעשיה המתוארים לעיל, נשאה והובילה הנאשמת נשק בלא רשות על פי דין להובלתו ונשיאתו.",האישום
64,ME-20-08-53612-156,"הצדדים הגיעו להסדר טיעון במסגרתו הנאשמת 2 (""הנאשמת"") הודתה בכתב האישום המתוקן והורשעה בעבירות המפורטות בו.",האישום
65,ME-20-08-53612-156,"אין הסכמות בין הצדדים לעונש, אך הובהר כי ההגנה לא תוכל לטעון במסגרת ההסדר לאי הרשעה.",האישום
66,ME-20-08-53612-156,הוסכם כי עניינה של הנאשמת יופנה לשירות המבחן בלי שיהיה בכך כדי לחייב את המאשימה להמלצת שירות המבחן.,האישום
67,ME-20-08-53612-156,"יחד עם זאת, הוסכם בין הצדדים כי הם ייפגשו שוב בהמשך לקבלת התסקיר הסופי בעניינה של הנאשמת, והובהר כי אין בכך כדי לפתח ציפיות בליבה של הנאשמת.",האישום
68,ME-20-08-53612-156,מטעם המאשימה לא הוגשו ראיות לעונש.,הראיות לעונש
69,ME-20-08-53612-156,הנאשמת נעדרת עבר פלילי.,הראיות לעונש
70,ME-20-08-53612-156,"מטעם ההגנה הוגשו במסגרת הראיות לעונש מסמך רפואי ומסמכים מהמוסד לביטוח לאומי (נ/1), על פי נ/1, הנאשמת היתה במסגרות לליקויי שמיעה לאורך כל חייה, היתה גם בשיקום בביטוח לאומי, וצוינו נסיבות אישיות אשר חלקן לא יפורטו מפאת צנעת הפרט, וצויין העדר מקורות תמיכה ומסגרות העוזרות לנאשמת להשתלב בקהילה, צויין כי היא מתגוררת עם הוריה ושיתפה על קשייה.",הראיות לעונש
71,ME-20-08-53612-156,"עוד במסגרת נ/1 מסמכים מהמוסד לביטוח לאומי, לפיהם לנאשמת נכות רפואית של 76% ודרגת אי כושר של 100% והיא מקבלת קצבה מהמוסד לביטוח לאומי.",הראיות לעונש
72,ME-20-08-53612-156,"עוד הוגש מסמך אשר סומן נ/2, ובו דבריה של הנאשמת לבית המשפט.",הראיות לעונש
73,ME-20-08-53612-156,"במסגרת נ/2 כותבת הנאשמת כי היא מתחרטת על מה שעשה, מבינה כי עשתה משהו חמור, ולוקחת על כך אחריות.",הראיות לעונש
74,ME-20-08-53612-156,"מהיום שנעצרה השתנו חייה, היה לה קשה מאוד בכלא, וסבלה מהשפלות, הצקות ואלימות, וגם מול הסוהרות היה קשה לה להתמודד, לא הבינו אותה ולא הקשיבו לה בגלל שהיא חירשת אילמת.",הראיות לעונש
75,ME-20-08-53612-156,"אחרי שהשתחררה היתה במעצר בית, וגם שם היה לה קשה, היא נפגשת עם עו""ס מידי שבוע, ונפגשת עם קצינת המבחן.",הראיות לעונש
76,ME-20-08-53612-156,"הנאשמת ביקשה להודות על כך שניתן לה לצאת לעבוד, והוסיפה כי היא רוצה לשקם את עצמה, אחרי מה שקרה אנשים רבים ניתקו איתה קשר, היא רוצה להתקדם, ושיהיה לה טוב, ולא להיות בודדה ועצובה, והיא רוצה להצליח.",הראיות לעונש
77,ME-20-08-53612-156,במסגרת הראיות לעונש העידו מטעם ההגנה אביה ואחותה של הנאשמת.,הראיות לעונש
78,ME-20-08-53612-156,"אביה של הנאשמת העיד כי הנאשמת היא הבכורה, כשנולדה לא ידעו כי היא חירשת אילמת, וכשנודע להם התחילו לטפל והזניחו את הבנות האחרות בשבילה כדי שתתקדם ותסגור את הפער, אפשרו לה ללמוד, לעשות בגרויות, והקדישו זמן ומורים פרטיים, הנאשמת אף למדה הנדסאות אך לא סיימה בגלל התרגום.",הראיות לעונש
79,ME-20-08-53612-156,הנאשמת התגייסה לצבא והיתה שנתיים בהתנדבות.,הראיות לעונש
80,ME-20-08-53612-156,"בהתייחס לאירוע סיפר האב כי היה בעבודה והתקשרו אליו לבוא בדחיפות, הגיע הביתה והבין שזו משטרה, ונערך חיפוש בבית, וכשנודע מה רצתה המשטרה, היו הוא ואשתו בהלם.",הראיות לעונש
81,ME-20-08-53612-156,האב מתאר קשיים בעקבות הליך המעצר.,הראיות לעונש
82,ME-20-08-53612-156,"האב תיאר כי היה איש קבע כמעט 30 שנה, שירת בצבא במקומות רבים, תיאר כי בעקבות המקרה היה להם קשה מאז  הם לא ישנים.",הראיות לעונש
83,ME-20-08-53612-156,"כשהלכו לבית המעצר היתה התפרצות של רגשות, הנאשמת עברה תקופה של שלושה חודשים במעצר, ותוארו הקשיים שלה שם.",הראיות לעונש
84,ME-20-08-53612-156,"התבקש כי בית המשפט יעזור להם להורים ולנאשמת, ונאמר כי הנאשמת מצטערת מאוד על מה שעשתה ומתחרטת, וכי רעייתו לא הגיעה כי לא עמדה בלחץ.",הראיות לעונש
85,ME-20-08-53612-156,"על פי דברי אחות הנאשמת בעדותה, להוריה היה מאוד קשה לקבל את זה, אביה לא הפסיק לבכות, הדבר שבר את כולם בבית, היה קשה לקבוע ביקורים עם הנאשמת, והיה מאוד קשה לתקשר איתה.",הראיות לעונש
86,ME-20-08-53612-156,"האחות תיארה את הקשיים הנמשכים בעקבות האירוע, ומבקשת כי יעזרו להם, ירחמו על הנאשמת וירחמו על ההורים.",הראיות לעונש
87,ME-20-08-53612-156,הנאשמת נשלחה לשירות המבחן והוגשו ארבעה תסקירים.,תסקירי שירות המבחן
88,ME-20-08-53612-156,"להלן יפורטו התסקירים, יושמטו פרטים מסוימים בשל צנעת הפרט, ואולם, התסקירים יובאו בהרחבה, בשל כך שלנסיבות המיוחדות והחריגות העולות מהם, משקל בהכרעה העונשית בגזר דין זה.",תסקירי שירות המבחן
89,ME-20-08-53612-156,"ייאמר כבר עתה, כי התסקירים מעלים תמונה של נסיבות אישיות חריגות, קשיים אישיים חריגים, והשתלשלות חיים ואירועים אשר יינתן להן משקל כפי שיפורט להלן.",תסקירי שירות המבחן
90,ME-20-08-53612-156,"התסקיר הראשון מיום 3.2.21 מפרט את נסיבותיה האישיות והמשפחתיות של הנאשמת, שהינה בת 38, רווקה, סיימה 14 שנות לימוד, סיימה שירות צבאי מלא בהתנדבות, מתקיימת מקצבת המוסד לביטוח לאומי בגין נכות – חירשות מילדות.",תסקירי שירות המבחן
91,ME-20-08-53612-156,התסקיר מציין את הקשיים שהיו לקבל את מוגבלותה ואת תחושותיה הקשות של הנאשמת.,תסקירי שירות המבחן
92,ME-20-08-53612-156,"על פי התסקיר בהיות הנאשמת כבת 13, על רקע פגיעות מיניות שחוותה מצד נהג הסעות, הורע מצבה הנפשי, והנאשמת לא קיבלה סיוע נפשי.",תסקירי שירות המבחן
93,ME-20-08-53612-156,"בהיותה כבת 15 על רקע מותה של סבתה והתנהגות ההורים כלפיה, חשה עצב עמוק בעטיו הסתגרה בחדרה וניתקה קשר עם הוריה למשך תקופה ארוכה.",תסקירי שירות המבחן
94,ME-20-08-53612-156,"הנאשמת סיימה 12 שנות לימוד חרף קשייה, והמשיכה לימודי אדריכלות בכיתות יג', יד', ובהיותה כבת 21 התנדבה לשירות צבאי, ושירתה כשרטטת.",תסקירי שירות המבחן
95,ME-20-08-53612-156,"לאחר שחרורה התקשתה להשתלב במעגל התעסוקה, היא החלה ללמוד לימודים אקדמאיים אך בשל קשיי אוריינות נשרה מהלימודים.",תסקירי שירות המבחן
96,ME-20-08-53612-156,"בהמשך עבדה בעבודות שונות, לרבות מקומות אליהם הופנתה מטעם גורמי השיקום של המוסד לביטוח לאומי, וטרם מעצרה עבדה מספר שנים כטבחית במסעדה.",תסקירי שירות המבחן
97,ME-20-08-53612-156,"שירות המבחן התרשם כי הנאשמת, לאורך חייה לצד מגבלתה, תיפקדה וניהלה אורח חיים יציב, ולצד תפקודה התקין עלה כי מתמודדת לאורך זמן עם תחושות בדידות, חריגות וערך עצמי נמוך, כאשר היא מחפשת אחר מענה חברתי לצרכיה הרגשיים, לקרבה, שייכות והגברת ערכה העצמי.",תסקירי שירות המבחן
98,ME-20-08-53612-156,"שירות המבחן לא התרשם מדפוסים שוליים מגובשים, אלא מתהליך התדרדרות במצבה, מעורבות ראשונית בחברה שולית, בה חוותה תחושת ערך ומעמד תוך השפעה שלילית עליה, הסלמת בחירותיה, שהביאה להגברת סיכון במצבה ולהתנהגות בעייתית ופורצת גבולות.",תסקירי שירות המבחן
99,ME-20-08-53612-156,צויין כי מכלול הפרמטרים שנבדקו לימדו על רמת סיכון נמוכה להישנות עבירות אלימות.,תסקירי שירות המבחן
100,ME-20-08-53612-156,"הנאשמת תיארה היכרות רבת שנים מימי בית הספר עם חלק משותפיה לעבירות, מבלי לדעת כי הם מעורבים בפלילים.",תסקירי שירות המבחן
101,ME-20-08-53612-156,"הנאשמת קיבלה אחריות על מעשיה, אם כי תיארה כי עקב הלקות בשמיעה לא הבינה במה מדובר, לא היתה מעורבת או שותפה בתכנון העבירות, ולא לקחה חלק משמעותי בהן, אלא שימשה כנהגת להעברת משלוחים ומסרה חבילות ליעדים שונים, ובתמורה קבלה תשלום.",תסקירי שירות המבחן
102,ME-20-08-53612-156,לתפיסתה נפלה קורבן לתרמית וכי חבריה ניצלו את תמימותה ואת העובדה כי הינה חירשת.,תסקירי שירות המבחן
103,ME-20-08-53612-156,"הנאשמת ביטאה חרטה וצער בגין ביצוע העבירות, ומסרה כי היא מבינה את חומרתן, השלכותיהן ופגיעתן בחברה כולה.",תסקירי שירות המבחן
104,ME-20-08-53612-156,"לצד לקיחת האחריות, התרשם שירות המבחן כי הנאשמת מציגה תמונה חלקית ומצמצמת ומחזיקה בעמדה קורבנית, ועסוקה במחירים האישיים אשר היא משלמת בגין ביצוע העבירות, וכן בחוויות ילדות כואבות סביב מוגבלותה, בדידותה ותחושות הדחייה והאלימות מצד הוריה, ואלו מקשים עליה לגלות פניות רגשית כדי להעמיק אודות דפוסי חשיבותה, התנהלותה והמניעים שהביאו אותה לביצוע העבירות.",תסקירי שירות המבחן
105,ME-20-08-53612-156,הנאשמת ביטאה נכונות ראשונית להשתלב בהליך טיפולי שיסייע לה לעבד חוויות מוקדמות ולהבין את הנסיבות שהביאו אותה למעורבות בפלילים.,תסקירי שירות המבחן
106,ME-20-08-53612-156,"שירות המבחן מציין בתסקיר כי לנוכח האמור לעיל, ולנוכח היות הנאשמת חירשת אילמת אשר על רקע פגיעות מיניות בילדותה וחוויות מעברה מתמודדת עם קשיים רגשיים וחברתיים, ולנוכח נכונותה לשתף פעולה בהליך טיפול ארוך טווח, במרכז קהילתי לבריאות הנפש ביחידה לכבדי שמיעה וחירשים, לצד הליך שיקום במעורבות מחלקת מוגבלות במחלקה לשירותים חברתיים בישוב, שירות המבחן רואה חשיבות בשילוב הנאשמת בהליך שיקומי.",תסקירי שירות המבחן
107,ME-20-08-53612-156,"לאור הערכת שירות המבחן כי יש בטיפול כדי להפחית את הסיכון להישנות עבירות אלימות, ומאחר ומאסר בפועל יחריף את מצבה ויחשוף אותה למצבי ניצול נוספים, הומלץ על אפיק שיקומי ולהטיל על הנאשמת ענישה של מאסר אשר ירוצה בעבודות שירות לצד צו מבחן למשך שנה וחצי.",תסקירי שירות המבחן
108,ME-20-08-53612-156,"לאור בקשת ב""כ הנאשמת לקבלת תסקיר משלים תוך שילובה בתוכנית טיפול/שיקום, ולאור אי התנגדות המאשימה, נדחה הדיון והוגש תסקיר נוסף .",תסקירי שירות המבחן
109,ME-20-08-53612-156,"התסקיר השני מיום 16.6.21, מפרט כי בתקופת הדחייה שמר שירות המבחן על קשר רצוף עם אביה של הנאשמת, וקיבלו מידע מהיחידה לצרכים מיוחדים במחלקה לשירותים חברתיים בישוב.",תסקירי שירות המבחן
110,ME-20-08-53612-156,"מהמידע שהתקבל עולה כי לנוכח מעצר הבית המלא בו הנאשמת היתה מצויה, וכן בהעדר וודאות בנוגע לגזר הדין, התקשו ביחידה לקדם תוכנית שיקומית עבור הנאשמת, הכוללת תעסוקה נתמכת וליווי ארוך טווח.",תסקירי שירות המבחן
111,ME-20-08-53612-156,"גורמי הטיפול התרשמו כי מצבה של הנאשמת מצריך התערבות בתחום בריאות הנפש, וכי במקביל הם יוכלו לגבש עבורה תוכנית שיקומית הכוללת מסגרת חוץ ביתית, ליווי ומעקב אחר מצבה הנפשי והתעסוקתי.",תסקירי שירות המבחן
112,ME-20-08-53612-156,"שירות המבחן פנה במקביל למרכז לבריאות הנפש, ומהשיחה עימם עלה כי במרכז קיימת יחידה ייעודית הנותנת מענה לבעלי לקות שמיעה, אולם רשימת ההמתנה ארוכה.",תסקירי שירות המבחן
113,ME-20-08-53612-156,"שירות המבחן התרשם כי בשילובה של הנאשמת בתוכנית שיקומית כוללנית לרבות טיפול בבריאות הנפש, לצד ליווי היחידה לצרכים מיוחדים במחלקה לשירותים חברתיים, יש כדי להפחית סיכון להישנות עבירות אלימות ומעורבות פלילית בכלל במצבה של הנאשמת.",תסקירי שירות המבחן
114,ME-20-08-53612-156,"שירות המבחן חזר על המלצתו להעדיף את פן השיקומי, ולהטיל מאסר בעבודות שירות לצד צו מבחן למשך שנה וחצי.",תסקירי שירות המבחן
115,ME-20-08-53612-156,"לאור בקשה מוסכמת לדחיית הדיון ולהורות לשירות המבחן לשלב את הנאשמת בהליך טיפולי, נדחה הדיון והוגש תסקיר נוסף.",תסקירי שירות המבחן
116,ME-20-08-53612-156,"התסקיר השלישי מיום 9.9.21, מצויין כי בתקופת הדחייה עמד שירות המבחן בקשר עם אביה של הנאשמת ועם בא כוחה, וקיבל מידע מהיחידה לצרכים המיוחדים במחלקה לשירותים חברתיים בישוב, ומהמרכז הקהילתי לבריאות הנפש.",תסקירי שירות המבחן
117,ME-20-08-53612-156,"נמסר כי לאחר ההקלה בתנאי שחרורה, החלה הנאשמת לעבוד במשרה חלקית כעובדת מטבח במסעדה, והיא מגיעה לעבודה בכוחות עצמה.",תסקירי שירות המבחן
118,ME-20-08-53612-156,"מחוות דעת פסיכיאטרית שהוצגה לשירות המבחן, עולה כי הנאשמת נפגשה עם רופאה פסיכיאטרית באמצעות מתורגמן לשפת הסימנים, שיתפה אודות קשייה, העדר חברים ותחושת בדידות.",תסקירי שירות המבחן
119,ME-20-08-53612-156,מאז היתה ילדה ביטאה תחושה של אי רצון לחיות.,תסקירי שירות המבחן
120,ME-20-08-53612-156,"כיום שוללת מחשבות, כוונות ותוכניות לפגוע בעצמה.",תסקירי שירות המבחן
121,ME-20-08-53612-156,הנאשמת אובחנה כסובלת מהפרעה חברתית עם דיכאון.,תסקירי שירות המבחן
122,ME-20-08-53612-156,"מאחר ובמרכז לבריאות הנפש בישוב אין מענה לצרכיה של הנאשמת, היא פנתה למרכז לבריאות הנפש בתל אביב, אשר בו קיימת יחידה ייעודית הנותנת מענה לבעלי לקות שמיעה, וממידע שהתקבל מהמרכז, עולה כי הנאשמת נמצאת ברשימת המתנה למפגש היכרות על מנת לבחון לעומק צרכיה.",תסקירי שירות המבחן
123,ME-20-08-53612-156,בנוסף פנתה הנאשמת באמצעות הוריה למטפלת פרטית.,תסקירי שירות המבחן
124,ME-20-08-53612-156,"ממידע שהתקבל מהיחידה לצרכים מיוחדים בישוב עולה כי התקיימה פגישה עם הנאשמת, אשר שיתפה אודת קשיים חברתיים, וכי כיום היא ממוקדת בהליך השיקומי.",תסקירי שירות המבחן
125,ME-20-08-53612-156,"גורמי הטיפול ביחידה התרשמו כי הנאשמת זקוקה לסיוע, ולאחר שתבסס מולם קשר, ניתן יהיה לגבש עבורה תוכנית טיפולית, שיקומית הכוללת סיוע בעיקר בתחום מיצוי זכויות וליווי תעסוקתי אם תהיה מעוניינת בכך.",תסקירי שירות המבחן
126,ME-20-08-53612-156,"שירות המבחן חזר על המלצתו, אולם מאחר והנאשמת טרם החלה את ההליך הטיפולי, הומלץ על דחיית הדיון, כדי לעקוב אחר התקדמותה בשילוב בהליך טיפולי במרכז לבריאות הנפש ובמחלקת הרווחה.",תסקירי שירות המבחן
127,ME-20-08-53612-156,"התסקיר הרביעי מיום 5.12.21, מציין כי ממידע שהתקבל מהמרפאה לבריאות הנפש עולה כי הנאשמת נקלטה במרפאה והחלה הליך טיפולי פרטני ע""י עו""ס דוברת שפת הסימנים.",תסקירי שירות המבחן
128,ME-20-08-53612-156,"המפגשים מתקיימים אחת לשבוע, הנאשמת מגיעה באופן סדיר למפגשים, משתפת תכנים אישיים, ומבטאת תחושות של ייאוש ומצב רוח ירוד.",תסקירי שירות המבחן
129,ME-20-08-53612-156,"גורמי הטיפולי מתרשמים כי הנאשמת מתקשה לעיתים בהבנת סיטואציות חברתיות, ונשקלת האפשרות לערוך אבחון קוגניטיבי ייעודי, והומלץ על המשך הפגישות הפרטניות.",תסקירי שירות המבחן
130,ME-20-08-53612-156,"בתקופת הדחייה שירות המבחן נפגש עם הנאשמת, עלה כי היא ממשיכה בעבודתה כטבחית במסעדה, עם זאת תיארה מצוקה סביב ההליך המשפטי, התנאים המגבילים וחוסר הוודאות באשר למצבה.",תסקירי שירות המבחן
131,ME-20-08-53612-156,"בנוגע להליך הטיפולי, הנאשמת תיארה קשיי תקשורת עם המטפלת על אף שהיא מתקשרת בשפת הסימנים, וקושי לשתף בפתיחות טרם התבסס קשר ראשוני.",תסקירי שירות המבחן
132,ME-20-08-53612-156,"שירות המבחן התרשם מנכונותה של הנאשמת לשתף פעולה בהליך טיפולי ארוך טווח, וחזר על ההערכה כי שילובה בתוכנית שיקומית לרבות הליך טיפולי במרפאה לבריאות הנפש, לצד ליווי היחידה לצרכים מיוחדים במחלקה לשירותים חברתיים, יש כדי להפחית סיכון להישנות עבירות אלימות ומעורבות בפלילים.",תסקירי שירות המבחן
133,ME-20-08-53612-156,"שירות המבחן חוזר על המלצתו להעדיף את הפן השיקומי, ולהטיל מאסר אשר ירוצה בעבודות שירות לצד צו מבחן למשך שנה וחצי, במסגרתו ימשיך שירות המבחן לעקוב אחר השתלבותה בהליך שיקומי במסגרת המותאמת למצבה.",תסקירי שירות המבחן
134,ME-20-08-53612-156,"במעשיה פגעה הנאשמת בביטחון ושלום הציבור, ולצד החזקת נשק שלא כדין קיים סיכון ממשי לשימוש בו למטרות פליליות וביטחוניות העלולות להביא לפגיעה בחיי אדם.","טענות ב""כ המאשימה"
135,ME-20-08-53612-156,"בית המשפט העליון הדגיש את הצורך בלחימה בתופעת הנשק הלא חוקי, מדובר בתופעה שהפכה למכת מדינת, והיא מסכנת את ביטחון הציבור ושלומו, המגמה הינה להחמיר בענישת מי שמורשע בעבירות נשק, ואמנם התיקון לחוק העונשין הקובע עונש מזערי לעבירות נשק בהוראת השעה אינו חל על הנאשמת, אך הדברים מלמדים על כוונת המחוקק להחמיר בעונשם של העוסקים בעבירות נשק.","טענות ב""כ המאשימה"
136,ME-20-08-53612-156,"ביחס לאישום הראשון, למעשיה של הנאשמת לא קדם תכנון, חלקה היה לקשר בין הצדדים השונים, ובהמשך למפגש יצאה עסקה לפועל, והנאשמת קיבלה תמורה לתיווך בסך 700 ₪.","טענות ב""כ המאשימה"
137,ME-20-08-53612-156,"ביחס לאישומים השני והשלישי, הנאשמת היתה חלק מקשירת קשר להעברת כלי הנשק מהשטחים לישראל, אך לא היתה חלק מהמעגל הראשוני של רקימת התוכנית העבריינית, ולא לקחה חלק במו""מ בין ספק הנשק לרוכשו, וניתן לומר במידה מסוימת כי הנאשמת הושפעה מהאחרים ואת הנשק הובילה לבקשתם.","טענות ב""כ המאשימה"
138,ME-20-08-53612-156,"יחד עם זאת, ביחס להובלת כלי הנשק, הנאשמת היתה מבצעת עיקרית והיה לה חופש הבחירה, היא הבינה את טיב מעשיה ובחרה לקחת חלק מרכזי בנשיאת הנשק והובלתו, והיתה חוליה חשובה ביותר בזכות תעודת הזהות הישראלית שאפשרה לה לנוע בחופשיות ולעבור במחסומים מבלי לעורר את חשדם של כוחות הביטחון.","טענות ב""כ המאשימה"
139,ME-20-08-53612-156,"המניעים הכלכליים הביאו את הנאשמת לביצוע העבירות, ובמעשיה הקלה על סוחרי הנשק בשטחי הרשות הפלשתינאית לספק כלי נשק ללקוחות.","טענות ב""כ המאשימה"
140,ME-20-08-53612-156,"התבקש לקבוע מתחמי ענישה נפרדים לכל אחד מהאישומים, לאישום הראשון 18-48 חודשי מאסר, לאישום השני 30-60 חודשי מאסר, ולאישום השלישי 16-44 חודשי מאסר.","טענות ב""כ המאשימה"
141,ME-20-08-53612-156,לצד אלו גם מאסרים מותנים וקנסות.,"טענות ב""כ המאשימה"
142,ME-20-08-53612-156,"אין ספק שמדובר במקרה מיוחד, לנאשמת נסיבות חיים קשות, והיא סובלת גם ממגבלות שישליכו על מהלך שהותה במעצר.","טענות ב""כ המאשימה"
143,ME-20-08-53612-156,"במקרה מיוחד זה מצבה במובן מסוים השפיע במידה מסוימת גם על מתחם העונש עצמו, ומדובר בנסיבות חיים קשות.","טענות ב""כ המאשימה"
144,ME-20-08-53612-156,"אמנם נסיבות חיים קשות של נאשם הן נסיבות שמשליכות על קביעת העונש בתוך המתחם, אך במקרה זה עסקינן בנאשמת שניתן לומר כי אחרים כן הצליחו להשפיע עליה, וזה כתוצאה מהנסיבות המיוחדות של הנאשמת.","טענות ב""כ המאשימה"
145,ME-20-08-53612-156,"אמנם האחרים במידה מסוימת השפיעו על הנאשמת, אך לנאשמת היה חופש הבחירה, והיא הבינה את טיב מעשיה, והיא בחרה לבצע את העבירות כפי שמתואר בכתב האישום.","טענות ב""כ המאשימה"
146,ME-20-08-53612-156,"במסגרת המתחם, לאור הנסיבות שאינן קשורות לביצוע העבירה, במקרה זה ניתן למקם את עונשה של הנאשמת בתחתית המתחם וזאת על אף שיקולי ההרתעה.","טענות ב""כ המאשימה"
147,ME-20-08-53612-156,"הנאשמת הביעה חרטה לקחה אחריות הביעה רצון אמיתי להשתלב בהליך טיפולי שיקומי, והנאשמת ובאי כוחה היו חדורי מטרה לשלב את הנאשמת בהליך טיפולי עם כל הקשיים בשל הנסיבות המיוחדות של הנאשמת.","טענות ב""כ המאשימה"
148,ME-20-08-53612-156,"המחוקק ראה לנכון לתת משקל לשיקולי השיקום או לסיכויי השיקום, יחד עם זאת כאשר מדובר במעשים חמורים, ואנו עדים כי לאחרונה המחוקק ראה לנכון לתקן את החוק ולקבוע עונשי מינימום ופסיקת בית המשפט העליון שמדגישה את המגמה להחמרה בענישה בעבירות נשק, שקלול כלל הנסיבות מאפשר סטייה מסוימת לקולא, במתחמי הענישה, אך לא עד כדי ריצוי מאסר בעבודות שירות.","טענות ב""כ המאשימה"
149,ME-20-08-53612-156,"מעשיה של הנאשמת עדיין מחייבים עונש מוחשי, בדמות מאסר בפועל.","טענות ב""כ המאשימה"
150,ME-20-08-53612-156,מאסר מותנה וקנס.,"טענות ב""כ המאשימה"
151,ME-20-08-53612-156,"ב""כ המאשימה עדכן כי לגבי אחת הדמויות, יחיא, נגזר דינו והושתו עליו בהסכמה 26 חודשי מאסר, כאשר מיוחסים לו שני אישומים שונים של סחר באמל""ח ובאישום השני שלו הוא שותף של הנאשמת באישום השלישי כאן.","טענות ב""כ המאשימה"
152,ME-20-08-53612-156,"ביחס לשותף בכתב האישום כאן, אמנם שניהם מופיעים בכתב האישום אך אין קשר בין נאשמת 2 לנאשם 1.","טענות ב""כ המאשימה"
153,ME-20-08-53612-156,"אין מחלוקת כי הנאשם 1 הוא הרוח החיה ומחולל הפשיעה, והוא הדמות המרכזית בכל הפרשיה הזו, אך הענישה המוסכמת אליה הגיעו הצדדים משקפת את הקשיים הראייתיים המשמעותיים והמשפטיים בעניינו של הנאשם 1.","טענות ב""כ המאשימה"
154,ME-20-08-53612-156,"התבקש כי יקבע עונש לכל אירוע, ואז כי בית המשפט יחליט אם הוא צובר או חופף את העונשים.","טענות ב""כ המאשימה"
155,ME-20-08-53612-156,צויין כי הנאשמת היתה במעצר מיום 5.8.20 עד ליום 21.10.20.,"טענות ב""כ המאשימה"
156,ME-20-08-53612-156,"ב""כ המאשימה הוסיף כי בבחינת הנסיבות והגורמים המעורבים, במידה מסוימת הנאשמת הושפעה מאותם תושבי השטחים אשר איתם רקמה קשרים חברתיים, אך היה לה חופש הבחירה והיא הבינה את טיב מעשיה.","טענות ב""כ המאשימה"
157,ME-20-08-53612-156,"מדברי האב והאחות עולה כי האירוע הזה שינה את חייה של המשפחה מקצה לקצה, ואין צל ספק שמדובר במשפחה נורמטיבית, הנאשמת נעדרת עבר הפלילי וזו הסתבכותה הראשונה עם רשויות החוק.","טענות ב""כ המאשימה"
158,ME-20-08-53612-156,זה תיק חריג שכל הצדדים מבינים שהמצב האישי הבריאותי הנפשי של הנאשמת ושל משפחתה הוא לא פשוט.,"טענות ב""כ הנאשמת"
159,ME-20-08-53612-156,"קיימים מספר תסקירים חיוביים שמצביעים על סיכויי שיקום חיוביים, ודרך חיובית שהנאשמת עשתה, תוך ניצול מירבי למרות הקורונה, למרות המגבלות, להיעזר בשירות המבחן כדי להשתקם.","טענות ב""כ הנאשמת"
160,ME-20-08-53612-156,"הנאשמת עברה תקיפה מינית גם בעברה וגם בכלא, ושירות המבחן מציין שהמאסר יחריף את מצבה ויחשוף אותה למצבי ניצול נוספים.","טענות ב""כ הנאשמת"
161,ME-20-08-53612-156,"הפרקליטות לא חולקת על כך שהנאשמת הושפעה מאחרים, אך בניגוד לעמדת הפרקליטות שהיה לה חופש בחירה, ההגנה סבורה שהנאשמת נוצלה באופן קשה ע""י אחרים שאיתם הפרקליטות הקלה.","טענות ב""כ הנאשמת"
162,ME-20-08-53612-156,"התבקש שבית המשפט יעדיף את האינטרס הציבורי לשיקום, שיוציא את הנאשמת חזרה לחברה כאדם חיובי יצרני ותורם, כפי שהיתה לפני ההסתבכות עם המעורבים האחרים.","טענות ב""כ הנאשמת"
163,ME-20-08-53612-156,"אין מחלוקת שמדובר במעידה וכשל שנמשך תקופה קצרה, אין מדובר במישהי שחיה חיים עבריינים, אין לה עבר פלילי, היא בת 38 רווקה, הסיבוכים של היותה חירשת אילמת הם ברמה הקשה ביותר, שכן היא נולדה כך.","טענות ב""כ הנאשמת"
164,ME-20-08-53612-156,"הנאשמת מוכרת בביטוח לאומי, גם ככה היו לה קשיים, עוצמתם והביטוי הקיצוני באו דווקא בעת שהותה בכלא, תוך התעלמות מוחלטת מהפגיעה המינית שספגה בגיל 13, יש לה ערך עצמי נמוך, היא מחפשת ללא הרף מענה חברתי לצרכים הרגשיים.","טענות ב""כ הנאשמת"
165,ME-20-08-53612-156,"תחושתה האישית של הנאשמת היא שהוריה מתביישים בה תוך סירוב ללמוד שפת סימנים, למעט אחותה שאיתה היא מצליחה לתקשר.","טענות ב""כ הנאשמת"
166,ME-20-08-53612-156,בית המשפט ראה בתסקיר פגיעות מיניות בגיל 13 שלא קיבלו טיפול וסיוע נפשי עד לתיק הזה.,"טענות ב""כ הנאשמת"
167,ME-20-08-53612-156,"בגיל 15 נפטרה סבתה שהיתה מאוד קשורה אליה, חברה הכי טובה שלה שהיתה משענת עבורה מתה מסרטן.","טענות ב""כ הנאשמת"
168,ME-20-08-53612-156,"כל אלו גרמו לנסיגה, לקושי מול המשפחה, ולחברות עם גורם שהוביל אותה בסופו של דבר על רקע מעורבות רומנטית למעשים.","טענות ב""כ הנאשמת"
169,ME-20-08-53612-156,"היום המשפחה שלה איתה, משפחה נורמטיבית שהאירוע הזה לה ולנאשמת טראומטי לכל החיים.","טענות ב""כ הנאשמת"
170,ME-20-08-53612-156,"הנאשמת הצליחה ללמוד 14 שנות לימוד בגרות מלאה ושנתיים לימודי אדריכלות, סה""כ עד כתב האישום עסקה בתור טבחית במשך 7 שנים, הוציאה רישיון נהיגה, והיתה לה מערכת יחסים ארוכת טווח שהאחרונה הסתיימה בניצול שהוביל למעורבות.","טענות ב""כ הנאשמת"
171,ME-20-08-53612-156,"בן הזוג היה מהשטחים, היא ניסתה לרצות אותו.","טענות ב""כ הנאשמת"
172,ME-20-08-53612-156,"הנאשמת לוקחת אחריות מלאה, מבינה את העובדה ששימשה כשליחה, את הסכנה, ומצרה על כך עד מאוד.","טענות ב""כ הנאשמת"
173,ME-20-08-53612-156,"תוארו הקשיים במעצר, חוסר יכולת לתקשר עם המשפחה למעט הביקורים, בתקופה של גל קורונה מדבק שב""ס סגר את הביקורים.","טענות ב""כ הנאשמת"
174,ME-20-08-53612-156,"בכלא פוגעים בה מינית, יושבת עם אסירות עולם, רוצחות, עברייניות חוזרות, אף אחד לא סופר אותה, היא חווה מצוקות אמיתיות כשיש חשש קשה מאוד שכל עונש שיוביל חלילה לחזרתה למקום הזה, הוא עונש שיותר קשה מנשוא ולא יאפשר לה להיות איתנו.","טענות ב""כ הנאשמת"
175,ME-20-08-53612-156,"יש לעשות אבחנה בינה לבין הנאשם העיקרי, הוא שקיבל את הכספים, הוא עשה את המכר, את עיקר הפעילות, וגם אצל הנאשמת היו קשיים ראייתים, כי אחרת לא היה מתוקן כתב האישום.","טענות ב""כ הנאשמת"
176,ME-20-08-53612-156,כתב האישום המתוקן למרות חומרת העבירות מכיל עבירות ברף הנמוך באופן משמעותי כמותית ואיכותית אל מול כתב האישום המקורי.,"טענות ב""כ הנאשמת"
177,ME-20-08-53612-156,"מודגשת החשיבות בהליך שיקומי והחזרה, ההגעה למפגשים באופן מסודר, היה לה קשה לשתף, מצב רוח ירוד, אך יש התמדה בפגישות, וההליך הטיפולי הוא ממושך, יש נכונות לשיתוף פעולה, היא הולכת להליך טיפול ארוך טווח עם ליווי של היחידה לצרכים מיוחדים, במרפאה לבריאות נפש.","טענות ב""כ הנאשמת"
178,ME-20-08-53612-156,"אין תוחלת בענישה של ממש, זה לא יועיל לאף אחד.","טענות ב""כ הנאשמת"
179,ME-20-08-53612-156,"בנסיבות הייחודיות והמיוחדות של העושה לאור שיתוף פעולה חריג ויוצא דופן שלה, תוך סיכון עצמי עם הרשויות, יש לחרוג מהמתחם לאור השיקום.","טענות ב""כ הנאשמת"
180,ME-20-08-53612-156,"ביחס לנסיבות הקשורות בביצוע העבירה, על פי כתב האישום המתוקן חלקה שולי.","טענות ב""כ הנאשמת"
181,ME-20-08-53612-156,"באישום הראשון  הסוכנים יוצרים איתה קשר ומאתרים את כתובתה ומגיעים אליה, חלקה הסתכם בתיווך, והשכר מאות שקלים.","טענות ב""כ הנאשמת"
182,ME-20-08-53612-156,"גם באישום שני, לנאשמת חלק מצומצם, היא לא קשורה לסיכומים, לא יוזמת חלק מהעסקה, היא נשארת ברכב, בלי לצאת בלי להיפגש וגם לא היתה שותפה לשום תמורה.","טענות ב""כ הנאשמת"
183,ME-20-08-53612-156,"באישום השלישי, היא התבקשה לבצע העברה ברכב של שקית ובתוכה אקדח.","טענות ב""כ הנאשמת"
184,ME-20-08-53612-156,לא מוסרת את האקדח לאף אחד ולא קשורה להחלפת כספים ומקבלת בעבור אותה נסיעה 500 ₪.,"טענות ב""כ הנאשמת"
185,ME-20-08-53612-156,"נטעם למבחן הקשר ההדוק, וכי מדובר באירוע אחד.","טענות ב""כ הנאשמת"
186,ME-20-08-53612-156,"מכלול העבירות בשלושת האישומים הוא סדרה של עבירות עם דימיון רב, תקופה קצרה, בשיטה דומה גם מבחינת מידת האשם, וגם מבחינת העשייה העבריינית.","טענות ב""כ הנאשמת"
187,ME-20-08-53612-156,"מתחם העונש נע בין מספר חודשי עבודות שירות למספר קצר של חודשי מאסר בודדים, ואת הנאשמת יש למקם ברף התחתון של המתחם, שממנו צריך לחרוג בשל שיקולי שיקום.","טענות ב""כ הנאשמת"
188,ME-20-08-53612-156,הנאשמת עברה הליך השיקום במסגרת שירות המבחן.,"טענות ב""כ הנאשמת"
189,ME-20-08-53612-156,"נטען למצבה הנפשי, היותה רווקה בת 38, ללא עבר פלילי, הודאה ולקיחת אחריות, חרטה כנה ואמיתית, חיסכון זמן שיפוטי, קשיי בריאות הסתגלות תקיפות מיניות, מעצר שכלל אירועים חריגים, קושי בפרנסה, מצבה ובידודה.","טענות ב""כ הנאשמת"
190,ME-20-08-53612-156,נטען לסטיגמה שיש על המשפחה בעקבות מעשיה של הנאשמת.,"טענות ב""כ הנאשמת"
191,ME-20-08-53612-156,"מתבקש לאמץ את המלצת שירות המבחן, הכוללת תוכנית טיפול מרשימה וארוכת טווח.","טענות ב""כ הנאשמת"
192,ME-20-08-53612-156,למרות המעשים הלא פשוטים הצדק החברתי האמיתי יהיה לתמוך בהליך השיקום שכלל מאפיינים אישים ונפשיים.,"טענות ב""כ הנאשמת"
193,ME-20-08-53612-156,"הבקשה הינה לא לשלוח אותה למאסר, ולמצב ניצול.","טענות ב""כ הנאשמת"
194,ME-20-08-53612-156,"בטיעוניה המאשימה מאשרת שאין תכנון, היא מאשרת שהנאשמת לא היתה חלק ממעגל ראשון לא לקחה חלק במו""מ לאספקת נשק, היא מאשרת השפעה, למרות שאנו במחלוקת למידת השפעה, ורצונה החופשי, המאשימה טוענת שניתן להניח כי מניעים כלכליים הביאו אותה לביצוע העבירות, המאשימה מתעלמת שהיה קשר רומנטי נכזב ברקע.","טענות ב""כ הנאשמת"
195,ME-20-08-53612-156,"הפסיקה מלמדת שניתן לקבוע בנסיבות של חלקה היחסי והשולי של הנאשמת באופן יחסי, ניתן להתחיל בעונש של עבודות שירות.","טענות ב""כ הנאשמת"
196,ME-20-08-53612-156,הנאשמת אמרה  - כי חייה במצב מאוד קשה.,"טענות ב""כ הנאשמת"
197,ME-20-08-53612-156,"אמרה שאם תחזור לבית סוהר, תתאבד וחייה יתקצרו.","טענות ב""כ הנאשמת"
198,ME-20-08-53612-156,"אמרה כי היא מתחרטת ולוקחת אחריות, לא ידעה על העסקה שקורית בפועל, משכורתה מינימאלית, עשתה טעות, לא חשבה באמת מה השלכות של זה, לא בדקה שזה נשק אמיתי, מצטערת על הכל, מתנצלת מכל הלב ומבקשת סליחה.","טענות ב""כ הנאשמת"
199,ME-20-08-53612-156,"לא רוצה לחזור לבית סוהר, מעדיפה ללכת לשיקום ולשמור על המשפחה, וביקשה שיעזרו לה.","טענות ב""כ הנאשמת"
200,ME-20-08-53612-156,"בעבירות שביצעה הנאשמת פגעה היא בערכים המוגנים שהם ההגנה על שלום הציבור, ביטחון הציבור, שלטון החוק והגנה על שלמות הגוף.",הערכים המוגנים ומתחם העונש ההולם
201,ME-20-08-53612-156,עבירות הנשק חמורות בשל הסיכון הגבוה הטמון בעבירות אלו והפגיעה החמורה בערכים המוגנים.,הערכים המוגנים ומתחם העונש ההולם
202,ME-20-08-53612-156,"הנאשמת ביצעה את העבירות המפורטות בשלושה אישומים - עבירת תיווך של אקדח הזנקה שהוסב לנשק שבכוחו להמית, וקיבלה בתמורה 700 ₪, עבירת נשיאה והובלת נשק ומתן אמצעים לביצוע פשע - בהובלה ברכב של רובה אוויר שהוסב לנשק שבכוחו להמית, ועבירת נשיאה והובלה של נשק  - בהובלה של אקדח ברכבה.",הערכים המוגנים ומתחם העונש ההולם
203,ME-20-08-53612-156,"העבירות בוצעו בשלושה מועדים – בחודשים ינואר, פברואר ומאי – 2020.",הערכים המוגנים ומתחם העונש ההולם
204,ME-20-08-53612-156,"בקביעת מתחם העונש ההולם יש לבחון בראש ובראשונה את הנסיבות של ביצוע העבירות, חלקה של הנאשמת בביצוען וכלל הנסיבות שאפפו את ביצוע המעשים.",הערכים המוגנים ומתחם העונש ההולם
205,ME-20-08-53612-156,"ב""כ המאשימה אישר כי בביצוע העבירות הושפעה הנאשמת במידה מסויימת מאחרים אך היה לה חופש בחירה.",הערכים המוגנים ומתחם העונש ההולם
206,ME-20-08-53612-156,"ב""כ המאשימה הוסיף כי מבחינת המאשימה הדבר השפיע על המתחם במידה מסויימת, כך שהמתחמים אשר המאשימה טענה להם הם מתחמים שהם פחות ממתחמי המוצא בהנחיית פרקליט המדינה.",הערכים המוגנים ומתחם העונש ההולם
207,ME-20-08-53612-156,"ב""כ המאשימה הוסיף כי נסיבות חיים קשות משליכות על העונש בתוך המתחם אולם במקרה זה מדובר בנאשמת שאחרים הצליחו להשפיע עליה כתוצאה מהנסיבות המיוחדות.",הערכים המוגנים ומתחם העונש ההולם
208,ME-20-08-53612-156,"ב""כ המאשימה טען כי ביחס לשאלת ההשפעה על הנאשמת הסעיף הרלוונטי הינו סעיף 40יא(8) לחוק העונשין.",הערכים המוגנים ומתחם העונש ההולם
209,ME-20-08-53612-156,"סבורני כי משקיימת הסכמה לכך שמדובר בנסיבות אשר משפיעות על המתחם עצמו, כפי דברי ב""כ המאשימה, הרי שבהקשר זה אין להפנות לסעיף 40יא(8) שכן סעיף זה עוסק בנסיבות שאינן קשורות בביצוע העבירה, דהיינו אינן לקביעת המתחם, אלא לענישה במסגרתו.",הערכים המוגנים ומתחם העונש ההולם
210,ME-20-08-53612-156,"משקיימת הסכמה כי לענין קביעת המתחם, דהיינו לנסיבות ביצוע העבירה, קיימת נסיבה רלוונטית, שהיא ההשפעה שהייתה על הנאשמת, לאור נסיבותיה המיוחדות, הרי שמדובר בנסיבות ביצוע העבירה, ואלו מצויות בסעיף 40ט(א) לחוק העונשין על סעיפי המשנה שבו, העוסק בנסיבות הקשורות בביצוע העבירה ואשר משפיעות על חומרת מעשה העבירה ואשמו של נאשם.",הערכים המוגנים ומתחם העונש ההולם
211,ME-20-08-53612-156,"הצביון האינדיבידואלי של המתחם מחייב הבאה בשיקולי קביעת המתחם של מלוא הנסיבות המסויימות של ביצוע העבירה, לרבות הסיבות שהביאו נאשם לבצעה.",הערכים המוגנים ומתחם העונש ההולם
212,ME-20-08-53612-156,"ענינה של הנאשמת ייחודי במובן זה שנסיבותיה האישיות הן כאלו, אשר המאשימה מסכימה לכך שכפועל יוצא מהן היתה עליה בעת ביצוע העבירות השפעה, ועוד מסכימה המאשימה כי יש לכך השפעה על המתחם.",הערכים המוגנים ומתחם העונש ההולם
213,ME-20-08-53612-156,נסיבות אישיות ברגיל אין עניינן לקביעת המתחם.,הערכים המוגנים ומתחם העונש ההולם
214,ME-20-08-53612-156,כך על פי הוראת החוק.,הערכים המוגנים ומתחם העונש ההולם
215,ME-20-08-53612-156,"ואולם, בהינתן ההסכמה כי הנסיבות האישיות החריגות של הנאשמת קשורות בנסיבות ביצוע העבירות, דהיינו קשורות בסיבות שהביאוה לבצען, בשל ההשפעה שהושפעה, הרי שיש לכך רלוונטיות לקביעת המתחם, ולא רק לענישה במסגרתו.",הערכים המוגנים ומתחם העונש ההולם
216,ME-20-08-53612-156,"אכן, כטענת ב""כ המאשימה, לנאשמת היה רצון חפשי.",הערכים המוגנים ומתחם העונש ההולם
217,ME-20-08-53612-156,הנאשמת לא טענה ולא הוכח קיום של קרבה לסייג כלשהו.,הערכים המוגנים ומתחם העונש ההולם
218,ME-20-08-53612-156,"ואולם, אין בכך כדי לגרוע מהצורך להביא בשיקולים את מלוא נסיבות ביצוע העבירות, ומוסכם כי היתה השפעה על הנאשמת, בשל נסיבותיה האישיות החריגות, אשר הביאה את המאשימה לטעון למתחם שונה מהרגיל.",הערכים המוגנים ומתחם העונש ההולם
219,ME-20-08-53612-156,"קיימת מחלוקת ביחס למידת ההשפעה, אולם אין מחלוקת כי היתה השפעה כזו.",הערכים המוגנים ומתחם העונש ההולם
220,ME-20-08-53612-156,"אין בפנינו ראיות אשר יאפשרו קביעה פרטנית מדוקדקת באשר למידת ההשפעה, אולם אין להתעלם מההשפעה שהיתה על הנאשמת לבצע את העבירות מצד אחרים, השפעה הקשורה במצבה הייחודי.",הערכים המוגנים ומתחם העונש ההולם
221,ME-20-08-53612-156,"לכך יש להוסיף את הנסיבות של עצם ביצוע העבירות ומידת חלקה של הנאשמת בביצוען – אין מחלוקת בין הצדדים כי הנאשמת לא היתה הגורם המרכזי באף אחד מהאישומים, ואין מחלוקת כי הנאשם 1 והאחרים היו המרכזיים.",הערכים המוגנים ומתחם העונש ההולם
222,ME-20-08-53612-156,באישום הראשון חלקה של הנאשמת הינו מינורי.,הערכים המוגנים ומתחם העונש ההולם
223,ME-20-08-53612-156,"באישומים השני והשלישי היא אשר מובילה את כלי הנשק, ולפיכך חלקה אינו מינורי, ואולם השתלשלות הענינים כפי שמפורטת לעיל מביאה למסקנה הברורה שהנאשמת אינה הגורם המרכזי, ויש אף לומר כי היתה גורם שולי, והאחרים היו המרכזיים.",הערכים המוגנים ומתחם העונש ההולם
224,ME-20-08-53612-156,הנאשמת לא היתה מהיוזמים או מהגורמים אשר סיכמו דבר ביצוע העסקאות.,הערכים המוגנים ומתחם העונש ההולם
225,ME-20-08-53612-156,"מנגד, הנאשמת היתה שותפה, בכל אישום על פי החלק המפורט בו, לביצוע עבירות נשק חמורות, אשר המחוקק קבע בצידן ענישה מחמירה, ובפסיקה הודגשה חומרתן והודגש הצורך בהחמרת הענישה בהן.",הערכים המוגנים ומתחם העונש ההולם
226,ME-20-08-53612-156,"כל אלו צריכים לבוא בשיקולים לקביעת המתחם, לצד בחינת הענישה הנוהגת.",הערכים המוגנים ומתחם העונש ההולם
227,ME-20-08-53612-156,"יש להוסיף כי לאור הנסיבות הייחודיות הקשורות בנאשמת ובנסיבות שהשפיעו עליה לביצוע העבירות, הרי שהמשקל של הענישה הנוהגת צריך להיות תוך אבחנה לנסיבות במקרה זה.",הערכים המוגנים ומתחם העונש ההולם
228,ME-20-08-53612-156,את הפסיקה להלן יש לאבחן בהתייחס לנסיבות כל מקרה.,הערכים המוגנים ומתחם העונש ההולם
229,ME-20-08-53612-156,חלקה בנסיבות חמורות יותר  וחלקה בנסיבות חמורות פחות.,הערכים המוגנים ומתחם העונש ההולם
230,ME-20-08-53612-156,"באישום הראשון מדובר באקדח הזנקה שהוסב לנשק שבכוחו להמית, באישום השני ברובה אוויר שהוסב לנשק שבכוחו להמית, ובאישום השלישי באקדח.",הערכים המוגנים ומתחם העונש ההולם
231,ME-20-08-53612-156,"גם אקדח ורובה מוסב בכוחם להמית, ואין אינדיקציה לכך שפוטנציאל הנזק שלהם קטן מאקדח ורובה רגילים.",הערכים המוגנים ומתחם העונש ההולם
232,ME-20-08-53612-156,"הנאשמת הורשעה בשלושה אישומים בעבירות כמפורט לעיל, ובקביעת המתחם, הגם שהוא מתחם אחד לכל האישומים המהווים אירוע אחד, יש להביא את העובדה שמדובר בשלושה אישומים.",הערכים המוגנים ומתחם העונש ההולם
233,ME-20-08-53612-156,"יש לאבחן את ענינה של הנאשמת מהפסיקה דלעיל הן לאור חלקה בביצוע העבירות ומעמדה בתהליך ביצוען כמפורט בכתב האישום המתוקן, כמפורט לעיל.",הערכים המוגנים ומתחם העונש ההולם
234,ME-20-08-53612-156,"בנוסף לאמור, יש להביא את הנסיבות שהביאוה לביצוע העבירות, ואלו מביאות לכך שעל המתחם להיות נמוך ממתחם אשר היה נקבע אלמלא נסיבות אלו ואלמלא ההשפעה שהיתה עליה.",הערכים המוגנים ומתחם העונש ההולם
235,ME-20-08-53612-156,"מנגד על המתחם לבטא את החומרה של העבירות, ואת חשיבות הערכים המוגנים בגין עבירות אלו.",הערכים המוגנים ומתחם העונש ההולם
236,ME-20-08-53612-156,"מכל האמור, אני מוצא את מתחם העונש ההולם, בגין העבירות אשר בוצעו ע""י הנאשמת, בנסיבות ביצוען, ככולל מאסר בפועל הנע בין 24 ל – 48 חודשים.",הערכים המוגנים ומתחם העונש ההולם
237,ME-20-08-53612-156,"יודגש כי אלמלא שורת הנסיבות הייחודיות המפורטות לעיל, הרי שהן הרף התחתון והן הרף העליון של המתחם צריכים היו להיות גבוהים יותר משמעותית.",הערכים המוגנים ומתחם העונש ההולם
238,ME-20-08-53612-156,נסיבותיה האישיות של הנאשמת חריגות.,הענישה
239,ME-20-08-53612-156,"הנסיבות מפורטות בהרחבה לעיל, בדברים אשר עולים מהראיות לעונש, הן המסמכים והן העדויות, ובאופן מפורט בתסקירי שירות המבחן.",הענישה
240,ME-20-08-53612-156,"לא נחזור על הדברים, ונדגיש אך את העובדה כי הנאשמת חירשת מלידה, ועובדה זו השפיעה על כל מהלך חייה.",הענישה
241,ME-20-08-53612-156,"עוד יש לציין פגיעה מינית אשר נפגעה הנאשמת בהיותה בגיל 13 שנים, ואשר לה היתה השפעה על חייה.",הענישה
242,ME-20-08-53612-156,"עוד יש לציין את המשמעות של המאסר על הנאשמת, ואת הפגיעה שנפגעה במהלך המעצר, כמפורט לעיל.",הענישה
243,ME-20-08-53612-156,"אין מחלוקת כי נסיבותיה האישיות של הנאשמת מיוחדות, בשלבי חייה השונים, מילדותה ועד היום, עברה היא קשיים רבים, ולמגבלותיה היו השפעות על כל רבדי חייה.",הענישה
244,ME-20-08-53612-156,"הנאשמת ילידת 1982, נעדרת עבר פלילי.",הענישה
245,ME-20-08-53612-156,כל הנסיבות האמורות מביאות למסקנה כי אין מקום לענישה אשר עולה על הרף התחתון במתחם.,הענישה
246,ME-20-08-53612-156,"מתסקירי שירות המבחן, ובפרט מהתסקיר האחרון, עולה כי הנאשמת החלה בהליך שיקום, אשר היא מתמידה בו.",הענישה
247,ME-20-08-53612-156,"מדובר בהליך שיקומי ארוך טווח אשר נדרש לשירותי תרגום לשפת הסימנים, והוא מתבצע בשתי מסגרות שונות, האחת – המרפאה לבריאות הנפש, בו הנאשמת בטיפול פרטני, והשני באמצעות הליווי של המחלקה לשירותים חברתיים ביישוב.",הענישה
248,ME-20-08-53612-156,"שירות המבחן מתרשם מנכונות הנאשמת לשתף פעולה בהליך טיפולי ארוך טווח, ומציין כי לאור מצבה של הנאשמת ההליך הטיפולי צפוי להיות איטי וממושך.",הענישה
249,ME-20-08-53612-156,שירות המבחן ממליץ להעדיף את הפן השיקומי ולהטיל מאסר בעבודות שירות לצד צו מבחן לשנה וחצי.,הענישה
250,ME-20-08-53612-156,"לאחר בחינת מכלול הנסיבות וההליכים הטיפוליים אשר החלה בהם הנאשמת ומתמידה בהם, אני מוצא לנכון להקל בעונשה של הנאשמת, וכי הענישה תהא תוך ירידה אל מתחת לרף התחתון של המתחם משיקולי שיקום.",הענישה
251,ME-20-08-53612-156,"מדובר בתהליך שיקומי משמעותי, אליו מתגייסת הנאשמת וגוייסו כמה גורמים בשיתוף וליווי של שירות המבחן.",הענישה
252,ME-20-08-53612-156,מדובר בתהליך שענינו הן שיקום והן סיוע הקשור בצרכים המיוחדים של הנאשמת.,הענישה
253,ME-20-08-53612-156,"לפיכך, הענישה תהא למאסר בעבודות שירות למלוא התקופה האפשרית.",הענישה
254,ME-20-08-53612-156,"יש להוסיף כי הנאשמת היתה במעצר מיום 5.8.20 עד ליום 21.10.20, וימי מעצר אלו לא יופחתו מהמאסר בעבודות שירות.",הענישה
255,ME-20-08-53612-156,מכאן שהירידה אל מתחת למתחם הינה מתונה יותר מכפי שנחזה.,הענישה
256,ME-20-08-53612-156,"ענישה זו הינה ענישה מקלה ביחס לעבירות החמורות אשר בוצעו ע""י הנאשמת, אולם עדיין כוללת היא רכיב מוחשי של עבודות שירות.",הענישה
257,ME-20-08-53612-156,הוגשה חוות דעת חיובית מאת הממונה על עבודות שירות.,הענישה
258,ME-20-08-53612-156,לצד זאת יוטל צו מבחן כפי המלצת שירות המבחן.,הענישה
259,ME-20-08-53612-156,"אינני מוצא מקום להטלת קנס, לאור מצבה הכלכלי של הנאשמת ובנוסף משיקולי שיקום.",הענישה
260,ME-20-08-53612-156,"נאשם 1, אשר כתב האישום המקורי התייחס גם אליו, הורשע ב - 4 אישומים, אשר כללו עבירות נוספות רבות לצד סיוע לייצור נשק, וקשירת קשר לביצוע פשע, ולמכור אקדחי הזנקה לאחרים ביודעו שהם מסבים את האקדחים לנשק שיכול להמית, ומציעים אותם למכירה, ובתמורה קיבל מהם סכומי כסף גדולים, ועבירות על פי פקודת המכס, הלבנת הון ועבירות נוספות.",הענישה
261,ME-20-08-53612-156,"עניינו הסתיים בהסדר טיעון אשר כלל הסכמה עונשית, להטלת במאסר בפועל למשך שנתיים, והפעלת מאסר מותנה של 8 חודשים מחציתו במצטבר ובמחציתו בחופף, כך שהוטל מאסר כולל של שנתיים וארבעה חודשים לצד קנס וחילוט כספים.",הענישה
262,ME-20-08-53612-156,"גם לעיקרון השוויון משקל בהכרעה בענישת הנאשמת, שכן חלקה מינורי וקטן משמעותית משל נאשם 1, היא היתה המושפעת והנגררת, והוא הגורם המרכזי, ועל כך אין מחלוקת.",הענישה
263,ME-20-08-53612-156,"זאת ועוד, כפי שעולה מהתסקירים ומדברי הנאשמת, להטלת מאסר על הנאשמת משמעויות קשות וחריגות לאור נסיבותיה, וגם לכך יש לתת משקל.",הענישה
264,ME-20-08-53612-156,קורותיה במעצר בו היתה מעידות על המשמעויות של הטלת מאסר בפועל.,הענישה
265,ME-20-08-53612-156,"בעבירות נשק ברגיל גוברים שיקולי הגמול, הרתעת היחיד והרתעת הרבים, והמשקל המרכזי ניתן לחומרת העבירות ולמידת פגיעתן בערכים מוגנים מרכזיים ביותר.",הענישה
266,ME-20-08-53612-156,"ענינה של הנאשמת חריג, והביא לענישה אשר במסגרתה ניתן משקל לשיקולי השיקום לצד נסיבותיה האישיות החריגות.",הענישה
267,ME-20-08-53612-156,"מצאתי לנכון להדגיש זאת, הואיל ומדובר בעבירות חמורות, אשר דינן ברגיל מחייב ענישה חמורה כמה מונים.",הענישה
268,ME-20-08-53612-156,אשר על כן אני גוזר על הנאשמת את העונשים הבאים:,הענישה
269,ME-20-08-53612-156,מאסר בעבודות שירות - מאסר בפועל לתקופה של 9 חודשים.,הענישה
270,ME-20-08-53612-156,תקופת מאסרה תרוצה בדרך של עבודות שירות בהתאם לחוות דעת הממונה על עבודות שירות.,הענישה
271,ME-20-08-53612-156,"הובהרה לנאשמת חובתה לבצע את עבודות השירות, ובמידה שלא תעשה כן ניתן יהיה להמירן בעונש מאסר בפועל, וכך גם יוכל הממונה לפי שיקול דעתו, היה וימצא קיומה של עילה לכך.",הענישה
272,ME-20-08-53612-156,"הנאשמת תתייצב לתחילת ריצוי עבודות השירות ביום 21.6.22, כאמור בחוות דעת הממונה.",הענישה
273,ME-20-08-53612-156,מאסר על תנאי - מאסר על תנאי לתקופה של  9 חודשים.,הענישה
274,ME-20-08-53612-156,הנאשמת תישא בעונש זה אם בתקופה של שלוש שנים מהיום תעבור על עבירה לפיה הורשעה.,הענישה
275,ME-20-08-53612-156,צו מבחן - ניתן בזה צו מבחן לתקופה של 18 חודשים כלפי הנאשמת.,הענישה
276,ME-20-08-53612-156,"הנאשמת מחוייבת בשיתוף פעולה עם שירות המבחן, על פי הנחיות שירות המבחן.",הענישה
277,ME-20-08-53612-156,"מובהר לנאשמת כי באם לא תקיים צו זה, ניתן יהיה לחזור ולדון מחדש בשאלת העונש ולהטיל עליה עונש נוסף.",הענישה
278,ME-20-08-53612-156,5129371זכות ערעור בתוך 45 יום מהיום.,הענישה
279,ME-20-08-53612-156,"ניתן היום,  כ""ז ניסן תשפ""ב, 28 אפריל 2022, במעמד הצדדים.",הענישה
