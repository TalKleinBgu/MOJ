,verdict,text,part
0,SH-13-11-17618-701,"ב""כ המאשימה עו""ד איריס פיקר",נגד
1,SH-13-11-17618-701,"הנאשם – הובא – וע""י ב""כ עו""ד אלון דוידוב",נגד
2,SH-13-11-17618-701,"חוק העונשין, תשל""ז-1977: סע'  40ג (א), 40ט(א), 144(א)",נגד
3,SH-13-11-17618-701,"הנאשם הורשע על פי הודאתו בכתב אישום מתוקן בעבירות של החזקת נשק, אביזר לנשק ותחמושת שלא כדין לפי סעיף 144(א) רישא וסיפא לחוק העונשין, תשל""ז-1977 (להלן: ""החוק"").",גזר דין
4,SH-13-11-17618-701,"על פי המפורט בכתב האישום, ביום 28.10.13 בשעה 17:50 החזיק הנאשם בביתו בטירה, מוסלק מתחת למיטה זוגית בחדר השינה, נשק דמוי תת מקלע מאולתר בקוטר 9 מ""מ ולצדו מחסנית טעונה בעשרה כדורים תואמים בקוטר 9 מ""מ.",גזר דין
5,SH-13-11-17618-701,"כמו כן החזיק בתוך קת הנשק 14 כדורים תואמים בקוטר 9 מ""מ.",גזר דין
6,SH-13-11-17618-701,הצדדים הגיעו להסדר טיעון לפיו הנאשם יודה בכתב האישום ויורשע בגינו.,גזר דין
7,SH-13-11-17618-701,לעניין העונש- יטענו בצדדים באופן חופשי.,גזר דין
8,SH-13-11-17618-701,"בטיעוניו לעונש טען ב""כ המאשימה כי מדובר במסיטואציה בה הנשק היה מוכן לשימוש בכל עת, באופן המעיד על חומרת העבירה ורמת המסוכנות הנשקפת מהנאשם.",גזר דין
9,SH-13-11-17618-701,"מדובר בתת מקלע עם מחסנית טעונה, מוכן לשימוש.",גזר דין
10,SH-13-11-17618-701,"בחקירתו ציין הנאשם כי מצא את הנשק ולא יודע למי הוא שייך, ולא מסרו למשטרה כדי שלא יצטרך לשלם את מחירו לבעלים.",גזר דין
11,SH-13-11-17618-701,"מדובר בהתנהגות לא סבירה, ובניגוד לחוק, ויש לזקוף זאת לחובתו.",גזר דין
12,SH-13-11-17618-701,"עבירות הנשק הינן עבירות חמורות כשהפסיקה העדיפה את האינטרס הציבורי בעניינן על פני כל אינטרס אחר, נשק המוחזק שלא כדין הושג בפשע - והסבירות גבוהה כי השימוש בו גם יהיה למטרות פשע.",גזר דין
13,SH-13-11-17618-701,"הנאשם מסר כי החזיק בנשק במשך 20 ימים, ובמהלך תקופה זו לא השכיל לעשות חשבון נפש, ועל כן לא מדובר בעבירה ספונטנית.",גזר דין
14,SH-13-11-17618-701,"מרישומו הפלילי של הנאשם עולה כי לחובתו מאסר מותנה בגין החזקת סכין, שאינו חל בנסיבות אלה, אולם חרף העובדה שיודע שהתנאי עדיין קיים לאחר שניתן לו בשנת 2011 וחל עדיין בשנת 2013- עלה הנאשם מדרגה, וביצע עבירה חמורה אף יותר.",גזר דין
15,SH-13-11-17618-701,מתחם העונש ההולם נע בין 8-16 חודשי מאסר בפועל.,גזר דין
16,SH-13-11-17618-701,"מדיניות הענישה בעבירות נשק הינה להרתיע את מבצעי העבירות ואת העבריינים בכוח, הואיל והן מסכנות את העבריין ומשפחתו וגם את הציבור כולו.",גזר דין
17,SH-13-11-17618-701,הוגשה פסיקה רלבנטית.,גזר דין
18,SH-13-11-17618-701,"נשקלו גם נסיבותיו האישות של הנאשם, שהודה וחסך זמן שיפוטי, הוא בעל הרשעה אחת בלבד, אך אלו אינן מצדיקות סטייה ממתחם הענישה ההולם והמקובל.",גזר דין
19,SH-13-11-17618-701,"לאור האמור, ראוי להחמיר בענישה בעבירות מסוג זה, לאור חומרתה ושכיחותה, ובית המשפט מתבקש להשית עונש מאסר ברף הבינוני של המתחם, לצד מע""ת וקנס.",גזר דין
20,SH-13-11-17618-701,"ב""כ הנאשם טען לעונש כי הרשעתו של הנאשם בגין החזקת סכין הינה משנת 2008, ובמהלך הזמן שחלף לא נפתחו תיקים נוספים.",גזר דין
21,SH-13-11-17618-701,"המחסנית טעונה אומנם בכדורים - אולם היא נפרדת מנשק תת המקלע, והנשק עצמו לא טעון.",גזר דין
22,SH-13-11-17618-701,"הנאשם נשוי ואב לשלושה ילדים קטינים בגילאי 3, 4 ו-5.",גזר דין
23,SH-13-11-17618-701,"מתחם הענישה בנסיבות אלה נע בין אפס ל-9 חודשי מאסר בפועל, כאשר נסיבות מקרה זה עומדות באמצע המתחם, עד 6 חודשים ולא יותר.",גזר דין
24,SH-13-11-17618-701,הוגשה פסיקה.,גזר דין
25,SH-13-11-17618-701,"בענייננו מדובר בנסיבות קלות, בהן רק נתפס נשק - שלא נעשה בו שימוש, ואין מדובר בנאשם עם עבר פלילי מכביד בבחינת ""שור מועד"", שלא ריצה מאסר קודם.",גזר דין
26,SH-13-11-17618-701,"לאור האמור, מתבקש בית המשפט לגזור ענישה שלא תעלה על 6 חודשי מאסר בפועל.",גזר דין
27,SH-13-11-17618-701,הנאשם הוסיף כי הוא מצטער.,גזר דין
28,SH-13-11-17618-701,"לאחר שנדרשתי למכלול השיקולים בתיק, לנסיבותיו האישות של הנאשם ולטיעוני הצדדים, הגעתי למסקנה כי בנסיבות אלה מצויים מעשיו של הנאשם ברף הבינוני של מתחם הענישה.",גזר דין
29,SH-13-11-17618-701,"עבירות הנשק חמורות מאוד, והנזק הטמון בהם לציבור – רב.",גזר דין
30,SH-13-11-17618-701,"עבירות מסוג זה פוגעות בערכים חברתיים מן המעלה הראשונה שעניינן הגנה של שלום הציבור ועל ביטחונו, כמו גם זכותו של הפרט לביטחון אישי ולהגנה על חייו, בריאותו וגופו.",גזר דין
31,SH-13-11-17618-701,"בנסיבות אלה, בהתאם לסעיף 40ט(א) לחוק, מדובר בנשק דמוי תת מקלע מאולתר בקוטר 9 מ""מ, מחסנית טעונה בעשרה כדורים תואמים בקוטר 9 מ""מ, ו-14 כדורים תואמים בקוטר 9 מ""מ בקת הנשק, שהוסלקו כולם מתחת למיטתו של הנאשם.",גזר דין
32,SH-13-11-17618-701,"מדובר בנסיבות לחומרא, לאור היקף התחמושת, סוג הנשק והיות המחסניות טעונות ומוכנות לפעולה,  והן נוכח העובדה כי אלו הוסלקו בביתו של הנאשם- בו מתגוררים שלושת ילדיו הקטינים בני 3-5, תוך סיכון חייהם וחיי אשתו.",גזר דין
33,SH-13-11-17618-701,"על פי סעיף 40ג (א) לחוק נקבע כי מתחם העונש ההולם את מעשי העבירות שביצע הנאשם, יקבע בהתאם לעיקרון ההלימה תוך התחשבות בחומרת העבירה, הערך החברתי שנפגע מידת הפגיעה בו, במדיניות הענישה הנהוגה, ובנסיבות הקשורות בביצוע העבירות.",גזר דין
34,SH-13-11-17618-701,"לאור האמור, דעתי כדעת ב""כ הצדדים לפיה מדובר בעבירה המצויה ברף הבינוני של המתחם, כאשר בנסיבות אלה לא מצאתי טעם לסטות ממתחם העונש ההולם בעניינו.",גזר דין
35,SH-13-11-17618-701,"עם זאת מגיליון רישומו הפלילי עולה כי לנאשם הרשעה אחת בלבד בגין החזקת סכין, משנת 2008 בגינה הושת עליו מע""ת.",גזר דין
36,SH-13-11-17618-701,"הגם שמדובר בהחזקת כלי נשק, הרי שאין מדובר בנסיבות דומות לענייננו (ואף התנאי לא חל) כמו גם בעבירה ישנה, כשאין להתעלם מכך שבזמן הרב שחלף לא שב הנאשם להסתבך בפלילים כלל.",גזר דין
37,SH-13-11-17618-701,"הנאשם אף הודה במסגרת הסדר טיעון במיוחס לו, ובכך חסך זמן שיפוטי יקר, והן הביע צער על מעשיו בפני בית המשפט.",גזר דין
38,SH-13-11-17618-701,"לאור האמור, לאור חומרת העבירה, היות המעשים מצויים ברף הבינוני, העדר עבר פלילי מכביד, והודאתו של הנאשם מצאתי כי אין למצות עמו את מלוא חומרת הדין.",גזר דין
39,SH-13-11-17618-701,"לפיכך, הריני גוזרת על הנאשם את העונשים הבאים:",גזר דין
40,SH-13-11-17618-701,"11 חודשי מאסר בפועל, בניכוי ימי מעצרו: מיום 28.10.13.",גזר דין
41,SH-13-11-17618-701,"10 חודשי מע""ת למשך 3 שנים מיום שחרורו שלא יעבור על עבירות נשק.",גזר דין
42,SH-13-11-17618-701,"תיחתם התחייבות בת 10,000 ₪ למשך שנה מיום שחרורו שלא יעבור על עבירות נשק.",גזר דין
43,SH-13-11-17618-701,לא תיחתם ההתחייבות – יאסר הנאשם למשך 90 יום.,גזר דין
44,SH-13-11-17618-701,"קנס בסך 4,000 ₪ או 90 ימי מאסר תמורתו.",גזר דין
45,SH-13-11-17618-701,הקנס ישולם עד 1.7.14.,גזר דין
46,SH-13-11-17618-701,צו למוצג - השמדה או חילוט על פי שיקול דעת המשטרה.,גזר דין
47,SH-13-11-17618-701,זכות ערעור לבית המשפט המחוזי תוך 45 יום.,גזר דין
48,SH-13-11-17618-701,"ניתן היום,  י' אדר ב תשע""ד, 12 מרץ 2014, במעמד הצדדים.",גזר דין
