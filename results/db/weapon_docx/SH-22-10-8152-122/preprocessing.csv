,verdict,text,part
0,SH-22-10-8152-122,סעיד אבו שחאדה (עציר),הנאשם
3,SH-22-10-8152-122,"חוק העונשין, תשל""ז-1977: סע'  ו40 ה', 40ד', 40ט', 144(א), 40יא'","ש""ז פלר   יסודות בדיני עונשין "
4,SH-22-10-8152-122,"הנאשם הודה בעבירות המיוחסות לו בכתב האישום ממנו עולה כי בתאריך 24.09.22 בשעה 21:00 או בסמוך לכך, בביתו של הנאשם שבערערה, בחיפוש שנערך כדין במקום על ידי שוטרים, נמצא הנאשם כשהוא מחזיק בחדר השינה, מתחת לשמיכה במיטה של אחותו, בנשק מסוג אקדח חצי אוטומטי cz מספר סידורי p5898  שיש בכוחו לירות כדור ובכוחו להמית אדם (להלן: ""הנשק""), כשהוא טעון במחסנית תואמת המכילה 14 כדורי תחמושת בקוטר 9 מ""מ (להלן: ""אביזר הנשק"" ו-""תחמושת""), וזאת בלא רשות על פי דין.",גזר דין
5,SH-22-10-8152-122,"על בסיס הודאתו, הורשע הנאשם בעבירות של החזקת נשק שלא כדין – עבירה לפי סעיף 144(א) רישא לחוק העונשין, התשל""ז-1977 (להלן: ""חוק העונשין"") והחזקת חלק של נשק או תחמושת – עבירה לפי סעיף 144 (א) סיפא לחוק העונשין.",גזר דין
6,SH-22-10-8152-122,"לאחר הרשעתו ולבקשת בא כוחו הופנה הנאשם לשירות המבחן לקבלת תסקיר בעניינו ממנו עולה שהנאשם, כבן 23, רווק המתגורר עם משפחתו, סיים 12 שנות לימוד ללא תעודת בגרות ועוסק בתשתיות כבישים, נעדר עבר פלילי.",גזר דין
7,SH-22-10-8152-122,"הנאשם שיתף את שירות המבחן שהרקע לביצוע העבירות נובע כתוצאה מסכסוך בין שתי משפחות שכנות למשפחתו כאשר מתוך חשש לחיי משפחתו ועל מנת לקבל תחושת ביטחון, מחזיק הנאשם בנשק.",גזר דין
8,SH-22-10-8152-122,שירות המבחן התרשם כי מדובר באדם צעיר שהתנהל עד כה באופן נורמטיבי אולם ככל הנראה מחזיק בעמדות מקלות כלפי אחזקת נשק בשל היבטים סביבתיים ותרבותיים ועל כן נשקף סיכון להישנות העבירות.,גזר דין
9,SH-22-10-8152-122,בנסיבות אלה לא הגיע שירות המבחן עם המלצה לחלופת ענישה שיש בה כדי להפחית את הסיכון.,גזר דין
10,SH-22-10-8152-122,"בטיעוניה לעונש הגישה המאשימה את תמונות הנשק ומקום איתורו (ת/1) ועמדה על חומרת מעשיו של הנאשם ועל הערכים החברתיים שנפגעו, שלום הציבור ובטחונו.",טיעוני הצדדים לעונש
11,SH-22-10-8152-122,"המאשימה הדגישה כי מידת הפגיעה בערכים אלה איננה מסתכמת רק בנזק שאירע בפועל אלא גם בפוטנציאל של פגיעה בחפים מפשע וערעור בטחון הציבור והסדר החברתי, הנובע מאותן עבירות.",טיעוני הצדדים לעונש
12,SH-22-10-8152-122,"המאשימה הדגישה כי מיגור הנגע של החזקת נשק בלתי חוקי והשימוש בו, הפך למטרת על בקרב גורמי אכיפת החוק, ובתי המשפט ראו בעבירות הנשק כעבירות שיש להחמיר עם מבצעיהם על ידי הטלת מאסרים ממושכים.",טיעוני הצדדים לעונש
13,SH-22-10-8152-122,"בקביעת מתחם העונש ההולם את מעשיו של הנאשם, עמדה המאשימה על מדיניות הענישה הנהוגה בעבירות דומות, תוך הגשת הנחיית פרקליט המדינה (ת/2) והפניה לאסופת פסקי דין מטעמה (ת/3).",טיעוני הצדדים לעונש
14,SH-22-10-8152-122,"כן עמדה המאשימה על הנסיבות הקשורות בביצוע העבירה ובכלל זה, העובדה כי הנשק הוסלק מתחת למזרון אחותו כשהוא טעון במחסנית מלאה בכדורים.",טיעוני הצדדים לעונש
15,SH-22-10-8152-122,"המאשימה סברה כי מתחם העונש ההולם את מעשיו של הנאשם נע בין 18 ל- 36 חודשי מאסר וביקשה בהתחשב בנסיבות שאינן קשורות בביצוע העבירה, בעיקר הצורך להרתיע את הרבים בעבירות נשק ועל אף היעדר עבר פלילי של הנאשם והודאתו בהזדמנות הראשונה, למקם את עונשו של הנאשם באמצע המתחם.",טיעוני הצדדים לעונש
16,SH-22-10-8152-122,"לצד זאת, מבקשת המדינה להטיל על הנאשם מאסר על תנאי וקנס שלא יפחת מ-10,000 ש""ח.",טיעוני הצדדים לעונש
17,SH-22-10-8152-122,"מנגד, באשר לנסיבות העבירות, בא כוח הנאשם ציין שהנחיית פרקליט המדינה איננה מחייבת את בית המשפט והרתעת הרבים תושג לא על ידי החמרת ענישה כי אם על ידי מהירות תפיסת העבריינים.",טיעוני הצדדים לעונש
18,SH-22-10-8152-122,"הסנגור הפנה לפסקי דין מטעמו תוך שסבר כי מתחם העונש ההולם את מעשיו של הנאשם נע בין 6 חודשי מאסר בפועל, שניתן לרצות בעבודות שירות ועד 18 חודשי מאסר.",טיעוני הצדדים לעונש
19,SH-22-10-8152-122,"בקביעת עונשו של הנאשם בתוך המתחם, עמד הסנגור על הנסיבות שאינן קשורות בביצוע העבירה וביקש להתחשב בהודאת הנאשם בהזדמנות הראשונה, בלקיחת האחריות, בחיסכון בזמן השיפוטי ובתסקיר שירות המבחן שלעמדת הסניגור היה חיובי.",טיעוני הצדדים לעונש
20,SH-22-10-8152-122,"לאור האמור, ביקש בא כוח הנאשם למקם את הנאשם בתחתית המתחם אותו ציין.",טיעוני הצדדים לעונש
21,SH-22-10-8152-122,הנאשם הבטיח שזוהי העבירה האחרונה שלו ולא יגיע יותר לבית המשפט.,טיעוני הצדדים לעונש
22,SH-22-10-8152-122,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה:
23,SH-22-10-8152-122,"בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם.",דיון והכרעה:
24,SH-22-10-8152-122,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה:
25,SH-22-10-8152-122,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה:
26,SH-22-10-8152-122,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה:
27,SH-22-10-8152-122,"אין צורך להכביר מילים בדבר חומרת מעשיו של הנאשם, הערכים החברתיים שנפגעו ומידת הפגיעה בהם.",קביעת מתחם העונש ההולם:
28,SH-22-10-8152-122,"הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם.",קביעת מתחם העונש ההולם:
29,SH-22-10-8152-122,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין נוכח התופעה החמורה והמסוכנת של החזקת נשק בידיים שאינן מורשות לכך.",קביעת מתחם העונש ההולם:
30,SH-22-10-8152-122,"החזקת נשק שלא כדין יש בה כדי להוביל, ואכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, בין אם הנשק מגיע לידי מי שמנסים לפגוע בביטחונם ובשלומם של תושבי המדינה ובין אם מחמת שנגרמות תאונות כתוצאה מהשימוש בנשק.",קביעת מתחם העונש ההולם:
31,SH-22-10-8152-122,"ביהמ""ש העליון חזר והזכיר רק לאחרונה:",קביעת מתחם העונש ההולם:
32,SH-22-10-8152-122,הפגיעה אף אינה תחומה רק לנזק הפיזי שנגרם כתוצאה מהשימוש בנשק בלבד.,קביעת מתחם העונש ההולם:
33,SH-22-10-8152-122,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",קביעת מתחם העונש ההולם:
34,SH-22-10-8152-122,"בכך נוצרת ""הרתעה"" של הנפגע הפוטנציאלי.",קביעת מתחם העונש ההולם:
35,SH-22-10-8152-122,זהו רובד אחד.,קביעת מתחם העונש ההולם:
36,SH-22-10-8152-122,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רחבים ושונים...",קביעת מתחם העונש ההולם:
37,SH-22-10-8152-122,"אקדח שיורה ""במערכה השלישית"" גורם כמובן לנזק רב, אך גם אקדח שמונח על השולחן ""במערכה הראשונה"" – אף אם לא נעשה בו כל שימוש אחר בהמשך – עלול לפגוע בשלום הציבור באופן ממשי.",קביעת מתחם העונש ההולם:
38,SH-22-10-8152-122,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומרתיעה.",קביעת מתחם העונש ההולם:
39,SH-22-10-8152-122,..,קביעת מתחם העונש ההולם:
40,SH-22-10-8152-122,"אין להפריז במשקל שיש לתת לנתונים כגון סוג האקדח, ולקבוע מעין ""מדרגה עונשית"" שמתמקדת אך ורק בנתון זה ובתוצאה, ולא בסיכון שנוצר.",קביעת מתחם העונש ההולם:
41,SH-22-10-8152-122,"העיקר נעוץ, כאמור, בכוחו של הנשק לפגוע באדם – ואף להמיתו – ולשבש את חיי השגרה של החברה.",קביעת מתחם העונש ההולם:
42,SH-22-10-8152-122,"כפי שהובהר, חלק מרעתן החולה של עבירות הנשק מצוי לאו דווקא בשימוש הישיר בנשק, אלא בנזקים שנלווים להחזקה ונשיאה של כלי נשק בידי אזרחים באופן בלתי חוקי.",קביעת מתחם העונש ההולם:
43,SH-22-10-8152-122,סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה.,קביעת מתחם העונש ההולם:
44,SH-22-10-8152-122,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",קביעת מתחם העונש ההולם:
45,SH-22-10-8152-122,"באשר לבקשת הסנגור לקביעת מתחמי ענישה חמורים פחות מאלו שאליהם הפנתה המאשימה מצאתי לנכון להפנות לדברים נוספים שנכתבו בעניין סובח, שלדאבון הלב, רלוונטיים מתמיד בימים טרופים אלה כאשר אנו מתבשרים חדשות לבקרים על שימוש לא חוקי בנשק בסביבה אזרחית:",קביעת מתחם העונש ההולם:
46,SH-22-10-8152-122,"הנאשם כאמור, הסליק אקדח טעון כשהוא מוכן ומזומן ופוטנציאל הנזק הטמון בו רב לאין ערוך.",קביעת מתחם העונש ההולם:
47,SH-22-10-8152-122,"אמנם, בסופו של יום לא נעשה שימוש בנשק, עם זאת אין בכך כדי להפחית מחומרת הנסיבות הקשורות בביצוע המעשים ולהתעלם מהנזק ומהפגיעות הפוטנציאליות שהיו עלולים להתרחש.",קביעת מתחם העונש ההולם:
48,SH-22-10-8152-122,"בהתחשב בעובדות ונסיבות חמורות אלה ובמגמת ההחמרה ההדרגתית של בית המשפט העליון בעבירות נשק, מצאתי כי מתחם העונש ההולם בעניינו של הנאשם נע בין 12  ל- 36 חודשי מאסר בפועל.",קביעת מתחם העונש ההולם:
49,SH-22-10-8152-122,"אין כל חולק כי עונש מאסר בפועל יפגע בנאשם, שזוהי הסתבכותו הראשונה ומעולם לא נשא בעונש מאסר.",קביעת העונש ההולם בתוך המתחם
50,SH-22-10-8152-122,"עם זאת, אין בידי לקבל את טענת הסנגור שבעניינו של הנאשם הגיש שירות המבחן תסקיר חיובי.",קביעת העונש ההולם בתוך המתחם
51,SH-22-10-8152-122,"בתסקיר נכתב במפורש שהנאשם מטשטש את התנהלותו ומחזיק בעמדות מקלות בעבירות מסוג זה בשל תכתיבים סביבתיים וחברתיים ולכן, כל עוד קיים סכסוך כפי שהנאשם טוען, הרי שקיים סיכון להישנות העבירות בגינו לא המליץ שירות המבחן על ענישה חלופית.",קביעת העונש ההולם בתוך המתחם
52,SH-22-10-8152-122,"לאור עובדות אלה, לא מצאתי לחרוג מהמתחם שקבעתי בשל שיקולי שיקום.",קביעת העונש ההולם בתוך המתחם
53,SH-22-10-8152-122,"מנגד, הנאשם נעדר עבר פלילי, זוהי אכן הסתבכותו הראשונה, הנאשם לקח אחריות על מעשיו, הודה בהזדמנות הראשונה וחסך זמן שיפוטי יקר.",קביעת העונש ההולם בתוך המתחם
54,SH-22-10-8152-122,הסנגור המלומד טען שאין לתת ביטוי למגמת ההחמרה מאחר שלעמדתו פעולה זו לא תשיג את אפקט ההרתעה.,קביעת העונש ההולם בתוך המתחם
55,SH-22-10-8152-122,"דומני, כי אין מקום לתת משקל לטיעונים אלה.",קביעת העונש ההולם בתוך המתחם
56,SH-22-10-8152-122,"אומנם בצד סוג, טיב וחומרת העבירות המיוחסות לנאשם, ישנם שיקולי ענישה רבים ומגוונים אך בסופו של יום בגזירת הדין אמון בית המשפט על איזון האינטרסים השונים.",קביעת העונש ההולם בתוך המתחם
57,SH-22-10-8152-122,"משנאמר כל זאת, בהתחשב בחומרת המעשים, בנסיבותיהם, במידת הפגיעה בערך החברתי ובמדיניות הענישה הנוהגת, בהודאתו של הנאשם ובנסיבות חייו, תוך עריכת איזון בין רכיבי הענישה השונים, אני מטיל על הנאשם את העונשים הבאים:",קביעת העונש ההולם בתוך המתחם
58,SH-22-10-8152-122,מאסר בפועל למשך 12 חודשים בניכוי ימי מעצרו מתאריך 24.09.22.,קביעת העונש ההולם בתוך המתחם
59,SH-22-10-8152-122,"מאסר על תנאי לתקופה של 10 חודשים למשך 3 שנים שלא יעבור בפרק זמן זה, לאחר שחרורו מריצוי תום מאסרו בגין תיק זה,  על אחת העבירות בהן הורשע או כל עבירת נשק מסוג פשע.",קביעת העונש ההולם בתוך המתחם
60,SH-22-10-8152-122,"קנס בסך של 3,000 ₪.",קביעת העונש ההולם בתוך המתחם
61,SH-22-10-8152-122,"יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 1/8/23 וזאת באחת מהדרכים הבאות:",קביעת העונש ההולם בתוך המתחם
62,SH-22-10-8152-122,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת העונש ההולם בתוך המתחם
63,SH-22-10-8152-122,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת העונש ההולם בתוך המתחם
64,SH-22-10-8152-122,ניתן בזאת צו להשמדת המוצגים בתיק (נשק ותחמושת).,קביעת העונש ההולם בתוך המתחם
65,SH-22-10-8152-122,גזר דין  זה מהווה פקודת מאסר.,קביעת העונש ההולם בתוך המתחם
66,SH-22-10-8152-122,זכות ערעור לבית המשפט המחוזי בחיפה תוך 45 ימים מהיום.,קביעת העונש ההולם בתוך המתחם
67,SH-22-10-8152-122,"ניתן היום,  ט' אדר תשפ""ג, 02 מרץ 2023, במעמד הצדדים.",קביעת העונש ההולם בתוך המתחם
