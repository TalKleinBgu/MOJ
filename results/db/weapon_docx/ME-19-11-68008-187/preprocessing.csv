,verdict,text,part
0,ME-19-11-68008-187,"מדינת ישראל
ע""י פרקליטות מחוז ירושלים (פלילי)",כבוד השופטת  חגית מאק-קלמנוביץ
1,ME-19-11-68008-187,בקר אבו חביב,נגד
2,ME-19-11-68008-187,"חוק העונשין, תשל""ז-1977: סע'  31, 144(א), 144(ב)",נגד
3,ME-19-11-68008-187,"נאשם 2 (להלן: הנאשם) הודה והורשע במסגרת הסדר טיעון בכתב אישום מתוקן בעבירות של סיוע לרכישת נשק וחלקי נשק, עבירה לפי סעיף 144(א) בצירוף סעיף 31 רישא וסיפר לחוק העונשין תשל""ז-1977 (להלן: חוק העונשין), ובסיוע לנשיאת והובלת נשק וחלקי נשק, עבירה לפי סעיף 144(ב) רישא וסיפר בצירוף סעיף 31 לחוק.",העובדות וטענות הצדדים
4,ME-19-11-68008-187,"על פי עובדות האישום השני, שבו הורשע הנאשם, במועד שאינו ידוע במדוייק עובר ליום 29.10.19 קשרו נאשם 1 ואסף אברמוביץ קשר לרכוש בחברון נשק מסוג M-16 וכן מחסנית וכדורים, ולהביאם לכפר קאסם.",העובדות וטענות הצדדים
5,ME-19-11-68008-187,"ביום 29.10.19 בשעות הצהרים נסעו הנאשם ואסף בהנחיית נאשם 1 בשני כלי רכב בכביש המנהרות לכיוון חברון, במטרה לרכוש את הנשק.",העובדות וטענות הצדדים
6,ME-19-11-68008-187,אולם לאחר שרכבו של הנאשם נבדק בדיקה שגרתית על ידי המשטרה החליטו לדחות את העסקה למועד אחר.,העובדות וטענות הצדדים
7,ME-19-11-68008-187,ביום 30.10.19 שכרו הנאשם ואסף רכב מסוג קאיה נירו.,העובדות וטענות הצדדים
8,ME-19-11-68008-187,"למחרת, בתיאום ובהנחית נאשם 1, הגיע אסף לירושלים ברכב הקאיה והנאשם ברכב מסוג סקודה, ונסעו בשיירה בהובלת הנאשם לכיוון חברון דרך כביש 60.",העובדות וטענות הצדדים
9,ME-19-11-68008-187,בצומת בית חגי פנו ונכנסו לחברון.,העובדות וטענות הצדדים
10,ME-19-11-68008-187,"בחברון פגש אסף סוחר נשק שזהותו אינה ידועה ורכש ממנו רובה מסוג M-16 ומחסנית ובה 7 כדורים תואמים, ואלה הוסלקו בהנחיית נאשם 1 ובסיוע הנאשם ברכב הקאיה.",העובדות וטענות הצדדים
11,ME-19-11-68008-187,"בהמשך עשו הנאשם ואסף את דרכם חזרה מחברון בדרכים שונות, אולם אסף נעצר על ידי המשטרה במחסום המנהרות לאחר חיפוש שבו התגלו הנשק והתחמושת.",העובדות וטענות הצדדים
12,ME-19-11-68008-187,"הצדדים הגיעו להסדר טיעון לפיו המאשימה תבקש לגזור על הנאשם עונש שלא יעלה על 14 חודשי מאסר בפועל, והסניגוריה תטען לעונש מאסר בעבודות שירות בכפוף לחוות דעת הממונה ולעונשים נלווים.",העובדות וטענות הצדדים
13,ME-19-11-68008-187,"ב""כ הנאשם טען כי מדובר בתיק מורכב שהיו בו חסיונות רבים.",העובדות וטענות הצדדים
14,ME-19-11-68008-187,"הוא ציין כי חלקו של הנאשם מצומצם ביחס למעורבים האחרים בפרשה, וכי העובדות המיוחסות לו אינן ברף גבוה של חומרה והנאשם לא היה הגורם לקשירת הקשר.",העובדות וטענות הצדדים
15,ME-19-11-68008-187,"עוד נטען כי תסקיר שירות המבחן שהוגש בעניינו של הנאשם חיובי, עולה ממנו כי הנאשם גדל במשפחה נורמטיבית ואינו נטוע בעולם העברייני.",העובדות וטענות הצדדים
16,ME-19-11-68008-187,לדברי הסניגור ערך השיקום הוא בעל משקל בכורה ויש להעדיפו על פני שיקולים אחרים.,העובדות וטענות הצדדים
17,ME-19-11-68008-187,"במקרה זה סיכויי השיקום של הנאשם גבוהים, הוא לא ביצע עבירות שנתיים והשתתף בקבוצות טיפוליות.",העובדות וטענות הצדדים
18,ME-19-11-68008-187,"קצינת המבחן המליצה שלא לפגוע בתהליך, והנזק שבשליחת הנאשם למאסר יהיה גדול מהתועלת.",העובדות וטענות הצדדים
19,ME-19-11-68008-187,הסניגור ציין כי הנאשם הודה במיוחס לו ונטל אחריות.,העובדות וטענות הצדדים
20,ME-19-11-68008-187,"הוא שהה במעצר במשך 3 חודשים והדבר טלטל את חייו, ובנוסף היה באיזוק אלקטרוני במשך 6 חודשים.",העובדות וטענות הצדדים
21,ME-19-11-68008-187,הוא ביקש להימנע מהחזקת הנאשם למאסר.,העובדות וטענות הצדדים
22,ME-19-11-68008-187,הנאשם עצמו הביע חרטה על מעשיו.,העובדות וטענות הצדדים
23,ME-19-11-68008-187,"הוא הודה לשירות המבחן על הליווי והתמיכה, וציין כי הוא מאורס ועתיד להינשא בעוד חודשיים, וכי כיום הוא בוגר ומצוי במקום אחר.",העובדות וטענות הצדדים
24,ME-19-11-68008-187,"מתסקיר שירות המבחן עולה כי הנאשם יליד 1992, כיום כבן 29, סיים 12 שנות לימוד עם תעודת בגרות חלקית, מתגורר בטייבה עם משפחת מוצאו, מאורס מזה כשנתיים.",העובדות וטענות הצדדים
25,ME-19-11-68008-187,"הוא גדל במשפחה נורמטיבית המחזיקה בערכים חברתיים מקובלים, אשר עודדה לרכישת השכלה.",העובדות וטענות הצדדים
26,ME-19-11-68008-187,"ארוסתו בת 24, עובדת כאחות בבית חולים.",העובדות וטענות הצדדים
27,ME-19-11-68008-187,הנאשם הסביר כי נאשם 1 בתיק היה מעסיקו וכשפנה אליו וביקש את עזרתו הנאשם התקשה לסרב.,העובדות וטענות הצדדים
28,ME-19-11-68008-187,"על פי האמור בתסקיר הוא היה מודע לכך שמדובר בעסקת נשק, אך רק בעקבות מעצרו הבין את חומרת מעשיו ואת חלקו בביצוע העבירה.",העובדות וטענות הצדדים
29,ME-19-11-68008-187,"הנאשם חש בושה ואשמה על מעשיו, ולדבריו כיום הוא לומד להפעיל שיקול דעת בטרם קבלת החלטות, ולהימנע מקשרים שוליים.",העובדות וטענות הצדדים
30,ME-19-11-68008-187,קצינת המבחן התרשמה כי הנאשם נרתע מהתנהגותו ומודע לחומרת מעשיו ולהשלכותיהם השליליות ומביע נכונות לשאת בתוצאות מעשיו.,העובדות וטענות הצדדים
31,ME-19-11-68008-187,"הוא ללא עבר פלילי, בעל כוחות ויכולות לתפקוד תקין, מנהל אורח חיים תקין, מגלה יציבות תעסוקתית ומביע שאיפות להתקדם בחייו.",העובדות וטענות הצדדים
32,ME-19-11-68008-187,"קצינת המבחן המליצה להימנע משליחתו למאסר בפועל העלול לפגוע במצבו ולהגביר את חשיפתו לדפוסים עבריינים, ולהסתפק במאסר בעבודות שירות.",העובדות וטענות הצדדים
33,ME-19-11-68008-187,"כלי נשק הוא חפץ מסוכן, שהשימוש העיקרי בו הוא לצורך המתת אדם, גרימת פגיעה גופנית חמורה לאדם או איום בפגיעה כזו.",מתחם העונש ההולם
34,ME-19-11-68008-187,"אין צורך להכביר מילים באשר לסכנה הנשקפת מסחר והחזקה של כלי נשק הנעשית על ידי מי שאינם מורשים לכך, שלא למטרות ראויות כגון הגנה על בטחון המדינה או על שלום אזרחיה.",מתחם העונש ההולם
35,ME-19-11-68008-187,"למרבה הצער בשנים האחרונות אנו עדים כמעט מידי יום לאירועים של ירי ושימוש בנשק המביאים לקיפוח חייהם של רבים, לעיתים קרובות של חפים מפשע.",מתחם העונש ההולם
36,ME-19-11-68008-187,"באשר לפסיקה הנוהגת, עיינתי בפסקי הדין אליהם הפנו ב""כ הצדדים כמפורט לעיל, ובפסיקה נוספת.",מתחם העונש ההולם
37,ME-19-11-68008-187,אפנה לדוגמא לפסקי דין אלו:,מתחם העונש ההולם
38,ME-19-11-68008-187,"נסיבות ביצוע העבירה במקרה זה מתאפיינות בתכנון מראש, שהתבטא בתיאום בין המעורבים, בניסוי הראשון שלא הגיע לכלל ביצוע בשל בדיקת המשטרה ובשכירת רכב לצורך האירוע.",מתחם העונש ההולם
39,ME-19-11-68008-187,"הנשק המעורב הוא נשק תקני וארוך, שנשקפת ממנו סכנה רבה.",מתחם העונש ההולם
40,ME-19-11-68008-187,"מאידך, חלקו של הנאשם שבפני באירוע היה מצומצם.",מתחם העונש ההולם
41,ME-19-11-68008-187,"הוא נהג באחד משני כלי הרכב שנסעו לחברון, אולם על פי עובדות כתב האישום לא נטל כל חלק ברכישת הנשק והדבר נעשה על ידי אסף, שאינו נאשם בתיק זה, ובהנחיית נאשם 1.",מתחם העונש ההולם
42,ME-19-11-68008-187,לאחר רכישת הנשק הנאשם למעשה לא היה מעורב עוד באירוע.,מתחם העונש ההולם
43,ME-19-11-68008-187,"הוא ואסף נסעו בדרכים שונות, לא נטען לתיאום כלשהו ביניהם, הנשק והתחמושת לא היו כלל בידיו, ברכבו או בשליטתו של הנאשם.",מתחם העונש ההולם
44,ME-19-11-68008-187,עובדות אלו מציבות את הנאשם שבפני סמוך לרף התחתון של החומרה בעבירות המיוחסות לו.,מתחם העונש ההולם
45,ME-19-11-68008-187,"הנאשם צעיר כבן 29, ללא עבר פלילי, בעל עבר תעסוקתי ונורמטיבי, עומד להינשא לארוסתו מזה שנתיים.",נסיבות שאינן קשורות בביצוע העבירה
46,ME-19-11-68008-187,"כאמור, בתסקיר מסר כי ביצע את העבירה מתוך היענות ללחץ של מעסיקו, ועל רקע זה בוצעו העבירות, כאשר חלקו של הנאשם באירוע מינורי יחסית.",נסיבות שאינן קשורות בביצוע העבירה
47,ME-19-11-68008-187,"הנאשם שהה במעצר ממש כ-3 חודשים ובפיקוח אלקטרוני כ-6 חודשים, ולא נטען להפרות.",נסיבות שאינן קשורות בביצוע העבירה
48,ME-19-11-68008-187,באופן מעשי תקופת המעצר שקולה כנגד תקופה של מאסר בפועל שהנאשם ריצה כבר.,נסיבות שאינן קשורות בביצוע העבירה
49,ME-19-11-68008-187,הסניגור טען כי יש להעדיף את עקרון השיקום.,נסיבות שאינן קשורות בביצוע העבירה
50,ME-19-11-68008-187,"במקרה זה אינני סבורה שמדובר על שיקום, שכן העבירות המיוחסות לנאשם הן בגדר אירוע חד פעמי ולא נדרש ממנו הליך טיפולי משמעותי.",נסיבות שאינן קשורות בביצוע העבירה
51,ME-19-11-68008-187,"עם זאת, יש לזקוף לזכות הנאשם את שיתוף הפעולה עם שירות המבחן ואת כלל הנסיבות החיוביות כמפורט בתסקיר.",נסיבות שאינן קשורות בביצוע העבירה
52,ME-19-11-68008-187,"כאמור, הפסיקה עמדה על הצורך בענישה מחמירה בעבירות נשק, ובאופן עקרוני אני סבורה שיש מקום להטלת עונש מאסר בפועל ממש.",נסיבות שאינן קשורות בביצוע העבירה
53,ME-19-11-68008-187,"עם זאת, במקרה הנוכחי הנאשם שהה כבר במעצר ממש תקופה לא מבוטלת, בנוסף על תקופה של פיקוח אלקטרוני.",נסיבות שאינן קשורות בביצוע העבירה
54,ME-19-11-68008-187,"בנוסף, כאמור, מדובר באירוע חד פעמי שהנאשם נקלע אליו בלחץ מעבידו, ואשר חלקו בו היה מינורי ולא כלל כל אינטראקציה עם מוכר הנשק, החזקה או שליטה בנשק עצמו.",נסיבות שאינן קשורות בביצוע העבירה
55,ME-19-11-68008-187,בנסיבות אלו אני סבורה שניתן להסתפק בעונש של 9 חודשי מאסר שירוצו בעבודות שירות.,נסיבות שאינן קשורות בביצוע העבירה
56,ME-19-11-68008-187,לאור האמור אני דנה את הנאשם לעונש כמפורט להלן:,נסיבות שאינן קשורות בביצוע העבירה
57,ME-19-11-68008-187,9 חודשי מאסר בפועל שירוצה בעבודות שירות בהתאם לחוות דעת הממונה.,נסיבות שאינן קשורות בביצוע העבירה
58,ME-19-11-68008-187,על הנאשם להתייצב לריצוי עבודות השירות היום 30.9.21 שעה 10:00 במפקדת מחוז מרכז ברמלה.,נסיבות שאינן קשורות בביצוע העבירה
59,ME-19-11-68008-187,מאסר על תנאי ל-3 חודשים למשך 3 שנים על כל עבירת נשק או ניסיון לעבור עבירת נשק.,נסיבות שאינן קשורות בביצוע העבירה
60,ME-19-11-68008-187,"ניתן היום,  י' אב תשפ""א, 19 יולי 2021, בנוכחות הצדדים.",נסיבות שאינן קשורות בביצוע העבירה
61,ME-19-11-68008-187,זכות ערעור לבית המשפט העליון תוך 45 יום.,נסיבות שאינן קשורות בביצוע העבירה
62,ME-19-11-68008-187,"בעניין עריכה ושינויים במסמכי פסיקה, חקיקה ועוד באתר נבו – הקש כאן",נסיבות שאינן קשורות בביצוע העבירה
