,verdict,text,part
0,ME-21-11-10713-895,"תפ""ח 10713-11-21 מדינת ישראל נ' קיברה(עציר) ואח'",בית המשפט המחוזי מרכז-לוד
3,ME-21-11-10713-895,בלאי קיברה (עציר),הנאשמים
4,ME-21-11-10713-895,שלמה בייך (עציר),הנאשמים
9,ME-21-11-10713-895,"חוק העונשין, תשל""ז-1977: סע'  29(ב), 144(ב), 244, 300(א), 311א, 379, 382",הנאשמים
10,ME-21-11-10713-895,"הנאשמים הורשעו על פי הודאתם, במסגרת הסדר טיעון דיוני שגובש בהליך גישור, בכתב אישום מתוקן, בו יוחס להם ביצוע בצוותא של עבירות רצח באדישות – עבירה על סעיף 300(א) ביחד עם סעיף 29(ב) לחוק העונשין, תשל""ז – 1977 (להלן: ""החוק""), שיבוש מהלכי משפט – עבירה על סעיף 244 ביחד עם סעיף 29(ב) לחוק, תקיפה בנסיבות מחמירות – עבירה על סעיף 379 ביחד עם סעיפים 382 ו-29(ב) לחוק ונשיאת נשק ותחמושת – עבירה על סעיף 144(ב) רישא וסיפא, ביחד עם סעיף 29(ב) לחוק.",כתב האישום המתוקן והסדר הטיעון
11,ME-21-11-10713-895,"על פי עובדות כתב האישום המתוקן, הנאשמים, אשר הינם חברים, הגיעו ביום 23.9.21, בסמוך לאחר השעה 23:30, להתארח בסוכה ברח' הגדנ""ע 6 בפתח תקוה.",כתב האישום המתוקן והסדר הטיעון
12,ME-21-11-10713-895,"בהמשך אותו הלילה, בסמוך לשעה 4:00, התגלע עימות בעניין כספי בין הנאשמים לבין אחד הנוכחים במקום, אפרים אבג'ה (להלן: ""אבג'ה"").",כתב האישום המתוקן והסדר הטיעון
13,ME-21-11-10713-895,במהלך העימות התפתחה קטטה.,כתב האישום המתוקן והסדר הטיעון
14,ME-21-11-10713-895,"הנאשמים היכו את אבג'ה, הנאשם 2 נגח בראשו בחוזקה והנאשם 1 אחז באבג'ה וניסה למנוע ממנו מלברוח.",כתב האישום המתוקן והסדר הטיעון
15,ME-21-11-10713-895,"אבג'ה ניסה לעזוב את המקום אך הנאשמים רדפו אחריו, תפסו אותו, הפילו אותו ארצה ובעטו בו בעודו שרוע על הרצפה.",כתב האישום המתוקן והסדר הטיעון
16,ME-21-11-10713-895,"נאשם 2 אף הטיח בעוצמה בגופו של אבג'ה קסדת אופנוע, עד שלבסוף הצליח אבג'ה להימלט.",כתב האישום המתוקן והסדר הטיעון
17,ME-21-11-10713-895,"לאחר מכן, בשעה 4:50 לערך, חזר אבג'ה למקום ברכב ובו שלושה נוספים, לרבות ניר צרויה ז""ל (להלן: ""המנוח""), על מנת לאסוף דבר מה שהשאיר אבג'ה במקום.",כתב האישום המתוקן והסדר הטיעון
18,ME-21-11-10713-895,אחד מנוסעי הרכב נשא בכיסו סכין.,כתב האישום המתוקן והסדר הטיעון
19,ME-21-11-10713-895,הנאשם 1 הבחין בהגעת הרכב ועדכן את הנאשם 2 בנוגע להגעת אבג'ה למקום.,כתב האישום המתוקן והסדר הטיעון
20,ME-21-11-10713-895,הרכב נעצר במרחק מה ואבג'ה יצא ממנו.,כתב האישום המתוקן והסדר הטיעון
21,ME-21-11-10713-895,"בשלב זה יצאו הנאשמים יחדיו בהפגנתיות לעבר אבג'ה, אשר באותו שלב עמד בצדו השני של הכביש, במטרה לירות בו.",כתב האישום המתוקן והסדר הטיעון
22,ME-21-11-10713-895,"נאשם 1 שלף מכיסו אקדח טעון והתקרב באופן מאיים לכיוונו של אבג'ה, בעודו אוחז במופגן באקדח.",כתב האישום המתוקן והסדר הטיעון
23,ME-21-11-10713-895,מיד לאחר מכן העביר הנאשם 1 את האקדח לנאשם 2.,כתב האישום המתוקן והסדר הטיעון
24,ME-21-11-10713-895,"משהבחין אבג'ה באקדח בידי הנאשמים, הסתובב והחל להתרחק מהם.",כתב האישום המתוקן והסדר הטיעון
25,ME-21-11-10713-895,בין לבין יצא המנוח מהרכב ושהה בסמוך לאבג'ה.,כתב האישום המתוקן והסדר הטיעון
26,ME-21-11-10713-895,"הנאשם 2 ירה מספר יריות מהאקדח שמסר לו נאשם 1 לעבר אבג'ה, כאשר הם שווי נפש לאפשרות גרימת מותו של אבג'ה או המנוח.",כתב האישום המתוקן והסדר הטיעון
27,ME-21-11-10713-895,"שתיים מהיריות פגעו במנוח, ששהה בסמוך לאבג'ה, האחת בירך, והשנייה בבית החזה, כאשר הקליע נכנס בשליש העליון של הזרוע הימנית ומשם עבר דרך בית החזה והגו ויצא מבית החזה השמאלי, גרם לפגיעה באבי העורקים ובריאות וכתוצאה מכך מת המנוח במקום.",כתב האישום המתוקן והסדר הטיעון
28,ME-21-11-10713-895,"בשלב כלשהו, לאחר מותו של המנוח, החזיק אבג'ה אלה מתקפלת בידו.",כתב האישום המתוקן והסדר הטיעון
29,ME-21-11-10713-895,"מיד לאחר הירי ברחו הנאשמים רגלית לביתו של חבר בקרית אונו, ומשם נסעו עם שני חברים למלון בטבריה, על מנת להסתתר שם, ונרשמו במלון תחת זהות של אחר.",כתב האישום המתוקן והסדר הטיעון
30,ME-21-11-10713-895,"במהלך מנוסתם לטבריה, או בסמוך לכך, החביאו הנאשמים את האקדח ושרפו את הבגדים שלבשו במהלך הרצח, באמצעות בקבוק דלק שהיה ברשותם.",כתב האישום המתוקן והסדר הטיעון
31,ME-21-11-10713-895,"הסדר הטיעון שהוצג לא כלל הסכמות עונשיות, אך המאשימה הבהירה כי מתחם הענישה לו תטען בעניינו של נאשם 1 יהיה נמוך יותר מהמתחם שייטען בעניינו של נאשם 2.",כתב האישום המתוקן והסדר הטיעון
32,ME-21-11-10713-895,"המאשימה ביקשה לקבל תסקיר נפגע עבירה ביחס לבני משפחתו של המנוח, וציינה כי בני המשפחה מתנגדים להסדר הטיעון שהוצג.",כתב האישום המתוקן והסדר הטיעון
33,ME-21-11-10713-895,"התסקיר מיום 10.10.23, שבוסס על השיח עם הוריו של המנוח, עם אחיו ועם אחותו, ועל מסמכים רפואיים בעניינה של אם המנוח, מתאר תמונה קשה מנשוא, של משפחה מגובשת, אוהבת, תומכת ומאוחדת, אשר עולמה חרב עליה בן ליל.",תסקיר נפגע העבירה  
34,ME-21-11-10713-895,"מותו הפתאומי והאלים של המנוח, פער חלל גדול בחיי כל אחד מהם, ובכולם כמשפחה, והותיר אותם כואבים, עצובים, אבלים ומתגעגעים.",תסקיר נפגע העבירה  
35,ME-21-11-10713-895,"הם חיים בחוויה של קטיעה ושבר של רצף חייהם, ואובדן ההווי המשפחתי ושמחת החיים.",תסקיר נפגע העבירה  
36,ME-21-11-10713-895,"המנוח היה בן 32 במותו, ותואר על ידי בני המשפחה כרוח החיה והסוחפת בבית, מלא שמחת חיים וחיוניות.",תסקיר נפגע העבירה  
37,ME-21-11-10713-895,"בקרב בני המשפחה היה בעל תפקיד ייחודי, והיה מכוון לשמירה על המשפחה מאוחדת ומגובשת, ובאופן קבוע ארגן את ארוחות החג וימי ההולדת.",תסקיר נפגע העבירה  
38,ME-21-11-10713-895,"מאז מותו, כל חג, אירוע וציון דרך, מאבד מטעמו וממשמעותו.",תסקיר נפגע העבירה  
39,ME-21-11-10713-895,"הוא היה מוקף בחברים ואהוב על ידם, ניהל מערכת יחסים זוגית ממושכת טרם מותו, הקים עסק עצמאי וחווה הצלחה מקצועית גדולה וסיפוק רב מכך.",תסקיר נפגע העבירה  
40,ME-21-11-10713-895,"מותו הותיר אחריו בקרב בני המשפחה חוויה של ריק, חוסר ערך ואבדן המשמעות שהייתה לחייהם ולשלמות המשפחה.",תסקיר נפגע העבירה  
41,ME-21-11-10713-895,"הבית, שאופיין בשמחה, חום והנאה, הפך למקום של יגון ותזכורת לכאב העדרו.",תסקיר נפגע העבירה  
42,ME-21-11-10713-895,"חדרו של המנוח בבית ההורים נותר כפי שהיה, מבלי שאיש נכנס אליו.",תסקיר נפגע העבירה  
43,ME-21-11-10713-895,התסקיר מוסיף ומתאר את הפגיעה האינדיווידואלית שנגרמה לכל אחד מבני המשפחה.,תסקיר נפגע העבירה  
44,ME-21-11-10713-895,"הפגיעות קשות וקורעות לב, ועל מנת שלא לפגוע בצנעת הפרט נתאר את תמציתן בלבד.",תסקיר נפגע העבירה  
45,ME-21-11-10713-895,"אביו של המנוח, שתיאר בגאווה ובאהבה את דמותו ואת סגולותיו של בנו האהוב, נדרש להשתמש במנגנון הגנה של ניתוק רגשי, על מנת לשאת את הטראומה מבלי להיות בהצפה רגשית קשה.",תסקיר נפגע העבירה  
46,ME-21-11-10713-895,"הוא מתיש את עצמו בעשייה ובעבודה בלתי פוסקת, והנינוחות שאפיינה אותו בעבר איננה עוד.",תסקיר נפגע העבירה  
47,ME-21-11-10713-895,אמו של המנוח מצויה בקריסה פיזית ונפשית.,תסקיר נפגע העבירה  
48,ME-21-11-10713-895,"כל ניסיונותיה לחזור ולנהל שגרת חיים רגילה כשלו, ולפני כחצי שנה חוותה התמוטטות פיזית ונפשית, ומאז אינה מתפקדת כלל.",תסקיר נפגע העבירה  
49,ME-21-11-10713-895,"כאבה הנפשי נחווה כבלתי פוסק, ללא הפוגה או ניתוק שיאפשר לה לנוח ולצבור כוחות.",תסקיר נפגע העבירה  
50,ME-21-11-10713-895,"אחיו הגדול של המנוח תיאר כיצד בעקבות מות אחיו חדל לתפקד במקום העבודה, עד שאיבד את עבודתו ונדרש להתמודד עם קשיים כלכליים משמעותיים.",תסקיר נפגע העבירה  
51,ME-21-11-10713-895,"מאז מות המנוח הוא אינו מצליח להפיק הנאה מפעילויות חברתיות ומשפחתיות, הוא איבד את המוטיבציה שהייתה לו בעבר לעשייה בתחומים רבים, וגם מערכת היחסים הזוגית שלו נפגעה.",תסקיר נפגע העבירה  
52,ME-21-11-10713-895,"אחותו של המנוח, בת גילו שגדלה עמו וראתה בו את האדם הקרוב אליה ביותר, תיארה חוויה של שבר עמוק שנפער בחייה.",תסקיר נפגע העבירה  
53,ME-21-11-10713-895,"מאז מותו היא הפכה לאדישה, כבויה ומנותקת, כאילו חומה מפרידה בינה לבין כל סובביה.",תסקיר נפגע העבירה  
54,ME-21-11-10713-895,"על רקע זה נפגעו לא רק קשריה החברתיים הענפים, אלא גם יחסיה עם ילדיה ועם בן זוגה.",תסקיר נפגע העבירה  
55,ME-21-11-10713-895,"היא אינה מצליחה לנתב משאבים להשקעה בעבודתה, ואינה מצליחה למצות את יכולותיה בתחום הכלכלי והתעסוקתי.",תסקיר נפגע העבירה  
56,ME-21-11-10713-895,"אובדנו של המנוח בנסיבות טראומטיות, פתאומיות, אכזריות ואלימות, הותיר את בני משפחתו עם כאב עמוק וגעגועים שאינם מרפים, ערער את מצבם הרגשי, יצר טלטלה בדינמיקה המשפחתית ופגע בתפקודם ובבריאותם.",תסקיר נפגע העבירה  
57,ME-21-11-10713-895,"הם מאמינים כי אין עונש שיכול לפצותם על האובדן הקשה, אולם סבורים כי ענישה מחמירה של הנאשמים עשויה להחזיר להם, ולו במעט, תחושת ביטחון וצדק, תיתן להם תחושה של הכרה מסוימת בסבלם ועשויה ליצור אצלם הקלה מסוימת וסיכוי לארגן מחדש את חייהם.",תסקיר נפגע העבירה  
58,ME-21-11-10713-895,"עורכת התסקיר ממליצה על הטלת פיצוי כספי משמעותי למשפחת המנוח, כמסר של הכרה במשמעות הפגיעה ובסבלם.",תסקיר נפגע העבירה  
59,ME-21-11-10713-895,"בטרם טענו ב""כ הצדדים לעונש שמענו את דבריו הכואבים והמרגשים של מר דור כהן, גיסו של המנוח, שנשא דברים בשם בני המשפחה כולם.",ראיות ועדויות לעונש 
60,ME-21-11-10713-895,"בדבריו, שיקף העד את הפגיעה הקשה שנגרמה לכל אחד מבני המשפחה, ולמשפחה כמכלול, כתוצאה ממותו הפתאומי והאכזרי של המנוח.",ראיות ועדויות לעונש 
61,ME-21-11-10713-895,עוד תיאר בדבריו את דמותו של המנוח כאדם אהוב ואהוד אשר תרם לזולת בכל הזדמנות והביא לעולם רק טוב.,ראיות ועדויות לעונש 
62,ME-21-11-10713-895,לאחר מותו זכה לכך שחבריו הרבים הקימו לזכרו בהתנדבות ובאהבה בית מדרש בעיר מגוריו.,ראיות ועדויות לעונש 
63,ME-21-11-10713-895,"עוד ציין העד כי המשפחה התנגדה תחילה להסדר הטיעון שגובש, אך כעת, משהוצג ההסדר, מבקשים בני המשפחה למצות במסגרתו את הדין עם הנאשמים.",ראיות ועדויות לעונש 
64,ME-21-11-10713-895,"בנוסף, הוגשו לעיוננו כראיות לעונש גיליונות הרישום הפלילי של הנאשמים.",ראיות ועדויות לעונש 
65,ME-21-11-10713-895,"מגיליון ההרשעות של הנאשם 1 [ע/1] עולה כי לחובתו 9 הרשעות קודמות במגוון רחב של עבירות רכוש ואלימות, אותן ביצע מאז היותו קטין ולאורך כל שנות חייו הבוגרים.",ראיות ועדויות לעונש 
66,ME-21-11-10713-895,"מאסר ראשון, למשך 8 וחצי חודשים הוטל עליו בשנת 2014, לאחר שהורשע בעבירת תקיפה וגרימת חבלה בצוותא ומאז נשא בארבע תקופות מאסר נוספות בגין עבירות תקיפה, איומים, גניבה והתפרצות, הארוכה בהן למשך 15 חודשים.",ראיות ועדויות לעונש 
67,ME-21-11-10713-895,"מאסרים מותנים שהוטלו עליו בעבר לא הרתיעו אותו, ובתי המשפט נדרשו להפעילם פעם אחר פעם, לאחר שהופרו על ידו.",ראיות ועדויות לעונש 
68,ME-21-11-10713-895,"ממאסרו האחרון שוחרר ביום 28.7.21, ובטרם חלפו חודשיים ממועד השחרור, הסתבך באירוע הקשה בו עוסקים אנו כעת.",ראיות ועדויות לעונש 
69,ME-21-11-10713-895,"עברו הפלילי של הנאשם 2 חמור לא פחות, ושמא חמור יותר מזה של נאשם 1.",ראיות ועדויות לעונש 
70,ME-21-11-10713-895,"אמנם לחובתו ארבע הרשעות קודמות בלבד [ראו גיליון הרישום ע/2], אך עבירות האלימות בהן הורשע חמורות יותר, ועונשי המאסר בהם נשא בעבר היו לפיכך משמעותיים יותר.",ראיות ועדויות לעונש 
71,ME-21-11-10713-895,"כך, בשנת 2013, הורשע בעבירת חבלה כשהעבריין מזוין, ונדון ל-18 חודשי מאסר בפועל.",ראיות ועדויות לעונש 
72,ME-21-11-10713-895,"בהמשך, בשנת 2016, הורשע בניסיון שוד בנסיבות מחמירות ובקשירת קשר לפשע ונשלח לשלוש שנות מאסר, תקופה שכללה הפעלה של מאסר מותנה שהיה תלוי ועומד לחובתו.",ראיות ועדויות לעונש 
73,ME-21-11-10713-895,"בהמשך נדון פעמיים נוספות לעונשי מאסר בפועל, האחרונה, הרשעה משותפת לו ולנאשם 1, למשך 12 חודשים, בגין עבירות רכוש.",ראיות ועדויות לעונש 
74,ME-21-11-10713-895,"ממאסר אחרון זה שוחרר ביום 4.5.21, וכעבור חודשים ספורים בלבד שב והסתבך בפלילים, באירוע החמור בו עסקינן.",ראיות ועדויות לעונש 
75,ME-21-11-10713-895,עוד הזכירה את השבר והחורבן שהמיטו מעשיהם על בני משפחתו של המנוח.,טיעוני הצדדים 
76,ME-21-11-10713-895,"באשר להסדר הטיעון שגובש הבהירה ב""כ המאשימה כי ההסדר הדיוני בדבר תיקון כתב האישום, מעבירה של רצח בכוונה לרצח באדישות, נבע מקושי ראייתי שמשמעותו לובנה במסגרת הליך הגישור, והביאה לתיקון המוסכם.",טיעוני הצדדים 
77,ME-21-11-10713-895,"גם לאחר התיקון, הורשעו הנאשמים בעבירה החמורה בספר החוקים – עבירת הרצח – אשר נועדה להגן של הערך של קדושת החיים.",טיעוני הצדדים 
78,ME-21-11-10713-895,"עבירה זו, של רצח באדישות, עמדה בליבת הרפורמה בעבירות ההמתה, במסגרתה תויג מבצע עבירת המתה באדישות באות הקין של הגדרתו כרוצח, ואף העונש המרבי הוחמר לעונש של מאסר עולם, בשונה מהתיוג הקודם תחת עבירת ההריגה, שלצידה עמד עונש מרבי של 20 שנות מאסר.",טיעוני הצדדים 
79,ME-21-11-10713-895,"על פי עמדת המאשימה, יש לקבוע כי מעשיהם של הנאשמים מצויים ברמת החומרה הגבוהה ביותר בגדרה של עבירת הרצח באדישות, ""הדרגה שקרובה לרצח בכוונה"" כדבריה, וזאת לנוכח נסיבות ביצוע העבירה.",טיעוני הצדדים 
80,ME-21-11-10713-895,"הנאשמים ירו בצוותא באדם לא חמוש, בעודם יורים לעבר אדם אחר, אשר בדרך נס לא נפגע אף הוא, והכל בשל וויכוח כספי של מה בכך.",טיעוני הצדדים 
81,ME-21-11-10713-895,"יתרה מכך, מדובר היה באירוע מתגלגל והנאשמים יכלו לעצור ולהימנע מהסלמת המצב בכל שלב ושלב.",טיעוני הצדדים 
82,ME-21-11-10713-895,"תחילה הרי היכו הם את אבג'ה, ועל אף שניסה להימלט רדפו אחריו, הפילו אותו והמשיכו להכותו.",טיעוני הצדדים 
83,ME-21-11-10713-895,"בהמשך, לאחר ששב למקום, יצאו בהפגנתיות כלפיו עם האקדח, והנאשם 2 אף ירה לעברו מספר יריות, שגרמו למות המנוח.",טיעוני הצדדים 
84,ME-21-11-10713-895,"גם לאחר הירי, לא עצרו הנאשמים לבדוק מה קרה ולהזעיק עזרה, אלא נמלטו מהמקום, החביאו את האקדח, שרפו את בגדיהם והסתתרו במלון בטבריה.",טיעוני הצדדים 
85,ME-21-11-10713-895,"הנזק שנגרם בגין מעשיהם כה קשה עד שאינו ניתן לכימות, הן בגדיעת מסלול חייו של המנוח והן בחורבן שהותיר מותו בקרב בני משפחתו, מכריו וחבריו, כמתואר בתסקיר ביחס לנפגעי העבירה.",טיעוני הצדדים 
86,ME-21-11-10713-895,"מדובר, אפוא, באירוע המשיק מבחינת חומרתו לעבירה של רצח בכוונה, ועל העונש לתת לכך ביטוי, כמו גם לכלל העבירות הנלוות בהן הורשעו הנאשמים.",טיעוני הצדדים 
87,ME-21-11-10713-895,"ב""כ המאשימה הגישה אסופת פסיקה המשקפת בעיניה את הענישה הנוהגת, והדגישה את מגמת ההחמרה בענישה בעבירת הרצח באדישות, המתחייבת לנוכח פסיקת בית המשפט העליון.",טיעוני הצדדים 
88,ME-21-11-10713-895,"בהתאם להסדר, ביקשה התובעת לקבוע מתחמי ענישה שונים לכל אחד מהנאשמים, שכן הנאשם 2 הוא זה שלחץ על הדק האקדח וגרם ישירות למותו של המנוח, כאשר בשלב הירי לא אחז עוד הנאשם 1 בנשק.",טיעוני הצדדים 
89,ME-21-11-10713-895,"עם זאת, הבהירה כי הפער במתחמים לא צריך להיות רב, משום שאחריותו של הנאשם 1 לאירועים קרובה מאד לזו של שותפו.",טיעוני הצדדים 
90,ME-21-11-10713-895,"נאשם 1 הוא זה שנשא את האקדח לעבר המפגש עם אבג'ה, לאחר שובו של זה לזירה, הוא ששלף אותו מכיסו והוא שמסר אותו לנאשם 2 על מנת שיירה באבג'ה.",טיעוני הצדדים 
91,ME-21-11-10713-895,על רקע זה עתרה המאשימה לקבוע בעניינו של נאשם 1 מתחם עונש הולם הנע בין 20 ל-25 שנות מאסר ובעניינו של נאשם 2 מתחם של 22 עד 26 שנות מאסר.,טיעוני הצדדים 
92,ME-21-11-10713-895,"את העונש של כל אחד מהם ביקשה למקם באמצע המתחם, וזאת לנוכח העבר הפלילי המכביד ושיקולי הרתעת היחיד והרבים.",טיעוני הצדדים 
93,ME-21-11-10713-895,"לפיכך, ביקשה להטיל על הנאשם 2 עונש של 23.5 שנות מאסר ועל הנאשם 2 – 25 שנות מאסר, וזאת לצד מאסר מותנה ופיצוי לבני משפחת המנוח בסכום המרבי הקבוע בחוק.",טיעוני הצדדים 
94,ME-21-11-10713-895,"בא כוחו המלומד של נאשם 1 הדגיש בדבריו את עצמת הקושי הראייתי שהתגלה בהליך הגישור, וביקש על כן לייחס משקל רב לבחירתם של הנאשמים להודות במיוחס להם, ליטול אחריות ולחסוך את הצורך בשמיעת העדים.",טיעוני הצדדים 
95,ME-21-11-10713-895,"עוד התייחס להשתלשלות האירועים המפורטים בכתב האישום המתוקן, והדגיש כי הנאשם 1 כלל לא הכיר את המנוח ולא התכוון בשום שלב לפגוע בו.",טיעוני הצדדים 
96,ME-21-11-10713-895,"הנאשם הגיע למקום על מנת לציין את החג בקרב חבריו, ולא על מנת להשתתף באירוע אלים, ומותו הטראגי של המנוח התרחש רק לאחר שאבג'ה בחר לחזור למקום האירוע, ביחד עם חבריו, כאשר אחד מהם חמוש בסכין, וכשבידי אבג'ה נתפסה אלה לאחר הרצח.",טיעוני הצדדים 
97,ME-21-11-10713-895,"בנוסף, התייחס הסנגור המלומד לנסיבותיו האישיות של הנאשם, אשר הגיע מרקע סוציו-אקונומי מורכב, והסתבך מגיל צעיר בפלילים בשל היעדר תמיכה משפחתית.",טיעוני הצדדים 
98,ME-21-11-10713-895,"לאחר שחרורו ממאסרו האחרון הוא ביקש לשקם את חייו ולפתוח דף חדש, אך הסתבך, ללא תכנון מוקדם, באירוע האלים שלפנינו.",טיעוני הצדדים 
99,ME-21-11-10713-895,"הוא עצמו אף לא ביצע את הירי, למרות שיכול היה לעשות כן כשהאקדח היה בידו, ועל כן יש לקבוע פער משמעותי יותר בינו לבין הנאשם 2 בכל הנוגע למתחם הענישה.",טיעוני הצדדים 
100,ME-21-11-10713-895,"ב""כ הנאשם 1 הגיש פסיקה מטעמו וביקש לקבוע לגבי מרשו מתחם של 8 עד 14 שנות מאסר, ולהטיל עונש המצוי ברף התחתון של המתחם.",טיעוני הצדדים 
101,ME-21-11-10713-895,"ב""כ המלומד של הנאשם 2, לאחר שהביע תנחומיו הכנים לפני בני משפחת המנוח, התייחס בדבריו לנסיבותיו האישיות של מרשו, לנסיבות ביצוע העבירה ולפסיקה הנוהגת.",טיעוני הצדדים 
102,ME-21-11-10713-895,"באשר לנסיבות האישיות ציין כי מדובר בבחור צעיר כבן 30, בעל השכלה של 12 שנות לימוד מבית ספר מקצועי, הסובל מאסטמה קשה.",טיעוני הצדדים 
103,ME-21-11-10713-895,"מגיל צעיר יצא לעבוד ולפרנס את בני משפחתו, ולא זכה למסגרת תומכת.",טיעוני הצדדים 
104,ME-21-11-10713-895,"בני המשפחה סבלו מקשיים כלכליים והנאשם עבד בעבודות כפיים מזדמנות על מנת לסייע, אך כיום איש מבני המשפחה לא ליווה את הנאשם לאורך הדיונים בעניינו.",טיעוני הצדדים 
105,ME-21-11-10713-895,"בכל הנוגע לנסיבות ביצוע העבירה, ביקש הסנגור המלומד לשכנע כי עובדות כתב האישום מצביעות על קרבה מסוימת לסייג ההגנה העצמית, המצדיקה התחשבות.",טיעוני הצדדים 
106,ME-21-11-10713-895,"בתוך כך הזכיר את העובדה כי אבג'ה חזר למקום עם שלושה אחרים, כשלאחד מהם סכין בכיסו, וכי לאחר מעשה נתפסה אצל אבג'ה אלה מתקפלת, המעידה על כך שהיה ערוך לעימות נוסף.",טיעוני הצדדים 
107,ME-21-11-10713-895,עוד ציין כי נאשם 2 לא הצטייד מראש בכלי הנשק ולא תכנן את האירוע.,טיעוני הצדדים 
108,ME-21-11-10713-895,"באשר לעמדת הפסיקה, צירף ב""כ הנאשם 2 טבלת פסיקה המשקפת בעיניו רף ענישה נמוך מזה המבוקש על ידי המדינה, וביקש באמצעותו לקבוע מתחם ענישה הנע בין 15 ל-20 שנות מאסר, ועונש שלא יעלה על 18 שנות מאסר.",טיעוני הצדדים 
109,ME-21-11-10713-895,"לבסוף, הביעו שני הנאשמים את צערם על המעשים שביצעו ועל תוצאותיהם, כאשר הנאשם 2 אף הרחיב בדבריו, פנה לבני משפחת המנוח והביע חרטתו על שאירע.",טיעוני הצדדים 
110,ME-21-11-10713-895,את דברינו נפתח במסר אישי לבני משפחתו של המנוח.,דיון והכרעה
111,ME-21-11-10713-895,"אין מילים שבכוחן להפיג את הכאב על אובדנו ואין בעונש שיוטל על אלו שקיפחו את חייו בטרם עת כדי לעמעם את הגעגוע, את תחושת האובדן ואת החלל שהותיר אחריו ניר ז""ל, אהוב לבכם.",דיון והכרעה
112,ME-21-11-10713-895,"מבלי לגרוע מדברים אלה, דעו לכם שמתוך תיאורי השיחות שערכתם עם עורכת התסקיר, ומדבריו המרגשים של הגיס דור שהעיד לפנינו, הצטיירה לפנינו דמותו של ניר, בן, אח ודוד אוהב, מסור וערכי, בחור צעיר שכל עתידו לפניו, ואשר היה אהוב ואהוד על כל הסובבים אותו.",דיון והכרעה
113,ME-21-11-10713-895,"זכרו לא יישכח, ולמען זכרו נאחל ונבקש כי תיוותרו משפחה מלוכדת, אוהבת ותומכת, ותסייעו זה לזה במלאכת השיקום וההתאוששות הארוכה והקשה.",דיון והכרעה
114,ME-21-11-10713-895,"ועתה, לנאשמים שלפנינו ולעונש הראוי להם.",דיון והכרעה
115,ME-21-11-10713-895,מתחם העונש ההולם – הפגיעה בערכים המוגנים ונסיבות ביצוע העבירות,דיון והכרעה
116,ME-21-11-10713-895,כמצוות המחוקק עלינו לקבוע תחילה באשר לכל אחד מהנאשמים את מתחם העונש ההולם למעשיו.,דיון והכרעה
117,ME-21-11-10713-895,"קיימת אמנם אבחנה חשובה בין השניים, שכן רק אחד מהם ירה באקדח וגרם ישירות למותו של המנוח, אך נפתח בנסיבות הכורכות את השניים יחדיו ומעידות על חומרת מעשיהם המשותפים.",דיון והכרעה
118,ME-21-11-10713-895,"תחילתו של האירוע בליל חג, בו הגיעו הנאשמים להתארח בסוכה אצל מכריהם.",דיון והכרעה
119,ME-21-11-10713-895,"במהלך הלילה התגלע בינם לבין אותו אבג'ה עימות בעניין כספי, שטיבו לא הובהר בגדרו של כתב האישום המתוקן.",דיון והכרעה
120,ME-21-11-10713-895,"והנה, בילוי לילי בסוכת חג בבית מכרים, ומחלוקת כספית כזו או אחרת, הסלימו במהירה לקטטה אלימה ביותר במהלכה תקפו הנאשמים יחדיו, באופן אלים וברוטאלי, את אבג'ה, עד שהצליח להימלט מידם.",דיון והכרעה
121,ME-21-11-10713-895,במהלך אותה תקיפה אלימה אחז נאשם 1 באבג'ה בעוד הנאשם 2 נוגח בחוזקה בראשו.,דיון והכרעה
122,ME-21-11-10713-895,"בהמשך, ניסה אבג'ה להימלט, אך הנאשמים רדפו אחריו, תפסו אותו, הפילו אותו ארצה ובעטו בו בעודו שרוע על הרצפה.",דיון והכרעה
123,ME-21-11-10713-895,"נאשם 2 אף הטיח בעוצמה בגופו של אבג'ה קסדת אופנוע, בטרם הצליח זה האחרון להימלט על נפשו.",דיון והכרעה
124,ME-21-11-10713-895,"כבר במעשים אלו פגעו הנאשמים פגיעה קשה בערכים חברתיים בסיסיים, הדוחים מכל וכל הפעלת אלימות לצורך יישוב סכסוכים, כספיים או אחרים.",דיון והכרעה
125,ME-21-11-10713-895,"הנאשמים חברו יחדיו לפגוע בשלומו הגופני והנפשי של אבג'ה, פגיעה ממשית, תקפו אותו בעוצמה רבה, מנעו ממנו לנוס מהמקום, הפילו אותו ובעטו בו תוך שהוא שרוע על הרצפה, כאילו מדובר בכלי אין חפץ בו ולא באדם.",דיון והכרעה
126,ME-21-11-10713-895,"הגדיל לעשות נאשם 2, אשר נגח בראשו של אבג'ה בחוזקה ובהמשך גם הטיח בגופו בעצמה קסדת אופנוע.",דיון והכרעה
127,ME-21-11-10713-895,"אלא שלמרבה הצער ושברון הלב, בכך לא תמו מעשיהם האלימים של הנאשמים באותו לילה מר.",דיון והכרעה
128,ME-21-11-10713-895,"כתב האישום המתוקן מתאר כי כעבור פחות משעה, חזר אבג'ה, ועמו שלושה נוספים, על מנת לאסוף דבר מה שהשאיר במקום, ומשהבחינו הנאשמים באבג'ה יוצא מהרכב בצדו השני של הכביש, יצאו הם יחדיו בהפגנתיות לעברו, במטרה לירות בו.",דיון והכרעה
129,ME-21-11-10713-895,"השניים הצטיידו אפוא באקדח, עובר לחלקו השני של האירוע.",דיון והכרעה
130,ME-21-11-10713-895,"כתב האישום אינו מפרט האם הגיעו השניים למקום מלכתחילה כשאקדח ברשותם או שמא דאגו להצטייד בו לאחר הקטטה הראשונית עם אבג'ה, אך יהיו פני הדברים אשר יהיו, מדובר על נאשמים אשר נשאו על גופם אקדח טעון בשעת לילה מאוחרת בטבורה של עיר, מתוך נכונות לעשות בו שימוש כלפי יריב פוטנציאלי.",דיון והכרעה
131,ME-21-11-10713-895,"מדובר, כבר בהיבט זה, בפגיעה משמעותית נוספת בערכים החברתיים הבסיסיים ביותר, אלו שנועדו לשמור על חיי אדם, על שלמות הגוף והנפש ועל הסדר הציבורי.",דיון והכרעה
132,ME-21-11-10713-895,"והנה, לא רק שנשאו הם את הנשק הטעון על גופם, אלא שהנאשם 1 שלף אותו מכיסו, התקרב באופן מאיים לעבר אבג'ה, בעודו אוחז באקדח במופגן, ולאחר מכן העביר אותו לידיו של נאשם 2.",דיון והכרעה
133,ME-21-11-10713-895,"גם בשלב הזה ניסה אבג'ה לנתק מגע, וכשהבחין באקדח בידי הנאשמים, הסתובב והחל להתרחק מהם, אלא שהנאשמים, בנחישותם, לא נסוגו ממטרתם, ובעודם שווי נפש לאפשרות גרימת מותו של אבג'ה, או של המנוח ששהה באותה עת סמוך אליו, ירה נאשם 2 מספר יריות מהאקדח, לעברו של אבג'ה.",דיון והכרעה
134,ME-21-11-10713-895,שניים מהקליעים פגעו במנוח וגרמו למותו במקום.,דיון והכרעה
135,ME-21-11-10713-895,"במעשיהם אלה, ומתוך אדישות נפשעת כלפי ערכי היסוד הבסיסיים ביותר של החברה, ירו הנאשמים מנשק חם לעברו של יריבם, בגין סכסוך כספי כלשהו שזה אך נוצר, ולאחר שחבטו בו נמרצות זמן קצר קודם לכן.",דיון והכרעה
136,ME-21-11-10713-895,"באותם מעשים גרמו השניים למותו של המנוח, שגם אם נוכחותו במקום לא הייתה אקראית לחלוטין, שהרי הגיע למקום ביחד עם אבג'ה, הרי שלא נטל כל חלק פעיל בסכסוך או בעימות בין אבג'ה לנאשמים, ונקלע שלא בטובתו ושלא באשמתו לשדה הקטל.",דיון והכרעה
137,ME-21-11-10713-895,"בכך שמו הנאשמים קץ לפתיל חייו של המנוח, פגעו פגיעה שאין שנייה לה בערך היסוד של שמירה על חיי אדם, ושינו לנצח את מסלול חייהם של בני משפחתו, כמתואר בהרחבה בתסקיר שהוגש.",דיון והכרעה
138,ME-21-11-10713-895,"נזכיר, מבלי להרחיב, גם את מעשיהם של הנאשמים לאחר הירי, את בריחתם לטבריה, שריפת הבגדים והטמנת האקדח, הכל במטרה לשבש את החקירה ואת הליכי המשפט, אשר גם הם מדברים לחובתם, אך מטבע הדברים עיקר החומרה, לה נקדיש גם את עיקר דברנו, נעוצה בהצטיידות באותו אקדח, ובשימוש שעשו בו, בעודם אדישים לתוצאות הפוטנציאליות הקשות, שהתממשו במלואן במותו של המנוח.",דיון והכרעה
139,ME-21-11-10713-895,"נציין כי אנו ערים לכך שאחד מנוסעי הרכב שבו הגיעו אבג'ה והמנוח נשא בכיסו סכין ולכך שבשלב כלשהו, לאחר מותו של המנוח, החזיק אבג'ה אלה מתקפלת בידו, אך אין בנתונים אלה כדי להקהות ולו במקצת מחומרת מעשיהם של הנאשמים.",דיון והכרעה
140,ME-21-11-10713-895,מה גם שאין בכתב האישום המתוקן כל אינדיקציה לשימוש באותה סכין או אפילו לסברה כי הנאשמים היו ערים לקיומה בעת שירו לעברו של אבג'ה וגרמו למותו של המנוח.,דיון והכרעה
141,ME-21-11-10713-895,"למען הסר ספק, דוחים אנו מפורשות כל טענה בדבר קרבה כזו או אחרת לסייג ההגנה העצמית.",דיון והכרעה
142,ME-21-11-10713-895,"הנאשמים הם שתקפו נמרצות את אבג'ה בשלב הראשון, לאחר הקטטה שהתפתחה ביניהם, ואף הוסיפו להכותו למרות ניסיונותיו להימלט.",דיון והכרעה
143,ME-21-11-10713-895,"חזרתו של אבג'ה למקום, בלווית חבריו, מוסברת מפורשות בעובדות כתב האישום המתוקן בכך שביקש לאסוף דבר מה שהשאיר במקום (מדברי ב""כ הצדדים משתמע כי מדובר במכשיר הטלפון הנייד שלו).",דיון והכרעה
144,ME-21-11-10713-895,"אין בכתב האישום המתוקן, אשר אמור על פי הדין לשקף את מכלול הנסיבות הקשורות בביצוע העבירות כל אינדיקציה לכך שאבג'ה או מי מחבריו שבו למקום על מנת לבוא חשבון עם הנאשמים או להתעמת איתם בצורה כלשהי.",דיון והכרעה
145,ME-21-11-10713-895,"יתרה מכך, על פי עובדות כתב האישום המתוקן, היו אלא הנאשמים, ולא אבג'ה או מי מטעמו, שחידשו את העימות האלים.",דיון והכרעה
146,ME-21-11-10713-895,"ברגע שיצא אבג'ה מהרכב, יצאו הנאשמים יחדיו בהפגנתיות לעברו, במטרה לירות בו [ראו סעיף 9 לעובדות כתב האישום המתוקן], ומיד לאחר מכן מימשו מטרתם זו, למרות שאבג'ה הסתובב והחל להתרחק מהם כשהבחין באקדח [שם, סעיף 12].",דיון והכרעה
147,ME-21-11-10713-895,"לפיכך, מוטלת האחריות כולה על כתפי הנאשמים, ואין מתעוררת בעניינם טענת הגנה כלשהי, סייג, קרבה לסייג או צל צילה של קרבה כזו.",דיון והכרעה
148,ME-21-11-10713-895,"אכן, כתב האישום המתוקן, בשונה מזה המקורי, אינו מייחס לנאשמים עבירה של רצח בכוונה, ואין הוא כולל טענה כי הנאשמים התכוונו לגרום למותו של המנוח או למותו של אבג'ה.",דיון והכרעה
149,ME-21-11-10713-895,"הנאשמים הורשעו בעבירה של רצח באדישות, בכך שירו לעבר אבג'ה בעודם שווי נפש לאפשרות גרימת מותו של אבג'ה, או של המנוח ששהה לצידו, וגרמו למותו של המנוח.",דיון והכרעה
150,ME-21-11-10713-895,"אלא שמאז חוקקה הרפורמה בעבירות ההמתה צומצם עד מאד הפער בין מעשה המתה מכוון לבין כזה שנעשה מתוך אדישות, ובעוד בעבר הלא רחוק המתה מתוך אדישות חסתה תחת עבירת ההריגה, לצד מעשי המתה בקלות דעת, הרי שכיום נכללים מעשי המתה שכאלה תחת עבירת הרצח ""הבסיסית"", לצידם של מעשי ההמתה המכוונים.",דיון והכרעה
151,ME-21-11-10713-895,"בהתאם לכך אף העונש המרבי הקבוע לצד מעשים מעין אלה אינו עוד 20 שנות מאסר, אלא מאסר עולם, שאינו חובה, ולנוכח הוראת סעיף 311א לחוק רשאי בית המשפט במקרה שכזה להטיל על כל אחד מהם מאסר עולם לתקופה בלתי קצובה או מאסר לתקופה של עד 30 שנים.",דיון והכרעה
152,ME-21-11-10713-895,מה ראה המחוקק להחמיר במידה כה ניכרת – הן נורמטיבית הן עונשית – ביחס לממית האדיש?,דיון והכרעה
153,ME-21-11-10713-895,"על פני הדברים, ישנו פער איכותי בין הממית האדיש אשר במישור ההכרתי מודע לאפשרות גרימת התוצאה אך במישור החפצי לא אכפת לו אם הערך החברתי ייפגע אם לאו לבין הממית המתכוון החפץ בהתגשמות התוצאה.",דיון והכרעה
154,ME-21-11-10713-895,"ללמדך, כי כריכתן של עבירת ההמתה באדישות יחד עם עבירת ההמתה בכוונה אינה דבר של מה בכך.",דיון והכרעה
155,ME-21-11-10713-895,קביעת המחוקק משקפת אפוא שינוי עמוק שביקש לחולל ביחס להמתה באדישות.,דיון והכרעה
156,ME-21-11-10713-895,כפי שכתבתי במקום אחר:,דיון והכרעה
157,ME-21-11-10713-895,"עמדנו עד כה על הערכים החברתיים בהם פגעו הנאשמים, על עצמתה הגבוהה של הפגיעה באותם ערכים מוגנים ועל מכלול הנסיבות הקשורות לביצוע העבירה.",סקירת הפסיקה הנוהגת
158,ME-21-11-10713-895,"נשלים כעת את הפרמטרים הדרושים לצורך קביעת מתחם העונש ההולם בעניינם, בסקירת הפסיקה הנוהגת ביחס לרף הענישה, כפי שהתגבש בתקופה הקצרה שחלפה מאז אותו שינוי יסודי בתפיסה שהנהיגה הרפורמה בעבירות ההמתה.",סקירת הפסיקה הנוהגת
159,ME-21-11-10713-895,"בעניין חוג'יראת הנ""ל, הורשע המשיב 1, על פי הודאתו, ברצח באדישות, ואילו המשיב 2 הורשע בסיוע לאותו רצח.",סקירת הפסיקה הנוהגת
160,ME-21-11-10713-895,על רקע סכסוך בין משפחות הצטיידו השניים בנשק ונסעו בשעת לילה מאוחרת לכיוון שכונת המגורים של יריביהם.,סקירת הפסיקה הנוהגת
161,ME-21-11-10713-895,בשלב מסוים ירדו מהרכב והבחינו בשניים מבני המשפחה היריבה יושבים ברכב בשול הדרך.,סקירת הפסיקה הנוהגת
162,ME-21-11-10713-895,"המשיב 1 החליט לירות לעברם בכוונה להטיל בהם נכות או מום, או לגרום להם חבלה חמורה, כשהוא שווה נפש לאפשרות גרימת מותם.",סקירת הפסיקה הנוהגת
163,ME-21-11-10713-895,"המשיב 2 סייע לו בכך שאבטח אותו והקל עליו, בנוכחותו, לבצע את הירי.",סקירת הפסיקה הנוהגת
164,ME-21-11-10713-895,המשיב 1 ירה מספר יריות.,סקירת הפסיקה הנוהגת
165,ME-21-11-10713-895,אחד הכדורים פגע במנוח וגרם למותו.,סקירת הפסיקה הנוהגת
166,ME-21-11-10713-895,"בית המשפט המחוזי קבע בעניינו של משיב 1 מתחם ענישה הנע בין 18 ל-25 שנות מאסר בפועל, והטיל עליו עונש של 18 שנות מאסר.",סקירת הפסיקה הנוהגת
167,ME-21-11-10713-895,בית המשפט העליון קיבל את ערעור המדינה על קולת העונש והחמיר את עונשו של המשיב 1 ל-22 שנות מאסר בפועל.,סקירת הפסיקה הנוהגת
168,ME-21-11-10713-895,"הוסבר כי מדובר במעשים המצויים ברף העליון של מעשי רצח באדישות לנוכח השימוש בנשק חם, התכנון וההתמדה בתכנית העבריינית והנכונות לחיסול חשבונות על פגיעה בכבוד.",סקירת הפסיקה הנוהגת
169,ME-21-11-10713-895,"עוד ציין בית המשפט העליון כי מדובר בהחמרה מדודה בלבד בעונש, הן משום שמדיניות הענישה החדשה טרם התגבשה בעת מתן גזר דינו של בית המשפט קמא והן משום שערכאת הערעור אינה ממצה את הדין.",סקירת הפסיקה הנוהגת
170,ME-21-11-10713-895,אמרה זו נכונה הן לעניין חוג'יראת והן ביחס לפסקי הדין שקדמו לו ואשר יפורטו להלן.,סקירת הפסיקה הנוהגת
171,ME-21-11-10713-895,"נציין כי עיינו גם במספר לא מבוטל של גזרי דין שניתנו בתקופה האחרונה בבתי המשפט המחוזיים, אך לא מצאנו טעם להסתמך עליהם ולפרט בהרחבה את נסיבותיהם וזאת משני טעמים מרכזיים.",סקירת הפסיקה הנוהגת
172,ME-21-11-10713-895,"הראשון והעיקרי שבהם הנו כי אף אחד מהם אינו עוסק בנסיבות דומות לאלו שקיימות במקרה שלפנינו, דהיינו בעבירת המתה תוך הצטיידות ושימוש בנשק חם.",סקירת הפסיקה הנוהגת
173,ME-21-11-10713-895,"הטעם השני הנו כי לנוכח מועד מתן גזרי הדין, טרם שקללו הם באופן מלא את המדיניות שהוכתבה על ידי בית המשפט העליון, כפי שבאה לידי ביטוי מלא ומפורש בעניין חוג'יראת, ועל כל אחד ואחד מהם תלוי ועומד ערעור לבית המשפט העליון, אשר טרם הוכרע.",סקירת הפסיקה הנוהגת
174,ME-21-11-10713-895,"ראו, בהקשר זה, את גזרי הדין בתפ""ח (מרכז) 63183-07-21 מ""י נ' עיסא (20.7.23), תפ""ח (חיפה) 12421-08-20 מ""י נ' ברכאת (2.7.23), תפ""ח (ת""א) 56318-02-22 מ""י נ' טשלה (8.2.23), תפ""ח (ב""ש) 58841-11-19 מ""י נ' אשטה (6.12.22) ותפ""ח (ב""ש) 44105-09-19 מ""י נ' סמורז'בסקי (19.12.22).",סקירת הפסיקה הנוהגת
175,ME-21-11-10713-895,"עיינו כמובן באסופת הפסיקה רחבת ההיקף שהגישה לעיוננו ההגנה, אך לא מצאנו בה תמונה שונה מזו שהצטיירה עד כה.",סקירת הפסיקה הנוהגת
176,ME-21-11-10713-895,"נבהיר, בהקשר זה, כי לא ניתן עוד לטעמנו להסתמך על גזרי דין שניתנו קודם לרפורמה, כאשר על מעשי המתה באדישות חלשה עבירת ההריגה, גם אם קיים דמיון עובדתי מסוים למקרה שלפנינו, וזאת לנוכח הדברים שהובאו לעיל בעניין חוג'יראת, בדבר השלכת הרפורמה בעבירות ההמתה על הענישה המתחייבת בעבירה החדשה של רצח באדישות.",סקירת הפסיקה הנוהגת
177,ME-21-11-10713-895,"באשר ליתר גזרי הדין של בתי המשפט המחוזיים שהובאו שם, חלקם הם תולדה של הסדרי טיעון לעניין העונש, אשר מבטאים איזונים ראייתיים שאינם מאפשרים להקיש מהם לענייננו (תפ""ח (ב""ש) 50009-11-19 מ""י נ' בחיץ (10.3.22), תפ""ח (י-ם) 41461-05-21 מ""י נ' דבאש (28.2.23)), נסיבותיהם שונות באופן מהותי מהמקרה שלפנינו (תפ""ח (נצ') 16149-10-20 מ""י נ' אמארה (20.10.22) – דקירה בודדת בסכין, עניין דבאש הנ""ל – מכת פטיש) ומועד מתן גזרי הדין קודם למרבית ההלכות המנחות של בית המשפט העליון שהובאו לעיל.",סקירת הפסיקה הנוהגת
178,ME-21-11-10713-895,"נקודה אחרונה זו בולטת במיוחד בפסק הדין היחיד שהוגש שנסיבותיו דומות במידת מה לענייננו – תפ""ח (ב""ש) 49705-06-20 מ""י נ' מורי (27.12.21), בו נאלץ בית המשפט להסתמך לצורך קביעת המתחם אך ורק על פסיקה ביחס לעבירת ההריגה, היות וגזר הדין ניתן עוד בטרם נדונה ולו באופן ראשוני בבית המשפט העליון השפעת הרפורמה בעבירות ההמתה על הענישה בעבירות רצח באדישות.",סקירת הפסיקה הנוהגת
179,ME-21-11-10713-895,"עיון בפסקי הדין שהובאו לעיל, ואשר מדגימים את הקשת הרחבה של המקרים הבאים בגדר עבירת הרצח באדישות, ואת מדרג החומרה הרחב הנכלל בתוכה, מלמד כי בדומה לעניין חוג'יראת מצוי המקרה שלפנינו במדרג החומרה הגבוה של עבירה זו.",מתחם העונש ההולם – דברי סיכום והכרעה
180,ME-21-11-10713-895,"עקב סכסוך כספי שזה אך נולד, תקפו הנאשמים באכזריות ובברוטליות את אבג'ה, עד שהצליח להימלט מפניהם, ובהמשך, נשאו אקדח טעון, יצאו בהפגנתיות לעבר אבג'ה במטרה לירות בו, ולבסוף אף מימשו כוונתם זו, כאשר ירה הנאשם 2 לעבר אבג'ה, בעודם שווי נפש לאפשרות גרימת מותו שלו או של המנוח, ששהה לצדו.",מתחם העונש ההולם – דברי סיכום והכרעה
181,ME-21-11-10713-895,"נדגיש במיוחד את החומרה וההחמרה הנדרשת לנוכח עבירות הנשק שביצעו הנאשמים, אשר מצדיקות כשלעצמן, ובוודאי בנסיבות קשות מעין אלה, מענה עונשי חריף ומרתיע.",מתחם העונש ההולם – דברי סיכום והכרעה
182,ME-21-11-10713-895,"מבלי להקל ראש, הנסיבות המתוארות ביתר פסקי הדין שפורטו לעיל, דקירה בודדת, מכה יחידה באמצעות קרש או תקיפה, ברוטלית ככל שתהא, ללא שימוש בכלי משחית כלשהם, חמורות פחות מהמקרה הנוכחי, בו נעשה שימוש בירי בנשק חם ישירות לעבר גופם של אבג'ה והמנוח.",מתחם העונש ההולם – דברי סיכום והכרעה
183,ME-21-11-10713-895,"בהתאם לכך, את מתחם הענישה, בוודאי בעניינו של נאשם 2, אשר הוא שירה באקדח וגרם ישירות למותו של המנוח, יש לאתר ""בסביבה"" העונשית שהותוותה בבית המשפט העליון בפסקי הדין בעניין חוג'יראת, דישלבסקי וקפוסטין.",מתחם העונש ההולם – דברי סיכום והכרעה
184,ME-21-11-10713-895,"יתרה מכך, כפי שהובהר, באותם פסקי דין של בית המשפט העליון לא מוצה הדין עם הנאשמים, מהטעמים שפורטו לעיל, ועל כן אין בהם כדי לשקף באופן מלא את חומרתו של העונש הראוי בכל אחד מאותם מקרים.",מתחם העונש ההולם – דברי סיכום והכרעה
185,ME-21-11-10713-895,"לצד האמור לעיל, יש ממש בטענה כי נסיבות המקרה הנוכחי חמורות מעט פחות מאלו שהובאו בעניין חוג'יראת, וזאת בהעדר אינדיקציות לתכנון מוקדם של מעשה הירי או לאותה התמדה ונחישות שהוזכרו שם להוציא לפועל את התכנית העבריינית.",מתחם העונש ההולם – דברי סיכום והכרעה
186,ME-21-11-10713-895,"ועדיין, בשים לב למכלול הנסיבות שפורטו לעיל בהרחבה, מצויים אנו ברף החומרה העליון של עבירת הרצח באדישות, ולצידה אף עבירות חמורות נוספות בדמות נשיאת הנשק, שיבוש ההליכים ועבירת התקיפה האלימה שאירעה בשלב הראשון של האירוע.",מתחם העונש ההולם – דברי סיכום והכרעה
187,ME-21-11-10713-895,"גם הנזקים החריפים שנגרמו בעטיים של הנאשמים, והחותם הקשה שהטביעו לנצח בליבם של בני משפחת המנוח מובילים למסקנה דומה.",מתחם העונש ההולם – דברי סיכום והכרעה
188,ME-21-11-10713-895,"בשים לב לכל אלה, ולפגיעה הקשה בערכים החברתיים הבסיסיים ביותר, אנו סבורים כי לנוכח מעשיו של נאשם 2, יש לקבוע לגביו מתחם עונש הולם הנע בין 21 ל-25 שנות מאסר בפועל, לצד מאסר על תנאי ופיצוי גבוה לבני משפחת המנוח.",מתחם העונש ההולם – דברי סיכום והכרעה
189,ME-21-11-10713-895,התמונה בעניינו של נאשם 1 אינה שונה באופן ניכר.,מתחם העונש ההולם – דברי סיכום והכרעה
190,ME-21-11-10713-895,"אמנם לא הוא שירה באקדח וגרם ישירות למותו של המנוח, ואף מידת האלימות בה נקט כלפי אבג'ה הייתה מצומצמת, בהשוואה לחברו, הנאשם 2, אך אחריותו לכלל ההתרחשויות מלאה.",מתחם העונש ההולם – דברי סיכום והכרעה
191,ME-21-11-10713-895,"הנאשם 1 היה שותף מלא לתקיפה הברוטלית של אבג'ה, ובהמשך היה זה הוא שנשא על גופו את האקדח, שלף אותו והתקרב באופן מאיים לעבר אבג'ה, בעודו אוחז במופגן באקדח.",מתחם העונש ההולם – דברי סיכום והכרעה
192,ME-21-11-10713-895,"הוא גם זה שמסר לנאשם 2 את האקדח, על מנת שזה יממש את המטרה המשותפת לירות באבג'ה, וכמו הנאשם 2 היה אף הוא אדיש לאפשרות כי הירי יגרום למותם של אבג'ה או של המנוח, שניצב לידו.",מתחם העונש ההולם – דברי סיכום והכרעה
193,ME-21-11-10713-895,"לפיכך, מידת החומרה של מעשיו הייתה קרובה מאד לזו של חברו, ועל המתחם שייקבע בעניינו לשקף את הפער המצומצם בלבד שקיים ביניהם.",מתחם העונש ההולם – דברי סיכום והכרעה
194,ME-21-11-10713-895,"לפיכך, ייקבע בעניינו מתחם עונש הולם הנע בין 19 ל-23 שנות מאסר בפועל, לצד מאסר מותנה ופיצוי גבוה לבני משפחת המנוח.",מתחם העונש ההולם – דברי סיכום והכרעה
195,ME-21-11-10713-895,"משנקבעו מתחמי הענישה לגבי כל אחד מהנאשמים, ובהעדר עילה לסטות ממתחמים אלה, יש לאתר את העונש ההולם לכל אחד מהנאשמים בגדר המתחם שנקבע לו, בהתחשב במכלול הנסיבות שאינן קשורות בביצוע העבירה אלא נוגעות יותר לנאשמים עצמם, לעברם ולדפוסיהם.",קביעת העונש ההולם בגדרי המתחמים
196,ME-21-11-10713-895,"בהקשר זה נזכיר לקולא את ההודאה ונטילת האחריות, כבר בשלב מוקדם למדי של ההליכים.",קביעת העונש ההולם בגדרי המתחמים
197,ME-21-11-10713-895,"שמענו מב""כ הצדדים כי ביסוד ההסדר שגובש עמדו קשיים ראייתיים, ועל רקע זה נייחס משקל לא מבוטל להודאת הנאשמים, אשר חסכה זמן ציבורי רב, ואפשרה להביא לסיום ההליך בתוך פרק זמן קצר יחסית, באופן שיסייע, בתקווה, לבני משפחת המנוח להתקדם בדרכי השיקום.",קביעת העונש ההולם בגדרי המתחמים
198,ME-21-11-10713-895,"עוד נזכיר את הפער בין כתב האישום המקורי לזה המתוקן, כמו גם את נסיבותיהם האישיות המורכבות של כל אחד מהנאשמים, כפי שהובאו בדברי הסנגורים המלומדים.",קביעת העונש ההולם בגדרי המתחמים
199,ME-21-11-10713-895,כל אלה יביאו למיתון המענה העונשי בגדר המתחם.,קביעת העונש ההולם בגדרי המתחמים
200,ME-21-11-10713-895,"מנגד, אין מנוס מלהזכיר את עברם הפלילי המשמעותי של כל אחד מהנאשמים.",קביעת העונש ההולם בגדרי המתחמים
201,ME-21-11-10713-895,"לחובת כל אחד מהם מסכת משמעותית קודמת של הרשעות קודמות בעבירות אלימות ורכוש, כמו גם נשיאה של מספר תקופות מאסר, חלקן ממושכות, מאחורי סורג ובריח.",קביעת העונש ההולם בגדרי המתחמים
202,ME-21-11-10713-895,"מאסרים מותנים שהוטלו עליהם בעבר לא הובילו להרתעה המצופה, ובתי המשפט נדרשו להפעילם פעם אחר פעם, בעקבות עבירות נוספות שבוצעו.",קביעת העונש ההולם בגדרי המתחמים
203,ME-21-11-10713-895,"ממאסרם האחרון, בגין פעילות עבריינית משותפת, השתחררו זמן קצר בלבד בטרם ביצוע העבירות הנוכחיות, כאשר זו הפעם ביצעו יחדיו עבירת המתה חמורה בנסיבות קשות, המחייבת מענה עונשי בלתי מתפשר.",קביעת העונש ההולם בגדרי המתחמים
204,ME-21-11-10713-895,"בשים לב לחומרתו והיקפו של העבר הפלילי, אזי אלמלא הודו הנאשמים וחסכו את הצורך בניהול המשפט היה מקום להטיל עליהם עונש המצוי בחלקו העליון של מתחמי הענישה שנקבעו.",קביעת העונש ההולם בגדרי המתחמים
205,ME-21-11-10713-895,"עוד שומה עלינו לתת משקל בגזירת העונשים בתוך המתחם לשיקולי ההרתעה – הן הרתעת היחיד, לנוכח אותו עבר מכביד ורציף, והן להרתעת הרבים מפני נשיאתו של נשק ופגיעה בחיי אדם בשל סכסוכים של מה בכך.",קביעת העונש ההולם בגדרי המתחמים
206,ME-21-11-10713-895,"התוצאה הכוללת היא כי מבלי למצות מיצוי מלא של הדין ראוי יהיה למקם את עונשו של כל אחד מהנאשמים באמצע מתחם הענישה שנקבע לגביו, וזאת לצד מאסר מותנה ופיצוי משמעותי לבני משפחתו של המנוח.",קביעת העונש ההולם בגדרי המתחמים
207,ME-21-11-10713-895,נוכח כל האמור לעיל אנו גוזרים על הנאשם 1 את העונשים הבאים:,קביעת העונש ההולם בגדרי המתחמים
208,ME-21-11-10713-895,"מאסר בפועל למשך 21 שנים, בניכוי ימי המעצר על פי רישומי שב""ס.",קביעת העונש ההולם בגדרי המתחמים
209,ME-21-11-10713-895,"12 חודשי מאסר על תנאי, והתנאי הוא כי במשך 3 שנים מיום שחרורו מהמאסר לא יעבור הנאשם כל עבירת אלימות כלפי הגוף או כל עבירת נשק מסוג פשע.",קביעת העונש ההולם בגדרי המתחמים
210,ME-21-11-10713-895,"6 חודשי מאסר על תנאי, והתנאי הוא כי במשך 3 שנים מיום שחרורו מהמאסר לא יעבור הנאשם כל עבירת אלימות אחרת, עבירה של שיבוש מהלכי משפט או עבירת נשק מסוג עוון.",קביעת העונש ההולם בגדרי המתחמים
211,ME-21-11-10713-895,"פיצוי בסך 200,000 ₪, אשר יופקד בקופת בית המשפט בתוך 90 ימים, ויחולק שווה בשווה בין אמו, אביו, אחיו ואחותו של המנוח.",קביעת העונש ההולם בגדרי המתחמים
212,ME-21-11-10713-895,את הנאשם 2 אנו דנים לעונשים הבאים:,קביעת העונש ההולם בגדרי המתחמים
213,ME-21-11-10713-895,"מאסר בפועל למשך 23 שנים, בניכוי ימי המעצר על פי רישומי שב""ס.",קביעת העונש ההולם בגדרי המתחמים
217,ME-21-11-10713-895,העתק יועבר לעורכות התסקיר.,קביעת העונש ההולם בגדרי המתחמים
218,ME-21-11-10713-895,המאשימה תמסור למזכירות את הפרטים הדרושים לצורך העברת הפיצוי לייעדו.,קביעת העונש ההולם בגדרי המתחמים
219,ME-21-11-10713-895,5129371זכות ערעור בתוך 45 ימים.,קביעת העונש ההולם בגדרי המתחמים
220,ME-21-11-10713-895,"ניתן היום,  כ' שבט תשפ""ד, 30 ינואר 2024, במעמד הצדדים.",קביעת העונש ההולם בגדרי המתחמים
