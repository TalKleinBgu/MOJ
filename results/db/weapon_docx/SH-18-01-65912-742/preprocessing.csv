,verdict,text,part
0,SH-18-01-65912-742,סאלם עבדאללה אבו מדע'ם,הנאשמים
1,SH-18-01-65912-742,קפאח עבדאללה אבו מדיעם,הנאשמים
2,SH-18-01-65912-742,"חוק העונשין, תשל""ז-1977: סע'  144(א), 144(ב), 186, פרק ח'  א'",הנאשמים
5,SH-18-01-65912-742,"הנאשמים שלפניי נותנים את הדין בגין עבירות של אחזקת נשק ותחמושת שלא כדין, בניגוד לסעיף 144(א) רישא וסיפא לחוק העונשין, תשל""ז-1977 (להלן: ""החוק"").",כתב האישום והסדר הטיעון
6,SH-18-01-65912-742,"בהתאם לעובדות כתב האישום המתוקן ת/1, בהן הודו הנאשמים במסגרת הסדר טיעון, החזיקו הנאשמים בכלי נשק חם בלתי חוקיים ובתחמושת, כדלקמן:",כתב האישום והסדר הטיעון
7,SH-18-01-65912-742,"הנאשם 1, תושב הישוב רהט בנגב, נתפס מחזיק בביתו באקדח חצי אוטומטי, 9 מ""מ, תוצרת FN, מספר סידורי 11425 B וכן החזיק, בנוסף ב – 55 כדורים בקוטר 9 מ""מ ובשלוש מחסניות טעונות, כל זאת שלא כדין.",כתב האישום והסדר הטיעון
8,SH-18-01-65912-742,"כאמור, בגין כך הורשע הנאשם בעבירה אחת של אחזקת נשק ותחמושת, שלא כדין.",כתב האישום והסדר הטיעון
9,SH-18-01-65912-742,"הנאשם 2, אף הוא תושב הישוב רהט בנגב, החזיק בביתו באקדח חצי אוטומטי 9 מ""מ תוצרת ""טנפגוליו"" מספר סידורי 08006 E, אשר אינו תקין אולם ניתן לירות ולהמית אדם באמצעותו; תת מקלע מאולתר, אשר לא ניתן לבצע ירי באמצעותו מכיוון שחסר פין אחורי, אולם לאחר הרכבת בורג חלף הפין, היה בידיו לבצע ירי, אשר בכוחו להמית אדם; אקדח תקני מסוג תופי 9 מ""מ תוצרת ""וובלי סקוט"" מספר סידורי 81229 – לגביו, נטען, כי אינו תקין משום שמנגנון התוף אינו ננעל וקיימת סכנה בטיחותית בירי.",כתב האישום והסדר הטיעון
10,SH-18-01-65912-742,"כמו כן,  החזיק הנאשם 2 במחסנית טעונה בתחמושת 9 מ""מ.",כתב האישום והסדר הטיעון
11,SH-18-01-65912-742,"האקדחים אותם החזיק הנאשם 2 נתפסו בחדר הילדים, בעוד תת המקלע נתפס בחדר השינה של הנאשם 2.",כתב האישום והסדר הטיעון
12,SH-18-01-65912-742,"נאשם זה הורשע בשלוש עבירות של אחזקת נשק, שלא כדין, ובעבירה אחת של אחזקת תחמושת, שלא כדין.",כתב האישום והסדר הטיעון
13,SH-18-01-65912-742,"בין הצדדים נקשר הסדר טיעון, במסגרתו תוקן כתב האישום והנאשמים הופנו להערכת שירות המבחן למבוגרים.",כתב האישום והסדר הטיעון
14,SH-18-01-65912-742,הסדר הטיעון לא כלל הסכמות עונשיות.,כתב האישום והסדר הטיעון
15,SH-18-01-65912-742,"המאשימה הגישה, בהסכמת הסנגור, פלט הרשעותיו הקודמות של הנאשם 2.",ראיות לעונש
16,SH-18-01-65912-742,"ההגנה לא הגישה ראיות לעונש בכתב, ואולם השמיעה, מטעמה, מספר עדי אופי, כדלקמן:",ראיות לעונש
17,SH-18-01-65912-742,ה.,ראיות לעונש
18,SH-18-01-65912-742,"1 - מר עבדאללה מחמד אבו מדע'ם, אביהם של הנאשמים, סיפר, כי חינך את ילדיו לערכים טובים ולשמירה על חוקי המדינה.",ראיות לעונש
19,SH-18-01-65912-742,"עוד מסר, כי אינו מצדיק את מעשיהם של הנאשמים.",ראיות לעונש
21,SH-18-01-65912-742,"2 -  מר חליל אבו מדע'ם, מכר של הנאשמים ושל אביהם, ציין, כי מה שעשו הנאשמים אינו מקובל וביקש להתחשב במצבם.",ראיות לעונש
23,SH-18-01-65912-742,"3 – מר אמיר שאול שהי, שותף עסקי של אבי הנאשמים, העיד, כי מכיר את משפחת הנאשמים באופן אישי וכי המדובר במשפחה טובה, ערכית ותורמת.",ראיות לעונש
24,SH-18-01-65912-742,"עוד מסר, כי הנאשמים מביעים חרטה.",ראיות לעונש
25,SH-18-01-65912-742,"בעניינו של הנאשם 1 הוגש תסקיר, המפרט את נסיבותיו האישיות, כבן 19 שנים, נשוי ואב לילד בן שנה וחצי.",הערכת שירות המבחן למבוגרים 
26,SH-18-01-65912-742,"לא סיים את חוק לימודיו, לדבריו עקב החלטתו להינשא בגיל צעיר ולהשתלב בעסק המשפחתי – בתחום הבשר.",הערכת שירות המבחן למבוגרים 
27,SH-18-01-65912-742,"הנאשם סיפר לשירות המבחן, כי החל להשתמש בסמים מסוכנים, מסוג חשיש, כשלושה חודשים קודם מעצרו.",הערכת שירות המבחן למבוגרים 
28,SH-18-01-65912-742,"שירות המבחן התרשם מהנאשם 1, כי אינו מתייחס למעשיו בכובד ראש, ואינו מגלה תובנה למעשים, כפי המתבקש לאור חומרת האישומים כלפיו.",הערכת שירות המבחן למבוגרים 
29,SH-18-01-65912-742,"עוד התרשם שירות המבחן, כי הנאשם 1 נוטה להציג אינפורמציה מגמתית ומטושטשת ביחס לנסיבות שהובילוהו לעבור העבירות.",הערכת שירות המבחן למבוגרים 
30,SH-18-01-65912-742,"עוד הוסיף שירות המבחן, כי קיימת אצל נאשם 1 התייחסות מצמצמת, תוך מזעור והקטנת חומרת המעשים.",הערכת שירות המבחן למבוגרים 
31,SH-18-01-65912-742,"למרות האמור, בסיום התסקיר, בא שירות המבחן בהמלצה על ענישה שיקומית, במסגרת צו של""צ, ולחלופין, עונש מאסר בפועל, אשר ירוצה בדרך של עבודות שירות.",הערכת שירות המבחן למבוגרים 
32,SH-18-01-65912-742,"בעניינו של הנאשם 2 הוגש תסקיר, המפרט את נסיבותיו האישיות, כבן 29 שנים, נשוי ואב לחמישה ילדים.",הערכת שירות המבחן למבוגרים 
33,SH-18-01-65912-742,"גם נאשם זה לא סיים חוק לימודיו, אשר הופסקו על ידו במטרה להשתלב בעסק המשפחתי.",הערכת שירות המבחן למבוגרים 
34,SH-18-01-65912-742,"לחובתו של הנאשם 2, הרשעה אחת קודמת (שאינה במאטריה דומה, אלא בתחום המכונה ""עבירות צווארון לבן""), בגינה ריצה עונש מאסר בן שישה חודשים, לדבריו – בדרך של עבודות שירות.",הערכת שירות המבחן למבוגרים 
35,SH-18-01-65912-742,"שירות המבחן ציין, כי הנאשם 2 מתקשה לשתף בקשיים ובנסיבות אשר הובילו לעבירות.",הערכת שירות המבחן למבוגרים 
36,SH-18-01-65912-742,"בסיומו של התסקיר, בא שירות המבחן, גם בעניינו של נאשם זה, בהמלצה שיקומית, להשתת עונש במסגרת צו של""צ ולחלופין, עונש מאסר אשר ירוצה בדרך של עבודות שירות.",הערכת שירות המבחן למבוגרים 
37,SH-18-01-65912-742,המאשימה הגישה טענותיה לעונש בכתב (ת/2) והשלימה אותן על פה.,טענות הצדדים
38,SH-18-01-65912-742,"המאשימה הדגישה את פוטנציאל הסיכון הקטלני הנובע מהעבירות שעבר הנאשם, כאשר הנשק עלול לשמש גורמים עברייניים ואף גורמים המבקשים את רעתה של מדינת ישראל בעבירות ביטחון ועבירות שנאה.",טענות הצדדים
39,SH-18-01-65912-742,"המאשימה הדגישה, כי כלי הנשק נמצאו בביתם של הנאשמים, חלקם מוכנים לשימוש; וכי יש לייחס חומרה יתרה לעובדה כי אצל הנאשם 2 – נמצאו כלי נשק בחדר הילדים (וכלי נשק נוס,",טענות הצדדים
40,SH-18-01-65912-742,"כאמור, בחדר השינה).",טענות הצדדים
41,SH-18-01-65912-742,"המאשימה הפנתה למדיניות הענישה בתקופה האחרונה, אשר השתנתה, בין היתר, בעקבות הנחיית פרקליט המדינה מספר 9.16, בהתאם לה נתקבלה החלטה לעתור להחמרה בענישה בגין עבירות אלה.",טענות הצדדים
42,SH-18-01-65912-742,"לנוכח טיב כלי הנשק במקרה דנן ואופן אחזקתם – עתרה המאשימה למתחם ענישה, שינוע בין 18 ועד 36 חודשי  מאסר בפועל, לצד רכיבי ענישה נוספים, ביחס לנאשם 1; מתחם ענישה, שינוע בין שלוש שנים ומחצה ועד חמש שנים ומחצה מאסר בפועל, ביחס לנאשם 2 .",טענות הצדדים
43,SH-18-01-65912-742,"המאשימה עתרה להשית על הנאשמים עונש על הצד הנמוך של המתחם, אך לא בתחתיתו.",טענות הצדדים
44,SH-18-01-65912-742,"המאשימה עתרה לדחות המלצת שירות המבחן, אשר אינה תואמת את מתחם הענישה שנקבע בפסיקה ואינה משקפת את אינטרס ההגנה על שלומו של הציבור.",טענות הצדדים
45,SH-18-01-65912-742,ההגנה טענה כי פסקי הדין עליהם מסתמכת המאשימה אינם רלוונטיים למקרה זה ונסיבותיו.,טענות הצדדים
46,SH-18-01-65912-742,"ההגנה ביקשה ליתן משקל משמעותי לנסיבותיו האישיות של הנאשם 1, גילו הצעיר, העובדה שזוהי הסתבכותו הראשונה.",טענות הצדדים
47,SH-18-01-65912-742,"לטענת ההגנה, נטל הנאשם אחריות והוא מבין את חומרת מעשיו.",טענות הצדדים
48,SH-18-01-65912-742,"לעניין הנאשם 2, נטען, כי הודה ובעבירות, נטל אחריות ומבין את חומרת מעשיו.",טענות הצדדים
49,SH-18-01-65912-742,ההגנה עתרה לאמץ המלצות שירות המבחן בנוגע לשני הנאשמים.,טענות הצדדים
50,SH-18-01-65912-742,"בדברו האחרון של הנאשם 1, הביע צער על העבירה שעבר ואמר, כי טעה.",טענות הצדדים
51,SH-18-01-65912-742,"בדברו האחרון של הנאשם 2, הביע הנאשם 2 צער על העבירות שעבר וציין, כי ברצונו להמשיך בחייו ולפרנס משפחתו.",טענות הצדדים
52,SH-18-01-65912-742,"אין צורך להכביר מילים על פוטנציאל הסיכון הנובע מאחזקת נשק חם קטלני, שלא כדין.",דיון והכרעה
53,SH-18-01-65912-742,"כלי הנשק עלולים למצוא דרכם לפעילות שלילית, אם פלילית ואם נגד בטחון המדינה.",דיון והכרעה
54,SH-18-01-65912-742,"אחזקת נשק ותחמושת על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום מי שמחזיק נשק ברשיון נדרש לאפסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית, כמפורט לעיל.",דיון והכרעה
55,SH-18-01-65912-742,"בנוסף, אחזקת נשק כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
56,SH-18-01-65912-742,"בפסק הדין ע.פ. 3288/14 מדינת ישראל נ' קריספל (פורסם במאגרים), נאמר:",דיון והכרעה
57,SH-18-01-65912-742,"בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין.",דיון והכרעה
58,SH-18-01-65912-742,"זאת, כדי לבלום את שרשרת העבירות בשלב ראשוני.",דיון והכרעה
59,SH-18-01-65912-742,"בפסק הדין ע.פ. 4945/13 סלימאן, נ' מדינת ישראל (פורסם במאגרים), נאמר:",דיון והכרעה
60,SH-18-01-65912-742,...,דיון והכרעה
61,SH-18-01-65912-742,התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים.,דיון והכרעה
62,SH-18-01-65912-742,אין לדעת מה יעלה בגורלם של  ולאלו תוצאות הרסניות יובילו.,דיון והכרעה
63,SH-18-01-65912-742,"ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות.",דיון והכרעה
64,SH-18-01-65912-742,"עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",דיון והכרעה
65,SH-18-01-65912-742,יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה.,דיון והכרעה
66,SH-18-01-65912-742,"בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין.",דיון והכרעה
67,SH-18-01-65912-742,עוד ראו ע.פ. 5220/09 עוואודה נ' מדינת ישראל (פורסם במאגרים):,דיון והכרעה
68,SH-18-01-65912-742,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",דיון והכרעה
69,SH-18-01-65912-742,"ערעור המדינה התקבל בהסכמת הצדדים, תוך שהוחמרו עונשי המאסר שהושתו על המשיבים ל-26 ו-31 חדשי מאסר בפועל (בהתאמה).",דיון והכרעה
70,SH-18-01-65912-742,"בית המשפט המחוזי, בשבתו כבית משפט לערעורים פליליים, אף מצא לציין, כי המתחמים שנקבעו על ידי בית משפט השלום נמוכים יתר על המידה.",דיון והכרעה
71,SH-18-01-65912-742,"בפסק הדין ע.פ. 4945/13 מדינת ישראל נ' סלימאן (פורסם במאגרים), אושר מתחם ענישה שינוע בין שנה ועד שלוש שנות מאסר, בגין אחזקת כלי נשק  בודד מסוג קרל גוסטב וכן מחסנית וכדורים.",דיון והכרעה
72,SH-18-01-65912-742,"אף באותו מקרה, המדובר היה בצעיר, אשר ניהל אורח חיים נורמטיבי, כולל לימודים אקדמאיים בפקולטה לאדריכלות, ללא עבר פלילי.",דיון והכרעה
73,SH-18-01-65912-742,"גם באותו מקרה, המליץ שירות המבחן להסתפק בעונש מאסר בפועל לריצוי בדרך של עבודות שירות.",דיון והכרעה
74,SH-18-01-65912-742,"בית המשפט העליון ציין, כי ראוי לקבוע עונשים מרתיעים בגין עבירות אלה והעמיד המתחם שם בין 12 ועד 36 חדשי מאסר בפועל.",דיון והכרעה
75,SH-18-01-65912-742,"אמנם, באותו מקרה הורשע המשיב גם בעבירה חמורה יותר, של נשיאת נשק, בניגוד לסעיף 144(ב) לחוק העונשין, תשל""ז-1977.",דיון והכרעה
76,SH-18-01-65912-742,"לפני כשנה ומחצה, ניתן, בבית משפט זה, גזר דין, ת.פ. 32560-12-16 מדינת ישראל נ' אלסאריעה (פורסם במאגרים).",דיון והכרעה
77,SH-18-01-65912-742,"שם, נדון נאשם בגין עבירה של נסיון להחזקת אקדח מסוג ברטה (העבירה תוקנה לנסיון, במסגרת הסדר טעון, בשל כך שהנשק לא היה תקין), וכן תת מקלע מאולתר, כשכלי הנשק הוחזקו בביתו של הנאשם שם, לעונש מאסר בן 20 חדשים בפועל.",דיון והכרעה
78,SH-18-01-65912-742,"זאת, במסגרת מתחם כולל שנע בין 18 עד 42 חדשי מאסר.",דיון והכרעה
79,SH-18-01-65912-742,"בשבתו כבית משפט לערעורים פליליים, דחה בית המשפט המחוזי, הרכב אב""ד כב' הנשיאה ר' יפה-כץ, ערעור ההגנה על חומרת העונש, תוך שמצא, כי חרף העדר אינדיקציה על שימוש פלילי או אחר המתוכן בנשק, ועל אף נסיבותיו האישיות של המערער שם (צעיר ללא עבר פלילי) – הרי הנסיבות האישיות ואינטרס השיקום, נדחים מפני האינטרס הציבורי של מיגור עבירות מסוג זה.",דיון והכרעה
80,SH-18-01-65912-742,"יצוין, גם באותו מקרה, בא שירות המבחן בהמלצה להשית עונש שיקומי, של מאסר לריצוי בדרך של עבודות שירות.",דיון והכרעה
81,SH-18-01-65912-742,"לאחרונה, פורסמה הנחיית פרקליט המדינה מס'  9.16 (מיום ג' אב תשע""ו – 07/08/16) בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן.",דיון והכרעה
82,SH-18-01-65912-742,"התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה.",דיון והכרעה
83,SH-18-01-65912-742,"מבחינת מדרג החומרה, הוצבה אחזקה של רובה סער או תת מקלע – ברמה אחת לפני הרמה החמורה ביותר ואילו אחזקת נשק קצר - אקדח - ברמה נמוכה יותר.",דיון והכרעה
84,SH-18-01-65912-742,"לנוכח הפסיקה, שפורטה באותה הנחיה, הונחתה התביעה הכללית לטעון למתחם שינוע בין שנתיים עד ארבע שנות מאסר בפועל בגין כל עבירה בודדת של אחזקת רובה או תת מקלע; בין שנה לשלוש שנים בגין אחזקת נשק קצר מסוג אקדח; 6 חדשי מאסר בפועל, לריצוי בדרך של עבודות שירות, עד 6 חדשי מאסר בפועל ממש בגין אחזקת תחמושת.",דיון והכרעה
85,SH-18-01-65912-742,"הצורך בהחמרת הענישה נומק במספר הרב של העבירות, אם פליליות ואם כאלה נגד בטחון המדינה, שנעברו לאחרונה, באמצעות כלי נשק, ואף הביאו, לעיתים מזומנות, לפגיעה באזרחים בלתי מעורבים.",דיון והכרעה
86,SH-18-01-65912-742,"לשם המחשה, כפי המפורט בנתונים שהובאו במסגרת ההנחיה, בשנת 2013, אירעו בישראל 563 אירועים של פיגועים פליליים באמצעות נשק חם.",דיון והכרעה
87,SH-18-01-65912-742,"זאת, מבלי לקחת בחשבון פיגועים על רקע בטחוני או עבירות שנאה.",דיון והכרעה
88,SH-18-01-65912-742,"בית המשפט אינו מוצא לייחס משקל משמעותי לעובדה, כי חלק מכלי הנשק – תת המקלע אשר לא הכילו פין אחורי, ומשכך לא היה תקין לירי (אם כי, כמפורט, ניתן היה לירות באמצעות הכנסת בורג), וכן אקדח חצי אוטומטי, אשר לא היה תקין, אך מסוגל לבצע ירי.",דיון והכרעה
89,SH-18-01-65912-742,"הוסף לאמור, האפשרות לשים היד על אותו חלק חסר – הפין האחורי, או אף להרכיב תחליף לחלק זה, באמצעות בורג, ובכך להפוך הנשק לכלי נשק תקין בעל פוטנציאל קטלני, אינה כזו הכרוכה במאמצים מיוחדים.",דיון והכרעה
90,SH-18-01-65912-742,"עם זאת, בכל הנוגע לפוטנציאל הסיכון הנובע מכלךי נשק אלה, יינתן משקל מסוים לכך, שהמדובר בנשק שאינו תקין לחלוטין, בקביעת מתחם הענישה.",דיון והכרעה
91,SH-18-01-65912-742,"לאור כל האמור, מוצא בית המשפט לקבוע מתחמי ענישה כדלקמן:",דיון והכרעה
92,SH-18-01-65912-742,בכל הנוגע לאחזקת נשק אוטומטי מסוג תת מקלע – בין שנה ומחצה ועד שלוש שנות מאסר בפועל;,דיון והכרעה
93,SH-18-01-65912-742,"כאשר אינו תקין לירי, אך ניתן להשמישו באופן שאינו דורש מאמץ מיוחד – בין 15 חדשים ועד שלוש שנות מאסר בפועל;",דיון והכרעה
94,SH-18-01-65912-742,"בכל הנוגע לאחזקת נשק קצר מסוג אקדח, תקין לירי – בין שנה ועד שנתיים מאסר בפועל;",דיון והכרעה
95,SH-18-01-65912-742,"בכל הנוגע לאחזקת נשק קצר מסוג אקדח, כאשר אינו תקין לירי – בין  10 חדשים ועד שנתיים מאסר בפועל;",דיון והכרעה
96,SH-18-01-65912-742,בכל הנוגע לאחזקת תחמושת בכמות של קליעים בודדים או עשרות קליעים – עד 6 חדשי מאסר בפועל.,דיון והכרעה
97,SH-18-01-65912-742,"אשר למתחם הענישה הכולל בתיק זה, תוך חפיפה מסוימת בין המתחמים שנקבעו, יועמד, כדלקמן:",דיון והכרעה
98,SH-18-01-65912-742,נאשם 1 - בין 15 ועד 24 חדשי מאסר בפועל;,דיון והכרעה
99,SH-18-01-65912-742,נאשם 2 – בין 27 ועד 54 חודשי מאסר בפועל.,דיון והכרעה
100,SH-18-01-65912-742,"הנאשמים החזיקו כלי נשק שונים (נשק אחד ושלושה נשקים בהתאמה), בצירוף תחמושת, בביתם, נגישים ומוכנים לשימוש.",אשר לקביעת הענישה הספציפית במסגרת המתחם: 
101,SH-18-01-65912-742,"הטענה, כי כלי הנשק או חלק מהם, נמצאו ולא נרכשו – מבלי להתייחס לשאלת הסתברותה, אינה מעלה ואינה מורידה, שכן אין צורך להכביר מילים, על סכנת הפגיעה באזרחים חפים מפשע, כתוצאה משימוש בכלי הנשק, וסכנה זו אינה משתנה לפי הדרך בה הושגו כלי הנשק.",אשר לקביעת הענישה הספציפית במסגרת המתחם: 
102,SH-18-01-65912-742,"העדר נטילת אחריות מלאה ותפישותיהם המקלות של הנאשמים בייחס לעבירות, מהווים נתון המצביע לכיוון החמרה מסוימת במסגרת מתחם הענישה.",אשר לקביעת הענישה הספציפית במסגרת המתחם: 
103,SH-18-01-65912-742,"אם יימנע בית המשפט מלהחמיר עם הנאשמים, יהיה זה בשל הנימוקים הבאים:",אשר לקביעת הענישה הספציפית במסגרת המתחם: 
104,SH-18-01-65912-742,"הנאשמים הודו בעבירות, כפי נוסחן בכתב האישום המתוקן, בבית המשפט.",אשר לקביעת הענישה הספציפית במסגרת המתחם: 
105,SH-18-01-65912-742,"לא הוצגו ראיות או אינדיקציות על כוונה לשימוש שלילי, פלילי או אחר, בנשק שנתפס.",אשר לקביעת הענישה הספציפית במסגרת המתחם: 
106,SH-18-01-65912-742,לעניין הנאשם 1  - עד למעצרו בגין עבירה זו - לא נתפס מסתבך עם החוק.,אשר לקביעת הענישה הספציפית במסגרת המתחם: 
107,SH-18-01-65912-742,"איזון השיקולים השונים מצביע לכיוון ענישה על הצד הנמוך של מתחם הענישה, אם גם לא ברף הנמוך ממש.",אשר לקביעת הענישה הספציפית במסגרת המתחם: 
108,SH-18-01-65912-742,"אשר להמלצותיו העונשית של שירות המבחן במקרה דנן, בנוגע לשני הנאשמים – מוצא בית המשפט, כי זו אינן עומדות כלל במסגרת מתחם הענישה הנוהג בדין ואף אינן תואמות האינטרס הציבורי והצורך להבטיח את חייהם ואת שלומם של הציבור.",אשר לקביעת הענישה הספציפית במסגרת המתחם: 
109,SH-18-01-65912-742,"אשר לבקשת ההגנה, כי בית המשפט יחרוג לקולה ממתחם הענישה – בהתאם לדין, חריגה ממתחם הענישה אפשרית מטעמי שיקום.",אשר לקביעת הענישה הספציפית במסגרת המתחם: 
110,SH-18-01-65912-742,"דא עקא, במקרה דנן, אין עולה מהתסקירים או מטיעוני הצדדים כל מצוקה חריגה ממנה סובל מי מהנאשמים, מצוקה כזו, המצדיקה שיקומם.",אשר לקביעת הענישה הספציפית במסגרת המתחם: 
111,SH-18-01-65912-742,"ההיפך הוא הנכון, עולה מהתסקירים, מדברי עדי האופי ומהטיעונים שנשמעו, כי הנאשמים גדלו במשפחה נורמטיבית; להם מעגלי תמיכה משמעותיים; אבי המשפחה בעל עסקים בקנה מידה גדול ובעל אמצעים; אף לא נטען כלל, כי מי מהנאשמים נקלע לעבור העבירות מצורך מיוחד או מהתמכרות כלשהי.",אשר לקביעת הענישה הספציפית במסגרת המתחם: 
112,SH-18-01-65912-742,"כמויות הנשק והתחמושת שהוחזקו, מדברות בעד עצמן, ומקטינות ההסתברות, כי הנשק הוחזק למטרות הגנתיות או לעת מצוא בלבד, שכן למטרות כאלה, די היה באחזקת פריט נשק אחד במתחם מגוריהם של בני המשפחה המורחבת.",אשר לקביעת הענישה הספציפית במסגרת המתחם: 
113,SH-18-01-65912-742,"הגם שבסופו של דבר, הביעו הנאשמים נכונות להשתלב בהליך טיפולי – הרי אין זה בבחינת ""מילת קסם"" המצדיקה חריגה ממתחם הענישה, בכל עת, כאשר אין עולה כלל צורך מיוחד בשיקום.",אשר לקביעת הענישה הספציפית במסגרת המתחם: 
114,SH-18-01-65912-742,"בנסיבות אלה, אין כל עילה לחרוג ממתחם הענישה.",אשר לקביעת הענישה הספציפית במסגרת המתחם: 
115,SH-18-01-65912-742,"לנוכח כך שהמדובר בכלי הנשק שלהם שווי כלכלי לא מבוטל, מוצא בית המשפט להשית עיצומים כספיים.",אשר לקביעת הענישה הספציפית במסגרת המתחם: 
116,SH-18-01-65912-742,"בפרשת אלסראעיה דלעיל, הושת עיצום כספי מסוג קנס בסך 12,000 ₪,  ובית המשפט המחוזי לא מצא עילה להתערב בכך.",אשר לקביעת הענישה הספציפית במסגרת המתחם: 
117,SH-18-01-65912-742,"יצוין, כי שם המדובר היה באחזקת תת מקלע אחד ואקדח פגום, כך שבמקרה דנן,  יושתו עיצומים, בהתאמה, כלפי כל אחד מהנאשמים, בהתאם לכמות הנשק והתחמושת בו החזיק.",אשר לקביעת הענישה הספציפית במסגרת המתחם: 
118,SH-18-01-65912-742,משלא הובררו עד תום מניעי הנאשמים להחזקת כלי הנשק – מוצא בית המשפט גם להשית מאסר מותנה מרתיע.,אשר לקביעת הענישה הספציפית במסגרת המתחם: 
119,SH-18-01-65912-742,בית המשפט דן את הנאשמים לעונשים כדלקמן:,אשר לקביעת הענישה הספציפית במסגרת המתחם: 
120,SH-18-01-65912-742,"18 חודשי מאסר בפועל, בניכוי ימי מעצרו, ככל שקיימים, בהתאם לרישומי שב""ס;",אשר לקביעת הענישה הספציפית במסגרת המתחם: 
121,SH-18-01-65912-742,"12 חדשי מאסר על תנאי למשך 3 שנים מיום שחרורו של הנאשם 1 ממאסרו, שהנאשם 1  לא יעבור עבירה בניגוד לחוק העונשין, תשל""ז-1977, פרק ח' סימן א', למעט עבירה בניגוד לסעיף 144(א) סיפא לאותו חוק;",אשר לקביעת הענישה הספציפית במסגרת המתחם: 
122,SH-18-01-65912-742,"6 חדשי מאסר על תנאי למשך 3 שנים מיום שחרורו של הנאשם 1 ממאסרו, שהנאשם 1 לא יעבור עבירה בניגוד לחוק העונשין, תשל""ז-1977, סעיף 144(א) סיפא או סעיף 186;",אשר לקביעת הענישה הספציפית במסגרת המתחם: 
123,SH-18-01-65912-742,"קנס בסך 10,000 ₪ או 90 ימי מאסר תמורתו.",אשר לקביעת הענישה הספציפית במסגרת המתחם: 
124,SH-18-01-65912-742,הקנס ישולם עד ליום 31.12.2019.,אשר לקביעת הענישה הספציפית במסגרת המתחם: 
125,SH-18-01-65912-742,"30 חודשי מאסר בפועל, בניכוי ימי מעצרו, ככל שקיימים, בהתאם לרישומי שב""ס;",אשר לקביעת הענישה הספציפית במסגרת המתחם: 
126,SH-18-01-65912-742,"12 חדשי מאסר על תנאי למשך 3 שנים מיום שחרורו של הנאשם 2 ממאסרו, שהנאשם 2  לא יעבור עבירה בניגוד לחוק העונשין, תשל""ז-1977, פרק ח' סימן א', למעט עבירה בניגוד לסעיף 144(א) סיפא לאותו חוק;",אשר לקביעת הענישה הספציפית במסגרת המתחם: 
127,SH-18-01-65912-742,"6 חדשי מאסר על תנאי למשך 3 שנים מיום שחרורו של הנאשם 2 ממאסרו, שהנאשם 2 לא יעבור עבירה בניגוד לחוק העונשין, תשל""ז-1977, סעיף 144(א) סיפא או סעיף 186;",אשר לקביעת הענישה הספציפית במסגרת המתחם: 
128,SH-18-01-65912-742,"קנס בסך 25,000 ₪ או 240 ימי מאסר תמורתו.",אשר לקביעת הענישה הספציפית במסגרת המתחם: 
130,SH-18-01-65912-742,הנאשמים יתייצבו לריצוי עונשם כעת.,אשר לקביעת הענישה הספציפית במסגרת המתחם: 
131,SH-18-01-65912-742,עותק גזר הדין יועבר לשירות המבחן למבוגרים.,אשר לקביעת הענישה הספציפית במסגרת המתחם: 
132,SH-18-01-65912-742,"ככל שלא תוגש בקשה אחרת מטעם מי מהצדדים בתוך 45 ימים, יחולטו המוצגים בתיק החקירה, לרבות כלי הנשק נושא כתב האישום, סמים והתיקים בהם נתפסו, על פי שיקול דעת המאשימה.",אשר לקביעת הענישה הספציפית במסגרת המתחם: 
134,SH-18-01-65912-742,"ניתנה היום, ט' אדר א' תשע""ט, 14 פברואר 2019, במעמד הצדדים.",אשר לקביעת הענישה הספציפית במסגרת המתחם: 
