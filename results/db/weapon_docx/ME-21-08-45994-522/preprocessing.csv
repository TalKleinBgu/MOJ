,verdict,text,part
0,ME-21-08-45994-522,סאמר אלסאנע (עציר),הנאשמים
1,ME-21-08-45994-522,מאהר אקרע (עציר),"ע""י ב""כ עוה""ד אחמד וותד"
6,ME-21-08-45994-522,"חוק העונשין, תשל""ז-1977: סע'  40א, 40ג(א), 77(ב), 144, 144(ב), 329(א)(1), 340א, 340א(ב)(2), 40טו, 40 יג)","ע""י ב""כ עוה""ד נטלי אוטן "
7,ME-21-08-45994-522,"הנאשמים הורשעו בהתאם להודאתם במסגרת הסדר טיעון בביצוע עבירה של חבלה בכוונה מחמירה, עבירה לפי סעיף 329(א)(1) לחוק העונשין תשל""ז-1977 (להלן: ""חוק העונשין"").",גזר דין
8,ME-21-08-45994-522,"נאשם 1 אף הורשע בביצוע עבירות בנשק (נשיאת נשק), עבירה לפי סעיף 144(ב) לחוק העונשין ועבירת ירי מנשק חם, עבירה לפי סעיף 340א(ב)(2) לחוק העונשין.",גזר דין
9,ME-21-08-45994-522,מכתב האישום המתוקן עולה כי בין הנאשמים ואחר לבין המתלונן ישנה היכרות מוקדמת.,גזר דין
10,ME-21-08-45994-522,נאשם 1 והאחר הם אחים ולהם סכסוך קודם עם המתלונן.,גזר דין
11,ME-21-08-45994-522,נאשם 2 והמתלונן הם חברים ולא קיים סכסוך קודם ביניהם.,גזר דין
12,ME-21-08-45994-522,"ביום 01/08/21, בשעות הערב, שהו המתלונן ואשתו בדהריה והתכוונו לנסוע לביתם בנצרת.",גזר דין
13,ME-21-08-45994-522,"מכיוון שאזל להם הדלק ולא היה להם כסף לתדלק, פנה המתלונן לנאשם 2 בבקשה כי ילווה לו סכום של 200 ₪, וכן ביקש מהנאשם שייפגשו מחוץ לישוב טראבין בשל אותו סכסוך.",גזר דין
14,ME-21-08-45994-522,"נאשם 2 נענה לבקשתו, והשניים סיכמו כי המתלונן יגיע לתחנת דלק בכביש 310, סמוך לישוב טראבין (להלן: ""מקום האירוע""), שם ייפגשו, ונאשם 2 ימסור למתלונן את הכסף.",גזר דין
15,ME-21-08-45994-522,"במקביל, התקשר נאשם 2 לנאשם 1 ולאחר, מספר פעמים, ובשיחות אלה תכננו הנאשמים והאחר לפגוע במתלונן בעת המפגש.",גזר דין
16,ME-21-08-45994-522,"בהמשך, בסמוך לשעה 23:34, נפגשו המתלונן ואשתו עם נאשם 2 במקום האירוע.",גזר דין
17,ME-21-08-45994-522,"המתלונן פתח את דלת רכבו על מנת לצאת ולפגוש את נאשם 2, אך לפתע הגיעו האחר ונאשם 1 ברכב בו נהג נאשם 1, האחר יצא מהרכב כשבאמתחתו אקדח והתקרב בריצה לרכבו של המתלונן.",גזר דין
18,ME-21-08-45994-522,"המתלונן סגר את דלת הרכב והתכוון להימלט, אך רכבו של נאשם 2 חסם לו חלק מנתיב הנסיעה, ונאשם 2 הבחין כי האחר אוחז באקדח.",גזר דין
19,ME-21-08-45994-522,"האחר התקדם לכיוון רכבו של המתלונן וירה לכיוונו מטווח קצר, קליע אחד חדר את דלת הרכב ופגע ברגלו השמאלית של המתלונן, יצא ממנה וחדר גם לרגל ימין.",גזר דין
20,ME-21-08-45994-522,"מיד ובסמוך, יצא נאשם 1 מהרכב כשהוא אוחז באקדח וירה באוויר.",גזר דין
21,ME-21-08-45994-522,"המתלונן הרים את רגלו הימנית הפגועה והניח אותה על דוושת הגז, נסע על השול הימני עקב החסימה החלקית של נאשם 2, ונמלט ממקום האירוע.",גזר דין
22,ME-21-08-45994-522,"כתוצאה מהירי נגרמו למתלונן פצעי כניסה ויציאה ושבר פמור דיסטאלי ללא תזוזה ברגל ימין, וברגל שמאל פצעי כניסה ויציאה.",גזר דין
23,ME-21-08-45994-522,"לאחר שנשמעה עדותם של מרבית עדי התביעה, הוצג הסדר טיעון, במסגרתו כאמור הודו הנאשמים בעובדות כתב האישום המתוקן.",הסדר הטיעון 
24,ME-21-08-45994-522,"באשר לנאשם 1 הוסכם כי המאשימה תעתור להטלת עונש מאסר בפועל בן 52 חודשים לצד מאסר על תנאי, קנס ופיצוי, בעוד ההגנה תהיה חופשית בטיעוניה לעונש אך לא תוכל לעתור לאי הרשעתו.",הסדר הטיעון 
25,ME-21-08-45994-522,"באשר לנאשם 2 הוסכם כי המאשימה תעתור להטלת עונש מאסר בפועל בן 40 חודשים לצד מאסר על תנאי, קנס ופיצוי, בעוד ההגנה תהיה חופשית בטיעוניה לעונש אך לא תוכל לעתור לאי הרשעתו.",הסדר הטיעון 
26,ME-21-08-45994-522,במעמד הצגת ההסדר הוריתי על עריכת תסקיר נפגע עבירה למתלונן וכן על הפניית נאשם 1 לקבלת תסקיר שירות המבחן לאור גילו.,הסדר הטיעון 
27,ME-21-08-45994-522,מפאת צנעת הפרט אתייחס בתמצית בלבד לתוכן תסקיר זה.,תסקיר נפגע עבירה 
28,ME-21-08-45994-522,מהתסקיר עולה כי נפגע העבירה נשוי ולו ילד מנשואים קודמים שהוא לא מגדל.,תסקיר נפגע עבירה 
29,ME-21-08-45994-522,כיום מתגורר בשטחי הרשות הפלשתינית.,תסקיר נפגע עבירה 
30,ME-21-08-45994-522,בילדותו חווה חוסר יציבות ומגיל צעיר חבר לחברה שולית.,תסקיר נפגע עבירה 
31,ME-21-08-45994-522,הנאשמים והמתלונן הם קרובי משפחה.,תסקיר נפגע עבירה 
32,ME-21-08-45994-522,"נאשם 1 היה בקשר קרוב עמו, אך לאור סכסוך ניתק הקשר ביניהם.",תסקיר נפגע עבירה 
33,ME-21-08-45994-522,נאשם 2 נותר עמו בקשר חברי ועל כן פנה אליו בבקשת סיוע ביום האירוע.,תסקיר נפגע עבירה 
34,ME-21-08-45994-522,"במקום המפגש, עת ארבו לו הנאשמים והאחר, חש תחושת אימת מוות מוחשית ומערערת, קיפאון וחרדה, שהתעצמו על רקע הבהלה של אשתו, שנכחה ברכב, והחרדה והדאגה כלפיה מצדו.",תסקיר נפגע עבירה 
35,ME-21-08-45994-522,"נפגע העבירה אף תיאר את הצורך שלו לברוח מבית החולים 'סורוקה' במהלך קבלת טיפול רפואי בשל החשש להמשך פגיעה מצד הנאשמים, אשר הוביל לכך שפנה לקבלת המשך טיפול רק במועד מאוחר יותר בשטחי הרשות הפלשתינית.",תסקיר נפגע עבירה 
36,ME-21-08-45994-522,עורכת התסקיר התרשמה ממספר מוקדי נזק –,תסקיר נפגע עבירה 
37,ME-21-08-45994-522,"נזק בתחום הרפואי – בשבועות הראשונים סבל מכאבים עזים ברגלו, עם יכולת כמעט אפסית לזוז.",תסקיר נפגע עבירה 
38,ME-21-08-45994-522,"נזק בתחום התעסוקה – בשל הפציעה נאלץ להפסיק לעבוד, דבר אשר פגע בהליך שיקום שהחל טרם האירוע.",תסקיר נפגע עבירה 
39,ME-21-08-45994-522,נזק בתחום מערכות היחסים – נפגע העבירה תיאר תחושת בגידה מצד בני משפחתו שפגעו בו.,תסקיר נפגע עבירה 
40,ME-21-08-45994-522,"דבר שהוביל לפגיעה וערעור של אופן התייחסותו לערכים בסיסיים עליהם גדל, ובהם אמון וביטחון.",תסקיר נפגע עבירה 
41,ME-21-08-45994-522,"נזק בתחום היציבות – בשל האירוע והחשש מפגיעה נוספת הוא ואשתו נאלצו לנדוד בין מקומות מגורים והם אף נותקו מקשרים עם בני משפחה המתגוררים בארץ ומבנו – דבר שיצר תחושת בדידות, כאב ועצב.",תסקיר נפגע עבירה 
42,ME-21-08-45994-522,"עורכת התסקיר אף התרשמה מפגיעה במצבו הנפשי של נפגע העבירה כתוצאה מהאירוע, בליווי תחושות תסכול, חרדות, דריכות, בושה וחוסר אונים.",תסקיר נפגע עבירה 
43,ME-21-08-45994-522,"עורכת התסקיר, לאור תמונת הנזק ועל מנת לסייע לנפגע העבירה לקבל הכרה בפגיעה ובהשלכותיה, המליצה להטיל על הנאשמים פיצוי כספי משמעותי.",תסקיר נפגע עבירה 
44,ME-21-08-45994-522,"מתסקיר שירות המבחן מיום 08/11/22 עולה כי מדובר בנאשם צעיר, בעל עבר פלילי, נשוי ואב לילדה שנולדה במהלך מעצרו בגין תיק זה.",תסקיר לעניין נאשם 1
45,ME-21-08-45994-522,סיים 11 שנות לימוד ונשר מלימודים על מנת לסייע בפרנסת המשפחה.,תסקיר לעניין נאשם 1
46,ME-21-08-45994-522,"הנאשם מגיע מרקע משפחתי מורכב – אביו נפטר בהיותו צעיר, אמו נאלצה לעזוב לעזה עקב סכסוך, והוא גודל על ידי סבתו.",תסקיר לעניין נאשם 1
47,ME-21-08-45994-522,"הנאשם הופנה מספר פעמים בעבר לשירות המבחן, גורמי הטיפול התרשמו מגורמי סיכון רבים ושיתוף פעולה חלקי מצדו, והוא אף ריצה מאסר בפועל.",תסקיר לעניין נאשם 1
48,ME-21-08-45994-522,"כיום במעצר הוא מתפקד כנדרש, מוסר בדיקות שתן נקיות ואף שולב בהליכי טיפול, אם כי מדובר בטיפול ראשוני וכשברור שהנאשם זקוק להמשך טיפול.",תסקיר לעניין נאשם 1
49,ME-21-08-45994-522,"באשר לעבירה עליה נותן את הדין - גורמי הטיפול התרשמו מהתייחסות מעורפלת ומצמצמת של הנאשם לאירוע, וזה טען כי אחיו לחץ עליו לירות בנשק, אך גם מהבעת חרטה על מעשיו.",תסקיר לעניין נאשם 1
50,ME-21-08-45994-522,"לאחר שנבחנו גורמי הסיכוי אל מול גורמי הסיכון, ובהם מאפיינים שוליים ואלימים, היעדר כישורי חיים מיטיבים, צורך להשגת כסף גם במחיר של ביצוע עבירות, קשרים עם גורמים שוליים ועברו הפלילי - התרשם שירות המבחן מקיומה של רמת סיכון גבוהה מאוד להישנות עבירות ובפרט בתחום האלימות, ובשים לב אף לחומרת העבירה - נמנע מכל המלצה שיקומית בעניינו.",תסקיר לעניין נאשם 1
51,ME-21-08-45994-522,"ביום 26/01/23 העיד המתלונן וטען כי הפגיעה בו, שנעשתה על ידי שלושה מבני משפחתו, הייתה פגיעה קשה, ובגינה אף נזקק לטיפול רפואי ממושך, אשר כלל אף התניידות באמצעות כיסא גלגלים במשך 4 חודשים.",עדות המתלונן לעונש
52,ME-21-08-45994-522,"עם זאת ציין כי כיום, לאחר תקופת החלמה, לא נותרה לו נכות כתוצאה מהאירוע.",עדות המתלונן לעונש
53,ME-21-08-45994-522,"לשאלות ב""כ נאשם 2 הבהיר כי על אף שלא קדם סכסוך עם נאשם 2 לאירוע, מאחר וזה הכניס עצמו לאירוע – מצריך פנייה ממי מטעמו לצורך עריכת סולחה ובקשת סליחה ממנו.",עדות המתלונן לעונש
54,ME-21-08-45994-522,"בטיעוניה בכתב הפנתה המאשימה לערכים המוגנים שנפגעו כתוצאה ממעשי הנאשמים, וסברה כי מידת הפגיעה בערכים אלה היא גבוהה נוכח חומרת התקיפה, הרקע לביצוע העבירות והשימוש בנשק חם.",טיעוני הצדדים לעונש
55,ME-21-08-45994-522,"באשר לנסיבות ביצוע העבירה, טענה המאשימה כי מדובר בנסיבות חמורות, שכן מדובר באירוע של נקמה עבריינית הכוללת אף הצטיידות בנשק חם, שבוצע לאחר תכנון מוקדם.",טיעוני הצדדים לעונש
56,ME-21-08-45994-522,"עוד טענה כי לכל אחד מהנאשמים חלק מרכזי בביצוע העבירה, שכן נאשם 2 ניצל את האמון שנתן בו המתלונן, ותוך הצגת מצג שווא, ניצול הקרבה ביניהם וניצול מצוקתו - הוביל אותו ואת אשתו למקום האירוע.",טיעוני הצדדים לעונש
57,ME-21-08-45994-522,"כמו כן, נאשם 2 חסם ברכבו את רכבו של המתלונן.",טיעוני הצדדים לעונש
58,ME-21-08-45994-522,"נאשם 1 הגיע יחד עם האחר תוך שהוא הצטייד בנשק חם, בו אף עשה שימוש עת ירה באוויר מיד לאחר שהמתלונן נורה על ידי האחר.",טיעוני הצדדים לעונש
59,ME-21-08-45994-522,"כמו כן, הפנתה המאשימה לנזק הקשה שנגרם בפועל למתלונן כתוצאה ממעשי העבירות, וזאת לצד פוטנציאל הנזק המשמעותי עת נעשה שימוש בנשק חם.",טיעוני הצדדים לעונש
60,ME-21-08-45994-522,"עוד הפנתה המאשימה לחומרה שמייחס המחוקק לעבירות השונות אשר בביצוען הורשעו הנאשמים, אשר נלמדת מעונשי המאסר הקבועים בחוק לצד עבירות אלה.",טיעוני הצדדים לעונש
61,ME-21-08-45994-522,"כמו כן, בשל הנסיבות הקשות של האירוע, לצד הצורך בהחמרת הענישה בעבירות אלימות בכלל וכאלה המבוצעות באמצעות נשק חם בפרט, כפי שעולה מפסיקה ענפה – טענה המאשימה כי קיימת חובה לקבוע מתחם ענישה מחמיר.",טיעוני הצדדים לעונש
62,ME-21-08-45994-522,"לאור המפורט, עתרה המאשימה לקביעת מתחם עונש הולם הנע בין 40 ל-80 חודשי מאסר בפועל, והפנתה לפסיקה אשר תומכת לטעמה בעתירתה לקביעת מתחם זה.",טיעוני הצדדים לעונש
63,ME-21-08-45994-522,"באשר לקביעת העונש בתוככי המתחם - המאשימה התייחסה להודאת הנאשמים במסגרת הסדר הטיעון שנעשתה רק לאחר שמיעת מרבית עדי התביעה ובכללם נפגע העבירה ואשתו, וכן הפנתה לעברם הפלילי של הנאשמים, ולהתרשמות שירות המבחן בעניינו של נאשם 1 והערכת הסיכון הגבוהה בעניינו, כפי שעולה מתסקיר שירות המבחן.",טיעוני הצדדים לעונש
64,ME-21-08-45994-522,"לפיכך, בעניינו של נאשם 1 עתרה להטיל עונש מאסר בפועל בן 52 חודשים, ובעניינו של נאשם 2 עתרה להטיל מאסר בפועל בן 40 חודשים, ואלה לצד ענישה צופה פני עתיד וקנס.",טיעוני הצדדים לעונש
65,ME-21-08-45994-522,"עוד עתרה להטלת פיצוי משמעותי ביותר, בגובה של עשרות אלפי שקלים, לנפגע העבירה, וזאת הן בשל הנזק הפיזי שנגרם לו והן בשל הנזק הנפשי והפגיעה בתעסוקה שנגרמו לו, והכל כפי כעולה מתסקיר נפגע העבירה.",טיעוני הצדדים לעונש
66,ME-21-08-45994-522,"ב""כ נאשם 1 סבר כי המאשימה טעתה בעתירתה לקבוע מתחם עונש הולם שתחתיתו ב-40 חודשי מאסר וטען כי מתחם העונש ההולם צריך לנוע בין 24-36 חודשי מאסר בפועל בלבד.",טיעוני הצדדים לעונש
67,ME-21-08-45994-522,"בטיעוניו הפנה ללקיחת האחריות של הנאשם על מעשיו, לגילו הצעיר ולכך שעברו הפלילי איננו בתחום עבירות האלימות.",טיעוני הצדדים לעונש
68,ME-21-08-45994-522,"כמו גם להבעת החרטה ולמאמציו לתקן את הנזק בעריכת 'סולחה' עם המתלונן ומתן פיצוי, וכן לעמדת המתלונן.",טיעוני הצדדים לעונש
69,ME-21-08-45994-522,"עוד טען כי יש להתחשב בכך שהנאשם נגרר אחרי אחר כדי לרצותו, וזאת על אף שברור כי אין באמור כדי להפחית ממידת אחריותו.",טיעוני הצדדים לעונש
70,ME-21-08-45994-522,"לאור האמור, עתר ב""כ נאשם 1 לכך שבית המשפט לא ימצה עם הנאשם את הדין.",טיעוני הצדדים לעונש
71,ME-21-08-45994-522,"יוער כי לבקשת ב""כ נאשם 1 ניתנו לו 7 ימים להגשת פסיקה לתמיכה בעתירתו, אולם עד כה טרם הוגשה פסיקה מטעמו.",טיעוני הצדדים לעונש
72,ME-21-08-45994-522,"נאשם 1 הביע חרטה על מעשיו, טען כי לא ישוב לסורו, וציין כי במהלך מעצרו נולדה לו בת שהוא לא ראה עד היום.",טיעוני הצדדים לעונש
73,ME-21-08-45994-522,"ב""כ נאשם 2 טענה כי לאור מהות ההסדר בו הסכימו הצדדים על טווח הענישה - ""כשזה 0 עד 40"" אין צורך לקבוע כלל מתחם ענישה.",טיעוני הצדדים לעונש
74,ME-21-08-45994-522,בטיעוניה הוסיפה כי קיימת פסיקה לכאן ולכאן בסוגיה אך לא הציגה פסיקה רלבנטית.,טיעוני הצדדים לעונש
75,ME-21-08-45994-522,"לחילופין, עתרה לקביעת מתחם שתחתיתו בעונש בן 20 חודשי מאסר בפועל.",טיעוני הצדדים לעונש
76,ME-21-08-45994-522,"באשר לנסיבות ביצוע העבירה ביחס לנאשם 2, טענה כי הנאשם אמנם היה שותף לביצוע העבירה של חבלה בכוונה מחמירה בכך שהוביל את המתלונן למקום האירוע, אך לא היה שותף לתכנון אירוע הירי, ובהתאם לעובדות כתב האישום המתוקן - נודע לו על הצטיידותו של נאשם 1 בנשק חם רק במהלך האירוע עצמו.",טיעוני הצדדים לעונש
77,ME-21-08-45994-522,"משכך, הפניית המאשימה לפסיקה הנוגעת לתכנון מוקדם של אירוע ירי איננו מתאים בעניינו של נאשם 2 והיה על המאשימה לבקש לקבוע מתחם עונש הולם נפרד לנאשם 2.",טיעוני הצדדים לעונש
78,ME-21-08-45994-522,"באשר לנזק שנגרם למתלונן, ב""כ נאשם 2 לא חלקה על הנזק הפיזי העולה מעובדות כתב האישום המתוקן, אולם ביקשה שבית המשפט יתחשב בדברי המתלונן לפיהם לא נותרה לו נכות כלשהי כתוצאה מהפציעה והוא פוצה על ידי משפחות הנאשמים.",טיעוני הצדדים לעונש
79,ME-21-08-45994-522,"באשר ליתר הנזקים שפורטו בתסקיר נפגע העבירה, ביקשה ב""כ הנאשם להתייחס אליהם בזהירות, שכן לטעמה תמונת הנזק שהציג המתלונן איננה עולה בקנה אחד עם אורח החיים שניהל קודם לאירוע הירי, וזאת כפי שעלה במהלך שמיעת הראיות בתיק.",טיעוני הצדדים לעונש
80,ME-21-08-45994-522,"באשר לקביעת עונשו של נאשם 2 טענה ב""כ הנאשם כי עברו הפלילי איננו מכביד, והפנתה לכך שאין בעברו ריצוי עונשי מאסר ממושכים.",טיעוני הצדדים לעונש
81,ME-21-08-45994-522,"עוד טענה ביחס ללקיחת האחריות, כי זו נעשתה לאחר שמיעת העדויות המרכזיות שהעלו קשיים ראייתיים משמעותיים שהובילו לתיקון כתב האישום, ועל כן אין להתייחס אליו כמי שלקח אחריות רק בשלב מאוחר או ככזה אשר לא חסך העדת המתלונן.",טיעוני הצדדים לעונש
82,ME-21-08-45994-522,"עוד ביקשה ליתן משקל לבקשת הסליחה של הנאשם מהמתלונן במעמד דיון הטיעונים לעונש, וכן, הפנתה לעובדה כי במהלך ניהול ההליך, עת הנאשם שהה במעצר, אמו נפטרה ולא הותר לו להשתתף בהלוויה.",טיעוני הצדדים לעונש
83,ME-21-08-45994-522,"משכך, עתרה כי יוטל עונש מאסר בחלקו הנמוך של המתחם, אם כי לא בתחתיתו, ולהסתפק בעונש מאסר בן 24 חודשים לצד ענישה נלווית.",טיעוני הצדדים לעונש
84,ME-21-08-45994-522,"באשר לגובה הפיצוי, ביקשה ב""כ הנאשם לאבחן בין הנזק שנגרם במקרה שלפנינו למקרים אליהם הפנתה המאשימה, וזאת מאחר ובאותם מקרים הוגשו מסמכים רפואיים שהעידו על נכויות, וביקשה שלא להיעתר לעתירת המאשימה אף לעניין גובה הפיצוי.",טיעוני הצדדים לעונש
85,ME-21-08-45994-522,"ב""כ נאשם 2 הגישה פסיקה כתמיכה לעתירתה.",טיעוני הצדדים לעונש
86,ME-21-08-45994-522,"נאשם 2 הביע צער בפני המתלונן, ביקש סליחה וציין כי יש לו 3 ילדים.",טיעוני הצדדים לעונש
87,ME-21-08-45994-522,גם בפסיקה מאוחרת יותר נדרש בית המשפט העליון לסוגיה זו וכך קבע:,דיון והכרעה 
88,ME-21-08-45994-522,"משכך, אפנה בתחילה לקביעת מתחם העונש ההולם –",דיון והכרעה 
89,ME-21-08-45994-522,"צודקת ב""כ נאשם 2 כי קיים שוני בין סעיפי העבירה המיוחסים לנאשמים, כמו גם שוני במעשים המיוחסים לכל אחד מהנאשמים במסגרת כתב האישום המתוקן.",דיון והכרעה 
90,ME-21-08-45994-522,"משכך, בקביעת מתחם העונש ההולם, בחלקים בהם קיים שוני בין הנאשמים, אתייחס בנפרד לכל נאשם, ובסופו של יום אקבע מתחם נפרד לכל נאשם.",דיון והכרעה 
91,ME-21-08-45994-522,"אין מחלוקת כי במקרה דנן, בעניינו של כל נאשם יש לקבוע מתחם עונש הולם אחד שכן מדובר באירוע אחד.",דיון והכרעה 
92,ME-21-08-45994-522,"הערכים החברתיים המוגנים אשר נפגעו כתוצאה ממעשיהם של הנאשמים הם שמירה על ביטחון הציבור, השמירה על הסדר הציבורי, שלמות גופו ונפשו של נפגע העבירה ושלטון החוק.",דיון והכרעה 
93,ME-21-08-45994-522,"מידת הפגיעה בערכים המוגנים היא ברף הבינוני-גבוה, וזאת לאור התכנון המוקדם בהבאת נפגע העבירה למקום האירוע, תוך תיאום בין הנאשמים והאחר לפגוע בנפגע העבירה, וחסימה חלקית של רכב המתלונן באופן שהקשה עליו להימלט מהמקום, וכן בשים לב לנזק שנגרם לנפגע העבירה כתוצאה מהירי לעברו.",דיון והכרעה 
94,ME-21-08-45994-522,"הגם שנאשם 2 לא ידע על הצטיידותו של נאשם 1 והאחר בנשק חם לצורך הפגיעה בנפגע העבירה, הרי שעצם התכנון לפגוע בו והנזק שנגרם בפועל - מביאים לכלל מסקנה כי מדובר באירוע בעל פגיעה משמעותית בערכים המגונים.",דיון והכרעה 
95,ME-21-08-45994-522,"ודוק, הגם שנאשם 2 לא ידע מראש כי עתיד להיעשות שימוש בנשק חם באירוע, אך ידע שהבאת המתלונן למקום נועדה לפגוע בו, אין בה כדי להפחית מחומרת האירוע בקביעת מתחם הענישה בעניינו, וזאת בשים לב לתוצאות החמורות של האירוע בגינן הורשע נאשם 2 והפגיעה הקשה שיש לאירוע מסוג זה בתחושת הביטחון של הציבור בכלל.",דיון והכרעה 
96,ME-21-08-45994-522,"צודקת המאשימה בטיעוניה כי חומרת העבירות יכולה להילמד אף מעונש המאסר בן 20 שנה שקבע המחוקק לצד העבירה בה הורשעו שני הנאשמים, וביתר שאת בעניינו של נאשם 1 אשר אף הורשע ב-2 עבירות נוספות שעניינן נשיאת נשק וירי באזור מגורים שהעונשים נקבעו לצדם אף הם עונשי מאסר משמעותיים, 10 שנים  ו-5 שנות מאסר, בהתאמה.",דיון והכרעה 
97,ME-21-08-45994-522,"בחינת מדיניות הענישה הנוהגת מעלה כי הגם שקיים מנעד ענישה רחב, תוך שבתי המשפט שוקלים פרמטרים שונים ובהם מידת התכנון שקדם לאירוע, מידת המעורבות של כל נאשם באירוע הירי והתקיפה, מיקום ביצוע העבירה, הנזק שנגרם בפועל, לצד הנזק הפוטנציאלי - הרי שככלל בעבירות מסוג זה מוטלת ענישה הכוללת מאסר בפועל מאחורי סורג ובריח לתקופה ממושכת.",מדיניות הענישה הנהוגה  
98,ME-21-08-45994-522,"והערה נוספת בטרם הפניה לפסיקה – הגם שנסיבות ביצוע העבירה של כל אחד מהנאשמים שונות, אציג במאוחד את כלל הפסיקה, ומתוכה אלמד את מדיניות הענישה הנוהגת ביחס לכל אחד מהנאשמים באופן שישפיע על קביעת מתחם העונש ההולם בעניינו.",מדיניות הענישה הנהוגה  
99,ME-21-08-45994-522,"בפס""ד דסוקי דחה בית המשפט העליון את ערעורו של מי שהורשע, בהתאם להודאתו, בביצוע עבירת חבלה בכוונה מחמירה ובנשיאת נשק.",מדיניות הענישה הנהוגה  
100,ME-21-08-45994-522,"זאת בגין אירוע שבמסגרתו, על רקע סכסוך, עקב המערער אחרי המתלונן שנסע ברכבו, כשהוא מצויד באקדח, ולאחר שעצר את רכבו ליד רכבו של המתלונן – שאל לשלומו, ובעוד זה עונה – ירה לעברו 3 יריות, שאחת מהן פגעה בירכו.",מדיניות הענישה הנהוגה  
101,ME-21-08-45994-522,"במסגרת הסדר הטיעון הוסכם כי המאשימה תעתור לעונש שיכלול 5 שנות מאסר, כולל הפעלת המאסר המותנה, לצד הטלת מאסר מותנה ופיצוי, והמערער יוכל לטעון באופן חופשי.",מדיניות הענישה הנהוגה  
102,ME-21-08-45994-522,"בית המשפט המחוזי קבע מתחם עונש הולם הנע בין 3 וחצי ל-7 וחצי שנות מאסר בפועל, קבע כי אין ליתן משקל משמעותי לסולחה שבוצע, והטיל על המערער, בעל עבר פלילי, 51 חודשי מאסר בפועל לצד מאסר מותנה ופיצוי למתלונן בסך 75,000 ₪ וכן הפעיל מאסר מותנה, חציו בחופף, כך שבסך הכל הוטלו על הנאשם 57 חודשי מאסר בפועל.",מדיניות הענישה הנהוגה  
103,ME-21-08-45994-522,"בית המשפט העליון הדגיש כי בית המשפט איננו כבול להסכמות הצדדים ויכול לקבוע מתחם אשר הרף העליון שלו גבוה יותר מטווח הענישה שהוסכם בין הצדדים, וכי העונש שהוטל על המערער מוצדק ואף מתון.",מדיניות הענישה הנהוגה  
104,ME-21-08-45994-522,"בפס""ד טבנצ'ניקוב החמיר בית המשפט העליון את עונשו של המשיב, אשר הורשע, בהתאם להודאתו, בביצוע עבירות חבלה בכוונה מחמירה, נשיאה והובלה של נשק והחזקת סם לצריכה עצמית.",מדיניות הענישה הנהוגה  
105,ME-21-08-45994-522,"זאת בגין אירוע שבמסגרתו, לאחר דין ודברים עם נפגע העבירה, שלף המשיב אקדח, דרך אותו, הצמידו לחלק העליון של ירך המתלונן, וירה כדור אחד אשר גרם לשבר שהצריך ניתוח.",מדיניות הענישה הנהוגה  
106,ME-21-08-45994-522,בית המשפט המחוזי קבע מתחם הנע בין 2.5 ל-5 שנות מאסר בפועל.,מדיניות הענישה הנהוגה  
107,ME-21-08-45994-522,"על אף עבר פלילי, מאסר מותנה בר הפעלה ותסקיר שהעריך מסוכנות גבוהה להישנות עבירות - הטיל בית המשפט ענישה בתחתית המתחם שקבע, מאסר בפועל למשך 30 חודשים, תוך הפעלת המאסר המותנה בחופף, וזאת לאור גילו הצעיר, מצבו האישי והמשפחתי ומאמציו להשתקם.",מדיניות הענישה הנהוגה  
108,ME-21-08-45994-522,"בית המשפט העליון קבע כי העונש שהוטל על הנאשם מקל עמו יתר על המידה עד כדי סטייה מהותית מהענישה הנוהגת, והחמיר עונשו ל-4 שנות מאסר בפועל, לצד הפעלת המאסר המותנה כולו במצטבר, כך שהוטלו על המשיב בסך הכל 5 שנות מאסר  בפועל, תוך הוספת רכיב פיצוי על סך 10,000 ₪.",מדיניות הענישה הנהוגה  
109,ME-21-08-45994-522,"בית המשפט העליון דחה את ערעור המשיבים על הכרעת הדין וחומרת העונש וקיבל את ערעור המדינה על קולת העונש, וזאת לאור מדיניות הענישה המחמירה בעבירות מסוג זה ועל אף קיומה של סולחה.",מדיניות הענישה הנהוגה  
110,ME-21-08-45994-522,"לגבי המשיב 2, העבריין העיקרי שירה בפועל, החמיר בית המשפט העליון את עונשו ל-66 חודשי מאסר בפועל.",מדיניות הענישה הנהוגה  
111,ME-21-08-45994-522,"לגבי המשיב 1, שהוא בעל עבר פלילי ואף הורשע בשתי עבירות נוספות כאמור, החמיר בית המשפט העליון את עונשו ל-46 חודשי מאסר בפועל.",מדיניות הענישה הנהוגה  
112,ME-21-08-45994-522,"לגבי משיבים 3 ו-4, נעדרי עבר פלילי, החמיר בית המשפט את עונשם ל-42 חודשי מאסר בפועל.",מדיניות הענישה הנהוגה  
113,ME-21-08-45994-522,"כמו כן, בית המשפט העליון מצא לנכון להדגיש ""כי בעונשים אלה, אין משום מיצוי הדין עם המשיבים, וזאת בהיותנו נאמנים לגישה המקובלת, לפיה אין זה מדרכה של ערכאת ערעור למצות את מלוא חומרת הדין.",מדיניות הענישה הנהוגה  
114,ME-21-08-45994-522,"נוסף על המפורט באשר לגזרי הדין אשר הוטלו על המשיבים, על כל אחד מהם אף הוטלו מאסרים מותנים, קנס, ופיצוי למתלונן בסך 7,500 ₪.",מדיניות הענישה הנהוגה  
115,ME-21-08-45994-522,"כעולה מעובדות כתב האישום המתוקן, האירוע בוצע לאחר תכנון מוקדם של נאשם 2 עם נאשם 1 והאחר להבאת המתלונן למקום האירוע, תוך שימוש באמון שרוכש המתלונן כלפי נאשם 2 וניצול העובדה שהיה זקוק לעזרתו, והכל על מנת לפגוע בו על רקע הסכסוך הקודם שהיה לו עם נאשם 1.",נסיבות ביצוע העבירה
116,ME-21-08-45994-522,"לא זו אף זו, במסגרת התכנון הצטיידו נאשם 1 והאחר בנשק חם, והגיעו עם לא פחות משני כלי נשק בהם נעשה שימוש במהלך האירוע.",נסיבות ביצוע העבירה
117,ME-21-08-45994-522,"ודוק, על אף שנאשם 2 לא ידע מראש כי נאשם 1 והאחר יגיעו מצוידים בנשק חם לאירוע - אין מחלוקת כי נאשם 2 הביא את נפגע העבירה למקום האירוע תוך תיאום עם נאשם 1 והאחר וזאת על מנת לפגוע בנפגע העבירה, הגם שלא היה מעורב כלל בסכסוך שהיווה את הרקע לביצוע העבירות.",נסיבות ביצוע העבירה
118,ME-21-08-45994-522,"כמו כן, ברי כי הצטיידות מראש בנשק חם ושימוש בו במהלך האירוע, כפי שעשה נאשם 1, הגם שהוא לא היה מי שירה במתלונן, היא נסיבה משמעותית שיש בה כדי להוביל להבדל בקביעת המתחם בעניינם של הנאשמים.",נסיבות ביצוע העבירה
119,ME-21-08-45994-522,"חומרה יתרה יש באירוע עת מעבר לירי לעבר פלג גופו התחתון של המתלונן שנעשה על ידי האחר - נאשם 1 המשיך בירי, עת עמד בסמוך לרכב המתלונן, וירה באוויר, וכל זאת בזמן שנאשם 2 חוסם את דרכו של המתלונן באמצעות רכבו ומקשה עליו למלט עצמו מהמקום.",נסיבות ביצוע העבירה
120,ME-21-08-45994-522,כתוצאה מאירוע הירי נפצע נפגע העבירה באופן משמעותי – הקליע אשר נורה לרגלו חדר את שתי רגליו ונגרמה לו חבלה משמעותית.,נסיבות ביצוע העבירה
121,ME-21-08-45994-522,"כעולה מדברי המתלונן, מפאת חששו מפני המשך התקיפה הוא אף הפסיק קבלת טיפול רפואי בבית חולים בבאר שבע ונאלץ לקבל הטיפול במועד מאוחר יותר בבית חולים בשטחי הרשות הפלשתינית - טיפול אשר הוביל להחלמה מלאה שלו.",נסיבות ביצוע העבירה
122,ME-21-08-45994-522,"מעבר לאמור, כעולה מתסקיר נפגע העבירה, כתוצאה מהימצאותו בסיטואציה בה נורו לעברו ולידו כדורים מנשק חם, עת אשתו יושבת עמו ברכב ומתקשה, בשל חסימה חלקית של הדרך שנעשתה על ידי נאשם 2 ובשל פציעתו, לברוח מהמקום - חווה אירוע טראומתי בו חש אימה ופחד לחייו ולחיי אשתו.",נסיבות ביצוע העבירה
123,ME-21-08-45994-522,"לא זו אף זו, ברי כי אירוע בו נעשה שימוש בנשק חם יש בו פוטנציאל נזק משמעותי יותר מהנזק שנגרם בסופו של יום לנפגע העבירה.",נסיבות ביצוע העבירה
124,ME-21-08-45994-522,בהתאם לתיקון 113 לחוק העונשין (סעיף 40 יג) מצאתי כי מתחם העונש ההולם בגין העבירות עליהן נותן נאשם 1 את הדין נע בין 40-60 חודשי מאסר בפועל.,נסיבות ביצוע העבירה
125,ME-21-08-45994-522,בהתאם לתיקון 113 לחוק העונשין (סעיף 40 יג) מצאתי כי מתחם העונש ההולם בגין העבירות עליהן נותן נאשם 2 את הדין נע בין 32-48 חודשי מאסר בפועל.,נסיבות ביצוע העבירה
126,ME-21-08-45994-522,"הנאשם צעיר, יליד 2000, בעל רקע אישי מורכב, שהודה ולקח אחריות על מעשיו, אך גם, כפי שטענה ב""כ המאשימה – הודה בעובדות כתב האישום המתוקן בשלב מתקדם של ההליך, לאחר שנשמעו מרבית עדי התביעה.",קביעת העונש בתוככי המתחם 
127,ME-21-08-45994-522,"כמו כן, על אף גילו הצעיר, מדובר במי שלחובתו 2 הרשעות קודמות בגין מספר עבירות רכוש, שבגין ביצוען אף ריצה בעבר עונש מאסר בפועל.",קביעת העונש בתוככי המתחם 
128,ME-21-08-45994-522,"עוד יש לשקול את התרשמות שירות המבחן מהתייחסות מצמצמת ומעורפלת לאירוע, קיומם של מאפיינים שוליים ואלימים ואת צורך להשגת כסף גם במחיר של ביצוע עבירות, לצד הערכת הסיכון הגבוהה מאוד להישנות עבירות.",קביעת העונש בתוככי המתחם 
129,ME-21-08-45994-522,"הנאשם צעיר, יליד 1994, הודה ולקח אחריות על מעשיו, שאף הוא, כפי שטענה ב""כ המאשימה – לקח אחריות על מעשיו רק בשלב מתקדם של ההליך ולאחר שמרבית עדי התביעה נשמעו.",קביעת העונש בתוככי המתחם 
130,ME-21-08-45994-522,"עם זאת, בשונה מעניינו של נאשם 1, לא ניתן להתעלם מכך ששמיעת הראיות בעניינו הובילה לתיקון משמעותי של כתב האישום ביחס אליו, ועל כן ניתן לראות בו כמי שלקח אחריות על מעשיו בהזדמנות הראשונה בה הדבר התאפשר.",קביעת העונש בתוככי המתחם 
131,ME-21-08-45994-522,"זאת ועוד, במעמד הדיון אף ביקש נאשם 2 סליחה מהמתלונן, אם כי עשה כן רק לאחר שבאת כוחו פנתה וביקשה ממנו לעשות זאת.",קביעת העונש בתוככי המתחם 
132,ME-21-08-45994-522,"נוסף על האמור, על אף גילו הצעיר, מדובר במי שלחובתו 3 הרשעות קודמות בגין ביצוע עבירות אלימות ורכוש רבות, ושאף ריצה בעבר עונשי מאסר שלא רק שלא הרתיעו אותו מהמשך ביצוע עבירות - אלא שמעשיו האלימים אף הסלימו עד כדי מעורבות באירוע חבלה בכוונה מחמירה בה נעשה שימוש בנשק חם במהלך האירוע ובמסגרתו נגרם נזק משמעותי לנפגע העבירה.",קביעת העונש בתוככי המתחם 
133,ME-21-08-45994-522,"האלימות הפושה בחברה, אשר פוגעת בגוף ובנפש ויוצרת תחושת חוסר ביטחון אצל תושבי המדינה, מחייבת את בתי המשפט להחמיר בענישה, תוך תקווה כי החמרה זו תוביל להרתעת הרבים, וזאת כפי שעולה אף מהפסיקה שהוצגה לעיל.",הרתעת הרבים
134,ME-21-08-45994-522,במצב דברים זה באתי לכלל מסקנה כי יש להטיל על כל אחד מהנאשמים ענישה בחלקו הבינוני של המתחם אשר נקבע בעניינו.,הרתעת הרבים
135,ME-21-08-45994-522,"בהתאם להלכה הנוהגת ובשים לב להוראת סעיף 77(ב) לחוק העונשין, תכלית הפיצוי במסגרת הליך זה הוא מתן הכרה לסבל שנגרם לנפגע העבירה, באופן העשוי אף לתרום לשיקומו.",רכיב הפיצוי:
136,ME-21-08-45994-522,"במקרה דנן, לאור הנזק המשמעותי שנגרם לנפגע העבירה כתוצאה מאירוע הירי לעברו, לצד תחושת האימה שחווה, ובשים לב להמלצת עורכת תסקיר נפגע העבירה, כמפורט לעיל, יש לקבוע תשלום פיצוי משמעותי לנפגע העבירה.",רכיב הפיצוי:
137,ME-21-08-45994-522,"בקביעת גובה הפיצוי אשקול את מדיניות הענישה כפי שהוצגה בסקירת הפסיקה דלעיל, תוך אבחון גובה הפיצוי בין הנאשמים בהתחשב במידת אחריותו של כל נאשם בגרימת הנזק לנפגע העבירה, ואף את תשלום הפיצוי למתלונן במסגרת הסולחה, על אף שהמתלונן לא נשאל על גובה הפיצוי המדויק.",רכיב הפיצוי:
138,ME-21-08-45994-522,סוף דבר אני גוזרת על הנאשמים את העונשים הבאים :,רכיב הפיצוי:
139,ME-21-08-45994-522,52 חודשי מאסר בפועל שימנו מיום מעצרו.,רכיב הפיצוי:
140,ME-21-08-45994-522,10 חודשי מאסר על תנאי למשך שלוש שנים מיום שחרורו מן המאסר שלא יעבור שוב עבירה לפי סימן ג' לפרק י' לחוק העונשין ו/או סעיף 144 לחוק העונשין ו/או סעיף 340א לחוק העונשין.,רכיב הפיצוי:
141,ME-21-08-45994-522,"הנאשם ישלם פיצוי על סך 10,000 ₪ למתלונן.",רכיב הפיצוי:
142,ME-21-08-45994-522,הפיצוי ישולם בשני תשלומים שווים ורצופים.,רכיב הפיצוי:
143,ME-21-08-45994-522,תשלום ראשון תוך 90 יום מהיום.,רכיב הפיצוי:
144,ME-21-08-45994-522,40 חודשי מאסר בפועל שימנו מיום מעצרו.,רכיב הפיצוי:
145,ME-21-08-45994-522,10 חודשי מאסר על תנאי למשך שלוש שנים מיום שחרורו מן המאסר שלא יעבור שוב עבירה לפי סימן ג' לפרק י' לחוק העונשין.,רכיב הפיצוי:
146,ME-21-08-45994-522,"הנאשם ישלם למתלונן פיצוי בסך 6,000 ₪.",רכיב הפיצוי:
147,ME-21-08-45994-522,5129371הפיצוי ישולם בשני תשלומים שווים ורצופים.,רכיב הפיצוי:
149,ME-21-08-45994-522,זכות ערעור כחוק.,רכיב הפיצוי:
150,ME-21-08-45994-522,"ניתן היום,  ב' אדר תשפ""ג, 23 פברואר 2023, במעמד הצדדים.",רכיב הפיצוי:
151,ME-21-08-45994-522,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
