,verdict,text,part
0,SH-14-05-47022-475,מדינת ישראל,המאשימה 
1,SH-14-05-47022-475,"על ידי  ב""כ עו""ד גבי פאר",המאשימה 
2,SH-14-05-47022-475,נגד,המאשימה 
4,SH-14-05-47022-475,אייל יונגר,הנאשם
5,SH-14-05-47022-475,"על ידי  ב""כ עו""ד ניל סימון",הנאשם
6,SH-14-05-47022-475,"חוק העונשין, תשל""ז-1977: סע'  40ב, 40ג', 144(א), 40 יא', 40 יג'",הנאשם
7,SH-14-05-47022-475,"פקודת הסמים המסוכנים [נוסח חדש], תשל""ג-1973: סע'  7(א), 7(ג), 7א, 7ג",הנאשם
12,SH-14-05-47022-475,"הנאשם הורשע לאחר ניהול הוכחות בעבירות של החזקת נשק, עבירה לפי סעיף 144(א) רישא לחוק העונשין, התשל""ז- 1977 (להלן: ""החוק"") והחזקת סם מסוכן מסוג חשיש לצריכה עצמית בבית ספר בו עבד ועל גופו, עבירה לפי סעיף 7(א) ו-7(ג) סיפא לפקודת הסמים המסוכנים (נוסח חדש), תשל""ג- 1973 (להלן: ""הפקודה"").",רקע
13,SH-14-05-47022-475,"בהכרעת הדין נקבע כי עובר ליום 12.5.14, החזיק הנאשם מטען חבלה אלחוטי מאולתר שבכוחו להמית אדם, במחסן הסמוך למשרדו, הנמצא מתחת ליציע של אולם ספורט, אשר שימש בין היתר את ילדי חטיבת בית ספר ""ברנר"" ובית ספר ""שובו בנות"" הסמוכים לו, וכן ילדים רבים המשתתפים בחוגי ספורט מטעם עריית פתח תקווה.",רקע
14,SH-14-05-47022-475,המטען כלל מערכת הפעלה מרחוק על ידי מקלט ומשדר אלחוטי.,רקע
15,SH-14-05-47022-475,"באותו מועד ובסמוך למטען, החזיק הנאשם שקית ובה סם מסוג קנבוס במשקל של 7.59 גרם נטו וכן החזיק במכנסיו, בעת מעצרו ביום 13.5.14, סם מסוג קנבוס במשקל של 0.39 נטו.",רקע
16,SH-14-05-47022-475,"ב""כ המאשימה טען כי העבירה בה הורשע הנאשם פוגעת בערך החברתי של בטחון שלום הציבור.",טיעוני הצדדים
17,SH-14-05-47022-475,"לדברי ב""כ המאשימה, מטעני חבלה משמשים למעשי תקיפה אלימים כלפי החפים מפשע וללא כל אבחנה.",טיעוני הצדדים
18,SH-14-05-47022-475,"בשנים האחרונות חלה הסלמה, השימוש במטעני חבלה הפך לנפוץ, גרם לפגיעות ולהרג ויש צורך בענישה המהווה הרתעה.",טיעוני הצדדים
19,SH-14-05-47022-475,"בבחינת נסיבות המקרה, טען התובע כי מדובר בעבירת נשק ברף העליון, זאת בהתחשב במיקום מציאת המטען, בכמות חומר הנפץ שנמצא בו ובעובדה כי היה בכוחו להתפוצץ ולהמית אדם.",טיעוני הצדדים
20,SH-14-05-47022-475,"ב""כ המאשימה ציין כי המדובר בנאשם אשר כפר במיוחס לו תוך מסירת גרסת בדים של ממש ותוך סיכון חיי אדם מחד, ובמי שעברו הפלילי אינו מכביד, מאידך.",טיעוני הצדדים
21,SH-14-05-47022-475,"ב""כ המאשימה טען כי יש לגזור על הנאשם מאסר בפועל בחלקו האמצעי של המתחם, לצד מאסר על תנאי וקנס.",טיעוני הצדדים
22,SH-14-05-47022-475,"ב""כ הנאשם עתר להורות על ניכוי תקופת השחרור בערובה בתנאי איזוק מתקופת המאסר שתיגזר על הנאשם.",טיעוני הצדדים
23,SH-14-05-47022-475,"את הבקשה משית הסניגור על חוק פיקוח אלקטרוני על עצור ועל אסיר משוחרר על תנאי (תיקוני חקיקה), תשע""ה-2014 (להלן: ""חוק הפיקוח האלקטרוני""), המורה כי מי שנמצא תחת פיקוח אלקטרוני הוא בגדר עצור ולא עוד משוחרר בערובה.",טיעוני הצדדים
24,SH-14-05-47022-475,"אשר לנסיבותיו האישיות של הנאשם, נטען כי מדובר בנאשם כבן 33, שעתיד להינשא בקרוב, בעל עבר פלילי ישן וזניח בעבירות שאינן חמורות ואינן מן העניין.",טיעוני הצדדים
25,SH-14-05-47022-475,"עוד טען ב""כ הנאשם כי מדובר בדמות חיובית ובאדם ערכי אשר מרבה לעסוק בפעילות התנדבותית.",טיעוני הצדדים
26,SH-14-05-47022-475,"ב""כ הנאשם הגיש אסופת מכתבי המלצה ומכתבים המעידים על אופיו החיובי של הנאשם ועל פעילותו הציבורית וההתנדבותית, במיוחד בקרב בני נוער (ר' נה/2) וכן מסמכים המעידים על מצבו הכלכלי הקשה של הנאשם ועל החובות בהם הוא מצוי (ר' נה/3).",טיעוני הצדדים
27,SH-14-05-47022-475,"מטעמו של הנאשם העידו שישה עדי אופי, אשר העידו על חמלתו של הנאשם, נכונותו לסייע לזולת ועל תרומתו וסיועו לבני נוער בסיכון.",טיעוני הצדדים
28,SH-14-05-47022-475,"הנאשם, בדבריו האחרונים, לא לקח אחריות על מעשיו ולא הביע חרטה.",טיעוני הצדדים
29,SH-14-05-47022-475,סנגורו מסר כי בכוונתו לערער על הכרעת הדין.,טיעוני הצדדים
30,SH-14-05-47022-475,"לאחר ששמעתי את טיעוני הצדדים, אני סבור כי יש לגזור על הנאשם מאסר בפועל לתקופה ממושכת, מאסר על תנאי וקנס כספי.",דיון
31,SH-14-05-47022-475,במקרה דנן כתב האישום מתאר אירוע אחד ולכן יש לקבוע בגינו מתחם עונש הולם אחד .,דיון
32,SH-14-05-47022-475,עקרון ההלימה הוא העיקרון המנחה בהתאם לסעיף 40ב לחוק.,קביעת מתחם העונש ההולם
33,SH-14-05-47022-475,"בקביעת מתחם העונש ההולם, יש להתחשב בערך החברתי שנפגע, כתוצאה מביצוע העבירה בה הורשע הנאשם, במידת הפגיעה באותם ערכים, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
34,SH-14-05-47022-475,"במקרה שלפניי, הערך החברתי אשר נפגע בעקבות מעשיו של הנאשם, הינו זכות הציבור להגנה על ביטחונו, שלמות גופו ושלוות נפשו.",קביעת מתחם העונש ההולם
35,SH-14-05-47022-475,בחינת מידת הפגיעה בערך המוגן מובילה למסקנה כי מדובר בפגיעה ממשית רחבה ועמוקה.,קביעת מתחם העונש ההולם
36,SH-14-05-47022-475,"הנאשם העמיד בסכנת חיים של ממש ילדים, עוברי אורח ואף שוטרים.",קביעת מתחם העונש ההולם
37,SH-14-05-47022-475,"החזקת מטען חבלה הכולל חומר נפיץ בכמות שאינה מועטה, ובסמוך לו שלט רחוק תואם שיש בכוחו להפעיל את אותו מטען, מצביעה על רמת מסוכנות גבוהה.",קביעת מתחם העונש ההולם
38,SH-14-05-47022-475,"הטמנתו במקום בו נמצא, בסמוך למקום שהייתם ומשחקם של ילדים תמימים, אשר הם והוריהם נותנים אמונם בנאשם, מלמדת בנוסף על הפרת אמון בוטה מצדו של הנאשם כלפי אותם ילדים תמימים וכלפי הציבור.",קביעת מתחם העונש ההולם
39,SH-14-05-47022-475,בחינת מדיניות הענישה הנוהגת מעלה כי במקרים דומים הוטלו על נאשמים עונשים כמפורט להלן:,קביעת מתחם העונש ההולם
40,SH-14-05-47022-475,"בתי המשפט הביעו לא אחת דעתם בהקשר למדיניות הענישה המחמירה הראויה לעבירות החזקת נשק שלא כדין, זאת לאור המסוכנות הרבה שמגולמת בעבירות אלו.",קביעת מתחם העונש ההולם
41,SH-14-05-47022-475,המחוקק קבע רמת ענישה מחמירה בעבירות החזקת נשק שלא כדין.,קביעת מתחם העונש ההולם
42,SH-14-05-47022-475,סעיף 144 (א) קובע לאמור:,קביעת מתחם העונש ההולם
43,SH-14-05-47022-475,"סבורני כי זמינותם של מטעני החבלה (כפי שתואר בהכרעת הדין), הסיכון הרב הנשקף מהם והמציאות הביטחונית השוררת במחוזותינו, מחייבים הטלת ענישה מחמירה.",קביעת מתחם העונש ההולם
44,SH-14-05-47022-475,"בפרשת פס הנ""ל, בית המשפט קבע כי בקביעת מידת העונש יש לבחון את המטרה אשר לשמה הוחזק הנשק, יחד עם שיקולים נוספים :",קביעת מתחם העונש ההולם
45,SH-14-05-47022-475,בנסיבות המקרה מצאתי כי יש לייחס חומרה רבה למקום הטמנת המטען ולעובדה שמדובר במטען חבלה שניתן להפעילו מרחוק.,קביעת מתחם העונש ההולם
46,SH-14-05-47022-475,רמת הסיכון במקרה שלפנינו גבוהה מזו המוצגת בפסיקה שהוגשה מטעם ההגנה.,קביעת מתחם העונש ההולם
47,SH-14-05-47022-475,"דומה כי ההסברים שנרשמו בפרשת עזאם (ר' סעיף 6 עמ' 15) אשר לחומרת המעשה, הנזק הפוטנציאלי העצום לציבור, כמו גם העובדה ""שפיגועים פליליים"" הפכו לתופעה שכיחה במקומותינו, יפים גם למקרה שלפנינו.",קביעת מתחם העונש ההולם
48,SH-14-05-47022-475,"באשר לנסיבות ביצוע העבירה (בהתאם לסעיף 40ג' לחוק), יש לייחס חומרה יתרה לכך שמטען החבלה נתפס במחסן פתוח ונגיש לכל, הנמצא מתחת ליציע אולם הספורט המשמש ילדים רבים, כפי שתואר בהרחבה בהכרעת הדין.",קביעת מתחם העונש ההולם
49,SH-14-05-47022-475,"בעניין זה אציין כי התמונה שנפרשה לעיני בית המשפט במהלך ניהול ההוכחות והתעניינותו של הנאשם בסוגיות הקשורות במטעני חבלה כפי שעולה מחומר הראיות שהוגש לעיוני, מטרידה ביותר ומביאה למסקנה שאף גרסתו החלופית ""התמימה"" של הנאשם, שלפיה מצא את המטען זמן קצר עובר לפשיטת המשטרה ודיווח על כך ""בתום לב"" לעיתונאי, אינה נכונה ואין בה כדי להקל עמו.",קביעת מתחם העונש ההולם
50,SH-14-05-47022-475,נהפוך הוא.,קביעת מתחם העונש ההולם
51,SH-14-05-47022-475,"לאחר שנדרשתי למכלול השיקולים הרלוונטיים ובהתאם לתיקון 113 לחוק העונשין (סעיף 40 יג'), אני קובע מתחם עונש הולם שהינו החל משנתיים ועד ל-5 שנות מאסר בפועל, לצד מאסר על תנאי וקנס.",קביעת מתחם העונש ההולם
52,SH-14-05-47022-475,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",גזירת העונש המתאים לנאשם
53,SH-14-05-47022-475,הנאשם לא לקח אחריות על מעשיו ולא הודה במיוחס לו.,גזירת העונש המתאים לנאשם
54,SH-14-05-47022-475,תחת זאת ניהל הנאשם משפט אשר בסופו קבעתי אשמתו וציינתי בהכרעת הדין את התרשמותי השלילית ממהימנותו.,גזירת העונש המתאים לנאשם
55,SH-14-05-47022-475,"אכן, אין בעובדה שבחר הנאשם להעמיד את התביעה על ראיותיה כדי להחמיר עמו בדין, אך באותה מידה אין מקום להקל בעונשו.",גזירת העונש המתאים לנאשם
56,SH-14-05-47022-475,"במסגרת השיקולים לקולא לקחתי בחשבון את אישיותו החיובית של הנאשם, כפי שזו נצטיירה מדבריהם של עדי האופי שדיברו בשבחו ומהמסמכים שהוגשו (נה/2), וכן את עברו הפלילי, הכולל הרשעה בעבירות של הפרעה, שימוש בכוח להימנע ממעצר, איומים והעלבת עובד ציבור (הרשעה משנת 2010 בגין עבירות משנת 2008), וכן רישום המעיד על אי הרשעה בעבירות של הפרעה לעובד ציבור והעלבתו.",גזירת העונש המתאים לנאשם
57,SH-14-05-47022-475,העובדה שעברו הפלילי אינו מכביד אין בה כדי להקל עם הנאשם אשר לא נטל אחריות על מעשיו.,גזירת העונש המתאים לנאשם
58,SH-14-05-47022-475,"אשר לבקשה לניכוי ימי מעצר הבית בפיקוח אלקטרוני מימי המאסר: הנאשם היה עצור במתקן כליאה בין התאריכים 13.5.14 עד 17.7.14 (להלן: ""תקופת המעצר"").",גזירת העונש המתאים לנאשם
59,SH-14-05-47022-475,"כמו כן, שהה הנאשם במעצר בית באיזוק אלקטרוני בין התאריכים 17.7.14 עד 19.1.15 (להלן: ""תקופת מעצר הבית באיזוק"").",גזירת העונש המתאים לנאשם
60,SH-14-05-47022-475,חוק הפיקוח האלקטרוני התקבל בכנסת ביום 8.12.14 ונכנס לתוקף ביום 16.06.15.,גזירת העונש המתאים לנאשם
61,SH-14-05-47022-475,בחוק הפיקוח על איזוק אלקטרוני אין כל הוראה מפורשת המורה על ניכוי אוטומטי של ימי המעצר.,גזירת העונש המתאים לנאשם
62,SH-14-05-47022-475,"אם ניתן לראות, בימי המעצר באיזוק האלקטרוני לאחר כניסת החוק לתוקפו כימי מעצר לכל דבר (בשינויים המחויבים) הרי שאין כך הם פני הדברים עובר החוק לכניסתו של החוק לתוקף והסטטוס של שוהה באיזוק אלקטרוני בתקופה זו הוא כשל משוחרר בערובה ולא עצור.",גזירת העונש המתאים לנאשם
63,SH-14-05-47022-475,אשר על כן הנני גוזר על הנאשם את העונשים הבאים:,גזירת העונש המתאים לנאשם
64,SH-14-05-47022-475,מאסר בפועל למשך 4 שנים בניכוי תקופת המעצר מיום 13.05.14 ועד ליום 17.07.14.,גזירת העונש המתאים לנאשם
65,SH-14-05-47022-475,"12 חודשי מאסר על תנאי, לבל יעבור הנאשם במשך 3 שנים על כל עבירת נשק.",גזירת העונש המתאים לנאשם
66,SH-14-05-47022-475,4 חודשי מאסר על תנאי לבל יעבור הנאשם במשך שנתיים עבירה לפי סעיף 7א' ו-7ג' סיפא לפקודת הסמים המסוכנים.,גזירת העונש המתאים לנאשם
67,SH-14-05-47022-475,"קנס כספי בסך 3,000 ₪  או 20 ימי מאסר תמורתם.",גזירת העונש המתאים לנאשם
68,SH-14-05-47022-475,הקנס ישולם ב-3 תשלומים שווים ורצופים החל מיום 01.12.15.,גזירת העונש המתאים לנאשם
69,SH-14-05-47022-475,לא ישולם תשלום מהתשלומים שנקבעו יעמוד מלוא הסכום לפרעון מיידי.,גזירת העונש המתאים לנאשם
70,SH-14-05-47022-475,זכות ערעור כחוק.,גזירת העונש המתאים לנאשם
71,SH-14-05-47022-475,"המוצגים, האמל""ח והסמים – יושמדו, יתר המוצגים בהתאם להחלטת קצין ממונה.",גזירת העונש המתאים לנאשם
72,SH-14-05-47022-475,"54678313ניתן היום,  י""ט חשוון תשע""ו, 01 נובמבר 2015, בהעדר הצדדים.",גזירת העונש המתאים לנאשם
