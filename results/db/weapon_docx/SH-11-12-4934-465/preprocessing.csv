,verdict,text,part
0,SH-11-12-4934-465,"מדינת ישראל  ע""י עו""ד צאלים ופרידמן",כב' השופטת  דנה מרשק מרום
1,SH-11-12-4934-465,"סאמי בלעום בעצמו וע""י עו""ד זילברמן",נגד
2,SH-11-12-4934-465,"חוק העונשין, תשל""ז-1977: סע'  144, 144(א), 406(ב)",נגד
3,SH-11-12-4934-465,"הנאשם הורשע על יסוד הודאתו בביצוע עבירות של כניסה והתפרצות למקום מגורים וגניבה, לפי סעיף 406(ב) סיפא לחוק העונשין, התשל""ז-1977 (להלן: ""חוק העונשין"") והחזקת אבזר של נשק ותחמושת, לפי סעיף 144(א) סיפא לחוק העונשין.",גזר דין
4,SH-11-12-4934-465,"על-פי האישום הראשון, בין המועדים 18.10.11 – 17.10.11, התפרץ הנאשם לבית בישוב יד חנה, בכך שפתח את חלון הבית באמצעות מברג וגנב משחזה ומקדחה.",גזר דין
5,SH-11-12-4934-465,"על פי האישום השני, ביום 1.12.11 במהלך חיפוש שבוצע בביתו של הנאשם בטייבה, נמצא מחזיק בתוך מגירה במחסנית נשק ו- 6 כדורי תחמושת.",גזר דין
6,SH-11-12-4934-465,"במסגרת ההסדר, הוסכם על שליחת הנאשם לקבלת תסקיר בעניינו.",גזר דין
7,SH-11-12-4934-465,"לאחר שהתקבלו שני תסקירים נדברו ב""כ הצדדים ביניהם, אך לא התגבשו הסכמות לעניין העונש.",גזר דין
8,SH-11-12-4934-465,"מתסקירי שירות המבחן שהוגשו בעניינו של הנאשם עולה כי הנאשם בן 37, נשוי ואב לשני ילדים רכים בני שנתיים ושלוש שנים.",גזר דין
9,SH-11-12-4934-465,בעברו הרשעה אחת בעבירה של החזקת סמים שלא לצריכה עצמית משנת 2001 (רישום פלילי הוגש - ת/1) בגינה הוטל עליו מאסר מותנה.,גזר דין
10,SH-11-12-4934-465,"הנאשם נפגע בתאונת דרכים קשה בשנת 2005, נחבל בראש ובאגן ובתחילה טען, כי מאז אינו עובד, מוכר ע""י המוסד לביטוח לאומי כבעל נכות בשיעור 65% ומקבל תמיכה כלכלית ממשפחתו.",גזר דין
11,SH-11-12-4934-465,"הנאשם שיתף את שירות המבחן כי השתמש בסמים באופן חברתי בגיל 18, אך מזה 10 שנים הפסיק השימוש.",גזר דין
12,SH-11-12-4934-465,"הנאשם עומת עם ממצאי הבדיקה ומסר לקצינת המבחן כי שב להשתמש בסמים על רקע שהייתו ב""מעצר בית"" בגין ההליך דנן.",גזר דין
13,SH-11-12-4934-465,הנאשם לא שיתף בדפוסי שימוש ולא נתן הסבר לפער בין הצהרותיו בדבר הפסקת שימוש לממצאי הבדיקה.,גזר דין
14,SH-11-12-4934-465,הנאשם תיאר בפני קצינת המבחן כי ביכולתו להפסיק שימוש בסמים תוך שהתמקד ברצונו לסיים את ההליך המשפטי אשר לדבריו היה מרתיע עבורו.,גזר דין
15,SH-11-12-4934-465,"למרות העדר המלצה טיפולית כבר בתסקיר הראשון, ניתנה לנאשם הזדמנות נוספת לשתף פעולה עם שירות המבחן, והדיון נדחה לקבלת תסקיר משלים.",גזר דין
16,SH-11-12-4934-465,"קצינת המבחן מציינת את התרשמותה, כי הגיע לפגישה מרושל כשהוא תחת השפעת סמים, אך הוא שלל זאת.",גזר דין
17,SH-11-12-4934-465,"טען כי הוא עובד כאינסטלטור – עצמאי וממוקד בפרנסת משפחתו,  אך לא הציג כל מסמך או תלוש אשר אישר זאת.",גזר דין
18,SH-11-12-4934-465,"הנאשם מסר 4 בדיקות שתן, כשבשלושה מהן נמצאו שרידי קריאטאנין במינון נמוך; בדיקת השתן האחרונה הייתה נקייה משרידי סם.",גזר דין
19,SH-11-12-4934-465,"הנאשם התקשה להסביר את ממצאי הבדיקות, חזר וטען כי הפסיק להשתמש בסם וכי אינו זקוק לכל טיפול בנושא.",גזר דין
20,SH-11-12-4934-465,"בהתייחס למעורבותו בעבירות דנן, הנאשם מסר הסברים ילדותיים, התקשה לבדוק את הרקע הרגשי למעורבותו בפלילים, נטה להמעיט מחומרת העבירות והדגיש חרטתו על הסתבכויותיו.",גזר דין
21,SH-11-12-4934-465,"קצינת המבחן התרשמה מאדם חלש, אשר חבר בגיל צעיר לחברה שולית והשתמש בסמים, המבטא רחמים עצמיים וקורבנות סביב מצבו הרפואי, אינו יציב מבחינה תעסוקתית, ממעיט מחומרת מעורבותו בעבירות דנן ואינו מגלה הבנה לבעייתיות  שבשימוש בסם.",גזר דין
22,SH-11-12-4934-465,"לאור מכלול הנתונים, מאחר והנאשם מטשטש מצבו בנושא השימוש בסמים ונוכח סירובו להשתלב בטיפול גמילה, חזרה קצינת המבחן על עמדתה תוך שנמנעה מהמלצה טיפולית בעניינו.",גזר דין
23,SH-11-12-4934-465,"ב""כ המאשימה עתרה להשית על הנאשם מאסר בפועל, מאסר על תנאי, קנס ופיצוי למתלונן.",גזר דין
24,SH-11-12-4934-465,"ב""כ הנאשם עתר להסתפק בהשתת מאסר שירוצה בדרך עבודות שירות.",גזר דין
25,SH-11-12-4934-465,"ב""כ המאשימה הדגישה את חומרת העבירות שביצע הנאשם, ואת הסיכון הטמון בהתפרצות לבית אשר עלולה להתפתח ולהסלים לאלימות; זאת, בשעה שבנוסף, החזיק הנאשם אביזרי נשק בביתו.",גזר דין
26,SH-11-12-4934-465,"ב""כ המאשימה הפנתה לאמור בתסקיר שירות המבחן באשר לרקע לביצוע העבירות – צריכת סמים, העדר תובנה לחומרת העבירות ולצורך בגמילה, וכן הדגישה העדרה של המלצה טיפולית על רקע סירובו להשתלב בטיפול.",גזר דין
27,SH-11-12-4934-465,"הסנגור ביקש לשכנע, כי ממצאי בדיקות השתן אינן מצביעות על ממצא ברור – במיוחד על רקע השימוש בתרופות נוכח מצבו הרפואי, כשהדגיש כי בדיקת השתן האחרונה נמצאה נקיה.",גזר דין
28,SH-11-12-4934-465,"פירט את השיקולים העומדים לזכותו של הנאשם: הודאת הנאשם במיוחס לו, נטילת אחריות בגין מעשיו וכן היפנה לעברו הפלילי המינורי, כשלא ריצה מאסר בפועל בחייו.",גזר דין
29,SH-11-12-4934-465,עוד ביקש להתחשב במצבו הבריאותי נוכח תאונת הדרכים שעבר.,גזר דין
30,SH-11-12-4934-465,"בהקשר של נסיבות ביצוע העבירות הזכיר, כי לא נתפס בביתו של הנאשם נשק אלא מחסנית וכדורים בלבד.",גזר דין
31,SH-11-12-4934-465,הסנגור עתר לאפשר דחיה נוספת לצורך מסירת בדיקות שתן (בקשה אשר לא נתקבלה) ולהפנות את הנאשם לממונה על עבודות שירות על-מנת לבחון ריצוי עונש המאסר בדרך זו.,גזר דין
32,SH-11-12-4934-465,הנאשם בחר שלא לומר דבר לבית-המשפט.,גזר דין
33,SH-11-12-4934-465,"נסיבות ביצוע העבירות, חומרתן ונפיצותן  - לצד מצבו של הנאשם, מבססים את גישת התביעה לפיה יש להטיל על הנאשם ענישה כגמול על מעשיו, באשר פגע הוא בביתו-מבצרו של המתלונן, בתחושת הבטחון שלו וברכושו, כשבנוסף נמצא מחזיק בתחמושת בביתו שלו במהלך אותה תקופה.",גזר דין
34,SH-11-12-4934-465,"בהמשך, חוזר כב' השופט מלצר על פסיקת בית-המשפט העליון ממנה עולה הדרישה להחמרה בעונשם של עבריינים הפורצים לבתיהם של אזרחים תמימים (סעיף 10 לפסק-הדין).",גזר דין
35,SH-11-12-4934-465,"הדברים נכונים במיוחד בעניינו של הנאשם, כאשר התסקירים בעניינו מבססים את הצורך בהרתעה אישית.",גזר דין
36,SH-11-12-4934-465,"עולה תמונה של אדם המצוי בסיכון להישנות עבירות בעתיד, כאשר אין אינדיקציה שהפסיק את השימוש בסמים, אינו בעל תובנה לחומרת מעשיו ומצבו ואינו מעוניין בטיפול.",גזר דין
37,SH-11-12-4934-465,"לאור מדיניות הענישה המחייבת, הפגיעה בפרטיותו וברכושו של המתלונן, כשבאותה תקופה נמצא הנאשם מחזיק במחסנית ובכדורים בביתו וכן נוכח נסיבות העושה, עתירת ב""כ המאשימה להטיל על הנאשם מאסר בפועל מאחורי סורג ובריח היא אכן מבוססת וראויה.",גזר דין
38,SH-11-12-4934-465,"לצורך חישוב תקופת המאסר ההולמת, יש לזקוף לטובתו של הנאשם את הודאתו במיוחס לו, ולהתחשב במצבו הרפואי והמשפחתי וכן בתקופה הממושכת בה שהה בתנאים מגבילים.",גזר דין
39,SH-11-12-4934-465,עוד יש ליתן משקל לעובדה שהמדובר במאסר ראשון מאחורי סורג ובריח לנאשם בעל עבר פלילי מינורי.,גזר דין
40,SH-11-12-4934-465,"אשר על כן, לאחר ששקלתי את כל השיקולים העומדים לזכותו ולחובתו של הנאשם, אני גוזרת עליו את העונשים הבאים:",גזר דין
41,SH-11-12-4934-465,"10 חודשי מאסר לריצוי בפועל, בניכוי 2 ימי מעצר.",גזר דין
42,SH-11-12-4934-465,"מאסר על תנאי של 10 חודשים למשך 3 שנים מיום שחרורו ממאסר, שלא יעבור עבירות רכוש מסוג פשע ו/או עבירות נשק לפי סעיף 144 לחוק העונשין; מאסר על תנאי של 4 חודשים למשך 3 שנים מיום שחרורו ממאסר, שלא יעבור עבירות רכוש מסוג עוון.",גזר דין
43,SH-11-12-4934-465,"הנאשם ישלם פיצוי על סך 2000₪ למתלונן (ע""ת 7), אשר יופקד בקופת בית-המשפט עד ליום 1.5.13.",גזר דין
44,SH-11-12-4934-465,"ב""כ המאשימה תודיע למתלונן אודות הפיצוי שנפסק, ותמסור למזכירות פרטי חשבון הבנק שלו.",גזר דין
45,SH-11-12-4934-465,"כמו כן, מטילה על הנאשם קנס בסך 2000₪ או 20 ימי מאסר תמורתו, לתשלום עד ליום 1.8.13.",גזר דין
46,SH-11-12-4934-465,ניתן צו להשמדת המחסנית והתחמושת.,גזר דין
47,SH-11-12-4934-465,5129371הודעה זכות ערעור לבית-המשפט המחוזי בתוך 45 יום.,גזר דין
48,SH-11-12-4934-465,"512937154678313ניתן היום,  11 פברואר 2013, במעמד הנוכחים.",גזר דין
49,SH-11-12-4934-465,דנה מרשק מרום 54678313-/,גזר דין
