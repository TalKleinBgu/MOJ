,verdict,text,part
0,ME-16-05-33009-930,המאשימה-מדינת ישראל (פרקליטות מחוז מרכז),לפני כבוד השופטת  מיכל ברק נבו
1,ME-16-05-33009-930,"על ידי ב""כ עו""ד אורלי שרגנהיים",לפני כבוד השופטת  מיכל ברק נבו
2,ME-16-05-33009-930,"על ידי ב""כ עוה""ד שי שורר ואיתי כהן",הנאשם-יותם יוסף ג'רבי
3,ME-16-05-33009-930,"חוק העונשין, תשל""ז-1977: סע'  25, א, ב, 40ח, 40ט(3), 40ט(א)(6), 144(א), 144(ב2), 144(ג)(1), 144(ג)(2), 144(ג)(3), 40יג",הנאשם-יותם יוסף ג'רבי
4,ME-16-05-33009-930,"ביום 13.11.17 הורשע הנאשם, לאחר ניהול הוכחות, בביצוע עבירות של החזקת נשק שלא כדין (עבירה לפי סעיף 144(א) סיפא לחוק העונשין, התשל""ז-1977 [החוק]), ניסיון ייצור נשק שלא כדין (עבירה לפי סעיף 144(ב2) ביחד עם סעיף 25 לחוק) וייצור נשק שלא כדין (2 עבירות לפי סעיף 144(ב2) לחוק).",הכרעת הדין
5,ME-16-05-33009-930,"זהו, בקצרה, סיפור המעשה: שוטרים שראו את רכבו של הנאשם נוסע ב-29.4.16, בשעת לילה, כשפנסיו האחוריים אינם תקינים, הורו לו לעצור.",הכרעת הדין
6,ME-16-05-33009-930,"חשדם התעורר כלפי הנאשם, שהיה לבוש שלא בהתאם למזג האויר, וריח של דלק עלה מתוך רכבו.",הכרעת הדין
7,ME-16-05-33009-930,"בעקבות אותו חשד ביצעו השוטרים חיפוש בכלי הרכב ומצאו בתא המטען פריטים שונים, וביניהם: צינור מתכת סגור בשני פקקים, חומרים פירוטכניים, גפרורים ועוד.",הכרעת הדין
8,ME-16-05-33009-930,הנאשם עוכב ונלקח לחקירה.,הכרעת הדין
9,ME-16-05-33009-930,"בהמשך לכך בוצעו חיפושים בדירת אמו של הנאשם ובדירת הנאשם בכפר שפיה, שם נמצאו פריטים נוספים: בדירת האם נמצאו יזמים אלקטרוניים מאולתרים, שאותם בנה הנאשם, ובדירת הנאשם בכפר שפיה נמצא שרשיר תחמושת.",הכרעת הדין
10,ME-16-05-33009-930,"ביום 30.3.16 צפה הנאשם במחשבו בסרטונים, על מנת ללמוד כיצד להכין יזמים אלקטרוניים ומטעני חבלה.",הכרעת הדין
11,ME-16-05-33009-930,הנאשם נעצר.,הכרעת הדין
12,ME-16-05-33009-930,"בעודו עצור, נמצא ביום 6.5.16, בחורשה ברחוב האומנות בנתניה, מטען תבערה, שאותו הרכיב הנאשם, המורכב, בין השאר, מבקבוקי פלסטיק, חומר דליק, יזם אלקטרוני, גפרורים, זיקוק, והכל - מחובר לשעון מעורר.",הכרעת הדין
13,ME-16-05-33009-930,"בשל ייצור מטען התבערה והיזמים הורשע הנאשם בשתי עבירות של ייצור נשק שלא כדין; בשל איסוף המרכיבים שנמצאו בכלי הרכב ועיבוד חלקם באופן שיוכלו לשמש להכנת מטען צינור, הורשע הנאשם בנסיון לייצר נשק שלא כדין; בשל החזקת חלק מהחומרים בכלי הרכב, אשר - כשלעצמם מהווים חלק של נשק (חזיזי החיכוך, תערובת הנפץ במשקל 8.2 גרם וראשי הגפרורים המפורקים, שנמצאו ברכב הנאשם), ובהתייחס לשרשיר התחמושת שנמצא ב""שפיה"", שהוא אביזר לנשק ומשכך עונה על הגדרת ""נשק"" בסעיף 144(ג)(1) לחוק, הורשע הנאשם בהחזקת נשק שלא כדין.",הכרעת הדין
14,ME-16-05-33009-930,"ב""כ המאשימה בטיעוניה הפנתה להנחיית פרקליט המדינה מספר 9.16, המתייחסת למדיניות הענישה בעבירות נשק ומטעני חבלה, שיצאה באוגוסט 2016.",טיעוני הצדדים לעונש
15,ME-16-05-33009-930,הנחיה זו עוסקת במדיניות הענישה שצריכה להנחות את הפרקליטות בבואה לטעון לעונש בעבירות נשק.,טיעוני הצדדים לעונש
16,ME-16-05-33009-930,"המדיניות נקבעת, בין השאר, לפי סוגי הנשק, מהקל את הכבד, החל מתחמושת ללא נשק נלווה, המשך בבקבוק תבערה, המשך באקדח, המשך ברובה וכלה במטען חבלה (שמוגדר כחומר נפץ תקני או מאולתר, שאליו נלווה מנגנון הפעלה, שמסוגל להביא את חומר הנפץ לפיצוץ).",טיעוני הצדדים לעונש
17,ME-16-05-33009-930,"לטענת הפרקליטה, במקרה שלנו מדובר בנסיון לייצר מטען חבלה הכולל מערכת הפעלה, וכן בייצור מלא של מטען תבערה, שהוא אמנם על בסיס חומר בערה ולא על בסיס חומר נפץ, אך כולל מנגנון הפעלה באמצעות שעון שחובר לאותו מטען.",טיעוני הצדדים לעונש
18,ME-16-05-33009-930,"לאור האמור מדובר, לשיטתה, בדרגת החומרה הגבוהה ביותר.",טיעוני הצדדים לעונש
19,ME-16-05-33009-930,"כאשר עסקינן במטעני חבלה (בהבדל מכלי נשק אחרים), מטרתם האפשרית היחידה היא לצרכי התקפה, ולא הגנה.",טיעוני הצדדים לעונש
20,ME-16-05-33009-930,"עוד הוסיפה, כי ההנחיה מתייחסת למדרגים שונים של קשר בין הנשק לנאשם, מהקל ביותר - החזקת נשק, עבור בנשיאת נשק, כלה בסחר וייצור.",טיעוני הצדדים לעונש
21,ME-16-05-33009-930,"התובעת המשיכה והפנתה לפסיקה רבה, שיכולה לתת לדעתה ""קריאת כיוון"" לעניין המתחם בענייננו, כשהנסיבות בענייננו לחומרה הן: התכנון הרב שנדרש להכנת מטען התבערה, ובמהלך הנִסיון להכין את המטען הנוסף (לרבות חיפושים באינטרנט, ""עבודת הנמלים"" [כהגדרת הנאשם] שנדרשה לקיצוץ ראשי הגפרורים, איסוף כל החומרים הפירוטכניים שאליהם מתייחס כתב האישום); העובדה שהנאשם הוא העבריין העיקרי והיחיד, שהוביל את המהלך מראשית ועד סוף; ריבוי העבירות שבהן עסקינן; הנזק הפוטנציאלי מכך שמטען התבערה הונח בחורשה, על קרקע שעליה עלים יבשים, סמוך לאזור תעשיה, ואילו התפתחה שם שריפה יכול היה הדבר להוביל לאסון; אמנם המטען הונח בחורשה כשאינו חמוש, אך העברת מתג השעון מ-Off ל-On היא פעולה פשוטה, שכל ילד היה יכול לבצעה, אפילו בלי להבין את משמעות מעשיו, כשהוא מטייל בחורשה.",טיעוני הצדדים לעונש
22,ME-16-05-33009-930,עוד ציינה לחומרה כי מטען הצינור שאותו ניסה הנאשם לייצר אמור היה להכיל חומרי נפץ שנאספו לשם כך כנסיבות לקולה הזכירה התובעת את העובדה שהמטען היה בנוי על חומר דליק ולא על חומר נפיץ.,טיעוני הצדדים לעונש
23,ME-16-05-33009-930,"התובעת הזכירה שבתיק זה לא נמצאה אינדיקציה לגבי כוונת הנאשם ולמה אמורים היו המטענים לשמש, אך יש מקום להתייחס למעשים בחומרה, כאשר הסבריו ה""תמימים"" של הנאשם, לגבי כוונה לייצר כתובת אש, למשל, נדחו בהכרעת הדין.",טיעוני הצדדים לעונש
24,ME-16-05-33009-930,"הכוונות נותרו עלומות, אך המעשים יכלו להוביל לפציעה ואף למוות.",טיעוני הצדדים לעונש
25,ME-16-05-33009-930,"לפיכך, בית המשפט מתבקש לשגר מסר ברור כלפי כל מי שלוקח חלק בתעשיה המפוקפקת והעבריינית של הכנת מטעני חבלה, ומהווה חוליה בשרשרת שיכולה להוביל לפגיעה קשה בחיי אדם, ולהבהיר שמי שיעשה כן צפוי למאסר ממושך מאחורי סורג ובריח.",טיעוני הצדדים לעונש
26,ME-16-05-33009-930,"כך, בפרט, כאשר מדובר במייצר המטען.",טיעוני הצדדים לעונש
27,ME-16-05-33009-930,"לפיכך, ביקשה התובעת לקבוע מתחם ענישה שנע בין 5 ל-9 שנות מאסר בפועל.",טיעוני הצדדים לעונש
28,ME-16-05-33009-930,"אשר למיקום הנאשם בתוך המתחם, הנאשם ניהל את המשפט באופן שמצביע כי אין לו כל רצון לקחת אחריות, תוך הסתרה של מניעיו האמיתיים.",טיעוני הצדדים לעונש
29,ME-16-05-33009-930,"בהכרעת הדין נדון ארוכות הנושא של מיהות הנאשם ומניעיו, ובית המשפט הגיע למסקנה שקשה לגבש התרשמות אחידה לגבי הנאשם.",טיעוני הצדדים לעונש
30,ME-16-05-33009-930,"נקבע שאם הנאשם בחר לשתוק ולא לשתף במניעיו לעשיית המעשים, כנראה שיש לו סיבה טובה לכך.",טיעוני הצדדים לעונש
31,ME-16-05-33009-930,"לפיכך, מסוכנותו שרירה וקיימת, בפרט נוכח התייחסות הנאשם למעשיו כמעשים תמימים, ואי שיתוף החוקרים או בית המשפט בכוונותיו האמיתיות.",טיעוני הצדדים לעונש
32,ME-16-05-33009-930,"כך, ביתר שאת, בהתחשב בהשכלתו של הנאשם והידע שהוא אוגר במוחו, וכאשר אינו לוקח אחריות או מביע חרטה, המסוכנות הנשקפת ממנו רבה מאד.",טיעוני הצדדים לעונש
33,ME-16-05-33009-930,לכן יש חשיבות במקרה זה גם להרתעת הנאשם עצמו וגם להרתעת הציבור.,טיעוני הצדדים לעונש
34,ME-16-05-33009-930,"ההגנה לא הציגה כל אופק שיקומי לנאשם, וגם כאשר ביקשה ההגנה דחיה בטיעונים לעונש כדי לקבל חוות דעת מגורם פרטי, לא ניסתה כלל לפנות לשירות המבחן.",טיעוני הצדדים לעונש
35,ME-16-05-33009-930,"לזכות הנאשם עומד עברו הנקי, ורק זאת.",טיעוני הצדדים לעונש
36,ME-16-05-33009-930,לכן מבקשת המאשימה למקם את הנאשם במחצית המתחם ולהטיל עליו גם קנס ומאסר מותנה.,טיעוני הצדדים לעונש
37,ME-16-05-33009-930,"ב""כ הנאשם טענו שאין כל הלימה בין הפסיקה שהציגה התובעת, למקרה שלפנינו.",טיעוני הצדדים לעונש
38,ME-16-05-33009-930,"הסנגורים ביקשו לאבחן את פסקי הדין שהוצגו, והציגו פסיקה משלהם, התואמת, לטעמם, את המקרה בצורה טובה יותר.",טיעוני הצדדים לעונש
39,ME-16-05-33009-930,אתייחס לדברים בהמשך.,טיעוני הצדדים לעונש
40,ME-16-05-33009-930,"באופן כללי צוין, כי בכל פסקי הדין שהובאו, לנאשם הייתה זיקה לגורמים עברייניים, לסחר בנשק, לכסף.",טיעוני הצדדים לעונש
41,ME-16-05-33009-930,במקרה דנן לא נמצאה כל ראיה הקושרת בין הנאשם לגורמים עברייניים.,טיעוני הצדדים לעונש
42,ME-16-05-33009-930,אין כל מידע מודיעיני לגבי הנאשם.,טיעוני הצדדים לעונש
43,ME-16-05-33009-930,לא נמצאה כל ראיה לכוונת רווח או לקבלת כסף.,טיעוני הצדדים לעונש
44,ME-16-05-33009-930,"לא נמצאה כל אינדיקציה לכוונה של הנאשם לפגוע במישהו ספציפי, או בארגון כלשהו.",טיעוני הצדדים לעונש
45,ME-16-05-33009-930,"הסנגור הדגיש, וחזר והדגיש, שלטעמה של ההגנה, הכרעת הדין שגויה בחלקים ניכרים, ואין לראות בהחלטה לטעון לעונש משום השלמה עם האמור בהכרעת הדין.",טיעוני הצדדים לעונש
46,ME-16-05-33009-930,"לטענת ההגנה, אין מדובר בתיק נשק קלאסי ורגיל.",טיעוני הצדדים לעונש
47,ME-16-05-33009-930,"היחוד נובע הן ממיהות העושה, הן ממהות המעשה.",טיעוני הצדדים לעונש
48,ME-16-05-33009-930,"הנאשם הוא אדם נורמטיבי לחלוטין, נעדר עבר פלילי, שאין לגביו מידע מודיעני, אדם משכיל, אקדמאי, בן למשפחה נורמטיבית, אימו עו""ד, אביו מהנדס ואחיו אקדמאים.",טיעוני הצדדים לעונש
49,ME-16-05-33009-930,"ההגנה הפנתה לאמור ב-ב""ש 625/82 אבו מוך נ' מדינת ישראל, פ""ד לז(3) 668, 671 (1982), שם סיווג בית המשפט את עבירות הנשק לפי חומרתן מן הכבד אל הקל: החל בעבירות נשק שנועדו לפגוע בבטחון המדינה או הציבור; דרך עבירות נשק לשם ביצוע עבירות פליליות חמורות; החזקת נשק לעת מצוא לפעילות פלילית בעתיד; צבירת נשק על ידי קבוצה מסויימת במטרה לחזק את כוחה כנגד יריבותיה; הגנה עצמית או לצורך הגנה על ציבור או משפחה; החזקה לצורך ספורט, ציד או שעשוע; וכלה בהחזקה כמזכרת והחזקה ללא חידוש רישיון.",טיעוני הצדדים לעונש
50,ME-16-05-33009-930,"לטענתו, בהתאם למבחנים אלה, מי שמחזיק נשק כאספן, כסקרן, כעושה נסיונות, כמו הנאשם, ממוקם כמעט בדרגה הכי נמוכה בסולם.",טיעוני הצדדים לעונש
51,ME-16-05-33009-930,הסניגור ביקש ללמוד מדברי אחיו של הנאשם שהנאשם אסף את הפריטים שמיוחסים לו בהכרעת הדין מטעמי אספנות גרידא.,טיעוני הצדדים לעונש
52,ME-16-05-33009-930,"לדברי הסניגור, התביעה ביקשה לנפח את כתב האישום וליצור רושם מרתיע בנוגע לנאשם כאשר כללה בכתב האישום גם את עניין השרשיר, שהוא תופסן ריק של קליע.",טיעוני הצדדים לעונש
53,ME-16-05-33009-930,"בית המשפט אף טעה, לטענתו, כשהרשיע את הנאשם בהחזקת נשק בגין פריט זה.",טיעוני הצדדים לעונש
54,ME-16-05-33009-930,"התביעה טענה לכל מיני תרחישים היפותטיים (אם מישהו היה מעביר את מתג ההפעלה ל-""on"", אם מטען התבערה היה פועל ומצית שריפה, אם מישהו היה נפגע עקב כך, אם הנאשם היה מרכיב את מטען הצינור באופן תקין, אם היה יוצר קדח בצינור, וכו').",טיעוני הצדדים לעונש
55,ME-16-05-33009-930,"לטענת ההגנה, אין לתת משקל לכל מיני תרחישים היפותטיים שכאלה.",טיעוני הצדדים לעונש
56,ME-16-05-33009-930,"היה על בית המשפט לאפשר להגנה להגיש חוות דעת של מומחה פרטי, שיכול היה לשפוך אור על מניעיו של הנאשם ועל הסיבות לכך שהחזיק ברשותו את הפריטים שנמצאו אצלו, ובכך שלא התאפשר הדבר, נפגעה הגנת הנאשם ויכולתו לזעוק לחפותו, גם בשלב זה.",טיעוני הצדדים לעונש
57,ME-16-05-33009-930,"אשר לקביעת המתחם, ביקשה ההגנה, בהתבסס על הפסיקה שאליה הפנתה (ושתפורט, כאמור, בהמשך), לקבוע מתחם שנע בין 6 חודשי מאסר ל-24 חודשים.",טיעוני הצדדים לעונש
58,ME-16-05-33009-930,"גם הפסיקה שמצאה ההגנה לא דומה לחלוטין למקרה דנן, שהוא ייחודי וקל יותר, אך הפסיקה שהפנתה אליה התביעה, בוודאי לא יכולה לבוא בחשבון.",טיעוני הצדדים לעונש
59,ME-16-05-33009-930,"בהתייחס למיקום הנאשם בתוך המתחם שב הסניגור והלין על כך שבית המשפט לא הסכים לדחות את הדיון לשם קבלת חוות הדעת של ד""ר נמרוד שני.",טיעוני הצדדים לעונש
60,ME-16-05-33009-930,"לטענתו, לא היה טעם לפנות לשירות המבחן כי ידוע ששירות המבחן לא מכין תכנית טיפולית למי שלא מודה, ולכן פנו לגורם פרטי.",טיעוני הצדדים לעונש
61,ME-16-05-33009-930,"הוא הזכיר שנאשם יכול לקחת אחריות בכל שלב, וכאשר הדבר קורה, למשל, בפני ערכאת הערעור, יש לכך משקל.",טיעוני הצדדים לעונש
62,ME-16-05-33009-930,"הוא הזכיר שכאשר נאשם מגיש ערעור על הכרעת הדין ועל העונש, ובבית המשפט שלערעור חוזר בו מהערעור על הכרעת הדין, רואים בכך משום נטילת אחריות גם אם הנאשם לא מודה במפורש.",טיעוני הצדדים לעונש
63,ME-16-05-33009-930,"ראוי לשקול חריגה מהמתחם כי לאדם נורמטיבי סיכויי תיקון גבוהים (שהרי אצל אדם נורמטיבי אין מקום לדבר על ""שיקום"", אלא על ""תיקון"").",טיעוני הצדדים לעונש
64,ME-16-05-33009-930,"ההגנה ביקשה לייחס משמעות לפגיעת העונש במשפחת הנאשם, שלוקחת את כל סיפור מעורבותו בעניין מושא כתב האישום קשה מאד, בהיותה משפחה נורמטיבית, שהעולם הפלילי זר לה לחלוטין.",טיעוני הצדדים לעונש
65,ME-16-05-33009-930,"הורי הנאשם ושני אחיו הגיעו לְדיונים, ואף בטיעון לעונש נכחו הוריו ואָחִיו.",טיעוני הצדדים לעונש
66,ME-16-05-33009-930,"כזכור, מדובר בנאשם נעדר עבר פלילי, וזו לו התמודדות ראשונה עם כתב אישום.",טיעוני הצדדים לעונש
67,ME-16-05-33009-930,"המעצר קשה לו מאד, הוא בודד ואינו רוצה ליצור קשר עם עבריינים אחרים.",טיעוני הצדדים לעונש
68,ME-16-05-33009-930,"הנאשם רווק, כבן 30.",טיעוני הצדדים לעונש
69,ME-16-05-33009-930,אין לזקוף לחובתו את ניהול המשפט.,טיעוני הצדדים לעונש
70,ME-16-05-33009-930,"בסיכומו של דבר ביקשה ההגנה להסתפק בתקופת המעצר שנשא הנאשם, שהיא בוודאי בתוך המתחם שהוצע.",טיעוני הצדדים לעונש
71,ME-16-05-33009-930,"הנאשם לא ביקש לנצל את זכותו לומר את המילה האחרונה, וציין שאין לו מה לומר.",טיעוני הצדדים לעונש
72,ME-16-05-33009-930,אֵרוע אחד או מספר אֵרועים?,דיון והכרעה
73,ME-16-05-33009-930,"תחילה יש לקבוע, כמצוות סעיף 40יג לחוק, האם עסקינן בכמה עבירות באֵרוע אחד (ס""ק א), שבגינן יש לקבוע מתחם עונש אחד, או שמא מדובר בכמה עבירות בכמה אֵרועים (ס""ק ב), שאז יש לקבוע מתחם לכל אֵרוע, ולקבוע האם יש לגזור עונש נפרד לכל אֵרוע (ומידת החפיפה בין העונשים, אם בכלל), או שיש לקבוע עונש כולל.",דיון והכרעה
74,ME-16-05-33009-930,"הצדדים היו תמימי דעים כי מדובר באֵרוע אחד, ואני מסכימה עימם.",דיון והכרעה
75,ME-16-05-33009-930,"אין ספק שהעבירות הקשורות במרכיבים שנמצאו ברכב, בדירת האם ובחדר הנאשם בשפיה - מהוות חלק מאֵרוע אחד.",דיון והכרעה
76,ME-16-05-33009-930,"גם אם המעשים מגבשים מספר עבירות, עסקינן בחלקים של אותו אֵרוע.",דיון והכרעה
77,ME-16-05-33009-930,"השאלה הנשאלת היא האם ייצור מטען התבערה שנמצא בחורשה הוא חלק באותו אֵרוע, או שמא מדובר באֵרוע נפרד.",דיון והכרעה
78,ME-16-05-33009-930,"במקרה שלפנינו, אין מידע לגבי המועד שבו אסף הנאשם את המרכיבים שנמצאו ברכב, בדירה ובכפר שפיה, וביצע לגביהם פעולות מסוימות (קציצת ראשי הגפרורים, הכנת היזמים וכו'), ולפיכך יש להניח לטובתו כי היתה סמיכות זמנים בין כל המעשים, לרבות ייצור המטען בחורשה, באופן שהופך את כולם לחלק מאֵרוע אחד.",דיון והכרעה
79,ME-16-05-33009-930,"כל המעשים מהווים התעסקות במרכיבי נשק וחלקים של נשק, ויש להם הקשר משותף.",דיון והכרעה
80,ME-16-05-33009-930,"מאחר שלא התברר המניע של הנאשם בביצוע העבירות, ומה היתה מטרתו, לא ניתן להתייחס לנתונים אלה.",דיון והכרעה
81,ME-16-05-33009-930,"נוכח האמור ובהתאם לעתירת הצדדים, אני קובעת כי כל העבירות הן בגדרו של אֵרוע אחד, ועל כן אקבע מתחם אחד.",דיון והכרעה
82,ME-16-05-33009-930,"אומר כבר עתה, כי למרות שהנאשם הורשע בהחזקת נשק גם בנוגע לשרשיר התחמושת, אזי מרכיב זה בהכרעת הדין בטל בשישים למול כל השאר.",דיון והכרעה
83,ME-16-05-33009-930,"כפי שקבעתי בהכרעת הדין, העובדה שמדובר רק בחלק משרשיר, וכי הוא היה ריק מכדורים, חשובה בשלב הטיעונים לעונש, אך לא הייתה חשובה בשלב ההרשעה (פסקה 97 להכרעת הדין).",דיון והכרעה
84,ME-16-05-33009-930,"איני מייחסת כל ""תוספת משקל"" לכך שהנאשם גם החזיק באותו שרשיר ריק מכדורים, ולכן אני מבהירה שמעתה, כשאתייחס לעבירות שבהן הורשע הנאשם, איני מייחסת משמעות להרשעה בנושא השרשיר.",דיון והכרעה
85,ME-16-05-33009-930,"הערך החברתי שנפגע כתוצאה ממעשי הנאשם הוא שמירה על בטחונו של הפרט והציבור, על שלמות גופו ועל הסדר הציבורי.",דיון והכרעה
86,ME-16-05-33009-930,"מידת הפגיעה בערך זה היא בינונית נמוכה, שכן מצד אחד, מדובר בעיסוק מסוכן מצד הנאשם, שיכול לגרום לנזק רב, אך מצד שני, לא נגרם כל נזק, גם משום שבחלק מהעבירות מדובר בניסיון ולא בעבירה מוגמרת, וגם משום שבעבירות המוגמרות, הנאשם לא השלים פעולות שנדרשות כדי לגרום את הנזק, בפועל (למשל - אי העברת מתג השעון במטען התבערה למצב הפעלה).",דיון והכרעה
87,ME-16-05-33009-930,"כבר עתה אציין נקודה חשובה, שתלווה את כל מלאכת גזירת הדין: כמו שנכתב בהכרעת הדין (פסקה 110), כאשר עסקינן בתיק, המייחס לנאשם ייצור מטען תבערה, ייצור נשק ונסיון לייצר מטען צינור, זועקת לשמים שאלת המניע.",דיון והכרעה
88,ME-16-05-33009-930,"שאלה זו לא היתה רלוונטית לעצם הקביעה שהעבירות בוצעו, שכן אינה משליכה על היסוד הנפשי הנדרש, אך היא רלוונטית מאד בשלב גזירת הדין.",דיון והכרעה
89,ME-16-05-33009-930,"קיים רצון וגם צורך להבין מדוע הנאשם עשה את שעשה, אך על שאלה זו לא קיבלנו מענה.",דיון והכרעה
90,ME-16-05-33009-930,לא היה מידע מודיעיני על אודות הנאשם.,דיון והכרעה
91,ME-16-05-33009-930,"הוא נתפס במקרה, עקב כך שנסע בשעת לילה מאוחרת בלי אורות במכוניתו, דבר שגרם לעיכובו, בהמשך - לחיפוש ברכבו, לביצוע חיפוש במקומות נוספים, ולמעצרו.",דיון והכרעה
92,ME-16-05-33009-930,"אלמלא כל אלה, גם כאשר נמצא באקראי המטען בחורשה, ספק אם היו מצליחים לקשר אותו לנאשם.",דיון והכרעה
93,ME-16-05-33009-930,לא נמצאו קשרים בין הנאשם לגורמים עברייניים או לגורמים הפועלים ממניעים אידיאולוגיים.,דיון והכרעה
94,ME-16-05-33009-930,לא נמצא כסף ברשות הנאשם.,דיון והכרעה
95,ME-16-05-33009-930,"לא נמצא דבר, שיכול להסביר את מעשיו.",דיון והכרעה
96,ME-16-05-33009-930,"מי שאחז במפתח הוא הנאשם עצמו, והוא לא נתן כל הסבר, בוודאי לא הסבר מניח את הדעת.",דיון והכרעה
97,ME-16-05-33009-930,"כאמור - גם בדבריו האחרונים, לא אמר דבר.",דיון והכרעה
98,ME-16-05-33009-930,"השאלה היא האם היעדר ההסבר פועל לחובת הנאשם או לזכותו, והדבר ילובן בהמשך.",דיון והכרעה
99,ME-16-05-33009-930,נסיבות הקשורות בביצוע העבירה:,דיון והכרעה
100,ME-16-05-33009-930,לביצוע כל העבירות שביצע הנאשם נדרש תכנון מוקדם ונדרשו פעולות הכנה ממשיות.,דיון והכרעה
101,ME-16-05-33009-930,"הדבר עולה בצורה מובהקת מהכרעת הדין, בין שמדובר על הכנת מטען התבערה, בין שמדובר בצפייה בסרטוני הסברה ביוטיוב, בין שמדובר בהכנת היזמים המאולתרים ובין שמדובר בפעולות איסוף חומרי הנפץ והכשרתם לשמש במטען הצינור.",דיון והכרעה
102,ME-16-05-33009-930,לא ידוע על השפעה כלשהיא של מאן דהוא על הנאשם ולכן חלקו של הנאשם בביצוע העבירה הוא מלא ובלעדי.,דיון והכרעה
103,ME-16-05-33009-930,"הנזק הפוטנציאלי כתוצאה ממעשי הנאשם: מאחר שסעיף 40ט(3) לחוק מורה כי יש להתייחס לנזק שהיה צפוי להיגרם מביצוע העבירה, איני מבינה את תהיית ההגנה האם יש מקום לתת משקל לכל התרחישים ההיפותטיים שהעלתה התובעת; החוק מורה שכן.",דיון והכרעה
104,ME-16-05-33009-930,"דומה כי אין צורך להכביר מילים על כך, שתבערה בחורשה, באזור מאוכלס (גם אם הבניינים הקרובים ביותר מרוחקים כמה עשרות מטרים ממקום המטען), בכוחה 'להזיק לאדם' "" (פסקה 49).",דיון והכרעה
105,ME-16-05-33009-930,כך גם אילו השלים הנאשם את עבירת הנסיון של הכנת מטען הצינור.,דיון והכרעה
106,ME-16-05-33009-930,"מצד שני, יש לקחת בחשבון שבעבירות המוגמרות של ייצור נשק (המתייחסות למטען התבערה וליזמים האלקטרוניים), מדובר במטען תבערה, המכיל חומר דליק, ולא במטען חבלה, המכיל חומר נפץ, שפגיעתו קשה יותר.",דיון והכרעה
107,ME-16-05-33009-930,"נוסף על כך יש להתחשב בכך שאין לדעת כמה חומר דליק היה בבקבוקים, שכן הם נבדקו אחרי שהרובוט המשטרתי פירק את המטען (ר' עמוד 21 להכרעת הדין, בהתייחס לחוות דעת מומחה התביעה בירנבאום).",דיון והכרעה
108,ME-16-05-33009-930,"עוד יש לקחת בחשבון שאין לדעת אם המנגנון שבנה הנאשם הורכב בצורה תקינה (שוב - מאחר שנבדק לאחר פעולת הרובוט), ולכן מומחה התביעה סייג חוות דעתו במילים ""בכוחו של מטען תבערה מאולתר זה לגרום לבעירה בכפוף לתקינות, חיבור נכון וזיקה בין מרכיבי מטען התבערה"" (ההדגשה הוספה - מ.ב.נ).",דיון והכרעה
109,ME-16-05-33009-930,"באשר ליזמים, יש לזכור שהם חלק בשרשרת הניפוץ.",דיון והכרעה
110,ME-16-05-33009-930,"משכך קבעתי שהם עונים על הגדרת ""נשק"" בסעיפים 144(ג)(2) ו-144(ג)(3) לחוק, אך כשהם לבדם, ולמרות שמומחה התביעה סלמון הסביר שהם המרכיב החשוב ביותר בשרשרת הניפוץ, לא ניתן לומר שבכוחם, כשלעצמם, לגרום לנזק משמעותי (ר' פסקאות 90 - 93 להכרעת הדין).",דיון והכרעה
111,ME-16-05-33009-930,"אשר לנסיון לייצר מטען צינור, יש לקחת בחשבון שלא נמצא קדח בפקקי הצינור ושכל המרכיבים נמצאו בתפזורת.",דיון והכרעה
112,ME-16-05-33009-930,"נוכח כל אלה, אני קובעת שהנזק הפוטנציאלי היה ברמה בינונית.",דיון והכרעה
113,ME-16-05-33009-930,"הנזק הקונקרטי במקרה דנן לא היה קיים, כפי שפורט בהכרעת הדין ולעיל, שכן כל המרכיבים נתפסו בטרם נעשה בהם שימוש או בטרם הופעלו.",דיון והכרעה
114,ME-16-05-33009-930,"הסיבות שהביאו את הנאשם לביצוע העבירה: כפי שציינתי לעיל בפסקה 8, איננו יודעים מה הסיבות שהביאו את הנאשם לביצוע העבירה.",דיון והכרעה
115,ME-16-05-33009-930,"אכן, לא נמצאו קשרים לגורמים פליליים או לגורמים אידיאולוגיים.",דיון והכרעה
116,ME-16-05-33009-930,אין מידע מודיעיני ולא אותר כסף בידי הנאשם.,דיון והכרעה
117,ME-16-05-33009-930,לא ידוע על כל סכסוך שיש לנאשם עם מאן דהוא.,דיון והכרעה
118,ME-16-05-33009-930,"בהכרעת הדין התייחסתי ממושכות להזדמנויות שניתנו לנאשם להסביר את מעשיו, ולהמנעותו מלעשות כן.",דיון והכרעה
119,ME-16-05-33009-930,"ההגנה הפנתה לפסקה 104 להכרעת הדין וביקשה לראות במעשיו של הנאשם, לפחות בכל הקשור לנסיון לייצר מטען צינור, משום אספנות גרידא.",דיון והכרעה
120,ME-16-05-33009-930,"טענה זו נסמכה על אמרות עדים שונים על היות הנאשם ""עוף מוזר"", ובפרט על עדותו של אחיו של הנאשם, אשר ציין כי ""הוא אהב לאסוף דברים - מסרקים, בגדים.",דיון והכרעה
121,ME-16-05-33009-930,זה בדרך כלל דברים שאנשים לא אוספים.,דיון והכרעה
122,ME-16-05-33009-930,"אפשר לקרוא לזה אספן"" (פ/40, 1 - 7).",דיון והכרעה
123,ME-16-05-33009-930,לא אוכל לקבל טענה זו.,דיון והכרעה
124,ME-16-05-33009-930,"בהודעתו במשטרה שהוגשה בהסכמה ציין במפורש, במענה לשאלה אם הנאשם התעסק פעם בחומרי חבלה, ""חוץ מנפצים של פורים, לא יותר מדי"", והוסיף כי לא ידועה לו כל זיקה של הנאשם לחבלה (ת/1, שורות 76, 77, 94, 95).",דיון והכרעה
125,ME-16-05-33009-930,"בשום פנים ואופן לא ניתן ללמוד מדבריו, או מדברי מי מהעדים האחרים, שהם התכוונו לאיסוף חומרי נפץ.",דיון והכרעה
126,ME-16-05-33009-930,"מצד אחד, לא נמצאו אותם סממנים מחמירים שיכולים ללמד על מטרת ההתעסקות.",דיון והכרעה
127,ME-16-05-33009-930,"מצד שני, בפראפרזה על דברי כבוד השופט עמית בבש""פ 6037/17 אסמעיל אבו עאבד נ' מדינת ישראל [2.8.17], פסקה 5, החומרים שנאספו והנשק שיוצר לא נועדו ל""סריגת גרביים"", ועצם העיסוק במטען תבערה, בייצור נשק, באחזקת נשק ובנסיון לייצר מטען צינור, גם בלי לדעת מה המטרה, מלמד על מסוכנות לא מבוטלת.",דיון והכרעה
128,ME-16-05-33009-930,"יש לציין, כי הימנעות הנאשם מלספק הסבר לאורך כל הדרך, החל משלב החקירה וכלה בשלב המשפט, למרות הנסיונות הרבים לשכנעו לעשות כן, מדאיגים ומעוררים שאלות, שהיה על הנאשם להשיב עליהן.",דיון והכרעה
129,ME-16-05-33009-930,"בעניין זה קבעתי בהכרעת הדין, כי ""התנהגות זו, שהיא המשך ישיר להתנהגות הנאשם בשיחתו עם סלמון, שניסה להבין את התמונה ונתקל בבחירה של הנאשם לשמור על זכות שתיקה, מובילה למסקנה היחידה האפשרית, והיא שלנאשם סיבה טובה להסתיר ולשתוק.",דיון והכרעה
130,ME-16-05-33009-930,"הנאשם לא פתח כל פתח לספק בדבר כוונותיו (להבדיל ממניעיו), בעשותו את המעשים שעשה"" (פסקה 109).",דיון והכרעה
131,ME-16-05-33009-930,"עוד יצוין, שגם לא הובאו מצד הנאשם ראיות לעונש, לרבות לא עדי אופי, שיכלו, אולי, לסייע בנקודה זו.",דיון והכרעה
132,ME-16-05-33009-930,"בהתייחס להנחיות פרקליט המדינה בנושא מדיניות הענישה בעבירות נשק, ראוי - בצד התייחסות לטיעוני המאשימה שהובאו לעיל - להתייחס גם לאמור בפסקה 23(1) להנחיה: ""אם נמצא כי הנשק הוחזק למטרת אספנות וכדומה בלבד, בנסיבות שאינן קשורות לפעילות עבריינית קיימת או צפויה, יהווה הדבר נסיבה מקלה.",דיון והכרעה
133,ME-16-05-33009-930,"כאן איני מקבלת את הטענה שהנשק הוחזק למטרות אספנות, מצד שני לא הוכח שיש קשר לפעילות עבריינית קיימת או צפויה, ונושא תקינות חלק מהפריטים לא הוכח.",דיון והכרעה
134,ME-16-05-33009-930,"יש בכך כדי להוביל להתייחסות מקלה, במידת מה.",דיון והכרעה
135,ME-16-05-33009-930,"בגדר ההתייחסות לסיבות שהביאו את הנאשם לבצע את העבירה (וגם תחת ""ראשי פרקים"" נוספים), הלין ב""כ הנאשם על כך שבית המשפט לא הסכים לדחות את מועד הטיעונים לעונש פעם נוספת, על מנת לאפשר קבלת חוות דעת על אודות הנאשם מד""ר נמרוד שני.",דיון והכרעה
136,ME-16-05-33009-930,"הוא טען כי בכך נפגעה יכולת ההגנה לטעון טענות לזכות הנאשם ""בדיון הכי חשוב שיש"" (כהגדרתו), ולהסביר את הרקע למעשיו.",דיון והכרעה
137,ME-16-05-33009-930,טענות חוזרות ונשנות אלה מחייבות אותי לחזור ולפרט את הרקע ואת הטעמים להחלטה: הכרעת הדין ניתנה ביום 13.11.17.,דיון והכרעה
138,ME-16-05-33009-930,במועד מתן הכרעת הדין ביקש הסניגור לקבוע את הטיעונים לעונש בהקדם האפשרי.,דיון והכרעה
139,ME-16-05-33009-930,הדיון נקבע ליום 10.12.17 (לאחר שמועדים מוקדמים יותר שהוצעו לא התאימו למי מהצדדים).,דיון והכרעה
140,ME-16-05-33009-930,"יצוין, כי ההגנה לא ביקשה לשלוח את הנאשם לשירות המבחן לקבלת תסקיר, חרף העובדה ש""ייחודו"" של הנאשם היה נושא מרכזי בסיכומי ההגנה ובהכרעת הדין.",דיון והכרעה
141,ME-16-05-33009-930,"ביום 7.12.17 הגישה ההגנה בקשה לדחות את מועד הטיעונים לעונש, שכן הוחלט לקבל חוות דעת ממומחה פרטי.",דיון והכרעה
142,ME-16-05-33009-930,"נתבקשה דחיה של כחודש, עד תחילת ינואר 2018, והובהר שזהו פרק הזמן שנדרש להכנת חוות הדעת.",דיון והכרעה
143,ME-16-05-33009-930,"נעתרתי לבקשה, אף כי ציינתי שמדובר בפרק זמן לא קצר, בהתחשב בכך שהנאשם עצור.",דיון והכרעה
144,ME-16-05-33009-930,הדיון נדחה ליום 7.1.18.,דיון והכרעה
145,ME-16-05-33009-930,"ביום 3.1.18, ארבעה ימים לפני מועד הטיעונים לעונש, הגיעה בקשה נוספת מטעם ההגנה, שלפיה ""בשל נסיבות שאינן קשורות בהגנה או בנאשם (ואף לא במומחים מטעם ההגנה)"", לא עלה בידי ד""ר שני לפגוש בנאשם והוא יעשה כן רק ביום 4.1.18.",דיון והכרעה
146,ME-16-05-33009-930,"לפיכך נתבקשה דחיה נוספת, עד לסוף חודש ינואר או תחילת חודש פברואר.",דיון והכרעה
147,ME-16-05-33009-930,"מאחר שההחלטה כנראה לא הייתה משכנעת דיה (אם לשפוט לפי טענות ההגנה כלפי החלטה זו במסגרת הטיעון לעונש, כאמור לעיל), אבהיר בצורה יותר ברורה: הנאשם עצור מאז 29.4.16.",דיון והכרעה
148,ME-16-05-33009-930,"הכרעת הדין ניתנה, כאמור, לפני למעלה מחודשיים.",דיון והכרעה
149,ME-16-05-33009-930,"בתחילת הדרך התבטא הסניגור בצורה קשה (ולא ראויה, יש לומר, כפי שהערתי בהחלטה בפרוטוקול) על ההחלטה לדחות את הטיעונים לעונש, ולו בחודש (""אם אפשר לדחות חודש את הטיעונים לעונש ועד שיהיה גזר הדין, כנראה שאנחנו כבר יודעים מה הולך להיות בגזר הדין..."" [פ/876, שורה 4 ואילך]).",דיון והכרעה
150,ME-16-05-33009-930,"לאחר מכן ביקש דחיה, וטען שפרק הזמן המבוקש הוא פרק הזמן הדרוש להכנת חוות דעת.",דיון והכרעה
151,ME-16-05-33009-930,בבקשת הדחיה הראשונה נאמר כי המשפחה פנתה למומחה שהסכים לתת חוות דעת כבר ביום 6.12.17.,דיון והכרעה
152,ME-16-05-33009-930,"בבקשת הדחיה האחרונה לא נאמר מהי אותה סיבה עלומה שבשלה לא פגש ד""ר שני בנאשם מוקדם יותר.",דיון והכרעה
153,ME-16-05-33009-930,"דרך המלך בקבלת התייחסות מעמיקה לנאשם, לרקעו, לאופיו וקשייו, לסכנה הנשקפת ממנו ולסיכויי שיקומו, היא בפניה לשירות המבחן, וכאשר מדובר בנאשם עצור, שירות המבחן עושה מאמץ להכין תסקיר בתוך חודש.",דיון והכרעה
154,ME-16-05-33009-930,"הסניגור טען שבמקרה זה לא היה טעם לפנות לשירות המבחן, שכן הנאשם לא לוקח אחריות לגבי העבירות ומכחיש את ביצוען, ובמצב כזה, לדבריו, אין שירות המבחן ממליץ על טיפול כלשהו.",דיון והכרעה
155,ME-16-05-33009-930,"גישה זו שגויה, לטעמי, ממספר סיבות: ראשית, עיקר המטרה של התסקיר היא לתהות על קנקנו של אדם באמצעות אנשי המקצוע האמונים על כך, ובמקרה זה, כאשר עלו סימני שאלה כה רבים בנוגע ל""קנקנו"" של הנאשם, הדבר יכול היה להיות בעל חשיבות רבה ולהועיל לבית המשפט, ואולי אף לנאשם.",דיון והכרעה
156,ME-16-05-33009-930,"יצוין שגם הסניגור סבר שזהו הדבר העיקרי שנדרש, שכן הבהיר בהודעה לבית המשפט מיום 10.12.17, כי ""כל העניין הטיפולי-שיקומי אינו עומד בליבת חוות דעת המומחה, אלא רצוי כי בטרם גזירת הדין, תהיה מונחת בפני בית המשפט הנכבד מלוא התמונה אודות הנאשם"" (סעיף 4 לתגובה).",דיון והכרעה
157,ME-16-05-33009-930,לכן לא ברור מדוע נפסלה אפשרות הפניה לשירות המבחן.,דיון והכרעה
158,ME-16-05-33009-930,"שנית, קצין המבחן הוא איש מקצוע, המנוסה במפגשים עם עוברי חוק שמכחישים את ביצוע העבירה.",דיון והכרעה
159,ME-16-05-33009-930,"קיום מפגש באוירה מאפשרת ולא שיפוטית, כפי שקורה בשירות המבחן, יוצר לא אחת תהליך, שבו יתכן שייבנה אמון, שיאפשר גם הפחתה בהתנגדות ובהכחשה.",דיון והכרעה
160,ME-16-05-33009-930,"תהליך חיובי עם קצין מבחן יכול אולי להביא גם להכרה בקיומה של בעיה, גם אם לא הכרה בעבירה עצמה, לפרטיה.",דיון והכרעה
161,ME-16-05-33009-930,"מפגש כזה יכול לשמש בסיס ראשוני טוב להמשיך ולנסות ""לגעת"" בנאשם, ואולי אף להציע תכנית טיפולית.",דיון והכרעה
162,ME-16-05-33009-930,"שלישית, שירות המבחן יכול היה לסייע בהערכת מסוכנותו של הנאשם, עניין שהוא חשוב ביותר בעת שקילת הצורך בהרתעתו במסגרת הענישה.",דיון והכרעה
163,ME-16-05-33009-930,"מעבר לכל אלה, ומבלי לפגוע בנותני חוות דעת פרטיות, שירות המבחן הוא גוף אובייקטיבי, ובית המשפט מייחס משמעות רבה להמלצותיו.",דיון והכרעה
164,ME-16-05-33009-930,"לא אחת התייחס בית המשפט העליון לכך שבית המשפט רשאי להעדיף את עמדתו המקצועית של שירות המבחן על פני עמדה מקצועית של גורם פרטי כזה או אחר (רע""ב 5555/14 נאאל נ' ועדת השחרורים [8.12.14], פסקה 9; בש""פ 7533/10 ויניוורטר נ' מדינת ישראל [6.12.10], פסקה 14(ב)).",דיון והכרעה
165,ME-16-05-33009-930,"לכל אלה יש להוסיף נתון חשוב נוסף: הנאשם עצור, כאמור, כשנה ו-9 חודשים.",דיון והכרעה
166,ME-16-05-33009-930,"היה ברור, שההגנה תביא במסגרת הטיעונים לעונש גם פסיקה שתתמוך בטענה שהעונש הראוי סובב סביב פרק הזמן שהנאשם כבר עצור, או פחות, וכצפוי - כך קרה.",דיון והכרעה
167,ME-16-05-33009-930,"בית המשפט שוקל בכובד ראש את טענות שני הצדדים, וטרם שמיעת הטיעונים והיחשפות לפסיקה שיציגו, לא היה מקום לפסול מראש אפשרות שהעונש הראוי עשוי להיות דומה למשך הזמן שהנאשם כבר עצור.",דיון והכרעה
168,ME-16-05-33009-930,"לפיכך, סברתי, שככל שיש סיכוי כזה, ראוי לשקלו מוקדם ככל האפשר.",דיון והכרעה
169,ME-16-05-33009-930,"מעבר לכך, אילוצי יומני הם כאלה, שדחיה לסוף ינואר או תחילת פברואר הייתה גורמת לכך שגזר הדין לא היה ניתן לפני אמצע מרס.",דיון והכרעה
170,ME-16-05-33009-930,"לאור כל אלה, הבקשה להמתין פרק זמן נוסף לקבלת חוות הדעת של ד""ר נמרוד שני נראתה (ועדיין נראית) בעיני לא מוצדקת, ועל כן נדחתה.",דיון והכרעה
171,ME-16-05-33009-930,שני הצדדים הפנו את בית המשפט למספר לא מבוטל של פסקי דין.,דיון והכרעה
172,ME-16-05-33009-930,"כפי שהם ציינו, ואני מצטרפת לאמירתם לאחר חיפוש נוסף של פסיקה על ידי בית המשפט, לא נמצא פסק דין שדומה במאפייניו באופן מלא לענייננו.",דיון והכרעה
173,ME-16-05-33009-930,"חשוב לומר, שגזרי דין שניתנו בעקבות הסדר, אינם מקור טוב להשוואה, מאחר שלעיתים קרובות עומדים מאחורי ההחלטה להגיע להסדר שיקולים כגון קשיים ראייתיים, רצון לחסוך עדות של מאן דהוא, וכדומה - שיקולים שאינם קיימים כאן.",דיון והכרעה
174,ME-16-05-33009-930,"מעבר לכך, נמצאו גזרי דין במקרים חמורים יותר, למשל כאלה שהתייחסו לייצור בפועל של מטעני חבלה (ולא נסיון בלבד), או של הטמנה במקומות מסוכנים יותר מהחורשה שבה עסקינן (בית ספר, בית מגורים וכו'), נמצאו גזרי דין שלימדו על רקע של סכסוך וכוונה לפגוע באדם ספציפי, או גזרי דין שבהם, מאחורי ייצור הנשק, עמד מניע אידיאולוגי, או שהנאשם היה בעל עבר פלילי כבד ורלוונטי.",דיון והכרעה
175,ME-16-05-33009-930,"מצד שני נמצאו גזרי דין במקרים קלים יותר, שהתייחסו לעבירה בודדת, או לבקבוקי תבערה בלבד (ללא מעורבות של חומרי נפץ), או לנאשמים שהודו, הביעו חרטה, שיתפו פעולה בחקירה ואף הובילו לחשיפת עבריינים אחרים, או גזרי דין של נאשמים בעלי רקע פסיכיאטרי או מוגבלות אחרת.",דיון והכרעה
176,ME-16-05-33009-930,"אסקור את הפסיקה שאותה מצאתי רלוונטית במידה כזו או אחרת, בכפוף להסתייגויות האמורות.",דיון והכרעה
177,ME-16-05-33009-930,"כל צד הפנה גם לפסקי דין נוספים, אך לאחר עיון בהם מצאתי כי הם אינם יכולים ללמדני על אודות מדיניות הענישה הנהוגה, שכן לטעמי לא ניתן להקיש ממנה למקרה דנן, ועל כן לא אזכירם.",דיון והכרעה
178,ME-16-05-33009-930,פסיקה שאליה הפנתה המאשימה,דיון והכרעה
179,ME-16-05-33009-930,פסיקה שאליה הפנתה ההגנה,דיון והכרעה
180,ME-16-05-33009-930,"לאור כל הפסיקה, בהתחשב בהבחנות בין פסקי הדין השונים למקרה דנן, לחומרה ולקולה, אני קובעת שמתחם העונש ההולם בנסיבות העבירות דנן נע בין שנתיים לחמש שנות מאסר.",דיון והכרעה
181,ME-16-05-33009-930,מיקום הנאשם בתוך המתחם,דיון והכרעה
182,ME-16-05-33009-930,מדובר בנאשם נעדר עבר פלילי.,דיון והכרעה
183,ME-16-05-33009-930,"משכך, ברור שיגרם לו נזק מעצם ההרשעה וברור שנשיאת מאסר לראשונה קשה עליו מאד (והוא הרי נתון במעצר מאז אפריל 2016).",דיון והכרעה
184,ME-16-05-33009-930,"אני מקבלת את טענת ההגנה, העולה בקנה אחד עם התרשמותי במהלך המשפט, שהנאשם סובל במעצר ועל כן פגיעת העונש בנאשם קשה, אולי יותר מאשר לנאשם אחר הנושא מאסר לראשונה, וזאת בשל מאפייני אישיותו שעלו מהעדויות במשפט (נטיה להסתגר, אי יצירת קשרים בקלות, ""עוף מוזר"").",דיון והכרעה
185,ME-16-05-33009-930,"אלה הנסיבות הקשורות בנאשם, שניתן לזקוף לזכותו.",דיון והכרעה
186,ME-16-05-33009-930,"משפחתו אכן משפחה נורמטיבית, והתרשמתי בצורה חיובית מאד מאחותו ואחיו, שהעידו לפניי במסגרת המשפט.",דיון והכרעה
187,ME-16-05-33009-930,"אף שאין ספק שמעצרו של הנאשם והרשעתו הם כתם שאינו ""מתאים"" למשפחה, אזי אין מדובר בנאשם שמפרנס את המשפחה, אין לו ילדים וככל הידוע אינו מצוי בזוגיות.",דיון והכרעה
188,ME-16-05-33009-930,"כאשר מדובר ב""פגיעת העונש במשפחת הנאשם"", מדובר בדרך כלל בפגיעה קונקרטית, למשל כאשר מדובר בנאשם שעול פרנסת משפחתו עליו, או אב המגדל ילדים צעירים, או נאשם הסועד בני משפחה חולים.",דיון והכרעה
189,ME-16-05-33009-930,"ברור שקיימת במקרה זה בפגיעה מורלית-רגשית במשפחה, אך לא מעבר לכך.",דיון והכרעה
190,ME-16-05-33009-930,"לחובת הנאשם יש לזקוף בראש וראשונה את אי לקיחת האחריות, והעדר שיתוף פעולה מוחלט, גם בשלב החקירה וגם בשלב המשפט.",דיון והכרעה
191,ME-16-05-33009-930,"צוות ההגנה הרבה להטיח בתביעה או בבית המשפט טענות על פגיעה בנאשם (""ניפוח"" כתב האישום בשל הוספת השרשיר, אי מתן הזדמנות להביא חוות דעת של ד""ר שני), אך דומה כי מי שיכול היה לעשות למען הנאשם יותר מכל, הוא הנאשם עצמו.",דיון והכרעה
192,ME-16-05-33009-930,"ואולם, כל אימת שניתנה לו ההזדמנות, בחר שלא לעשות כן.",דיון והכרעה
193,ME-16-05-33009-930,"בהכרעת הדין התייחסתי לכך באריכות, בפסקאות 105 עד 109, ואף ציינתי כי הנאשם בחר שלא להשיב על שאלות בטענות מוזרות (בהתחשב במה שהיה מונח על כפות המאזניים), למשל בטענה לפגיעה בפרטיות - שלו או של קרוביו, או בטענה שהוא מבקש לשמור על סודות מסחריים ועל פטנטים שהוא ממציא.",דיון והכרעה
194,ME-16-05-33009-930,גם בשלב הטיעונים לעונש סכר פיו ולא איפשר הצצה אל מניעיו או כוונותיו.,דיון והכרעה
195,ME-16-05-33009-930,"נוכח אי לקיחת האחריות, ברור שיש צורך להרתיע את הנאשם, אשר - כך נדמה - לא מבין את הפסול במעשיו.",דיון והכרעה
196,ME-16-05-33009-930,"בעבירות נשק ברור מאליו שהרתעת הרבים חשובה עד מאד, אף היא.",דיון והכרעה
197,ME-16-05-33009-930,"נוכח כלל השיקולים, אני מגיעה למסקנה שיש למקם את הנאשם מעט מתחת לאמצע מתחם העונש ההולם.",דיון והכרעה
198,ME-16-05-33009-930,"בהטלת הקנס אתחשב הן בכך שאין כל ראיה שהמניע לביצוע העבירות היה כספי, הן, כמצוות סעיף 40ח, במצבו הכלכלי של הנאשם.",דיון והכרעה
199,ME-16-05-33009-930,"לא הובאו כל ראיות בעניין זה, אך בהתחשב בתקופת המעצר עד כה, והמאסר שעוד לפניו, ובהתחשב בכך שעובר למעצרו עבד כמדריך בכפר שפייה ואולי עשה עבודות חשמל מזדמנות נוספות (כפי שעלה מעדותו), הקנס יהיה מינימלי.",דיון והכרעה
200,ME-16-05-33009-930,סוף דבר: אני מטילה על הנאשם את העונשים הבאים:,סיכום
201,ME-16-05-33009-930,"מאסר בן 40 חודשים, שיימנה החל מיום מעצרו - 29.4.16;",סיכום
202,ME-16-05-33009-930,"מאסר בן 7 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יבצע עבירת נשק מסוג פשע;",סיכום
203,ME-16-05-33009-930,"מאסר בן 4 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יבצע עבירת נשק מסוג עוון;",סיכום
204,ME-16-05-33009-930,"קנס בסך 3,000 ₪ או 30 ימי מאסר תמורתו.",סיכום
205,ME-16-05-33009-930,"הקנס ישולם ב-6 תשלומים, שווים ורצופים, החל ביום 1.6.18 ובכל 1 בחודש בחודשים שאחריו.",סיכום
206,ME-16-05-33009-930,אי עמידה בשני תשלומים תגרור העמדת כל יתרת הקנס לפרעון מיידי.,סיכום
207,ME-16-05-33009-930,ניתן צו לטיפול במוצגים בהתאם לשיקול דעתו של קצין משטרה.,סיכום
208,ME-16-05-33009-930,"הצו ייכנס לתוקפו בחלוף 45 יום, אם לא יוגש ערעור.",סיכום
209,ME-16-05-33009-930,"54678313ניתן היום,  ב' שבט תשע""ח, 18 ינואר 2018, בנוכחות הצדדים.",סיכום
210,ME-16-05-33009-930,מיכל ברק נבו 54678313,סיכום
