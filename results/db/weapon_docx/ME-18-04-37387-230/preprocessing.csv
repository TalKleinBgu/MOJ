,verdict,text,part
0,ME-18-04-37387-230,"מדינת ישראל
פרקליטות מחוז ירושלים (פלילי) 
על ידי ב""כ עו""ד אור גבאי",בעניין:
1,ME-18-04-37387-230,"מועתז דחל אללה ט' 1511424 (עציר)
על ידי ב""כ עו""ד עאטף פרחאת",נגד
2,ME-18-04-37387-230,"חוק העונשין, תשל""ז-1977: סע'  25, 29, 40ב', 144 (ב), 144(ב2), 448 (א)",הנאשם
3,ME-18-04-37387-230,"הנאשם הורשע על פי הודאתו, במסגרת הסדר טיעון בכתב אישום מתוקן, בשתי עבירות ייצור נשק לפי סעיף 144(ב2) בצירוף סעיף 29 לחוק העונשין, התשל""ז-1977 (להלן: ""החוק""), בעבירת נשיאת נשק לפי סעיף 144 (ב) לחוק ובשתי עבירות ניסיון הצתה לפי סעיף 448 (א) סיפא לחוק בצירוף סעיף 25 לחוק.",רקע
4,ME-18-04-37387-230,"במסגרת הסדר הטיעון, לא הייתה הסכמה לעניין העונש.",רקע
5,ME-18-04-37387-230,"הטיעונים לעונש נדחו לאחר קבלת תסקיר שירות מבחן בעניינו של הנאשם, כנדרש על פי דין.",רקע
6,ME-18-04-37387-230,"מהחלק הכללי בכתב האישום המתוקן עולה, כי הנאשם הוא תושב הכפר עיסאוויה בירושלים.",רקע
7,ME-18-04-37387-230,"במועדים שאינם ידועים במדויק למאשימה, במהלך חודש פברואר 2018 או בסמוך לכך, בשתי הזדמנויות, חבר הנאשם יחד עם אחרים לצורך הכנת בקבוקי תבערה וידויים לעבר בית החולים ""הדסה"" הר הצופים (להלן: ""בית החולים"") בין היתר כמפורט להלן:",רקע
8,ME-18-04-37387-230,"מעובדות האישום הראשון בכתב האישום המתוקן עולה, כי במועד שאינו ידוע במדויק למאשימה, במהלך חודש פברואר 2018 או בסמוך לכך, בשעות הערב, פגש הנאשם בשני קטינים, ב""מ ו- מ""מ בעיסוויה.",רקע
9,ME-18-04-37387-230,"מ""מ הציע לנאשם וב""מ ליידות בקבוקי תבערה לעבר בית החולים.",רקע
10,ME-18-04-37387-230,"הנאשם וב""מ הסכימו, ולצורך כך אספו הנאשם והאחרים כסף ונסעו ברכבו של הנאשם לקנות דלק מתחנות דלק באזור.",רקע
11,ME-18-04-37387-230,"לאחר שקנו את הדלק, התאספו הנאשם, ב""מ ומ""מ בעיסוויה על מנת לייצר בקבוקי תבערה.",רקע
12,ME-18-04-37387-230,הנאשם והאחרים ייצרו את בקבוקי התבערה בדרך של מילוי בקבוקי זכוכית בחומר דליק ותחיבת בד לבקבוקים ששימש כפתילה.,רקע
13,ME-18-04-37387-230,"משסיימו הנאשם והאחרים לייצר את בקבוקי התבערה, הכניסו אותם לתיק גב שחור והלכו לכיוון בית החולים.",רקע
14,ME-18-04-37387-230,"הנאשם והאחרים התמקמו בחצר האחורית הסמוכה לבית החולים, עטו על עצמם רעלות, הציתו את בקבוקי התבערה ויידו אותם לעבר בית החולים.",רקע
15,ME-18-04-37387-230,"במהלך המתואר, יידה הנאשם בקבוק תבערה אחד לעבר בית החולים.",רקע
16,ME-18-04-37387-230,חלק מבקבוקי התבערה התנפצו והתלקחו.,רקע
17,ME-18-04-37387-230,"במעשיו המתוארים, ייצר הנאשם בצוותא חדא עם אחרים נשק, וכן ניסה בצוותא חדא עם אחרים לשלח אש במזיד בדבר לא לו במטרה לפגוע בנכס המשמש את הציבור.",רקע
18,ME-18-04-37387-230,"מעובדות האישום השני בכתב האישום המתוקן עולה, כי במועד שאינו ידוע במדויק למאשימה, אך מספר ימים עד שבועיים לאחר המתואר באישום הראשון, בשעות הערב, פגש הנאשם בב""מ ובמ""מ (להלן: ""האחרים"") בשכונת עיסוויה שבירושלים.",רקע
19,ME-18-04-37387-230,במהלך המפגש גמלה בלבם של הנאשם והאחרים ההחלטה לייצר בקבוקי תבערה לצורך יידוים לעבר בית החולים.,רקע
20,ME-18-04-37387-230,לצורך ייצור בקבוקי התבערה נזקקו הנאשם והאחרים לחומר דליק.,רקע
21,ME-18-04-37387-230,"ב""מ ו- מ""מ הציעו כי ישלמו לנאשם 50 ₪ על מנת שהוא ייקח אותם ברכבו לתחנת דלק סמוכה שם יירכשו חומר דליק.",רקע
22,ME-18-04-37387-230,הנאשם נעתר להצעה ויצא יחד עם האחרים ברכבו לתחנות דלק באזור על מנת לרכוש דלק.,רקע
23,ME-18-04-37387-230,"לאחר שרכשו את חומר הדליק, נפגשו הנאשם והאחרים באחד הבתים בשכונת עיסוויה ושם ייצרו את בקבוקי התבערה בדרך של מילוי בקבוקי זכוכית בחומר דליק ותחיבת בד לבקבוק שישמש כפתילה.",רקע
24,ME-18-04-37387-230,משסיימו הנאשם והאחרים להכין את בקבוקי התבערה הכניסו אותם לתיק גב שחור והלכו לכיוון בית החולים.,רקע
25,ME-18-04-37387-230,"הנאשם והאחרים התמקמו בחצר האחורית של בית החולים, מעבר לגדר, עטו על עצמם רעלות, הציתו את בקבוקי התבערה ויידו אותם לעבר בית החולים.",רקע
26,ME-18-04-37387-230,"במהלך המתואר, יידה הנאשם לפחות בקבוק תבערה אחד לעבר בית החולים.",רקע
28,ME-18-04-37387-230,"במעשיו המתוארים, ייצר הנאשם בצוותא חדא עם אחרים נשק, נשא או הוביל יחד עם אחרים נשק בלי רשות וכן ניסה בצוותא חדא עם אחרים לשלח אש במזיד בדבר לא לו במטרה לפגוע בנכס המשמש את הציבור.",רקע
29,ME-18-04-37387-230,"מתסקיר שירות המבחן עולה, כי הנאשם רווק בן 21 אשר טרם מעצרו התגורר עם משפחתו בשכונת עיסאוויה במזרח ירושלים, היה סטודנט שנה שלישית לראיית חשבון באוניברסיטת בית לחם ועבד במקביל כקופאי בתחנת דלק באזור בית שמש על מנת לממן את לימודיו האקדמאיים באופן עצמאי.",תסקיר שירות מבחן
30,ME-18-04-37387-230,הנאשם סיים 12 שנות לימוד.,תסקיר שירות מבחן
31,ME-18-04-37387-230,"משפחת מוצאו מונה זוג הורים ושישה ילדים בטווח גילאים 29-21 שנים, כאשר הנאשם הוא האחרון בסדר הלידה.",תסקיר שירות מבחן
32,ME-18-04-37387-230,"אביו כבן 60, עובד במחלקת שכר ברדיו מקומי באזור ירושלים, אמו כבת 60, מטפלת סיעודית ומנהלת באחד המוסדות באזור ירושלים.",תסקיר שירות מבחן
33,ME-18-04-37387-230,"הנאשם הוסיף, כי אחותו הגדולה רופאה במקצועה ובעלת משפחה ושלושה מאחיו בעלי השכלה גבוהה או משולבים בלימודים אקדמאיים נוכח עידוד ותמיכה מצד הוריו.",תסקיר שירות מבחן
34,ME-18-04-37387-230,הוא תיאר את משפחתו באופן חיובי תוך הדגשת הצדדים המתפקדים במיוחד במישור התעסוקתי.,תסקיר שירות מבחן
35,ME-18-04-37387-230,כן ציין מערכת יחסים תומכת וחיובית עם הוריו עד ליום מעצרו.,תסקיר שירות מבחן
36,ME-18-04-37387-230,"הוא שיתף, כי מיום מעצרו אביו נמנע מקשר עמו ולא מגיע אליו לביקורים.",תסקיר שירות מבחן
37,ME-18-04-37387-230,"לדבריו הוא הבין, כי אביו חש כעס ואשמה כלפיו בעקבות מעצרו אשר מהווה אירוע חריג במשפחה.",תסקיר שירות מבחן
38,ME-18-04-37387-230,"הנאשם טען, כי לעולם לא השתתף בהתפרעויות ולא נקט בהתנהגות עוברת חוק מלבד בנסיבות נשוא כתב אישום זה אשר הובילו למעצרו.",תסקיר שירות מבחן
39,ME-18-04-37387-230,כמו כן שלל עמדות אידיאולוגיות נגד גורמי החוק ומדינת ישראל.,תסקיר שירות מבחן
40,ME-18-04-37387-230,"אשר לביצוע העבירות, הנאשם הודה באופן חלקי במעשיו.",תסקיר שירות מבחן
41,ME-18-04-37387-230,"הוא מסר, כי זמן קצר קודם לביצוען החל לפתח קשר חברתי עם שותפיו למעשים אלה.",תסקיר שירות מבחן
42,ME-18-04-37387-230,"אשר לאירוע הראשון הוא מסר כי שותפיו למעשים הציעו לו להצטרף לטיול בתוך השכונה ובמהלך הטיול הם הוציאו מתיקיהם בקבוקי תבערה והשליכו לעבר החיילים ולעבר הגדר החיצונית של בית חולים ""הדסה"" הר הצופים.",תסקיר שירות מבחן
43,ME-18-04-37387-230,"לדבריו, הוא השליך אבנים ובקבוק תבערה על החיילים והם לא נפגעו מכך.",תסקיר שירות מבחן
44,ME-18-04-37387-230,"אשר לאירוע השני, הנאשם תיאר כי חבריו ביקשו ממנו שיסיע אותם לעבר תחנת הדלק על מנת להביא דלק לטרקטורון של חברים.",תסקיר שירות מבחן
45,ME-18-04-37387-230,"לדבריו, רק לאחר שחזר לביתו לאחר מכן הוא גילה כי חבריו השתמשו בדלק לצורך ייצור והשלכת בקבוקי תבערה.",תסקיר שירות מבחן
46,ME-18-04-37387-230,"עוד ציין, כי לאחר שחבריו גילו לו את מעשיהם באירוע השני, הוא ניתק עמם קשר כי הבין שעלול להסתבך.",תסקיר שירות מבחן
47,ME-18-04-37387-230,קצין המבחן התרשם מנאשם צעיר עם יכולות מילוליות וקוגניטיביות תקינות אשר מבטא שאיפות לתפקוד נורמטיבי במישורי חייו השונים.,תסקיר שירות מבחן
48,ME-18-04-37387-230,"כמו כן התרשם, כי הנאשם הצליח לגייס כוחות ולשמור על יציבות תפקודית למשך זמן בשל הצלחתו לשלב לימודים אקדמאיים ורצף תעסוקתי במשך שנתיים.",תסקיר שירות מבחן
49,ME-18-04-37387-230,"לדבריו, בלטה מודעותו של הנאשם לעצמו ולסביבתו בשל תיאוריו את סדר העדיפויות שלו המאופיין בתוכנית אישית עתידית והשלמת הלימודים האקדמאיים בהם החל.",תסקיר שירות מבחן
50,ME-18-04-37387-230,"קצין המבחן ציין, כי הפער בין דימויו העצמי והמשפחתי לבין מעשיו מקשה עליו לקחת אחריות ולהכיר במחירים שמעשיו יכלו להסב לסביבה ולמשמעות הפוגענית והאלימה של התנהגותו.",תסקיר שירות מבחן
51,ME-18-04-37387-230,"עוד התרשם קצין המבחן, כי הנאשם התקשה לקחת אחריות על חלקו בביצוע העבירות.",תסקיר שירות מבחן
52,ME-18-04-37387-230,"נראה, כי הוא התקשה להתייחס לפגיעה האפשרית באחרים ותלה את מעורבותו הראשונה בפלילים בהתנהגות חריגה וחד פעמית שנבעה מהיגררות אחר חבריו, חוסר בשיקול דעת, ילדותיות וקבלת החלטות לא אחראית.",תסקיר שירות מבחן
53,ME-18-04-37387-230,"לדבריו, מעצרו הממושך וחווית האשמה כלפי הוריו מהווים אלמנטים מרתיעים עבורו וימנעו ממנו מעורבות במעשים דומים בעתיד.",תסקיר שירות מבחן
54,ME-18-04-37387-230,"עוד ציין הנאשם, כי הוא שוקל לעבור למקום מגורים אחר בשל הבנתו שהסביבה החברתית בשכונת מגוריו הובילה למעורבותו בפלילים.",תסקיר שירות מבחן
55,ME-18-04-37387-230,"ניכר, כי אימץ עמדה קורבנית והוא ממוקד במחירים האישיים שמשלם על רקע מעצרו.",תסקיר שירות מבחן
56,ME-18-04-37387-230,"אשר לגורמי הסיכון להישנות העבירות, קצין המבחן שקל את נטיית הנאשם להבליט את חלקיו המתפקדים לצד הצגת עמדה קורבנית וטשטוש הנסיבות שהובילו לביצוע העבירה, ללא יכולת לערוך בדיקה פנימית ביקורתית לנסיבות ביצוע העבירה ולאופן התנהלותו בסמוך לאירוע העבירה, כן שקל את חומרת העבירות והשלכותיהן.",תסקיר שירות מבחן
57,ME-18-04-37387-230,"אשר לגורמי הסיכוי לשיקום, קצין המבחן התרשם מתפקודו החיובי של הנאשם במישור התעסוקתי והלימודי ואת שאיפותיו בתחום.",תסקיר שירות מבחן
58,ME-18-04-37387-230,כן התרשם קצין המבחן מכך שהנאשם הביע שאיפה לעבור מקום מגורים כדרך להתרחק ולהימנע ממעורבות נוספת בפלילים.,תסקיר שירות מבחן
59,ME-18-04-37387-230,"בנוסף קצין המבחן התרשם, כי ההליך המשפטי, מעצרו הממושך ובעיקר חווית האשמה והבושה שחווה מול הוריו מהווים עבורו גורם משמעותי ביותר, מרתיע ומציב גבול.",תסקיר שירות מבחן
60,ME-18-04-37387-230,קצין המבחן נמנע מהמלצה טיפולית בעניינו של הנאשם משום שאינו בשל להשתלב בהליך הטיפולי בשל קושיו של הנאשם לבחון את הדפוסים האלימים והבעייתיים בהתנהגותו שעמדו ברקע לביצוע העבירות ולאור נטייתו למיקוד שליטה חיצוני.,תסקיר שירות מבחן
61,ME-18-04-37387-230,"בסופו של יום, קצין המבחן המליץ להשית על הנאשם ענישה מוחשית בדמות מאסר בפועל אשר תהווה גורם מרתיע ומציב גבולות ותעביר לו מסר חד משמעי אשר למעשיו, בשל הודאתו החלקית וקושיו לקחת אחריות על חלקו בביצוע העבירות, וכן לאור ההתרשמות כי עמדותיו מקשות על יכולתו לבחון באופן ביקורתי את מעשיו.",תסקיר שירות מבחן
62,ME-18-04-37387-230,"עוד המליץ קצין המבחן להתחשב בעת קביעת אורך המאסר בשיקולים לקולא הכוללים את גילו הצעיר, עברו הפלילי הנקי, מניעת הפנמה של נורמות עברייניות והרתעתו של ההליך הפלילי.",תסקיר שירות מבחן
63,ME-18-04-37387-230,"ב""כ המאשימה טען, כי הערכים המוגנים המרכזיים שנפגעו הם ביטחון הציבור, שלומו ורכושו.",טיעוני הצדדים לעונש
64,ME-18-04-37387-230,כמו כן נפגע הערך המוגן של שמירה על שלטון החוק.,טיעוני הצדדים לעונש
65,ME-18-04-37387-230,"אשר לנסיבות ביצוע העבירות, ב""כ המאשימה הדגיש, כי מדובר בעבירות שבוצעו תוך תכנון מוקדם ובשיתוף פעולה עם אחרים.",טיעוני הצדדים לעונש
66,ME-18-04-37387-230,חלקו של הנאשם בביצוע העבירות הוא כמבצע מרכזי ועיקרי.,טיעוני הצדדים לעונש
67,ME-18-04-37387-230,"הנאשם ואחרים אספו כסף לרכישת דלק, ייצרו את בקבוקי התבערה, עטו על עצמם רעלות וזרקו אותם לעבר מקום ציבורי.",טיעוני הצדדים לעונש
68,ME-18-04-37387-230,הנאשם והאחרים יכולים היו להפסיק את מעשיהם בכל שלב ושלב.,טיעוני הצדדים לעונש
69,ME-18-04-37387-230,"אין מדובר באירוע חד פעמי, אלא בשני אירועים שונים שבוצעו בהפרש של שבועיים.",טיעוני הצדדים לעונש
70,ME-18-04-37387-230,"עוד הדגיש ב״כ המאשימה את פוטנציאל הנזק החמור, בשים לב לכך שיידוי בקבוקי התבערה נעשה לעבר בית חולים שהוא מקום ציבורי הומה אדם.",טיעוני הצדדים לעונש
71,ME-18-04-37387-230,"לשיטת המאשימה, המניע למעשים הוא מניע אידיאולוגי.",טיעוני הצדדים לעונש
72,ME-18-04-37387-230,"אומנם אישר כי עובדה זו אינה מופיעה במפורש בכתב האישום, אך על פי ההיגיון והשכל הישר יש להסיקה מעובדות כתב האישום.",טיעוני הצדדים לעונש
73,ME-18-04-37387-230,"ב""כ המאשימה עתר לקביעת מתחם עונש הולם אחד לשני האישומים משום שמדובר בשני אירועים עם ערכים מוגנים זהים שבוצעו בסמיכות, וביקש שבית המשפט יקבע מתחם עונש הולם הנע בין 5-3 שנות מאסר שלצידם מאסר מותנה וקנס.",טיעוני הצדדים לעונש
74,ME-18-04-37387-230,"ב""כ המאשימה הגיש פסיקה לתמיכה בטענותיו.",טיעוני הצדדים לעונש
75,ME-18-04-37387-230,"ביחס לעונש המתאים טען ב""כ המאשימה, כי הנאשם היה בן 18 וחצי בעת ביצוע העבירות, לקח אחריות על מעשיו והוא נעדר עבר פלילי.",טיעוני הצדדים לעונש
76,ME-18-04-37387-230,"מאידך, מתסקיר שירות המבחן עולה כי הנאשם לא נטל אחריות מלאה למעשיו, נטה למזער את חלקו ולהפיל את אחריות על שותפיו.",טיעוני הצדדים לעונש
77,ME-18-04-37387-230,"לפיכך, ביקש למקם את הנאשם בשליש התחתון של מתחם העונש ההולם.",טיעוני הצדדים לעונש
78,ME-18-04-37387-230,"ב""כ המאשימה לא חלק על כך שהנאשם בן למשפחה נורמטיבית, אולם היא סברה, כי יש לשקול נתון זה לפיו הנאשם הגיע ממשפחה נורמטיבית כנסיבה לחומרא שכן מתוך האפשרויות החיוביות שניתנו לנאשם והמשפחה בה הוא גדל, זו הדרך בה בחר.",טיעוני הצדדים לעונש
79,ME-18-04-37387-230,"אשר לנסיבות ביצוע העבירה ב""כ הנאשם הדגיש, כי בקבוקי התבערה נזרקו אמנם לעבר בית החולים אולם לא על בית החולים עצמו אלא בחצר האחורית של בית החולים והתנפצו על הגדר או העצים והחלק שהתלקח, התלקח בסמוך לגדר.",טענות הנאשם
80,ME-18-04-37387-230,"עוד הדגיש, כי אין מדובר בתכנון מורכב ומוקדם של השותפים אלא מדובר בתכנון ספונטני שהתפתח עם מפגשם של הנאשמים.",טענות הנאשם
81,ME-18-04-37387-230,"אשר לעונש המתאים, ב""כ הנאשם טען שיש להתחשב בטעמי אחידות הענישה ביחס לשלושה משותפיו של הנאשם לעבירות.",טענות הנאשם
82,ME-18-04-37387-230,"הינדי אשר נדון לפני מותב זה, השני לפני כבוד השופטת ר' פרידמן פלדמן והשלישי לפני כבוד השופט א' רובין.",טענות הנאשם
83,ME-18-04-37387-230,"ב""כ הנאשם הדגיש, כי אמנם בענייננו מדובר בנאשם מבוגר יותר משותפיו, אולם לשותפיו עבר פלילי ובעת ביצוע העבירות היו תלויים ועומדים נגדם מאסרים מותנים שהופעלו, מנגד, הנאשם בענייננו נעדר עבר פלילי.",טענות הנאשם
84,ME-18-04-37387-230,"בהשוואה לנאשם הנדי, ב""כ הנאשם ציין כי האישום הראשון משותף לנאשם ולהנדי, באישום זה יוחסה להינדי גם עבירת נשיאת נשק, בניגוד לנאשם בענייננו שבאותו האישום לא יוחסה לו עבירה זו.",טענות הנאשם
85,ME-18-04-37387-230,"הנדי הודה במעשיו לאחר שמיעת ישיבת הוכחות, בעוד שהנאשם הודה ללא צורך בשמיעת ראיות.",טענות הנאשם
86,ME-18-04-37387-230,"הנאשם בענייננו שיתף פעולה עם הרשויות עוד משלב החקירה במשטרה, להבדיל מהינדי שלא עשה כן.",טענות הנאשם
87,ME-18-04-37387-230,"עוד הוסיף, כי ההליך הפלילי בעניינו של הנדי לא השפיע עליו ולא הרתיע אותו, כאשר לגבי הנאשם שירות המבחן התרשם שההליך הפלילי, מעצרו וייחס משפחתו לביצוע העבירות הציב לו גבולות ברורים.",טענות הנאשם
88,ME-18-04-37387-230,"עוד עולה מהתסקיר בעניינו של הנדי, כי קיים סיכון גבוה להישנות המעשים.",טענות הנאשם
89,ME-18-04-37387-230,"לעומת זאת, בענייננו הסיכון הוא אפסי משום שמדובר בסטודנט שלומד שנה שלישית ראיית חשבון בלימודיו האקדמאיים, התבייש בעצם מעורבותו במעשים, בן לאבא אקדמאי שעובד בהנהלת חשבונות ברדיו מקומי ולאמא מנהלת בשירותי סיעוד, אחות רופאה נשואה, שלושה אחים נוספים אקדמאים, כך שגדל במשפחה נורמטיבית.",טענות הנאשם
90,ME-18-04-37387-230,"ב""כ הנאשם טען, שהנאשם שוהה במעצר החל מיום 21.3.18 וידוע כי תנאי מעצר קשים מתנאי מאסר, במיוחד כאשר מדובר בעצור בטחוני.",טענות הנאשם
91,ME-18-04-37387-230,"לפיכך עתר ב""כ הנאשם למקם את הנאשם ברף התחתון של המתחם.",טענות הנאשם
92,ME-18-04-37387-230,אביו של הנאשם העיד לעניין העונש וסיפר על משפחתו.,טענות הנאשם
93,ME-18-04-37387-230,"הוא שיתף, כי למד חשבונאות וכיום עובד באגודת עיתונאים בירושלים.",טענות הנאשם
94,ME-18-04-37387-230,"הוא תיאר, כי ילדיו למדו באוניברסיטה מקצועות שונים: חשבונאות, משפטים, מחשבים, מזכירות רפואית.",טענות הנאשם
95,ME-18-04-37387-230,"אשתו בוגרת אוניברסיטה ומנהלת בית אבות בירושלים, הנאשם למד חשבונאות ובמקביל עבד בתחנת דלק.",טענות הנאשם
96,ME-18-04-37387-230,"הוא סיפר שכעס מאוד על מעשיו של הנאשם, והכעס נמשך עד היום, משום שמציאות כזו שמישהו מבני המשפחה נכנס לכלא אינה מתאימה למשפחתו.",טענות הנאשם
97,ME-18-04-37387-230,"הוא ציין, כי אין לאף אחד מילדיו עבר פלילי.",טענות הנאשם
98,ME-18-04-37387-230,"לדבריו, הוא לא ידע לאיזה ילדים הנאשם התחבר ולו היה רואה לא היה נותן לבנו להסתובב איתם.",טענות הנאשם
99,ME-18-04-37387-230,"ב""כ הנאשם הוסיף, כי הנורמטיביות של המשפחה היא ערובה לכך שהנאשם לא ישוב לבצע עבירות, ובעבר עמדה כזו של האב הייתה יכולה להביא לסיום התיק ללא הרשעה, כאשר דובר בקטין, ועל כן יש לתת משקל רב לנסיבה זו.",טענות הנאשם
100,ME-18-04-37387-230,הנאשם בדברו האחרון הביע חרטה וצער על מעשיו.,טענות הנאשם
101,ME-18-04-37387-230,הודה שטעה ולמד לקח בכלא.,טענות הנאשם
102,ME-18-04-37387-230,הוא ביקש רחמים ושיושת עליו עונש קל על מנת שיוכל להמשיך בלימודיו.,טענות הנאשם
103,ME-18-04-37387-230,"עוד אמר שהוריו חולים והוא רוצה לצאת מהכלא, לעזור להם ולעמוד לצדם.",טענות הנאשם
104,ME-18-04-37387-230,"לאחר שאביו העיד לעונש, הוסיף הנאשם וביקש סליחה מאביו, מהפרקליטות ומבית המשפט.",טענות הנאשם
105,ME-18-04-37387-230,הוא הדגיש שלמד לקח ממעשיו ולא ישוב לבצע עבירות.,טענות הנאשם
106,ME-18-04-37387-230,הוא הביע צער על מעשיו והביע תקווה שלא יושת עליו עונש כבד.,טענות הנאשם
107,ME-18-04-37387-230,הצדדים לא נחלקו בשאלה האם יש לקבוע מתחם עונש הולם בנפרד לכל אישום ואישום והסכימו שיש לקבוע מתחם עונש הולם אחד בשל שני האירועים.,דיון והכרעה
108,ME-18-04-37387-230,"מעבר לאמור, אדגיש שמאחר שמדובר במסכת עבריינית אחת, שארעה בסמיכות זמנים, האירועים עוסקים בעבירות הקשורות בהפרת סדר ציבורי ופגיעה בביטחון הציבור והם ארועו בפרק זמן כולל של כשבועיים, כאשר הערכים המוגנים זהים, מצאתי לקבוע מתחם עונש כולל לשני האירועים גם יחד.",דיון והכרעה
109,ME-18-04-37387-230,"בהתאם לאמור בסעיף 40ב' לחוק, העיקרון המנחה בענישה הוא עיקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
110,ME-18-04-37387-230,"בעת קביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
111,ME-18-04-37387-230,"הערכים החברתיים המוגנים העומדים בבסיס העבירות בהן הורשע הנאשם, הם הגנה על שלום הציבור וביטחונו, וכן שמירה על שלמות הגוף והרכוש ומניעת פגיעה משמעותית בהם.",מתחם העונש ההולם
112,ME-18-04-37387-230,"״סוג עבירות זה, שעניינן בקבוקי תבערה, מחייב ענישה מחמירה.",מתחם העונש ההולם
113,ME-18-04-37387-230,"תוצאותיו של בקבוק תבערה, וכבר היו דברים מעולם, עלולות להיות קשות ביותר, וראוי איפוא כי ייצא הקול שהענישה בכגון דא לא תהא קלה.",מתחם העונש ההולם
114,ME-18-04-37387-230,"בטחון הציבור אינו יכול להיות הפקר ונתון לאימה, בכביש, בבית החולים, באוניברסיטה, בתחנת הדלק, ואלה המקומות אליהם כיוונו המערער וחבריו את מעשיהם.",מתחם העונש ההולם
115,ME-18-04-37387-230,..,מתחם העונש ההולם
116,ME-18-04-37387-230,כך גם דבריו של כב׳ השופט ד' מינץ בע״פ 3511/17 מדינת ישראל נ' אבו ריא (17.9.17) יפים לעניינינו.,מתחם העונש ההולם
117,ME-18-04-37387-230,"אומנם, שם מדובר בעבירת הצתה וכאן עסקינן בעבירות ניסיון הצתה, אך הסיכון הטמון במעשים דומה:",מתחם העונש ההולם
118,ME-18-04-37387-230,"אשר לנסיבות ביצוע העבירה, מחד גיסא, לקולא, יש להתחשב בכך שאין מדובר באירוע המוני וכי כתב האישום אינו מייחס פגיעה בנפש או ברכוש וכן לא מצוין בכתב האישום כי המניע לביצוע העבירה הוא אידיאולוגי.",מתחם העונש ההולם
119,ME-18-04-37387-230,"מאידך גיסא, יש להתחשב בכך שהאירוע התרחש במקום בו קיימת רגישות מיוחדת, חצר בית חולים, כאשר  בקבוקי תבערה עלולים להתלקח ולגרום לנזק רב הן ברכוש והן בנפש.",מתחם העונש ההולם
120,ME-18-04-37387-230,"בנוסף, מדובר באירוע שהתרחש תוך תכנון מוקדם, כאשר הנאשם ואחרים ביצעו פעולות במטרה להכין עצמם ואת כלי הנשק לצורך ביצוע העבירות.",מתחם העונש ההולם
121,ME-18-04-37387-230,"מדובר בתכנון בשלבים, קנית דלק כאשר הנאשם הסיע את שותפיו לתחנת הדלק ברכבו, הצטיידות בבקבוקים ובבדים והגעה במיוחד לזירת העבירה כאשר הם עטו על עצמם רעלות.",מתחם העונש ההולם
122,ME-18-04-37387-230,הנאשם יכול היה להפסיק את ביצוע העבירות בכל אחד מהשלבים ובחר להתמיד בשותפות ולבצע את העבירות.,מתחם העונש ההולם
123,ME-18-04-37387-230,"באישום הראשון, חלקו של הנאשם בביצוע העבירות הוא כחלק מהחבורה, הוא אינו היוזם, אלא הצטרף לחבריו.",מתחם העונש ההולם
124,ME-18-04-37387-230,"באישום השני, במהלך המפגש עם האחרים, גמלה בלבו של הנאשם יחד עם אחרים ההחלטה לייצר בקבוקי תבערה.",מתחם העונש ההולם
125,ME-18-04-37387-230,הנאשם יידה בפועל בשני האירועים יחד לפחות שני בקבוקי תבערה.,מתחם העונש ההולם
126,ME-18-04-37387-230,"עוד התחשבתי שאין מדובר באירוע נקודתי אחד, אלא באירועים חוזרים ונשנים.",מתחם העונש ההולם
127,ME-18-04-37387-230,בחינת מדיניות הענישה הנוהגת מלמדת כי בתי המשפט נוהגים להטיל במקרים דומים עונשי מאסר בפועל לריצוי מאחורי סורג ובריח:,מתחם העונש ההולם
128,ME-18-04-37387-230,"בת״פ 12325-09-15 מדינת ישראל נ׳ טולידנו (28.03.16) הורשע הנאשם בעבירות שונות ובכללן עבירות קשר, עבירות בנשק, ניסיון הצתה ושיבוש מהלכי משפט, וזאת בגין ייצור מספר בקבוקי תבערה, ביחד עם נאשמים נוספים והשלכתם בשטח נטוש, ייצור בקבוק תבערה נוסף, ניסיון להדלקתו והשלכתו על ביתו של המתלונן.",מתחם העונש ההולם
129,ME-18-04-37387-230,"כמו כן, ייצרו הנאשמים, מספר בקבוקי תבערה, בכך שמילאו בקבוקי זכוכית בדלק והכניסו לתוכם נייר, ובשני מועדים שונים, הדליקו והשליכו אותם בשטח נטוש על מנת לרכוש מיומנות בהשלכתם.",מתחם העונש ההולם
130,ME-18-04-37387-230,בית המשפט המחוזי בחיפה העמיד את מתחם העונש ההולם בין 12 חודשי מאסר ועד 30 חודשי מאסר.,מתחם העונש ההולם
131,ME-18-04-37387-230,"לבסוף, נגזרו על הנאשם 20 חודשי מאסר בפועל.",מתחם העונש ההולם
132,ME-18-04-37387-230,"לאחר ששקלתי את הערכים החברתיים שנפגעו כתוצאה ממעשי הנאשם, את מדיניות הענישה הנוהגת ואת הנסיבות הקשורות בעבירה, אני סבורה כי מתחם העונש ההולם בנסיבות המקרה דנן נע בין 18 ל-36 חודשי מאסר בפועל.",מתחם העונש ההולם
133,ME-18-04-37387-230,"בגזירת העונש המתאים לנאשם שקלתי לקולא את היות הנאשם בחור צעיר, כבן 21, סטודנט לראיית חשבון.",העונש המתאים
134,ME-18-04-37387-230,"הנאשם לקח לפניי אחריות מלאה למעשיו, האחריות החלקית המצוינת בתסקיר שירות המבחן נוגעת, בין היתר, לנסיבות שנמחקו מכתב האישום המתוקן.",העונש המתאים
135,ME-18-04-37387-230,הנאשם הביע לפני חרטה על מעשיו ורצון לנהל אורח חיים נורמטיבי עם שחרורו.,העונש המתאים
136,ME-18-04-37387-230,הנאשם הודה בעובדות כתב האישום וחסך זמן שיפוטי יקר.,העונש המתאים
137,ME-18-04-37387-230,הוא שיתף פעולה עם הרשויות עוד משלב החקירה.,העונש המתאים
138,ME-18-04-37387-230,כן שקלתי את נסיבות חייו של הנאשם.,העונש המתאים
139,ME-18-04-37387-230,"הנאשם גדל במשפחה נורמטיבית ובשל מעשיו אביו לא ביקרו במעצר מיום שנעצר, משפחתו שומרת חוק ומגנה את המעשה, כפי שעולה מדברי אביו ומתסקיר שירות המבחן.",העונש המתאים
140,ME-18-04-37387-230,"כן שקלתי את חלוף הזמן ממועד ביצוע העבירות , כמו כן התחשבתי בכך שהנאשם שוהה במעצר, וידוע כי תנאי מעצר קשים מתנאי מאסר, במיוחד שעסקינן במי שמוגדר כעצור ביטחוני.",העונש המתאים
141,ME-18-04-37387-230,"עוד שקלתי את העובדה כי הנאשם נעדר עבר פלילי ואת היותו בן 18 וחצי, על גבול הקטינות בעת ביצוע העבירות.",העונש המתאים
142,ME-18-04-37387-230,"עוד עולה מתסקיר שירות המבחן כי ההליך הפלילי, מעצרו הממושך וחווית האשמה והבושה שחווה מול הוריו מהווים גורם מרתיע ומציב גבולות עבורו.",העונש המתאים
143,ME-18-04-37387-230,לחובת הנאשם שקלתי את העובדה שנטל אחריות חלקית על מעשיו לפני שירות המבחן והשליך את האחריות על מעשיו לשותפיו לעבירה ולסביבה בה התגורר.,העונש המתאים
144,ME-18-04-37387-230,"עוד שקלתי את האמור בתסקיר בדבר הצורך בהרתעתו, כמפורט בסיפא לתסקיר שירות המבחן, המלמד שיש לתת דגש בעניינו על הצורך בהרתעת היחיד והגנה על הציבור מפניו, במיוחד כאשר יוחסו לנאשם שני אירועים שונים.",העונש המתאים
145,ME-18-04-37387-230,"מנגד, התחשבתי בכך שמדובר בבן למשפחה נורמטיבית המגנה את המעשים והפיקוח עליו יתהדק עם שחרורו.",העונש המתאים
146,ME-18-04-37387-230,כך שמקובלים עלי דברי סנגורו כי הסיכוי שיבצע עבירות לא גבוה משום הצבת גבולות מצד משפחתו כעת יותר ברורה ועל כן אין צורך לתת דגש משמעותי להרתעת היחיד בנדון.,העונש המתאים
147,ME-18-04-37387-230,"כמו כן בעבירות בהן עסקינן, שהן נפוצות מאוד בירושלים, יש ליתן דגש גם על הרתעת הרבים.",העונש המתאים
148,ME-18-04-37387-230,"אשר לשיקולי אחידות בענישה יפים הדברים שנאמרו מפי בית המשפט העליון, כפי שיפורט להן:",העונש המתאים
149,ME-18-04-37387-230,"לפיכך, בנוסף לשיקולי הענישה שמניתי לעיל, יש לשקול גם את העונשים שהוטלו על מעורבים אחרים בפרשה זו.",העונש המתאים
150,ME-18-04-37387-230,"סוף דבר, באיזון בין מכלול השיקולים, מצאתי לגזור על הנאשם עונש המצוי ברף התחתון של מתחם העונש ההולם, כדלהלן:",העונש המתאים
151,ME-18-04-37387-230,"20 חודשי מאסר בפועל, אשר ירוצו מיום מעצרו 21.3.18.",העונש המתאים
152,ME-18-04-37387-230,מאסר על-תנאי לתקופה של 12 חודשים למשך שנתיים מיום שחרורו ממאסר.,העונש המתאים
153,ME-18-04-37387-230,התנאי הוא שהנאשם לא יעבור עבירה בנשק מסוג פשע או עבירה של הצתה.,העונש המתאים
154,ME-18-04-37387-230,מאסר על-תנאי לתקופה של 3 חודשים למשך שנתיים מיום שחרורו ממאסר.,העונש המתאים
155,ME-18-04-37387-230,התנאי הוא שהנאשם לא יעבור עבירה בנשק מסוג עוון או עבירה של היזק בזדון לרכוש.,העונש המתאים
156,ME-18-04-37387-230,העתק גזר הדין ישלח לשירות המבחן.,העונש המתאים
157,ME-18-04-37387-230,זכות ערעור לבית המשפט העליון תוך 45 יום מהיום.,העונש המתאים
158,ME-18-04-37387-230,"54678313ניתן היום,  י""ג אדר א' תשע""ט, 18 פברואר 2019, במעמד ב""כ הצדדים והנאשם.",העונש המתאים
159,ME-18-04-37387-230,חנה מרים לומפ 54678313,העונש המתאים
