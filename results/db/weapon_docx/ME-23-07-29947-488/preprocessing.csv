,verdict,text,part
0,ME-23-07-29947-488,"ע""י ב""כ עו""ד מוריה ביינה וייסמן (פמ""י)",מדינת ישראל 
1,ME-23-07-29947-488,עבדאללה עליאן (עציר),הנאשמים
2,ME-23-07-29947-488,נאסר סלאימה,"ע""י ב""כ עו""ד אילן חכם"
3,ME-23-07-29947-488,"חוק העונשין, תשל""ז-1977: סע'  32, 40ג(א), 144, 144(ב), 144(ז), 192, 340א(א), 340א(ב), 40יא, 40יג(א)","ע""י ב""כ עו""ד אילן חכם"
4,ME-23-07-29947-488,"חוק סדר הדין הפלילי [נוסח משולב], תשמ""ב-1982: סע'  186","ע""י ב""כ עו""ד אילן חכם"
5,ME-23-07-29947-488,הנאשם 1 הועמד לדין ביחד עם נאשם 2.,רקע
6,ME-23-07-29947-488,"ביום 3.3.2024 הודיעו הצדדים על הסדר טיעון מוסכם ביחס לשני הנאשמים, במסגרתו כתב האישום תוּקן ושני הנאשמים הודו והורשעו בעבירות שיוחסו להם.",רקע
7,ME-23-07-29947-488,הנאשם 1 הורשע לפי הודאתו בעבירות כדלקמן:,רקע
8,ME-23-07-29947-488,"(-) עבירה אחת של נשיאה והובלה של נשק לפי סעיף 144(ב) לחוק העונשין, התשל""ז-1977 (להלן: חוק העונשין או החוק).",רקע
9,ME-23-07-29947-488,(-) עבירה אחת של ירי מנשק חם לפי סעיף 340א(א) לחוק העונשין.,רקע
10,ME-23-07-29947-488,(-) מספר עבירות של איומים לפי סעיף 192 לחוק.,רקע
11,ME-23-07-29947-488,הנאשם 2 הורשע בעבירה אחת של סיוע לנשיאה והובלה של נשק לפי סעיף 144(ב) בצירוף סעיף 32 לחוק העונשין.,רקע
12,ME-23-07-29947-488,"בהתאם לחלק הכללי בכתב האישום המתוקן בו הודו שני הנאשמים, נאשם 1 מתגורר במחנה הפליטים שועפאט בבניין משותף בן 4 קומות (להלן: הבניין), בו מתגוררים גם בני משפחתו (להלן: בני המשפחה).",רקע
13,ME-23-07-29947-488,"בין נאשם 1 ובין בני משפחתו קיים סכסוך קודם, שטיבו אינו ידוע במדויק למאשימה (להלן: הסכסוך).",רקע
14,ME-23-07-29947-488,נאשם 2 הוא גיסו של נאשם 1 (נשוי לאחותו).,רקע
15,ME-23-07-29947-488,"בהתאם לעובדות כתב האישום המתוקן, ביום 24.6.2023 בסביבות השעה 16:30, קיימו דודיו של נאשם 1 מפגש בבית אחד הדודים המתגורר בבניין (להלן: המקום).",רקע
16,ME-23-07-29947-488,"במסגרת המפגש העלו בני המשפחה חשד כי נאשם 1 גנב כספים מדודתו המתגוררת אף היא בבניין, וחשבו כיצד לפעול בנדון.",רקע
17,ME-23-07-29947-488,"נאשם 1 אשר שמע את תוכן השיחה, עלה במדרגות המפרידות בין ביתו לבין המקום (להלן: המדרגות), וזאת כאשר הוא מצויד בסכין יפנית.",רקע
18,ME-23-07-29947-488,"באותה העת ניסתה אמו של נאשם 1 ובני משפחה נוספים אשר שהו במקום, להפריד בין הצדדים על מנת להרגיע את הסכסוך.",רקע
19,ME-23-07-29947-488,"בהמשך למתואר, ביקש נאשם 1 מנאשם 2 להביא לו אקדח ותחמושת שבכוחם להמית.",רקע
20,ME-23-07-29947-488,"נאשם 2 אשר מתגורר בקרבת הבניין, פנה לצד שלישי שזהותו אינה ידועה למאשימה, וביקש שזה יספק לו אקדח ותחמושת לצורך העברתם לנאשם 1.",רקע
21,ME-23-07-29947-488,"האחר נענה לבקשה ומסר את האקדח והתחמושת לנאשם 2 כשזה היה בקרבת המקום, ואז נאשם 2 מסר אותם לידיו של נאשם 1.",רקע
22,ME-23-07-29947-488,בסמוך לשעה 20:30 טען נאשם 1 את האקדח וירה באוויר בעת שעמד במדרגות תחת כיפת השמיים.,רקע
23,ME-23-07-29947-488,"בד בבד, המשיך לצעוק קללות לעבר בני המשפחה שהסתגרו בבית בשל חששם ממעשיו של נאשם 1.",רקע
24,ME-23-07-29947-488,"בהמשך למתואר, עלה נאשם 1 וירד מספר פעמים במדרגות הבניין כשהוא נושא בידיו את האקדח.",רקע
25,ME-23-07-29947-488,"במסגרת הסדר הטיעון, לא הושגה הסכמה לעונש ביחס לנאשם 1.",רקע
26,ME-23-07-29947-488,"בכל הנוגע לנאשם 2 – הוסכם כי המאשימה תגביל עצמה לעונש של 12 חודשי מאסר בפועל, ואילו ההגנה תהיה חופשית בטיעוניה לעונש.",רקע
27,ME-23-07-29947-488,"בעת כתיבת גזר דין זה, הטיעונים לעונש בעניינו של נאשם 2 טרם נשמעו נוכח המתנה לתסקיר שירות מבחן בעניינו.",רקע
28,ME-23-07-29947-488,ממילא דינו של הנאשם 2 טרם נגזר.,רקע
29,ME-23-07-29947-488,"גזר הדין הנוכחי דן, אפוא, בעניינו של הנאשם 1 בלבד, בלא שיש בכך כדי לקבוע מסמרות בעניינו של הנאשם 2.",רקע
30,ME-23-07-29947-488,"למען הסדר הטוב, יצוין כי הנאשם 1 (אשר מכאן ואילך יכונה גם: הנאשם) לא עתר להגשת תסקיר בעניינו, ולפיכך תסקיר כאמור לא הוזמן.",רקע
31,ME-23-07-29947-488,המאשימה הגישה כראיות לעונש רישום פלילי ורישום תעבורתי בעניינו של הנאשם.,ראיות לעונש
32,ME-23-07-29947-488,"מהרישום הפלילי עולה כי לחובת הנאשם אי הרשעה מבית משפט לנוער בגין עבירת רכוש, וכן שלוש הרשעות קודמות – שתיים מהן בגין עבירות רכוש, בגינן נגזרו בשעתו על הנאשם עונשים שאינם מאסר בפועל.",ראיות לעונש
33,ME-23-07-29947-488,"הרשעתו האחרונה של הנאשם בפלילים היא משנת 2019 בגין עבירות של איומים ותקיפה הגורמת חבלה של ממש לבת זוג, בגינן נגזרו על הנאשם 4 חודשי עבודות שירות.",ראיות לעונש
34,ME-23-07-29947-488,"מהרישום התעבורתי של הנאשם עולה כי לחובתו מספר רב יחסית של עבירות תעבורה, כאשר בגין האחרונה שבהן משנת 2019 נגזרו עליו 7 חודשי עבודות שירות.",ראיות לעונש
35,ME-23-07-29947-488,"ההגנה הגישה כראיות לעונש שני מסמכים: האחד, דו""ח סוציאלי שחתום על-ידי עובדת סוציאלית של המחלקה לשירותים חברתיים בעיריית ירושלים.",ראיות לעונש
36,ME-23-07-29947-488,"מהדו""ח עולה כי הנאשם גרוש מאשתו מאז שנת 2021.",ראיות לעונש
37,ME-23-07-29947-488,"מעת שהותו של הנאשם במעצר בגין התיק שבכותרת, שני ילדיהם הקטינים של בני הזוג נמצאים בטיפול אמו של הנאשם שקיבלה משמורת זמנית לגביהם.",ראיות לעונש
38,ME-23-07-29947-488,"בדו""ח הסוציאלי נכתב כי כיום אין קשר בין משפחת הנאשם ובין משפחת הדודים שהמעשים נושא כתב האישום המתוקן הופנו כלפיהם.",ראיות לעונש
39,ME-23-07-29947-488,"השני, אישור על השתתפות הנאשם בקורס עזרה ראשונה וזאת במהלך תקופת מעצרו בתיק הנוכחי.",ראיות לעונש
40,ME-23-07-29947-488,המאשימה עמדה על חומרת המעשים וטענה למתחם עונש הולם שנע מ-4.5 עד 8 שנות מאסר בפועל.,טיעוני הצדדים לעונש
41,ME-23-07-29947-488,"היא עתרה למקם את עונשו של הנאשם בחלק העליון של השליש התחתון של המתחם לו טענה, כך שייגזרו על הנאשם 6 שנות מאסר בפועל.",טיעוני הצדדים לעונש
42,ME-23-07-29947-488,"כמו כן, המאשימה עתרה להטיל על הנאשם עונשי מאסר מותנים לרבות בגין עבירות אלימות, וכן פיצוי לטובת הדוד שמוזכר בפס' 3 לכתב האישום המתוקן.",טיעוני הצדדים לעונש
43,ME-23-07-29947-488,"מנגד, הסנגור הדגיש בטיעוניו היבטים לקולא ביחס למרשו, וטען למתחם עונש הולם שנע מ-24 עד 40 חודשי מאסר בפועל.",טיעוני הצדדים לעונש
44,ME-23-07-29947-488,הסנגור עתר להעמיד את עונשו של הנאשם על 26 חודשי מאסר בפועל.,טיעוני הצדדים לעונש
45,ME-23-07-29947-488,"הנאשם ביקש לומר דברים משלו בתום הטיעונים לעונש, וכך אמר: ""מה שעשיתי היה טעות, טעות גדולה, לא קטנה.",טיעוני הצדדים לעונש
46,ME-23-07-29947-488,הייתי אמור לספור עד 100 במקום עד 10.,טיעוני הצדדים לעונש
47,ME-23-07-29947-488,כי בסופו של דבר זו המשפחה שלי ואני לא אמור לפגוע בהם ולא רציתי לפגוע בהם.,טיעוני הצדדים לעונש
48,ME-23-07-29947-488,"אבל נכנסתי למצב הזה בגלל הלחצים שהפעילו עלי, כי הם רצו לקחת את הבית והאשימו אותי בגניבה.",טיעוני הצדדים לעונש
49,ME-23-07-29947-488,הם התייחסו אלי [ב]אלימות מול הילדים שלי והאלימות שלי הייתה תגובה לאלימות שלהם אבל זו הייתה טעות.,טיעוני הצדדים לעונש
50,ME-23-07-29947-488,"אני מתנצל על כל מה שקרה"" (פרוטוקול מיום 9.5.2024, עמ' 23, ש' 12-16).",טיעוני הצדדים לעונש
51,ME-23-07-29947-488,"כמו ב""כ הצדדים, אף אני סבורה כי יש לראות בעבירות בהן הורשע הנאשם בגדר אירוע אחד לצורך קביעתו של מתחם עונש הולם לפי סעיף 40יג(א) לחוק העונשין, וזאת בשים לב לזיקה ההדוקה בין העבירות.",ריבוי עבירות
52,ME-23-07-29947-488,"בד בבד אציין כי במסגרת קביעתו של מתחם העונש ההולם לאירוע בכללותו, יהיה מקום ליתן משקל לעובדה שהאירוע התרחש בשלבים כאשר הנשיאה וההובלה של הנשק, הירי באמצעות הנשק, וכן ביצוע עבירות האיומים בהן הורשע הנאשם, מהווים כל אחד ""מעשה"" נפרד כמובנו של מונח זה בסעיף 186 לחוק סדר הדין הפלילי [נוסח משולב], התשמ""ב-1982.",ריבוי עבירות
53,ME-23-07-29947-488,"ברי כי טיב ומספר ה""מעשים"" בגינם הורשע הנאשם, ישוו מידה של חומרה שתשפיע על קביעת מתחם העונש ההולם הכולל בעטים.",ריבוי עבירות
54,ME-23-07-29947-488,"בהתאם לסעיף 40ג(א) לחוק העונשין, יש לקבוע את מתחם הענישה ההולמת בהתאם לעקרון ההלימה, תוך התחשבות בערכים החברתיים שנפגעו, במידת הפגיעה בהם, בנסיבות הקשורות בביצוע העבירות ובמדיניות הענישה הנהוגה.",מתחם העונש ההולם
55,ME-23-07-29947-488,"הערכים החברתיים המוגנים במסגרת העבירה של נשיאה והובלה של נשק ובמסגרת העבירה של ירי מנשק חם, הם שמירה על ערך חיי אדם וכן על שלום הציבור וביטחונו.",מתחם העונש ההולם
56,ME-23-07-29947-488,"עבירות אלה נועדו להגן על שלמות גופו ורכושו של אדם מפני תוצאות הרסניות שעלולות להיגרם בגין שימוש בנשק על-ידי מי שאינו מיומן בכך, או על-ידי גורמים עברייניים או גורמי טרור שהנשק עלול לעבור מיד ליד ולהגיע אליהם.",מתחם העונש ההולם
57,ME-23-07-29947-488,"עבירת האיומים נועדה גם היא להגן על שלמות נפשו וגופו של אדם, ועל הסדר הציבורי.",מתחם העונש ההולם
58,ME-23-07-29947-488,במקרה דנן עוצמת הפגיעה בערכים המוגנים האמורים הייתה ממשית כפי שיפורט להלן.,מתחם העונש ההולם
59,ME-23-07-29947-488,בכל הנוגע לנסיבות ביצוע העבירות – הללו פורטו בפס' 2 לדבריי לעיל.,מתחם העונש ההולם
60,ME-23-07-29947-488,"לקולא, ניתן להצביע על נסיבות הביצוע כדלקמן: (א) נראה כי מלכתחילה האירוע לא היה מתוכנן, אלא נבע מזעמו של הנאשם לאחר ששמע את בני המשפחה משוחחים ביניהם ומעלים חשד לפיו הנאשם גנב כספים מדודתו.",מתחם העונש ההולם
61,ME-23-07-29947-488,(ב) הנאשם לא נשא את האקדח בעת שהאירוע החל בסביבות השעה 16:30.,מתחם העונש ההולם
62,ME-23-07-29947-488,"מאחר שבכתב האישום המתוקן לא רשומה השעה שבה האקדח נמסר לידי הנאשם אלא רק השעה שבה הנאשם ירה באקדח (20:30), ניתן להניח לטובת הנאשם כי האקדח נמסר לידיו זמן קצר טרם הירי, באופן שבמהלך מרבית האירוע הנאשם לא נשא נשק חם.",מתחם העונש ההולם
63,ME-23-07-29947-488,(ג) לפני ביצוע העבירות לא היה ברשותו של הנאשם אקדח.,מתחם העונש ההולם
64,ME-23-07-29947-488,עובדה זו נלמדת מכך שבמהלך האירוע הנאשם ביקש מאחר להשיג אקדח עבורו.,מתחם העונש ההולם
65,ME-23-07-29947-488,"(ד) בעת שהנאשם ירה באקדח, בני המשפחה היו סגורים בביתם, כך שאין טענה שהירי כוון כלפי גופם או נועד לפגוע בהם פיזית.",מתחם העונש ההולם
66,ME-23-07-29947-488,"בהמשך לכך, אין חולק שהירי כוון לאוויר תחת כיפת השמיים.",מתחם העונש ההולם
67,ME-23-07-29947-488,"(ד) בהתחשב בכך שכתב האישום המתוקן לא מציין מספר יריות, ניתן להניח לטובת הנאשם כי הוא ירה באוויר ירייה אחת.",מתחם העונש ההולם
68,ME-23-07-29947-488,(ה) אין טענה כי מעשיו של הנאשם גרמו בפועל לנזק גוף או לנזק רכוש.,מתחם העונש ההולם
69,ME-23-07-29947-488,"לחומרא, ניתן להצביע על נסיבות הביצוע הבאות: (א) מדובר באירוע שנמשך מספר שעות, כך שלנאשם היו מספר הזדמנויות לחדול מהמעשים, במיוחד כאשר בשלב מסוים של האירוע אמו של הנאשם ובני משפחה נוספים עשו ניסיון להפריד בין הניצים ולהרגיע את הרוחות.",מתחם העונש ההולם
70,ME-23-07-29947-488,"דא עקא, לא רק שהנאשם לא נסוג ממעשיו, אלא שהתנהלותו הלכה והסלימה: תחילה הנאשם יצא למדרגות כשהוא מצויד בסכין יפנית.",מתחם העונש ההולם
71,ME-23-07-29947-488,"לאחר מכן במהלך קטטה שהתפתחה במקום, הנאשם הצמיד את הסכין לפניו של דודו, איים שיחתוך את פניו, והשמיע איומים על חיי הדוד ועל שלום בנותיו של הדוד.",מתחם העונש ההולם
72,ME-23-07-29947-488,"לבסוף, הנאשם טען את האקדח וירה באוויר בעת שעמד במדרגות תחת כיפת השמיים בסמוך לבית בו הסתגרו בני המשפחה מחשש למעשיו.",מתחם העונש ההולם
73,ME-23-07-29947-488,"כל זאת, כשהוא ממשיך לקלל ולצעוק לעבר בני המשפחה.",מתחם העונש ההולם
74,ME-23-07-29947-488,לא קשה להניח כי מעשים אלה גרמו לפחד ולבהלה בקרב בני המשפחה.,מתחם העונש ההולם
75,ME-23-07-29947-488,(ב) הנאשם היה מבצע עיקרי בלעדי באירוע.,מתחם העונש ההולם
76,ME-23-07-29947-488,"(ג) גם אם אניח לטובת הנאשם כי הוא קיבל לידיו את האקדח בסמוך לפני השעה 20:30 כאמור לעיל, הרי מעובדות כתב האישום המתוקן ניתן ללמוד כי הנאשם נשא את האקדח בידיו ""במשך דקות ארוכות"", לאחר מכן ירה בו, ובהמשך הוא עלה וירד במדרגות הבניין מספר פעמים (לטובת הנאשם אניח כי מדובר בפעמיים) כשהוא נושא את האקדח.",מתחם העונש ההולם
77,ME-23-07-29947-488,מכל אלה עולה שנשיאת האקדח על-ידי הנאשם לא הייתה רגעית או לפרק זמן זניח.,מתחם העונש ההולם
78,ME-23-07-29947-488,(ד) איומיו המילוליים של הנאשם כוונו לחיי בני המשפחה.,מתחם העונש ההולם
79,ME-23-07-29947-488,"יתרה מזאת, האיומים לא נותרו במישור המילולי בלבד, אלא לווּ בשימוש בפועל בשני סוגי נשקים – הן נשק קר (סכין יפנית שהוצמדה לפניו של הדוד תוך איומים לחתוך את פניו, להרוג אותו ולפגוע בבנותיו) והן נשק חם (אקדח עם תחמושת שהנאשם החזיק בידיו דקות ארוכות, ואף ירה בו לאוויר תוך שהוא מאיים ומקלל את בני המשפחה בצעקות).",מתחם העונש ההולם
80,ME-23-07-29947-488,(ה) הנזק שהיה יכול להיגרם כתוצאה ממעשיו של הנאשם הוא רב נוכח השימוש בנשק קר ובנשק חם.,מתחם העונש ההולם
81,ME-23-07-29947-488,אך במזל לא הסתיים האירוע בנזק לגוף או חלילה בתוצאה קטלנית.,מתחם העונש ההולם
82,ME-23-07-29947-488,"אשר למדיניות הענישה הנוהגת – העונש המרבי הקבוע בחוק בגין עבירה של נשיאה והובלה של נשק לפי סעיף 144(ב) לחוק הוא מאסר עשר שנים, כאשר במסגרת תיקון מס' 140 לחוק העונשין נקבע כי העונש הסטטוטורי המזערי בגין עבירה זו הוא שנתיים וחצי (כך, אלא אם בית המשפט החליט להקל בעונש המזערי הנ""ל מטעמים מיוחדים שיירשמו, כאמור בסעיף 144(ז) לחוק).",מתחם העונש ההולם
83,ME-23-07-29947-488,"כפי שצוין בסוף פס' 12 לדבריי לעיל, העונש המרבי הקבוע בחוק בגין עבירה של ירי מנשק חם שלא כדין לפי סעיף 340א(א) לחוק הוא מאסר שנתיים.",מתחם העונש ההולם
84,ME-23-07-29947-488,"העונש המרבי הקבוע בחוק בגין עבירת האיומים לפי סעיף 192 לחוק הוא מאסר שלוש שנים, ויוזכר כי הנאשם הורשע במספר עבירות של איומים.",מתחם העונש ההולם
85,ME-23-07-29947-488,"בית המשפט העליון חזר פעם אחר פעם על החומרה הגלומה בעבירות נשק, ועל פוטנציאל הפגיעה בנפש, בגוף וברכוש שעלולה להיגרם כתוצאה מהן.",מתחם העונש ההולם
86,ME-23-07-29947-488,"בהלכה הפסוקה נקבע כי על דרך הכלל, יש להחמיר בענישתם של נאשמים שהורשעו בעבירות נשק, לרבות בעבירה של נשיאת נשק, ובוודאי כאשר התלוותה לכך עבירה של ירי מנשק חם.",מתחם העונש ההולם
87,ME-23-07-29947-488,"נפסק כי הגם שהענישה היא לעולם אינדיבידואלית, הרי בעבירות האמורות ראוי שבית המשפט ייתן משקל משמעותי יותר לאינטרס הציבורי ולצורך להרתיע עבריינים מלבצע עבירות דומות, על פני הנסיבות האישיות של העבריין.",מתחם העונש ההולם
88,ME-23-07-29947-488,"בהתאם לכך, מדיניות הענישה הנוהגת מבוססת על הטלת עונשי מאסר לריצוי בפועל לתקופה משמעותית.",מתחם העונש ההולם
89,ME-23-07-29947-488,"משך המאסר בפועל נגזר, בין היתר, מנסיבות המעשה ובהן: טיב העבירה, הסיכון שהיה גלום בה, מידת המעורבות של הנאשם בפרשה בכללותה, ועוד.",מתחם העונש ההולם
90,ME-23-07-29947-488,"במסגרת בחינת הפסיקה הנוהגת, ניתן להפנות למקרים הבאים:",מתחם העונש ההולם
91,ME-23-07-29947-488,"למען שלמות התמונה, אציין כי ניתן למצוא בפסיקתם של בתי המשפט מקרים בהם הוטלו עונשים מקלים ביחס לאלה שהצגתי לעיל בגין עבירה של נשיאת נשק, אולם באותם מקרים היה מדובר בענישה בגין עבירה של נשיאה והובלה של נשק שבוצעה טרם תיקון מס' 140 לחוק העונשין מדצמבר 2021, באופן שאינו משקף את הפסיקה הנוהגת לאחר התיקון החקיקתי האמור שתרם למגמת החמרה ברמת הענישה בגין העבירה האמורה.",מתחם העונש ההולם
92,ME-23-07-29947-488,"כך בוודאי כאשר מצטרפות אליה עבירות נוספות, ובהן עבירה של ירי מנשק חם ומספר עבירות של איומים (אחת מהן בוצעה באמצעות הצמדת סכין לפניו של המאוים) כמו במקרה דנן.",מתחם העונש ההולם
93,ME-23-07-29947-488,"עוד אציין כי עיינתי בגזרי הדין אליהם הפנה הסנגור בטיעוניו לעונש, אולם מדובר במקרים שבהם הסדר הטיעון בין הצדדים כלל הסכמה על עונש ""סגור"" או על ""תקרה"" עונשית – הסכמה שאינה קיימת לגבי הנאשם שלפניי.",מתחם העונש ההולם
94,ME-23-07-29947-488,"בהתחשב בכך, ישנו קושי ללמוד מאותם גזרי דין לענייננוּ.",מתחם העונש ההולם
95,ME-23-07-29947-488,"בהתחשב בערכים שנפגעו ובעוצמת הפגיעה בערכים אלה; בנסיבות ביצוע העבירות; במדיניות הענישה הנוהגת כמפורט לעיל; ובעקרון ההלימה המהווה עקרון מנחה בענישה – אני סבורה כי מתחם העונש ההולם בגין העבירות בהן הורשע הנאשם שלפניי (נשיאה והובלה של נשק מסוג אקדח ותחמושת; ירי מנשק חם שלא כדין; וכן מספר עבירות איומים, כשאחת מהן בוצעה באמצעות הצמדת סכין יפנית לפניו של המאוים), נע מ-42 עד 72 חודשי מאסר בפועל (קרי- 3.5 עד 6 שנות מאסר בפועל).",מתחם העונש ההולם
96,ME-23-07-29947-488,לא התבקשתי ואף לא ראיתי לחרוג ממתחם העונש ההולם לחומרה או לקולא.,גזירת העונש המתאים בגדרי המתחם שנקבע
97,ME-23-07-29947-488,"לצורך גזירת העונש המתאים במסגרת המתחם, יש להתחשב בנסיבות שאינן קשורות בביצוע העבירות כאמור בסעיף 40יא לחוק העונשין:",גזירת העונש המתאים בגדרי המתחם שנקבע
98,ME-23-07-29947-488,"לטובת הנאשם, שקלתי את הנתונים הבאים: (א) הנאשם הודה ונטל אחריות על מעשיו, באופן שחסך את הצורך בשמיעת עדים.",גזירת העונש המתאים בגדרי המתחם שנקבע
99,ME-23-07-29947-488,(ב) בדבריו לפניי הנאשם הביע חרטה על מעשיו שהתרשמתי מכנותה.,גזירת העונש המתאים בגדרי המתחם שנקבע
100,ME-23-07-29947-488,"(ג) מהדו""ח הסוציאלי אליו התייחסתי בפס' 5 לדבריי לעיל, עלה כי בעת שהנאשם שוהה מאחורי סורג ובריח, ילדיו הקטינים מטופלים על-ידי סבתם (אמו של הנאשם) ולא על-ידי אמם הביולוגית.",גזירת העונש המתאים בגדרי המתחם שנקבע
101,ME-23-07-29947-488,"בנסיבות אלה, ניתן להניח שהמשך שהייתו של הנאשם מאחורי סורג ובריח מקשה על ילדיו הקטינים ועל סבתם שמטפלת בהם לבדה כמשמורנית עליהם.",גזירת העונש המתאים בגדרי המתחם שנקבע
102,ME-23-07-29947-488,"(ד) בדו""ח הסוציאלי צוין כי כיום אין קשר בין משפחת הנאשם ובין הדודים שמעשי הנאשם כוונו כלפיהם.",גזירת העונש המתאים בגדרי המתחם שנקבע
103,ME-23-07-29947-488,"גם הסנגור טען לפניי כי כיום שורר שקט בין חלקי המשפחה, והנאשם בנתק מהם.",גזירת העונש המתאים בגדרי המתחם שנקבע
104,ME-23-07-29947-488,"(ה) הנאשם עצור בתיק הנוכחי מזה כשנה, וכידוע תנאי מעצר קשים מתנאי מאסר.",גזירת העונש המתאים בגדרי המתחם שנקבע
105,ME-23-07-29947-488,"כמו כן, מהראיות לעונש מטעם ההגנה עולה כי הנאשם השתתף בקורס עזרה ראשונה במהלך תקופת מעצרו בתיק הנוכחי, באופן שיכול ללמד על רצונו של הנאשם להיטיב את דרכיו.",גזירת העונש המתאים בגדרי המתחם שנקבע
106,ME-23-07-29947-488,"לחובת הנאשם, התחשבתי בשיקולים הבאים: (א) הצורך בהרתעת היחיד ובהרתעת הרבים מפני ביצוע עבירות מהסוג בהן הורשע הנאשם שלפניי, נוכח המסוכנות הגבוהה הנעוצה במעשים אלה.",גזירת העונש המתאים בגדרי המתחם שנקבע
107,ME-23-07-29947-488,"(ב) כפי שצוין לעיל, ההגנה נמנעה מלעתור להגשת תסקיר שירות מבחן בעניינו של הנאשם, ולפיכך לא מונח לפניי תסקיר כאמור.",גזירת העונש המתאים בגדרי המתחם שנקבע
108,ME-23-07-29947-488,"עם זאת, התנהלותו של הנאשם במהלך האירוע נושא כתב האישום המתוקן מעידה מתוכה על קושי של הנאשם בוויסות כעסים ועל נטייה להתנהגות אימפולסיבית במצבים בהם הנאשם חש פגוע וכועס, תוך סיכון ממשי לסביבתו.",גזירת העונש המתאים בגדרי המתחם שנקבע
109,ME-23-07-29947-488,"(ג) כפי שפורט בפס' 4 לעיל, לנאשם עבר תעבורתי ופלילי קודם, כאשר הרשעתו האחרונה בפלילים היא בגין עבירות אלימות במשפחה.",גזירת העונש המתאים בגדרי המתחם שנקבע
110,ME-23-07-29947-488,מכאן שהתיק הנוכחי אינו תיק אלימות ראשון לנאשם.,גזירת העונש המתאים בגדרי המתחם שנקבע
111,ME-23-07-29947-488,"לצד זאת, מן הראוי לציין כי הנאשם לא ריצה עד היום עונש מאסר בפועל מאחורי סורג ובריח (להבדיל מעבודות שירות).",גזירת העונש המתאים בגדרי המתחם שנקבע
112,ME-23-07-29947-488,"כמו כן, מרבית תיקיו הקודמים של הנאשם היו בגין עבירות רכוש (להבדיל מעבירות אלימות), ובכל מקרה עד התיק הנוכחי הנאשם מעולם לא הורשע בעבירות נשק או בעבירת ירי בנשק חם.",גזירת העונש המתאים בגדרי המתחם שנקבע
113,ME-23-07-29947-488,"באיזון בין השיקולים, ראיתי למקם את עונשו של הנאשם מעל החלק התחתון של מתחם העונש ההולם אך מתחת לאמצעיתו, כך שעונשו של הנאשם יעמוד על 50 חודשי מאסר בפועל, לצד מאסרים מותנים.",גזירת העונש המתאים בגדרי המתחם שנקבע
114,ME-23-07-29947-488,בכל הנוגע לבקשת המאשימה לפסוק פיצוי לטובת הדוד המוזכר בפס' 3 לכתב האישום המתוקן – המאשימה ציינה בהגינותה כי הדוד נמנע מלמסור הצהרת נפגע עבירה מטעמיו שלו.,גזירת העונש המתאים בגדרי המתחם שנקבע
115,ME-23-07-29947-488,"בהתחשב בכך, וגם בשים לב לטענת הסנגור לפיה בעקבות מעשיו האלימים  של הנאשם הדודים אטמו את הכניסה לבית משפחת הנאשם, אני רואה להימנע מפסיקת פיצוי במסגרת ההליך הפלילי.",גזירת העונש המתאים בגדרי המתחם שנקבע
116,ME-23-07-29947-488,"אין בכך כדי למנוע הגשת הליך אזרחי מתאים, ככל שקיימת עילה שבדין לכך.",גזירת העונש המתאים בגדרי המתחם שנקבע
117,ME-23-07-29947-488,"נוכח מכלול הטעמים האמורים, אני גוזרת על הנאשם כדלקמן:",סוף דבר
118,ME-23-07-29947-488,"50 חודשי מאסר בפועל, בניכוי ימי מעצרו.",סוף דבר
119,ME-23-07-29947-488,"מאסר על תנאי של 12 חודשים למשך 3 שנים מיום השחרור ממאסר, לא לעבור עבירה בנשק מסוג פשע לפי סעיף 144 לחוק העונשין, או עבירה לפי סעיף 340א(ב) לחוק העונשין, או עבירת אלימות מסוג פשע.",סוף דבר
120,ME-23-07-29947-488,"מאסר על תנאי של 6 חודשים למשך 3 שנים מיום השחרור ממאסר, לא לעבור עבירה בנשק מסוג עוון לפי סעיף 144 לחוק העונשין, או עבירה לפי סעיף 340א(א) לחוק העונשין, או עבירת אלימות מסוג עוון (לרבות איומים).",סוף דבר
121,ME-23-07-29947-488,54678313	זכות ערעור לבית המשפט העליון תוך 45 ימים מהיום.,סוף דבר
122,ME-23-07-29947-488,"ניתן היום,  י' סיוון תשפ""ד, 16 יוני 2024, בנוכחות הצדדים.",סוף דבר
123,ME-23-07-29947-488,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
