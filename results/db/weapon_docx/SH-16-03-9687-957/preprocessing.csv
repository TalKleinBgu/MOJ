,verdict,text,part
0,SH-16-03-9687-957,"חוק העונשין, תשל""ז-1977: סע'  29, 31, 32, 40ג', 40ט(א)(2), 58, 144, 144 (א), (ג)(1), 273, 275, 40 יא', 40יג', ג' לפרק ט'",הנאשמים
3,SH-16-03-9687-957,הנאשמים הודו והורשעו בכתב אישום מתוקן במסגרת הסדר טיעון בעבירות כלהלן:,"כתב האישום, מהלך הדיון והסכמות הצדדים"
4,SH-16-03-9687-957,"נאשם 1 – עבירה של החזקת נשק לפי סעיף 144 (א) ו-(ג)(1) בשילוב סעיף 29 לחוק העונשין, התשל""ז-1977 (להלן: חוק העונשין); והפרעה לשוטר בשעת מילוי תפקידו לפי סעיף 275 לחוק העונשין.","כתב האישום, מהלך הדיון והסכמות הצדדים"
5,SH-16-03-9687-957,נאשם 2 – עבירה של סיוע להחזקת נשק לפי סעיף 144 (א) ו-(ג)(1) בשילוב סעיף 31 לחוק העונשין; והפרעה לשוטר בשעת מילוי תפקידו לפי סעיף 275 לחוק העונשין.,"כתב האישום, מהלך הדיון והסכמות הצדדים"
6,SH-16-03-9687-957,נאשם 3 – עבירה של סיוע להחזקת נשק לפי סעיף 144 (א) ו-(ג)(1) בשילוב סעיף 31 לחוק העונשין; הפרעה לשוטר בשעת מילוי תפקידו לפי סעיף 275 לחוק העונשין; ותקיפת שוטר לפי סעיף 273 לחוק העונשין.,"כתב האישום, מהלך הדיון והסכמות הצדדים"
7,SH-16-03-9687-957,"בפתח כתב האישום צוין כי בין הנאשמים קיימת היכרות מוקדמת, וכי עובר למועד הרלוונטי לכתב האישום, שכר נאשם 3 רכב מסוג טויוטה קורולה  (להלן: רכב הטויוטה).","כתב האישום, מהלך הדיון והסכמות הצדדים"
8,SH-16-03-9687-957,"על פי עובדות כתב האישום, ביום 21.2.2016 סמוך לשעה 16.30 הגיעו הנאשמים ברכב הטויוטה אל סמוך לצומת היישוב חורשים, כשנאשם 3 נוהג ברכב ונאשם 1 מחזיק בתוך הרכב, בסיועם של נאשמים 2 ו-3, אקדח חצי אוטומטי מסוג Smith & Wesson,  שהוא  נשק כהגדרתו בחוק (להלן: הנשק).","כתב האישום, מהלך הדיון והסכמות הצדדים"
9,SH-16-03-9687-957,"בהגיעם לכביש הגישה לישוב, עצר נאשם 3 את הרכב, נאשמים 1 ו-2 ירדו מהרכב ונאשם 2 פירק את דופן הדלת השמאלית האחורית של הרכב באמצעות מברגה על מנת לסייע לנאשם 1 להסליק את הנשק ולמנוע את תפיסתו.","כתב האישום, מהלך הדיון והסכמות הצדדים"
10,SH-16-03-9687-957,"באותו זמן נסעו ירון בן ישי ואלי קופלר (שניהם ביחד יקראו: השוטרים וכל אחד מהם בנפרד ירון או השוטר ירון; קופלר או השוטר קופלר – בהתאמה), קציני משטרה ביחידת גבול לבנון של ימ""ר צפון, ברכב משטרתי בכביש הגישה ליישוב חורשים.","כתב האישום, מהלך הדיון והסכמות הצדדים"
11,SH-16-03-9687-957,בהגיעם מעט לפני צומת חורשים הבחינו השוטרים בנאשמים 1 ו-2.,"כתב האישום, מהלך הדיון והסכמות הצדדים"
12,SH-16-03-9687-957,"השוטרים המשיכו בנסיעה וכעבור זמן קצר חזרו על עקבותיהם, אז הבחינו ברכב הטויוטה חונה על הכביש כאשר מנוע הרכב מונע, נאשמים 1 ו-2 נמצאים בסמוך אליו ונאשם 3 יושב במושב הנהג.","כתב האישום, מהלך הדיון והסכמות הצדדים"
13,SH-16-03-9687-957,"משהתעורר חשדם של השוטרים, הם עצרו את הרכב המשטרתי בסמוך לרכב הטויוטה ויצאו ממנו תוך שהם מזדהים כשוטרים.","כתב האישום, מהלך הדיון והסכמות הצדדים"
14,SH-16-03-9687-957,השוטר קופלר ביקש מנאשם 3 לדומם את מנוע רכב הטויוטה ולצאת ממנו ובהמשך לכך ביקשו השוטרים מהנאשמים להזדהות.,"כתב האישום, מהלך הדיון והסכמות הצדדים"
15,SH-16-03-9687-957,"לאחר שהנאשמים הזדהו, ערכו השוטרים חיפוש על גופם.","כתב האישום, מהלך הדיון והסכמות הצדדים"
16,SH-16-03-9687-957,"בהמשך למתואר לעיל, ערך השוטר קופלר סריקה בשטח הסמוך למקום בו חנה רכב הטויוטה.","כתב האישום, מהלך הדיון והסכמות הצדדים"
17,SH-16-03-9687-957,בשלב זה לחש נאשם 2 דבר מה באוזנו של נאשם 1 והחל ללכת לכוון צומת חורשים ולהתרחק מרכב הטויוטה.,"כתב האישום, מהלך הדיון והסכמות הצדדים"
18,SH-16-03-9687-957,"השוטר ירון דרש מנאשם 2 לחזור אך נאשם 2 המשיך להתרחק בתואנה שהוא רוצה להטיל את מימיו, כאשר כל העת השוטר ירון הולך אחריו ודורש ממנו לחזור.","כתב האישום, מהלך הדיון והסכמות הצדדים"
19,SH-16-03-9687-957,כל זאת עשה הנאשם 2 בכוונה להסיח את דעתו של השוטר ירון ולהפריע לו כשהוא ממלא תפקידו כחוק או להכשילו בכך.,"כתב האישום, מהלך הדיון והסכמות הצדדים"
20,SH-16-03-9687-957,"במהלך המתואר ניגש נאשם 1 במהרה לרכב, נטל לידיו את הנשק ופתח בריצה מהירה לכוון חורשים כשהוא אוחז בנשק ביד כדי להימלט מהמקום ולמנוע את תפיסת הנשק.","כתב האישום, מהלך הדיון והסכמות הצדדים"
21,SH-16-03-9687-957,משהבחינו השוטרים במעשיו של נאשם 1 החל השוטר קופלר לרוץ אחריו בעוד השוטר ירון נותר עם נאשמים 2 ו-3 בסמוך לרכב הטויוטה.,"כתב האישום, מהלך הדיון והסכמות הצדדים"
22,SH-16-03-9687-957,במהלך המרדף רץ נאשם 1 לכיוון מדרון מיוער וסבוך כשכל העת קופלר ממשיך לרוץ אחריו ולצעוק לעברו שיעצור.,"כתב האישום, מהלך הדיון והסכמות הצדדים"
23,SH-16-03-9687-957,נאשם 1 לא שעה להתראות השוטר קופלר והמשיך להימלט במורד המדרון.,"כתב האישום, מהלך הדיון והסכמות הצדדים"
24,SH-16-03-9687-957,"בשלב מסוים, במהלך המרדף במדרון, השיג השוטר קופלר את נאשם 1, אחז בו וניסה להוציא את הנשק מידו, כשמנגד כל העת נאשם 1 מתנגד ומנסה למנוע את הוצאת הנשק מידו.","כתב האישום, מהלך הדיון והסכמות הצדדים"
25,SH-16-03-9687-957,"השוטר קופלר קרא לעזרתו של ירון ובהמשך הצליח להוציא את הנשק מידו של נאשם 1, מנע ממנו להימלט, אזק את ידיו, כשכל העת נאשם 1 מתנגד למעצר.","כתב האישום, מהלך הדיון והסכמות הצדדים"
26,SH-16-03-9687-957,"במהלך המרדף והמאבק שהתפתח בין קופלר לנאשם 1 כמתואר לעיל, שמעו נאשמים 2 ו-3 את קריאותיו של קופלר לעזרה, זאת בעודם עומדים באותו עת בסמוך לרכב הטויוטה ביחד עם השוטר ירון.","כתב האישום, מהלך הדיון והסכמות הצדדים"
27,SH-16-03-9687-957,נאשמים 2 ו-3 התקדמו לעבר ירון כשהם מניפים את ידיהם וצועקים לעברו באופן מאיים כדי למנוע ממנו מלהגיע לקופלר ולסייע לו.,"כתב האישום, מהלך הדיון והסכמות הצדדים"
28,SH-16-03-9687-957,"השוטר ירון, בתגובה, דרש מנאשמים 2 ו-3 לסגת לאחור.","כתב האישום, מהלך הדיון והסכמות הצדדים"
29,SH-16-03-9687-957,לאחר שהבחין כי הם לא נענים לדרישותיו ומשחש מאוים ירה השוטר ירון ירייה אחת באוויר לשם אזהרה ואז נסוגו השניים לאחור.,"כתב האישום, מהלך הדיון והסכמות הצדדים"
30,SH-16-03-9687-957,בשלב זה אמר נאשם  2 לנאשם 3 שייגש לסייע לנאשם 1.,"כתב האישום, מהלך הדיון והסכמות הצדדים"
31,SH-16-03-9687-957,נאשם 3 רץ לכיוון המדרון על מנת לסייע לנאשם 1 במאבקו עם קופלר.,"כתב האישום, מהלך הדיון והסכמות הצדדים"
32,SH-16-03-9687-957,"בהגיעו למקום בו היו קופלר והנאשם 1 ולאחר שקופלר כבר הספיק לאזוק את הנאשם כפי שצוין קודם, אמר נאשם 3 לקופלר שירון הורה לשחרר את נאשם 1.","כתב האישום, מהלך הדיון והסכמות הצדדים"
33,SH-16-03-9687-957,בהמשך לכך נאשם  3 אחז בזרועותיו של קופלר בחוזקה וניער אותו כשכל העת הוא צועק לעברו ומנסה להרחיקו מנאשם 1.,"כתב האישום, מהלך הדיון והסכמות הצדדים"
34,SH-16-03-9687-957,בשלב זה החל נאשם 1 לברוח וקולר מידו ניסה להשתחרר מאחיזתו של נאשם 3 ודרש ממנו להרפות מזרועותיו.,"כתב האישום, מהלך הדיון והסכמות הצדדים"
35,SH-16-03-9687-957,"נאשם 3 לא שעה להוראותיו של קופלר ובתגובה דחף אותו קופלר בחוזקה, השתחרר מידיו ותפס שוב את נאשם 1.","כתב האישום, מהלך הדיון והסכמות הצדדים"
36,SH-16-03-9687-957,נאשם 3 התקרב לקופלר באופן מאיים ולחש דבר מה לנאשם 1.,"כתב האישום, מהלך הדיון והסכמות הצדדים"
37,SH-16-03-9687-957,בתגובה הזהיר קופלר את נאשם 3 שאם לא יחדל מהתנהגותו הוא יעשה שימוש בנשקו האישי ונאשם 3 חדל ממעשיו.,"כתב האישום, מהלך הדיון והסכמות הצדדים"
38,SH-16-03-9687-957,"לאחר שנאשם 3 רץ לכיוון המדרון על מנת לסייע לנאשם 1, נכנס נאשם 2 לרכב שחלף במקרה במקום וניסה להימלט.","כתב האישום, מהלך הדיון והסכמות הצדדים"
39,SH-16-03-9687-957,"משהבחין ירון במעשה, הוא הורה לנהג הרכב לעצור ונאשם 2 יצא מן הרכב ונתפס.","כתב האישום, מהלך הדיון והסכמות הצדדים"
40,SH-16-03-9687-957,"בכתב האישום צוין כי כתוצאה ממעשי המשיבים נגרמו לשוטרים חבלות כלהלן: לשוטר ירון נגרמו שריטות בפניו, שריטות בקדמת השוקיים ושפשוף קל בסנטר; לשוטר קופלר נגרמו שתי שריטות גדולות בלחי ימין, שריטות קטנות במצח, בשפתיים ובאף, שריטות מרובות באמות ובכפות הידיים וסימן חבלה בברך ימין.","כתב האישום, מהלך הדיון והסכמות הצדדים"
41,SH-16-03-9687-957,"בשלבים המוקדמים, לאחר הגשת כתב האישום ובטרם מתן החלטה בבקשת המעצר עד תום ההליכים אשר נלוותה לכתב האישום, הגיעו הצדדים להסדר טיעון.","כתב האישום, מהלך הדיון והסכמות הצדדים"
42,SH-16-03-9687-957,"על פי ההסדר, הודו הנאשמים בעובדות כתב האישום המתוקן.","כתב האישום, מהלך הדיון והסכמות הצדדים"
43,SH-16-03-9687-957,"לעניין העונש הוסכם כי על נאשם 1 יוטלו 12 חודשי מאסר בפועל בניכוי ימי מעצרו, מאסר על תנאי וקנס לשיקול דעת בית המשפט.","כתב האישום, מהלך הדיון והסכמות הצדדים"
44,SH-16-03-9687-957,"לגבי נאשמים 2 ו-3 לא הוסכם על עונש והוסכם שהטיעון לעונש יהיה ""פתוח"", למעט הסכמה חלקית בעניין הפעלת התנאים.","כתב האישום, מהלך הדיון והסכמות הצדדים"
45,SH-16-03-9687-957,"נגד נאשם 2 תלויים ועומדים שני מאסרים על-תנאי בני 6 ו-2 חודשים, הוסכם שהמאשימה תעתור להפעלת התנאים במצטבר לעונש שיוטל בתיק זה, כאשר שני התנאים יחפפו אחד את השני באופן שיופעל עונש כולל במצטבר של ששה חודשים, מנגד הסנגור יהיה רשאי לטעון כי ששת החודשים יוטלו בחופף.","כתב האישום, מהלך הדיון והסכמות הצדדים"
46,SH-16-03-9687-957,נגד נאשם 3 תלויים ועומדים שני תנאים בני 6 ו-5 חודשים.,"כתב האישום, מהלך הדיון והסכמות הצדדים"
47,SH-16-03-9687-957,הוסכם שמאשימה תעתור להפעלת התנאים במצטבר לעונש שיוטל בתיק זה כאשר שני התנאים יחפפו אחד את השני באופן שיופעל עונש כולל מצטבר של ששה חודשים.,"כתב האישום, מהלך הדיון והסכמות הצדדים"
48,SH-16-03-9687-957,מנגד הסנגור יהיה רשאי לטעון כי ששת החודשים יופעלו בחופף.,"כתב האישום, מהלך הדיון והסכמות הצדדים"
49,SH-16-03-9687-957,"ב""כ המאשימה טענה לעונש וביקשה תחילה לקבל את הסדר הטיעון שהושג עם נאשם 1, שלדידה גובש תוך שקלול הערכים המוגנים; נסיבות הקשורות בביצוע העבירה – שכללו בין היתר: הנזק הפוטנציאלי, בריחת הנאשם מהשוטרים, העובדה שלא נתפסה מחסנית ולא נעשה שימוש בנשק במהלך ביצוע העבירות; מדיניות הענישה הנוהגת; והצורך בהרתעת הרבים, ובנוסף – נתוניו האישיים של נאשם 1, לרבות עברו הלא מכביד.",טיעוני וראיות הצדדים לעונש
50,SH-16-03-9687-957,"באשר לנאשמים 2 ו-3 – טענה ב""כ המאשימה כי תיקון כתב האישום נעשה משיקולים ראייתיים.",טיעוני וראיות הצדדים לעונש
51,SH-16-03-9687-957,"לעניין מתחם העונש, הפנתה ב""כ המאשימה לערכים המוגנים, לנסיבות ביצוע העבירות כפי שעולות מכתב האישום המתוקן; ולסיכון המגולם בהחזקת נשק.",טיעוני וראיות הצדדים לעונש
52,SH-16-03-9687-957,נטען עוד כי התנהלות נאשמים 2 ו-3 מלמדת על נחישות ועל העדר מורא מפני החוק.,טיעוני וראיות הצדדים לעונש
53,SH-16-03-9687-957,"לטענת המאשימה, מדיניות הענישה בעבירות בהן הורשעו הנאשמים היא מחמירה.",טיעוני וראיות הצדדים לעונש
54,SH-16-03-9687-957,"המאשימה טענה כי חלקו של נאשם 2  בניסיון להסתרת הנשק הוא גבוה יותר מנאשם 3 שישב במושב הנהג, והפנתה לעבירת תקיפת שוטר בה הורשע בנוסף נאשם 3.",טיעוני וראיות הצדדים לעונש
55,SH-16-03-9687-957,"המאשימה אינה חולקת על כך שיש לקבוע מתחם אחד למכלול העבירות המפורטות בכתב האישום, ולאור הנתונים עליהם הצביעה נטען כי מתחם העונש ההולם לנאשמים 2 ו-3 כולל מאסר בפועל שנע בין 6 ל-9 חודשים, בנוסף לרכיבי ענישה נוספים.",טיעוני וראיות הצדדים לעונש
56,SH-16-03-9687-957,"המאשימה הדגישה כי ההסכמה לעונש לגבי נאשם 1, התחשבה הן במתחם והן בנתוני נאשם 1  אשר לולא ההסדר היו מחייבים הטלת עונש קרוב לרף הנמוך במתחם, ועל כן אין לעשות גזירה שווה לנאשמים 2 ו-3.",טיעוני וראיות הצדדים לעונש
57,SH-16-03-9687-957,"המאשימה טענה כי לנאשמים 2 ו-3 עבר מכביר (גיליונות ההרשעות הקודמות של הנאשמים הוגשו וסומנו – ת/1, ת/2, ו-ת/3).",טיעוני וראיות הצדדים לעונש
58,SH-16-03-9687-957,"לסיכום, ביקשה ב""כ המאשימה להטיל על נאשמים 2 ו-3 מאסר בפועל בתוך המתחם, וכן להפעיל במצטבר תנאי בן 6 חודשים על כל אחד מהנאשמים וכן מאסר על תנאי ממושך וקנס.",טיעוני וראיות הצדדים לעונש
59,SH-16-03-9687-957,לעניין המאסרים על תנאי אדרש בהרחבה בפרק המתאים בהמשך גזר הדין.,טיעוני וראיות הצדדים לעונש
60,SH-16-03-9687-957,עוד יצוין כי המאשימה הפנתה לפסיקה והגישה טבלת פסיקה מסכמת.,טיעוני וראיות הצדדים לעונש
61,SH-16-03-9687-957,"ב""כ נאשמים 1 ו-2 טען לעונש.",טיעוני וראיות הצדדים לעונש
62,SH-16-03-9687-957,"לגבי נאשם 1 צוין כי הוא בן למשפחה נורמטיבית, סיים 12 שנות לימוד, גויס לגדנ""ע, היה בגרעין נח""ל וזו הפעם הראשונה בחייו שנענש באופן משמעותי.",טיעוני וראיות הצדדים לעונש
63,SH-16-03-9687-957,"לכן, נתבקש בית המשפט לקבל את ההסדר בעניינו.",טיעוני וראיות הצדדים לעונש
64,SH-16-03-9687-957,לגבי נאשם 2 – ביקש הסנגור להטיל  עונש שישקף את העובדה שהוא הורשע בעבירת סיוע להחזקת נשק שהעונש בגינה הוא מחצית העונש הקבוע לעבירה המושלמת.,טיעוני וראיות הצדדים לעונש
65,SH-16-03-9687-957,"נטען כי נהוג להטיל על עבירת סיוע, מחצית העונש, וזאת מבלי להתעלם מפסיקת בית המשפט העליון לפיה יש להתחשב במכלול הנסיבות.",טיעוני וראיות הצדדים לעונש
66,SH-16-03-9687-957,הסנגור חלק על מתחם העונש שהוצע על ידי המאשימה.,טיעוני וראיות הצדדים לעונש
67,SH-16-03-9687-957,"לשיטתו, העבירה העיקרית היא עבירת הנשק, ויישום נכון של עקרונות הענישה שעמדו בבסיס העונש שהוטל על נאשם 1, אין בהם לדידו לתמוך בעמדתה העונשית של המאשימה.",טיעוני וראיות הצדדים לעונש
68,SH-16-03-9687-957,"לעמדת הסנגור, יישום נכון של שיקולי הענישה מחייב הטלת עונש שאינו עולה על ששה חודשים.",טיעוני וראיות הצדדים לעונש
69,SH-16-03-9687-957,"לעניין הנסיבות האישיות צוין שנאשם 2 נשוי ואב לילד בן 3, שמקיים עמו קשר רצוף.",טיעוני וראיות הצדדים לעונש
70,SH-16-03-9687-957,"ב""כ הנאשמים התייחס לפסיקה אליה הפנתה ב""כ המאשימה וביקש לאבחנה מהמקרה הנדון.",טיעוני וראיות הצדדים לעונש
71,SH-16-03-9687-957,"ב""כ נאשם 3 טען לעונש והפנה לתיקון המשמעותי לדידו שנערך בכתב האישום, על ידי המרת עבירת החזקת הנשק לעבירת סיוע.",טיעוני וראיות הצדדים לעונש
72,SH-16-03-9687-957,"הסנגור ביקש להתחשב בהודאת הנאשם, שניתנה עוד בטרם מתן החלטה בבקשת המעצר, ובחסכון בזמן שיפוטי.",טיעוני וראיות הצדדים לעונש
73,SH-16-03-9687-957,"לשיטת הסנגור, העובדה שנטען כי מתחם העונש לגבי נאשם 3 נע בין 6 ל-9 חודשי מאסר מגלם בתוכו הסכמה שהעונש שיוטל על נאשם 3 הוא כמחצית העונש שהוטל על נאשם 1.",טיעוני וראיות הצדדים לעונש
74,SH-16-03-9687-957,"לעניין הנסיבות שאינן קשורות בביצוע העבירות, נטען כי הנאשם הוא אב לילד קטין, שהקשר עמו היה רופף אך התחזק בתקופה האחרונה, וכי בתקופה עובר למעצרו הוא החל בטיפולי פוריות.",טיעוני וראיות הצדדים לעונש
75,SH-16-03-9687-957,"לטענת הסנגור, הנאשם הוא בן למשפחה מכובדת, אמו אשת ציבור, אביו נפצע במערכות ישראל וסובל מפוסט טראומה.",טיעוני וראיות הצדדים לעונש
76,SH-16-03-9687-957,לבסוף טען הסנגור כי העבירה של תקיפת שוטר נמצאת ברף חומרה נמוך.,טיעוני וראיות הצדדים לעונש
77,SH-16-03-9687-957,"לכן, ביקש הסנגור להטיל עונש שאינו עולה על הרף התחתון לו טענה המאשימה, ולהפעיל את התנאי, חלקו בחופף וחלקו במצטבר.",טיעוני וראיות הצדדים לעונש
78,SH-16-03-9687-957,"כידוע, מלאכת גזירת הדין נעשית, בדרך כלל, בשני שלבים עיקריים: קביעתו של מתחם העונש ההולם ולאחר מכן גזירת העונש בגדרי מתחם העונש (סעיף 40ג' לחוק העונשין), כשבתוך כך יש לבחון האם קיימים שיקולים אשר מצדיקים סטייה מן המתחם.",מתחם העונש ההולם
79,SH-16-03-9687-957,"קביעת מתחם העונש ההולם למעשה העבירה שביצע הנאשם נעשית בהתאם לעיקרון המנחה בענישה, שהינו קיומו של יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
80,SH-16-03-9687-957,"לשם קביעת מתחם העונש ההולם, בהתאם לעיקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",מתחם העונש ההולם
81,SH-16-03-9687-957,"אין מחלוקת בין הצדדים שיש לראות במכלול האירועים בכתב האישום אירוע אחד במובן סעיף  40יג' לחוק העונשין, ובדין נקטה המאשימה עמדה זו.",מתחם העונש ההולם
82,SH-16-03-9687-957,משמעות הדבר שיש לקבוע מתחם עונש אחד לכל העבירות בהן הורשעו הנאשמים.,מתחם העונש ההולם
83,SH-16-03-9687-957,"עם זאת, יש לערוך אבחנה בין נאשם 1 לבין נאשמים 2 ו-3.",מתחם העונש ההולם
84,SH-16-03-9687-957,"כאמור, לגבי נאשם 1 קיים הסדר טיעון שכולל עונש מוסכם ועל כן לא ארחיב בעניינו, אם כי מטבע הדברים השיקולים רלוונטיים לכלל הנאשמים.",מתחם העונש ההולם
85,SH-16-03-9687-957,"נסיבות המקרה צוינו בהרחבה בכתב האישום המפורט שהוגש, אשר כלל את השתלשלות האירוע על כל דקדוקיו.",מתחם העונש ההולם
86,SH-16-03-9687-957,"על רקע המתואר שם, ניתן לומר כי ככל שהדברים קשורים לעבירת הפרעה לשוטר במילוי תפקידו, מדובר בנסיבות המעמידות את העבירה ברף חומרה גבוה.",מתחם העונש ההולם
87,SH-16-03-9687-957,"די אם נפנה להתנהגותם של הנאשמים, לפעולות האקטיביות והמניפולטיביות שבוצעו על ידם ולמאמץ שנדרש מאת השוטרים שהיו בנחיתות מספרית, בכלל זה ביצוע ירי לשם אזהרה.",מתחם העונש ההולם
88,SH-16-03-9687-957,"גם הנסיבות הקשורות בביצוע עבירת תקיפת שוטר המיוחסת לנאשם 3 פורטו בכתב האישום, אולם כעולה מהפירוט, תקיפת השוטר הייתה בכך שנאשם 3 אחז בזרועותיו של השוטר קופלר בחוזקה, ניער אותו ודחף אותו.",מתחם העונש ההולם
89,SH-16-03-9687-957,נסיבות אלה לא מציבות עבירה זו ברף חומרה גבוה.,מתחם העונש ההולם
90,SH-16-03-9687-957,במאמר מוסגר אעיר כי בניסוח כתב האישום קיים קושי בכך שלא צוין אילו מעשים מגבשים את עבירת תקיפת השוטר (ראו סעיפים 11 ו-12 לכתב האישום המתוקן).,מתחם העונש ההולם
91,SH-16-03-9687-957,מעובדות כתב האישום המתוקן עולה כי חלקם של נאשמים 2 ו-3 התבטא בכך שהם סייעו לנאשם 1 להחזיק את הנשק בתוך הרכב וכן נאשם 2 פירק את דופן הדלת השמאלית האחורית כדי לסייע לנאשם 1 להסליק את הנשק ולמנוע תפיסתו.,מתחם העונש ההולם
92,SH-16-03-9687-957,יצוין עוד כי הנשק שנתפס בזירה היה ללא מחסנית.,מתחם העונש ההולם
93,SH-16-03-9687-957,כמובן שיש להתייחס לסיכון הפוטנציאלי הנובע מהחזקת נשק שלא כדין.,מתחם העונש ההולם
94,SH-16-03-9687-957,"הגם שלנאשם 3 מיוחסת בנוסף עבירה של תקיפת שוטר במילוי תפקידו, וקיימת שונות בחלקו של כל אחד בעבירת ההפרעה לשוטר, אינני רואה לקבוע מתחם שונה לנאשם זה ביחס לנאשם 2 וזאת ממספר טעמים: ראשית, ניתן לומר כי ככל שהדברים נוגעים לנסיבות הקשורות בביצוע עבירת ההפרעה לשוטר, חלקיהם דומים גם אם לא זהים.",מתחם העונש ההולם
95,SH-16-03-9687-957,"שנית, כפי שצוין לעיל נסיבות עבירת התקיפה אינן ברף גבוה וניתן אף לומר כי עבירה זו קשורה בטבורה להתנהגות השניים שנועדו להכשיל את השוטרים במילוי תפקידם ולהפריע להם.",מתחם העונש ההולם
96,SH-16-03-9687-957,"שלישית, חלקו של נאשם 2 בעבירת הנשק היה רב יותר מאשר נאשם 3.",מתחם העונש ההולם
97,SH-16-03-9687-957,יוזכר כי לגבי נאשם 2 נטען כי הוא פירק את דופן דלת הרכב.,מתחם העונש ההולם
98,SH-16-03-9687-957,"לאור הנתונים המובאים לעיל, אני קובע כי לגבי נאשמים 2 ו-3 מתחם העונש ההולם בנסיבותיו של מקרה זה כולל ברף התחתון מאסר בפועל בן מספר חודשים שיכול ויוטל בעבודות שירות במקרים המתאימים, עד 9 חודשי מאסר בפועל (שזהו הגבול העליון של המתחם לו טענה המאשימה), וכן מאסר על תנאי.",מתחם העונש ההולם
99,SH-16-03-9687-957,"יצוין במאמר מוסגר כי הגם שאני נוטה לסבור שיש לקבוע מתחם עליון ברף יותר גבוה מעבר לזה לו טענה המאשימה, אינני רואה לעשות כן בנסיבות העניין ולאור טיעון המאשימה.",מתחם העונש ההולם
100,SH-16-03-9687-957,"אשר לנאשם 1, כאמור הצדדים הגיעו לידי הסדר טיעון.",מתחם העונש ההולם
101,SH-16-03-9687-957,"אינני רואה לחרוג מהסדר הטיעון ואני רואה לקבלו, שכן רכיבי העונש המוסכם נופלים בגדרי מתחם העונש ההולם, ואינם חורגים מהעונש הראוי והסביר בנסיבות העניין.",מתחם העונש ההולם
102,SH-16-03-9687-957,לטעמי העונש מקיים את האיזון הנדרש בין שיקולי הענישה השונים וכשהוא לוקח בחשבון את הסכמת המאשימה.,מתחם העונש ההולם
103,SH-16-03-9687-957,אוסיף כי לאור הסדר הטיעון אין הכרח לקבוע מתחם עונש הולם.,מתחם העונש ההולם
104,SH-16-03-9687-957,"לו נדרשתי לקבוע מתחם עונש, הייתי קובע כי זה עומד על 10 חודשי מאסר בפועל ברף התחתון, ועד 24 חודשים, בנוסף למאסר על תנאי וקנס.",מתחם העונש ההולם
105,SH-16-03-9687-957,"בגזירת העונש בגדרי מתחם העונש ההולם, יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).",שיקולים לעניין גזירת העונש בתוך המתחם
106,SH-16-03-9687-957,אפרט להלן את השיקולים לגבי הנאשמים ולשם שלמות התמונה אתייחס גם לנאשם 1:,שיקולים לעניין גזירת העונש בתוך המתחם
107,SH-16-03-9687-957,"נאשם 1: נאשם זה הוא יליד 1983, לחובתו אין עבר מכביד.",שיקולים לעניין גזירת העונש בתוך המתחם
108,SH-16-03-9687-957,"בעברו שני רישומים, הליך אחד הסתיים ללא הרשעה בגין עבירה של החזקת סכין, והשני הרשעה בעבירה של החזקת נכס חשוד כגנוב.",שיקולים לעניין גזירת העונש בתוך המתחם
109,SH-16-03-9687-957,נאשם 1 לא ריצה מאסר בפועל בעבר וזהו מאסרו הראשון.,שיקולים לעניין גזירת העונש בתוך המתחם
110,SH-16-03-9687-957,"הסנגור תיאר כי המדובר בבן למשפחה נורמטיבית, סיים 12 שנות לימוד, שירת בצה""ל, גויס לגדנ""ע והיה בגרעין נח""ל.",שיקולים לעניין גזירת העונש בתוך המתחם
111,SH-16-03-9687-957,"נאשם 2: נאשם זה יליד 1979, הסנגור ציין את נסיבותיו האישיות ובכללן העובדה שהוא נשוי ואב לילד בן שלושה חודשים.",שיקולים לעניין גזירת העונש בתוך המתחם
112,SH-16-03-9687-957,לנאשם 10 הרשעות קודמות.,שיקולים לעניין גזירת העונש בתוך המתחם
113,SH-16-03-9687-957,"הנאשם נדון בעבר בעבירות נשק, אלימות, גרימת פיצוץ בחומר נפץ, עבירות כלפי שוטרים ועוד; וכן ריצה מספר מאסרים בפועל ואף לתקופות ארוכות.",שיקולים לעניין גזירת העונש בתוך המתחם
114,SH-16-03-9687-957,נאשם 3:  נאשם זה יליד 1988.,שיקולים לעניין גזירת העונש בתוך המתחם
115,SH-16-03-9687-957,"נטען על ידי הסנגור כי הנאשם הוא אב לילד קטין, שהקשר עמו היה רופף אך התחזק בתקופה האחרונה, וכי בתקופה עובר למעצרו הוא החל בטיפולי פוריות.",שיקולים לעניין גזירת העונש בתוך המתחם
116,SH-16-03-9687-957,"כן נטען כי הוא בן למשפחה מכובדת, אמו אשת ציבור ואביו נפצע במערכות ישראל.",שיקולים לעניין גזירת העונש בתוך המתחם
117,SH-16-03-9687-957,"לעניין עברו, עיון בגיליון ההרשעות הקודמות מלמד כי לחובתו עבר מכביד.",שיקולים לעניין גזירת העונש בתוך המתחם
118,SH-16-03-9687-957,"עברו כולל הרשעות בין היתר בעבירות סחיטה באיומים, שוד מזוין, עבירות אלימות, סחר בסמים, עבירות רכוש, מרמה, עבירות רכב ועוד.",שיקולים לעניין גזירת העונש בתוך המתחם
119,SH-16-03-9687-957,הרשעתו האחרונה של הנאשם היא מיום 19.5.2015 בגינה נדון ל-11 חודשי מאסר בפועל.,שיקולים לעניין גזירת העונש בתוך המתחם
120,SH-16-03-9687-957,בעבר נדון הנאשם לתקופות מאסר נוספות.,שיקולים לעניין גזירת העונש בתוך המתחם
121,SH-16-03-9687-957,"בנוסף, יש לשקול את הודאת הנאשמים בעובדות כתב האישום המתוקן כבר בראשיתו של ההליך ואף עוד לפני שניתנה החלטה בבקשת המעצר עד תום ההליכים, וכן את עובדת היותם במעצר מאז יום המקרה.",שיקולים לעניין גזירת העונש בתוך המתחם
122,SH-16-03-9687-957,אין מחלוקת כי נגד כל אחד מן הנאשמים תלויים ועומדים שני מאסרים על תנאי.,המאסרים על תנאי לגבי נאשמים 2 ו-3
123,SH-16-03-9687-957,"נגד נאשם 2 תלויים ועומדים שני תנאים ברי הפעלה האחד, בן חודשיים, הוטל בגזר דין שניתן בבית משפט זה בתיק 50904-11-13; והשני, בן ששה חודשים, שהוטל בגזר דין שניתן בבית המשפט המחוזי בחיפה (ת.פ. 56375-02-14; כתב האישום וגזר הדין הוגש וסומן  ת/5).",המאסרים על תנאי לגבי נאשמים 2 ו-3
124,SH-16-03-9687-957,"נגד נאשם 3  מאסר על תנאי בן 5 חודשים שהוטל בגזר דין שניתן בבית משפט השלום בחיפה 36426-01-15; והשני, בן 6 חודשים שהוטל בגזר דין שניתן בבית משפט השלום בנצרת (תיק מס' 27333-04-12; סומן ת/6).",המאסרים על תנאי לגבי נאשמים 2 ו-3
125,SH-16-03-9687-957,"במסגרת ההסדר שהוצג, המאשימה מסכימה ששני התנאים יופעלו בחופף זה לזה, אולם היא עתרה להטיל על כל אחד מן הנאשמים את התקופה המוסכמת (ששת החודשים) במצטבר.",המאסרים על תנאי לגבי נאשמים 2 ו-3
126,SH-16-03-9687-957,"המאשימה הפנתה לעברו של נאשם 2, לכך שהתנאי שהוטל בבית המשפט המחוזי היה לפני כשנה מביצוע העבירות בתיק דנן, ובאותו גזר דין הופעל תנאי בחופף.",המאסרים על תנאי לגבי נאשמים 2 ו-3
127,SH-16-03-9687-957,נטען עוד כי המדינה הסכימה להפעיל את העונשים המותנים שעומדים נגד כל אחד מנאשמים 2 ו-3 בחופף.,המאסרים על תנאי לגבי נאשמים 2 ו-3
128,SH-16-03-9687-957,"מנגד, טען ב""כ נאשמים 1 ו-2 שיש להפעיל את התנאי בחופף ולו באופן חלקי, באופן שלא יוטל עונש כולל  העולה על 10 חודשים.",המאסרים על תנאי לגבי נאשמים 2 ו-3
129,SH-16-03-9687-957,"גם ב""כ נאשם 3 ביקש להפעיל את התנאי בחופף באופן חלקי.",המאסרים על תנאי לגבי נאשמים 2 ו-3
130,SH-16-03-9687-957,"יש להביט על עונשם של השלושה במבט על כדי להביא להלימה בין העונשים, באופן שיבטא את השונות בחלקיהם של כל אחד ואחד מן הנאשמים, והעבירות בהן הורשעו, במיוחד העובדה שנאשמים 2 ו- 3 הורשעו בעבירת סיוע להחזקת נשק ולא בעבירה מושלמת, כמו נאשם 1.",מבט-על על שיקולי הענישה ביחס לשלושת הנאשמים
131,SH-16-03-9687-957,לצד עובדה זו יש להפנות את המבט לכך שהעבירות כלפי השוטרים בוצעו על רקע החזקת הנשק וניסיון נאשם 1 לברוח עם הנשק.,מבט-על על שיקולי הענישה ביחס לשלושת הנאשמים
132,SH-16-03-9687-957,"מכאן, שלטעמי יש לראות בנאשם 1 כמבצע העיקרי של העבירות, ואשר לו תרומה משמעותית להתפתחות האירועים המאוחרים הנובעים מניסיונו לנוס עם הנשק.",מבט-על על שיקולי הענישה ביחס לשלושת הנאשמים
133,SH-16-03-9687-957,"כמו כן, יש לתת את הדעת לכך שהשלושה פעלו בצוותא כחבורה.",מבט-על על שיקולי הענישה ביחס לשלושת הנאשמים
134,SH-16-03-9687-957,"בנוסף לשיקולים אלה יש לתת את הדעת לשונות בין נאשמים 2 ו-3 בנקודות מסוימות, חלק לחומרה יותר וחלק פחות, באופן שמעמיד את שניהם בסופו של דבר במצב דומה.",מבט-על על שיקולי הענישה ביחס לשלושת הנאשמים
135,SH-16-03-9687-957,"קצרו של דבר, לאחר ששקלתי את טיעוני הצדדים אני  גוזר על הנאשמים את העונשים הבאים:",גזר הדין
136,SH-16-03-9687-957,על נאשם 1,גזר הדין
137,SH-16-03-9687-957,מאסר בפועל לתקופה של 12 חודשים בניכוי ימי מעצרו מיום 21.2.2016 ועד היום.,גזר הדין
138,SH-16-03-9687-957,"12 חודשי מאסר על תנאי, והתנאי הוא כי הנאשם לא יעבור בתוך שלוש שנים מיום שחרורו מן המאסר, עבירה לפי סעיף 144 לחוק העונשין (ובכלל זה ניסיון לבצע את אחת העבירות), ויורשע בה.",גזר הדין
139,SH-16-03-9687-957,"6 חודשי מאסר על תנאי, והתנאי הוא כי הנאשם לא יעבור בתוך שלוש שנים מיום שחרורו מן המאסר, עבירה לפי סימן ג' לפרק ט' לחוק העונשין (ובכלל זה ניסיון לבצע את אחת העבירות),  ויורשע בה.",גזר הדין
140,SH-16-03-9687-957,"קנס בסך של  7,500 ₪ או 75 ימי מאסר תמורתו.",גזר הדין
141,SH-16-03-9687-957,הקנס ישולם ב-5  תשלומים חודשיים רצופים ושווים החל מיום 1.6.2016 ובכל 1 לחודש שלאחריו.,גזר הדין
142,SH-16-03-9687-957,"אי תשלום אחד משיעורי הקנס במלואו ובמועדו, יעמיד את יתרת הקנס לפירעון מידי.",גזר הדין
143,SH-16-03-9687-957,על נאשם 2,גזר הדין
144,SH-16-03-9687-957,מאסר בפועל לתקופה של 6 חודשים.,גזר הדין
145,SH-16-03-9687-957,"הנני מורה על הפעלת עונש המאסר המותנה בן 6 חודשים, שהוטל במסגרת ת.פ. 56375-02-14 בבית המשפט המחוזי בחיפה ביום 3.3.2015.",גזר הדין
146,SH-16-03-9687-957,"הנני מורה על הפעלת עונש המאסר המותנה בן 2 חודשים, שהוטל במסגרת ת.פ. 50904-11-13  בבית משפט השלום בקריות ביום 22.12.2015.",גזר הדין
147,SH-16-03-9687-957,"אני קובע כי המאסרים על תנאי יופעלו בחופף בינם לבין עצמם ובמצטבר לעונש שהוטל בתיק זה, באופן שששה חודשי מאסר בפועל ירוצו במצטבר לעונש שהוטל  בתיק זה.",גזר הדין
148,SH-16-03-9687-957,"סה""כ ירצה הנאשם 12 חודשי מאסר בפועל  בניכוי ימי מעצרו מיום 21.2.2016 ועד היום.",גזר הדין
151,SH-16-03-9687-957,"קנס בסך של  5,000 ₪ או 50 ימי מאסר תמורתו.",גזר הדין
154,SH-16-03-9687-957,על נאשם 3,גזר הדין
156,SH-16-03-9687-957,"הנני מורה על הפעלת עונש המאסר המותנה בן 6 חודשים, שהוטל במסגרת ת.פ. 27333-04-12 בבית משפט השלום בנצרת ביום 11.11.2013.",גזר הדין
157,SH-16-03-9687-957,"הנני מורה על הפעלת עונש המאסר המותנה בן 5 חודשים, שהוטל במסגרת ת.פ. 36426-01-15 בבית משפט השלום בחיפה ביום 19.5.2015.",גזר הדין
158,SH-16-03-9687-957,"אני קובע כי המאסרים על תנאי יופעלו בחופף בינם לבין עצמם ובמצטבר לעונש שהוטל בתיק זה, באופן שששה חודשי מאסר בפועל ירוצו במצטבר לעונש שהוטל בתיק זה.",גזר הדין
160,SH-16-03-9687-957,"12 חודשי מאסר על תנאי, והתנאי הוא כי הנאשם לא יעבור בתוך שלוש שנים מיום שחרורו מן המאסר, עבירה לפי סעיף 144 לחוק העונשין (ובכלל זה ניסיון לבצע עבירה), ויורשע בה.",גזר הדין
165,SH-16-03-9687-957,זכות ערעור לבית המשפט המחוזי בתוך 45 ימים מהיום.,גזר הדין
166,SH-16-03-9687-957,"54678313ניתן היום,  א' אייר תשע""ו, 09 מאי 2016, במעמד הנאשמים וב""כ הצדדים.",גזר הדין
