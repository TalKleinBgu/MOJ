,verdict,text,part
0,ME-20-06-49705-266,בפני: כב' ס.,בית המשפט המחוזי בבאר שבע
1,ME-20-06-49705-266,"הנשיאה, השופט אריאל ואגו - אב""ד",בית המשפט המחוזי בבאר שבע
2,ME-20-06-49705-266,כב' השופט אלון אינפלד,בית המשפט המחוזי בבאר שבע
3,ME-20-06-49705-266,כב' השופט אריאל חזק,בית המשפט המחוזי בבאר שבע
12,ME-20-06-49705-266,"חוק העונשין, תשל""ז-1977: סע'  29(ב), 40ב, 40ג, 40ט, 144(ב), 298, 300(א), 301א, 301ב, 301ג, 40יא, 40יג(א)","ע""י ב""כ עו""ד עמיחי ימין "
13,ME-20-06-49705-266,"השופט א. ואגו, סגן הנשיאה - אב""ד:",גזר דין
14,ME-20-06-49705-266,"הנאשם, יליד שנת 2001, הורשע על-יסוד הודאתו, בכתב אישום מתוקן, שהוגש בעקבות הליך גישור שהתקיים אצל כב' נשיאת בימ""ש זה, השופטת ר' יפה-כ""ץ.",כללי
15,ME-20-06-49705-266,"כתב האישום המתוקן שבו הורשע הנאשם, ייחס לו ביצוע עבירות של רצח באדישות, לפי סעיף 300(א) לחוק העונשין, התשל""ז-1977 (להלן: ""חוק העונשין"" או ""החוק""), ונשיאת נשק, לפי סעיף 144(ב) לחוק הנ""ל.",כללי
16,ME-20-06-49705-266,"הסדר הטיעון, אותו ביקשו הצדדים לאמץ, לא כלל הסכמה לעניין העונש שיושת על הנאשם, פרט לכך, שהמאשימה הודיעה, כי תעתור ל- 20 שנות מאסר בפועל, לצד עונשים נלווים, והוא הוגש לעיוננו בישיבת יום 24.12.20, טרם תחילת שמיעת ההוכחות.",כללי
17,ME-20-06-49705-266,"בהמשך להודאתו זו, אומץ ההסדר, והנאשם הורשע בביצוע העבירות, כאמור לעיל.",כללי
18,ME-20-06-49705-266,"התובעת ביקשה שיוזמן תסקיר נפגעי עבירת המתה, אודות משפחתו של המנוח, ואילו הסנגור, מצדו, ביקש להורות על הכנת תסקיר שירות המבחן אודות הנאשם.",כללי
19,ME-20-06-49705-266,"עם הגשת התסקירים, השמיעו הצדדים טיעוניהם לעונש - התובעת הגישה טיעוניה בכתב, והוסיפה וטענה עליהם בעל-פה, בישיבת יום 8.11.21, ואילו הסנגור השמיע טיעוניו לעונש בעל-פה, במהלך אותה ישיבה.",כללי
20,ME-20-06-49705-266,משכלל טיעוני הצדדים שטוחים בפנינו - הגיעה העת לגזור דינו של הנאשם.,כללי
21,ME-20-06-49705-266,"על-פי האמור בכתב האישום המתוקן, בין נווה פרץ (להלן: ""נווה"") לבין מאיר פרטוש ז""ל (להלן: ""המנוח""), היה סכסוך שטיבו אינו ידוע במדויק למאשימה.",כתב האישום המתוקן
22,ME-20-06-49705-266,"במועד שאינו ידוע במדויק, מספר ימים לפני 14.03.20, קשרו הנאשם, נווה, ליאל עמר (להלן: ""ליאל""), ורון דהן (להלן: ""רון, ושלושתם יחד: ""הקושרים""), קשר, לפצוע את המנוח, מתוך כוונה לגרום לו חבלה חמורה, נכות או מום, בכך שליאל ורון יסיעו את הנאשם ונווה לביתו של המנוח, נווה יאיים על המנוח באמצעות כלי נשק, והנאשם ידקור אותו ברגליו.",כתב האישום המתוקן
23,ME-20-06-49705-266,"סוכם, כי לאחר המעשה, ליאל ורון ימלטו את הנאשם ונווה מהמקום, ויסייעו להם (להלן: ""הקשר"").",כתב האישום המתוקן
24,ME-20-06-49705-266,"עוד נטען בכתב האישום, כי לשם מימוש הקשר, הצטיידו הנאשם, נווה, ליאל ורון, בכלי נשק מסוג שאינו ידוע למאשימה, בקוטר 9 מ""מ קצר (להלן: ""הנשק""), בו החזיקו ללא היתר או רישיון.",כתב האישום המתוקן
25,ME-20-06-49705-266,"ביום 14.03.20, סמוך לשעה 19:30, נסעו המנוח ואחיו ברכבו של המנוח בעיר אופקים, לכיוון ביתם.",כתב האישום המתוקן
26,ME-20-06-49705-266,"באותה עת, במסגרת הקשר ולשם קידומו, מי מהקושרים עקב אחר המנוח וראה אותו מתקרב לבית.",כתב האישום המתוקן
27,ME-20-06-49705-266,"סמוך לשעה 19:47 הגיעו הקושרים, ברכבו של נווה, מסוג פולקסווגן פאסאט (שמספרו 22-730-51, להלן: ""הרכב הראשון"") לביתו של הנאשם, כאשר הקושרים מצוידים בנשק, אספו אותו מביתו, כשהוא מחזיק בסכין, וכולם יחד, נסעו לכיוון רחוב מגוריו של המנוח.",כתב האישום המתוקן
28,ME-20-06-49705-266,"נטען, כי במסגרת הקשר ולשם קידומו, כאשר הגיעו הנאשם והקושרים סמוך לביתו של המנוח, הנאשם ונווה יצאו מהרכב הראשון, מצוידים בסכין ובנשק, ואילו ליאל ורון נותרו ברכב הראשון ונסעו מהמקום.",כתב האישום המתוקן
29,ME-20-06-49705-266,"הנאשם ונווה הלכו לעבר ביתו של המנוח, כשנווה נושא את הנשק והנאשם מחזיק בסכין.",כתב האישום המתוקן
30,ME-20-06-49705-266,"הנאשם ונווה המשיכו ללכת, עד שהגיעו לחומה הצמודה לביתו של המנוח, וארבו לו שם, עד שיצא מהבית.",כתב האישום המתוקן
31,ME-20-06-49705-266,"בשלב זה, בהתאם לאמור בכתב האישום, הודיע נווה לנאשם כי ישנו שינוי בתוכנית, וכי במקום שנווה יאיים על המנוח והנאשם ידקור אותו, נווה יירה במנוח ברגליו, באמצעות הנשק, והנאשם ימתין לו בסמוך.",כתב האישום המתוקן
32,ME-20-06-49705-266,"בהמשך לכך, יצא המנוח מהבית לכיוון רכבו, כשהוא אוחז במפתחות הרכב, הנאשם נותר ליד חומת ביתו של המנוח והמתין לנווה, אשר יצא לעבר המנוח, כשהוא נושא את הנשק טעון.",כתב האישום המתוקן
33,ME-20-06-49705-266,"נווה התקרב למנוח, שהיה על הכביש, וירה לעבר פלג גופו התחתון כ- 4 יריות, כשהוא שווה נפש לאפשרות גרימת מותו.",כתב האישום המתוקן
34,ME-20-06-49705-266,"אחד מהקליעים פגע בעורפו של המנוח, אשר נפל על הקרקע על פניו, וקליע נוסף שפשף את רגלו הימנית.",כתב האישום המתוקן
35,ME-20-06-49705-266,"שני קליעים נוספים, פגעו ברכבו של המנוח וברכב נוסף שעמד בסמוך.",כתב האישום המתוקן
36,ME-20-06-49705-266,"המנוח נפטר מהפגיעה במקום, בשל מעבר הקליע דרך המוח, וגרימת נזק רב למוחון, לגזע המוח ולמוח הגדול.",כתב האישום המתוקן
37,ME-20-06-49705-266,"לאחר הירי, ברחו הנאשם ונווה מהמקום בריצה, כשהם נושאים עמם את הנשק והסכין.",כתב האישום המתוקן
38,ME-20-06-49705-266,"בהתאם לתיאום מוקדם, במסגרת הקשר ולשם קידומו, בין הנאשם לקושרים, סמוך לאחר הירי, רון הסיע את ליאל לרכבו של רון, מסוג קיה פורטה (שרישיונו לא היה בתוקף, ומספרו 22-635-72, להלן: ""רכב המילוט"").",כתב האישום המתוקן
39,ME-20-06-49705-266,"ליאל יצא מהרכב הראשון, נהג ברכב המילוט באופקים, ואסף אליו את הנאשם ונווה, במקום מפגש שאינו ידוע למאשימה במדויק.",כתב האישום המתוקן
40,ME-20-06-49705-266,"הם יצאו מאופקים לכיוון צומת גילת, ונכנסו למושב גילת, כדי לעקוף את הצומת.",כתב האישום המתוקן
41,ME-20-06-49705-266,"השער האחורי של המושב היה סגור, ולכן הנאשם ונווה יצאו מהרכב ועברו את השער רגלית.",כתב האישום המתוקן
42,ME-20-06-49705-266,"ליאל יצא עם הרכב חזרה לכביש הראשי, הפונה לכיוון באר-שבע, ואסף את השניים בעברו השני של השער.",כתב האישום המתוקן
43,ME-20-06-49705-266,"באותה עת, ובהתאם לתיאום המוקדם בין הנאשם והקושרים, נהג רון ברכב הראשון אל מחוץ לאופקים, והחנה אותו במושב פטיש.",כתב האישום המתוקן
44,ME-20-06-49705-266,"ליאל הסיע את הנאשם ונווה לבאר-שבע, ברכב המילוט, והורידם בעיר.",כתב האישום המתוקן
45,ME-20-06-49705-266,"סמוך לאחר-מכן, קיבלו השניים כסף מאדם אחר, שזהותו ידועה למאשימה, וניסו לשכור חדר במלון.",כתב האישום המתוקן
46,ME-20-06-49705-266,"משנדרשו להציג תעודות זהות, עזבו את המקום.",כתב האישום המתוקן
47,ME-20-06-49705-266,"סמוך לאחר-מכן, בהיותם ברח' קק""ל, נווה הוציא את כרטיס ה- SIMמהטלפון הנייד שלו, ומסרו לנאשם, ששבר אותו לחלקים, בכדי להעלים באמצעותו ראיות.",כתב האישום המתוקן
48,ME-20-06-49705-266,"לאחר-מכן, חזר ליאל לאופקים והחנה את רכב המילוט בקניונית, בתיאום עם רון, אשר חזר אף הוא לאופקים.",כתב האישום המתוקן
49,ME-20-06-49705-266,"השניים נפגשו בסמוך לאחר-מכן, וליאל השיב לרון את המפתח של רכב המילוט.",כתב האישום המתוקן
50,ME-20-06-49705-266,"בשל העובדות שפורטו לעיל, יוחס לנאשם, כי במעשיו, גרם למותו של המנוח בצוותא עם נווה, כשהוא שווה נפש לאפשרות גרימת התוצאה הקטלנית.",כתב האישום המתוקן
51,ME-20-06-49705-266,"כן יוחס לו, שהיה שותף לנשיאת הנשק בידי נווה, ולהובלתו ברכב הראשון וברכב המילוט.",כתב האישום המתוקן
52,ME-20-06-49705-266,"משהודה הנאשם בכתב האישום המתוקן, הורשע, כאמור, בעבירה של רצח באדישות, לפי סעיף 300(א) לחוק העונשין, ובעבירת נשק (נשיאת נשק), לפי סעיף 144(ב) לחוק הנ""ל.",כתב האישום המתוקן
53,ME-20-06-49705-266,"בנוסף, הפנתה התובעת לאמור בתסקיר נפגעי העבירה, שייסקר להלן, והעידה מטעמה את אחות המנוח, הגב' יסמין סויסה.",הראיות לעונש
54,ME-20-06-49705-266,"העדה תיארה בכאב, את גודל האובדן, והצער, שנגרמו לה ולמשפחתה, כתוצאה מרציחתו של אחיה המנוח.",הראיות לעונש
55,ME-20-06-49705-266,"היא סיפרה, כי בית ילדותה, שבו התגוררה אמה, במשך 40 שנה, עד לאירוע מושא כתב האישום, היה מקום מפגש של המשפחה המורחבת, שהתפרקה והתפצלה מאז.",הראיות לעונש
56,ME-20-06-49705-266,"העדה הוסיפה, שהמנוח היה האח הצעיר במשפחה, והיה כל עולמה של אמה המבוגרת - שהיה דואג לה, מטפל בה ומבשל עבורה, ובבכי סיפרה, שה""רוצחים"", כלשונה, גרמו לאם לעזוב את מקום מגוריה, ולעבור, במשך שנה, מעיר לעיר, בניסיון להתמודד עם הזיכרון הכואב.",הראיות לעונש
57,ME-20-06-49705-266,"תוארו גם קשיי התמודדות של אח נוסף, עם מות המנוח.",הראיות לעונש
58,ME-20-06-49705-266,"בסיום עדותה הוסיפה האחות, שאין מילים שתוכלנה להסביר את גודל האובדן שנגרם למשפחה, והביעה תקווה, שהאחראים למותו של אחיה, יקבלו את העונש המגיע להם.",הראיות לעונש
59,ME-20-06-49705-266,מטעם ההגנה לא הוגשו ראיות לעונש.,הראיות לעונש
60,ME-20-06-49705-266,"תסקיר נפגעי העבירה ביחס למשפחת המנוח, מיום 4.04.21, נערך על-ידי המפקחת המחוזית, ולרי ברזנר, בהמשך למפגשים פרטניים שקיימה עם אמו (א'), שתי אחיותיו (ר' ו- י') ואחיו (ע').",תסקיר אודות נפגעי העבירה - משפחת המנוח: 
61,ME-20-06-49705-266,"בפתח התסקיר הובהר, שהשיחות עם בני משפחת המנוח, נערכו בסמוך ליום השנה למותו, ולוו בכאב רב, יגון, ובכי כמעט בלתי פוסק מצדם.",תסקיר אודות נפגעי העבירה - משפחת המנוח: 
62,ME-20-06-49705-266,"ההתרשמות הכללית הייתה, שמעבר לאבלם של בני המשפחה, הרי, שנסיבות מותו הטראגיות והפתאומיות של המנוח, מחמירות ומחריפות את הנזקים עמם הם מתמודדים.",תסקיר אודות נפגעי העבירה - משפחת המנוח: 
63,ME-20-06-49705-266,"בפרק העוסק ברקעו האישי של המנוח, צוין, כי היה בן 35 במותו, גרוש וללא ילדים.",תסקיר אודות נפגעי העבירה - משפחת המנוח: 
64,ME-20-06-49705-266,"הוא היה הבן הצעיר במשפחת מוצאו, שמנתה זוג הורים ו- 6 ילדים, ותואר כאדם אופטימי, שמח וחם, שניהל קשרים קרובים עם כל אחד מאחיו, ותרם ללכידות המשפחה.",תסקיר אודות נפגעי העבירה - משפחת המנוח: 
65,ME-20-06-49705-266,"אמו, בת 72, לא עבדה מחוץ לבית, ואביו, שהתמודד עם בעיות בריאות, נפטר 3 שנים קודם לכן.",תסקיר אודות נפגעי העבירה - משפחת המנוח: 
66,ME-20-06-49705-266,"המנוח התגורר כל השנים בבית הוריו, רכש השכלה תיכונית, שירת בצבא ועבד לפרנסתו מגיל צעיר.",תסקיר אודות נפגעי העבירה - משפחת המנוח: 
67,ME-20-06-49705-266,"הוא עסק בהתקנת מזגנים, וחודשים ספורים לפני מותו, הפך לעצמאי בתחום, קנה רכב והתגורר ביחידת דיור שבנה לעצמו בבית ההורים.",תסקיר אודות נפגעי העבירה - משפחת המנוח: 
68,ME-20-06-49705-266,"אחיו תיארו אותו כאדם טוב לב, בעל מוסר עבודה גבוה, שניהל יחסים חיוביים עם שכנים ולקוחות, הרבה במעשי צדקה ועזרה לאחרים, והיה מוערך בקרב סובביו.",תסקיר אודות נפגעי העבירה - משפחת המנוח: 
69,ME-20-06-49705-266,"בשנים שקדמו למותו של המנוח, התמודדה, כאמור, המשפחה, עם אובדנו של האב, ועם השינוי במערך המשפחתי בעקבות אירוע משברי זה.",תסקיר אודות נפגעי העבירה - משפחת המנוח: 
70,ME-20-06-49705-266,"צוין, שעל רקע פטירתו הכואבת של האב, לקח המנוח על עצמו תפקיד מרכזי בדאגה ועזרה לאם, שהקשר שלו עמה היה קרוב במיוחד.",תסקיר אודות נפגעי העבירה - משפחת המנוח: 
71,ME-20-06-49705-266,פרק הנזקים נחלק לשניים.,תסקיר אודות נפגעי העבירה - משפחת המנוח: 
72,ME-20-06-49705-266,"בחלקו הראשון, תוארו נזקי המשפחה כולה ממותו של המנוח, ואילו בחלקו השני, פורט הנזק, ביחס לכל אחד מבני המשפחה, שאותם פגשה עורכת התסקיר.",תסקיר אודות נפגעי העבירה - משפחת המנוח: 
73,ME-20-06-49705-266,"בכל הנוגע לנזק שנגרם למשפחה כיחידה כוללת - צוין, שהרצח הפתאומי של המנוח, התרחש בתקופת התאוששותם מאובדן אבי המשפחה, ובעודם מתמודדים עם פטירתו.",תסקיר אודות נפגעי העבירה - משפחת המנוח: 
74,ME-20-06-49705-266,"ואולם, בשונה מפטירת האב, שהייתה כואבת, אך במובן מסוים טבעית, מותו של המנוח הביא להתמוטטות תחושת השגרה שלהם, והשליטה על חייהם.",תסקיר אודות נפגעי העבירה - משפחת המנוח: 
75,ME-20-06-49705-266,"האופן שבו מצא את מותו מטרידה אותם, והשאלות סביב הרקע לכך - לא מניחות להם, וגורמות למצוקה רבה.",תסקיר אודות נפגעי העבירה - משפחת המנוח: 
76,ME-20-06-49705-266,"עורכת התסקיר התרשמה, שבני המשפחה חיים בחוויה של קטיעה ושבר, כשחוויית האובדן ונסיבותיו הטראגיות מלוות אותם ומשפיעות על מישורים שונים בחייהם.",תסקיר אודות נפגעי העבירה - משפחת המנוח: 
77,ME-20-06-49705-266,"מימד נוסף של נזק, בהיבט המשפחתי, מתמקד בבית המשפחה באופקים, שבו התגוררו בשעתו האם, האח ע' והמנוח.",תסקיר אודות נפגעי העבירה - משפחת המנוח: 
78,ME-20-06-49705-266,"צוין, שכיוון שהרצח התרחש בסמוך אליו, האם והאח ע', שהיו בבית באותו זמן, לא יכלו להמשיך להתגורר בו, כשכל יציאה ממנו וכניסה אליו, כמו גם השהייה בבית עצמו, היוו תזכורת לטרגדיה הנוראה.",תסקיר אודות נפגעי העבירה - משפחת המנוח: 
79,ME-20-06-49705-266,"בשל כך, השניים השכירו את הבית ועברו להתגורר באשדוד, סמוך לאחת הבנות.",תסקיר אודות נפגעי העבירה - משפחת המנוח: 
80,ME-20-06-49705-266,"כעבור זמן, חוו קושי נוסף, ועברו להתגורר בבית אחד האחים בירושלים.",תסקיר אודות נפגעי העבירה - משפחת המנוח: 
81,ME-20-06-49705-266,"משם, עברו לאילת, ושכרו דירה בסמוך לאחות נוספת.",תסקיר אודות נפגעי העבירה - משפחת המנוח: 
82,ME-20-06-49705-266,"עזיבת בית המגורים באופקים, הביאה, כך לדברי בני המשפחה, לתחושת ""אובדן בית"", כמושג וכמשמעות - הן בשל אובדן מקום פיסי להתכנסות ולמפגש משפחתי רחב, כפי שהכירו ושהיה להם כל השנים, והן, במובן של אבדן הביטחון, השייכות והמוגנות הנודעים לבית.",תסקיר אודות נפגעי העבירה - משפחת המנוח: 
83,ME-20-06-49705-266,"מהיבט זה, נפגעה, להערכת עורכת התסקיר, הזהות המשפחתית של בני המשפחה, והזהות האישית של פרטיה.",תסקיר אודות נפגעי העבירה - משפחת המנוח: 
84,ME-20-06-49705-266,"בהקשר הפגיעה בבני המשפחה, כפרטים - צוין, שכולם מטופלים בעמותת ""בשביל החיים"", על רקע הקושי שהם חווים מאז מותו של המנוח.",תסקיר אודות נפגעי העבירה - משפחת המנוח: 
85,ME-20-06-49705-266,"אף שהפגיעה והנזק, של כל אחד ואחת מהם, פורטו בהרחבה במסגרת התסקיר, מצאנו לצמצם הפירוט, מטעמי צנעת הפרט, אך הדברים כולם, כמובן שטוחים בפנינו במלואם.",תסקיר אודות נפגעי העבירה - משפחת המנוח: 
86,ME-20-06-49705-266,"מעבר למה שפורט לעיל, ראוי לציין בהקשר זה, כי עורכת התסקיר התרשמה, שאמו של המנוח היא הניזוקה העיקרית ממותו, וזו תוארה על-ידה כאשה מסוגרת, עצובה וכבויה.",תסקיר אודות נפגעי העבירה - משפחת המנוח: 
87,ME-20-06-49705-266,"תחום הנזק העיקרי שאתו היא מתמודדת, לבד מאובדן בן הזקונים, שאליו הייתה קשורה ושטיפל בה ודאג לכל צרכיה, קשור בעזיבת ביתה וסביבתה הקרובה, על כל המשתמע מכך.",תסקיר אודות נפגעי העבירה - משפחת המנוח: 
88,ME-20-06-49705-266,"האם תוארה, גם כמושא דאגת כל אחת ואחד מאחי המנוח, כחלק מסבלם הפרטי.",תסקיר אודות נפגעי העבירה - משפחת המנוח: 
89,ME-20-06-49705-266,"הערכת עורכת התסקיר, פועל יוצא מתיאור הנזקים שלעיל, הינה, שסיום ההליכים המשפטיים והכרה בפגיעה הישירה במנוח, ובזו העקיפה בבני משפחתו, עשויים לאפשר להם לפנות משאבים לתהליך שיקום, שלו הם זקוקים.",תסקיר אודות נפגעי העבירה - משפחת המנוח: 
90,ME-20-06-49705-266,"כחלק מאותה הכרה - חברתית ומשפטית, הומלץ להשית על הנאשם פיצוי כספי משמעותי לטובת בני המשפחה.",תסקיר אודות נפגעי העבירה - משפחת המנוח: 
91,ME-20-06-49705-266,"תסקיר שירות המבחן בעניינו של הנאשם, מיום 6.04.21, נערך לאחר קיום היוועדות חזותית בינו לבין קצינת המבחן, הגב' אפרת עיני, והוא מבוסס, בין היתר, גם על היכרות קודמת של שירות המבחן עמו, מהליך המעצר בתיק הנוכחי.",תסקיר אודות הנאשם:
92,ME-20-06-49705-266,"בפתח התסקיר, פורטו רקעו האישי והמשפחתי של הנאשם, שלעת עריכתו היה רווק, כבן 19 ו- 8 חודשים.",תסקיר אודות הנאשם:
93,ME-20-06-49705-266,"הוא החמישי מבין ששת ילדי משפחת מוצאו, וגדל, לדבריו, בבית נורמטיבי.",תסקיר אודות הנאשם:
94,ME-20-06-49705-266,"הוריו עבדו במהלך  השנים במפעל - האב עזב את עבודתו 5 שנים קודם לעריכת התסקיר, על רקע פגיעה פיזית, והאם עזבה את העבודה לאחר מעצרו של הנאשם, בשל הקשיים שהיא חווה בעקבות הסתבכותו.",תסקיר אודות הנאשם:
95,ME-20-06-49705-266,"צוין, שהאם מהווה גורם תמיכה משמעותי בו.",תסקיר אודות הנאשם:
96,ME-20-06-49705-266,"הנאשם סיים 11 שנות לימוד, עם בגרות חלקית, וטרם מעצרו, התגורר בבית הוריו באופקים, ועבד בעבודות מזדמנות בתחום השיפוצים וההובלות.",תסקיר אודות הנאשם:
97,ME-20-06-49705-266,"הוא לא שירת בצבא, בשל מעורבותו בפלילים כנער.",תסקיר אודות הנאשם:
98,ME-20-06-49705-266,"מפיו נכתב, שהחל להתרועע עם חברה שולית, כמקור לכוח ולתחושת שייכות, מגיל 14 לערך, ונשירתו מהלימודים נעשתה בצורה הדרגתית, כתוצאה מכך.",תסקיר אודות הנאשם:
99,ME-20-06-49705-266,"נסקר עברו הפלילי של הנאשם, מבית-המשפט לנוער, כמפורט בגיליון ת/1 לעונש שהוגש מטעם המאשימה, ופורטה ההתרשמות הכללית הימנו, בהליך המעצר.",תסקיר אודות הנאשם:
100,ME-20-06-49705-266,"בכל הנוגע לנסיבות ביצוע העבירה מושא דיוננו, ולרקע שקדם לה - הובאו, במסגרת התסקיר, דברים שאמר הנאשם לקצינת המבחן, ומובהר, שככל שמדובר בפרטים שאינם עולים מפורשות מכתב האישום - אינם נלקחים בחשבון בשלב זה.",תסקיר אודות הנאשם:
101,ME-20-06-49705-266,"עורכת התסקיר התרשמה, שהנאשם מבין את חומרת מעשיו ואת הבעייתיות העולה מהם, וכן, שלקח אחריות על התכנון לפצוע את המנוח באמצעות סכין שהחזיק בידו.",תסקיר אודות הנאשם:
102,ME-20-06-49705-266,"עם זאת, ציינה, כי בכל הנוגע למנוח, הרושם שהתקבל הוא, שהנאשם מתקשה לקחת אחריות מלאה על חלקו בנזק הקטלני שנגרם, והוא נוטה להשליך את האחריות לכך, בעיקר על שותפו.",תסקיר אודות הנאשם:
103,ME-20-06-49705-266,"לצד התייחסות לקשיים בתנאי מעצרו ולהשלכותיו על אורחות חייו, הצליח הנאשם להתייחס, ברמה ראשונית, לעובדה שהיה ביכולתו ובבחירותיו למנוע את מותו של המנוח, והביע תחושת חרטה ואמפתיה למשפחתו ולחוויית האובדן עמה הם מתמודדים.",תסקיר אודות הנאשם:
104,ME-20-06-49705-266,"ביחס לרמת הסיכון להישנות התנהגות עבריינית אלימה מצד הנאשם, ההערכה שהתגבשה, הצביעה על קיומה של רמת סיכון גבוהה למעורבות עתידית שכזו, כמו גם, למידת חומרת תוצאותיה.",תסקיר אודות הנאשם:
105,ME-20-06-49705-266,"נסקרו השיקולים השונים, שהביאו להערכה זו, והם: מאפייני האלימות וחומרת העבירה הנוכחית, התכנון שקדם לעבירה והעובדה שהנאשם נשא עמו נשק קר בו התכוון לעשות שימוש, הכוונה לפגוע במנוח, האדישות לאפשרות גרימת התוצאה, ומעורבות הנאשם בחברה שולית ועבריינית.",תסקיר אודות הנאשם:
106,ME-20-06-49705-266,"כן נלקחו בחשבון, עברו הפלילי של הנאשם, והעובדה שחרף הסנקציות שהוטלו עליו בעבר, המשיך להיות מעורב בפלילים.",תסקיר אודות הנאשם:
107,ME-20-06-49705-266,"ניתנה התייחסות למאפייני אישיותו הקוגניטיביים, קשייו להסתגל למסגרות ולהישמע לסמכות, ואי-יציבותו בחיים.",תסקיר אודות הנאשם:
108,ME-20-06-49705-266,"לכך הצטרף הרושם, שלנאשם נוקשות חשיבתית שבאה לידי ביטוי בשימוש באלימות, כדרך לגיטימית במצבים מסוימים, ובאפיונו, כמי שאינו שולט בכעסיו ומתנהג באימפולסיביות, תוך שידור תוקפנות ורתיעה, כאשר ברקע לכל אלו - קשרים שוליים מושרשים.",תסקיר אודות הנאשם:
109,ME-20-06-49705-266,"בשקילת סיכויי השיקום של הנאשם, הושם דגש על שיתוף הפעולה שלו, והשתלבותו בטיפול במסגרת שב""ס, ולמוטיבציה שהוא מבטא, להשתלב בטיפול מעמיק בתחום האלימות, ועל הרושם, שהמעצר הנוכחי, שהוא למעשה מעצרו הראשון - מהווה עבורו גורם מרתיע ומציב גבול.",תסקיר אודות הנאשם:
110,ME-20-06-49705-266,"עם זאת, לנוכח חומרת העבירות וגורמי הסיכון שנסקרו לעיל - לא מצא שירות המבחן לבוא בהמלצה טיפולית בעניינו.",תסקיר אודות הנאשם:
111,ME-20-06-49705-266,"לצד האמור, נרשם, כי בין שיקולי הענישה, יש מקום ליתן משקל מסוים לכך, שמדובר בצעיר, ששיתף פעולה עם גורמי אכיפת החוק, ושמדובר במעצרו הראשון, שבמהלכו הביע נכונות לקבל טיפול במסגרת שב""ס.",תסקיר אודות הנאשם:
112,ME-20-06-49705-266,"ב""כ המאשימה, עו""ד מורן גז, סקרה - הן בטיעוניה הכתובים, והן בהשלמתם בעל-פה - את עיקרי כתב האישום המתוקן, ואת שיקולי הענישה השונים, בהתאם לעקרונות שהתווה תיקון 113 של החוק.",טיעוני המאשימה לעונש: 
113,ME-20-06-49705-266,"פורטו הערכים החברתיים שבהם פגע הנאשם במעשיו - זכותו החוקתית של כל אדם לביטחון אישי, לשלמות הגוף, לכבוד, ולשלוות הנפש.",טיעוני המאשימה לעונש: 
114,ME-20-06-49705-266,"צוין, שערכים אלו, נגזרים מהערך החברתי הבסיסי ביותר, של קדושת החיים, וכן, שעבירות האלימות, וההמתה בפרט - משילות מהאדם את צלם האנוש ופוגעות בסדר התקין של חברה נאורה, תוך הפנייה לפסיקה רלוונטית.",טיעוני המאשימה לעונש: 
115,ME-20-06-49705-266,"אשר למידת הפגיעה בערכים אלו, בענייננו - טענה המאשימה, כי נטילת חיי אדם, ותוצאה של אובדן נפש, מהוות פגיעה ברף הגבוה ביותר, הן בהיבט האנושי-מוסרי, והן בזה החוקי, ומחייבת ביטוי, בדמות החמרת הענישה, לשם מיגור התופעה והרתעת הרבים.",טיעוני המאשימה לעונש: 
116,ME-20-06-49705-266,"עוד נטען, שהיות התוצאה טראגית ובלתי הפיכה, מחמירה עוד יותר את הפגיעה, גם כלפי מעגלים נוספים, ובהם משפחת הקורבן.",טיעוני המאשימה לעונש: 
117,ME-20-06-49705-266,"ביחס למדיניות הענישה הנוהגת בעבירות המתה, הודגש, שהעבירה בה הורשע הנאשם - רצח באדישות, הינה לפי הדין החדש, שהוחל בעקבות הרפורמה בעבירות אלה.",טיעוני המאשימה לעונש: 
118,ME-20-06-49705-266,"פועל יוצא מכך, עתרה המאשימה להחמרת הענישה עם הנאשם.",טיעוני המאשימה לעונש: 
119,ME-20-06-49705-266,"לביסוס העונש המבוקש על ידה, של 20 שנות מאסר בפועל, הפנתה המאשימה לפסיקה בעבירת הריגה, שהענישה בה עמדה על 18-20 שנים, בשים-לב לכך, שהיסוד הנפשי שנקבע שם, זהה לענייננו.",טיעוני המאשימה לעונש: 
120,ME-20-06-49705-266,"הופנינו גם לפסיקה בעבירת הריגה, שהיסוד הנפשי של מבצעה, היה שוויון נפש לגרימת תוצאות המעשה, ולאבחנות המתבקשות, כדלקמן:",טיעוני המאשימה לעונש: 
121,ME-20-06-49705-266,"תפ""ח (מחוזי חי') 33226-10-18 מדינת ישראל נ' ג'אודת דמלחי, מיום 8.07.20 - מדובר בנאשם צעיר, נעדר הרשעות קודמות, שהורשע, במסגרת הסדר טיעון (לאחר שמיעת חלק מראיות התביעה), בעבירות של הריגה (לפי הדין הקודם), חבלה בכוונה מחמירה (ריבוי עבירות) ונשיאת נשק.",טיעוני המאשימה לעונש: 
122,ME-20-06-49705-266,"באותו מקרה, בעקבות סכסוך בין הנאשם וחברו, לחבורה אחרת, החליטו הנאשם והחבר (""תאופיק גרבאן"", שעניינו נדון בתיק מקביל - תפ""ח (מחוזי חי') 33100-10-18, שגזה""ד שניתן בו הוגש מטעם הסנגור דכאן - והוא ייסקר להלן) לירות על חברי החבורה האחרת, ולגרום להם לחבלות חמורות, נכות או מום.",טיעוני המאשימה לעונש: 
123,ME-20-06-49705-266,"במסגרת הקשר, ולשם מימושו, תצפתו השניים על החבורה האחרת, ארבו להם, והצטיידו באקדח ובכיסוי פנים עבור הנאשם.",טיעוני המאשימה לעונש: 
124,ME-20-06-49705-266,"בשלב מסוים, הנאשם ירה לעבר אותה חבורה, ותוך כדי הימלטות מהמקום, ירה גם לעבר המנוח (""עובר אורח""), שנע לכיוונו, מספר יריות, שגרמו למותו כעבור זמן קצר.",טיעוני המאשימה לעונש: 
125,ME-20-06-49705-266,"כן גרם הנאשם לחבלות חמורות, ל- 3 פצועים נוספים, שאחד מהם נותר נכה.",טיעוני המאשימה לעונש: 
126,ME-20-06-49705-266,"ביהמ""ש המחוזי גזר את עונשו ל- 17.5 שנות מאסר בפועל, מאסרים מותנים, ופיצוי לנפגעי העבירה השונים, בסכום כולל של 235,000 ₪, לאחר שהצדדים הסכימו לטווח ענישה של 15-20 שנות מאסר, בהסדר הטיעון (בדומה לעניין ""שאכר"" שלעיל).",טיעוני המאשימה לעונש: 
127,ME-20-06-49705-266,"צוין, שמדובר במקרה המצוי ברף העליון של עבירת ההריגה, וכפסע מעבירת הרצח, הן משום נסיבותיו - ביצוע ירי בנשק חם לעבר פלג גופו העליון של המנוח, בהמשך לתכנון מקדים, והן, בשל היסוד הנפשי של הנאשם, שהיה שווה נפש לאפשרות גרימת מותו של המנוח.",טיעוני המאשימה לעונש: 
128,ME-20-06-49705-266,"אשר למדיניות הענישה הנוהגת בעבירות נשק, הציגה התובעת פסיקה, המדגישה את חומרתן, ואת הצורך במתן ביטוי עונשי הולם ומרתיע.",טיעוני המאשימה לעונש: 
129,ME-20-06-49705-266,"היא הוסיפה, כי בענייננו, בוצעה העבירה בנשק חם, שהוחזק שלא כדין, ובהצטרף התוצאה הקטלנית, שפוטנציאל מימושה היה קיים עובר לביצוע העבירה - יש מקום להחמרה בעונש.",טיעוני המאשימה לעונש: 
130,ME-20-06-49705-266,"בפירוט הנסיבות הקשורות בביצוע העבירה - הודגש, שעל-אף שינוי התכנית, ברגע האחרון, ושלא ביוזמת הנאשם, אין להתעלם מכך, שהתכנון הראשוני שלו היה לדקור את המנוח, ולפיכך - אין מקום להקל עמו, הגם שתפקידו בפועל לא כלל נקיטת אלימות פיסית במו ידיו.",טיעוני המאשימה לעונש: 
131,ME-20-06-49705-266,"האדישות שבה נהג הנאשם, עם שינוי התכנית, והיעדר ניסיון מצדו למנוע את מימושה, מלמדת, לעמדת המאשימה, על הזלזול שלו בחיי אדם, ועל היותו אלים ומסוכן לציבור.",טיעוני המאשימה לעונש: 
132,ME-20-06-49705-266,"ביחס לחלקו היחסי בעבירה, נטען, כי מדובר במי שהיה שותף - הן לתכנון והן לביצוע.",טיעוני המאשימה לעונש: 
133,ME-20-06-49705-266,"הושם דגש על-כך, שהנאשם, כפי שעלה מתסקיר שירות המבחן בעניינו, לא היה ער לטיב הסכסוך, בין נווה למנוח, ובכל זאת השתתף ב""מסע הנקמה"", והיה זה שיצא מהרכב, עם נווה, סמוך לבית המנוח.",טיעוני המאשימה לעונש: 
134,ME-20-06-49705-266,"הובאה פסיקה, לביסוס חלקו המשמעותי, והיותו מבצע העבירות בצוותא, כחלק מ""חבורה"", על-כל המשתמע מכך.",טיעוני המאשימה לעונש: 
135,ME-20-06-49705-266,"התובעת שבה והתייחסה, לנזק שנגרם מביצוע העבירה, ולהשלכות הקשות שלו, על אמו ומשפחתו הקרובה של המנוח, כמפורט בתסקיר נפגעי העבירה.",טיעוני המאשימה לעונש: 
136,ME-20-06-49705-266,"לא הופנינו למתחם ענישה הולם, תוך ציון רף עליון ותחתון, אלא, לענישה ""סופית"", ומשקוללת, שלה עותרת המאשימה, ושעומדת על 20 שנות מאסר בפועל.",טיעוני המאשימה לעונש: 
137,ME-20-06-49705-266,"נטען, כי ענישה זו, משקללת גם את נתוניו האישיים של הנאשם, ואת הנסיבות שאינן קשורות בביצוע העבירה, ובהן: עברו הפלילי, גילו, הודאתו בכתב האישום המתוקן, ונתונים אחרים, שעלו מתסקיר שירות המבחן שנערך בעניינו.",טיעוני המאשימה לעונש: 
138,ME-20-06-49705-266,"לצד עונש המאסר בפועל, ובנוסף אליו, עתרה המאשימה להטיל על הנאשם גם מאסר על תנאי - משמעותי ומרתיע, ופיצוי למשפחת המנוח - בשיעור המקסימלי הקבוע בחוק (258,000 ₪).",טיעוני המאשימה לעונש: 
139,ME-20-06-49705-266,"כאמור בסקירת הראיות לעונש שלעיל, עתרה המאשימה, במסגרת תגובתה המשלימה, מיום 14.12.21, להשית על הנאשם, במצטבר, גם את עונש המאסר המותנה שהוטל עליו בביהמ""ש לנוער, בגזר-הדין שהוגש לעיוננו.",טיעוני המאשימה לעונש: 
140,ME-20-06-49705-266,"טיעוני הסנגור, עו""ד עמיחי ימין, לעונש, שהושמעו בעל-פה, נפתחו בהתייחסות לפסיקה שהגישה התובעת.",טיעוני ההגנה לעונש:
141,ME-20-06-49705-266,"לעמדתו, מדובר בפסיקה שאינה רלוונטית לענייננו, העוסקת בגזירת דינם של נאשמים שביצעו את העבירות באופן בלעדי, או במי שהיו המבצעים העיקריים שלהן.",טיעוני ההגנה לעונש:
142,ME-20-06-49705-266,"ביחס לנסיבות הקשורות בביצוע העבירה - נטען, שבכל הנוגע לתכנון שקדם לביצועה, ולנזק שצפוי היה להיגרם בעטיה, יסוד הכוונה, ומהות התכנון, מצדו של הנאשם, היו שונים בתכלית ממה שאירע בפועל, ומכך אין להתעלם.",טיעוני ההגנה לעונש:
143,ME-20-06-49705-266,"צוין, שבמסגרת התכנון המקדים, הנאשם היה אמור להשתמש בסכין, ולדקור את המנוח ברגלו, אולם תכנית זו שונתה על-ידי נווה שניות ספורות לפני ביצוע הירי.",טיעוני ההגנה לעונש:
144,ME-20-06-49705-266,"הסנגור הוסיף, שהנאשם לא היה המתכנן העיקרי, ולא המבצע העיקרי, משלא הוא זה שלחץ על ההדק וגרם לתוצאה הקטלנית.",טיעוני ההגנה לעונש:
145,ME-20-06-49705-266,"הודגש, שבזמן שנווה התקדם אל עבר המנוח, וירה בו, הנאשם קפא במקומו, מאחורי החומה הסמוכה לבית המנוח, כשהוא אינו חפץ בתוצאה, לאחר שלא נטל חלק, כאמור, בתכנון הירי או בביצועו.",טיעוני ההגנה לעונש:
146,ME-20-06-49705-266,"הסנגור ביקש להעמיד את מתחם העונש הראוי, בעניינו של הנאשם, על 7-15 שנות מאסר בפועל.",טיעוני ההגנה לעונש:
147,ME-20-06-49705-266,"זאת, בהסתמך על מדיניות הענישה הנוהגת, שאותה הציג בטיעוניו, ואשר התבססה, בין היתר, על הפסיקה שלהלן:",טיעוני ההגנה לעונש:
148,ME-20-06-49705-266,"פסק דינו של ביהמ""ש העליון התמקד בדיני השותפות, ובשאלת ההרשעה של ""מבצע בצוותא"", לפי סעיף 29(ב) של החוק.",טיעוני ההגנה לעונש:
149,ME-20-06-49705-266,"עוד נקבע, כי ""מקום שכמה בני אדם חוברים יחד לביצועה של עבירה, כאשר לכל אחד מהם ""תפקיד"" נפרד בביצוע - נושא כל אחד מהם באחריות לביצועה כמבצע בצוותא, אף אם לא השלים בעצמו את כל רכיבי היסוד העובדתי של העבירה.",טיעוני ההגנה לעונש:
150,ME-20-06-49705-266,..,טיעוני ההגנה לעונש:
151,ME-20-06-49705-266,"מבצע בצוותא הוא מי שתרם תרומה החורגת מהכנה גרידא להגשמת התכנית העבריינית המשותפת ונמנה עם חברי ""המעגל הפנימי"" של תכנית זו.",טיעוני ההגנה לעונש:
152,ME-20-06-49705-266,"היסוד הנפשי הנדרש לצורך הרשעה כמבצע בצוותא הוא זה של העבירה העיקרית, בצירוף מודעות לכך שהנאשם פועל יחד עם שאר המבצעים.",טיעוני ההגנה לעונש:
153,ME-20-06-49705-266,"על בסיס האמור לעיל, נהוג לראות במבצע בצוותא כמי שפעל, יחד עם שאר המבצעים, כ""גוף אחד"" במסגרת התכנית המשותפת"" (ס' 28 לפסה""ד).",טיעוני ההגנה לעונש:
154,ME-20-06-49705-266,"לאור הנסיבות הללו, ביקש הסנגור למקם את עונשו של הנאשם, בתחתית מתחם הענישה שלו עתר, ולגזור עליו עונש מאסר, שלא יעלה על 7 שנים.",טיעוני ההגנה לעונש:
155,ME-20-06-49705-266,"אשר להפעלת העונש המותנה, שהושת על הנאשם בביהמ""ש לנוער, בפברואר 2019 - התבקשנו להפעילו בחופף לעונש שיקבע בתיק הנוכחי.",טיעוני ההגנה לעונש:
156,ME-20-06-49705-266,"כן הוספה, מפי הסנגור (כלול בתגובת המאשימה, מיום 14.12.21), בקשה ביחס לרכיב הפיצוי בתיק הנוכחי, ולפיה - ככל שיוטל פיצוי, מבוקש כי יהא זה סמלי בלבד, משמדובר בנאשם חסר יכולת כלכלית, המגיע ממשפחה דלת אמצעים.",טיעוני ההגנה לעונש:
157,ME-20-06-49705-266,"בסיום טיעוני הצדדים לעונש, ניצל הנאשם זכותו ולהשמיע דבריו בפנינו.",דברי הנאשם בפנינו:
158,ME-20-06-49705-266,"הוא פתח בבקשת סליחה ממשפחת המנוח, שנציגה מטעמם, האחות יסמין סויסה (שהעידה לעונש מטעם המאשימה) נכחה באולם.",דברי הנאשם בפנינו:
159,ME-20-06-49705-266,"לדבריו, הוא לא התכוון למה שנגרם, ולו היה יודע שכך יקרה, היה מונע את זה.",דברי הנאשם בפנינו:
160,ME-20-06-49705-266,"מביהמ""ש ביקש הנאשם, לעזור לו לשקם את חייו.",דברי הנאשם בפנינו:
161,ME-20-06-49705-266,"הוא ציין, שאין לו בעיות משמעת בבית-הסוהר, וכן, שבמהלך שהותו שם, השתתף בשיחות, ובכוונתו להשתלב בקבוצות נוספות, במטרה להשתקם.",דברי הנאשם בפנינו:
162,ME-20-06-49705-266,"כתב האישום המתוקן, שבו הודה והורשע הנאשם שבפנינו, מגולל מסכת עובדתית, בגדרה, בוצעו עבירות מהחמורות שבדין.",דיון והכרעה
163,ME-20-06-49705-266,"תוצאותיה - בנטילת חייו של אדם צעיר, שכל עתידו היה לפניו, וגדיעתם, בטרם עת, בשל סכסוך עלום שרקעו נותר בערפל.",דיון והכרעה
164,ME-20-06-49705-266,"הנאשם הודה שהיה שותף לתכנית, שנועדה להרתיע את המנוח.",דיון והכרעה
165,ME-20-06-49705-266,"במסגרתה, היה אמור לדקור אותו ברגליו, עם סכין שנשא בכיסו, בעוד חברו נווה, שהיה מסוכסך בעצמו עם המנוח, היה אמור לאיים עליו באמצעות נשק.",דיון והכרעה
166,ME-20-06-49705-266,"התכנית נרקמה, והוצאה אל הפועל, בסיוע של שני חברים נוספים, שהיו אמונים על הבאת השניים לבית המנוח, כמו גם על הסעתם, ברכב אחר, לשם הימלטות מזירת העבירה, לאחר מעשה.",דיון והכרעה
167,ME-20-06-49705-266,"בפועל, שונתה התכנית במפתיע, וברגע האחרון ממש.",דיון והכרעה
168,ME-20-06-49705-266,"לאחר שהשניים ירדו מהרכב הראשון, בסמוך לבית המנוח, נווה הודיע לנאשם שבכוונתו לעשות שימוש בנשק ולירות על רגלי המנוח.",דיון והכרעה
169,ME-20-06-49705-266,"הוא אמנם עשה כן, אלא שאחד הקליעים מצא דרכו לעורפו של המנוח ומשם למוחו, וגרם למותו.",דיון והכרעה
170,ME-20-06-49705-266,"הנאשם, שאין חולק, כי עמד, בעת הרלוונטית, סמוך למקום האירוע, נמלט עם נווה מהמקום, ויחד אתו, ניסה להעלים ראיות שיקשרו את השניים לביצוע העבירה.",דיון והכרעה
171,ME-20-06-49705-266,"ייחוס עבירת הרצח באדישות, וזו של נשיאת הנשק, לנאשם שבפנינו, נעשתה מכח דיני השותפות, ועל דרך של ""מבצעים בצוותא"" (ר' סעיף 29(ב) לחוק).",דיון והכרעה
172,ME-20-06-49705-266,"בבואנו לגזור את דינו של הנאשם, מונחים אנו, בראש ובראשונה, ליתן בכורה לעקרון ההלימה, כאמור בסעיף 40ב של חוק העונשין.",דיון והכרעה
173,ME-20-06-49705-266,"פועל יוצא מכך, ייגזר העונש בשים-לב, ותוך שקילה, של חומרת מעשה העבירה בנסיבותיו ומידת אשמו של הנאשם, מחד, אל מול סוג ומידת העונש המוטל עליו, מאידך.",דיון והכרעה
174,ME-20-06-49705-266,"בין שני אלה - צריך להתקיים ""יחס הולם"", שמתאפשר, באמצעות גזירה דו-שלבית של הדין, כאמור בסעיף 40ג לחוק הנ""ל, על סעיפי המשנה שלו, ובהתאם לתיקון 113, העוסק בהבניית שיקול הדעת בענישה.",דיון והכרעה
175,ME-20-06-49705-266,"בשלב הראשון - יש לקבוע מתחם ענישה הולם למעשה העבירה שביצע הנאשם, בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה, ובנסיבות הקשורות בביצוע העבירה.",דיון והכרעה
176,ME-20-06-49705-266,"בשלב השני - ייגזר העונש המתאים לנאשם, בתוך מתחם העונש ההולם שנקבע, ובהתחשב בנסיבות שאינן קשורות בביצוע העבירה, ושמתמקדות בנאשם הספציפי.",דיון והכרעה
177,ME-20-06-49705-266,"נפתח, אם-כן, בקביעת מתחם העונש ההולם לעבירות שבביצוען הורשע הנאשם - רצח באדישות ונשיאת נשק.",דיון והכרעה
178,ME-20-06-49705-266,"מדובר בעבירות הפוגעות, אינהרנטית, בערכים חברתיים מוגנים, הנגזרים מהזכות הבסיסית, לה זכאי כל אדם - לחיות.",דיון והכרעה
179,ME-20-06-49705-266,"בכל הנוגע לעבירת הרצח באדישות - מדובר בערכים שעניינם,  שמירה על הביטחון האישי, שלמות הגוף, הנפש והכבוד, וביחס לעבירת הנשק - ניתן להצביע על פגיעה בביטחון האישי ובשלטון החוק.",דיון והכרעה
180,ME-20-06-49705-266,"על מידת הפגיעה בערכים אלו, ובפרט כאשר עסקינן בתוצאה קטלנית - נשברו קולמוסין, ונראה, כי לא נותר לנו, אלא לחזור על עיקרם.",דיון והכרעה
181,ME-20-06-49705-266,"מדובר בפגיעה קשה, שאין עליה עוררין, ושתוצאותיה ההרסניות נוגעות לא רק לגדיעת חייו של המנוח, כי אם לפגיעה מוחשית ועוצמתית גם במשפחתו, שחייה התהפכו בן יום, ושהתמודדותם עם חסרונו של הבן והאח, כעולה מתסקיר נפגעי העבירה שהוגש - קשים מנשוא.",דיון והכרעה
182,ME-20-06-49705-266,"נטעים, שבהתאם לסעיף 40יג(א) של החוק - משהעבירות בהן הורשע הנאשם מהוות אירוע אחד, יקבע מתחם עונש אחד לשתיהן, וגזר-הדין שיינתן, יתייחס לכלל העבירות שנעברו באותו אירוע.",דיון והכרעה
183,ME-20-06-49705-266,"העבירה של רצח באדישות, היא פרי רפורמה בעבירות ההמתה, שנכנסה לתוקף ביום 10.07.19.",דיון והכרעה
184,ME-20-06-49705-266,"אחת מהן, היא המתה בקלות דעת, לפי סעיף 301ג לחוק, שעונשה 12 שנות מאסר.",דיון והכרעה
185,ME-20-06-49705-266,"כן נקבעו שתי דרגות של עבירת רצח: הראשונה - רצח בכוונה או באדישות, לפי סעיף 300(א) לחוק, שעונשה מאסר עולם שאינו עונש חובה, אלא נתון לשק""ד ביהמ""ש, והשנייה - רצח בנסיבות מחמירות, לפי סעיף 301א לחוק, שעונשה מאסר עולם חובה.",דיון והכרעה
186,ME-20-06-49705-266,"לצד עבירות אלה, נקבעה גם עבירה, שעניינה - המתה בנסיבות של אחריות מופחתת, לפי סעיף 301ב לחוק, שעונשה המרבי הוא 15 או 20 שנות מאסר, לפי העניין, וכאמור שם.",דיון והכרעה
187,ME-20-06-49705-266,"יוצא, אם-כן, שהעבירה של רצח באדישות, מושא דיוננו, שונתה, ולא רק במובן הטרמינולוגי, והפכה לאחת העבירות החמורות בספר החוקים.",דיון והכרעה
188,ME-20-06-49705-266,"עבירת הנשק, לפי סעיף 144(ב) לחוק, אף היא, אינה קלה.",דיון והכרעה
189,ME-20-06-49705-266,העונש המקסימלי הקבוע בצידה הוא 10 שנות מאסר.,דיון והכרעה
190,ME-20-06-49705-266,"רמת הענישה בעבירה של רצח באדישות, נלמדת, ונגזרת, בין היתר, גם מפסיקה קודמת בזמן, המתייחסת לעבירה של הריגה, לפי סעיף 298 בדין הקודם.",דיון והכרעה
191,ME-20-06-49705-266,"מטעם זה, וכצפוי, מרבית הפסיקה שהוגשה לעיוננו, בידי הצדדים, ושנסקרה לעיל, עוסקת בעבירה זו.",דיון והכרעה
192,ME-20-06-49705-266,"כפי שניתן לראות בבירור, ולא רק מהפסיקה שהוגשה - מנעד הענישה בעבירות מושא כתב האישום - רחב למדי, והוא תלוי בנסיבותיו הפרטניות של כל מקרה לגופו.",דיון והכרעה
193,ME-20-06-49705-266,"עם זאת, בכל הנוגע למדיניות הענישה בעבירות המתה - בדין הקודם ובזה הנוכחי - ניתן לומר, כי ישנה תמימות דעים ביחס לחומרה שעל הענישה להלום.",דיון והכרעה
194,ME-20-06-49705-266,"רף הענישה בהן, גבוה למדי, בוודאי ביחס לעבירות אחרות, ועל אחת כמה וכמה - כאשר השיקול של הרתעת הרבים נדרש, לשם מיגור תופעה חברתית שלילית, או למניעת התדרדרות אפשרית, וצופה פני עתיד, במישור זה.",דיון והכרעה
195,ME-20-06-49705-266,"גם במדיניות הענישה בעבירות נשק, ניתן להצביע על מגמה, הולכת וגדלה, של ענישה מרתיעה וממשית.",דיון והכרעה
196,ME-20-06-49705-266,"פסקי-הדין בתחום זה, מדגישים, אף הם, את הצורך, בבחינת ""צו השעה"", בהרתעה, ובמיגור תופעה, הולכת ומתרחבת, של החזקת כלי נשק לא חוקיים, ועשיית שימוש שלא כדין בהם לאחרונה תוקן החוק בדרך של הנהגת עונש מינימום בעבירות החזקת נשק, תיקון שכמובן אינו חל בענייננו, אך מלמדת על עמדת המחוקק ומגמת ההחמרה.",דיון והכרעה
197,ME-20-06-49705-266,"מהפסיקה שהגישו הצדדים לשם ביסוס מתחם הענישה, שלו עתר כל אחד מהם, ומזו הנהוגה במקרים דומים, ברור, שאין מדובר במלאכה הניתנת להיעשות באמצעות חישוב אריתמטי.",דיון והכרעה
198,ME-20-06-49705-266,"הענישה, כאמור, נגזרת מהנסיבות של כל מקרה, ותפורה למידותיו הוא.",דיון והכרעה
199,ME-20-06-49705-266,"עוד ניתן לומר, שמתוקף התפקיד והאינטרס, הלגיטימיים, שבא כל אחד מבאי-כוח למלא, אך טבעי - שהמאשימה הציגה ענישה מחמירה מזו של ההגנה, ושדעותיהם, ביחס לעונש הראוי, קוטביות למדי.",דיון והכרעה
200,ME-20-06-49705-266,"הגם כך, נראה, כי במקרה הנוכחי, נובע השוני האמור, גם מטעמים נוספים, ובראשם - בחירת הפסיקה ההשוואתית המוגשת, ומידת הרלוונטיות שלה לענייננו.",דיון והכרעה
201,ME-20-06-49705-266,"בנקודה זו, ובפרט ביחס לפסיקה שהגישה ב""כ המאשימה, מצאתי לציין, כי אין די בהצגת פסיקה בעבירה דומה, להמחשת הענישה הראויה כאן.",דיון והכרעה
202,ME-20-06-49705-266,"יש טעם, וצורך ממשי, בקרבת מה לנסיבות המקרה שלפנינו.",דיון והכרעה
203,ME-20-06-49705-266,"נכון היה, לפיכך, לנסות לאתר פסיקה, שבה קווים משיקים לענייננו, למשל - בסוג הנשק שבו נעשה השימוש לביצוע העבירה (קר או חם), חלקו של הנאשם בשרשרת העבריינית, מידת מעורבותו בעבירה, וביחס לנסיבות שאינן קשורות לביצוע העבירות - גילו ועברו הפלילי.",דיון והכרעה
204,ME-20-06-49705-266,"ישנה משמעות גם לשאלה, האם מדובר בנאשם שניהל את משפטו באופן מלא, או במי שהודה ולקח אחריות על מעשיו, וכן, לתנאיו הפרטניים של הסדר הטיעון שהתגבש באותם מקרים, אם בכלל, ולאבחנות המתבקשות, פועל יוצא מכך.",דיון והכרעה
205,ME-20-06-49705-266,"אשר לפסיקה שהגיש הסנגור - מדובר בפסקי דין מהעת האחרונה, שחלקם נגעו גם לביצוע עבירות בצוותא, בנסיבות דומות לענייננו.",דיון והכרעה
206,ME-20-06-49705-266,"עם זאת, לא בהכרח ניתן לגזור מהן גזירה שווה, ולזקק את מדיניות הענישה שמתווה ביהמ""ש העליון בכגון דא, משמדובר בפסקי דין שניתנו, בחלקם, על-ידי הערכאה הדיונית, וביהמ""ש העליון לא העבירם תחת שבט הביקורת.",דיון והכרעה
207,ME-20-06-49705-266,גם כך - כמובן שיש לאלה חשיבות ומשקל בפני עצמם.,דיון והכרעה
208,ME-20-06-49705-266,"כך או כך - כלל הפסיקה שהוגשה נסקרה, והיא נלקחת בחשבון, בנתון להערותיי דלעיל, לעת גזירת הדין.",דיון והכרעה
209,ME-20-06-49705-266,"לגבי מכלול הפסיקה שהופנינו אליה, ראוי להטעים, שהענישה שניתנה לגבי אישומים לפי סעיף 298, נגזרה מהעונש המירבי של 20 שנה שעוגן בה.",דיון והכרעה
210,ME-20-06-49705-266,לאחר הרפורמה העונש המירבי הוא מאסר עולם.,דיון והכרעה
211,ME-20-06-49705-266,"ניתן לומר שההחמרה בעבירות ""ההריגה"" החמורות, הייתה אחת ממטרותיו של המחוקק במסגרת הרפורמה.",דיון והכרעה
212,ME-20-06-49705-266,על-כן - נקודת המבט בשקלול רכיב הפסיקה כעת צריך להיות גם מזווית זו.,דיון והכרעה
213,ME-20-06-49705-266,"מכאן - ועל מנת לגבש מתחם ענישה ראוי והולם - נבחן את הנסיבות הספציפיות הקשורות בביצוע העבירה בענייננו, בהתאם למתווה המוצע בסעיף 40ט, וכדלקמן:",דיון והכרעה
214,ME-20-06-49705-266,"התכנון שקדם לביצוע העבירה - עובדות כתב האישום מלמדות, שלא מדובר באירוע שהתרחש כתוצאה מהחלטה רגעית וספונטנית, או מגחמה שמקורה בדחף פתאומי, שאליו נקלע הנאשם בעל כורחו.",דיון והכרעה
215,ME-20-06-49705-266,"עניין לנו - במעשים שתוכננו בקפידה, ותוך קשירת קשר עם אחרים, להם היה שותף הנאשם.",דיון והכרעה
216,ME-20-06-49705-266,"רקימת התכנית כללה - חלוקת תפקידים ברורה בין משתתפיה; הצטיידות, מבעוד מועד, באקדח ובסכין; תיאום הגעה והימלטות, באמצעות רכבים שונים; ומעקב אחר המנוח לבית מגוריו.",דיון והכרעה
217,ME-20-06-49705-266,"מדובר, אם-כן, בנסיבה שפועלה לחומרה.",דיון והכרעה
218,ME-20-06-49705-266,"לא נתעלם מכך, שהתכנית המעודכנת, והחמורה יותר, שהייתה שונה מהותית מזו המקורית, וכללה ירי של נווה, לצד מעורבות מינורית יותר של הנאשם, הוצגה בפניו זמן קצר לפני יישומה.",דיון והכרעה
219,ME-20-06-49705-266,"לנפקות הדבר אתייחס בפסקה שעניינה מידת השליטה של הנאשם במעשה, ואולם, בהקשר הנוכחי - ראוי לזכור, שהוא לא השתתף ברכיב התכנון שכלל ירי אל רגלי המנוח.",דיון והכרעה
220,ME-20-06-49705-266,"הסיבות שהביאו את הנאשם לבצע את העבירה - בנקודה זו, ראוי לציין, שעל-פי עובדות כתב האישום, שבו הודה הנאשם, הסכסוך, שהביא לרקימת התכנית לפגוע במנוח, לא היה בין הנאשם לבין המנוח, כי אם בין נווה לזה האחרון.",דיון והכרעה
221,ME-20-06-49705-266,"הנאשם הצטרף לקושרים, אם-כן, בלא שהייתה לו נגיעה למנוח, ובהיעדר סכסוך אישי אתו.",דיון והכרעה
222,ME-20-06-49705-266,"כעולה מתסקיר שירות המבחן אודות הנאשם, יש להניח, שהדבר נבע מדפוסים שוליים שהנאשם אימץ, בחברה העבריינית שאליה חבר, ושהשתתפותו בתכנית ובביצוע - הסבו לו תחושת שייכות וכוח.",דיון והכרעה
223,ME-20-06-49705-266,"יכולתו של הנאשם להבין את אשר הוא עושה, מידת שליטתו במעשה, ואפשרותו להימנע מכך - בהקשר זה, ובהינתן שהנאשם לא היה מסוכסך עם המנוח, אך בהחלט היה מעורב ושותף לתכנית לפגוע בו - מצופה היה ממנו, כבגיר בר-דעת, לפעול לשינוי התכנית ולביטולה, ולכל הפחות - לא לקחת בה חלק.",דיון והכרעה
224,ME-20-06-49705-266,"אין חולק, שנווה היסב את תשומת לבו של הנאשם, לשינוי התכנית, ושיתפו בכך, שבדעתו לעשות שימוש בנשק שהביא, ולירות על המנוח.",דיון והכרעה
225,ME-20-06-49705-266,"בשלב זה, מצופה היה מהנאשם לפעול, באופן אקטיבי, לשינוי החלטתו של נווה, על אתר.",דיון והכרעה
226,ME-20-06-49705-266,ולא היא.,דיון והכרעה
227,ME-20-06-49705-266,"הנאשם נותר לעמוד בסמוך לחומה, המצויה ליד ביתו של המנוח, והניח לנווה לממש את תכניתו, תוך התעלמות מוחלטת מפוטנציאל הנזק ההרסני, העשוי להיגרם ממעשיו.",דיון והכרעה
228,ME-20-06-49705-266,"הנאשם צפה אפשרות שהנשק יסב למאיר ז""ל נזק, שיכול ויביא למותו, ואולם הוא נותר פסיבי, ולא עשה דבר בכדי למנוע מנווה לפעול.",דיון והכרעה
229,ME-20-06-49705-266,"בכך- כשל הנאשם, ברם- משכתב האישום אינו נוקב בפרק הזמן שחלף למן ההודעה על שנוי התכנית ועד ליציאת המנוח מביתו לכיוון הרכב, ההנחה, המיטיבה, במובן זה, עם הנאשם, תהא, שמדובר בזמן קצר, שלא אפשר לנאשם שקול מעמיק וזמן תגובה משמעותי למניעה ולסיכול של העתיד להתרחש.",דיון והכרעה
230,ME-20-06-49705-266,"נתון זה ישפיע, אפוא, על כימות ""מידת השליטה במעשה"", כהגדרת החוק.",דיון והכרעה
231,ME-20-06-49705-266,"אם-כן - הצבר הנסיבות שתוארו - פועלו לחומרה, מלבד הנסיבה שנוגעת לחלקו המדויק, בפועל, של הנאשם ב""מיזם"" העברייני, באשר, אין חולק, שבסופו של יום הוא נותר פסיבי לחלוטין, בסמיכות לזירה אמנם, אך ללא פעולה אקטיבית או הפעלת אלימות מצדו כלפי הקורבן - המנוח.",דיון והכרעה
232,ME-20-06-49705-266,"נקודת ייחוס הולמת, מהיבט הפסיקה שהוצגה, בדרך לגיבוש מתחם ראוי בענייננו, היא פסק הדין של ""תאופיק ג'רבאן"", שסרקנו לעיל.",דיון והכרעה
233,ME-20-06-49705-266,שם נקבע מתחם של 12-18 שנות מאסר.,דיון והכרעה
234,ME-20-06-49705-266,"גם תאופיק היה מבצע בצוותא עם היורה, אולם, נסיבות ענייננו פחות חמורות, מבחינת הנאשם, באשר, במישור התוצאה כאן לא היו נפגעים נוספים, והתנהלות הנאשם בפועל, מעט פחות משמעותית מזו של תאופיק, אשר ""תזמן"" אקטיבית את הירי של שותפו.",דיון והכרעה
235,ME-20-06-49705-266,"עם זאת, וכאמור לעיל, אנו מצויים במגמת החמרה ענישתית, שהמחוקק התווה ברפורמת עבירות ההמתה.",דיון והכרעה
236,ME-20-06-49705-266,"לנוכח כל האמור - בהתחשב בערכים החברתיים שנפגעו ממעשי הנאשם וממידת הפגיעה בהם, ותוך התחשבות במדיניות הענישה הנהוגה, לרבות הכוונת המחוקק להחמרה בעבירות כאלה, במסגרת   הרפורמה בעבירות ההמתה, ושקילת הנסיבות שבהן נעברו העבירות וטענות הצדדים - אציע לחבריי להעמיד את מתחם העונש הכולל במקרה שלפנינו, על 10-15 שנות מאסר בפועל.",דיון והכרעה
237,ME-20-06-49705-266,כעת נפנה לגזירת עונשו של הנאשם בתוך המתחם שנקבע.,דיון והכרעה
238,ME-20-06-49705-266,"לשם כך, נבחן את הנסיבות שאינן קשורות בביצוע העבירה, כי אם בנאשם עצמו ובנסיבותיו האישיות, כאמור בסעיף 40יא של החוק:",דיון והכרעה
239,ME-20-06-49705-266,"נטילת האחריות של הנאשם על מעשיו ושיתוף הפעולה שלו עם רשויות אכיפת החוק, לרבות מאמציו לחזור למוטב - הודיית הנאשם במעשים שיוחסו לו בכתב האישום, לקיחת אחריות עליהם, והגעתו להסדר טיעון בתיק הנוכחי - מהוות, כולן, שיקול מרכזי ובעל חשיבות, שייזקף לזכותו לעת גזירת הדין.",דיון והכרעה
240,ME-20-06-49705-266,"ניהול ההליך ושמיעת העדים הרבים, המנויים בכתב האישום, צפוי היה להיות משמעותי ולארוך זמן רב.",דיון והכרעה
241,ME-20-06-49705-266,"לקיחת האחריות, וההודאה בכתב האישום המתוקן - ייתרו את הצורך בשמיעת התיק.",דיון והכרעה
242,ME-20-06-49705-266,"משמעות הדבר אינה אך חסכון בזמן שיפוטי, אלא גם, ואולי בעיקר, היעדר נחיצות הבאתם לעדות, של עדים רבים, על הטרחה וקושי הנלווים לכך.",דיון והכרעה
243,ME-20-06-49705-266,"כעולה מתסקיר שירות המבחן, טיעוני הצדדים, ודברי הנאשם בפנינו - מדובר במי שנטל אחריות על מעשיו, הביע חרטה עליהם, וגילה אמפתיה כלפי משפחת המנוח והנזק שנגרם לה.",דיון והכרעה
244,ME-20-06-49705-266,"שיתוף הפעולה, המלא, יש לומר, של הנאשם, עם רשויות אכיפת החוק, אף הוא ראוי למשקל לקולא, לעת בחינת העונש.",דיון והכרעה
245,ME-20-06-49705-266,"לצד האמור, יש ליתן הדעת גם להתרשמות עורכת התסקיר, שעניינה - בקושי, ובהסתייגות המסוימת, שביטא הנאשם, בנוגע לחלקו בתוצאה הקטלנית ובמות המנוח.",דיון והכרעה
246,ME-20-06-49705-266,"את האשמה, במישור זה, הטיל הנאשם בעיקר על חברו, כאמור בתסקיר.",דיון והכרעה
247,ME-20-06-49705-266,"שיקול רלוונטי נוסף, אף כי, בהינתן התוצאה הקטלנית, משקלו אינו גבוה - קשור ברצונו של הנאשם להשתקם, ולחזור למוטב.",דיון והכרעה
248,ME-20-06-49705-266,"שירות המבחן סקר, ולו את ראשיתו, של התהליך השיקומי שהנאשם החל בתקופת מעצרו, וצפוי להמשיך בו, אך לא בא בהמלצה טיפולית בעניינו.",דיון והכרעה
249,ME-20-06-49705-266,"מפי הנאשם שמענו, על רצונו לחזור למוטב, להשתתף בקבוצות ייעודיות, ולהשתקם.",דיון והכרעה
250,ME-20-06-49705-266,"סנגורו העלה, אף הוא, טענות  ברוח זו.",דיון והכרעה
251,ME-20-06-49705-266,"לכך, כמובן, יינתן משקל מסוים לעת גזירת העונש.",דיון והכרעה
252,ME-20-06-49705-266,"שקלול הנתונים המובאים בסקירת הנסיבות שלעיל, שעניינן בנאשם ובמאפיינים האינדיבידואליים הנוגעים אליו - הביאוני לכלל דעה, כי יש למקם את עונשו מעט מעל השליש התחתון במתחם שנקבע.",דיון והכרעה
253,ME-20-06-49705-266,"למען הסדר הטוב, אוסיף, שלא מצאתי מקום לחרוג מהמתחם, לכאן או לכאן, מטעמי שיקום, או הגנה על הציבור, והדבר אף לא התבקש מפורשות על-ידי מי מהצדדים.",דיון והכרעה
254,ME-20-06-49705-266,"כך או כך, כמובן, נביע תקווה שהנאשם יפנים תוצאות ההליך ומעשיו, וינצל את הזמן שיעמוד לרשותו, כדי להתקדם ולהשתפר.",דיון והכרעה
255,ME-20-06-49705-266,"אשר לאופן הפעלת המאסר המותנה - בשל התחשבות במספר נתונים ושיקולים, החלטנו, למרות ""ברירת המחדל"" שהיא הפעלה במצטבר, להורות על ריצוי חופף של מאסר זה, עם המאסר שמושת כעת על הנאשם.",דיון והכרעה
256,ME-20-06-49705-266,"הוא היה צעיר לימים, עת בוצעו המעשים שבעטיים נגזר המאסר המותנה, והיה זה בביהמ""ש לנוער.",דיון והכרעה
257,ME-20-06-49705-266,"גזר הדין ניתן, אמנם, כשנה טרם ביצוע העבירות הנוכחיות, אולם, היה זה שנים אחדות לאחר ביצוע העבירות שם.",דיון והכרעה
258,ME-20-06-49705-266,"הנתון של קיום מאסר על תנאי נלקח בחשבון לעת קביעת המיקום במתחם העונש כעת, ויש לזכור, שתקופת המאסר הנגזרת היום היא ארוכה ומשמעותית ממילא.",דיון והכרעה
259,ME-20-06-49705-266,"לאור כל המקובץ, ולו תישמע דעתי, אציע לחבריי שנטיל על הנאשם את העונשים הבאים:",סיכום ותוצאה
260,ME-20-06-49705-266,"12 שנות מאסר לריצוי בפועל, בניכוי תקופת מעצרו בתיק זה.",סיכום ותוצאה
261,ME-20-06-49705-266,"מאסר על תנאי, למשך 12 חודשים, והתנאי שהנאשם לא יעבור את העבירה בה הורשע, או כל עבירת אלימות או נשק, מסוג פשע, תוך 3 שנים מיום שחרורו.",סיכום ותוצאה
262,ME-20-06-49705-266,"פיצוי למשפחת המנוח, שיועבר לידי האם - בסכום כולל של 150,000 ₪, שישולם ב- 10 תשלומים חודשיים, שווים ורצופים, של 15,000 ₪ כל אחד.",סיכום ותוצאה
263,ME-20-06-49705-266,מועד התשלום הראשון יהא 1.03.2022.,סיכום ותוצאה
264,ME-20-06-49705-266,השופט א. אינפלד:,"אב""ד"
265,ME-20-06-49705-266,השופט א. חזק:,"אלון אינפלד, שופט"
266,ME-20-06-49705-266,"לפיכך, הוחלט לגזור דינו של הנאשם, כאמור בחוות דעתו של כב' ס.","אריאל חזק, שופט"
267,ME-20-06-49705-266,"הנשיאה, השופט א.","אריאל חזק, שופט"
268,ME-20-06-49705-266,ואגו.,"אריאל חזק, שופט"
269,ME-20-06-49705-266,הודעה זכות הערעור לבית המשפט העליון בתוך 45 יום.,"אריאל חזק, שופט"
270,ME-20-06-49705-266,"ניתן היום,  כ""ג טבת תשפ""ב, 27 דצמבר 2021, בנוכחות הצדדים.","אריאל חזק, שופט"
271,ME-20-06-49705-266,"בעניין עריכה ושינויים במסמכי פסיקה, חקיקה ועוד באתר נבו – הקש כאן","אריאל חזק, שופט"
