,verdict,text,part
0,ME-14-12-12154-562,"חוק העונשין, תשל""ז-1977: סע'  144(ב), 340א, 380",הנאשם
1,ME-14-12-12154-562,"הנאשם הורשע על פי הודאתו, במסגרת הסדר טיעון, בכתב אישום מתוקן, בעבירות של נשיאת נשק לפי סעיף 144(ב) לחוק העונשין, תשל""ז – 1977 (להלן: ""החוק""), ירי בשטח מגורים, לפי סעיף 340א לחוק ותקיפה הגורמת חבלה ממשית, לפי סעיף 380 לחוק.",גזר דין
2,ME-14-12-12154-562,"על פי עובדות כתב האישום המתוקן, בתאריך 14.11.2014 התגלע ויכוח בין ילדים, קרובי משפחה של הנאשם, בו היה מעורב גם קטין כבן 16 (להלן: ""הקטין"").",גזר דין
3,ME-14-12-12154-562,"למחרת בבוקר, פגש הנאשם בקטין והשניים החליפו ביניהם קללות.",גזר דין
4,ME-14-12-12154-562,"בהמשך, סמוך לשעה 12:00, הגיע הנאשם ברכב סמוך לבית הקטין, עת שיחק שם הקטין  בחצר.",גזר דין
5,ME-14-12-12154-562,"במקום נכח גם ס.א, אחיו הצעיר של הקטין.",גזר דין
6,ME-14-12-12154-562,"הנאשם ירד מהרכב, התקרב לחצר, שלף אקדח שהיה עמו, והחל לירות באוויר בכוונה להפחיד את הקטין.",גזר דין
7,ME-14-12-12154-562,הקטין נסוג לחצר הבית וס.א רץ לתוך הבית.,גזר דין
8,ME-14-12-12154-562,"אביו של הקטין יצא החוצה, צעק לעבר הנאשם ואף זרק אבנים בניסיון לגרום לנאשם להפסיק את הירי, אך הנאשם המשיך לירות, בכוונה להפחיד את האב.",גזר דין
9,ME-14-12-12154-562,"בהמשך, הלך הנאשם בעקבות הקטין, שנמלט לחצר האחורית והמשיך לירות בסמוך לו.",גזר דין
10,ME-14-12-12154-562,"הנאשם הפסיק לירות, רק כשהגיעו אנשים למקום.",גזר דין
11,ME-14-12-12154-562,"בשל אירוע זה, בדרך שאינה ידועה למאשימה, נגרמה לקטין, חבלה של ממש, פצע  שטחי בעקב רגל שמאלית, שהצריך קבלת טיפול רפואי בבית החולים.",גזר דין
12,ME-14-12-12154-562,"על פי הסדר הטיעון, תוקן כתב האישום לנוסח הנ""ל.",גזר דין
13,ME-14-12-12154-562,הנאשם הודה והורשע.,גזר דין
14,ME-14-12-12154-562,הסדר הטיעון לא כלל הסכמה לעניין העונש.,גזר דין
15,ME-14-12-12154-562,לנאשם אין עבר פלילי.,גזר דין
16,ME-14-12-12154-562,"מתסקיר שירות המבחן עולה, כי הנאשם בן עשרים וארבע, רווק, בן למשפחה נורמטיבית ומתפקדת, מתגורר בבית הוריו בלקיה, ועובד כמסגר-רתך מזה שנה וחצי.",גזר דין
17,ME-14-12-12154-562,"סיים עשר שנות לימוד, ולאחריהן יצא לעבוד על מנת לעזור בפרנסת המשפחה.",גזר דין
18,ME-14-12-12154-562,"תחילה עבד בחקלאות, ובהמשך בתחום המסגרות.",גזר דין
19,ME-14-12-12154-562,הנאשם מודה ולוקח אחריות חלקית למעשיו.,גזר דין
20,ME-14-12-12154-562,"לדבריו, הוזעק למקום לאחר שנאמר לו כי בני המשפחה האחרת תוקפים את אחיו.",גזר דין
21,ME-14-12-12154-562,"הוא הגיע למקום, אסף את אחיו, ובני המשפחה האחרת רדפו אחריו עם סכינים.",גזר דין
22,ME-14-12-12154-562,"את הנשק לקח מאחד מבני משפחתו שנכח בהתקהלות, כדי להניס את התוקפים.",גזר דין
23,ME-14-12-12154-562,"עוד טען, כי בני משפחה רבים ואחרים היו מעורבים במריבה, והשפיעו עליו לפעול.",גזר דין
24,ME-14-12-12154-562,"שירות המבחן התרשם כי הנאשם נוטה לייחס התנהלותו לגורמים חיצוניים, ונוטה  לפעול לפי כללי המסורת, מבלי לבחון את ההשלכות, ועלול לחזור על כך במצבים דומים.",גזר דין
25,ME-14-12-12154-562,"בשל כך, סבר שירות המבחן, כי הנאשם אינו בשל להשתלב בטיפול ולבחון את קשייו.",גזר דין
26,ME-14-12-12154-562,"על כן לא בא בהמלצה טיפולית, והמליץ על ענישה במסגרת של עבודות שירות, לצד הטלת מאסר מותנה משמעותי ומרתיע.",גזר דין
27,ME-14-12-12154-562,"ב""כ המאשימה עתרה, לקבוע מתחם עונש הולם שבין 3 – 6 שנות מאסר, ולהשית על הנאשם עונש ברף האמצעי של המתחם, מאסר מותנה ופיצוי לנפגע העבירה.",גזר דין
28,ME-14-12-12154-562,"לטענתה, תופעת השימוש בנשק חם, שכיחה ומסוכנת, ועל בית המשפט להגיב ביד קשה בכדי למגרה.",גזר דין
29,ME-14-12-12154-562,"ב""כ הנאשם עתר לאמץ את המלצות שרות המבחן ולהסתפק בעונש מאסר לריצוי בעבודות שירות.",גזר דין
30,ME-14-12-12154-562,"הוא ביקש לשקול לקולא, את גילו הצעיר של הנאשם, אורח החיים הנורמטיבי עד לאירוע נשוא האישום, והעובדה שמדובר באירוע חד פעמי, בגינו הוא מתחרט.",גזר דין
31,ME-14-12-12154-562,"שליחתו של הנאשם אל מאחורי סורג ובריח, תהרוס את חייו, ותחשוף אותו לנורמות חיים עברייניות, אותן לא הכיר.",גזר דין
32,ME-14-12-12154-562,"עוד טען, כי מדובר בסכסוך בתוך המשפחה.",גזר דין
33,ME-14-12-12154-562,"לאחר גיבוש ההסדר, הנאשם חזר לגור באותו מתחם, והוא מצוי בקשר טוב עם הקטין, אביו ובני המשפחה.",גזר דין
34,ME-14-12-12154-562,"הנאשם הביע חרטה על מעשיו, וציין כי הקשר עם משפחת הקטין טוב.",גזר דין
35,ME-14-12-12154-562,"באותו מקרה נגזרו 12 חודשי מאסר בפועל על אדם אשר הורשע בהחזקת אקדח וכדורים, וזאת על אף נסיבות לקולא שבהם התאפיין המקרה הקונקרטי.",דיון
36,ME-14-12-12154-562,"חמורה היא אם כן עבירת החזקת הנשק, וחומרה יתרה נודעת לה מקום בו נעשה בנשק שימוש בפועל, כמו במקרה שלפנינו.",דיון
37,ME-14-12-12154-562,המערער התבקש לתת את הנשק בו החזיק לצורך ירי בחתונה.,דיון
38,ME-14-12-12154-562,לא פעם ולא פעמיים הסתיים אירוע מסוג זה בפגיעה בחפים מפשע שכל חטאם בהשתתפות בשמחה.,דיון
39,ME-14-12-12154-562,"מידת הפגיעה בערכים המוגנים, בנסיבות העניין, בינונית – גבוהה.",דיון
40,ME-14-12-12154-562,"הנאשם נשא נשק וגם עשה בו שימוש, על דרך יריות באוויר, בתוך חצר בית מגורים, ובקרבתם של קטינים, תוך שהוא רודף אחרי הקטין, אשר ברח לחצר האחורית, וממשיך לירות.",דיון
41,ME-14-12-12154-562,"בסופו של דבר, נגרמה לקטין חבלה בשל מעשי הנאשם, הגם שמקור החבלה אינו ידוע.",דיון
42,ME-14-12-12154-562,"בערעור התקבלה עמדת המדינה ביחס לקולת העונש, ונקבע, כי מדובר במתחם נמוך יתר על המידה.",דיון
43,ME-14-12-12154-562,"בית המשפט העליון עמד על חומרת עבירות הנשק, בהן טמון פוטנציאל סיכון הרסני לפגיעה בשלום הציבור וביטחונו, על החשש כי נשק המוחזק שלא כדין ישמש כר לפעילות עבריינית, העלולה להביא לפגיעה בחפים מפשע, ועל החשש מהתגלגלות כלי נשק לידיהם  של גורמים פליליים ועוינים.",דיון
44,ME-14-12-12154-562,"בנוסף, החזקת נשק בעל פוטנציאל קטילה, ללא פיקוח, טומנת בחובה סיכון, באשר המחזיק נתון תמיד לפיתוי לעשות בו שימוש.",דיון
45,ME-14-12-12154-562,"בבחינת המתחם במקרה זה, נשקלה העובדה שהנשק לא נרכש לצורך ביצוע עבירה, ובפועל, גם לא נעשה בו שימוש כנגד אזרחים.",דיון
46,ME-14-12-12154-562,"נקבע, כי במקרים דומים, נע מתחם העונש ההולם  סביב עשרים חודשי מאסר, ובכל מקרה, מדובר בעונשי מאסר לריצוי מאחורי סורג ובריח.",דיון
47,ME-14-12-12154-562,על כן נקבע מתחם עונש הולם שבין 12-36 חודשי מאסר.,דיון
48,ME-14-12-12154-562,"יחד עם זאת , נוכח פוטנציאל השיקום של המשיב, הותיר בית המשפט העליון את העונש על כנו.",דיון
49,ME-14-12-12154-562,"בשים לב לנסיבות העבירה, אשר כוללות, הן החזקת נשק ונשיאתו, הן שימוש בו, באזור מגורים מול קטינים, תוך רדיפתם והפחדתם ותוך גרימת נזק לקטין, אני קובעת מתחם עונש הולם,  בין 10-24 חודשי מאסר.",דיון
50,ME-14-12-12154-562,"ברף על המתחם הבאתי בחשבון את עברו הנקי של הנאשם, הודייתו והחיסכון בזמן שיפוטי יקר.",דיון
51,ME-14-12-12154-562,"מאידך, איני יכולה להתעלם מהתרשמות שירות המבחן, בכל הנוגע למסוכנותו העתידית, כמפורט לעיל.",דיון
52,ME-14-12-12154-562,"עם זאת, בשל העובדה כי מדובר בהרשעה ראשונה ומאסר ראשון, אני מקווה כי ההליך ותוצאותיו ישמשו גורם הרתעה לנאשם, שלא לחזור על מעשיו.",דיון
53,ME-14-12-12154-562,אשר על כן אני גוזרת על הנאשם את העונשים הבאים:,דיון
54,ME-14-12-12154-562,"מאסר בפועל למשך עשרה חודשים, בניכוי תקופת המעצר (30.11.14 - 9.1.15).",דיון
55,ME-14-12-12154-562,"שישה חודשי מאסר על תנאי, שלא יעבור תוך 3 שנים מיום שחרורו מהמאסר, עבירה בה הורשע בתיק זה.",דיון
56,ME-14-12-12154-562,"נוכח הסולחה שנערכה בין הצדדים, לא מצאתי לנכון להשית פיצוי כספי נוסף.",דיון
57,ME-14-12-12154-562,זכות ערעור תוך 45 יום לבית המשפט העליון.,דיון
58,ME-14-12-12154-562,"ניתן והודע היום,  י""ח אדר ב' תשע""ו, 28 מרץ 2016, בנוכחות הצדדים.",דיון
