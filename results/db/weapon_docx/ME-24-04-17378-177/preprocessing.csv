,verdict,text,part
0,ME-24-04-17378-177,"ע""י ב""כ עוה""ד עו""ד מירב בר",מדינת ישראל
1,ME-24-04-17378-177,בשיר יונס (עצור בפיקוח),הנאשם
2,ME-24-04-17378-177,"ע""י ב""כ עוה""ד חנא בולוס",הנאשם
3,ME-24-04-17378-177,"חוק העונשין, תשל""ז-1977: סע'  144, 144(ב), 144 (ז), 275",הנאשם
4,ME-24-04-17378-177,"הנאשם הורשע על פי הודאתו, במסגרת הסדר טיעון, בכתב אישום מתוקן, בעבירה של נשיאת נשק, לפי סעיף 144(ב) רישא לחוק העונשין, תשל""ז-1977 (להלן: חוק העונשין), ובעבירה של הפרעה לשוטר לפי סעיף 275 לחוק העונשין.",ההרשעה
5,ME-24-04-17378-177,"ביום 25.03.2024, בשעה 00:44, עת שהה הנאשם באזור ביתו, בכפר ג'ידידיה, בעודו נושא על גופו אקדח מסוג Glock (להלן האקדח), הטעון במחסנית עם 15 כדורים, כשהאקדח עטוף במגבת מתחת לחולצתו, הבחין בשוטרי משטרת ישראל שהגיעו לכיוון הבית.",ההרשעה
6,ME-24-04-17378-177,"בהמשך לכך, ברח הנאשם מהשוטרים כשהוא נושא את האקדח, המחסנית והכדורים, וזאת בכוונה להפריע להם כשהם מבצעים את תפקידם או להכשילם.",ההרשעה
7,ME-24-04-17378-177,"הנאשם קפץ מהגדר המקיפה את הבית ונעצר לאחר מרדף קצר של כמה מטרים, כשהאקדח עם המחסנית והכדורים על גופו.",ההרשעה
8,ME-24-04-17378-177,"בטיעוניה לעונש, ב""כ המאשימה עמדה בהרחבה על הערכים המוגנים בעבירה של נשיאת נשק.",טיעוני הצדדים לעונש
9,ME-24-04-17378-177,"עוד עמדה ב""כ המאשימה על פסיקתו העדכנית של בית המשפט העליון, אשר ראתה להחמיר בגין עבירות נשק, תוך קביעת מתחם ענישה הנע בין 30-42 חודשי מאסר לצד עונשים נלווים, בגין העבירה בה הורשע הנאשם.",טיעוני הצדדים לעונש
10,ME-24-04-17378-177,"באשר לנסיבות העבירה, ציינה התובעת כי הנאשם הוא המעורב היחיד בעבירה.",טיעוני הצדדים לעונש
11,ME-24-04-17378-177,"הוא לקח את החוק לידיים, רכש נשק ואף נשא אותו גם מחוץ לביתו , כשזה מכיל מחסנית וכדורים.",טיעוני הצדדים לעונש
12,ME-24-04-17378-177,התובעת הדגישה את הנזק החברתי כתוצאה ממעשיו של הנאשם וכן את הפרעתו לשוטרים כמתואר.,טיעוני הצדדים לעונש
13,ME-24-04-17378-177,"התובעת הוסיפה כי אמנם לא נגרם נזק פיזי כתוצאה ממעשי הנאשם, אך אין ספק כי פוטנציאל הנזק הגלום במעשיו היה גבוה מאוד, במיוחד בהתחשב בגל ההולך וגובר של מקרי רצח המבוצעים באמצעות נשק חם.",טיעוני הצדדים לעונש
14,ME-24-04-17378-177,עוד עמדה התובעת על העובדה כי הנאשם החזיק את הנשק על רקע סכסוך שבסיסו כלכלי.,טיעוני הצדדים לעונש
15,ME-24-04-17378-177,"בנסיבות אלה, לדעתה, אין להתחשב בטענה ל""הגנה עצמית"" כנסיבה מקלה.",טיעוני הצדדים לעונש
16,ME-24-04-17378-177,"יתרה מזו, סברה התובעת כי יש לתת משקל מוגבל לתלונות שהוגשו על ידי הנאשם בגין ירי שבוצע לעבר ביתו ובני משפחתו, כאשר במקביל אליהן הוא פעל בניגוד לחוק, רכש נשק ואף התעלם מגורמי החוק שעה שברח מפני השוטרים.",טיעוני הצדדים לעונש
17,ME-24-04-17378-177,"התובעת הוסיפה כי יש לדחות טענה של ""הגנה עצמית"", דווקא בגלל העובדה שהנאשם פנה לרשויות החוק, עובדה המבהירה כי הוא ידע מהי הדרך הנכונה לפעול לישוב סכסוכים, והבין את הפסול שבלקיחת החוק לידיו.",טיעוני הצדדים לעונש
18,ME-24-04-17378-177,"בהמשך דבריה, התייחסה התובעת לתסקיר העונש שהוכן בעניינו של הנאשם ובו המלצה להסתפק בעונש על דרך עבודות שירות.",טיעוני הצדדים לעונש
19,ME-24-04-17378-177,"דעת התובעת הייתה כי מתקיים פער בין המתואר בגוף התסקיר לגבי השלב הראשוני בו מצוי הנאשם בתהליך השיקום, לבין ההמלצה האמורה.",טיעוני הצדדים לעונש
20,ME-24-04-17378-177,"התובעת הפנתה להערכה הקיימת בתסקיר, לפיה בשלב הטיפולי בו מצוי הנאשם בפניו עוד דרך ארוכה עד לכדי שיקום.",טיעוני הצדדים לעונש
21,ME-24-04-17378-177,"כמו כן, ציינה התובעת את הערכת התסקיר לפיה לא ניתן לשלול סיכון להישנות עבירות בעתיד.",טיעוני הצדדים לעונש
22,ME-24-04-17378-177,"בנוסף, עמדה התובעת על ההלכה כי שיקולי שיקום אינה חזות הכל.",טיעוני הצדדים לעונש
23,ME-24-04-17378-177,"לטעמה, מגמת ההחמרה בענישה וכן תיקון סעיף 140 לחוק העונשין, אשר קבע עונשי מינימום, אינם מתיישבות עם המלצת התסקיר ומצדיקות להטיל על הנאשם עונש מאסר ממשי.",טיעוני הצדדים לעונש
24,ME-24-04-17378-177,"בהתאם לאמור, עתרה התובעת לקביעת מתחם עונש הולם שיעמוד על 30-54 חודשי מאסר בפועל.",טיעוני הצדדים לעונש
25,ME-24-04-17378-177,"בשים לב להודאת הנאשם ולהעדר עבר פלילי, ביקשה התובעת להטיל על הנאשם עונש מאסר בפועל ברף הנמוך של המתחם, אליו יצורפו מאסר מותנה ארוך ומשמעותי וקנס.",טיעוני הצדדים לעונש
26,ME-24-04-17378-177,"לבסוף, ביקשה התובעת לחלט את האקדח.",טיעוני הצדדים לעונש
27,ME-24-04-17378-177,"במסגרת הראיות לעונש הגיש ב""כ הנאשם אישור רפואי, לפיו נשברה ידו והושמה בגבס ביום מעצרו.",טיעוני הצדדים לעונש
28,ME-24-04-17378-177,"בנוסף, הוגש אישור מטעם ראש המועצה המקומית ג'דידה-מכר, לפיו נערכה סולחה בין משפחתו של הנאשם לבין משפחה אחרת.",טיעוני הצדדים לעונש
29,ME-24-04-17378-177,"לבסוף, הוגשו אישורים בדבר הגשת תלונות מיוני 2023, אוקטובר 2023, מרץ 2024 ואפריל 2024.",טיעוני הצדדים לעונש
30,ME-24-04-17378-177,כל התלונות נגעו לירי בנשק חם והצתה שכוונו כלפי הנאשם ובני משפחתו.,טיעוני הצדדים לעונש
31,ME-24-04-17378-177,"בטיעוניו לעונש, ב""כ הנאשם טען כי הנאשם החזיק בנשק לצורך הרתעה והגנה.",טיעוני הצדדים לעונש
32,ME-24-04-17378-177,"לדבריו, ברקע הדברים מציאות קשה בה, עובר לביצוע העבירה, היו 11 מקרי ירי לעבר ביתו של הנאשם וקליעים חדרו בכל הבית.",טיעוני הצדדים לעונש
33,ME-24-04-17378-177,"עוד ציין הסנגור כי הנאשם ובני משפחתו הגישו תלונות למשטרה, אך היא לא הצליחה לתפוס את היורה.",טיעוני הצדדים לעונש
34,ME-24-04-17378-177,"לבסוף, נטען כי אביו של הנאשם נפצע מהירי ונאלץ לקבל טיפול רפואי.",טיעוני הצדדים לעונש
35,ME-24-04-17378-177,"לאור האמור, הסנגור ביקש להתחשב בעובדה כי מטרת ההחזקה הייתה לקדם את פני הרעה ולא כדי לבצע רעה.",טיעוני הצדדים לעונש
36,ME-24-04-17378-177,"על כך הוסיף הסנגור כי אומנם הנאשם הורשע כדין בעבירה של נשיאת נשק, ברם במהותם מעשיו מהווים עבירה של החזקת נשק.",טיעוני הצדדים לעונש
37,ME-24-04-17378-177,"הנאשם החזיק בנשק בביתו ולולא היה בורח מפני השוטרים, הוא היה מורשע בעבירת החזקה בלבד כאמור.",טיעוני הצדדים לעונש
38,ME-24-04-17378-177,"לטענת הסנגור, במקרה שכזה, כאשר נשיאת הנשק קרובה מאד לעבירת החזקת נשק, ניתן להסתפק בעונש שנגזר בגין עבירה אחרונה זו.",טיעוני הצדדים לעונש
39,ME-24-04-17378-177,הסנגור טען עוד כי הנאשם קיבל אחריות על מעשיו ומבין את הצורך בענישתו.,טיעוני הצדדים לעונש
40,ME-24-04-17378-177,"עם זאת, יש למקם את עונשו בתחתית הסולם העונשי, בשל  הפגיעה המועטה בערך המוגן, המטרה לשמה הוחזק הנשק ולאור המלצת שירות המבחן.",טיעוני הצדדים לעונש
41,ME-24-04-17378-177,"בנוסף, עמד הסנגור על העובדה כי מרשו שהה במעצר ממשי משך כחודשיים וכשבעה חודשים נוספים במעצר באיזוק אלקטרוני.",טיעוני הצדדים לעונש
42,ME-24-04-17378-177,"עוד צוין כי עברו נקי, יש לו משפחה נורמטיבית, אחיו ואחיותיו משכילים ואף הוא למד ועובד.",טיעוני הצדדים לעונש
43,ME-24-04-17378-177,"עוד טען הסנגור כי הנאשם מאורס והיה אמור להתחתן, אך מעצרו שיבש את תכניות החתונה.",טיעוני הצדדים לעונש
44,ME-24-04-17378-177,"מעבר לכך נגרם לנאשם ולמשפחתו נזק הכלכלי כבד, בגלל הגבלת תנועותיו בעת מעצרו.",טיעוני הצדדים לעונש
45,ME-24-04-17378-177,"בנוסף, ביקש הסנגור להתחשב בכך שידו של הנאשם נשברה בעת שברח מהשוטרים.",טיעוני הצדדים לעונש
46,ME-24-04-17378-177,הסנגור הוסיף והתייחס לעובדה כי הנשק שהוחזק הוא אקדח ולא תת מקלע או נשק התקפי.,טיעוני הצדדים לעונש
47,ME-24-04-17378-177,"לדבריו, תקופת האחיזה בנשק הייתה קצרה.",טיעוני הצדדים לעונש
48,ME-24-04-17378-177,"לאור כלל הנסיבות האמורות, הסנגור סבר כי מתחם העונש הראוי נע בין מספר חודשי מאסר לריצוי בעבודות שירות ועד 18 חודשי מאסר בפועל.",טיעוני הצדדים לעונש
49,ME-24-04-17378-177,"לטענתו, יש להשית על הנאשם עונש בתחתית המתחם,  שירוצה בעבודות שירות.",טיעוני הצדדים לעונש
50,ME-24-04-17378-177,"בתמיכה לעמדתו, הגיש הסנגור מספר פסקי דין.",טיעוני הצדדים לעונש
51,ME-24-04-17378-177,הנאשם בדברו האחרון ציין כי טעה וכי הוא מוכן להשלים עם העונש על מעשיו.,טיעוני הצדדים לעונש
52,ME-24-04-17378-177,"לדבריו, פעל מתוך מצוקה, עקב ירי לעבר ביתו ופגיעה באביו, כאשר תחושתו הייתה שאין ביכולתו להושיע.",טיעוני הצדדים לעונש
53,ME-24-04-17378-177,"בנוסף, ציין כי לפני המקרה חי חיים נורמטיביים ואמור היה להתחתן.",טיעוני הצדדים לעונש
54,ME-24-04-17378-177,"כאמור, בעניינו של הנאשם נערך תסקיר לעניין העונש.",תסקיר שירות המבחן 
55,ME-24-04-17378-177,"בתסקיר, עמדה קצינת המבחן על מאפייניהם האישיים של הנאשם ובני משפחתו, כאשר צוין כי אינם מעורבים בפלילים ומתקיימת ביניהם מערכת יחסים חמה וקרובה, המהווה עבור הנאשם מקור תמיכה משמעותי.",תסקיר שירות המבחן 
56,ME-24-04-17378-177,"הנאשם ביטא בפני קצינת המבחן תחושות של צער ואשמה על הנזקים הרגשיים לבני משפחתו, שגרם במעשיו ובמעצרו.",תסקיר שירות המבחן 
57,ME-24-04-17378-177,"בנוסף, ציינה קצינת המבחן כי הנאשם הבין שיכול היה לפעול בדרכים אחרות, וכי פעל מבלי לחשוב על השלכות מעשיו.",תסקיר שירות המבחן 
58,ME-24-04-17378-177,"עוד ציין בפניה כי במהלך מעצרו נעשתה סולחה בין משפחתו למשפחה עמה התקיים סכסוך, וכעת המצב יותר רגוע.",תסקיר שירות המבחן 
59,ME-24-04-17378-177,"קצינת המבחן פירטה את דבריו של הנאשם, לפיהם בארבע השנים האחרונות הוא מצוי מערכת יחסים זוגית עם סטודנטית לסיעוד, וכי בסיום ההליך המשפטי עתיד להינשא לה.",תסקיר שירות המבחן 
60,ME-24-04-17378-177,קצינת המבחן התייחסה עוד להליכים שהתקיימו בעניינו של הנאשם במסגרת צו הפיקוח שהוטל עליו.,תסקיר שירות המבחן 
61,ME-24-04-17378-177,"תואר כי הנאשם לקח חלק פעיל בקבוצה לעצורי בית, היה קשוב, שיתף בקשייו, נמצא  בתהליך התבוננות ראשונית על בחירותיו הכושלות, ואף הצליח לזהות באופן ראשוני מצבי סיכון ולהיתרם מהתהליך הטיפולי.",תסקיר שירות המבחן 
62,ME-24-04-17378-177,"באשר להערכת הסיכון, התרשמה קצינת המבחן מקיומו של פער בין אורח החיים התקין שניהל הנאשם, לבין חומרת העבירות אותן ביצע.",תסקיר שירות המבחן 
63,ME-24-04-17378-177,"עוד התרשמה קצינת המבחן מיכולתו של הנאשם לקחת אחריות מלאה על מעשיו, להכיר בפסול שבהתנהלותו, ובנזקים שהיו עלולים להיגרם ממעשיו.",תסקיר שירות המבחן 
64,ME-24-04-17378-177,"בנוסף, ציינה כי ההליך המשפטי הנוכחי מהווה גורם הרתעה משמעותי למניעת הישנות עבירות דומות בעתיד.",תסקיר שירות המבחן 
65,ME-24-04-17378-177,"ממכלול השיקולים ציינה קצינת המבחן כי לא ניתן לשלול סיכון להישנות עבירות בעתיד, אך היא מעריכה כי שילובו של הנאשם בטיפול עשוי להפחית מרמת הסיכון.",תסקיר שירות המבחן 
66,ME-24-04-17378-177,"לאור האמור, לאחר התלבטות רבה, הומלץ להטיל על הנאשם צו מבחן למשך 12 חודשים, לצד מאסר בעבודות שירות, כאשר במהלך הצו ישולב הנאשם בטיפול במסגרת שירות המבחן.",תסקיר שירות המבחן 
67,ME-24-04-17378-177,"לצד האמור, עבירת הפרעה לשוטר מגלמת פגיעה בערכים המוגנים הנוגעים לשלטון החוק ולסדר הציבורי.",הערכים המוגנים
68,ME-24-04-17378-177,הנאשם הורשע כאמור בעבירה של נשיאת נשק.,נסיבות הקשורות בביצוע העבירות
69,ME-24-04-17378-177,"ואכן משנשא את הנשק על גופו כמתואר בכתב האישום, ביצע הנאשם את העבירה האמורה.",נסיבות הקשורות בביצוע העבירות
70,ME-24-04-17378-177,"עם זאת, הצדק עם הסנגור כי בנסיבות המיוחדות של מקרה זה, קרובה העבירה לעבירת החזקת נשק.",נסיבות הקשורות בביצוע העבירות
71,ME-24-04-17378-177,"מכתב האישום ניתן ללמוד כי הנאשם נשא את הנשק במתחם ביתו, ורק כאשר הבחין בשוטרים החל בורח וקפץ מעל הגדר המקיפה את הבית.",נסיבות הקשורות בביצוע העבירות
72,ME-24-04-17378-177,"סוג הנשק שנישא, במקרה דנן אקדח, אף הוא מהווה נסיבה משמעותית לעונש.",נסיבות הקשורות בביצוע העבירות
73,ME-24-04-17378-177,"בדומה, יש להתחשב במידה מסוימת בכך שנסיבות הגעת הנשק לידיו של הנאשם וכן אורך ההחזקה בו אינן ידועות.",נסיבות הקשורות בביצוע העבירות
74,ME-24-04-17378-177,"עוד יש להתחשב בעובדה כי האקדח היה טעון במחסנית עם כדורים, אך גם עטוף במגבת, כך שהוא היה מוכן לשימוש, אך לא לשימוש מידי.",נסיבות הקשורות בביצוע העבירות
75,ME-24-04-17378-177,הצדדים ייחדו חלק משמעותי בטיעוניהם לתכלית לשמה הוחזק ונישא הנשק.,נסיבות הקשורות בביצוע העבירות
76,ME-24-04-17378-177,אין ספק כי תכלית זו צריכה להילקח בחשבון בעת גזירת העונש.,נסיבות הקשורות בביצוע העבירות
77,ME-24-04-17378-177,"עם זאת, יש להעניק לנסיבה האמורה משקל מוגבל.",נסיבות הקשורות בביצוע העבירות
78,ME-24-04-17378-177,"ואכן, לצד ההבנה של המצוקה בה היו נתונים הנאשם ובני משפחתו עקב הירי הבלתי פוסק לעבר ביתם, וכן תחושת חוסר האונים מהתמשכות ביצוע הירי גם לאחר שהוגשו תלונות בעניין, אין להשלים עם עשיית דין עצמית.",נסיבות הקשורות בביצוע העבירות
79,ME-24-04-17378-177,"זאת, במיוחד בנסיבות הכלליות השוררות בחברה הערבית במדינת ישראל בעת הזו.",נסיבות הקשורות בביצוע העבירות
80,ME-24-04-17378-177,"ואכן, לטעמי, הצורך במלחמה שערה נגד תופעת החזקת הנשק הבלתי חוקית אינו מתיישב עם תפיסה סלחנית כלפי התופעה כולה, תהא מטרת החזקת הנשק אשר תהא.",נסיבות הקשורות בביצוע העבירות
81,ME-24-04-17378-177,"זאת ועוד, צמצום תופעת החזקת הנשק הבלתי חוקית והשימוש בו הפושה בחברה הערבית כאמור, אינו מתיישב עם עידוד עשיית דין עצמית באמצעות אותו נשק ואף לא עם השלמה לכך.",נסיבות הקשורות בביצוע העבירות
82,ME-24-04-17378-177,"על כן, התחשבות מופרזת לקולא במניע הגנתי עלולה לחתור תחת השגת התכלית ההרתעתית של הענישה.",נסיבות הקשורות בביצוע העבירות
83,ME-24-04-17378-177,"על כך יש להוסיף כי מעבר לפוטנציאל הנזק הישיר הטמון בהחזקת נשק בלתי חוקית ובשימוש בו, נדרשים אנו לתת דעתנו להשפעות החברתיות הרוחביות וההרסניות, הנגרמות מהתפשטות תופעת החזקת הנשק הלא חוקי.",נסיבות הקשורות בביצוע העבירות
84,ME-24-04-17378-177,"זו מייצרת אווירה ציבורית בה ""כל דאלים גבר"", בעקבותיה נדחק מקומם של גורמי האכיפה והביטחון, ונוצרת ""תרבות"" כללית אלימה ועבריינית, הרואה בחיוב החזקת נשק ושימוש בו.",נסיבות הקשורות בביצוע העבירות
85,ME-24-04-17378-177,"לצד האמור, יש לזכור כי הנאשם לא עשה שימוש בנשק.",נסיבות הקשורות בביצוע העבירות
86,ME-24-04-17378-177,"נסיבה זו ראויה להתחשבות, אך זאת באופן מוגבל, מאחר שנכונותו של הנאשם לעשות שימוש בנשק מלמדת על פוטנציאל הסיכון שהתלווה לביצוע העבירה.",נסיבות הקשורות בביצוע העבירות
87,ME-24-04-17378-177,"בדומה, יש לתת משקל מסוים לעובדה כי נערכה סולחה, אשר יש להניח כי מפחיתה את המסוכנות.",נסיבות הקשורות בביצוע העבירות
88,ME-24-04-17378-177,"לבסוף, תפיסת הנשק מצמצמת את פוטנציאל הנזק העתידי, ומהווה נסיבה העומדת לזכות הנאשם, גם אם לא נוצרה בעתיו.",נסיבות הקשורות בביצוע העבירות
89,ME-24-04-17378-177,ראוי לציין עוד כי בצידה של עבירת נשיאת נשק ביצע הנאשם עבירה של הפרעה לשוטר.,נסיבות הקשורות בביצוע העבירות
90,ME-24-04-17378-177,"ניסיונו של הנאשם לחמוק מהשוטרים מוסיף למעשיו נופך חומרה, כאשר רק מעצרו על ידו השוטרים הביא להפסקת הניסיון האמור.",נסיבות הקשורות בביצוע העבירות
91,ME-24-04-17378-177,כאמור הנאשם הורשע בשתי עבירות.,הענישה הנוהגת והמתחם ההולם
92,ME-24-04-17378-177,"ברם, לנוכח השתלבותן של העבירות בהיבט הזמן, המקום והמהות, יש לקבוע לגביהן מתחם ענישה אחד.",הענישה הנוהגת והמתחם ההולם
93,ME-24-04-17378-177,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק [...] ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת 'ייבוש הביצה' המשמשת ערש לגידולן של תופעות אלה.",הענישה הנוהגת והמתחם ההולם
94,ME-24-04-17378-177,"(עניין סובח הנ""ל).",הענישה הנוהגת והמתחם ההולם
95,ME-24-04-17378-177,"באותו עניין החמיר בית המשפט בעונשו של הנאשם, מבלי למצות את הדין, וגזר עליו 28 חודשי מאסר בפועל.",הענישה הנוהגת והמתחם ההולם
96,ME-24-04-17378-177,"עם זאת, ענייננו נבדל מעניין פלוני הנ""ל במספר נסיבות מקלות.",הענישה הנוהגת והמתחם ההולם
97,ME-24-04-17378-177,"ראשית, העובדה כי בעניין פלוני הנאשם נשא את האקדח על גופו, כשהוא נוסע ברכב.",הענישה הנוהגת והמתחם ההולם
98,ME-24-04-17378-177,"בעניין פלוני בית המשפט הדגיש את נשיאת הנשק במרחב הציבורי, כאשר במקרה דנן נשיאת הנשק הייתה בסמיכות לבית.",הענישה הנוהגת והמתחם ההולם
99,ME-24-04-17378-177,"שנית, בשים לב לעובדה כי בפלוני דובר בתושב ג'נין, אשר שהה בישראל ללא היתר, כאשר תכלית נשיאת הנשק על ידו לא הובהרה.",הענישה הנוהגת והמתחם ההולם
100,ME-24-04-17378-177,"בדומה, מגמת ההחמרה העונשית עליה עמדנו, צריכה להביא למסקנה כי הפסיקה אליה הפנה הסנגור אינה יכולה לשמש אמת מידה עונשית ראויה, בשל הזמן הרב שחלף מאז ניתנו פסקי הדין אליהם הפנה.",הענישה הנוהגת והמתחם ההולם
101,ME-24-04-17378-177,"עם זאת, גם בעת האחרונה ניתן למצוא לא מעט פסקי דין בהם בית המשפט נמנע מהטיית הכף לצד החומרה באופן מוחלט והיה נכון להסתפק בעונשי מאסר משמעותיים, אך מדודים.",הענישה הנוהגת והמתחם ההולם
102,ME-24-04-17378-177,"כל זאת, כאשר בהתאם לסעיף 144 (ז) לחוק העונשין, העונש המזערי לעבירת נשיאת נשק עומד על 30 חודשי מאסר.",הענישה הנוהגת והמתחם ההולם
103,ME-24-04-17378-177,עוד יצוין כי בצידה של עבירת הפרעה לשוטר נקבע עונש מרבי של שלוש שנות מאסר בפועל.,הענישה הנוהגת והמתחם ההולם
104,ME-24-04-17378-177,"על רקע כלל האמור, לנוכח הערכים המוגנים עליהם עמדנו, מהות העבירות ונסיבותיהן וכן לאור מדיניות הענישה, הגעתי למסקנה כי במקרה דנן יש לקבוע מתחם עונשי העומד על 14-42 חודשי מאסר לריצוי בפועל.",הענישה הנוהגת והמתחם ההולם
105,ME-24-04-17378-177,לזכותו של הנאשם עומדות נסיבות רבות שאינן קשורות בביצוע העבירות.,נסיבות שאינן קשורות בעבירה
106,ME-24-04-17378-177,"ראשית, העובדה כי הנאשם צעיר כבן 28, אשר זו מעידתו הראשונה.",נסיבות שאינן קשורות בעבירה
107,ME-24-04-17378-177,"בעניין זה, יש אף להתחשב בעובדה כי עד למעצרו היה הנאשם אדם נורמטיבי לחלוטין.",נסיבות שאינן קשורות בעבירה
108,ME-24-04-17378-177,הוא השתלב באופן סדור מבחינה תעסוקתית ועמד להתחתן.,נסיבות שאינן קשורות בעבירה
109,ME-24-04-17378-177,עוד עולה מהתסקיר כי הנאשם שייך למשפחה נורמטיבית.,נסיבות שאינן קשורות בעבירה
110,ME-24-04-17378-177,"על רקע זה, יש לתת משקל לא מבוטל להערכת התסקיר כי סיכויי השיקום בעניינו של הנאשם טובים וכי קיימים סימנים רבים לכך שהוא הפנים את הפסול שבמעשיו ומגמתו להתרחק מעבריינות חוזרת.",נסיבות שאינן קשורות בעבירה
111,ME-24-04-17378-177,"כמו כן, יש להתחשב בהודאתו בביצוע העבירות, לאחר שתוקן כתב האישום.",נסיבות שאינן קשורות בעבירה
112,ME-24-04-17378-177,גם בכך יש כדי ללמוד על קבלת אחריות מצד הנאשם.,נסיבות שאינן קשורות בעבירה
113,ME-24-04-17378-177,"הנאשם צירף מחשבה טובה למעשה כאשר לא רק הצהיר על מוטיבציה להשתלב בטיפול, אלא אף הצטרף לקבוצה טיפולית לעצורי בית, כאשר הוערך כי ביכולתו להיתרם מתכנים טיפוליים העשויים להפחית את רמת הסיכון.",נסיבות שאינן קשורות בעבירה
114,ME-24-04-17378-177,"עם זאת, תמים דעים אני עם התובעת שהליכי השיקום של הנאשם נמצאים רק בראשיתם, כעולה מהתסקיר.",נסיבות שאינן קשורות בעבירה
115,ME-24-04-17378-177,"מעבר לכך, מצאתי להתחשב במידת מה בנזק שנגרם לנאשם ולבני משפחתו עקב מעצרו, הן במישור האישי, כשתוכניות הנאשם להתחתן נדחו, והן במישור הכלכלי.",נסיבות שאינן קשורות בעבירה
116,ME-24-04-17378-177,"לבסוף, יש מקום להתחשב בדברי החרטה אותם הביע הנאשם בפניי, המשתלבים עם הערכת התסקיר.",נסיבות שאינן קשורות בעבירה
117,ME-24-04-17378-177,"כפי שהובהר עד כה, במקרה דנן עומדים אלה מול אלה באופן מובהק שיקולים לקולא ולחומרה.",העונש הראוי במקרה זה
118,ME-24-04-17378-177,"מחד גיסא, שיקולי גמול, הרתעת היחיד והרבים מצדיקים הטלת עונש מאסר בפועל ממושך, בהתאם למגמה הברורה של הפסיקה.",העונש הראוי במקרה זה
119,ME-24-04-17378-177,"מאידך גיסא, במקרה דנן עומדות לזכות הנאשם נסיבות מקלות משמעותיות ואף אינטרס שיקומי, הנלמד מנסיבות הנאשם והנתמך בתסקיר המבחן.",העונש הראוי במקרה זה
120,ME-24-04-17378-177,"בנוסף, יש להתחשב במידה מסוימת בקרבת מאפייני העבירה, בנסיבותיה, לעבירת החזקת נשק, גם אם כאמור התקיימו ללא ספק יסודות עבירת נשיאת נשק.",העונש הראוי במקרה זה
121,ME-24-04-17378-177,"על רקע השיקולים האמורים, כפי שפורטו, ובשים לב לטיעוני הצדדים, מגיע אני למסקנה כי יש מקום להקל במקצת בדינו של הנאשם, אך זאת מבלי לקבל באופן מלא את המלצת שירות המבחן.",העונש הראוי במקרה זה
122,ME-24-04-17378-177,"זאת, מאחר שלדעתי זו מפריזה במשקל אותו היא מעניקה לשיקולי השיקום, וממעיטה מיתר שיקולי הענישה הראויים להישקל.",העונש הראוי במקרה זה
123,ME-24-04-17378-177,"על רקע האמור, ראוי להזכיר בענייננו את קביעותיו של בית המשפט העליון בעניין פלוני:",העונש הראוי במקרה זה
124,ME-24-04-17378-177,"לצד קביעה זו, יש להביא בחשבון את מעצרו הממשי של הנאשם ואף את התקופה הלא קצרה בה שהה באיזוק אלקטרוני (כשבעה חודשים).",העונש הראוי במקרה זה
125,ME-24-04-17378-177,"אומנם מעצר זה פגיעתו פחותה ממעצר ממשי, אולם יש בו עדיין פגיעה לא מבוטלת בנאשם, ועל כן ראוי הוא כי יילקח בחשבון.",העונש הראוי במקרה זה
126,ME-24-04-17378-177,"על יסוד האמור, אני מוצא למקם את עונשו ברף הנמוך של המתחם שנקבע, אך לא לסטות ממתחם זה.",העונש הראוי במקרה זה
127,ME-24-04-17378-177,"בנוסף , תוזן ההקלה המסוימת בעונש המאסר בפועל במאסר מותנה ובקנס משמעותיים.",העונש הראוי במקרה זה
128,ME-24-04-17378-177,"העולה מדברנו עד כה, כי הנאשם, צעיר ללא עבר פלילי וללא דפוסים עברייניים, עירב עצמו בביצוע עבירות של נשיאת נשק והפרעה לשוטר במילוי תפקידו, עת נשא שלא כדין אקדח עם מחסנית וכדורים באזור ביתו.",סוף דבר
129,ME-24-04-17378-177,הנאשם ניסה להימלט מפני השוטרים שהיו במקום עד שנתפס.,סוף דבר
130,ME-24-04-17378-177,"בשים לב לכלל שיקולי הענישה עליהם עמדתי עד כה, הן לחומרה והן לקולא, ואף להמלצת שירות המבחן, הנני גוזר על הנאשם את העונשים הבאים:",סוף דבר
131,ME-24-04-17378-177,"14 חודשי מאסר לריצוי בפועל, מתוכם תנוכה התקופה בה היה הנאשם במעצר ממשי החל מיום 25.03.2024 ועד ליום 15.05.2024.",סוף דבר
132,ME-24-04-17378-177,"הנאשם יתייצב לשאת את עונש המאסר בפועל ביום 02.03.2025 עד השעה 10:00 בימ""ר קישון או במקום אחר על פי החלטת שירות בתי הסוהר, כשברשותו תעודת זהות או דרכון.",סוף דבר
133,ME-24-04-17378-177,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, בטלפונים: 074-7831077 או 074-7831078.",סוף דבר
134,ME-24-04-17378-177,"16 חודשי מאסר מותנים והתנאי הוא כי במשך 3 שנים מיום שחרורו ממאסר לא יעבור הנאשם עבירה לפי סעיפים 144(א) או (ב) או (ב2) לחוק העונשין תשל""ז-1977 או ניסיון לעבור אחת העבירות האמורות.",סוף דבר
135,ME-24-04-17378-177,"3 חודשי מאסר מותנים והתנאי הוא כי במשך 3 שנים מיום שחרורו ממאסר לא יעבור הנאשם עבירה לפי סעיף 275 לחוק העונשין, תשל""ז-1977.",סוף דבר
136,ME-24-04-17378-177,"קנס בסך 10,000 ₪ שישולם עד ליום שחרורו ממאסר.",סוף דבר
137,ME-24-04-17378-177,לא ישלם הנאשם קנס זה יאסר לתקופה נוספת של 4 חודשים.,סוף דבר
138,ME-24-04-17378-177,"תשומת לב הנאשם שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מיום מתן גזר הדין וזאת באחת מהדרכים הבאות:",סוף דבר
139,ME-24-04-17378-177,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,סוף דבר
140,ME-24-04-17378-177,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
141,ME-24-04-17378-177,"אמליץ כי בתקופת מאסרו ישולב הנאשם בתוכנית שיקומית במסגרת שב""ס.",סוף דבר
142,ME-24-04-17378-177,"אני מורה על חילוט האקדח, המחסנית והכדורים שנתפסו בתיק זה לטובת משטרת ישראל או להשמדה.",סוף דבר
143,ME-24-04-17378-177,5129371זכות ערעור לבית המשפט העליון תוך 45 ימים מהיום.,סוף דבר
144,ME-24-04-17378-177,"ניתן היום,  כ""ח טבת תשפ""ה, 28 ינואר 2025, בפומבי ובמעמד הצדדים.",סוף דבר
