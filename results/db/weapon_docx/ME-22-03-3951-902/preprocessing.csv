,verdict,text,part
0,ME-22-03-3951-902,חמיס אבו נאב ת.ז.,הנאשם
1,ME-22-03-3951-902,xxxxxxxxx,הנאשם
2,ME-22-03-3951-902,"חוק העונשין, תשל""ז-1977: סע'  29, 144(ב), 244",הנאשם
3,ME-22-03-3951-902,העבירות בהן הורשע הנאשם,גזר דין
4,ME-22-03-3951-902,"הנאשם הורשע על יסוד הודאתו בכתב אישום מתוקן, במסגרת הסדר טיעון, בביצוע עבירה של נשיאת נשק – עבירה לפי סעיף 144(ב) בצירוף סעיף 29 לחוק העונשין, התשל""ז-1977, ובעבירה של שיבוש מהלכי משפט – עבירה לפי סעיף 244 לחוק העונשין.",גזר דין
5,ME-22-03-3951-902,"על-פי האמור בכתב האישום המתוקן, ביום 13.2.22 התגלע סכסוך בין בן דודו של הנאשם (מג'די), לבין המתלונן, במהלכו התקוטטו השניים עד שהפרידו ביניהם.",גזר דין
6,ME-22-03-3951-902,"בהמשך אותו הערב התבקש הנאשם על-ידי אדם אחר, שזהותו איננה ידועה למאשימה, להתלוות אליו בנסיעה על קטנוע, זאת לאחר שאותו אחר גמל בלבו להגיע לבית משפחת המתלונן כדי לירות באוויר ובכך לאיים עליה.",גזר דין
7,ME-22-03-3951-902,"בשעה 20:16 הגיעו הנאשם והאחר סמוך לבית המתלונן כשהאחר נוהג בקטנוע כשברשותו אקדח, והנאשם יושב מאחוריו.",גזר דין
8,ME-22-03-3951-902,"האחר עצר את הקטנוע סמוך לגדר ביתם של המתלונן ומשפחתו, וירה מהאקדח באוויר כ-8 כדורים במטרה לאיים ולהפחיד את המתלונן ובני משפחתו.",גזר דין
9,ME-22-03-3951-902,"בהמשך לכך נמלטו הנאשם והאחר מהמקום על גבי הקטנוע, בעוד המתלונן ובני משפחתו רודפים אחריהם.",גזר דין
10,ME-22-03-3951-902,"בשלב מסוים העביר האחר, שנהג בקטנוע, לנאשם את האקדח.",גזר דין
11,ME-22-03-3951-902,בשעה 20:20 ירד הנאשם מהקטנוע אשר המשיך בנסיעה בלעדיו.,גזר דין
12,ME-22-03-3951-902,הנאשם החל להימלט רגלית מהמקום כשברשותו האקדח.,גזר דין
13,ME-22-03-3951-902,"המתלונן הבחין בנאשם וחשד בו כמי שירה על ביתו, ואז ברח הנאשם לעבר בית משפחת עטון.",גזר דין
14,ME-22-03-3951-902,"כאשר הגיעה המשטרה למקום הסתיר הנאשם את האקדח בתחתית הספה, זאת בכוונה למנוע או להכשיל הליך שיפוטי.",גזר דין
15,ME-22-03-3951-902,בסופו של דבר האקדח נתפס.,גזר דין
16,ME-22-03-3951-902,"הנאשם יליד 12.9.00, כך שבזמן ביצוע העבירה הוא היה בן 21.5.",גזר דין
17,ME-22-03-3951-902,עד למעצרו ניהל הנאשם חיים נורמטיביים ולא היה מעורב בפלילים.,גזר דין
18,ME-22-03-3951-902,"הנאשם למד בבית הספר עד כיתה י' ומאז ועד מעצרו הוא עבד, תחילה בעבודות מזדמנות ולאחר מכן כפועל ניקיון בבית מלון.",גזר דין
19,ME-22-03-3951-902,לפני כשנה התארס הנאשם ברם חתונתו נדחתה בשל מעצרו.,גזר דין
20,ME-22-03-3951-902,"שירות המבחן התרשם כי הנאשם הציג בפניו רושם חיצוני (פסאדה) חיובי, והתקשה להתבונן באופן מעמיק על אופן פעולתו באירוע.",גזר דין
21,ME-22-03-3951-902,"כמו כן התרשם שירות המבחן מפער שקיים בין התייחסות הנאשם לנסיבות מעצרו וביצוע עבירות, לבין תיאורו את עצמו באופן חיובי.",גזר דין
22,ME-22-03-3951-902,יחד עם זאת שירות המבחן התרשם שהנאשם מכה על חטא ביחס למעורבותו באירוע.,גזר דין
23,ME-22-03-3951-902,"הנאשם התקשה להסתגל לתנאי המעצר, שהוא הראשון בחייו.",גזר דין
24,ME-22-03-3951-902,"הנאשם תיאר תחושה של תסכול וחוסר אונים בעקבות מעצרו, וכן תחושת בושה מפני משפחתו וחשש לגבי השלכת מעצרו על עתידו.",גזר דין
25,ME-22-03-3951-902,"שירות המבחן סבור כי אישיותו של הנאשם מתאפיינת בחוסר בשלות שנובע בין היתר מגילו הצעיר, וכי הנאשם מתקשה להפעיל שיקול דעת בוגר ואחראי, להבין את הסיכונים האפשריים שיש בבחירותיו ואת המחירים שהוא עלול לשלם בגין התנהלותו.",גזר דין
26,ME-22-03-3951-902,"לצד זאת התרשם שירות המבחן, כי הנאשם נעדר מעורבות שולית קודמת בכלל, ובאירועי אלימות בפרט.",גזר דין
27,ME-22-03-3951-902,"מדובר בנאשם שגדל בסביבה משפחתית נורמטיבית, תפקד באופן תקין עד מעצרו, ומביע כיום שאיפות נורמטיביות לעתיד.",גזר דין
28,ME-22-03-3951-902,שירות המבחן סבור כי מעורבותו של הנאשם בעבירות בהן הוא הורשע מהווה חריג בחייו.,גזר דין
29,ME-22-03-3951-902,"שירות המבחן לא התרשם מקיומם של דפוסים עברייניים באישיותו של הנאשם, ולהערכת שירות המבחן המעצר וההליכים המשפטיים מהווים גורמים מרתיעים מבחינת הנאשם.",גזר דין
30,ME-22-03-3951-902,"על בסיס האמור, ולאחר שיחה עם המתלונן אשר טען כי הסכסוך בין הצדדים עדיין פעיל, אם כי יודגש שאת הנאשם הוא איננו מכיר באופן אישי, סבור שירות המבחן כי קיימת מסוכנות בינונית – נמוכה להישנות ביצוע עבירות אלימות על ידי הנאשם, וכי גם החומרה הצפויה אם וככל שיבוצעו עבירות נוספות היא בינונית – נמוכה.",גזר דין
31,ME-22-03-3951-902,"בסיכומו של דבר ציין שירות המבחן בתסקיר, כי כיוון שהנאשם מתקשה לגלות יכולת התבוננות פנימית הרי שהוא איננו בשל להפיק תועלת מהתערבות טיפולית.",גזר דין
32,ME-22-03-3951-902,"על כן לא בא שירות המבחן בהמלצה טיפולית, מה גם שהנאשם עצור עד תום ההליכים.",גזר דין
33,ME-22-03-3951-902,"שירות המבחן המליץ כי בקביעת תקופת המאסר ייקח בית המשפט בחשבון את גילו הצעיר של הנאשם, את העדר העבר הפלילי, את העובדה שמדובר במאסרו הראשון, את העובדה שההליכים והמעצר מהווים גורמים מרתיעים מבחינת הנאשם, ואת שאיפתו לנהל בעתיד חיים נורמטיביים.",גזר דין
34,ME-22-03-3951-902,"בטענותיו לעונש עמד ב""כ המאשימה על פסיקת בית המשפט העליון הרואה בחומרה את עבירות הנשק ומורה לגזור בגינן עונשי מאסר מרתיעים.",גזר דין
35,ME-22-03-3951-902,"ב""כ המאשימה הפנה לכך שעל-פי תיקון 140 לחוק העונשין יש חובה לגזור על הנאשם עונש מינימום של 30 חודשי מאסר.",גזר דין
36,ME-22-03-3951-902,"ב""כ המאשימה עמד על כך שהנאשם הסכים לקבל לרשותו את האקדח לאחר שהוא ידע כי בוצע בו ירי.",גזר דין
37,ME-22-03-3951-902,"ב""כ המאשימה הזכיר שיש לקחת בחשבון את העובדה שהנאשם ניסה להסתיר את הנשק, וכן יש לקחת בחשבון את העובדה שהנאשם לא מסר את שמו של המעורב הנוסף, למרות שהוא מכיר אותו.",גזר דין
38,ME-22-03-3951-902,"במישור הנסיבות שאינן קשורות בביצוע העבירה עמד ב""כ המאשימה על גילו הצעיר של הנאשם, עברו הפלילי הנקי, והודאתו שחסכה זמן שיפוטי.",גזר דין
39,ME-22-03-3951-902,"בסיכומם של דברים טען ב""כ המאשימה, כי יש להעמיד את מתחם העונש ההולם בגין שתי העבירות יחדיו על 48-32 חודשי מאסר בפועל לצד ענישה נלווית, וכי ראוי למקם את העונש המתאים בשליש התחתון של מתחם העונש ההולם, אך לא בתחתית ממש.",גזר דין
40,ME-22-03-3951-902,"בטרם השמיע ב""כ הנאשם את טיעוניו העיד אביו של הנאשם.",גזר דין
41,ME-22-03-3951-902,"האב ביקש מבית המשפט להתחשב בכך שהנאשם היה אמור להתחתן בחודש אוקטובר, דבר שלא יצא לפועל בשל מעצרו.",גזר דין
42,ME-22-03-3951-902,"לדבריו, ארוסתו של הנאשם ממתינה לו כבר יותר משנה ""והמצב לא פשוט"", כלשונו.",גזר דין
43,ME-22-03-3951-902,האב ביקש כי בית המשפט יסתפק בימי מעצרו של הנאשם.,גזר דין
44,ME-22-03-3951-902,"ב""כ הנאשם הדגיש בטיעוניו כי גם בעבירות נשק הענישה היא עניין אינדיבידואלי, וכי את מתחם העונש ההולם יש לקבוע בהתאם לנסיבות העבירה הקונקרטית ולא על-פי תעריף קבוע מראש לסוג עבירות מסוים.",גזר דין
45,ME-22-03-3951-902,"במישור הנסיבות שקשורות בביצוע העבירה הדגיש ב""כ הנאשם, שאין טענה בכתב האישום לפיה הנאשם ידע שהאחר נושא נשק, או שהנאשם תכנן עם האחר לעשות שימוש בנשק, או לאיים באמצעות נשק על משפחת המתלונן.",גזר דין
46,ME-22-03-3951-902,"ב""כ הנאשם טען כי נסיבות ביצוע העבירה כמתואר בכתב האישום מלמדות על כך שההחלטה של הנאשם לקבל את הנשק לידיו ולשאת אותו הייתה החלטה רגעית, וכי הנאשם נשא את הנשק למשך זמן קצר בלבד.",גזר דין
47,ME-22-03-3951-902,"ב""כ הנאשם הפנה לקביעת שירות המבחן לפיה אישיותו של הנאשם איננה בשלה.",גזר דין
48,ME-22-03-3951-902,"במישור הנסיבות שאינן קשורות בביצוע העבירה עמד ב""כ הנאשם על גילו הצעיר של הנאשם, על העדר העבר הפלילי, על ההודאה, על החרטה של הנאשם, ועל כך שהנאשם ניהל בעבר, ושואף לנהל גם בעתיד, חיים נורמטיביים.",גזר דין
49,ME-22-03-3951-902,"ב""כ הנאשם הסביר כי העובדה שהנאשם לא מסר את שמו של האחר למשטרה נובעת מחששו לעצמו ולמשפחתו.",גזר דין
50,ME-22-03-3951-902,"לאור כל האמור טען ב""כ הנאשם כי יש להעמיד את מתחם העונש ההולם על מחצית המתחם לו טענה המאשימה, וכי בקביעת העונש המתאים יש לחרוג לקולא מהמתחם משיקולי שיקום.",גזר דין
51,ME-22-03-3951-902,אשר לנסיבות הקשורות בביצוע העבירה.,גזר דין
52,ME-22-03-3951-902,אין בסיס לקבוע כי הנאשם תכנן את עבירת החזקת הנשק או את עבירת שיבוש מהלכי המשפט.,גזר דין
53,ME-22-03-3951-902,"אין טענה בכתב האישום לפיה הנאשם ידע כי האדם האחר נשא נשק, או שהוא תכנן להשתמש בו.",גזר דין
54,ME-22-03-3951-902,אין גם טענה לפיה הנאשם ידע שבכוונת האדם האחר לאיים על המתלונן ומשפחתו.,גזר דין
55,ME-22-03-3951-902,"מנסיבות העניין כפי שהן מפורטות בכתב האישום עולה, כי החלטתו של הנאשם לקבל את הנשק לרשותו הייתה החלטה רגעית.",גזר דין
56,ME-22-03-3951-902,"בהמשך להחלטתו לשאת את הנשק נשא הנאשם את הנשק לפרק זמן קצר יחסית, אלא שהפסקת ההחזקה נסעה מתפיסתו של הנאשם ולא מהחלטתו לחדול מביצוע העבירה.",גזר דין
57,ME-22-03-3951-902,בצד החומרה יש להביא בחשבון כי הנאשם קיבל את הנשק לרשותו לאחר שהיה מודע לכך שנעשה בו שימוש.,גזר דין
58,ME-22-03-3951-902,הנזק שהיה צפוי מביצוע העבירות הוא נזק חמור יחסית.,גזר דין
59,ME-22-03-3951-902,"אם וככל שהיה מצליח הנאשם להחזיק בנשק מבלי שהוא ייפול לידי המשטרה, הרי שנשק זה היה חוזר מן הסתם לידיו של אותו אחר, אשר לא היסס לעשות בו שימוש, או לידיהם של אחרים שאף הם היו עלולים לעשות בו שימוש.",גזר דין
60,ME-22-03-3951-902,"הנזק שנגרם הלכה למעשה איננו חמור, כיוון שהנשק נתפס בחיפוש שערכה המשטרה.",גזר דין
61,ME-22-03-3951-902,"ב""כ הנאשם עמד בטיעוניו על התרשמות שירות המבחן מאישיותו הבלתי בשלה של הנאשם על רקע גילו הצעיר יחסית.",גזר דין
62,ME-22-03-3951-902,בנסיבות העניין לא ניתן לתת לשיקול זה משקל רב לזכות הנאשם.,גזר דין
63,ME-22-03-3951-902,הנאשם היה בן 21.5 בעת ביצוע העבירות.,גזר דין
64,ME-22-03-3951-902,"אדם בגיל זה, גם אם אישיותו איננה בשלה לגמרי, יכול להבין היטב את הפסול שבהחזקת נשק שבו נעשה שימוש רגעים ספורים קודם לכן, ובוודאי שהוא מבין את המשמעות של הניסיון להסתיר את הנשק מהמשטרה.",גזר דין
65,ME-22-03-3951-902,ניסיון הסתרה זה לכשעצמו מלמד עד כמה היה מודע הנאשם לפסול שבמעשהו.,גזר דין
66,ME-22-03-3951-902,"ובכל זאת יינתן משקל מסוים, נמוך יחסית, להתרשמות שירות המבחן מאישיותו הבלתי בשלה של הנאשם, אשר יתכן שהייתה לה השפעה מסוימת על החלטתו ליטול את הנשק לידיו.",גזר דין
67,ME-22-03-3951-902,"בהתחשב בכל האמור, אני קובע כי מתחם העונש ההולם עומד על 24 עד 48 חודשי מאסר בפועל.",גזר דין
68,ME-22-03-3951-902,הנאשם הודה במיוחס לו ובכך חסך מזמנה של המאשימה ומזמנו של בית המשפט.,גזר דין
69,ME-22-03-3951-902,הנאשם צעיר בגילו.,גזר דין
70,ME-22-03-3951-902,"עד לביצוע העבירה הוא ניהל חיים נורמטיביים, וגם כיום לנאשם שאיפות נורמטיביות.",גזר דין
71,ME-22-03-3951-902,"כאמור בתסקיר שירות המבחן, ההתרשמות היא שהאירוע המדובר הוא מקרה חריג בחייו של הנאשם ובחיי בני משפחתו.",גזר דין
72,ME-22-03-3951-902,שירות המבחן לא התרשם מקיום דפוסים עבריינים מושרשים אצל הנאשם.,גזר דין
73,ME-22-03-3951-902,"הנאשם הביע חרטה על מעשיו וחרטה זו נראית כנה, אם כי שירות המבחן התרשם שהנאשם מתקשה להעמיק בבחינת הסיבות שהביאו אותו לבצע את העבירות.",גזר דין
74,ME-22-03-3951-902,בצד הודאתו של הנאשם לא ניתן שלא להביא בחשבון לחובתו את העובדה שהוא לא מסר עד היום את שמו של המעורב הנוסף באירוע.,גזר דין
75,ME-22-03-3951-902,"שמעתי את דברי ב""כ הנאשם, המבוססים על מה שמסר הנאשם לשירות המבחן, לפיהם הנאשם חושש לשלומו ולשלום משפחתו, אך אין בדברים אלו כדי לגרוע מהעובדה שהנאשם יכול היה לסייע לרשויות החקירה ולמאשימה מעבר להודאתו במיוחס לו, ובכך להקטין את הסיכון לציבור הנשקף מאותו אדם אחר המהלך חופשי.",גזר דין
76,ME-22-03-3951-902,לנוכח כל האמור יש למקם את עונשו של הנאשם בשליש התחתון של מתחם העונש ההולם.,גזר דין
77,ME-22-03-3951-902,"ב""כ הנאשם טען כי יש לחרוג ממתחם העונש ההולם בשל שיקולי שיקום.",גזר דין
78,ME-22-03-3951-902,טענה זו אינה משכנעת כלל.,גזר דין
79,ME-22-03-3951-902,חריגה ממתחם העונש ההולם בשל שיקולי שיקום מוצדקת במקרים בהם מתרשם בית המשפט כי הנאשם השתקם או שיש סיכוי של ממש שישתקם.,גזר דין
80,ME-22-03-3951-902,"אכן הנאשם ניהל חיים נורמטיביים עד למעצרו, ברם אין בכך כדי לאיין את הרושם שנוצר כתוצאה מכישלונו החמור בכך שנטל את האקדח לידיו וניסה להסתיר אותו.",גזר דין
81,ME-22-03-3951-902,במצב דברים זה לא ניתן לקבוע שיש סיכוי של ממש שהנאשם ישתקם.,גזר דין
82,ME-22-03-3951-902,"אציין בהקשר זה, כי הנאשם עצור עד תום ההליכים וכי במהלך מעצרו הוא משמש כחונך לעצור אחר, והוא אף עבר תהליך שיקומי מסוים בבית הכלא, אך אין בכך כדי לשנות את התוצאה הסופית, מה גם שבעבירות נשק שיקולי השיקום מקבלים משקל נמוך בהשוואה לשיקולי הענישה האחרים.",גזר דין
83,ME-22-03-3951-902,אשר על כן אני גוזר על הנאשם את העונשים שלהלן:,גזר דין
84,ME-22-03-3951-902,"א. 30 חודשי מאסר בפועל בניכוי ימי מעצרו לפי רישומי שב""ס.",גזר דין
85,ME-22-03-3951-902,ב.,גזר דין
86,ME-22-03-3951-902,"6 חודשי מאסר על תנאי אותם ירצה הנאשם בפועל אם בתוך 3 שנים מיום שחרורו מהכלא הוא יבצע עבירת נשק, ו-3 חודשי מאסר על תנאי אותם ירצה הנאשם בפועל אם בתוך 3 שנים מיום שחרורו מהכלא הוא יבצע עבירה של שיבוש מהלכי משפט.",גזר דין
87,ME-22-03-3951-902,5129371הודע לנאשם על זכותו לערער לבית המשפט העליון בתוך 45 יום מהיום.,גזר דין
88,ME-22-03-3951-902,"ניתן היום,  ט""ו שבט תשפ""ג, 06 פברואר 2023, בנוכחות הצדדים.",גזר דין
