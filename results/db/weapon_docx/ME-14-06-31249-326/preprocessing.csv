,verdict,text,part
0,ME-14-06-31249-326,"מדינת ישראל – ע""י ב""כ עו""ד נועם שביט","כבוד השופט, סגן נשיאה  ג'ורג' קרא"
1,ME-14-06-31249-326,"רונן מקדסי (עציר) – בליווי שב""ס",נגד
2,ME-14-06-31249-326,דמטרי קוגן – בעצמו,נגד
3,ME-14-06-31249-326,"דימטרי אושמקשוילי (עציר) – בליווי שב""ס",נגד
4,ME-14-06-31249-326,"חוק העונשין, תשל""ז-1977: סע'  40ד(א), 144, 144(א), 144(ב), 402(ב), 403, 409, 40יג(ב), 40יג(ג), 499(א)(1)",נגד
5,ME-14-06-31249-326,"שלושת הנאשמים הורשעו על פי הודאתם בכתב אישום מתוקן בשנית (להלן: ""כתב האישום המתוקן"") במסגרת הסדר טיעון, בעבירות הבאות:",המסגרת העובדתית והסדר הטיעון
6,ME-14-06-31249-326,"שתי עבירות של קשירת קשר לביצוע פשע (עבירה לפי סעיף 499(א)(1) לחוק העונשין, תשל""ז – 1977; להלן: ""החוק""), עבירה של ניסיון שוד בחבורה (עבירה לפי סעיף 403 לחוק) ועבירה של החזקת מכשירי פריצה (עבירה לפי סעיף 409 לחוק).",המסגרת העובדתית והסדר הטיעון
7,ME-14-06-31249-326,"בנוסף, הורשע הנאשם 3 בעבירה נוספת של קשירת קשר לביצוע פשע ובעבירה של שוד בחבורה (עבירה לפי סעיף 402(ב) לחוק), בעבירה של החזקת נשק (עבירה לפי סעיף 144(א) רישא לחוק) ובהחזקת אבזר נשק (עבירה לפי סעיף 144(ב) סיפא לחוק).",המסגרת העובדתית והסדר הטיעון
8,ME-14-06-31249-326,וזו המסכת העובדתית שבכתב האישום המתוקן:,המסגרת העובדתית והסדר הטיעון
9,ME-14-06-31249-326,על פי האישום הראשון קשרו הנאשמים קשר לביצוע שוד בדירת המתלוננת.,המסגרת העובדתית והסדר הטיעון
10,ME-14-06-31249-326,"לשם כך הגיע הנאשם 3 לדירה ב-12.5.14 בשעה 10:00, דפק על הדלת וטען בכזב בפני המתלוננת כי בשל תקלה ברשת החשמל יש צורך בבדיקת ארון החשמל בדירתה.",המסגרת העובדתית והסדר הטיעון
11,ME-14-06-31249-326,"כך נכנס לדירה ולאחר ""בדיקה"" הודיע למתלוננת כי התיקון יתבצע אחר הצהריים.",המסגרת העובדתית והסדר הטיעון
12,ME-14-06-31249-326,"אחר הצהריים, הגיעו שלושת הנאשמים לדירה כשהם מצוידים באקדח דמה, אזיקונים מפלסטיק ונייר דבק.",המסגרת העובדתית והסדר הטיעון
13,ME-14-06-31249-326,"הנאשם 3 נכנס לדירה, וכשהורה למתלוננת להביא לו בקבוק מים וסבון, נכנסו לדירה הנאשמים 1 ו-2.",המסגרת העובדתית והסדר הטיעון
14,ME-14-06-31249-326,"משחזרה המתלוננת עם המבוקש, קשר הנאשם 3 את ידיה, הורה לה לשמור על השקט ולשבת בחדר פנימי ולמסור לידיו את מפתחות הכספת.",המסגרת העובדתית והסדר הטיעון
15,ME-14-06-31249-326,"משאמרה המתלוננת לנאשמים כי המפתח אינו מצוי ברשותה אלא ברשות בעלה, עזבו השלושה את המקום כשהם נמלטים ברכב הונדה שהיה בחזקתו של נאשם 3.",המסגרת העובדתית והסדר הטיעון
16,ME-14-06-31249-326,"האישום השני נוגע לנאשם 3 בלבד, וממנו עולה כי יומיים לאחר ניסיון השוד שבאישום הראשון, ביצע הנאשם – יחד עם אחרים שזהותם אינה ידועה – שוד בוילה בהרצליה פיתוח.",המסגרת העובדתית והסדר הטיעון
17,ME-14-06-31249-326,"לשם ביצוע השוד הגיע הנאשם 3 למקום בשעה 09:15, כשהוא לבוש חולצה של חברת הכבלים HOT, כובע וכפפות.",המסגרת העובדתית והסדר הטיעון
18,ME-14-06-31249-326,"הנאשם 3 טען בפני בעלי הבית, כי עליו לבדוק את ארון החשמל בביתם בשל עבודות שיפוץ באזור.",המסגרת העובדתית והסדר הטיעון
19,ME-14-06-31249-326,כך הצליח להיכנס לוילה ובעת ששהה בה הבחין במיקומן של מצלמות האבטחה ומכשיר ה-DVR.,המסגרת העובדתית והסדר הטיעון
20,ME-14-06-31249-326,"בשעה 10:00 חזר הנאשם 3 למקום וביקש מעוזרת הבית (להלן: ""הנפגעת"") להכין לו סנדוויץ' וקפה ולהביא לו פטיש.",המסגרת העובדתית והסדר הטיעון
21,ME-14-06-31249-326,"באותה עת נכנסו האחרים לוילה, כשהם עוטים מסיכות, הורו לנפגעת לשמור על שקט, קשרו את ידיה והורו לה להיכנס לחדר השירותים.",המסגרת העובדתית והסדר הטיעון
22,ME-14-06-31249-326,"הנאשם 3 והאחרים גנבו כספת שהכילה 20,000$, תכשיטים ו-4,000€ וכן מכשיר טלויזיה ומכשיר הקלטה של מצלמות האבטחה.",המסגרת העובדתית והסדר הטיעון
23,ME-14-06-31249-326,"האישום השלישי מיוחס לשלושת הנאשמים ולפיו, ביום 26.5.14 קשרו השלושה קשר להתפרץ לדירה בהרצליה ולשדוד את רכוש המתלונן.",המסגרת העובדתית והסדר הטיעון
24,ME-14-06-31249-326,"השלושה הגיעו לדירה בשעה 20:41, כשהם חבושים בכובעי קסקט, בשני כלי רכב ובהם כלי פריצה (לום, פטיש כבד, שני מברגים ושני אזיקונים ברכבו של הנאשם 1 ואקדח אוויר, איזולירבנד, כפפות מפלסטיק, שלוש מסיכות סקי ושני כובעי קסקט ברכבו של הנאשם 3).",המסגרת העובדתית והסדר הטיעון
25,ME-14-06-31249-326,"השלושה נכנסו לבניין, כאשר הנאשם 3 מחזיק במברג, בהסכמתם ובידיעתם של שני הנאשמים האחרים.",המסגרת העובדתית והסדר הטיעון
26,ME-14-06-31249-326,אחד הנאשמים פתח את ארון החשמל באופן הנחזה להיראות כאילו הוא חשמלאי.,המסגרת העובדתית והסדר הטיעון
27,ME-14-06-31249-326,"אחד מהם דפק על דלת דירתו של המתלונן וטען בכזב שיש נזילה בדירה למטה וביקש שיפתח את הדלת כדי שיוכלו לטפל בה, אך המתלונן סירב והנאשם עזב את המקום.",המסגרת העובדתית והסדר הטיעון
28,ME-14-06-31249-326,"באישום הרביעי, מיוחסת לנאשם 3 החזקת אקדח ברטה חצי אוטומטי עם מחסנית מתחת למושב רכבו, ביום 29.5.14.",המסגרת העובדתית והסדר הטיעון
29,ME-14-06-31249-326,הסדר הטיעון לא כלל הסכמה עונשית כלשהי בעניינם של הנאשמים 1 ו-2.,המסגרת העובדתית והסדר הטיעון
30,ME-14-06-31249-326,"לגבי הנאשם 3 הוסכם הסדר טווח לפיו, המאשימה תעתור לעונש של שש שנות מאסר בניכוי ימי המעצר וההגנה תעתור לעונש על פי הבנתה.",המסגרת העובדתית והסדר הטיעון
31,ME-14-06-31249-326,"בנוסף הוסכם כי המאשימה תעתור לחיוב הנאשמים בפיצוי המתלוננים וכן לחילוט כלי הרכב של הנאשם 1 ו-3, אלא אם יפקידו הללו סכומי כסף לטובת פיצוי המתלוננים (5,000 ש""ח מטעם הנאשם 1 ו-30,000 ש""ח מטעם הנאשם 3).",המסגרת העובדתית והסדר הטיעון
32,ME-14-06-31249-326,בנוסף הוסכם כי המאשימה תעתור לחילוט הכסף שנתפס ברשות הנאשמים בעת מעצרם.,המסגרת העובדתית והסדר הטיעון
33,ME-14-06-31249-326,"כראיות לעונש הוגשו מטעם המאשימה גיליונות הרישום הפלילי של שלושת הנאשמים  וחו""ד של הקרימינולוג פרופ' ארנון אדלשטיין מטעם הנאשם 2 ונשמעו עדי אופי.",הראיות לעונש 
34,ME-14-06-31249-326,העד ח.נ.,הראיות לעונש 
35,ME-14-06-31249-326,"סיפר על החסד שעשה עימו הנאשם 1, כאשר סייע לו להיגמל מהתמכרותו רבת השנים לסמים, בכך שהכניסו למוסד גמילה פרטי ודאג לכל מחסורו.",הראיות לעונש 
36,ME-14-06-31249-326,"בזכות מעשה החסד של הנאשם 1 כלפיו, הצליח העד להיגמל, להשתקם ולהקים משפחה.",הראיות לעונש 
37,ME-14-06-31249-326,העד הצהיר על רצונו לסייע לנאשם 1 ולגמול לו.,הראיות לעונש 
38,ME-14-06-31249-326,פרופ' אדלשטיין נחקר על חוות דעתו ועמד על ההוכחה המחקרית לכך שיכולת ההרתעה של עונשי המאסר נמוכה יחסית.,הראיות לעונש 
39,ME-14-06-31249-326,"לגישתו כך הדבר גם בעניינו של הנאשם 2 והדרך הנכונה היא דרך הטיפול והשיקום, שתיטיב לא רק עם הנאשם עצמו אלא גם עם החברה בכללותה.",הראיות לעונש 
40,ME-14-06-31249-326,"העדה נ. ג'., אמו של הנאשם 3, הביעה כאב וצער על המצב ועמדה על מצבו המשפחתי של בנה, אב לילדה קטנה, שהסתבכותו השפיעה לרעה על יחסיו עם אשתו ובתו.",הראיות לעונש 
41,ME-14-06-31249-326,"ב""כ המאשימה ציין כי כתב האישום המקורי תוקן בשל קושי ראייתי.",טיעוני הצדדים 
42,ME-14-06-31249-326,"כמו כן, עמד על עברם הפלילי של הנאשמים, לרבות מאסרים מותנים חבי הפעלה התלויים נגד הנאשמים 1 ו-2 ועל היקף המעורבות של כל אחד מהם בעבירות.",טיעוני הצדדים 
43,ME-14-06-31249-326,"לגישתו, יש להתייחס לשתי העבירות המיוחסות להם כשני אירועים נפרדים, כאשר מתחם העונש ההולם לכל אירוע של ניסיון שוד נע בין 36-60 חודשי מאסר והמתחם להחזקת הנשק (בעניינו של הנאשם 3) נע בין 6-22 חודשי מאסר.",טיעוני הצדדים 
44,ME-14-06-31249-326,"לשיטתו, שקלול הנתונים השונים ביחס לכל אחד מהנאשמים (סוג העבירות, מהותו של העבר הפלילי, קיומם של מאסרים מותנים, מידת הפיצוי ששילם כל נאשם) תומך במסקנה כי יש להטיל על השלושה עונש זהה, למעט קנס גבוה יותר שיש להטיל על הנאשם 2, שלא פיצה את המתלוננת, בעוד ששני הנאשמים האחרים עשו כן.",טיעוני הצדדים 
45,ME-14-06-31249-326,"ב""כ הנאשם 1 טען כי חלקו של מרשו מצומצם בהרבה מחלקו של הנאשם 3 ומתמצה  בכניסתו לדירה מבלי שביצע כל פעולה (באישום הראשון) ובהחזקת כלי פריצה ברכב ועלייה לדירת המתלונן (באישום השלישי, מבלי שכתב האישום מציין מי היה זה שעלה לדירה).",טיעוני הצדדים 
46,ME-14-06-31249-326,"לדבריו, מתחם הענישה בעבירה המוגמרת של שוד נע בין 12-36 חודשי מאסר.",טיעוני הצדדים 
47,ME-14-06-31249-326,"עוד הפנה לבעיות הראייתיות שהיו בתיק, לחיסכון בזמן שיפוטי ולביטול הצורך בהעדת המתלוננים, שהם אנשים מבוגרים ולהעדר נזק כספי למתלוננת באישום הראשון.",טיעוני הצדדים 
48,ME-14-06-31249-326,"עוד הפנה לכך שחרף עברו הפלילי המכביד של הנאשם 1, הרי שזהו לו מאסרו הראשון מזה 12 שנה, במהלכן התנקה מסמים ואף סייע לאחרים להיגמל.",טיעוני הצדדים 
49,ME-14-06-31249-326,"בנוסף עמד על נסיבותיו האישיות של הנאשם: נשוי ואב לבת, בן יחיד להורים שנפטרו לאחרונה, כאשר מאמו התייתם בעת מעצרו בגין תיק זה.",טיעוני הצדדים 
50,ME-14-06-31249-326,כמו כן ציין כי הנאשם לוקח אחריות על מעשיו וכי לחובתו מאסר מותנה קצר בלבד והוא נתון במעצר מזה כשנה.,טיעוני הצדדים 
51,ME-14-06-31249-326,"ב""כ הנאשמים 2 ו-3 טען כי חרף הקשיים הראייתיים בתיק, בחרו הנאשמים להודות ולקחת אחריות למעשיהם.",טיעוני הצדדים 
52,ME-14-06-31249-326,עוד הצביע על החיסכון בזמן שיפוטי שבהודיה וייתור עדות המתלוננים.,טיעוני הצדדים 
53,ME-14-06-31249-326,"ביחס לנאשם 2 עמד על חלקו המצומצם במסכת העובדתית, על נטילת אחריות מצדו ועל מעצרו במשך 5 חודשים ו-5 חודשים נוספים באיזוק אלקטרוני.",טיעוני הצדדים 
54,ME-14-06-31249-326,באשר למאסר המותנה טען כי העבירות שביצע הנאשם משמען כי התנאי הוא בר הפעלה ולא חב הפעלה.,טיעוני הצדדים 
55,ME-14-06-31249-326,"לבסוף, הפנה לאמור בחוות דעתו של פרופ' אדלשטיין, כי הנאשם מאס בדרך הפשע ועל קיומו של סיכוי ממשי לשיקום, בייחוד על רקע השינוי בחייו בחודשים האחרונים לנוכח מגוריו עם בת זוגו וילדיה.",טיעוני הצדדים 
56,ME-14-06-31249-326,"לפיכך, ביקש דחייה של מספר חודשים לצורך הליך טיפולי- שיקומי אצל פרופ' אדלשטיין ולחילופין לענישה מינורית, תוך התחשבות במצבו הכלכלי הקשה של הנאשם.",טיעוני הצדדים 
57,ME-14-06-31249-326,"באשר לנאשם 3, עמד עו""ד בן-נתן על חלקו המצומצם של הנאשם בביצוע העבירות, על נסיבותיו האישיות של מרשו (בן 40, אב לילדה בת חמש, שרוי במצב כלכלי קשה מאוד) ולעברו הפלילי, כאשר את העבירה שבהרשעתו האחרונה ביצע לפני למעלה משמונה שנים.",טיעוני הצדדים 
58,ME-14-06-31249-326,"עוד ציין כי את העבירות בהן הודה כאן ביצע הנאשם לאחר משבר משפחתי שחווה, כאשר החזקת הנשק בוצעה על רקע חששו לחייו.",טיעוני הצדדים 
59,ME-14-06-31249-326,"לפיכך, ביקש להסתפק בעונש של שלוש שנות מאסר ובקנס סמלי, לאור התשלום הכספי של 30,000 ש""ח ששילם נאשם 3, לטובת פיצוי המתלוננים.",טיעוני הצדדים 
60,ME-14-06-31249-326,כל אחד מהצדדים הגיש פסיקה לתמיכה בעמדתו העונשית.,טיעוני הצדדים 
61,ME-14-06-31249-326,"הנאשם 1 הביע צער על מעשיו, לקח אחריות עליהם וביקש את רחמי בית המשפט.",דבר הנאשמים 
62,ME-14-06-31249-326,"הנאשם 2 הביע צער על מעשיו והוסיף ""אני מבקש עזרה.",דבר הנאשמים 
63,ME-14-06-31249-326,..,דבר הנאשמים 
64,ME-14-06-31249-326,הנאשם 3 אמר שהוא עשה טעות והוא לוקח אחריות מלאה על כך ומביע צער.,דבר הנאשמים 
65,ME-14-06-31249-326,"כל אחד מהנאשמים הורשע ""בכמה עבירות המהוות כמה אירועים"", כלשון סעיף 40יג(ב) לחוק.",ד י ו ן
66,ME-14-06-31249-326,"לפיכך, ייקבע מתחם עונש הולם לכל אחד מהאירועים בנפרד ולאחר מכן ייגזר עונש כולל לכלל האירועים.",ד י ו ן
67,ME-14-06-31249-326,הנאשמים 1 ו-2 הורשעו באירוע אחד של ניסיון שוד בחבורה וקשירת קשר לביצוע פשע (אישום 1) ובאירוע נוסף של החזקת מכשירי פריצה וקשירת קשר לביצוע פשע (אישום 3).,ד י ו ן
68,ME-14-06-31249-326,"המדובר בשני אירועים נפרדים, שבוצעו בהפרש של כשבועיים ימים זה מזה.",ד י ו ן
69,ME-14-06-31249-326,"נאשם 3 הורשע בשני האירועים הנ""ל ובשני אירועים נוספים: אירוע של שוד בחבורה וקשירת קשר לביצוע פשע (אישום 2) ואירוע של החזקת נשק והחזקת אבזר נשק (אישום 4).",ד י ו ן
70,ME-14-06-31249-326,"למעשה, כל אחד מהאישומים  בהם הורשעו הנאשמים מהווה אירוע נפרד לעניין קביעת מתחם העונש ההולם.",ד י ו ן
71,ME-14-06-31249-326,הערכים המוגנים בעבירה של שוד בחבורה ושל ניסיון שוד בחבורה – זהים.,ד י ו ן
72,ME-14-06-31249-326,"שתיהן כאחד נועדו להגן על ביטחונו האישי של הפרט, על שלמות גופו, על תחושת הביטחון שלו ועל רכושו.",ד י ו ן
73,ME-14-06-31249-326,חומרתה של עבירת ניסיון השוד בחבורה נלמדת מהעונש הכבד הקבוע בחוק – עשרים שנות מאסר.,ד י ו ן
74,ME-14-06-31249-326,בשל הנסיבות המחמירות – במקרה זה ביצוע ניסיון השוד בחבורה – אין הבדל בין העונש המירבי בגינה לבין זה הקבוע בצידה של עבירת השוד המוגמרת המבוצעת באותן נסיבות.,ד י ו ן
75,ME-14-06-31249-326,"בעניין חרב הנ""ל התקבל ערעור על חומרת עונש של 30 חודשי מאסר והועמד על 24 חודשים.",ד י ו ן
76,ME-14-06-31249-326,"באותו מקרה דובר במי שהורשע בניסיון שוד שלא בנסיבות מחמירות, לאחר שניסה לשדוד בעל חנות באמצעות אקדח דמה, ניסיון שהתפתח למאבק שהסתיים ללא נזק.",ד י ו ן
77,ME-14-06-31249-326,"כב' השופטת חיות קבעה כי המקרה אינו מצוי ברף העליון של עבירות השוד והניסיון לשוד, שכן אף כי המעשה לא בוצע באופן ספונטני, הוא לא כלל אלימות קשה, הנזק שנגרם לא היה משמעותי ופוטנציאל הנזק לא היה מן הגבוהים לנוכח השימוש באקדח דמה.",ד י ו ן
78,ME-14-06-31249-326,"השניים, יחד עם אדם נוסף, קשרו קשר עם אדם שלישי לביצוע שוד בביתה של המתלוננת והגיעו למקום כשהם מצוידים בכובעי גרב, אזיקונים וסרט הדבקה.",ד י ו ן
79,ME-14-06-31249-326,"בהגיעם למקום, נשאר המערער 1 ליד רכבו שבו הגיעו למקום והמערער 2 והאחר עלו לביתה של המתלוננת ונכנסו לביתה לאחר שהציגו עצמם כעובדי חברת חשמל.",ד י ו ן
80,ME-14-06-31249-326,"השניים הכו את המתלוננת ודרשו את כספה, אולם זו נאבקה עימם והצליחה להניסם מהמקום בסיוע שכנה, ששמעה את צעקותיה.",ד י ו ן
81,ME-14-06-31249-326,"במהלך הערעור הגיעה המדינה להסכמה עם המערער 2, אשר נדון ל-48 חודשי מאסר, כי בשל קשיים ראייתיים, יועמד עונשו בהסכמה על 30 חודשי מאסר תוך הפעלה בחופף של שני מאסרים מותנים, אשר קודם לכן הופעל אחד מהם ל-6 חודשים, במצטבר, והוא, מצידו, יוותר על הערעור שהגיש על עצם ההרשעה.",ד י ו ן
82,ME-14-06-31249-326,"ביהמ""ש העליון קיבל הסדר זה תוך שנקבע כי הוא נוטה לקולה בהשוואה לרמת הענישה הנוהגת ומשכך הופחת גם עונשו של שותפו המערער 1, והועמד על 24 חודשי מאסר.",ד י ו ן
83,ME-14-06-31249-326,"כמו כן נדחה ערעורו של מעורב נוסף על חומרת עונש של שנתיים מאסר, שהוטל עליו כמי שסייע למשיבים.",ד י ו ן
84,ME-14-06-31249-326,"קביעת מתחם העונש ההולם נגזרת גם מנסיבות ביצוע העבירה, ובכלל זה מחלקו היחסי של כל אחד מהנאשמים בביצוע העבירה.",ד י ו ן
85,ME-14-06-31249-326,נסיבה זו מבחינה במקרה זה בין הנאשמים 1ו-2 לבין הנאשם 3 ובשל כך ייקבעו שני מתחמי עונש שונים.,ד י ו ן
86,ME-14-06-31249-326,"וכך נקבע בעניין מחמוד שהוזכר לעיל "" מתחם הענישה בעניינו של כל נאשם נקבע על פי עיקרון ההלימה שבין חומרת מעשיו של הנאשם ונסיבות ביצוע העבירה, לבין העונש שיוטל עליו.",ד י ו ן
87,ME-14-06-31249-326,"המשיבים אמנם היו שותפים לביצועו של שוד הקשישים, ברם, כל אחד מהם הואשם באישומים נוספים.",ד י ו ן
88,ME-14-06-31249-326,"מתחם הענישה שנקבע למשיב 2 הביא בחשבון גם את עבירת ההדחה בחקירה, שכאמור, כללה שני ניסיונות לגרום למשיב 1 לחזור בו מעדותו ביחס למשיב 2, תוך איום עליו ועל בני משפחתו.",ד י ו ן
89,ME-14-06-31249-326,"זאת ועוד, חלקם היחסי של המשיבים בשוד הקשישים שונה.",ד י ו ן
90,ME-14-06-31249-326,"כעולה מהכרעת הדין, המשיב 2 היה הגורם הדומיננטי בתכנון שוד הקשישים ובביצועו.",ד י ו ן
91,ME-14-06-31249-326,"המשיב 2 נקט אלימות קשה כלפי הקשיש, מבלי שזה גילה כל התנגדות.",ד י ו ן
92,ME-14-06-31249-326,"באירוע הראשון פעל הנאשם 3 להבטחת ההוצאה לפועל של הקשר בכך שהגיע לדירת המתלוננת בבוקר האירוע, טען בפניה בכזב כי קיימת תקלה בחשמל, נכנס לדירתה וקבע איתה שיחזור בערב.",ד י ו ן
93,ME-14-06-31249-326,"ואכן – בערב חזר לדירה, יחד עם שני הנאשמים האחרים.",ד י ו ן
94,ME-14-06-31249-326,"כ""כ היה זה הוא שקשר את ידיה והורה לה לשמור על השקט בחדר פנימי בדירה.",ד י ו ן
95,ME-14-06-31249-326,"לפיכך, על רקע התכנון הקפדני של ניסיון השוד, תילקח בחשבון העובדה כי הנאשמים 1 ו-2 נטלו חלק בניסיון השוד עצמו משנכנסו לדירת המתלוננת יחד עם הנאשם 3, כי לא נגרם נזק ממוני, אולם הופרה פרטיותה של המתלוננת בביתה, והיא נאלצה להתמודד עם הפחד והחרדה הכרוכים באירוע מסוג זה, אשר מטבע הדברים אינם נעלמים בתום האירוע עצמו, העובדה כי עלול היה להיגרם נזק משמעותי יותר – הן במישור הקנייני והן במישורים אחרים ממעשים מסוג זה שעלולים להסלים ולהסתבך.",ד י ו ן
96,ME-14-06-31249-326,לאור כל אלו מתחם העונש ההולם בעניינם של הנאשמים 1ו-2 נע בין 24 ל-50 חודשי מאסר ואילו בעניינו של הנאשם 3 נע המתחם בין 36 ל-60 חודשי מאסר.,ד י ו ן
97,ME-14-06-31249-326,אירוע זה מיוחס לנאשם 3 לבדו.,האירוע השני – עבירת השוד בנסיבות מחמירות  
98,ME-14-06-31249-326,נסיבות האירוע פורטו בפתח גזר הדין.,האירוע השני – עבירת השוד בנסיבות מחמירות  
99,ME-14-06-31249-326,"אציין כי גם כאן, בדומה לאירוע הראשון, ביצע הנאשם את העבירה יחד עם שניים נוספים (שזהותם אינה ידועה) וגם כאן היה זה הוא מבין השלושה שאחראי היה על ""הכרת הזירה"" ו""הכנת המודיעין"", תוך שימוש באותה שיטת התחזות – הפעם לאיש חברת הכבלים – הגעה לבית בבוקר האירוע, כניסה אליו באמתלה זו ובחינת המקום.",האירוע השני – עבירת השוד בנסיבות מחמירות  
100,ME-14-06-31249-326,"בהמשך חזר הנאשם לבית והאחרים בעקבותיו, כשהם רעולי פנים.",האירוע השני – עבירת השוד בנסיבות מחמירות  
101,ME-14-06-31249-326,האחרים כפתו את ידיה של הנפגעת והורו לה להיכנס לחדר השירותים.,האירוע השני – עבירת השוד בנסיבות מחמירות  
102,ME-14-06-31249-326,"באותו אירוע עמד הנזק הממוני על 20,000 $, 4,000 €, תכשיטים, מכשיר טלויזיה ומכשיר ההקלטה של מצלמת האבטחה.",האירוע השני – עבירת השוד בנסיבות מחמירות  
103,ME-14-06-31249-326,בנסיבות אלו מתחם העונש ההולם לנאשם 3 נע בין 36 לבין 72 חודשי מאסר.,האירוע השני – עבירת השוד בנסיבות מחמירות  
104,ME-14-06-31249-326,"האיסור על החזקת מכשירי פריצה נקבע מתוך רצון לסייע בהגנה על קניינו של הפרט, על תחושת הביטחון שלו ועל פרטיותו ומרצון להימנע מפגיעה בערכים מוגנים אלו, שכלי הפריצה נועדו לשמש להפרתם.",האירוע השלישי – החזקת מכשירי פריצה וקשירת קשר לפשע
105,ME-14-06-31249-326,העונש המירבי שנקבע לעבירה זו הוא שלוש שנות מאסר.,האירוע השלישי – החזקת מכשירי פריצה וקשירת קשר לפשע
106,ME-14-06-31249-326,"החזקת מכשירי פריצה מעידה על כוונה לשימוש בהם מתוך תכנון, כפי שאכן היה במקרה זה שעה ששלושת הנאשמים הצטיידו, בנוסף לשורה ארוכה של מכשירי פריצה שכללה לום פריצה, פטיש כבד מברגים, אזיקונים, אקדח אוויר, כפפות ומסיכות, ואשר הוחזקו בשני כלי הרכב עימם הגיעו למקום, גם בכובעים להסוואת זהותם.",האירוע השלישי – החזקת מכשירי פריצה וקשירת קשר לפשע
107,ME-14-06-31249-326,"גם במקרה זה הגיעו השלושה לבניין, מתוך כוונה לבצע פשע – שוד - בדירתו של המתלונן, כשאחד מהם מתנהג כאילו הוא חשמלאי ואחד – בין שאותו אחד ובין שמי מהשניים האחרים – נוקש על דלת דירתו של המתלונן באמתלה כי יש נזילה בקומה למטה.",האירוע השלישי – החזקת מכשירי פריצה וקשירת קשר לפשע
108,ME-14-06-31249-326,"זממם של השלושה לא עלה בידם שכן המתלונן סירב לפתוח את הדלת, והם עזבו את המקום.",האירוע השלישי – החזקת מכשירי פריצה וקשירת קשר לפשע
109,ME-14-06-31249-326,"כך נמנע נזק ממוני, אולם לא ניתן לבטל הן את התגבשותו של נזק נפשי בשל בהלה או חשש שנכנסו ללבו של המתלונן והן את הנזק הפוטנציאלי שעתיד היה להתגבש לו היה עולה בידם להוציא לפועל את זממם.",האירוע השלישי – החזקת מכשירי פריצה וקשירת קשר לפשע
110,ME-14-06-31249-326,"באשר למדיניות הענישה בעבירה של החזקת כלי פריצה, הרי שבדרך כלל עבירה זו נלווית לעבירות רכוש אחרות ומתחמי הענישה נקבעים לכלל העבירות יחד.",האירוע השלישי – החזקת מכשירי פריצה וקשירת קשר לפשע
111,ME-14-06-31249-326,"לפיכך, ובהינתן נסיבות ביצוע עבירת ההחזקה יחד עם עבירת הקשר, מתחם העונש ההולם באירוע זה ביחס לשלושת הנאשמים כאחד נע בין 8 חודשי מאסר בפועל לבין 18 חודשי מאסר לריצוי בפועל.",האירוע השלישי – החזקת מכשירי פריצה וקשירת קשר לפשע
112,ME-14-06-31249-326,הערכים המוגנים בעבירות הנשק הם שלום הציבור ובטחונו.,אירוע רביעי - עבירות החזקת הנשק
113,ME-14-06-31249-326,"מידת הפגיעה בערכים המוגנים, היא מוחלטת, שכן הנאשם הפר הן את האיסור על החזקת הנשק והן את האיסור על החזקת אבזר נשק (מחסנית) והחזיקם ברכב, מתחת למושב הנהג, כאשר האקדח טעון.",אירוע רביעי - עבירות החזקת הנשק
114,ME-14-06-31249-326,סעיף 144 לחוק על חלופותיו השונות מבחין בין מידות החומרה של עבירות הנשק למיניהן.,אירוע רביעי - עבירות החזקת הנשק
115,ME-14-06-31249-326,"כך, העונש המירבי בגין החזקת נשק הוא שבע שנות מאסר ובגין החזקת אבזר נשק – שלוש שנות מאסר.",אירוע רביעי - עבירות החזקת הנשק
116,ME-14-06-31249-326,"בהתחשב בכך שהנאשם הורשע בסעיף 144(א) רישא לחוק – החזקת נשק, שהעונש הקבוע לצידה 7 שנות מאסר, ולא בסעיף 144(ב) רישא לחוק – נשיאה ו/או הובלת נשק, שהעונש הקבוע על עבירה זו הוא 10 שנות מאסר, יש מקום לסטות מהמתחם שנקבע בעניין סלימאן ולהעמידו על 10 – 30 חודשי מאסר.",אירוע רביעי - עבירות החזקת הנשק
117,ME-14-06-31249-326,לנאשמים 1 ו-2: באירוע הראשון (אישום 1) בין 24 ל-50 חודשי מאסר ובאירוע השני (אישום 3) בין 8 לבין 18 חודשי מאסר.,סיכום ביניים – מתחמי הענישה השונים
118,ME-14-06-31249-326,"לנאשם 3: באירוע הראשון (אישום 1) בין 36 ל-60 חודשי מאסר, באירוע השני (אישום 2) בין 36 לבין 72 חודשי מאסר, באירוע השלישי (אישום 3) בין 8 לבין 18 חודשי מאסר ובאירוע הרביעי (אישום 4) בין 10 ל-30 חודשי מאסר.",סיכום ביניים – מתחמי הענישה השונים
119,ME-14-06-31249-326,"כאמור בסעיף 40יג(ג) לחוק, משהורשעו הנאשמים במספר אירועים להם נקבעו מתחמי ענישה נפרדים, ייגזר עליהם עונש כולל תוך שמירה על יחס הולם בין חומרת המעשים בכללותם לבין תדירותן, הזיקה ביניהן ומידת האשם של כל אחד מהנאשמים.",סיכום ביניים – מתחמי הענישה השונים
120,ME-14-06-31249-326,"כמו כן, יילקחו בחשבון הנסיבות שאינן קשורות בעבירות, ככל שהן מתייחסות לכל אחד מהנאשמים.",סיכום ביניים – מתחמי הענישה השונים
121,ME-14-06-31249-326,הנאשמים 1 ו-2 הורשעו בשני אירועים נפרדים הראשון קשירת קשר לביצוע עבירת שוד וניסיון שוד והשני עניינו שוב קשירת קשר לביצוע שוד והחזקת מכשירי פריצה.,הנאשמים 1 ו-2 
122,ME-14-06-31249-326,שני האירועים התרחשו בהפרש של כשבועיים ימים ותוך שימוש בדפוס פעולה דומה.,הנאשמים 1 ו-2 
123,ME-14-06-31249-326,"בשניהם, לקחו הנאשמים חלק במימוש הקשר.",הנאשמים 1 ו-2 
124,ME-14-06-31249-326,"באשר לנסיבות שאינן כרוכות בביצוע העבירות – לגבי שניהם יש לקחת בחשבון את הודאתם, את החיסכון בזמן שיפוטי הכרוך בכך ואת ביטול הצורך בהעדת המתלוננים.",הנאשמים 1 ו-2 
125,ME-14-06-31249-326,"הנאשם 1 בן 48, והוא כיום נשוי ואב לבת, בן יחיד להורים שנפטרו לאחרונה, כאשר מאמו התייתם בעת מעצרו בגין תיק זה.",הנאשמים 1 ו-2 
126,ME-14-06-31249-326,הפגיעה הצפויה לנאשם ולמשפחתו הינה זו הכרוכה מטבע הדברים בעונש מאסר ממושך.,הנאשמים 1 ו-2 
127,ME-14-06-31249-326,"יחד עם זאת, אין זה מאסרו הראשון של הנאשם.",הנאשמים 1 ו-2 
128,ME-14-06-31249-326,"לחובתו עבר פלילי מכביד, הכולל חמש עשרה הרשעות קודמות, החל משנת 82' וכלה בשנת 2011, בעבירות רבות של רכוש, סמים (לצריכה עצמית), מעשה מגונה, החזקת נשק, שימוש ברכב ללא רשות ונהיגה ללא רישיון ואלימות, בגינן ריצה תקופות מאסר רבות, שחלקן היו ממושכות.",הנאשמים 1 ו-2 
129,ME-14-06-31249-326,"כמו כן, הנאשם ביצע את העבירות בשעה שמאסר מותנה של 7 חודשי מאסר בגין עבירות רכוש תלוי ועומד נגדו, החל  מיום 2.4.12.",הנאשמים 1 ו-2 
130,ME-14-06-31249-326,"לצורך פיצוי המתלוננת באישום הראשון שהוסכם עליו בין הצדדים, הצהיר ב""כ הנאשם 1, כי ניתן לקזזו מתוך הפיקדון שהופקד בתיק המעצרים.",הנאשמים 1 ו-2 
131,ME-14-06-31249-326,תשלום הפיצוי ייזקף לזכות הנאשם.,הנאשמים 1 ו-2 
132,ME-14-06-31249-326,"לזכותו תיזקף גם עדותו של עד האופי שניתנה, ממנה עולה כי הוא סייע לו רבות והביא לגמילתו מסמים ולשיקומו.",הנאשמים 1 ו-2 
133,ME-14-06-31249-326,הנאשם 2 בן 29.,הנאשמים 1 ו-2 
134,ME-14-06-31249-326,מחוות דעתו של פרופ' אדלשטיין עולה כי בחודשים האחרונים ערך הנאשם שינוי בחייו והוא מתגורר עם בת זוגו וילדיה.,הנאשמים 1 ו-2 
135,ME-14-06-31249-326,"מטבע הדברים, צפוי עונש של מאסר לתקופה משמעותית לפגוע בו ובקרוביו החיים עמו.",הנאשמים 1 ו-2 
136,ME-14-06-31249-326,"הנאשם ריצה בעבר מספר תקופות מאסר ולחובתו שש הרשעות קודמות וכן עונש ללא הרשעה מבית המשפט לנוער בעבירות רכוש, אלימות, סמים (צריכה עצמית), שימוש ברכב ללא רשות.",הנאשמים 1 ו-2 
137,ME-14-06-31249-326,"נגד הנאשם 2 תלוי ועומד עונש מותנה של 12 חודשי מאסר, שהוטל עליו ביום 30.5.12 למשך שלוש שנים בגין עבירת אלימות כלפי הגוף או עבירת רכוש מסוג פשע.",הנאשמים 1 ו-2 
138,ME-14-06-31249-326,"בהינתן העובדה כי הנאשם הורשע בביצוע שתי עבירות רכוש נפרדות, בהפרש של שבועיים ימים זו מזו – למרות שבאותה עת תלוי ועומד נגדו עונש מותנה של מאסר לתקופה משמעותית, היה מקום להפעלת המאסר המותנה במצטבר, אך לנוכח נסיבות העבירות בהן הורשע – חלקו הקטן יחסית, העובדה כי לא נגרם נזק ממוני ונסיבותיו האישיות – יופעל העונש המותנה מחציתו בחופף ומחציתו במצטבר.",הנאשמים 1 ו-2 
139,ME-14-06-31249-326,אציין עוד כי לא מצאתי אפשרות להיעתר לבקשת ההגנה ולחרוג ממתחם הענישה משיקולי שיקום.,הנאשמים 1 ו-2 
140,ME-14-06-31249-326,"התנאים הבלעדיים שקבע המחוקק לחריגה כזו הם כי הנאשם ""השתקם או כי יש סיכוי של ממש כי ישתקם"" (סעיף 40ד(א) לחוק).",הנאשמים 1 ו-2 
141,ME-14-06-31249-326,"האמור בחוות הדעת של פרופ' אדלשטיין ועדותו של הנ""ל במהלכה עמד על התרשמותו כי הנאשם מאס בחיי הפשע והוא מבקש לשקם את חייו – דבר שעלה גם בדברי הנאשם עצמו ובתחינתו לעזרה – אינו מבסס את המסקנה כי אחד התנאים הללו אכן מתקיים בעניינו של הנאשם.",הנאשמים 1 ו-2 
142,ME-14-06-31249-326,"יחד עם זאת, וכאמור לעיל, בגזירת עונשו של הנאשם תילקחנה בחשבון הודאתו, החיסכון בזמן שיפוטי וביטול הצורך בהעדת המתלוננים, נטילת אחריות למעשיו, תחינתו לעזרה ונסיבות חייו הקשות המפורטות בחוות הדעת.",הנאשמים 1 ו-2 
143,ME-14-06-31249-326,"בגזירת עונשו של הנאשם 3 תובא בחשבון העובדה כי הנאשם הורשע בארבע עבירות – שלוש מהן בעלות חומרה משמעותית; העובדה כי שלוש עבירות הרכוש בוצעו במהלך פרק זמן קצר של כשבועיים ימים וכי בשתיים מהן (האישום הראשון והשני) נטל הנאשם חלק משמעותי ומרכזי, משהיה זה הוא – ולא שותפיו – מי שהגיע למקום מבעוד מועד במטרה להכשיר את הקרקע לביצוע מעשי השוד, מבלי שנרתע מיצירת קשר עם המתלוננים ושימוש באמתלות שווא כוזבות; עוד תילקח בחשבון העובדה כי בעבירות הנשק נתפס כאשר אקדח טעון טמון מתחת לכיסא הרכב בו נהג.",הנאשם 3
144,ME-14-06-31249-326,"לחובת הנאשם 3 חמש הרשעות קודמות בעבירות של סחר בסמים, רכוש, אלימות והחזקת נשק, כאשר את האחרונה שבהן ביצע לפני כשמונה שנים.",הנאשם 3
145,ME-14-06-31249-326,בגין הרשעותיו ריצה הנאשם מספר תקופות מאסר.,הנאשם 3
146,ME-14-06-31249-326,"כעולה מעדותה של אמו ומדברי בא כוחו, הנאשם בן 40, אב לבת, יחסיו עם אשתו הושפעו לרעה בשל הסתבכותו זו ומצבו הכלכלי קשה.",הנאשם 3
147,ME-14-06-31249-326,"לזכותו תיזקף הפקדה בסך 30,000 ש""ח שהפקיד לטובת פיצוי המתלוננים וכן הודאתו, החיסכון בזמן שיפוטי, ביטול הצורך בהעדת המתלוננים ונטילת האחריות שביטא.",הנאשם 3
148,ME-14-06-31249-326,"בהינתן הנתונים שפורטו לעיל ביחס לעבירות וביחס לנאשמים עצמם, ובייחוד לנוכח העובדה כי העבירות בהן הורשע הנאשם 3 רבות וחמורות מאלו בהן הורשעו הנאשמים 1 ו-2 וכי חלקו בעבירות שבוצעו במשותף משמעותי ומהותי יותר, יש ליתן ביטוי עונשי משמעותי לפערים אלו.",מדרג הענישה
149,ME-14-06-31249-326,לא מצאתי כי יש בנתוני עברם הפלילי של הנאשמים 1 ו-2 כדי לשנות מדרג זה.,מדרג הענישה
150,ME-14-06-31249-326,"לפיכך, עונשיהם של הנאשמים 1 ו-2 יהיו זהים, כשלשניהם יופעלו העונשים המותנים, כך שמחציתם תרוצה בחופף ומחציתם במצטבר, ואילו עונשו של הנאשם 3 יהיה חמור יותר.",מדרג הענישה
151,ME-14-06-31249-326,"לפיכך, אני דן את הנאשמים לעונשים הבאים:",מדרג הענישה
152,ME-14-06-31249-326,"40 חודשי מאסר לריצוי בפועל, בניכוי ימי מעצרו, כדלהלן: מיום 26.5.14 ועד 28.5.14, מיום 29.5.14 ועד 14.9.14, מיום 15.10.14 ועד 13.11.14 ומיום 19.11.14 ואילך.",מדרג הענישה
153,ME-14-06-31249-326,"12 חודשי מאסר על תנאי, והתנאי הוא כי במשך 3 שנים מיום שחרורו ממאסר לא יעבור הנאשם כל עבירת רכוש או אלימות מסוג פשע.",מדרג הענישה
154,ME-14-06-31249-326,4 חודשי מאסר על תנאי והתנאי הוא כי במשך שנתיים מיום שחרורו ממאסר לא יעבור הנאשם כל עבירת רכוש מסוג עוון.,מדרג הענישה
155,ME-14-06-31249-326,"פיצוי למתלוננת בסך 5,000 ש""ח.",מדרג הענישה
156,ME-14-06-31249-326,בהסכמת הנאשם אני מורה על קיזוז סכום זה מהפיקדון שבתיק המעצרים.,מדרג הענישה
157,ME-14-06-31249-326,יתרת הפיקדון לאחר הקיזוז תוחזר לנאשם.,מדרג הענישה
158,ME-14-06-31249-326,40 חודשי מאסר לריצוי בפועל בניכוי ימי מעצרו.,מדרג הענישה
161,ME-14-06-31249-326,"קנס בסך 5,000 ש""ח או 45 ימי מאסר תמורתו.",מדרג הענישה
162,ME-14-06-31249-326,72 חודשי מאסר לריצוי בפועל בניכוי ימי מעצרו מיום  29.5.14.,מדרג הענישה
164,ME-14-06-31249-326,"12 חודשי מאסר על תנאי והתנאי הוא כי במשך 3 שנים מיום שחרורו ממאסר לא יעבור הנאשם עבירה מסוג פשע לפי סעיף 144 (עבירות נשק) לחוק העונשין, התשל""ז – 1977.",מדרג הענישה
165,ME-14-06-31249-326,"6 חודשי מאסר על תנאי והתנאי הוא כי במשך 3 שנים מיום שחרורו ממאסר לא יעבור הנאשם עבירת עוון לפי סעיף 144 (עבירות נשק) לחוק העונשין, התשל""ז – 1977.",מדרג הענישה
167,ME-14-06-31249-326,"פיצוי למתלוננים בסך 30,000 ש""ח.",מדרג הענישה
168,ME-14-06-31249-326,על פי הודעת מזכירות בית המשפט – הפיצוי הופקד.,מדרג הענישה
169,ME-14-06-31249-326,"אני מורה על חילוט הכספים – הן במטבע ישראלי והן במטבע זר – שנתפסו מרשות הנאשמים, כמופיע בבקשת החילוט שבכתב האישום המתוקן.",מדרג הענישה
170,ME-14-06-31249-326,כמו כן אני מורה על חילוט שני מכשירי הפלאפון שנתפסו מרשותו של הנאשם 3.,מדרג הענישה
171,ME-14-06-31249-326,זכות ערעור לנאשמים תוך 45 יום לבית המשפט העליון,מדרג הענישה
172,ME-14-06-31249-326,"5129371ניתנה והודעה היום י""ז סיוון תשע""ה, 04/06/2015 במעמד הנוכחים.",מדרג הענישה
