,verdict,text,part
0,ME-15-10-63752-55,"תפ""ח 63752-10-15 מדינת ישראל נ' אדרי (עציר) ואח'",בית המשפט המחוזי בבאר שבע
1,ME-15-10-63752-55,כב' השופטת יעל רז-לוי,"בפני: כב' סגן הנשיאה, השופט נתן זלוצ'ובר – אב""ד"
2,ME-15-10-63752-55,כב' השופט שלמה פרידלנדר,"בפני: כב' סגן הנשיאה, השופט נתן זלוצ'ובר – אב""ד"
5,ME-15-10-63752-55,"מדינת ישראל
ע""י עוה""ד יריב צרי ואסף בר יוסף – פמ""ד פלילי",המאשימה
7,ME-15-10-63752-55,שניר ואזנה – נדון,"ע""י עו""ד אהרון רוזה ואסף שלם "
9,ME-15-10-63752-55,"חוק העונשין, תשל""ז-1977: סע'  31, 32(1), 40(יא)(6))., 40ב, 40ג, 40ו, 40ז, 40ט, 77, 144(ב), 144(ב2), 300(א)(2), 305(1), 499(א)(1)","ע""י עו""ד אהרון רוזה ואסף שלם "
10,ME-15-10-63752-55,חוק-יסוד: כבוד האדם וחירותו: סע'  1,"ע""י עו""ד אהרון רוזה ואסף שלם "
11,ME-15-10-63752-55,"* 16 שנות מאסר נגזרו על הנאשם 4, שהורשע בסיוע לרצח, ייצור והובלת נשק וקשירת קשר לפשע באירוע פיצוץ רכב.","ע""י עו""ד אהרון רוזה ואסף שלם "
12,ME-15-10-63752-55,* עונשין – ענישה – סיוע,"ע""י עו""ד אהרון רוזה ואסף שלם "
13,ME-15-10-63752-55,* עונשין – ענישה – מתחם הענישה,"ע""י עו""ד אהרון רוזה ואסף שלם "
14,ME-15-10-63752-55,* עונשין – ענישה – מדיניות ענישה: מסייע למול מבצע עקרי‏,"ע""י עו""ד אהרון רוזה ואסף שלם "
15,ME-15-10-63752-55,* עונשין – ענישה – מדיניות ענישה: פיגוע פלילי,"ע""י עו""ד אהרון רוזה ואסף שלם "
16,ME-15-10-63752-55,* עונשין – פיצויים והוצאות – פיצויו של מי שניזוק על-ידי העבירה,"ע""י עו""ד אהרון רוזה ואסף שלם "
17,ME-15-10-63752-55,"הנאשם נותן את הדין בגין ביצוע עבירות של סיוע לרצח וסיוע לשני ניסיונות רצח, תוך קשירת קשר עם אחרים, וכן בגין עבירות נשק (ייצור נשק) הנוגעות להכנת מטען חבלה תקין, ועבירות של הובלה ונשיאת נשק.","ע""י עו""ד אהרון רוזה ואסף שלם "
18,ME-15-10-63752-55,בית המשפט פסק כלהלן:,"ע""י עו""ד אהרון רוזה ואסף שלם "
19,ME-15-10-63752-55,"לאור מידת הפגיעה בערכים המוגנים, ובשים לב לכך שהנאשם הוא שסייע באופן מהותי לביצוע רצח ופציעת נוספים, מעשיו של הנאשם הם בעלי פן של חומרה יתרה ומוגברת.","ע""י עו""ד אהרון רוזה ואסף שלם "
20,ME-15-10-63752-55,"בחינת עניינו של הנאשם, מלמדת כי אין להקיש מהעונשים שהושתו על הנאשמים האחרים במסגרת הסדר הטיעון שכן אף שיקול מכל השיקולים שעמדו בבסיס הסדר הטיעון והעונש המקל יותר אליו הגיעו הצדדים בהסדר הטיעון ביחס לנאשמים האחרים, אינו חל בעניינו של הנאשם היום.","ע""י עו""ד אהרון רוזה ואסף שלם "
21,ME-15-10-63752-55,יש לגזור את עונשו של הנאשם בהתאם לעקרונות שנקבעו בתיקון 113 לחוק העונשין – על פי העובדות שנקבעו בהכרעת הדין על ידי בית המשפט אשר היא המשקפת את הכרעת בית המשפט ביחס למעשיו של הנאשם.,"ע""י עו""ד אהרון רוזה ואסף שלם "
22,ME-15-10-63752-55,"במצב זה, הכרעת הדין היא-היא משקפת את המצב הראייתי בתוצאה אליה הגיע בית משפט קמא, וגזירת העונש תיעשה על פי ממצאי הכרעת הדין.","ע""י עו""ד אהרון רוזה ואסף שלם "
23,ME-15-10-63752-55,שונים הדברים כאשר הסדר הטיעון נגזר מקשיים ראייתיים ובין היתר מהערכות סיכון-סיכוי של כל צד.,"ע""י עו""ד אהרון רוזה ואסף שלם "
24,ME-15-10-63752-55,"בשים לב לנסיבות ביצוע העבירות, בהתחשב במידת הפגיעה של הנאשם בערכים החברתיים, ולאור מדיניות הענישה הנהוגה, יש לקבוע את מתחם העונש ההולם בין 14 לבין 17 שנות מאסר, לצד מאסר ממושך על תנאי ופיצוי למשפחת המנוח.","ע""י עו""ד אהרון רוזה ואסף שלם "
25,ME-15-10-63752-55,"נוכח הנזק הרב אשר נגרם למשפחת המנוח, וכאשר מצבו הכלכלי של הנאשם אינו מהווה שיקול לאומדן הפיצוי, יש להשית על הנאשם פיצוי משמעותי בסך 150,000 ₪.","ע""י עו""ד אהרון רוזה ואסף שלם "
26,ME-15-10-63752-55,הקדמה והשתלשלות העניינים בהליך זה,גזר דין
27,ME-15-10-63752-55,"ביום 02.07.2020 הורשע הנאשם, לאחר ניהול הוכחות, בעבירות של קשירת קשר לפשע – עבירה לפי סעיף 499(א)(1) לחוק העונשין; סיוע לרצח – עבירה לפי סעיף 31 + 32(1) בנוגע לעבירה לפי סעיף 300(א)(2) לחוק העונשין; שתי עבירות של סיוע לניסיון לרצח – עבירות לפי סעיף 31 לחוק העונשין בנוגע לעבירה לפי סעיף 305(1) לחוק העונשין; עבירות נשק (ייצור נשק), לפי סעיף 144(ב2) לחוק העונשין; ועבירות נשק (הובלת נשק), לפי סעיף 144(ב) רישא לחוק הנ""ל.",גזר דין
28,ME-15-10-63752-55,"נציין כבר עתה כי עוד ביום 29.01.2018 ניתנה הכרעת דין בעניינו של הנאשם וארבעה נאשמים נוספים, לאחר שנכרת הסדר טיעון עם כל הנאשמים בתיק במסגרתו הנאשם הודה בעבירות של קשירת קשר לפשע, סיוע לרצח, עבירות נשק (ייצור נשק) וחבלה ופציעה בנסיבות מחמירות.",גזר דין
29,ME-15-10-63752-55,"במסגרת הסדר הטיעון הוסכם, כי הצדדים יעתרו במשותף להטיל על הנאשם עונש של 12 שנות מאסר בפועל; כאשר גם ביחס ליתר הנאשמים ההסדר כלל הסכמות עונשיות.",גזר דין
30,ME-15-10-63752-55,"ביחס לנאשם 1 (להלן: ""אדרי"") אשר הורשע בעבירה של סיוע לחבלה מחמירה - נידון ל- 7 שנות מאסר, הנאשמים 2 ו- 3 הודו והורשעו בעבירות של קשירת קשר לפשע, סיוע לרצח וחבלה ופציעה בנסיבות מחמירות, כאשר נאשם 2 (להלן: ""וורו"") נידון ל- 16.5 שנות מאסר, ונאשם 3 (להלן: ""זהבי"") נידון ל- 10.5 שנות מאסר.",גזר דין
31,ME-15-10-63752-55,"נאשם 5 (להלן: ""שניר"") - בעניינו הוגש כתב אישום בנפרד ובמסגרת הסדר הטיעון תיקו צורף לתיק זה והורשע בעבירה של רצח, ובעבירות נוספות של קשירת קשר לפשע וחבלה ופציעה בנסיבות מחמירות ועבירות נשק, ונידון למאסר עולם.",גזר דין
32,ME-15-10-63752-55,בחלוף כארבעה חודשים הנאשם לפנינו ביקש לחזור בו מהודאתו.,גזר דין
33,ME-15-10-63752-55,ביום 09.07.2018 התרנו לעשות כן ומכאן המשיך משפטו להתנהל; ובסופו של דבר הוא הורשע לאחר ניהול הוכחות בעבירות שצוינו לעיל.,גזר דין
34,ME-15-10-63752-55,תמצית העובדות הרלוונטיות כפי שנקבעו בהכרעת הדין,גזר דין
35,ME-15-10-63752-55,"לאחר שמטען חבלה מסוים שהשיגו הנאשמים האחרים לא היה תקין והם לא הצליחו להפעילו, הם פנו אל הנאשם וצרפו אותו לקשר על מנת שיסייע להם לתקנו או ימציא להם מטען חבלה חדש.",גזר דין
36,ME-15-10-63752-55,"עוד קבענו בהכרעת הדין, כי הנאשם ידע שמטען חבלה שהוא התבקש לתקן או להכין במסגרת אותו קשר עם האחרים, מיועד לפגוע במי מ""קבוצת הגרוזינים"" וכי המדובר במטען שמיועד לגרום למותם של מי מהם; ובהתאם עליו להכין או לתקן את מטען החבלה התקול שהאחרים מסרו לו, באופן שיהא זה מטען חבלה תקין שעל פי טיבו ומהותו יכול לגרום למותו של אדם.",גזר דין
37,ME-15-10-63752-55,"ואכן הנאשם, לאחר שקיבל לידיו את מטען החבלה כדי שיבדוק ויתקן אותו, החזיר לנאשמים מטען חבלה תקין ומוכן אשר מיועד להמית, ואף הסביר לוורו ולעד המדינה כיצד להפעיל את מטען החבלה; בהמשך אף הניח אותו במקום מסוים ממנו הוא נאסף על ידי שניר, כדי שלא יאסף על ידם ישירות ממנו.",גזר דין
38,ME-15-10-63752-55,"בהמשך לאמור ביום 03.11.2014 לאחר ששניר, עד המדינה ווורו איתרו את רכב ה-BMW של דודו בוטרשוילי שהיה מזוהה עם דטו, הוטמן המטען שמסר הנאשם ברכב ה- BMW.",גזר דין
39,ME-15-10-63752-55,"למחרת ביום 04.11.2014, לאחר שאותר רכב ה-BMW בשעות הערב, במקום מסוים באשדוד, נסעו שניר ווורו על אופנוע גנוב כדי לפוצץ את רכבו של דודו.",גזר דין
40,ME-15-10-63752-55,"זהבי, שהיה אמור לצאת אתם ולנהוג ברכב מילוט, בסופו של דבר לא יצא עמם.",גזר דין
41,ME-15-10-63752-55,"בהמשך נסעו וורו ושניר על אותו אופנוע גנוב, הגיעו סמוך לרכבו של דודו, המתינו לעליית ""הגרוזינים"" לרכב, ובסמוך לתחילת נסיעתו – הופעל על ידם מטען החבלה.",גזר דין
42,ME-15-10-63752-55,"כך נגרם פיצוץ ברכב, אשר גרם למותו של מנשה מאור המנוח ולפציעתם של יוסי קריחלי ודודו בוטרשוילי.",גזר דין
43,ME-15-10-63752-55,"הנאשם הואשם בגין מעשים אלו בעבירות של רצח,  קשירת קשר לפשע, שתי עבירות של ניסיון רצח ועבירות נשק – ייצור והובלה.",גזר דין
44,ME-15-10-63752-55,"בהכרעת הדין מצאנו בסופו של דבר לזכות את הנאשם מחמת הספק מעבירת הרצח שיוחסה לו ומשתי העבירות של ניסיון רצח, זאת בשל ספק שנותר ביחס לשאלה האם הנאשם בא בגדר המבצעים בצוותא של עבירות אלו.",גזר דין
45,ME-15-10-63752-55,"בהכרעת הדין קבענו באשר לעבירות הרצח וניסיון הרצח שיוחסו לו, כי הנאשם היה מודע לנסיבות ויכול היה לצפות את התוצאה הקטלנית וזאת במישור הרציונלי, אם כי במישור האמוציונלי, למצער, נותר בנו ספק שלא הוסר, האם הנאשם חפץ ממש בתוצאה הקטלנית.",גזר דין
46,ME-15-10-63752-55,"לצד זאת קבענו, כי הנאשם ידע כי מטרת המטען היא פגיעה במי מקבוצת הגרוזינים, וזאת ממש בסמוך לפני פיצוץ המטען.",גזר דין
47,ME-15-10-63752-55,"עוד ציינו בהכרעת הדין, כי בהכנת המטען הנאשם עשה את חלקו בקשר שנקשר עם האחרים - אספקת מטען תקין שיכול להמית אדם; כי עניין זה הינו, מבחינתו, ""מלאכתו אומנותו"", שכן הנאשמים האחרים לא ידעו לבצע את אותה מלאכה ולכן פנו אליו; וכי אותה ""מלאכה"" של הנאשם היא אשר סייעה להביא לתוצאה של קטילת המנוח ופציעת השניים האחרים (ראו עמ' 116 – 117 להכרעת הדין).",גזר דין
48,ME-15-10-63752-55,"מכאן הורשע הנאשם בסיוע לעבירת הרצח ובסיוע לשתי עבירות ניסיון רצח, וכן בעבירות הנוספות שיוחסו לו – קשירת קשר לפשע ועבירות נשק (הן ייצור נשק והן הובלת נשק).",גזר דין
49,ME-15-10-63752-55,"הודגש שהנאשם אינו מסייע ""קלאסי"" שכן תרומתו אינה מתבטאת רק בסיוע חיצוני לאספקת אמצעים בביצוע עבירה, מעורבותו אינה נקודתית, הוא מצוי בסוד העניינים ומקיים קשר עם שאר הקושרים על פני תקופה לא קצרה.",גזר דין
50,ME-15-10-63752-55,"אף מעורבותו עם יתר הנאשמים לא הייתה על בסיס חד פעמי, כשהנאשם  היה בקשר עם עד המדינה ועוד הרבה יותר עם נאשם 2 – וורו – כמעט על בסיס יומיומי.",גזר דין
51,ME-15-10-63752-55,"לצד זאת קבענו, כי לא הוכח ברמה הנדרשת חפץ של הנאשם בתוצאה, וכי הגם שהנאשם מצוי על ספו של המעגל הפנימי של המבצעים בצוותא, הוא לא מצוי בתוכו, שכן עדיין מתקיים ריחוק מסוים בין מעשיו ביצור ואספקת המטען, לבין מעשה הרצח וניסיון רצח שאירעו בשלב מאוחר יותר.",גזר דין
52,ME-15-10-63752-55,כמו כן הנאשם לא היה מצוי בפרטי התכנון עצמו ולא לקח חלק בהטמנת מטען החבלה או בפעולות שנעשו קודם לכן בחיפוש מי מקבוצת הגרוזינים (ראו עמ' 119 – 123 להכרעת הדין).,גזר דין
53,ME-15-10-63752-55,"לאחר מתן הכרעת הדין והרשעת הנאשם, ביקשה התביעה להורות על הגשת תסקיר נפגע עבירה ביחס למשפחת המנוח מנשה מאור, זאת הגם שטרם גזירת דינם של הנאשמים האחרים כבר התקבל תסקיר אודות משפחת המנוח.",גזר דין
54,ME-15-10-63752-55,הבקשה הוסברה בכך שחלף זמן מה מאז הגשת התסקיר הקודם ומצבה של משפחת המנוח ובנותיו רק הורע ולאחר שקילת הדברים הורינו על הגשת תסקיר מעודכן.,גזר דין
55,ME-15-10-63752-55,תסקיר נפגעי העבירה,גזר דין
56,ME-15-10-63752-55,"בתיק זה הוגשו שני תסקירי נפגע ביחס למשפחת המנוח – הראשון הוגש ביום 21.6.2019 לאחר הודאת יתר הנאשמים וטרם נגזר דינם, והשני – מיום 15.11.2020.",גזר דין
57,ME-15-10-63752-55,"מקרא שני התסקירים מעלה תמונה קשה ביותר אשר מתגלית ביתר שאת בתסקיר השני, בכל הנוגע למצבה של משפחת המנוח – הן הוריו, והן ארבע בנותיו ואלמנתו.",גזר דין
58,ME-15-10-63752-55,"מותו של המנוח היה שבר נוראי בחיי הוריו, ממנו לא התאוששו עד היום, ומהלך חייהם התקין נקטע באופן אכזרי.",גזר דין
59,ME-15-10-63752-55,"מאז המפגש הקודם עם עורכות התסקיר מצבה של אם המנוח רק החמיר, הן מבחינה רפואית והן מבחינות רבות אחרות.",גזר דין
60,ME-15-10-63752-55,אפשרות מותו אינה נתפסת ופתאומיות המוות והמחשבה שהתרחש ללא סיבה מטלטלת את נפשה.,גזר דין
61,ME-15-10-63752-55,"מיום הרצח היא מלאה חרדה, כל דבר נראה לה מסוכן ומפחיד וקיימות נקודות זמן קשות במיוחד כמו חגים.",גזר דין
62,ME-15-10-63752-55,"האם סיפרה כי למעשה מאז מותו, היא שוהה בבית ברוב שעות היום ומתבוננת בתמונות של המנוח.",גזר דין
63,ME-15-10-63752-55,"אביו של המנוח לא שיתף פעולה עם עורכי התסקיר, אך האם סיפרה שמיד עם קבלת הבשורה הקשה, הוא התמוטט ומאז הוא למעשה מסרב לקבל את העובדה שבנו מת ומסרב להגיע לאזכרות או ליום השנה.",גזר דין
64,ME-15-10-63752-55,"צוין כי המנוח היה זה שאיחד את כל בני המשפחה ומאז מותו איש לא לקח את מקומו והמשפחה נותרה עם חלל גדול, שרק הולך וגדל עם הזמן.",גזר דין
65,ME-15-10-63752-55,"למנוח שלוש בנות מנישואיו הראשונים ובת קטנה שנולדה בסמוך לאחר מותו והיום היא כבת 6, שכן בעת הירצחו בת זוגו היתה הרה.",גזר דין
66,ME-15-10-63752-55,"התסקיר מתייחס לכל אחת מהבנות: הגדולה היום בת 17, ומצבה הרגשי והכללי קשה מאוד וחוסר האב שהיה דומיננטי מאוד בחייה מורגש ומועצם.",גזר דין
67,ME-15-10-63752-55,"לגבי הבת השנייה שכיום בת 12.5, מתוארת התדרדרות במצבה מבחינה רגשית, התנהגותית ולימודית.",גזר דין
68,ME-15-10-63752-55,"צוין שמאז התסקיר הקודם ההתדרדרות רק החמירה, היא שולבה במסגרות חוץ ביתיות ומצבה הכללי קשה ביותר (הכל כמפורט בעמ' 5 לתסקיר האחרון).",גזר דין
69,ME-15-10-63752-55,אמו של המנוח מתארת שהיה לבת קשר חזק עם אביה המנוח והיעלמותו באחת מחייה היא שגרמה להתדרדרות הקשה אצלה.,גזר דין
70,ME-15-10-63752-55,עורכי התסקיר שוחחו גם עם אלמנתו של המנוח אשר התאלמנה כשהיא בת 22 ובהריון מתקדם עם בתם שנולדה ממש בסמוך לרצח.,גזר דין
71,ME-15-10-63752-55,"אלמנתו של המנוח תיארה אותו כאדם מיוחד וכבן זוג אהוב ואוהב שלא החסיר ממנה דבר, וכי המפגש שלה עימו היה הדבר הטוב ביותר שקרה בחייה.",גזר דין
72,ME-15-10-63752-55,המנוח היה בשבילה הכל ולאחר מותו היא ובתה נותרו לבד בעולם.,גזר דין
73,ME-15-10-63752-55,"לפני הרצח הייתה מאושרת ואחריו היא נותרה לבדה להתמודד עם כל הבעיות, ובכלל זה גידול הבת שרק נולדה ומשבר כלכלי שרק החמיר.",גזר דין
74,ME-15-10-63752-55,כל אלו גרמו לקשיים כלכליים ונפשיים כאחד (הקשיים מתוארים בהרחבה בתסקיר בעמ' 7 ו- 8).,גזר דין
75,ME-15-10-63752-55,"באשר לבת הקטנה, אף לגביה מתוארים קשיים לא מבוטלים ולהערכת האם מצבה קשור להתדרדרות הכללית שארעה לאחר הרצח ואבדן דמות האב.",גזר דין
76,ME-15-10-63752-55,"עבור ארבע בנותיו הקטינות משמעויות הרצח הינן הרות גורל מעצם היותן בשלבי צמיחה וגיבוש זהות, ויש לצפות כי בהמשך חייהן נזקי הרצח ימשיכו לבוא לידי ביטוי באופנים שונים.",גזר דין
77,ME-15-10-63752-55,אירוע האלימות הקיצוני והרצח ניפץ את הצורך הבסיסי של ארבעת בנותיו להגנה וביטחון תוך אבדן דמות האב.,גזר דין
78,ME-15-10-63752-55,"עוד הודגש כי בנותיו של המנוח לא היו מוכרות לרשויות הרווחה לפני הרצח, וההתדרדרות במצבן החלה רק לאחר מותו של המנוח, והדבר נכון במיוחד ביחס לבנות הגדולות.",גזר דין
79,ME-15-10-63752-55,"באשר להליך הפלילי, בני המשפחה הביעו אכזבה מהסדר הטיעון, העונש הלא מידתי לדעתם ואי העברת כספי הפיצויים שנפסקו להם.",גזר דין
80,ME-15-10-63752-55,"לכך הצטרפה חזרתו של הנאשם כאן מהסדר הטיעון, מה שיצר מבחינתם שנתיים נוספים של חיים לצד דיונים משפטיים ותסכול רב לאור המגע המחודש עם הכאב והטראומה.",גזר דין
81,ME-15-10-63752-55,"הוטעם, כי מדובר במקרה בו בני המשפחה עוברים תהליך אבל, אך זהו אבל ""מורכב"" – מצב בו האבל לא הופך להיות פחות אינטנסיבי או סתגלני עם הזמן, אלא ממשיך להיות חלק מרכזי בחיי האדם האבל לאורך זמן.",גזר דין
82,ME-15-10-63752-55,מצבם זה של הורי המנוח מציב אותם בסיכון גבוה להחמרה בריאותית ונפשית וירידה חמורה בתפקוד.,גזר דין
83,ME-15-10-63752-55,חווית האבל אצל הוריו כמו קפאה ואינה מורחקת או מעובדת.,גזר דין
84,ME-15-10-63752-55,"אל אלו מצטרפת תחושת חוסר האונים שחשים בני המשפחה אל מול ההליכים המשפטיים, התסכול ביחס להסדר הטיעון, וחוסר היכולת של מערכות האכיפה לאכוף את תשלום הפיצויים שנפסקו למשפחה.",גזר דין
85,ME-15-10-63752-55,"צוין כי המשפחה התקשתה לזעוק את זעקתה מול עורכי התסקיר ודווקא משום כך, זעקתם העזה צריכה להישמע.",גזר דין
86,ME-15-10-63752-55,"לסיום הודגש כי מספר שנים לאחר הרצח, ניתן לראות את ההשלכות הרות הגורל והדרמטיות על כל אחד מבני המשפחה בנפרד ועל כולם יחד, וכי חייהם אינם אותם חיים, הנזק עצום והכאב אינו מרפה; מדובר בהשפעה על כל מישורי החיים; וכי סיום ההליך המשפטי עשוי לאפשר להם להתחיל בשיקום חייהם לאחר הטראומה הקשה והאובדן שחוו.",גזר דין
87,ME-15-10-63752-55,מטעם ההגנה הוגש מכתב של אחותו של הנאשם.,גזר דין
88,ME-15-10-63752-55,"במכתבה סיפרה, כי היא אחת מבין שלוש אחיותיו של הנאשם והוא קשור באופן מיוחד אליה; וכי הנאשם והיא עברו דברים לא פשוטים בחייהם, הוא נתן את כל כולו למענן, עבד בעבודות שונות כדי לכלכל אותן ועשה הכל כדי להוציאן ממעגל החיים הקשה בו הן חיות.",גזר דין
89,ME-15-10-63752-55,"עוד ציינה, כי הנאשם ניסה למצוא פרנסה בעסקים כדי לכלכל אותן ואת משפחתו, אך בסופו של דבר בחר ללכת בדרך אחרת עליה הוא מצר.",גזר דין
90,ME-15-10-63752-55,"לדבריה מאסרו האחרון גרם לו לשינוי קיצוני לטובה ולתפנית חיובית בחייו, הוא התחבר לדת בצורה חזקה וכיום הוא אדם אחר שדואג למשפחתו ולילדיו ומנסה להסביר להם ללכת בדרך הישר.",גזר דין
91,ME-15-10-63752-55,"מכאן ביקשה האחות מבית המשפט לתת לנאשם הזדמנות לפתוח בחיים חדשים, לאור השינוי שהוא עשה וההשפעה הקשה על משפחתו וילדיו, מעצם עובדת היותו בכלא במשך שנים.",גזר דין
92,ME-15-10-63752-55,"עוד הוגש מכתב של רב אשר לנאשם קשר עמו, בו סיפר על התיקון שעשה הנאשם וכי היום הנאשם אדם אחר לגמרי ולכן לא יהא זה צודק לשפוט את האדם שהיה, אלא יש לשפוט את האדם החדש – הנאשם לאחר אותו תיקון.",גזר דין
93,ME-15-10-63752-55,"ב""כ המדינה פתח את טיעוניו לעונש בהתייחסות להסדר הטיעון אליו הגיעו הצדדים ביחס לכלל הנאשמים ובכלל זה הנאשם.",גזר דין
94,ME-15-10-63752-55,"הודגש שכתב האישום הוגש כנגד הנאשם וארבעה אחרים בעבירת רצח מנשה מאור וניסיון רציחתם של שניים האחרים באמצעות פיצוץ רכב ע""י מטען חבלה, וכי הראיה המרכזית הייתה עדות עד המדינה.",גזר דין
95,ME-15-10-63752-55,במסגרת הסדר הטיעון הגיעו הצדדים להסכמה לפיה יגזרו על הנאשם 13 שנות מאסר ובהמשך הסכימו על הפחתה ל-12 שנות מאסר.,גזר דין
96,ME-15-10-63752-55,"הוטעם כי הנאשם בחר לחזור בו מן ההסדר ובית משפט אפשר לו לעשות כן, למרות התנגדות התביעה; וכי  לא ניתן לבצע השוואה בין עונש שנגזר במסגרת הסדר טיעון לבין עונש שיש לגזור ביחס לנאשם לאחר ניהול הוכחות.",גזר דין
97,ME-15-10-63752-55,"ביחס לעונשים עליהם הוסכם בהסדר הטיעון הודגש, כי המאשימה לא הייתה מסכימה להסדר הטיעון כפי שהוסכם ביחס לנאשם עצמו ולעונש שהיא הסכימה להסתפק בו ביחס לנאשם, אלמלא היה מדובר בהסדר כולל, שנערך עם כל חמשת הנאשמים בפרשה; וכי עניין זה הוא מהותי.",גזר דין
98,ME-15-10-63752-55,"ב""כ המאשימה ציין, כי דבריו מתייחסים לטענה שהוא צופה שההגנה תעלה, ביחס לכך שיש מקום להשוות בין מעשיו של הנאשם כאן למעשי הנאשמים האחרים ולהקיש מהעונש שנגזר עליהם בהסדר הטיעון, לעונש שיש לגזור על הנאשם.",גזר דין
99,ME-15-10-63752-55,"ב""כ המאשימה הפנה לקביעות שונות שנקבעו בהכרעת הדין ביחס לחלקו המהותי של הנאשם בפרשה.",גזר דין
100,ME-15-10-63752-55,"כך שנקבע שהנאשם אינו המסייע הקלאסי, כי הנאשם לקח חלק בתכנון ביצור המטען, הפעלתו ובסיוע לאותו רצח וניסיונות הרצח; ובכך שקיבל מטען תקול, ייצר מטען חדש ואף הסביר לשותפים כיצד להפעילו.",גזר דין
101,ME-15-10-63752-55,"לא בכדי כונה הנאשם כ""מהנדס"" וכי ניתן לקבוע כי הוא עסק, בין היתר, באספקה ויצור מטעני חבלה לכל דורש.",גזר דין
102,ME-15-10-63752-55,"משאלו הם פני הדברים וכאשר מדובר בנאשם שזהו התיק השלישי שלו שעניינו מטעני חבלה ועולם מטעני החבלה לא זר לו וזה עיסוקו, מצב זה מחייב הרתעה אישית ברמה גבוהה.",גזר דין
103,ME-15-10-63752-55,"עוד הודגש, כי בחינת הרכיבים המנויים בסעיף 40ט לחוק העונשין בקביעת המתחם מלמדת כי אין אף רכיב הפועל לטובת הנאשם.",גזר דין
104,ME-15-10-63752-55,באשר לקביעת המתחם בהתאם למדיניות הענישה הנוהגת הפנתה המאשימה למספר פסקי דין אליהם נידרש בהמשך.,גזר דין
105,ME-15-10-63752-55,"המאשימה הפנתה אף לתסקיר נפגע העבירה בהתייחס למשפחת המנוח ולתמונה הקשה שעולה ממנו וביקשה לפסוק פיצוי נוסף – הפיצוי המקסימלי בסך 258,000 ₪.",גזר דין
106,ME-15-10-63752-55,נוכח האמור ביקשה המאשימה לקבוע מתחם של 15 – 20 שנות מאסר ולהשית על הנאשם עונש ברף הגבוה של המתחם – 20 שנות מאסר.,גזר דין
107,ME-15-10-63752-55,"ב""כ הנאשם הדגיש מנגד, כי הוא רואה את הדברים בצורה שונה לגמרי.",גזר דין
108,ME-15-10-63752-55,"לשיטתו, הגם שבהכרעת הדין הורשע הנאשם בסיוע לרצח, הרי שלאור הקביעות שנקבעו בה, מצבו שונה מאוד לעומת הנאשמים האחרים.",גזר דין
109,ME-15-10-63752-55,"כך, לדוגמה, וורו וזהבי היו שותפים לתכנון המוקדם, הם אלו שחיפשו את הרכב, ערכו את תכנית הפעולה בכוח, והיה להם אינטרס ברור לממש את הרצח.",גזר דין
110,ME-15-10-63752-55,אף עומק מעורבותם היה רב יותר.,גזר דין
111,ME-15-10-63752-55,"בנוסף הם, לעומת הנאשם, היו מעורבים לאחר הרצח וקיבלו תמורה מסוימת בגינו, אם בצורת כסף לרכישת בגדים ואם בצורה של בילוי באילת שמומן ע""י נאשם 1 לאחר הרצח.",גזר דין
112,ME-15-10-63752-55,"עוד הודגש, כי המדינה לא ציינה מעולם שבבסיס ההסדר עמד קושי ראייתי.",גזר דין
113,ME-15-10-63752-55,על כן יש מקום להשוות את עניינו של הנאשם לחלקם ולעונשים שהושתו על הנאשמים האחרים ויש מקום להשוואה בין העונשים שהושתו בהסדר הטיעון על האחרים לעונשו של הנאשם; וכי קבלת עתירת המדינה המבקשת להתעלם מהעונשים שהושתו בהסדר הטיעון יוצרת מצב לא ראוי ולא סביר.,גזר דין
114,ME-15-10-63752-55,התוצאה המתחייבת מהאמור היא  שעונשו של הנאשם שבפנינו צריך להיות נמוך בצורה משמעותית מעונשם של הנאשמים האחרים (בעיקר כאשר לא מדובר בהסדר טיעון שגובש בשל קושי ראייתי); ומקל בהרבה מהעונש שהושת הן על וורו והן על זהבי.,גזר דין
115,ME-15-10-63752-55,"עוד הטעים הסניגור, כי העבירות של ייצור והובלה של המטען מתלכדות עם העבירה של סיוע לרצח ועל כן יש לגזור על הנאשם עונש אחד בגין כלל העבירות, שכן אותם מעשים הגיעו להרשעה בכל העבירות.",גזר דין
116,ME-15-10-63752-55,"בעניין זה הודגש כי אין לזקוף לחובתו של הנאשם את העובדה ש""העז"" לנהל משפט, במיוחד כאשר אף בית המשפט קבע שלא היה לו חפץ בתוצאה.",גזר דין
117,ME-15-10-63752-55,נוכח כל אלו עונשו צריך להיות נחות בצורה משמעותית מעונשו של הנאשם זהבי שנידון ל- 10 שנות מאסר.,גזר דין
118,ME-15-10-63752-55,"הסנגור הוסיף וציין כי בהתאם לקביעות שנקבעו בהכרעת הדין מצבו של הנאשם מקל יותר והעובדות ""מרוככות"" מה יותר מאלו שצוינו במסגרת הסדר הטיעון בכלל, ובפרט בהשוואה לאחרים וגם עניין זה מלמד שעונשו צריך להיות פחות מזה שהוסכם בהסדר הטיעון ואפילו מזה של זהבי.",גזר דין
119,ME-15-10-63752-55,"לסיום הודגשו הנסיבות האישיות של הנאשם והמכתבים של אחותו ושל הרב שמלווה אותו והשינוי המשמעותי שחל בנאשם ששינה את דרכיו ועוסק בלימוד תורה, וכי יש לפתוח לנאשם צוהר לניסיון לטיפול כדי שיוכל לשוב לחיק משפחתו ולאפשר לו לחוות גם את גידול ילדיו.",גזר דין
120,ME-15-10-63752-55,הנאשם נשאל אם הוא רוצה לומר דברים לעונש והוא הניד בראשו לשלילה.,גזר דין
121,ME-15-10-63752-55,"הנאשם כבן 44 שנים, נותן היום את הדין בגין ביצוע עבירות של סיוע לרצח וסיוע לשני ניסיונות רצח, תוך קשירת קשר עם אחרים, וכן בגין עבירות נשק (ייצור נשק) הנוגעות להכנת מטען חבלה תקין, ועבירות של הובלה ונשיאת נשק.",דיון
122,ME-15-10-63752-55,מתחם העונש ההולם,דיון
123,ME-15-10-63752-55,העבירות בהן הורשע הנאשם ומעשיו מתאפיינים בחומרה יתרה.,דיון
124,ME-15-10-63752-55,"הן בשל האופן בו נעשו, הן בשל הפגיעה הקשה בערכים המוגנים ובראש ובראשונה בערך של קדושת החיים, והן בשל כך שהנאשם הוא שעומד מאחורי אותו מטען חבלה בו נעשה שימוש בפיצוץ הרכב, בו נרצח מנשה מאור המנוח ונפצעו שניים נוספים.",דיון
125,ME-15-10-63752-55,"חומרה יתרה יש אף בכך שאותו ""נשק"" שהנאשם הורשע בייצורו והובלתו הינו מטען חבלה שמיועד לגרום למותו של אדם, וכאשר מטרת ייצורו הינו לפגיעה באחרים, באופן לא מובחן:",דיון
126,ME-15-10-63752-55,"הנאשם במעשיו פגע אף בביטחון האישי ובסדר הציבורי, שכן המשמעות של אספקת מטען חבלה שמיועד להיות מוטמן ברכב אשר עתיד להתפוצץ במרחב ציבורי, היא כי פיצוץ המטען עלול לפגוע לא רק בקבוצה העבריינית היריבה לכאורה, אלא לפגוע גם באופן אקראי בכל מי שאיתרע מזלו ויהיה מצוי בקרבת מקום, משל מדובר בפיגוע טרור – אלא שכאן מדובר בפיגוע על רקע פלילי.",דיון
127,ME-15-10-63752-55,"בסעיף 40ט לחוק העונשין מנויות הנסיבות הקשורות בביצוע העבירה אשר בהן יש להתחשב בבוא בית המשפט לקבוע את מתחם העונש ההולם, ובכלל זה מידת התכנון של המעשה, שיעור חלקו של הנאשם, הנזק הצפוי מביצוע העבירה והנזק הנגרם ממנה, הסיבות שהביאו את הנאשם לבצע את העבירה, יכולת ההבנה של הנאשם, יכולתו להימנע מהמעשה, מצוקתו הנפשית, גבוליות האחריות הפלילית, דרגת האכזריות והניצול לרעה של המעמד כלפי הנפגע.",הנסיבות הקשורות בביצוע העבירה
128,ME-15-10-63752-55,"באשר לתכנון בביצוע העבירה קבענו, כי הנאשם לא היה מצוי בפרטי התכנון המדויק באשר לאופן בו יבוצע הרצח.",הנסיבות הקשורות בביצוע העבירה
129,ME-15-10-63752-55,לצד זאת יש לזכור כי מדובר במעשה מתוכנן שהנאשם ידע על כך שהוא הולך להתבצע.,הנסיבות הקשורות בביצוע העבירה
130,ME-15-10-63752-55,"ביחס לכך, כפי שקבענו בהכרעת הדין וכעולה מחומר הראיות שהונח בפנינו, הנאשם היה בקשר עם הנאשמים האחרים והיווה עבורם כתובת לתיקון או הכנה של מטען חבלה, הם פנו אליו לאחר שמטען חבלה שקיבלו מאחרים היה תקול, וניסיונות שנעשו על ידם לתקנו נכשלו.",הנסיבות הקשורות בביצוע העבירה
131,ME-15-10-63752-55,"כפי שפורט בהרחבה בהכרעת הדין, הנאשם מוזכר בראיות שונות כמי שהיה ביכולתו לספק לנאשמים האחרים מטען חבלה לבקשתם, ואף היה מוכן לכך.",הנסיבות הקשורות בביצוע העבירה
132,ME-15-10-63752-55,"כך לדוגמא מצאנו במסגרת השיחות שנקלטו בהאזנות הסתר, בדירת המסתור בה שהה עד המדינה ושוחח רבות עם שניר ואזנה (נאשם 5), כי בשלב בו עד המדינה, שניר ואחרים פועלים להשגת מטעני חבלה להוצאת פעולות שונות ומתקשים בכך, הם מזכירים - בהקשר של הקושי בהשגת מטען חבלה – את הנאשם; ואף מוסיפים ומציינים כי אם הנאשם היה בחוץ (מחוץ לכלא בו שהה באותה עת בשל תיק המטען הנוסף), הוא היה מסדר את הדברים (השגת מטען חבלה – י.ר.ל.) ""בשנייה"" (ראו התייחסות לאמור בעמ' 55 – 56 להכרעת הדין).",הנסיבות הקשורות בביצוע העבירה
133,ME-15-10-63752-55,"מכאן שהנאשם סייע לקושרים האחרים באספקת מטען חבלה גדול ומשמעותי אשר ביכולתו להרוג אדם, ובידיעה שייעשה בו שימוש כדי לפגוע ולהרוג במי מאותה קבוצה יריבה.",הנסיבות הקשורות בביצוע העבירה
134,ME-15-10-63752-55,"באשר לנזק שהיה צפוי להיגרם מביצוע העבירות ולפוטנציאל הפגיעה הרחב – הנאשם אינו מספק לאחרים סכין שפגיעתו יכולה להיות גם מצומצמת, אלא מספק להם מטען חבלה תקין תוך ידיעה שמטען זה ישמש לפיצוץ ברכב או באופן אחר דומה, ושיש למטען פוטנציאל לפגיעה בגוף ונפש ולהרס רב.",הנסיבות הקשורות בביצוע העבירה
135,ME-15-10-63752-55,"למעשה באופן שניתן לכנותו כמעט מקרי, אותו פיצוץ לא גרם להריגת אנשים נוספים שהיו ברכב, אלא רק לפציעתם.",הנסיבות הקשורות בביצוע העבירה
136,ME-15-10-63752-55,"ניתן ללמוד על כך שהנאשם ידע כי המטען יכול בעת שיתפוצץ, לפגוע באנשים רבים - מפעולותיו של הנאשם עצמו; ובמיוחד מאותה אזהרה שהזהיר הנאשם אדם בשם שלומי אלמקייס, כאשר פגש אותו באקראי ממש בערב שלפני פיצוץ המטען.",הנסיבות הקשורות בביצוע העבירה
137,ME-15-10-63752-55,"הנאשם אמר לאותו שלומי, כי הוא נמצא הרבה עם גיסו והחברים שלו דודו, יוסי קריחלי וראמז (אנשים שהיו מזוהים עם קבוצת ""הגרוזינים""); והזהירו כי לא כדאי לו לשבת איתם שכן הם הולכים להיפגע.",הנסיבות הקשורות בביצוע העבירה
138,ME-15-10-63752-55,"לכן הנסיבה המנויה בסעיף 40ט לחוק, באשר לנזק הצפוי מביצוע העבירה, מתקיימת כאן במלוא עוצמתה, בשל הנזק הצפוי מפיצוץ מטען חבלה.",הנסיבות הקשורות בביצוע העבירה
139,ME-15-10-63752-55,"אשר לנזק שנגרם מביצוע העבירה, כפי שפורט לעיל הנזק שנגרם למשפחתו של המנוח בכל המישורים הינו כבד מאוד.",הנסיבות הקשורות בביצוע העבירה
140,ME-15-10-63752-55,"משפחתו של המנוח – הוריו, ואף בנותיו מתקשים להתמודד עם האובדן וחווים קשיים רבים מספר מישורים; וכך גם אלמנתו אשר הייתה הרה בעת הירצחו של המנוח.",הנסיבות הקשורות בביצוע העבירה
141,ME-15-10-63752-55,"מעבר לכך צוין הקושי מעצם הימשכות ניהולו של ההליך, לאחר שאפשרנו לנאשם לחזור בו מהודייתו וההליך נפתח מחדש, ותסכולה של המשפחה מכך.",הנסיבות הקשורות בביצוע העבירה
142,ME-15-10-63752-55,ובנוסף נפצעו כתוצאה מהפיצוץ עוד שניים מיושבי הרכב.,הנסיבות הקשורות בביצוע העבירה
143,ME-15-10-63752-55,"באשר לסיבות שהביאו את הנאשם לבצע את העבירה הרי אלו לא הובררו עד תום, אם כי צוין על ידינו בהכרעת הדין כי גם על פי עדות עד המדינה, אין ראיה שהנאשם קיבל תמורה כספית עבור מטען החבלה.",הנסיבות הקשורות בביצוע העבירה
144,ME-15-10-63752-55,"עניין זה יכול ללמד אף הוא על כך שלנאשם היו קשרים ענפים עם מי מהנאשמים האחרים, וכי יוכל והסיבות שלו לביצוע העבירה, קשורות גם להמשך היחסים בינו לבין הנאשמים האחרים.",הנסיבות הקשורות בביצוע העבירה
145,ME-15-10-63752-55,"האמור עולה אף מכך שהנאשם סיפק להם מטען חבלה נוסף חודש בלבד לאחר מכן, לאור היחסים המתמשכים בינו לבין האחרים.",הנסיבות הקשורות בביצוע העבירה
146,ME-15-10-63752-55,"לכן גם אם לא הוכח שהנאשם חפץ בעצמו באופן ממשי במותם של מי מקבוצת ה""גרוזינים"", וגם אם לא היה לו סכסוך עימם, עדיין הנאשם היה מעורב עם אחרים שלהם היה את אותו חפץ בתוצאה, ושיתף עימם פעולה בעניין זה.",הנסיבות הקשורות בביצוע העבירה
147,ME-15-10-63752-55,זאת תוך שחלקו התבטא בסיוע ממשי לגרימת אותה תוצאה– אספקת מטען חבלה שמטרתו לפגוע ולקטול.,הנסיבות הקשורות בביצוע העבירה
148,ME-15-10-63752-55,"נוכח כל המקובץ, לאור מידת הפגיעה בערכים המוגנים, ובשים לב לכך שהנאשם הוא שסייע באופן מהותי לביצוע רצח ופציעת נוספים, מעשיו של הנאשם הם בעלי פן של חומרה יתרה ומוגברת.",הנסיבות הקשורות בביצוע העבירה
149,ME-15-10-63752-55,"אשר למדיניות הענישה, יש לזכור כי אין מקרה אחד דומה למשנהו וכי מקרה זה הינו ייחודי בנסיבותיו אף לאור הרשעת הנאשם בעבר בעבירות דומות, כפי שצוין בהרחבה לעיל.",הנסיבות הקשורות בביצוע העבירה
150,ME-15-10-63752-55,המאשימה מצידה הגישה מספר פסקי דין מהם לשיטתה יש כדי ללמד על העונש הראוי לנאשם.,הנסיבות הקשורות בביצוע העבירה
151,ME-15-10-63752-55,"כך הפנתה לתפ""ח (ת""א) 1167/02 מדינת ישראל נ' יחיא תורכ [פורסם בנבו] (מיום 22.05.2011).",הנסיבות הקשורות בביצוע העבירה
152,ME-15-10-63752-55,"הנאשם הורשע במסגרת הסדר טיעון בעבירות של סיוע לרצח; סיוע לניסיון רצח וסיוע להיזק בחומר נפיץ, וכן צורף תיק נוסף בו הורשע בעבירה של קשירת קשר לסחר בנשק.",הנסיבות הקשורות בביצוע העבירה
153,ME-15-10-63752-55,המדובר במקרה בו פוצץ רכבו של אשר אילוז אשר גרם לפציעתו הקשה ולמות בנו בן השלוש.,הנסיבות הקשורות בביצוע העבירה
154,ME-15-10-63752-55,הנאשם הודה בחלקו בהכנת המטען כאשר הנאשם לא הניח את מטען החבלה ובית המשפט גזר על הנאשם 15 שנות מאסר בפועל.,הנסיבות הקשורות בביצוע העבירה
155,ME-15-10-63752-55,"יש לזכור שבשונה מענייננו מדובר במי שגזר דינו ניתן במסגרת הסדר טיעון, כאשר בענייננו הנאשם בחר לנהל את ההליך ולחזור בו מהסדר הטיעון שנכרת עימו.",הנסיבות הקשורות בביצוע העבירה
156,ME-15-10-63752-55,"כפי שציינו לעיל, קיים מנעד רחב של ענישה בעבירת הסיוע לרצח וזאת בהתאם לחלקו של המסייע וקירבתו להגדרה של מבצע בצוותא, כאשר בפסיקה מצאנו בעיקר מקרים בהם מעורבותו של המסייע הייתה פחותה מזו של הנאשם בענייננו, ורוב הפסיקה מתייחסת למסייעים שניתן לכנותם מסייעים ""קלאסיים"" – בשונה מן הנאשם כאן.",הנסיבות הקשורות בביצוע העבירה
157,ME-15-10-63752-55,סוגיית הסדר הטיעון שנכרת עם הנאשמים האחרים והאם יש לו השלכה על קביעת המתחם,הנסיבות הקשורות בביצוע העבירה
158,ME-15-10-63752-55,"כפי שפורט לעיל, הנאשם הודה והורשע תחילה במסגרת הסדר טיעון שנכרת עם כלל הנאשמים.",הנסיבות הקשורות בביצוע העבירה
159,ME-15-10-63752-55,"בשלב מאוחר יותר חזר בו הנאשם מהודאתו וביטלנו את הכרעת הדין המרשיעה שניתנה עפ""י הודאתו, והרשעת הנאשם עתה באה לאחר שמיעת ראיות.",הנסיבות הקשורות בביצוע העבירה
160,ME-15-10-63752-55,"טרם נפנה לבחינת מתחם העונש ההולם על פי הוראות הדין והפסיקה, אדרש לטענות ההגנה אשר מבקשת ללמוד או להקיש מהעונשים שהושתו על הנאשמים האחרים במסגרת הסדר הטיעון, על עונשו של הנאשם כאן.",הנסיבות הקשורות בביצוע העבירה
161,ME-15-10-63752-55,"לטענת ההגנה על פי הקביעות בהכרעת הדין, חלקו של הנאשם היה פחות אף מזה שתואר בכתב האישום המתוקן בחלק הנוגע אליו, ובכל מקרה מעשיו קלים בהרבה ממעשיו של נאשם 2 – וורו, שהיה בסוד כל התכנון, השתתף באיתור הרכב ובהטמנת המטען, ואף יצא יחד עם שניר לפוצצו, ונידון ל- 16 שנות מאסר.",הנסיבות הקשורות בביצוע העבירה
162,ME-15-10-63752-55,"הודגש עוד כי עונשו של הנאשם צריך להיות קל אף מעונשו של נאשם 3 – זהבי, אשר נידון ל-10.5 שנות מאסר, שאף הוא השתתף באופן פעיל בתכנון ובפעולות שנעשו ביחס להטמנת המטען.",הנסיבות הקשורות בביצוע העבירה
163,ME-15-10-63752-55,"הסנגור הטעים, כי אם המדובר היה בהסדר טיעון שנכרת עקב קושי ראייתי, אפשר היה אולי לבסס אבחנה ולא היה מקום להקיש מעניין האחרים לענייננו, אך אין זה המקרה שבפנינו.",הנסיבות הקשורות בביצוע העבירה
164,ME-15-10-63752-55,בחנו טענות אלו ואין בידינו לקבלן.,הנסיבות הקשורות בביצוע העבירה
165,ME-15-10-63752-55,"ראש וראשית נציין, כי בענייננו מדובר בסיטואציה ייחודית, אשר כמעט ואין לה התייחסות בפסיקה.",הנסיבות הקשורות בביצוע העבירה
166,ME-15-10-63752-55,"אין המדובר במקרה כמו אלו שנדונו בדרך כלל בפסיקה, בו ישנם מספר נאשמים באותה פרשה ועם חלק מהן נכרת הסדר טיעון, לעיתים הסדר הכולל אף הסכמה עונשית, ואילו נאשמים אחרים מבקשים לנהל את משפטם.",הנסיבות הקשורות בביצוע העבירה
167,ME-15-10-63752-55,"ואז נשאלת השאלה מה היחס בין העונשים שהוטלו במסגרת הסדר הטיעון על נאשמים אחרים בפרשה, לבין העונש שראוי להטיל על נאשם אחר שלא במסגרת הסדר.",הנסיבות הקשורות בביצוע העבירה
168,ME-15-10-63752-55,"בענייננו לא מדובר במי שלא נערך עמו הסדר טיעון, אלא במי שנכרת עמו הסדר טיעון אלא שהסדר הטיעון בוטל ביוזמתו.",הנסיבות הקשורות בביצוע העבירה
169,ME-15-10-63752-55,"ועתה, לאחר שהורשע לאחר שמיעת ראיות, הוא חוזר ומבקש להשוותו לנאשמים אחרים עימם נכרת הסדר הטיעון.",הנסיבות הקשורות בביצוע העבירה
170,ME-15-10-63752-55,"משמע הסדר הטיעון עמו בוטל – אך למעשה, הנאשם מבקש להחיותו ולהשיבו לזירה דרך הנאשמים האחרים- וכך אין כל מקום לעשות.",הנסיבות הקשורות בביצוע העבירה
171,ME-15-10-63752-55,"שנית, בחינת ההלכות הנוגעות להסדרי טיעון והשלכתם על העונש הראוי, אף היא מובילה למסקנה כי אין להקיש במקרה זה מעונשם של הנאשמים האחרים, על עונשו של הנאשם.",הנסיבות הקשורות בביצוע העבירה
172,ME-15-10-63752-55,"בחינת עניינו של הנאשם לאור ההלכות האמורות, מלמדת כי אין להקיש מהעונשים שהושתו על הנאשמים האחרים במסגרת הסדר הטיעון שכן אף שיקול מכל השיקולים שעמדו בבסיס הסדר הטיעון והעונש המקל יותר אליו הגיעו הצדדים בהסדר הטיעון ביחס לנאשמים האחרים, אינו חל בעניינו של הנאשם היום.",הנסיבות הקשורות בביצוע העבירה
173,ME-15-10-63752-55,נבאר ונפרט האמור.,הנסיבות הקשורות בביצוע העבירה
174,ME-15-10-63752-55,"ב""כ המאשימה בטיעוניו עוד במועד הצגת ההסדר הדגיש, כי השיקול המהותי של התביעה בכריתת הסדר הטיעון היה העובדה שהסדר הטיעון נכרת עם כלל הנאשמים בפרשה זו ועל כן כריתתו מסיימת למעשה את ההליכים בכל הפרשה – הן ביחס לארבעת הנאשמים בתיק שלפנינו, והן ביחס לנאשם שניר שענייננו נידון בבית משפט זה לפני הרכב אחר.",הנסיבות הקשורות בביצוע העבירה
175,ME-15-10-63752-55,"ואכן כאשר נכרת הסדר הטיעון, צורף התיק של שניר לתיק זה, והסדר הטיעון נכרת לגבי כלל הנאשמים כאשר שניר הודה והורשע ברצח.",הנסיבות הקשורות בביצוע העבירה
176,ME-15-10-63752-55,"הדברים מצוינים בדברי ב""כ המדינה בפנינו בדיון מיום 9.7.2018 (שם בעמ' 341), שם הדגיש כי עם הסדר הטיעון הם מבקשים לסיים את הפרשייה כולה שכללה הפעלת סוכן וכתבי אישום רבים.",הנסיבות הקשורות בביצוע העבירה
177,ME-15-10-63752-55,"דברים ברוח זו אף נאמרו לנו במהלך ניהול התיק, כשהצדדים ציינו שמתקיימים ביניהם מגעים לכריתת הסדר טיעון, אך הובהר על ידי התביעה כי הסדר הטיעון לא יסתייע אם לא יהיה מדובר בהסדר כולל ביחס לכל הנאשמים.",הנסיבות הקשורות בביצוע העבירה
178,ME-15-10-63752-55,"ברי כי נימוק זה – סיום הפרשה כולה, אשר הוא שיקול לגיטימי שהתביעה רשאית לשקול, אינו חל בענייננו של הנאשם, ונימוק זה שהוביל להקלה בעונשם של הנאשמים האחרים, לא יכול להביא להקלה בעונשו כלל ועיקר.",הנסיבות הקשורות בביצוע העבירה
179,ME-15-10-63752-55,"זאת כאשר הנאשם הוא שביקש לבטל את ההסדר בנוגע אליו, וכאשר ברור שהתביעה כלל לא היתה מסכימה להסדר הטיעון במצב דברים זה.",הנסיבות הקשורות בביצוע העבירה
180,ME-15-10-63752-55,על כן ברור שהנאשם לא יכול לחסות בצל ההסדר שהוא גרם לביטולו.,הנסיבות הקשורות בביצוע העבירה
181,ME-15-10-63752-55,"ב""כ המדינה הוסיף ונימק את הסדר הטיעון: ""...",הנסיבות הקשורות בביצוע העבירה
182,ME-15-10-63752-55,"אנחנו תקוה שקבלתו של ההסדר על ידי בית המשפט תגלם בתוכו חרטה, קבלת אחריות מצד הנאשמים ותסיים את הסכסוך העקוב מדם המתואר בכתב האישום ובאמצעות הסדר זה לא ימשיך אותו סכסוך וזו אחת הסיבות העיקריות לכך שהמדינה הסכימה להסדר"" (ראו שם בעמ' 341).",הנסיבות הקשורות בביצוע העבירה
183,ME-15-10-63752-55,"מכאן ששיקול נוסף שעמד בבסיס ההסדר, שכלל תיקון כתב האישום לעבירות קלות יותר לגבי חלק מהנאשמים והסכמות עונשיות לגבי כלל  הנאשמים, חלקן מקלות במובנים מסוימים - היה שהסדר הטיעון יגלם בתוכו חרטה, הכרה במעשים וסיומו של הסכסוך שעמד בבסיס המעשים.",הנסיבות הקשורות בביצוע העבירה
184,ME-15-10-63752-55,"ברי כי שיקול זה, המתקיים בעניינם של הנאשמים האחרים שהודו במסגרת הסדר הטיעון וקבלו אחריות על מעשיהם, אינו מתקיים בעניינו של הנאשם שלפנינו.",הנסיבות הקשורות בביצוע העבירה
185,ME-15-10-63752-55,"שיקולים מסוג זה של רשויות התביעה הינם שיקולים עניינים, לגיטימיים ובעלי תוקף.",הנסיבות הקשורות בביצוע העבירה
186,ME-15-10-63752-55,"במיוחד כאשר הסדר הטיעון כלל הודאה של אחד הנאשמים ברצח – ובנוסף משמעותו של ההסדר הייתה סיום ההליכים המשפטיים בשני תיקים מורכבים שמתנהלים לפני שני מותבים שונים, זאת לאור האינטרס הציבורי הכללי ולאור חסכון הזמן השיפוטי המשמעותי בשני התיקים.",הנסיבות הקשורות בביצוע העבירה
187,ME-15-10-63752-55,"ודוק, דברי הסנגור לפיהם שיקול זה כמעט מאוין שכן נשמעו כבר לא מעט ראיות בתיק בשלב בו נכרת הסדר הטיעון, הינו טיעון שקשה לקבלו.",הנסיבות הקשורות בביצוע העבירה
188,ME-15-10-63752-55,"הגם שנשמעו לא מעט עדים בתיק טרם כריתת הסדר הטיעון, ממנו חזר בו הנאשם, הרי עדיין הסדר הטיעון נכרת במצב בו טרם נסתיימה הבאת הראיות, הנאשמים לא העידו עדיין וטרם נשמעה כלל פרשת ההגנה.",הנסיבות הקשורות בביצוע העבירה
189,ME-15-10-63752-55,"על כן גם במצב זה הסדר הטיעון כרך בחובו חיסכון זמן שיפוטי רב, והיה בו כדי לתרום אף לאינטרס הציבורי הכללי של סיום הליכים משפטיים בזמן מהיר, והדברים נכונים ביתר תוקף כאשר אף משפחת המנוח מצפה לסיום ההליך; ויעידו על האמור הזמן הלא מועט שהיה כרוך בהמשך ניהול ההליך בעניינו של הנאשם, וזאת כשמדובר בנאשם אחד בלבד.",הנסיבות הקשורות בביצוע העבירה
190,ME-15-10-63752-55,"מעבר לכך, בשלב בו נכרת הסדר הטיעון לגיטימי כי התביעה תשקול את חסכון משאבי התביעה, והנאשם יכול ושוקל את רצונו לסיים את ההליך ואת החשש מעונש חמור יותר.",הנסיבות הקשורות בביצוע העבירה
191,ME-15-10-63752-55,"כל אלו הם שיקולים ענייניים הרלוונטיים לזמנם ולמצב בו נכרת הסדר טיעון, אך הם אינם יכולים להיות רלוונטיים לקביעת מתחם הענישה בעניינו של הנאשם שלפנינו, אשר עונשו לא נגזר במסגרת הסדר טיעון, וכאשר הוא שביקש לבטל את הסדר הטיעון ולחזור בו מהודאתו.",הנסיבות הקשורות בביצוע העבירה
192,ME-15-10-63752-55,"זאת ועוד, ב""כ המדינה ציין כי הסדר הטיעון נתן משקל משמעותי לרכיב הפיצוי ולרכיב הקנס, משמע המדינה במסגרת ההסדר נתנה משקל לעובדה שההסדר כלל גם פסיקת פיצוי מוסכם – פיצוי משמעותי למשפחת המנוח.",הנסיבות הקשורות בביצוע העבירה
193,ME-15-10-63752-55,"ברי כי אף נימוק זה לא מתקיים בעניינו של הנאשם שלפנינו, כשאין כל הסכמה מצדו לתשלום פיצוי כלשהו, וכאמור אף לא הביע ולו ראשית חרטה או לקיחת אחריות על מעשיו.",הנסיבות הקשורות בביצוע העבירה
194,ME-15-10-63752-55,"בל נשכח כי אותה התחשבות בכל הנימוקים הללו ניתנה אף לנאשם שלפנינו, כאשר לשם כריתת הסדר עם כלל הנאשמים ממש טרם הצגת ההסדר הסופי אף הוסכם על הפחתה נוספת של שנה מתקופת המאסר לה עתרו הצדדים בענייננו (מ-13 שנה ל-12 שנה).",הנסיבות הקשורות בביצוע העבירה
195,ME-15-10-63752-55,"אין חולק כי זכותו המלאה של הנאשם לנהל את משפטו ולעמוד על חפותו, ובדיוק מתוך אותה זכות ואותה חשיבות של האפשרות לברר את משפטו של מי שזועק לחפותו, אפשרנו לנאשם, למרות התנגדות התביעה, לחזור בו מן ההודאה ומהסדר הטיעון שנכרת עמו.",הנסיבות הקשורות בביצוע העבירה
196,ME-15-10-63752-55,"אלא שהנאשם אינו מסתפק בכך, אלא למעשה מבקש היום לאחוז במקל בשתי קצותיו – מחד גיסא להמשיך לנהל את משפטו, לבטל את הסדר הטיעון ולחזור בו מהודאתו, על כל המשמעותיות הקיימות בכך, אף כלפי משפחת המנוח; ומאידך גיסא כאשר הוא מורשע, לאחר סיום בשמיעת הראיות בעבירות חמורות, הוא מבקש לחזור אל אותו הסדר טיעון שהוצע גם לו ולעונשים שנגזרו במסגרתו – ולגזור את עונשו כאילו היה אחד הנאשמים האחרים אשר עונשם נגזר במסגרת הסדר הטיעון.",הנסיבות הקשורות בביצוע העבירה
197,ME-15-10-63752-55,"ענייננו דומה באופן מטפורי לכך שבאותה תחנה בה נעצרה הרכבת, במועד כריתת הסדר הטיעון, נכח גם הנאשם והוא אף בחר לעלות על הרכבת.",הנסיבות הקשורות בביצוע העבירה
198,ME-15-10-63752-55,"אלא שעתה, לאחר שירד מאותה רכבת על פי בקשתו, תוך שהוא שוקל את כל הסיכונים והסיכויים במצב כזה, הרי מאוחר יותר, כאשר המשמעויות הנובעות מכך אינן נוחות לו, הוא מבקש לחזור ולעלות על אותה רכבת.",הנסיבות הקשורות בביצוע העבירה
199,ME-15-10-63752-55,אלא שאותה רכבת יצאה זה מכבר מן התחנה.,הנסיבות הקשורות בביצוע העבירה
200,ME-15-10-63752-55,"נראה כי הגיונם של דברים מוביל למסקנה, כי כל תוצאה אחרת תחטא אף לתחושת הצדק וההגינות.",הנסיבות הקשורות בביצוע העבירה
201,ME-15-10-63752-55,"אין בידינו לקבל אף את טענת הסנגור כי בשל כך שלא מדובר בהסדר טיעון שנכרת עקב קושי ראייתי, אין סיבה אמיתית שלא להשוות בין העונשים שהוטלו במסגרת הסדר הטיעון לעונשו של הנאשם.",הנסיבות הקשורות בביצוע העבירה
202,ME-15-10-63752-55,"המסד הראייתי נגד כל אחד מהנאשמים בתיק זה אינו זהה, ויעידו על כך אף תיקון כתב האישום והעבירות השונות בהן הורשעו כל אחד מהנאשמים במסגרת הסדר הטיעון והעונשים השונים שהושתו עליהם.",הנסיבות הקשורות בביצוע העבירה
203,ME-15-10-63752-55,"הדברים מתקשרים אף לכך שכפי שצוין הראיה המרכזית בתיק הייתה עדות עד המדינה, ומידת ההכרות של עד המדינה עם כל אחד מהנאשמים הייתה שונה – וכך גם הראיות הקיימות לגבי כל אחד מהם.",הנסיבות הקשורות בביצוע העבירה
204,ME-15-10-63752-55,והדברים עולים אף ממקרא מכלול הראיות בתיק זה על ידינו.,הנסיבות הקשורות בביצוע העבירה
205,ME-15-10-63752-55,"זאת ועוד, העובדה שהתביעה לא ציינה כי מדובר בהסדר טיעון שנכרת עקב קושי ראייתי אינה מבססת את טענת הסנגור כי לא היה קושי ראייתי מסוים, ואף נוגדת חזיתית את טענות ההגנה שנטענו כל העת ביחס לנאשם שלפנינו, על פיהן אין ראיות לקשר בין הנאשם לבין עד המדינה והמעשים (לעומת נאשמים אחרים שעימם היה לעד המדינה קשר הדוק).",הנסיבות הקשורות בביצוע העבירה
206,ME-15-10-63752-55,"טענה נוספת של ההגנה הייתה, כי בהתאם לקביעות שנקבעו בהכרעת הדין על ידינו, חלקם של וורו וזהבי גדול מזה של הנאשם, כאשר הם הורשעו בעבירות דומות אך להם היה חפץ ממשי בתוצאה ומעורבות גדולה יותר, ועל כן לא ניתן להתעלם לחלוטין מעונשם של נאשמים אלו רק בשל כך שעונשם נקבע במסגרת הסדר טיעון.",הנסיבות הקשורות בביצוע העבירה
207,ME-15-10-63752-55,"מעבר לנאמר לעיל באשר לשוני בין מי שנגזר דינו במסגרת הסדר טיעון לבין מי שניהל משפט וביתר שאת במקרה זה, הרי אין לקבל את הטענה כי חלקו של הנאשם פחות חמור מחלקם של האחרים – למשל ביחס לחלקו של זהבי – אך בגלל שלא הוכח מעבר לכל ספק סביר, כי הנאשם חפץ בתוצאה של גרימת המוות.",הנסיבות הקשורות בביצוע העבירה
208,ME-15-10-63752-55,"שכן הגם שזהבי היה מעורב יותר בתכנון ובחיפוש אחרי ""הגרוזינים"" לשם הטמנת המטען ופיצוצו, בסופו של דבר חלקו ותרומתו לביצוע הפיצוץ ומעשה הרצח ניתן לכנותם מינוריים יותר מזה של הנאשם; במיוחד לאחר שזהבי בסופו של דבר לא לקח חלק בפיצוץ המטען, ולא נסע כלל עם שניר ווורו לזירה.",הנסיבות הקשורות בביצוע העבירה
209,ME-15-10-63752-55,"על כן נראה כי תרומתו לביצוע הרצח שבוצע על ידי פיצוץ מטען החבלה, פחותה באופן ממשי מתרומתו של הנאשם, אשר הוא שאפשר לאחרים, עמם קשר, לבצע את הרצח.",הנסיבות הקשורות בביצוע העבירה
210,ME-15-10-63752-55,"מעורבותו של הנאשם שלפנינו הינה משמעותית ומהותית, כמי שסיפק את מטען החבלה ואפשר את ביצוע הרצח.",הנסיבות הקשורות בביצוע העבירה
212,ME-15-10-63752-55,"בשים לב לנסיבות ביצוע העבירות כפי שפורטו לעיל, בהתחשב במידת הפגיעה של הנאשם בערכים החברתיים, ולאור מדיניות הענישה הנהוגה, ראינו לנכון לקבוע את מתחם העונש ההולם בין 14 לבין 17 שנות מאסר, לצד מאסר ממושך על תנאי ופיצוי  למשפחת המנוח.",הנסיבות הקשורות בביצוע העבירה
213,ME-15-10-63752-55,"בבואנו לקבוע את עונש הנאשם בגדר המתחם שקבענו, עלינו להתחשב בנסיבות השונות המנויות בסעיף ובכלל זה הפגיעה של העונש בנאשם ובמשפחתו, נטילת האחריות של הנאשם ומאמציו לחזור למוטב, עברו הפלילי של הנאשם, שיתוף הפעולה של הנאשם עם רשויות החוק, התנהגות חיוביות ותרומה לחברה, וכן נסיבות חיים קשות אשר הייתה להן השפעה על ביצוע העבירה.",גזירת עונשו של הנאשם בתוך המתחם 
214,ME-15-10-63752-55,כן מורה לנו סעיף 40ו ו-40ז לחוק להתחשב בשיקול ההרתעה האישית של הנאשם והרתעת הרבים.,גזירת עונשו של הנאשם בתוך המתחם 
215,ME-15-10-63752-55,"באשר לעברו הפלילי, הרי לנאשם עבר פלילי הכולל מספר הרשעות בעבירות הקשורות בהחזקה, ייצור ונשיאה של נשק שלא כדין, קשירת קשר לפשע ולעוון, גניבה בנסיבות מיוחדות, קשירת קשר לביצוע פשע ומתן אמצעים לביצוע פשע, בגינן נידון לא אחת לעונשי מאסר בפועל, הראשון מביניהם עוד בשנת 2009 בבית המשפט המחוזי בנצרת.",גזירת עונשו של הנאשם בתוך המתחם 
216,ME-15-10-63752-55,"בטיעוניו ציין ב""כ המאשימה שהרשעתו של הנאשם בשנת 2001 נוגעת אף היא לכך שהנאשם, יחד עם אחרים, קשר קשר לפוצץ מטען חבלה בפתח עסקו של הנפגע בקרית גת.",גזירת עונשו של הנאשם בתוך המתחם 
217,ME-15-10-63752-55,"הנאשם סיפק טלפון נייד ששימש כאמצעי להפעלת מטען החבלה, שאף הופעל.",גזירת עונשו של הנאשם בתוך המתחם 
218,ME-15-10-63752-55,"לכך מתווסף תיק אחר שאירע כחודש לאחר פיצוץ המטען מושא הכרעתינו בתיק זה, במסגרתו הנאשם נתפס עם מטען חבלה שעשוי משתי לבנות חבלה צה""ליות ובכוחו להמית.",גזירת עונשו של הנאשם בתוך המתחם 
219,ME-15-10-63752-55,"מכל אלו אנו למדים שהנאשם למעשה פיתח מומחיות בעניין זה, וניתן לכנותו רצידיוויסט בסוג זה של מעשים ועבירות.",גזירת עונשו של הנאשם בתוך המתחם 
220,ME-15-10-63752-55,"באשר לשיקול של הרתעה אישית וכללית, הרי בהינתן עברו הפלילי של הנאשם, טיבו וטיב מעשיו, יש לתת משקל ממשי הן לשיקול של הרתעה אישית והן לשיקול של הרתעה כללית.",גזירת עונשו של הנאשם בתוך המתחם 
221,ME-15-10-63752-55,"נדמה כי בפועל הנאשם, למרות משאלת הלב של בני משפחתו, לא מורתע אף מריצוי עונש מאסר וחוזר ומבצע עבירות חמורות.",גזירת עונשו של הנאשם בתוך המתחם 
222,ME-15-10-63752-55,"במקרה זה ישנה חשיבות גם להרתעת הרבים, שכן אותה תופעה של פיגועים פליליים, או ""תרבות החיסולים"" הנהוגה בין קבוצות עברייניות, הינה תופעה קשה, בבחינת רעה חולה המסכנת גם את כלל הציבור ויש למגרה.",גזירת עונשו של הנאשם בתוך המתחם 
223,ME-15-10-63752-55,"שיקול נוסף לגזירת עונש מחמיר לנאשם הינו השיקול של הגנה על שלום הציבור והרחקתו של הנאשם מן החברה, נוכח מעשיו של הנאשם ונוכח העובדה כי, כעולה מעברו הפלילי, הנאשם, ולא רק באופן ""חד פעמי"", מייצר מטען חבלה גדול ומשמעותי אשר ביכולתו להרוג – כפי שהיה בתיק זה.",גזירת עונשו של הנאשם בתוך המתחם 
224,ME-15-10-63752-55,ביחס לפגיעה בנאשם ובמשפחתו הרי אין ספק כי השתת עונש מאסר ממשי תפגע בנאשם ובמשפחתו.,גזירת עונשו של הנאשם בתוך המתחם 
225,ME-15-10-63752-55,"אך נראה כי במקרה זה, אף לאחר שבחנו את מכתבה של אחותו אשר ניכר שנכתב באהבה מעומק ליבה, לא מצאנו כי הפגיעה בנאשם ובמשפחתו רבה או מועצמת יותר מהפגיעה הקיימת, מטבע הדברים, בכל מקרה בו נאשם נידון לעונש מאסר ארוך ומורחק לזמן רב מהחברה וממשפחתו.",גזירת עונשו של הנאשם בתוך המתחם 
226,ME-15-10-63752-55,"הגם שמדובר בדברים שנכתבו טרם תיקון 113 עדיין הרציונל שם תקף במובן מסוים, שכן ברי כי לו היה המשפט נגמר בהודאת הנאשם לא הייתה ניתנת לנו ההזדמנות להתרשם ממנו.",גזירת עונשו של הנאשם בתוך המתחם 
227,ME-15-10-63752-55,"משהעיד, והתרשמותנו ממנו במהלך עדותו הייתה שלא סיפר על הדברים כהוויתם; הציג מצג שקרי בדבר חוסר מעורבותו בנוגע מטען החבלה, וכי הוא אדם תמים שאחרים הדביקו לו על לא עוול בכפו שם של מומחה לייצור מטעני חבלה; בעוד שהראיות מובילות למסקנה אחרת וזאת בלשון המעטה - ודאי שהתרשמות זו לא תפעל לטובתו.",גזירת עונשו של הנאשם בתוך המתחם 
228,ME-15-10-63752-55,"באשר למאמציו של הנאשם לחזור למוטב ולתיקון שהנאשם עושה בין כותלי הכלא על פי דברי בא כוחו, והדברים באו לידי ביטוי אף במכתבו של הרב יובל כהן שסיפר על כך שהוא מלווה את הנאשם מזה זמן, הנאשם שעומד לפנינו אינו אותו אדם, גם פנימית וגם חיצונית; ולו הנאשם היה חובש כיפה רק לצורך המשפט – השינוי הכה מהותי שחל בו לא היה מחזיק מעמד.",גזירת עונשו של הנאשם בתוך המתחם 
229,ME-15-10-63752-55,"מבלי לגרוע דבר ממה שציין הרב כהן במכתבו, הרי אין בידינו לקבל את דבריו לפיהם לדון היום את הנאשם על מה שעשה ""מישהו אחר"", כביכול, יהיה בבחינת עוול.",גזירת עונשו של הנאשם בתוך המתחם 
230,ME-15-10-63752-55,הנאשם הוא שהורשע בביצוע המעשים – הוא ולא אחר.,גזירת עונשו של הנאשם בתוך המתחם 
231,ME-15-10-63752-55,"בנוסף, לבד מדברי סנגורו והרב כהן, והעובדה שהנאשם התחזק מבחינה דתית, דבר שהיה ניכר אף בדיונים בפנינו, לא ניתן לומר כי ישנן ראיות לכך שהנאשם  עושה מאמץ לחזור למוטב, או כי מדובר במי שעשה שינוי עד שאינו אותו אדם.",גזירת עונשו של הנאשם בתוך המתחם 
232,ME-15-10-63752-55,"ביחס לדברי אחותו באשר לתמיכתו באחיותיו ובמשפחתו במשך השנים, הרי גם היא מתייחסת לדרך בה בחר – הדרך העבריינית במשך זמן לא מועט.",גזירת עונשו של הנאשם בתוך המתחם 
233,ME-15-10-63752-55,"דבריה כי הוא מתקשר למשפחתו מתוך מכותלי הכלא, משוחח עם אחייניו, מביע עניין בהם ומסביר להם שעולם הפשע אינו כדאי, גם אם הם נכונים ויש לשמוח עליהם, אין בהם כדי לבסס חזרה למוטב, או כדי להשפיע על אופן גזירת עונשו.",גזירת עונשו של הנאשם בתוך המתחם 
234,ME-15-10-63752-55,"יתרה מכך, לא הונח בפנינו כל מסמך מהכלא, שם שוהה הנאשם כבר במשך מספר שנים (לאור מאסרו בתיק המטען הנוסף ובהמשך מעצרו בתיק זה), ביחס להיותו של הנאשם תומך באסירים אחרים, או כי הנאשם השתלב בקבוצות טיפוליות, או קבוצות חינוך.",גזירת עונשו של הנאשם בתוך המתחם 
235,ME-15-10-63752-55,"אין בפנינו תיעוד כזה מגורם כלשהו – לא מקצין האסירים ולא מהעובד הסוציאלי בכלא, ואין כל אינדיקציה ממשית על אותו שינוי של 180 מעלות, כפי שנאמר במכתבו של הרב; ואף לא התבקשה תסקיר של שירות המבחן בעניינו של הנאשם.",גזירת עונשו של הנאשם בתוך המתחם 
236,ME-15-10-63752-55,"מעבר לכך, הנאשם נותן את הדין ראש וראשית על מעשים ועבירות קשות וחמורות שנעשו על ידו, וגם אם ערך תיקו בינו לבינו, אין בכך כדי להשליך באופן מהותי על הענישה הראויה בתיק זה, והדברים מקבלים משנה תוקף משלא ניכרים ולו ניצנים של אותו תיקון, בהתייחסותו לעבירות.",גזירת עונשו של הנאשם בתוך המתחם 
237,ME-15-10-63752-55,"למעלה מן הצורך נציין כי גם לפי המשפט העברי, תשובה – עם כל מעלתה – אינה פוטרת מעונש ב""בית דין של מטה""[נחום רקובר, ""התשובה והענישה הפלילית"", גיליון לפרשת השבוע ""ניצבים-וילך"" תשס""ו, מס' 265, בהוצאת המחלקה למשפט עברי במשרד המשפטים והמרכז האקדמי שערי מדע ומשפט, בעריכת אביעד הכהן ומיכאל ויגודה].",גזירת עונשו של הנאשם בתוך המתחם 
238,ME-15-10-63752-55,סעיף 77 לחוק העונשין קובע:,הפיצוי
239,ME-15-10-63752-55,"(א)  הורשע אדם, רשאי בית המשפט לחייבו, בשל כל אחת מן העבירות שהורשע בהן, לשלם לאדם שניזוק על ידי העבירה סכום שלא יעלה על 258,000 שקלים חדשים לפיצוי הנזק או הסבל שנגרם לו.",הפיצוי
240,ME-15-10-63752-55,"(ב)  קביעת הפיצויים לפי סעיף זה תהא לפי ערך הנזק או הסבל שנגרמו, ביום ביצוע העבירה או ביום מתן ההחלטה על הפיצויים, הכל לפי הגדול יותר.",הפיצוי
241,ME-15-10-63752-55,"במקרה זה, נוכח הנזק הרב אשר נגרם למשפחת המנוח, וכאשר מצבו הכלכלי של הנאשם אינו מהווה שיקול לאומדן הפיצוי, יש להשית על הנאשם פיצוי משמעותי בסך 150,000 ₪.",הפיצוי
242,ME-15-10-63752-55,"נוכח כל המקובץ, לאחר ששקלנו את טיעוני הצדדים, את מכלול נסיבות העניין ואת מכלול השיקולים הנדרשים אנו גוזרים על הנאשם את העונשים הבאים:",הפיצוי
243,ME-15-10-63752-55,מאסר בפועל למשך 16 שנים בניכוי ימי מעצרו בתיק זה.,הפיצוי
244,ME-15-10-63752-55,מובהר כי עונש המאסר שהושת עתה הוא במצטבר לכל עונש מאסר אחר שהנאשם ריצה בתוך תקופת מעצרו בתיק זה (על פי מסמך שהוגש לנו הנאשם ריצה עונש מאסר אחר של 3 שנים מיום 15.12.2014 – 14.12.2017); ומכאן ימי מעצרו בתיק זה ימנו מיום 14.12.2017.,הפיצוי
245,ME-15-10-63752-55,"24 חודשי מאסר על תנאי, לתקופה של 3 שנים מיום שחרורו ממאסר, אם יעבור בתקופה זו עבירה מן העבירות בהן הורשע או כל עבירת אלימות או נשק שהיא פשע.",הפיצוי
246,ME-15-10-63752-55,"פיצוי למשפחת המנוח בסך של 150,000 ₪.",הפיצוי
247,ME-15-10-63752-55,"הפיצוי יועבר למשפחת המנוח - נפגעי העבירה, כאשר על פי הפרטים שנמסרו בעניינם של הנאשמים האחרים, בתוך נפגעי העבירה נכללות גם כל בנותיו הקטינות של המנוח.",הפיצוי
248,ME-15-10-63752-55,"פרטי הבנות הקטינות ימסרו ע""י התביעה למזכירות בתוך 7 ימים ובמידת הצורך ניתן החלטה מתאימה בהמשך לגזר הדין שתכלול את פרטי הקטינות באופן חסוי.",הפיצוי
249,ME-15-10-63752-55,זכות ערעור לבית המשפט העליון בתוך 45 ימים.,הפיצוי
250,ME-15-10-63752-55,"5129371ניתן היום,  ח' טבת תשפ""א, 23 דצמבר 2020, במעמד הצדדים.",הפיצוי
