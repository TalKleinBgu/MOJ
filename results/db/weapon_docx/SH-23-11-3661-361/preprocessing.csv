,verdict,text,part
0,SH-23-11-3661-361,אסטבראק מאלק אבו שאב (עציר),הנאשם
1,SH-23-11-3661-361,"חוק העונשין, תשל""ז-1977: סע'  ו40 ה', 40ד', 40ט', 144, 144(א), 40יא'","ש""ז פלר   יסודות בדיני עונשין "
2,SH-23-11-3661-361,"הנאשם הורשע על פי הודאתו בעבירה המיוחסת לו בכתב האישום - החזקת נשק שלא כדין, עבירה לפי סעיף 144(א) רישא + סיפא לחוק העונשין, תשל""ז – 1977 (להלן: ""חוק העונשין"").",גזר דין
3,SH-23-11-3661-361,"לפי עובדות כתב האישום, בתמצית, החל ממועד שאינו בידיעת המאשימה במדויק ועד לתאריך 18.10.23, החזיק הנאשם בדירה בה התגורר עם סבתו, תת מקלע מאולתר מסוג קרלו, מחסנית עם 3 כדורים מסוג 9 מ""מ ובכפפה חד פעמית שהכילה 2 כדורים מסוג 9 מ""מ.",גזר דין
4,SH-23-11-3661-361,במעשיו האמורים החזיק הנאשם נשק שמסוגל לירות כדור ולהמית אדם שלא כדין ובאביזרי נשק.,גזר דין
5,SH-23-11-3661-361,הנאשם עצור מאחורי סורג ובריח מתאריך 18.10.23.,גזר דין
6,SH-23-11-3661-361,בתאריך 21.03.24 הודה הנאשם במיוחס לו והורשע.,גזר דין
7,SH-23-11-3661-361,"אציין שלנאשם נערכה ועדת אבחון לפי חוק הסעד (טיפול במוגבלים שכלית התפתחותית) תשכ""ט-1969 ובמסגרת חוות דעתה מתאריך 25.02.24 נקבע שהנאשם ""מתפקד ברמה שאינה מוגבלות שכלית התפתחותית – מתפקד ברמה גבולית.",גזר דין
8,SH-23-11-3661-361,יחד עם זאת נקבע שהנאשם מסוגל לעמוד לדין והינו בר עונשין.,גזר דין
9,SH-23-11-3661-361,"בתאריך 08.04.24 נשמעו בפני טיעוני הצדדים לעניין העונש, כאשר מטעם המאשימה הוגשו טיעונים בכתב (סומנו ת/1).",טיעוני הצדדים
10,SH-23-11-3661-361,"ב""כ המאשימה הפנתה לערכים המוגנים שנפגעו ממעשי הנאשם, הבטחת שלום הציבור והגנה על חיי אדם והפנתה להנחית פרקליט המדינה מאוגוסט 2016 [הנחיה 9.16- ""מדיניות ענישה בעבירות נשק ומטעני חבלה""]  אשר מטרתה העלאת רמת הענישה הנוהגת וקביעת ""מתחמי מוצא"" שנגזרו מפסיקת בית המשפט העליון על הצד המחמיר שבה.",טיעוני הצדדים
11,SH-23-11-3661-361,"בנוסף, ב""כ המאשימה התייחסה ל""חוק העונשין (תיקון 140-הוראת שעה), התשפ""ב- 2021"" (להלן: תיקון 140 לחוק העונשין) שעסק בהחמרת הענישה בעבירות המנויות בסעיף 144 לחוק העונשין וטענה שיש בו להביע את דעת המחוקק לפיה יש להחמיר בענישה כאשר מדובר בעבירות נשק.",טיעוני הצדדים
12,SH-23-11-3661-361,"ב""כ המאשימה ציינה שחומרה יתירה יש לייחס לעובדה הנאשם החזיק נשק ביחד עם מחסנית טעונה בכדורים, בביתו, בו גר עם סבתו, כאשר הנאשם טען שהחזיק בנשק עבור חבר שביקש ממנו אך סירב למסור את שם החבר.",טיעוני הצדדים
13,SH-23-11-3661-361,"כמו כן, הנאשם לא נתן בבית המשפט כל הסבר מדוע הוא מחזיק בנשק ולכן חזקה עליו כי התכוון לעשות בו שימוש.",טיעוני הצדדים
14,SH-23-11-3661-361,"לאור מדיניות הענישה הנוהגת, בעיקר במלחמה בעבירות הנשק במגזר הערבי, לטענת המאשימה עונש קל יעביר מסר שגוי לציבור ולנאשם עצמו ולא יהא בו משום הרתעה של הרבים והיחיד בפני ביצוע עבירות דומות.",טיעוני הצדדים
15,SH-23-11-3661-361,לפיכך המאשימה מבקשת להחמיר בעונשו ולהעמיד את מתחם הענישה בעניינו: 2-4.5 שנות מאסר בפועל.,טיעוני הצדדים
16,SH-23-11-3661-361,"המאשימה הפנתה לפסיקה התומכת במתחם ענישה זה לשיטתה, וביקשה להטיל על הנאשם עונש מאסר בפועל במדרג האמצעי גבוה של המתחם לאור הרשעה קודמת בעבירה דומה (ת/2), כמו כן, ביקשה להפעיל את המאסר המותנה במצטבר, להפעיל את ההתחייבות, להטיל מאסר על תנאי ארוך ומרתיע וקנס כספי משמעותי.",טיעוני הצדדים
17,SH-23-11-3661-361,"מנגד, ב""כ הנאשם טען שמדובר בנאשם בן 23, בעל נסיבות חיים קשות ומורכבות (שלא אפרטן כאן).",טיעוני הצדדים
18,SH-23-11-3661-361,"יש לקחת בחשבון את העובדה שהנאשם הודה, חסך זמן שיפוטי יקר.",טיעוני הצדדים
19,SH-23-11-3661-361,הנאשם נמצא במעצר מתאריך 18.10.23.,טיעוני הצדדים
20,SH-23-11-3661-361,"ב""כ הנאשם טען שמתחם הענישה המבוקש על ידי המאשימה אינו תואם את נסיבותיו של הנאשם לרבות מצבו הנפשי והמנטלי כפי שציינה וועדת האבחון וכפי שמפורט במסמכים רפואיים (נ/1).",טיעוני הצדדים
21,SH-23-11-3661-361,בנסיבותיו של הנאשם מוצדק לקבוע מתחם ענישה שנע בין 12 לבין 18 חודשי מאסר בפועל ולמקם את הנאשם ברף התחתון של מתחם זה.,טיעוני הצדדים
22,SH-23-11-3661-361,"לצד זה, התבקש בית המשפט להפעיל את עונש המאסר המותנה בחופף.",טיעוני הצדדים
23,SH-23-11-3661-361,"אחותו של הנאשם ביקשה לומר שהנאשם, אחיה, נוצל על ידי בני משפחה ושלא היו לו כוונות עברייניות.",טיעוני הצדדים
24,SH-23-11-3661-361,הנאשם עצמו הביע חרטה ואמר שעשה טעות.,טיעוני הצדדים
25,SH-23-11-3661-361,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה: 
26,SH-23-11-3661-361,"בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם.",דיון והכרעה: 
27,SH-23-11-3661-361,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה: 
28,SH-23-11-3661-361,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה: 
29,SH-23-11-3661-361,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה: 
30,SH-23-11-3661-361,"הערכים החברתיים שנפגעו ממעשי הנאשם הם שלום הציבור ובטחונו, הגנה על חיי אדם והסדר הציבורי.",קביעת מתחם העונש ההולם:
31,SH-23-11-3661-361,בשנים האחרונות הפסיקה החמירה את רף הענישה וחייבה לנקוט בגישה עונשית מחמירה ביחס למי שהורשע בעבירות של החזקת נשק שלא כחוק וזאת בין היתר בשל החשש שנשק אשר מוחזק אצל הנאשם עלול להגיע לידיים עברייניות או כאלה המעוניינות לפגוע בביטחון תושבי המדינה או בשלומם.,קביעת מתחם העונש ההולם:
32,SH-23-11-3661-361,ערכים אלו עליהם עמדתי כולם נמצאים בסיכון ממשי מקום בו מחזיק הנאשם בנשק מסוג תת מקלע כמפורט בכתב האישום ולצדו מחסנית טעונה בכדורים.,קביעת מתחם העונש ההולם:
33,SH-23-11-3661-361,הפגיעה אף אינה תחומה רק לנזק הפיזי שנגרם כתוצאה מהשימוש בנשק בלבד.,קביעת מתחם העונש ההולם:
34,SH-23-11-3661-361,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",קביעת מתחם העונש ההולם:
35,SH-23-11-3661-361,"בכך נוצרת ""הרתעה"" של הנפגע הפוטנציאלי.",קביעת מתחם העונש ההולם:
36,SH-23-11-3661-361,זהו רובד אחד.,קביעת מתחם העונש ההולם:
37,SH-23-11-3661-361,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רחבים ושונים...",קביעת מתחם העונש ההולם:
38,SH-23-11-3661-361,"אקדח שיורה ""במערכה השלישית"" גורם כמובן לנזק רב, אך גם אקדח שמונח על השולחן ""במערכה הראשונה"" – אף אם לא נעשה בו כל שימוש אחר בהמשך – עלול לפגוע בשלום הציבור באופן ממשי.",קביעת מתחם העונש ההולם:
39,SH-23-11-3661-361,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומרתיעה.",קביעת מתחם העונש ההולם:
40,SH-23-11-3661-361,..,קביעת מתחם העונש ההולם:
41,SH-23-11-3661-361,"אין להפריז במשקל שיש לתת לנתונים כגון סוג האקדח, ולקבוע מעין ""מדרגה עונשית"" שמתמקדת אך ורק בנתון זה ובתוצאה, ולא בסיכון שנוצר.",קביעת מתחם העונש ההולם:
42,SH-23-11-3661-361,"העיקר נעוץ, כאמור, בכוחו של הנשק לפגוע באדם – ואף להמיתו – ולשבש את חיי השגרה של החברה.",קביעת מתחם העונש ההולם:
43,SH-23-11-3661-361,"כפי שהובהר, חלק מרעתן החולה של עבירות הנשק מצוי לאו דווקא בשימוש הישיר בנשק, אלא בנזקים שנלווים להחזקה ונשיאה של כלי נשק בידי אזרחים באופן בלתי חוקי.",קביעת מתחם העונש ההולם:
44,SH-23-11-3661-361,"באשר לטיעוני ב""כ הנאשם לקביעת מתחמי ענישה חמורים פחות מאלו שאליהם הפנתה המאשימה מצאתי לנכון להפנות לדברים נוספים שנכתבו בעניין סובח, שלדאבון הלב, רלוונטיים מתמיד בימים טרופים אלה כאשר אנו מתבשרים חדשות לבקרים על שימוש לא חוקי בנשק בסביבה אזרחית:",קביעת מתחם העונש ההולם:
45,SH-23-11-3661-361,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עוינים ובכללם גורמי טרור.",קביעת מתחם העונש ההולם:
46,SH-23-11-3661-361,"נמצא אפוא כי בנסיבות דהיום, ראוי ונכון להחמיר את מדיניות הענישה הנוהגת, זאת בין היתר על מנת להרתיע עבריינים פוטנציאליים משימוש בו כאמצעי ליישוב סכסוכים"" .",קביעת מתחם העונש ההולם:
47,SH-23-11-3661-361,"ומן הכלל אל הפרט, סקירת מדיניות הענישה הנהוגה בעבירת החזקת נשק, בנסיבות התואמות לענייננו, מלמדת על טווח ענישה רחב התלוי לרוב בנסיבותיו של כל מקרה ומקרה, כאשר חלק מפסקי הדין ניתנו בטרם נכנס לתוקף עונש המינימום בעבירות נשק:",קביעת מתחם העונש ההולם:
48,SH-23-11-3661-361,"בהתאם לאמור לעיל, מדיניות הענישה אותה יש לנקוט צריכה לשקף את חומרת העבירה, את הסיכון הגלום בה ורק ענישה מחמירה יהיה בה כדי לשנות את המאזן ואת הכדאיות של מי ששוקל לעבור עבירות אלה גם אם מדובר באדם נורמטיבי.",קביעת מתחם העונש ההולם:
49,SH-23-11-3661-361,"בענייננו, הנאשם כאמור, החזיק נשק, תת מקלע מאולתר ולצדו מחסנית טעונה בכדורים.",קביעת מתחם העונש ההולם:
50,SH-23-11-3661-361,"אין מחלוקת שבכוחו של נשק זה להרוג ופוטנציאל הנזק הטמון בו רב לאין ערוך וזאת, רק חודשים מספר לאחר הרשעתו של הנאשם בהחזקת תחמושת שלא כדין וענישתו של הנאשם במאסר על תנאי.",קביעת מתחם העונש ההולם:
51,SH-23-11-3661-361,"בתאריך 08.12.21 נכנס לתוקף תיקון 140 לחוק העונשין הקובע, כהוראת שעה, לתקופה של 3 שנים, עונש שלא יפחת מרבע מהעונש המרבי הקבוע בחוק בגין עבירות בנשק אלא אם כן קיימים טעמים מיוחדים שיירשמו להקל בעונש.",קביעת מתחם העונש ההולם:
52,SH-23-11-3661-361,למען הסדר הטוב יובהר כי המאסר המינימלי יכול לכלול בתוכו גם את המאסר על תנאי ובלבד שלא יהיה כולו על תנאי.,קביעת מתחם העונש ההולם:
53,SH-23-11-3661-361,"לאור האמור, מצאתי שמתחם העונש ההולם בעניינו של הנאשם נע בין 18 ל- 36 חודשי מאסר בפועל.",קביעת מתחם העונש ההולם:
54,SH-23-11-3661-361,"בענייננו עסקינן כאמור בנאשם שהחזיק כלי נשק, מחסנית ובה תחמושת כאשר הסכנה הכרוכה בהחזקה זו היא מוחשית לציבור.",קביעת העונש ההולם
55,SH-23-11-3661-361,הנאשם לא סיפק הסבר באשר לסיבת ההחזקה בנשק ובאביזרים או כיצד הגיע הנשק לרשותו.,קביעת העונש ההולם
56,SH-23-11-3661-361,בקביעת עונשו של הנאשם בתוך המתחם יש לקחת בחשבון את העובדה שמדובר בנאשם בעל הרשעה קודמת בעבירה של החזקת תחמושת אך מספר חודשים טרם שנמצא הנשק נשוא תיק זה.,קביעת העונש ההולם
57,SH-23-11-3661-361,כך שלא ניתן לומר שמדובר בצעיר נורמטיבי ואין עונשו כמי שזוהי הסתבכותו הראשונה.,קביעת העונש ההולם
58,SH-23-11-3661-361,"מנגד, הנאשם הודה וחסך זמן שיפוטי, לרבות זמנם של עדי התביעה וכן לא נעלמו מעיני נסיבותיו המשפחתיות והאישיות, העובדה שהביע חרטה ונטל אחריות, ניצב בפני מאסר ראשון בחייו, בהיותו אדם המתמודד עם הנמכה קוגניטיבית כלשהי ונעדר תמיכה משפחתית.",קביעת העונש ההולם
59,SH-23-11-3661-361,"יחד עם זאת, לאור הודאתו בהזדמנות הראשונה וכן לאור נסיבותיו האישיות, אחפוף חלק מתקופת התנאי.",קביעת העונש ההולם
60,SH-23-11-3661-361,"לאור נסיבותיו האישיות החריגות ותקופת המאסר הארוכה, אמנע מלהשית על הנאשם ענישה כלכלית.",קביעת העונש ההולם
61,SH-23-11-3661-361,"לאור מכלול הנתונים שהוצגו בפני, אני מוצא לנכון לקבוע שיש להטיל על הנאשם ענישה ברף הבינוני תחתון של מתחם העונש ההולם לצד ענישה הצופה פני עתיד.",קביעת העונש ההולם
62,SH-23-11-3661-361,לאור האמור אני מטיל בזאת על הנאשם את העונשים הבאים:,קביעת העונש ההולם
63,SH-23-11-3661-361,"מאסר בפועל למשך 22 חודשים שיחושב ממועד מעצרו וזאת בהתאם לרישומי שב""ס.",קביעת העונש ההולם
64,SH-23-11-3661-361,"מאסר על תנאי של 10 חודשים למשך 3 שנים והתנאי שהנאשם לא יעבור לאחר שחרורו ממאסרו בגין תיק זה, על העבירות בהן הורשע בהליך זה שלפני או על כל עבירת נשק לפי חוק העונשין.",קביעת העונש ההולם
65,SH-23-11-3661-361,ניתן בזאת צו להשמדת המוצגים בתיק (נשק ותחמושת).,קביעת העונש ההולם
66,SH-23-11-3661-361,גזר דין זה מהווה פקודת מאסר.,קביעת העונש ההולם
67,SH-23-11-3661-361,5129371זכות ערעור לבית המשפט המחוזי בחיפה תוך 45 ימים מהיום.,קביעת העונש ההולם
68,SH-23-11-3661-361,"ניתן היום,  ז' סיוון תשפ""ד, 13 יוני 2024, במעמד הצדדים.",קביעת העונש ההולם
