,verdict,text,part
0,ME-21-06-1178-496,נאדים מסארוה (עצור/אסיר בפיקוח),הנאשם
3,ME-21-06-1178-496,"חוק העונשין, תשל""ז-1977: סע'  144(ב)","ע""י ב""כ עוה""ד בר עוז ובראנסי"
4,ME-21-06-1178-496,"הנאשם הורשע במסגרת הסדר טיעון בעובדות כתב אישום מתוקן בעבירת נשיאה והובלת נשק ותחמושת לפי סעיף 144(ב) רישא וסיפא לחוק העונשין, תשל""ז-1977 (להלן-החוק).",גזר דין
5,ME-21-06-1178-496,"כמפורט בעובדות כתב האישום המתוקן, ביום 27.5.21 בשעה 23:37 או בסמוך לכך, נורו מספר יריות בעיר טייבה.",גזר דין
6,ME-21-06-1178-496,"בסמוך לאחר מכן, בטייבה, הוביל הנאשם ברכב BMW בו נהג אקדח מסוג FN, טעון מחסנית ובה כדורים תואמים, כשלצדו ישב קרוב משפחתו.",גזר דין
7,ME-21-06-1178-496,"ביום 13.10.21 הציגו הצדדים הסדר טיעון דיוני, במסגרתו הודה והורשע הנאשם בעובדות כתב האישום המתוקן והופנה, מפאת גילו, לתסקיר חובה של שירות המבחן.",גזר דין
8,ME-21-06-1178-496,"הנאשם בן 21, נעדר עבר פלילי, צפוי להתחתן בקרוב.",תסקירי שירות המבחן
9,ME-21-06-1178-496,"לאחרונה נפצע בתאונת דרכים, מתנייד בסיוע בני משפחתו נוכח איסור דריכה על אחת מרגליו, קודם לכן נעזר בקביים.",תסקירי שירות המבחן
10,ME-21-06-1178-496,"בחודש מרץ 2022 נפצע באירוע ירי, לדבריו הירי היה מכוון אליו, עם זאת שלל מעורבות בסכסוכים.",תסקירי שירות המבחן
11,ME-21-06-1178-496,כתוצאה מהירי נפצע קשה בחלקו התחתון של גופו וברגליו (ריסוק הירך).,תסקירי שירות המבחן
12,ME-21-06-1178-496,"מאז עובר תהליכי טיפול רפואיים ופסיכולוגיים ומתמודד עם תחושות דיכאון, פוסט טראומה, חרדות, חוסר ביטחון, תלות במשפחתו וחרדה חברתית.",תסקירי שירות המבחן
13,ME-21-06-1178-496,נוכח מצבו הבריאותי הפסיק לעבוד ומצוי בהליך תביעת קצבת נכות.,תסקירי שירות המבחן
14,ME-21-06-1178-496,"אשר לעבירה - הנאשם מקבל אחריות לביצוע העבירה, מביע צער וחרטה, מכיר בבעייתיות שבהתנהגותו ונכון לשאת בתוצאות מעשיו.",תסקירי שירות המבחן
15,ME-21-06-1178-496,"עוד תיאר שבתקופת מעצרו, משך כשלושה חודשים, סבל מהתפרצויות בכי וחרדות.",תסקירי שירות המבחן
16,ME-21-06-1178-496,"בהמשך שוחרר לחלופת מעצר, אך לא הצליח לשקם את עסקו,  עסק משפחתי לציוד חקלאי, וצבר חובות לבנק.",תסקירי שירות המבחן
17,ME-21-06-1178-496,"שירות המבחן התרשם מבחור צעיר, שניהל אורח חיים תקין ונעדר דפוסים עבריינים מושרשים.",תסקירי שירות המבחן
18,ME-21-06-1178-496,את הסיבות לביצוע מעשיו מייחסים לחוסר בשלות וצורך בחיזוק הדימוי העצמי שהובילוהו ליצור קשרים שוליים ולמעורבות בעבירות הנשק.,תסקירי שירות המבחן
19,ME-21-06-1178-496,"שירות המבחן לא שלל סיכון להמשך מעורבות שולית מצדו בתחום הנשק, אך העריך כי חלה הפחתה בסיכון הנשקף ממנו, צוין כי ההליך המשפטי מהווה גורם מרתיע, וכיום, בעקבות פציעתו, צמצם קשרים חברתיים, חרד לצאת לבד מביתו ומשקיע זמנו בשיקום מצבו.",תסקירי שירות המבחן
20,ME-21-06-1178-496,"נוכח נסיבותיו, המליץ להסתפק בענישה מתונה הכוללת צו של""צ וצו מבחן.",תסקירי שירות המבחן
21,ME-21-06-1178-496,בתסקירו המשלים (מיום 26.10.22) חזר והדגיש את הנסיגה במצבו הנפשי והמצוקה הרגשית בה שרוי.,תסקירי שירות המבחן
22,ME-21-06-1178-496,"עוד חזרו על המלצתם, נוכח שיתוף הפעולה של הנאשם, התגייסות משפחתו לטובתו, הליך השיקום הרפואי בו מצוי והכרה בתוצאות מעשיו, להסתפק בענישה חינוכית שיקומית.",תסקירי שירות המבחן
23,ME-21-06-1178-496,"המאשימה, באמצעות עו""ד קרן לוי, עמדה בטיעוניה על חומרת מעשי הנאשם, פגיעתם בערכים המוגנים של הגנה על שלום הציבור וביטחונו והסיכון הרב הגלום בהם.",תמצית הטיעונים לעונש
24,ME-21-06-1178-496,עוד עמדה על מגמת ההחמרה בענישה בעבירות נשק המשתקפת בפסיקת בית המשפט העליון ותיקון החוק.,תמצית הטיעונים לעונש
25,ME-21-06-1178-496,"לפיכך עתרה למתחם ענישה הנע בין 48-24 חודשי מאסר בפועל, בצד ענישה נלווית.",תמצית הטיעונים לעונש
26,ME-21-06-1178-496,"ב""כ המאשימה ציינה לקולה את הודאת הנאשם, גילו הצעיר והיעדר עבר פלילי אך סבורה שהמלצת שירות המבחן לענישה שיקומית אין לה בסיס.",תמצית הטיעונים לעונש
27,ME-21-06-1178-496,"לשיטתה, אין ליתן משקל מיוחד למצבו הרפואי כיוון שנגרם כתוצאה ממעורבותו בעולם הנשק.",תמצית הטיעונים לעונש
28,ME-21-06-1178-496,משכך עתרה למקמו בשליש התחתון של המתחם אך לא בתחתיתו.,תמצית הטיעונים לעונש
29,ME-21-06-1178-496,"ב""כ הנאשם, עו""ד בר עוז ועו""ד בראנסי, עמדו על גילו הצעיר, מורכבות מצבו הרפואי (אסופת מסמכים רפואיים  (נ/1, נ/2), אורח חייו הנורמטיבי ונתוניו הטובים, כשכל אלו מעידים לדידם על פוטנציאל שיקומי כדרישת החוק, משכך עתרו לאמץ את המלצת שירות המבחן.",תמצית הטיעונים לעונש
30,ME-21-06-1178-496,"עוד נטען, כי לאחר שהנאשם חווה על בשרו את הסכנות הנובעות משימוש בנשק, למד את לקחו וכי גזירת מאסר בפועל תגרום לנזק בלתי הפיך במצבו הרפואי והנפשי",תמצית הטיעונים לעונש
31,ME-21-06-1178-496,הצדדים הגישו פסיקה לתמיכה בעתירתם העונשית.,תמצית הטיעונים לעונש
32,ME-21-06-1178-496,"לטובת הנאשם העידה אחותו, הגב' רימה מסארווה.",תמצית הטיעונים לעונש
33,ME-21-06-1178-496,"האחות, הלוקה בעיוורון, סטודנטית ומורה לחינוך מיוחד, סיפרה שנעזרת באחיה שדואג לה ונותן לה תקווה, וביקשה לתת לו הזדמנות לערוך שינוי חיובי.",תמצית הטיעונים לעונש
34,ME-21-06-1178-496,הנאשם בדברו האחרון הצר על טעותו וביקש להתחשב בו.,תמצית הטיעונים לעונש
35,ME-21-06-1178-496,"בענייננו, הנאשם נשא אקדח טעון ברכבו בעיר טייבה.",מתחם העונש ההולם
36,ME-21-06-1178-496,"לא הובהר כיצד הגיע האקדח לחזקתו, ואף מטרת הנשיאה והרקע לביצועה נותרו עמומים, וככל הנראה קשורים למעורבותו באותה התקופה בחברה שולית.",מתחם העונש ההולם
37,ME-21-06-1178-496,"פוטנציאל הנזק הגלום בנשיאת אקדח טעון בסביבת מגורים הוא רב, זמינותו של הנשק מעלה את הסיכון שיעשה בו שימוש למטרות פסולות, ולמרבה הצער הנאשם למד על בשרו את הסכנות הטמונות בו ומתמודד כיום עם נזקי פציעת ירי חמורה.",מתחם העונש ההולם
38,ME-21-06-1178-496,בחינת מידת פגיעת מעשי הנאשם בערכים המוגנים מובילה למסקנה כי היא ברף הבינוני.,מתחם העונש ההולם
39,ME-21-06-1178-496,"בהקשר זה נתתי דעתי לסוג הנשק, הובלתו ברכב ברחבי עיר והחזקת תחמושת תואמת ולכך שלא יוחס לו שימוש בנשק או תכנון עבירה פלילית באמצעותו.",מתחם העונש ההולם
40,ME-21-06-1178-496,"מדיניות הפסיקה בעבירות נשק מהעת האחרונה מלמדת על מגמת החמרה עקבית ומשמעותית, כשמתחם הענישה בעבירה של נשיאת/הובלת נשק נע בין 20-40 חודשי מאסר תלוי נסיבות המעשה וסוג הנשק:",מדיניות הענישה הנוהגת
41,ME-21-06-1178-496,"הנאשם, צעיר נעדר עבר פלילי, בן למשפחה טובה.",גזירת העונש המתאים לנאשם
42,ME-21-06-1178-496,"במהלך ההליך דנא, מספר חודשים לאחר שהוגש כנגדו כתב אישום ובעודו נתון בתנאים מגבילים, נפצע קשה מירי מכוון בחלקו התחתון של גופו וברגליו.",גזירת העונש המתאים לנאשם
43,ME-21-06-1178-496,הנאשם סיפר בתסקירו כי הירי כוון אליו אך לא הרחיב באשר לרקע שעמד מאחוריו ושלל מעורבות בסכסוכים.,גזירת העונש המתאים לנאשם
44,ME-21-06-1178-496,בעקבות פציעתו נזקק לטיפולים רפואיים לרבות ניתוח אורולוגי (אסופת מסמכים רפואיים סומנה נ/2).,גזירת העונש המתאים לנאשם
45,ME-21-06-1178-496,עוד נזקק לטיפול פסיכולוגי בשל מצוקה נפשית.,גזירת העונש המתאים לנאשם
46,ME-21-06-1178-496,"כעולה ממכתבו של הפסיכולוג המטפל בו (נ/1) הוא סובל מתסמינים פוסט טראומטיים המתבטאים בין היתר בהסתגרות ממושכת, מחשבות שליליות, פחדים, חרדות, ערעור דימויו העצמי, והחשש מהשלכות הפציעה שמוביל למתחים מתמשכים בינו לבין ארוסתו.",גזירת העונש המתאים לנאשם
47,ME-21-06-1178-496,"התמונה המשתקפת בתסקירי שירות המבחן היא אמנם חיובית אך אין מדובר בתסקיר שיקומי, הנאשם לא שולב בטיפול ושירות המבחן מתמקד בעיקר בהשלכות פציעתו על היבטי חייו השונים.",גזירת העונש המתאים לנאשם
48,ME-21-06-1178-496,המלצת שירות המבחן להסתפק בענישה טיפולית שיקומית נובעת בעיקר ממורכבות מצבו הפיזי ואינה מבוססת על שיקולי שיקום מהותיים.,גזירת העונש המתאים לנאשם
49,ME-21-06-1178-496,"בענייננו, לא הוצגה כלל חוות דעת רפואית המעלה חשש ששליחתו של הנאשם למאסר תפגע בו פגיעה בלתי הפיכה.",גזירת העונש המתאים לנאשם
50,ME-21-06-1178-496,"כזכור, הנאשם הורשע בביצוע עבירה חמורה ופציעתו קשורה בקשר ישיר למעורבותו בעולם הנשק הבלתי חוקי.",גזירת העונש המתאים לנאשם
51,ME-21-06-1178-496,הנאשם ייזקק לטיפול רפואי ונפשי בתקופת מאסרו וחזקה על  רשויות שירות בתי הסוהר שידעו ליתן מענה רפואי הולם לצרכיו.,גזירת העונש המתאים לנאשם
52,ME-21-06-1178-496,20 חודשי מאסר בפועל בניכוי ימי מעצרו 27.5.21-20.7.21.,"אני גוזרת, אפוא,  על הנאשם את העונשים הבאים:"
53,ME-21-06-1178-496,מאסר על תנאי בן 12 חודשים לבל יעבור הנאשם עבירת נשק מסוג פשע תוך 3 שנים מיום  שחרורו.,"אני גוזרת, אפוא,  על הנאשם את העונשים הבאים:"
54,ME-21-06-1178-496,"קנס בסך 2,000 ₪ או 30 ימי מאסר תמורתו.","אני גוזרת, אפוא,  על הנאשם את העונשים הבאים:"
55,ME-21-06-1178-496,הקנס ישולם בשני תשלומים החל מיום 3.4.23,"אני גוזרת, אפוא,  על הנאשם את העונשים הבאים:"
56,ME-21-06-1178-496,"לצורך הבטחת התייצבותו יעמדו הערבויות שהופקדו בהליך המעצר, צו עיכוב יציאה מהארץ יוותר על כנו.","אני גוזרת, אפוא,  על הנאשם את העונשים הבאים:"
57,ME-21-06-1178-496,ההפקדות יושבו למפקיד לאחר כניסתו למאסר.,"אני גוזרת, אפוא,  על הנאשם את העונשים הבאים:"
58,ME-21-06-1178-496,צו כללי למוצגים.,"אני גוזרת, אפוא,  על הנאשם את העונשים הבאים:"
59,ME-21-06-1178-496,עותק מהחלטתי יועבר לשירות המבחן.,"אני גוזרת, אפוא,  על הנאשם את העונשים הבאים:"
60,ME-21-06-1178-496,זכות ערעור לבית המשפט העליון תוך 45 יום.,"אני גוזרת, אפוא,  על הנאשם את העונשים הבאים:"
61,ME-21-06-1178-496,"ניתן היום,  ח' שבט תשפ""ג, 30 ינואר 2023, במעמד הצדדים.","אני גוזרת, אפוא,  על הנאשם את העונשים הבאים:"
