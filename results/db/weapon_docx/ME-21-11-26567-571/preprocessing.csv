,verdict,text,part
0,ME-21-11-26567-571,עדנאן ח'יר (עציר),הנאשמים
1,ME-21-11-26567-571,"ע""י ב""כ עוה""ד ע.",הנאשמים
2,ME-21-11-26567-571,טנוס,הנאשמים
9,ME-21-11-26567-571,"חוק העונשין, תשל""ז-1977: סע'  25, 29, 31, 144(א), 144(ב), 340.א.ב.2, 340א.ב.1.",הנאשמים
10,ME-21-11-26567-571,"חוק צער בעלי חיים (הגנה על בעלי חיים), תשנ""ד-1994: סע'  2.א., 17.א.1",הנאשמים
11,ME-21-11-26567-571,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32 (א)",הנאשמים
12,ME-21-11-26567-571,"הנאשם, יליד 12.04.1973 הורשע ביום 28.11.2022 על-סמך הודאתו בעובדות כתב-האישום המתוקן, במסגרת הסדר-טיעון אליו הגיעו הצדדים (להלן: ""הסדר-הטיעון"") בעבירות של סיוע לעבירות בנשק (החזקה, נשיאה והובלה), לפי סעיף 144(א) רישא וסיפא, סעיף 144(ב) רישא וסיפא, ובצירוף סעיף 31 לחוק העונשין, התשל""ז – 1977 (להלן: ""חוק העונשין""), יריות באזור מגורים, לפי סעיפים 340א(ב)(1)+(2)+סעיף 29 לחוק העונשין, וניסיון להתעללות, עבירה לפי סעיפים 2(א)+17(א)(1) לחוק צער בעלי חיים (הגנה על בעלי חיים), התשנ""ד – 1994+ סעיף 25+סעיף 29 לחוק העונשין.",הנסיבות הצריכות לעניין
13,ME-21-11-26567-571,"על-פי עובדות כתב-האישום המתוקן, בבעלות הנאשם, תושב בית ג'ן דיר עיזים וכבשים (להלן: ""הדיר"").",הנסיבות הצריכות לעניין
14,ME-21-11-26567-571,"סלמאן, בנו של הנאשם, מתגורר בביתו של הנאשם ומסייע לו בטיפול בדיר.",הנסיבות הצריכות לעניין
15,ME-21-11-26567-571,"מספר פעמים עובר ליום 27.10.2021, מצא הנאשם בדיר, עיזים וכבשים מתות ופצועות, וסבר, כי כלבים משוטטים גרמו זאת.",הנסיבות הצריכות לעניין
16,ME-21-11-26567-571,כתוצאה מכך נגרם לנאשם הפסד כספי המוערך בשווי עשרות אלפי ₪.,הנסיבות הצריכות לעניין
17,ME-21-11-26567-571,"בעקבות כך, פנה הנאשם למועצה המקומית בבקשה שיטפלו בכלבים המשוטטים, ללא הועיל.",הנסיבות הצריכות לעניין
18,ME-21-11-26567-571,"ביום 27.10.2021, סמוך לשעה 07:30, הגיעו הנאשם וסלמאן לדיר, והבחינו בעז מתה ובכלבים סמוך לדיר.",הנסיבות הצריכות לעניין
19,ME-21-11-26567-571,"נוכח האמור, קשר הנאשם קשר עם סלמאן לפגוע בכלבים תוך שימוש בנשק חם וירי לעבר הכלבים בכוונה לפגוע בהם ולהמיתם (להלן: ""הקשר"").",הנסיבות הצריכות לעניין
20,ME-21-11-26567-571,"בהמשך הקשר ולשם קידומו, נסע הנאשם יחד עם האחר, שזהותו אינו ידועה למאשימה (להלן: ""האחר""), אחרי הכלבים ברחובות בית ג'ן, באמצעות רכב מסוג שברולט Trailblazer מספר רישוי 8509761 (להלן: ""הרכב""), כאשר הנאשם נוהג ברכב, והאחר יושב לידו, כשברשות האחר רובה שהינו נשק חם וכלי שסוגל לירות כדור או קליע שבכוחו להמית אדם (להלן: ""הנשק""), מחסנית ותחמושת.",הנסיבות הצריכות לעניין
21,ME-21-11-26567-571,"בהגיעם סמוך לכלבים, באזור מגורים בבית ג'ן, הוציא האחר את פלג גופו העליון מחלון הרכב כשהוא נושא את הנשק, המחסנית והתחמושת, וירה 10 קליעים לכיוון הכלבים, בניסיון לפגוע בהם, בעוד הנאשם ממשיך בנסיעה אחרי הכלבים ובכך מסייע לאחר בנשיאה של הנשק.",הנסיבות הצריכות לעניין
22,ME-21-11-26567-571,"במסגרת הסדר-הטיעון אליו הגיעו הצדדים, והוגש לבית משפט זה, עתרו הם לעונש מוסכם בן 18 חודשי מאסר בפועל.",הנסיבות הצריכות לעניין
23,ME-21-11-26567-571,"בד-בבד עם האמור, הסכימו הצדדים על טיעון חופשי לעניין יתר רכיבי הענישה, לרבות בעניין חילוט הרכב.",הנסיבות הצריכות לעניין
24,ME-21-11-26567-571,"לטענת המאשימה, על אף שהנאשם נעדר הרשעות קודמות, יש ליתן את הדעת לכך שכלל הערכאות השיפוטיות, ובמיוחד בית המשפט העליון, הדגישו את הצורך בהחמרת הענישה בעבירות הנשק השונות.",טיעוני הצדדים לרכיבי הענישה 
25,ME-21-11-26567-571,"נוכח האמור, כך נטען, יש להשית על הנאשם מאסר על תנאי ארוך ומרתיע, קנס משמעותי לקופת המדינה, כמו גם את חילוט הרכב.",טיעוני הצדדים לרכיבי הענישה 
26,ME-21-11-26567-571,"לעניין חילוט הרכב, נטען, כי הנאשם הודה במסגרת חקירתו במשטרה, כי הוא הבעלים האמיתי של הרכב, הוא נוהג בו מנהג בעלים ואף שלל שאדם אחר משתמש באותו רכב.",טיעוני הצדדים לרכיבי הענישה 
27,ME-21-11-26567-571,"כמו-כן, כך נטען, הודה הנאשם בכתב-האישום המתוקן, כי היה זה הוא שנהג ברכב בעוד שאדם אחר ישב לידו וירה מתוכו אל עבר כלבים בהם חפץ הנאשם לפגוע.",טיעוני הצדדים לרכיבי הענישה 
28,ME-21-11-26567-571,"לטענת המאשימה, תכליתו העונשית של רכיב החילוט אינה העשרת קופת המדינה, אלא מהווה רכיב נוסף לכלל הענישה, ונובעת מהקדשתו של הרכב על-ידי בעליו לביצוע העבירה, וקשורה באופן ישיר לשיקולי ההרתעה הקלאסיים של גמול והרתעה, הן של היחיד והן של הרבים.",טיעוני הצדדים לרכיבי הענישה 
29,ME-21-11-26567-571,"בשים-לב, כך אליבא דמאשימה, למגמת ההחמרה בעבירות נשק וכן לסיכון הפוטנציאלי הגלום בנשיאת נשק כאשר הנשק נויד באמצעות רכבו של הנאשם תוך זלזול מוחלט בסכנה הנשקפת לציבור שעה שהם יורים מתוך הרכב בשכונת מגורים, יש לבכר בענייננו של הנאשם  את שיקול הרתעת הרבים, אשר, כך לטענת המאשימה, מטה את הכף לחילוט הרכב.",טיעוני הצדדים לרכיבי הענישה 
30,ME-21-11-26567-571,"מנגד, טען בא-כוחו של הנאשם, כי כתב-האישום המתוקן מצביע על כך שאין מדובר בעניינו של הנאשם, בעבירות נשק קונבנציונליות.",טיעוני הצדדים לרכיבי הענישה 
31,ME-21-11-26567-571,"הבעיה שסבל ממנה הנאשם, כך נטען, לא זכתה למענה מן הגורמים המתאימים, וכי התסכול של הנאשם ומצוקתו הכלכלית הביאו אותו ליטול את החוק לידיים, ועל כך הוא נענש.",טיעוני הצדדים לרכיבי הענישה 
32,ME-21-11-26567-571,"הפגיעה הכלכלית בנאשם, כך אליבא דבא-כוחו, אינה מוצדקת, הואיל, ובין היתר, היא המקור לעבירות בהן הורשע הנאשם.",טיעוני הצדדים לרכיבי הענישה 
33,ME-21-11-26567-571,"נטען, כי רשויות המדינה לא עשו את המוטל עליהן, והביאו את הנאשם, נעדר עבר פלילי, לקחת את החוק לידיו, וזאת שעה שרשויות המדינה מכירות במחדלים אלו, וכעת מבקשות הן להעניש, גם מהבחינה הכלכלית, את הנאשם.",טיעוני הצדדים לרכיבי הענישה 
34,ME-21-11-26567-571,"עוד נטען, כי קבלת בקשת המאשימה, מובילה להיעדר הלימה בין העונש שהושת על בנו של הנאשם – 8 חודשי מאסר, כאשר בעברו היו הרשעות קודמות בעבירות החזקת נשק.",טיעוני הצדדים לרכיבי הענישה 
35,ME-21-11-26567-571,"נוכח האמור, עתר בא-כוחו של הנאשם להימנע מחילוט הרכב ומהשתת עונש של קנס, בין היתר, הואיל ושוויו של הרכב הוא כ- 18,000 ₪ ומשמש לעבודתו של הנאשם להעברת כבשים.",טיעוני הצדדים לרכיבי הענישה 
36,ME-21-11-26567-571,"פסיקה עקבית של בית המשפט העליון קובעת, כי יש ליחס חומרה יתרה לעבירות הנשק, על סוגיהן השונים, נוכח הסכנה הגבוהה הנשקפת מהן, וזאת אף בשים-לב לגישת המחוקק, אשר קבע לצידן של עבירות אלו ענישה מחמירה.",דיון והכרעה
37,ME-21-11-26567-571,"השימוש בנשק חם ככלי ליישוב סכסוכים הפך לרעה חולה, וכמעשה של יום ביומו גובה חיי אדם ולעיתים אף את חייהם של חפים מפשע אשר כל חטאם היה כי התהלכו באותה עת ברחובה של עיר.",דיון והכרעה
38,ME-21-11-26567-571,"בשנים האחרונות אף חלה עליה מתמדת במספר אירועי הירי המדווחים למשטרה (ראו למשל: דו""ח מבקר המדינה התמודדות משטרת ישראל עם החזקת אמצעי לחימה לא חוקיים ואירועי ירי ביישובי החברה הערבית וביישובים מעורבים 28 (2018)).",דיון והכרעה
39,ME-21-11-26567-571,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",דיון והכרעה
40,ME-21-11-26567-571,...,דיון והכרעה
41,ME-21-11-26567-571,דברים אלו אף באו לידי ביטוי לאחרונה בדברי הנשיאה א' חיות בטקס פתיחת שנת המשפט הנוכחית של לשכת עורכי הדין בנצרת:,דיון והכרעה
42,ME-21-11-26567-571,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
43,ME-21-11-26567-571,.,דיון והכרעה
44,ME-21-11-26567-571,..,דיון והכרעה
45,ME-21-11-26567-571,"בעניינו של הנאשם, הגיעו הצדדים להסדר-הטיעון המפורט לעיל, וזאת בשים-לב, לדברי המאשימה, לפיהם: ""השיקול המרכזי שהביא אותנו להסדר הוא הקושי הראייתי בשים לב לנסיבותיו האישיות של הנאשם.",דיון והכרעה
46,ME-21-11-26567-571,"אנו סבורים כי מדובר בהסדר ראוי ונבקש מבית המשפט לקבל את ההסדר"" (ר' פרוטוקול הדיון מיום 28.11.2022).",דיון והכרעה
47,ME-21-11-26567-571,"נוכח הלכות בית המשפט העליון בעניין קבלת הסדרי-טיעון, ובשים-לב לעובדה, כי הנאשם נעדר עבר פלילי, וכי מדובר בענישה, אשר מצויה במתחם הענישה הנוהג בעבירות כגון דא, מקבל אני הסדר-הטיעון, ומשית על הנאשם 18 חודשי מאסר בפועל, בניכוי ימי מעצרו",דיון והכרעה
48,ME-21-11-26567-571,"יחד עם האמור, מוצא אני לנכון להדגיש, כי על אף האמור, ובשים-לב למגמת ההחמרה ההכרחית בענישה בעבירות נשק על סוגיהן השונים, מדובר בהסדר מקל ביותר עם הנאשם, אשר מצוי ברף הנמוך ביותר של מתחם הענישה הנוהג.",דיון והכרעה
49,ME-21-11-26567-571,"בנוסף לעונש המאסר, עתרה המאשימה להשתת קנס כספי על הנאשם, ולחילוט הרכב בה בוצעה העבירה מושא כתב-האישום המתוקן.",דיון והכרעה
50,ME-21-11-26567-571,"סעיף 32 (א) לפקודת סדר הדין הפלילי (מעצר וחיפוש) [נוסח חדש], תשכ""ט-1969 מורנו:",דיון והכרעה
51,ME-21-11-26567-571,"ובהמשך, סעיף 39:",דיון והכרעה
52,ME-21-11-26567-571,"בענייננו, כך נטען, הפגיעה הכלכלית בנאשם, כך אליבא דבא-כוחו, אינה מוצדקת, הואיל, ובין היתר, היא המקור לעבירות בהן הורשע הנאשם.",דיון והכרעה
53,ME-21-11-26567-571,"נטען, כי רשויות המדינה לא עשו את המוטל עליהן, והביאו את הנאשם, נעדר עבר פלילי, לקחת את החוק לידיו, וזאת שעה שרשויות המדינה מכירות במחדלים אלו, וכעת מבקשות הן להעניש, גם מן בחינה הכלכלית, את הנאשם.",דיון והכרעה
55,ME-21-11-26567-571,"בענייננו, מחד-גיסא, מתקיימים התנאים המצטברים הנדרשים לחילוט הרכב: ברכב בוצעה העבירה, הנאשם – בעל הרכב הורשע בדין, והרשעתו מתייחסת לעבירה, אשר בוצעה ברכב.",דיון והכרעה
56,ME-21-11-26567-571,"זאת ועוד, פסיקת בית המשפט העליון קבעה, וזאת אף בשים-לב ללשון החוק, כי סמכות החילוט, אשר נתונה לבית המשפט היא סמכות שברשות, וכי יש להביא בחשבון את השלכותיה, ואת אופן השתלבותה בענישה הכוללת של הנאשם.",דיון והכרעה
57,ME-21-11-26567-571,"אפנה לעניין זיתאווי, פסקה 6:",דיון והכרעה
58,ME-21-11-26567-571,"בנסיבות המקרה שבפנינו, עת תכלית ההרתעה, נדרשת בעבירות נשק, שעה שכאמור כבר לעיל, הרכב ממנו בוצע הירי ברחובות בית ג'ן שייך לנאשם, וברכב זה בוצעו העבירות מושא הכרעה זו, וכן ""בין היתר בהשלכות חילוט הרכוש ובהשתלבותו במערך הענישה הכולל שיושת על הנאשם"", כלשונו של כב' השופט אלרון, מצאתי, לקבל את בקשת המאשימה לחילוט הרכב, וכך אני מורה.",דיון והכרעה
59,ME-21-11-26567-571,"אין כל נפקות לעובדה, כי הנאשם ביקש סיוע מרשויות המדינה על-מנת לטפל בסוגית הכלבים המשוטטים, ופניותיו לא נענו.",דיון והכרעה
60,ME-21-11-26567-571,"יודגש, כי אין – ולא יכול להיות חולק, שאדם אינו יכול לקחת את החוק לידיו, מקל וחומר שלא בדרך של ירי ממכונית בתוך ישוב, ולטעון להגנתו, כי הואיל ורשויות המדינה לא סייעו לו בבקשותיו, ""נאלץ"" הוא להפר את הוראות החוק.",דיון והכרעה
61,ME-21-11-26567-571,"בנוסף אציין, כי טענות הנאשם בדבר השוני בין עונשו שלו לבין העונש שהוטל על בנו, נטענו בעלמא, ומבלי שהונחה כל תשתית ראייתית לטענות אלו.",דיון והכרעה
62,ME-21-11-26567-571,אשר על כן אני גוזר על הנאשם:,דיון והכרעה
63,ME-21-11-26567-571,"מאסר למשך 18 חודשים, לריצוי בפועל, בניכוי ימי מעצרו בתיק זה.",דיון והכרעה
64,ME-21-11-26567-571,"מאסר על תנאי לתקופה של 10 חודשים שיופעל במידה והנאשם יעבור תוך 3 שנים מיום שחרורו, עבירת נשק מכל סוג.",דיון והכרעה
65,ME-21-11-26567-571,"לא מצאתי, בנסיבות העניין, להטיל על הנאשם קנס כספי.",דיון והכרעה
66,ME-21-11-26567-571,"חילוט הרכב, מסוג שברולט ,Trailblazer מספר רישוי 8509761.",דיון והכרעה
67,ME-21-11-26567-571,"ניתן היום,  י""ב כסלו תשפ""ג, 06 דצמבר 2022, בנוכחות הנאשם (היוועדות חזותית) וב""כ הצדדים.",דיון והכרעה
