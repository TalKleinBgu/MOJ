,verdict,text,part
0,ME-24-01-46074-566,"ע""י ב""כ עוה""ד מ.יפרח",מדינת ישראל 
1,ME-24-01-46074-566,מוחמד חסארמה (עציר),הנאשם
2,ME-24-01-46074-566,"ע""י ב""כ עוה""ד ע.",הנאשם
3,ME-24-01-46074-566,סנעאללה,הנאשם
4,ME-24-01-46074-566,"חוק העונשין, תשל""ז-1977: סע'  40, 40ג, 40ט, 144(א)), 144(ב), 340(א)(ב)(1)), 340א(א))., 340א(ב)(1), 379, 40 יא",הנאשם
5,ME-24-01-46074-566,"הנאשם, יליד 30.3.1996, הורשע על יסוד הודאתו בעובדות כתב האישום, אשר תוקן במסגרת הסדר טיעון בעבירות בנשק (נשיאה) - לפי סעיף 144(ב) רישא וסיפא לחוק העונשין, התשל""ז - 1977 (להלן: ""חוק העונשין""), ירי מנשק חם - לפי סעיף 340א(ב)(1) לחוק העונשין ותקיפה סתם - לפי סעיף 379 לחוק העונשין.",גזר דין
6,ME-24-01-46074-566,"במועד הרלבנטי לכתב האישום, התגורר הנאשם, יחד עם בני משפחתו וחלק מאחיו, במתחם מגורים בכפר בענה (להלן: ""מתחם המגורים"").",	עובדות כתב האישום המתוקן 
7,ME-24-01-46074-566,"מתחם המגורים כלל, בין היתר, את מבנה בית המשפחה וחצר אחורית (להלן: ""בית המשפחה"" ו""החצר האחורית"", בהתאמה).",	עובדות כתב האישום המתוקן 
8,ME-24-01-46074-566,"הנאשם הוא אחיה של ניבאל עבד אל גאני (להלן: ""המתלוננת"") ושל בילאל עבד אל גאני (להלן: ""בילאל"").",	עובדות כתב האישום המתוקן 
9,ME-24-01-46074-566,"בין הנאשם לבין חלק מאחיו, בהם המתלוננת ובילאל, קיים סכסוך קודם בנוגע לזכויות הקנייניות במתחם המגורים.",	עובדות כתב האישום המתוקן 
10,ME-24-01-46074-566,"בתאריך 26/12/23 נפטר אביהם של הנאשם ואחיו, ח'ליל חסארמה (להלן: ""המנוח""), ובהמשך לכך התכנסו הנאשם ואחיו בבית המשפחה לקבלת מנחמים.",	עובדות כתב האישום המתוקן 
11,ME-24-01-46074-566,"בתאריך 27/12/23, בשעה 21:20 או בסמוך לכך, עמדו המתלוננת ובילאל במבואת הכניסה לבית המשפחה (להלן: ""המבואה"") ושוחחו ביניהם על סידורי הארוחה המסיימת את האבל.",	עובדות כתב האישום המתוקן 
12,ME-24-01-46074-566,"על רקע אי הסכמה בעניין סידורי הארוחה, התפתח ויכוח מילולי בין הנאשם לבין המתלוננת ובילאל.",	עובדות כתב האישום המתוקן 
13,ME-24-01-46074-566,"במהלך הוויכוח, אמר הנאשם למתלוננת כי אם לא תעזוב את המקום תוך חמש דקות, היא תלווה את המנוח לקבר.",	עובדות כתב האישום המתוקן 
14,ME-24-01-46074-566,"המתלוננת, השיבה לנאשם שישב בשקט ויכבד את האירוע שבו הם נמצאים.",	עובדות כתב האישום המתוקן 
15,ME-24-01-46074-566,"מיד בהמשך לאמור, תקף הנאשם את המתלוננת בכך שהיכה אותה באמצעות ידיו באגרופים בראשה.",	עובדות כתב האישום המתוקן 
16,ME-24-01-46074-566,"המתלוננת, אשר אחזה בידה בקבוק, התיזה לעברו של הנאשם את שאיריות המים אשר נותרו בבקבוק, ואז תקף אותה הנאשם בכך שדחף אותה על דלת מחסן הנמצא מימין למבואה, היכה אותה באמצעות ידיו בגופה ובעט בה בברך שמאל.",	עובדות כתב האישום המתוקן 
17,ME-24-01-46074-566,"בילאל, אחז את הנאשם, הרחיק אותו מהמתלוננת והוציא אותו אל מחוץ לאזור המבואה, והנאשם הלך אל החצר האחורית במתחם המגורים.",	עובדות כתב האישום המתוקן 
18,ME-24-01-46074-566,"בשלב זה, נשא הנאשם אקדח ובתוכו מחסנית תואמת המכילה מספר כדורים, וזאת בלא רשות על פי דין לנשיאתם (להלן: ""האקדח"", ""המחסנית"" ו- ""הכדורים"", בהתאמה).",	עובדות כתב האישום המתוקן 
19,ME-24-01-46074-566,האקדח הינו כלי שסוגל לירות כדור שבכוחו להמית אדם.,	עובדות כתב האישום המתוקן 
20,ME-24-01-46074-566,"המחסנית היא אבזר של כלי כזה, והכדורים הם תחמושת של כלי כזה.",	עובדות כתב האישום המתוקן 
21,ME-24-01-46074-566,"הנאשם ירה מהאקדח באוויר, ירייה אחת או יותר, באופן שיש בהן כדי לסכן חיי אדם.",	עובדות כתב האישום המתוקן 
22,ME-24-01-46074-566,"מיד לאחר מכן, הלך הנאשם לחזית מתחם המגורים, כשהוא נושא את האקדח, המחסנית והכדורים בלא רשות על פי דין, וירה מהאקדח באוויר ירייה אחת או יותר, שיש בהן כדי לסכן חיי אדם.",	עובדות כתב האישום המתוקן 
23,ME-24-01-46074-566,"מיד בהמשך, עזב הנאשם את המקום.",	עובדות כתב האישום המתוקן 
24,ME-24-01-46074-566,"במעשיו המתוארים דלעיל, נשא הנאשם נשק, אבזר לנשק ותחמושת לנשק, בלא רשות על פי דין לנשיאתם ולהובלתם;  ירה מנשק חם, שלא כדין, באזור מגורים ובאופן שיש בו כדי לסכן חיי אדם ותקף את המתלוננת שלא כדין.",	עובדות כתב האישום המתוקן 
25,ME-24-01-46074-566,"בתאריך 10/12/24, בטרם הוחל בשמיעת הראיות בתיק, הגיעו הצדדים להסדר טיעון במסגרתו חזר בו הנאשם מכפירתו, כתב האישום המקורי תוקן, והנאשם הודה והורשע בעבירות שיוחסו לו כמפורט לעיל.",הסדר הטיעון	 
26,ME-24-01-46074-566,"בהעדר הסכמה לעניין העונש, הטיעון לעונש היה חופשי, לאחר שהתקבל תסקיר שירות המבחן בעניינו של הנאשם.",הסדר הטיעון	 
27,ME-24-01-46074-566,הנאשם נעדר עבר פלילי.,	ראיות לעונש
28,ME-24-01-46074-566,"בתסקיר שנערך בתאריך 28/01/25, נמנע שירות המבחן מהמלצה טיפולית בעניינו של הנאשם.",	תסקיר שירות המבחן בעניינו של הנאשם
29,ME-24-01-46074-566,"קצינת המבחן סקרה את נסיבותיו האישיות של הנאשם, בן 28, רווק, אשר עובר למעצרו התגורר בבית הוריו בכפר בענה ועבד החל משנת 2019, כמנהל יצור בבית דפוס.",	תסקיר שירות המבחן בעניינו של הנאשם
30,ME-24-01-46074-566,"הנאשם הוא השביעי בסדר הלידה במשפחת מוצאו, אשר מתנה זוג הורים ו-9 ילדים בגילאי 17-44 שנים.",	תסקיר שירות המבחן בעניינו של הנאשם
31,ME-24-01-46074-566,אביו נפטר יומיים לפני מעצרו בהיותו בשנות ה-70 לחייו.,	תסקיר שירות המבחן בעניינו של הנאשם
32,ME-24-01-46074-566,"הנאשם התייחס לקשר קרוב שקיים עם אביו המנוח וכי מותו היווה עבורו אירוע טרגי, כשטרם הצליח לעבד את האובדן.",	תסקיר שירות המבחן בעניינו של הנאשם
33,ME-24-01-46074-566,"אמו בשנות ה-60 לחייה, עקרת בית.",	תסקיר שירות המבחן בעניינו של הנאשם
34,ME-24-01-46074-566,הנאשם תיאר את בני משפחתו כמנהלי אורח חיים נורמטיבי ללא מעורבות בפלילים.,	תסקיר שירות המבחן בעניינו של הנאשם
35,ME-24-01-46074-566,"כן התייחס לדינאמיקת יחסים מורכבת עם חלק מאחיו עוד בטרם פטירת אביו, בשל תחושות קנאה מצדם על הקשר הקרוב שקיים הנאשם עם אביו והיחס המועדף לו זכה ממנו.",	תסקיר שירות המבחן בעניינו של הנאשם
36,ME-24-01-46074-566,עוד שיתף כי בשנים האחרונות היה מסוכסך עם חלק מאחיו על רקע חלוקת רכוש האב והתנהלות כלכלית בעייתית מצד אחיו הבכור.,	תסקיר שירות המבחן בעניינו של הנאשם
37,ME-24-01-46074-566,הנאשם סיים 12 שנות לימוד והשלים תעודת בגרות מלאה.,	תסקיר שירות המבחן בעניינו של הנאשם
38,ME-24-01-46074-566,"בהמשך, השתלב בלימודי הנדסאי בניין, אך נאלץ לעזוב את לימודיו לאחר שנה על רקע מצוקה כלכלית של המשפחה וקשייו לשלב בין לימודיו ועבודתו.",	תסקיר שירות המבחן בעניינו של הנאשם
39,ME-24-01-46074-566,"לדבריו, בשנת 2014 סיים קורס ""חובשות"" ואף התנדב ב""איחוד הצלה"", במשך כשנה.",	תסקיר שירות המבחן בעניינו של הנאשם
40,ME-24-01-46074-566,"בפן התעסוקתי, הנאשם תיאר התנהלות תעסוקתית יציבה לאורך השנים.",	תסקיר שירות המבחן בעניינו של הנאשם
41,ME-24-01-46074-566,"מסר כי החל לעבוד כעוזר טבח במקביל ללימודיו התיכוניים, על רקע רצונו לסייע בפרנסת המשפחה.",	תסקיר שירות המבחן בעניינו של הנאשם
42,ME-24-01-46074-566,"עם סיום לימודיו התיכוניים השתלב הנאשם בעבודות מזדמנות במפעלים, אבטחה ועבודות עפר, עד להשתלבותו בשנת 2019 בעבודה כמנהל יצור בבית דפוס.",	תסקיר שירות המבחן בעניינו של הנאשם
43,ME-24-01-46074-566,"בעמדה על כך כי הנאשם נעדר הרשעות קודמות, ציינה קצינת המבחן כי בהתייחסותו לעבירות שביצע, מסר הנאשם כי ברקע להן מצוקה רגשית עמה התמודד על רקע ליווי אביו בימיו האחרונים ואז אירוע מותו שהיווה עבורו אירוע משברי.",	תסקיר שירות המבחן בעניינו של הנאשם
44,ME-24-01-46074-566,"לדבריו, בימי האבל חווה קושי מול אחיו הבכור ואחותו המתלוננת באשר להסדרי האבל, דבר שגרם להתפרצות רגשות והתנהגותו באופן המתואר בכתב האישום המתוקן.",	תסקיר שירות המבחן בעניינו של הנאשם
45,ME-24-01-46074-566,"אשר לנשק בו עשה שימוש באירוע, מסר הנאשם כי מדובר בנשק שהחזיק אביו המנוח, וכי במהלך הסלמת האירוע השתמש בו כמתואר בכתב האישום המתוקן, ללא מחשבה על השלכות מעשיו והתוצאות האפשריות.",	תסקיר שירות המבחן בעניינו של הנאשם
46,ME-24-01-46074-566,הנאשם שלל עמדות התומכות בהחזקת נשק.,	תסקיר שירות המבחן בעניינו של הנאשם
47,ME-24-01-46074-566,"לצד זאת, ציין כי בעבר החל תהליך של קבלת אישור לנשק, אולם התקשה להסביר את המניעים או צרכיו בהחזקת נשק.",	תסקיר שירות המבחן בעניינו של הנאשם
48,ME-24-01-46074-566,"קצינת המבחן ציינה כי לצד ביטוי חרטה מצדו של הנאשם על מעשיו, המהווים לדבריו התנהלות חריגה בחייו, היה הוא עסוק במחירים שנושא בשל כך, שלדבריו ממחישים עבורו את חומרת מעשיו.",	תסקיר שירות המבחן בעניינו של הנאשם
49,ME-24-01-46074-566,"להתרשמותה, ניכר כי הנאשם עסוק בפגיעה שנגרמה לו ומתקשה להכיר בפגיעתו במתלוננת ולבטא אמפתיה כלפיה.",	תסקיר שירות המבחן בעניינו של הנאשם
50,ME-24-01-46074-566,"עוד צוין כי ממידע שהתקבל מגורמי השב""ס עולה כי הנאשם משולב באגף עצורים, החל מחודש יולי 2024 מקיים קשר עם גורמי הטיפול, יוזם ומגיע לשיחות מעקב וכן משתתף בקבוצת הכנה לטיפול.",	תסקיר שירות המבחן בעניינו של הנאשם
51,ME-24-01-46074-566,כן צוין כי לחובתו של הנאשם עבירת משמעת מחודש יוני 2024 בגין התנהגות לא מותאמת לסוהר.,	תסקיר שירות המבחן בעניינו של הנאשם
52,ME-24-01-46074-566,קצינת המבחן פירטה בהרחבה על אודות שיחות שקיימה עם אמו של הנאשם ועם המתלוננת.,	תסקיר שירות המבחן בעניינו של הנאשם
53,ME-24-01-46074-566,"בקצרה יצוין כי המתלוננת, בת ה- 42, סיפרה על אודות הסכסוך המשפחתי וההסלמה שחלה בשנים האחרונות בהתנהלות הנאשם כלפי חלק מאחיו, בעטיו ביטא התנהלות מאיימת ומפחידה כלפי בני המשפחה, אשר פנו לגורמי אכיפת החוק והוציאו צווי הרחקה כנגדו.",	תסקיר שירות המבחן בעניינו של הנאשם
54,ME-24-01-46074-566,"אשר להשלכות האירוע על חייה, שיתפה המתלוננת כי היא מתמודדת עם מצב נפשי לא יציב ועוד כי נפגעה ברגלה ועתידה לעבור ניתוח בקרוב שידרוש ממנה תקופת החלמה ממושכת.",	תסקיר שירות המבחן בעניינו של הנאשם
55,ME-24-01-46074-566,עוד שיתפה כי היא עדיין מאוימת מפניו וחרדה וחוששת כי יפגע בה בעתיד.,	תסקיר שירות המבחן בעניינו של הנאשם
56,ME-24-01-46074-566,"אמו של הנאשם, שיתפה בתחושת חוסר האונים בשל הסכסוך של הנאשם עם שאר ילדיה ותחושת חרדה לביטחונם של כולם, ותיארה כי לאורך השנים, התנהל הנאשם בצורה מאיימת, וכי בשנים האחרונות חלה הסלמה בהתנהלותו עד כדי אלימות גם כלפיה וגם אלימות שהפגין באירוע הנדון.",	תסקיר שירות המבחן בעניינו של הנאשם
57,ME-24-01-46074-566,"מאבחון שנערך לנאשם על ידי שירות המבחן עולה, התרשם השירות כי הנאשם ביטא יכולת וורבאלית ותקשורתית טובה, אך ניכרה נטייתו לצמצום רגשי.",	תסקיר שירות המבחן בעניינו של הנאשם
58,ME-24-01-46074-566,כן התרשם כי הנאשם מציג את עצמו והתנהלותו באופן חיובי ושולל חלקים בעייתיים באישיותו ויכולת מצומצמת להתייחס לתרומתו שלו לסכסוך המשפחתי ו/או מורכבות כלשהי בהתנהלותו.,	תסקיר שירות המבחן בעניינו של הנאשם
59,ME-24-01-46074-566,"עוד התרשם השירות כי עולה פער בין תיאוריו את אורחות חייו והעדר מעורבות קודמת בפלילים, לבין התנהלותו בעבירות הנדונות המבטאות דפוסים אלימים, התמקדות בצרכיו וקושי לראות את צרכי האחר, בנוסף לחומרה שבהן.",	תסקיר שירות המבחן בעניינו של הנאשם
60,ME-24-01-46074-566,"עוד להתרשמותו של שירות המבחן, ניכרו עמדות הגנתיות בנוגע למעשיו של הנאשם ונטייה להשלכת הסיבות להתנהגותו על אחיו, כשהנאשם עסוק, כאמור, במחירים שמשלם בשל מעורבותו בעבירות.",	תסקיר שירות המבחן בעניינו של הנאשם
61,ME-24-01-46074-566,"כמו כן, השירות התרשם כי הנאשם מבטא הבנה קוגניטיבית באשר להתנהלותו הבעייתית והפוגענית, לצד קושי לבטא אמפתיה לפגיעה הפיזית והרגשית שנגרמה לאחותו, המתלוננת.",	תסקיר שירות המבחן בעניינו של הנאשם
62,ME-24-01-46074-566,"בבואו להעריך את גורמי הסיכון להישנות ביצוע העבירה אל מול גורמי הסיכוי לשיקום, התחשב שירות המבחן במכלול הפרמטרים הרלבנטיים כמצוין בתסקיר.",	תסקיר שירות המבחן בעניינו של הנאשם
63,ME-24-01-46074-566,"כגורמי סיכון, נשקלו חומרת העבירות הנדונות, התנהלות הנאשם ללא מחשבה על הסיכון של התנהלותו והנזקים האפשריים, קשיים רגשיים עמם מתמודד הנאשם, התמקדות בצרכיו גם במחיר של פגיעה באחר ונקיטת התנהלות אלימה ועוברת חוק.",	תסקיר שירות המבחן בעניינו של הנאשם
64,ME-24-01-46074-566,"עוד צוין כי במקרים שצרכיו של הנאשם לא נענים, חווה הוא התעצמות תחושות שליליות ומתקשה לווסת אותן, ומתוך כך מתנהל באופן אלים ופוגעני.",	תסקיר שירות המבחן בעניינו של הנאשם
65,ME-24-01-46074-566,"לכך מתווספות עמדותיו של הנאשם בנוגע לעבירות המבטאות צמצום של חומרתן והשלכת האחריות על המתלוננת ואחיו, לצד קשייו בביטוי אמפתיה כלפי המתלוננת, והעובדה כי הסכסוך המשפחתי טרם נפתר.",	תסקיר שירות המבחן בעניינו של הנאשם
66,ME-24-01-46074-566,"כגורמי סיכוי, נשקלו היות הנאשם אדם צעיר ללא עבר פלילי, שהתפתח במסגרת משפחתית מתפקדת, אשר בה נחשף לנורמות התנהלות נורמטיביות ולתפקוד בהתאם לגבולות החוק, דבר המלמד על יציבות בתחומי חייו השונים.",	תסקיר שירות המבחן בעניינו של הנאשם
67,ME-24-01-46074-566,ממכלול השיקולים התרשם שירות המבחן על קיומו של סיכון משמעותי להישנות עבירות אלימות.,	תסקיר שירות המבחן בעניינו של הנאשם
68,ME-24-01-46074-566,"נוכח כל האמור לעיל, בהתחשב בחומרת העבירות שביצע הנאשם, ובהתבסס על הסיכון המשמעותי להישנות עבירות אלו, לצד העובדה כי הסכסוך המשפחתי טרם נפתר, שירות המבחן לא המליץ על חלופות ענישה או שיקום בקהילה, כאמצעי העשוי להפחית סיכון להישנות.",	תסקיר שירות המבחן בעניינו של הנאשם
69,ME-24-01-46074-566,"כן צוין כי במידה וייגזר דינו של הנאשם למאסר בפועל, השירות ימליץ לגורמי השב""ס על שילובו במסגרת טיפולית.",	תסקיר שירות המבחן בעניינו של הנאשם
70,ME-24-01-46074-566,"המאשימה הגישה הצהרת נפגעת עבירה - המתלוננת (להלן: ""ההצהרה"") וביקשה שבית המשפט יתרשם מהנזקים שנגרמו למתלוננת.",	ראיות הצדדים לעונש
71,ME-24-01-46074-566,"ההגנה הגישה מטעמה, אישור לימודים לפיו הנאשם החל בלימודי הנדסת מכונות באוקטובר 2017 במכללה הטכנולוגית להנדסאים; לוח שנה אקדמית הכולל פירוט הקורסים בסמסטר א' וסמסטר ב' של אותה שנת לימודים; לוח מערכת שעות עבור לימודי ערב (מסלול משולב) לשנת 2017-2018; ותעודת סיום קורס ריענון חובשים על שם הנאשם, מתאריך 17/04/22 (מסמכים אלו סומנו נ/1).",	ראיות הצדדים לעונש
72,ME-24-01-46074-566,המאשימה הגישה טיעונים בכתב (מא/2) והוסיפה עליהם בעל-פה במסגרת הדיון.,טיעוני המאשימה
73,ME-24-01-46074-566,"בטיעוניה, עתרה המאשימה להשית על הנאשם עונש מאסר בפועל המצוי ברף התחתון – בינוני של מתחם העונש ההולם, הנע לשיטתה במקרה הנדון בין 42 ועד 60 חודשי מאסר בפועל.",טיעוני המאשימה
74,ME-24-01-46074-566,"זאת, לצד מאסר על תנאי לתקופה ארוכה ומשמעותית ופיצוי כספי למתלוננת.",טיעוני המאשימה
75,ME-24-01-46074-566,"בהדגישו חומרת העבירות אשר ביצע הנאשם, התייחס בא כוח המאשימה בהרחבה לפסיקת בית המשפט העליון ופסיקת בית משפט זה בדבר הצורך להיאבק בתופעת האלימות הגואה בחברה בכלל ובחברה הערבית בפרט, על רקע שימוש בנשק לא חוקי, אשר הפכה ל""מכת מדינה"", ועל חובתו של בית המשפט לפעול על מנת למגרה; זאת באמצעות מתן ביטוי עונשי הולם, מחמיר ומרתיע והשתת עונש ממשי מאחורי סורג ובריח, אשר יעביר מסר חד וברור למבצעי עבירות מסוג זה.",טיעוני המאשימה
76,ME-24-01-46074-566,"עוד טען בא כוח המאשימה כי חומרתן של עבירות בנשק והפוטנציאל של סיכון חיי אדם הגלום בהן, תדירותן ההולכת וגוברת, ההסתברות לעבירות נלוות והצורך בהרתעה כאמור, מחייבים נסיגת משקל הנסיבות האישיות מפני חומרת העבירות, ומתן דגש על שיקולי הרתעה, גמול ומניעה.",טיעוני המאשימה
77,ME-24-01-46074-566,"עוד טען בא כוח המאשימה כי הערכים המוגנים שנפגעו כתוצאה מהעבירות שביצע הנאשם הם רבים ומגוונים: ערך חיי אדם, שלמות הגוף, ביטחון הציבור ושלומו, שמירה על שלטון החוק ועל הסדר הציבורי.",טיעוני המאשימה
78,ME-24-01-46074-566,"אשר לנסיבות ביצוע העבירות, הדגיש ב""כ המאשימה לחומרה את פוטנציאל הנזק הגבוה ביותר הגלום במעשיו של הנאשם, בציינו כי הנאשם עשה שימוש בנשק על רקע סכסוך קיים עם בני משפחתו ולאחר שתקף באלימות פיזית את המתלוננת.",טיעוני המאשימה
79,ME-24-01-46074-566,"הנאשם לא חדל ממעשיו שאף הסלימו מוויכוח מילולי עם המתלוננת, עבור לאיום עליה, ובהמשך תקיפה פיזית.",טיעוני המאשימה
80,ME-24-01-46074-566,"בשלב זה, אחיו של הנאשם הרחיק אותו מהמתלוננת, אז הנאשם הוציא אקדח שנשא עמו שלא כדין וירה באוויר ירייה אחת בשתי הזדמנויות בזו אחר זו.",טיעוני המאשימה
81,ME-24-01-46074-566,"לטענת ב""כ המאשימה, מכלול ההתרחשויות כאמור, מלמד כי הנאשם היה כפסע משימוש אלים בנשק כנגד גוף אדם.",טיעוני המאשימה
82,ME-24-01-46074-566,"כמו כן ביקש ב""כ המאשימה להתחשב לחומרה בתכנון שקדם לביצוע העבירה, כאשר לטענתו הנאשם נשא את הנשק וירה במתחם מגורים בבעלות המשפחה, כאשר כל הנסיבות על אודות האופן בו הושג הנשק נותרו בערפל.",טיעוני המאשימה
83,ME-24-01-46074-566,עוד ביקש לזקוף לחובת הנאשם את העובדה כי הירי באוויר כשלעצמו בסביבת מגורים מהווה סיכון משמעותי.,טיעוני המאשימה
84,ME-24-01-46074-566,"עוד ציין לחומרה את העובדה את הסיבות שהביאו את הנאשם לביצוע העבירה, כאשר הרקע הינו סכסוך משפחתי עם חלק מאחיו.",טיעוני המאשימה
85,ME-24-01-46074-566,"לטענת בא כוח המאשימה, ידוע כי השימוש בנשק חם ככלי ליישוב סכסוכים והטלת אימה הפך לרעה חולה ועל כן יש צורך בענישה מחמירה.",טיעוני המאשימה
86,ME-24-01-46074-566,"כן ביקש בא כוח המאשימה לזקוף לחובת הנאשם את העובדה כי הייתה לו היכולת להימנע מהמעשה, כי הוא שלט באופן מוחלט במעשיו והיה יכול לחדול מהם, אך הוא בחר באופן מודע לפעול כפי שפעל.",טיעוני המאשימה
87,ME-24-01-46074-566,"עוד הוסיף כי הנאשם הינו אדם בגיר, אשר בחר בחירה מודעת, מושכלת, ומתוכננת לביצוע העבירה בה הורשע.",טיעוני המאשימה
88,ME-24-01-46074-566,"לטענתו, אין כל הצדקה לדרך בה נקט הנאשם ואין לקבל תירוץ למעשיו המעידים על התנהלות עבריינית, על מסוכנות גבוהה וזלזול בחיי אדם.",טיעוני המאשימה
89,ME-24-01-46074-566,"ב""כ המאשימה הדגיש כי לפי תיקון 140 לחוק העונשין קבע המחוקק עונש מזערי בגין עבירות בנשק, ובכללן העבירות שביצע הנאשם, כאשר ההחמרה הנדרשת בענישה בגין עבירות נשק עולה מהתיקון האמור.",טיעוני המאשימה
90,ME-24-01-46074-566,"כן טען כי יש להשקיף על מעשיו של הנאשם כעל מסכת אחת של אירועים, והגם שבמקרה דנן מדובר בשלוש עבירות, הן כרוכות האחת בשנייה ועל כן יש לקבוע מתחם עונש הולם אחד.",טיעוני המאשימה
91,ME-24-01-46074-566,"בהפנותו לארבעה פסקי דין, שעניינם יפורט בהמשך, ביקש ללמוד על מדיניות הענישה הנוהגת בעבירות הנשק שביצע הנאשם ועתר כזכור לקבוע מתחם הנע בין 42 ועד 60 חודשי מאסר בפועל, כמפורט לעיל.",טיעוני המאשימה
92,ME-24-01-46074-566,"כן הוסיף ב""כ המאשימה וטען כי באיזון שבין הודאתו של הנאשם במסגרת הסדר הטיעון, ועובדת היותו נעדר עבר פלילי, לבין הצורך בהרתעתו האישית ובהרתעת הרבים בעבירות נשק, וכן בשים לב לעמדת שירות המבחן בעניינו של הנאשם ונוכח עמדת המתלוננת כפי שהובאה בתסקיר ובהצהרה, סבורה המאשימה כי יש למקם את עונשו של הנאשם ברף התחתון – בינוני של המתחם המבוקש על ידה; זאת לצד הטלת ענישה נלווית, כמפורט לעיל.",טיעוני המאשימה
93,ME-24-01-46074-566,"הסניגור עתר שלא למצות את הדין עם הנאשם, ובנסיבותיו המיוחדות של המקרה הנדון להשית עליו עונש המצוי ""ברף התחתון –בינוני"" של מתחם העונש ההולם את המקרה הנדון, אם כי לא ציין במפורש בטיעוניו מהו המתחם לו הוא עותר.",טיעוני ההגנה
94,ME-24-01-46074-566,"לקולה ביקש הסנגור להתחשב בהודאתו של הנאשם שבאה בהזדמנות הראשונה, לאחר שכתב האישום המקורי תוקן באופן מהותי, הן לעניין העובדות המגבשות את העבירות המנויות בו והן לעניין סעיפי האישום שיוחסו לנאשם.",טיעוני ההגנה
95,ME-24-01-46074-566,עוד טען כי ההודאה חסכה זמן שיפוטי יקר והיא מגלמת בתוכה את האחריות שנטל הנאשם למעשיו.,טיעוני ההגנה
96,ME-24-01-46074-566,"אשר לעבירת תקיפה סתם, ומבלי להקל ראש בה, טען הסניגור שלא נגרם למתלוננת כל נזק כתוצאה מעבירה זו.",טיעוני ההגנה
97,ME-24-01-46074-566,"לטענתו, יש לקבל את הצהרת נפגעת העבירה של המתלוננת ""בזהירות מהותית ומוחלטת"", כאשר הצהרה זו חורגת ואף סותרת את עובדות כתב האישום המתוקן ואינה נתמכת במסמכים רפואיים מזמן אמת, קרי מיום ביצוע העבירה האמורה.",טיעוני ההגנה
98,ME-24-01-46074-566,"הסניגור טען כי מאחר ולא נגרם למתלוננת שום נזק בגין עבירה זו, מדובר בעבירה ברף הנמוך של העונש שהוקצה בגינה.",טיעוני ההגנה
99,ME-24-01-46074-566,"לעניין עבירות הנשק (נשיאה וירי מנשק חם), ומבלי להקל ראש בעבירות אלו, טען הסניגור כי בבוא בית המשפט להחליט לעניין חומרת עבירות אלה, עליו לבחון מספר פרמטרים, ובכללם סוג הנשק, כמות הנשק, מספר היריות, מטרת החזקת הנשק ומשך החזקתו.",טיעוני ההגנה
100,ME-24-01-46074-566,"לטענתו, במקרה דנן, מדובר בנשק אחד מסוג אקדח, שאינו נשק ארוך, אינו נשק אוטומטי וכי בהשוואתו לנשקים אחרים, האקדח נמצא ברף התחתון של חומרת כלי הירי.",טיעוני ההגנה
101,ME-24-01-46074-566,"לעניין מטרת ההחזקה, טען הסניגור כי הנאשם אינו משתייך לארגון פשע כלשהו וכי נשיאת הנשק על ידו הייתה לזמן קצר, וכי מדובר באירוע ספונטאני, לא מתוכנן, אשר מקורו בסערת רגשות ושיקול דעת מוטעה של הנאשם, כפי שהטיב לתאר זאת תסקיר שירות המבחן שהוגש בענינו.",טיעוני ההגנה
102,ME-24-01-46074-566,"עוד טען הסניגור כי לא הייתה לנאשם כל מטרה לפגוע במתלוננת או בכל אדם אחר גם לא ברכוש כלשהו; הירי בוצע באוויר, פעם אחת, בשני מקרים, כאשר הנאשם הפסיק את הירי מיוזמתו, לא איים על המתלוננת באמצעות האקדח, לא הפנה אותו לעברה ולא לעבר כל אדם אחר.",טיעוני ההגנה
103,ME-24-01-46074-566,"לפיכך, טען כי אין קורבן, אין נזק, וכי אין קשר בין הירי שביצע הנאשם לבין תקיפתו את המתלוננת, כאשר מדובר בשני אירועים נפרדים.",טיעוני ההגנה
104,ME-24-01-46074-566,"משכך, סבור הסניגור כי חומרת העבירה הינה ברף הנמוך וכי מידת הפגיעה בערכים מצויה ברף חומרה נמוך עד בינוני.",טיעוני ההגנה
105,ME-24-01-46074-566,"כן ביקש הסנגור ליתן משקל משמעותי לקולה לכך כי מדובר בנאשם צעיר, נטול עבר פלילי, שעד למעורבותו בתיק זה שמר על יציבות תעסוקתית ולימודית, וכי אין המדובר בעבריין במובן הקלאסי של המילה.",טיעוני ההגנה
106,ME-24-01-46074-566,הסניגור נתן את הדעת לעמדת שירות המבחן בתסקיר שהוגש.,טיעוני ההגנה
107,ME-24-01-46074-566,"לטענתו, התסקיר אשר לא נתן המלצה מסוימת, ערך סקירה מקיפה של המעורבים בתיק בין היתר, הנאשם, אחותו המתלוננת ואמו.",טיעוני ההגנה
108,ME-24-01-46074-566,"לטענתו, מהתסקיר עולה כי הנאשם ביצע את העבירות על רקע מצוקה רגשית, דבר המסביר עובדת החזקתו את הנשק, הנאשם הביע חרטה על מעשיו, כיום הוא משתתף בקבוצת הכנה לטיפול והתמנה ל""תומך"" קבוצה, דבר שמעיד על התנהגות טובה של הנאשם במסגרת מעצרו.",טיעוני ההגנה
109,ME-24-01-46074-566,"עוד טען הסניגור, כי יש לתת את הדעת לעובדה כי תסקיר שירות המבחן לא נקב ברמת מסוכנות מסוימת, אלא הצביע על רמת מסוכנות כללית, לאו דווקא חמורה.",טיעוני ההגנה
110,ME-24-01-46074-566,"לעניין מתחם הענישה, טען הסניגור, כי הפסיקה אליה הפנתה המאשימה אינה רלבנטית למקרה דנן, כאשר לטענתו פסיקה זו מתייחסת לעבירות נשק שונות או חמורות מאלו שבפנינו, וכי מתחם הענישה לו עותרת המאשימה אינו תואם אפילו את הפסיקה אליה הפנתה.",טיעוני ההגנה
111,ME-24-01-46074-566,"הסניגור טען כי לעניין תיקון 140 לחוק העונשין, ההתייחסות, הנימוק וההסבר שהמאשימה העלתה בטיעוניה בהקשר זה, הינם מוטעים.",טיעוני ההגנה
112,ME-24-01-46074-566,"לדידו, התיקון האמור מדבר על רבע מהעונש וכי לא יכול להיות שהרבע הזה יהיה כולו על תנאי, אלא רק מחציתו על תנאי ובפועל.",טיעוני ההגנה
113,ME-24-01-46074-566,"לבסוף, לעניין מתחם הענישה, הסניגור הפנה לפסיקה שלטענתו מתייחסת לעבירות נשק חמורות יותר מהעבירות דנן ועל כן המתחמים שנקבעו שם אינם הולמים את המקרה הנדון ומחמירים יתר על המידה.",טיעוני ההגנה
114,ME-24-01-46074-566,"לטענתו, על אף האמור בתיקון 113 (עיקרון ההלימה) ובתיקון 140 לחוק העונשין (עונש מזערי), הענישה צריכה להיות אינדיבידואלית במיוחד לאור העובדה שמדובר בנאשם ללא עבר פלילי, שהודה בעובדות כתב האישום וקיבל אחריות על מעשיו כאמור.",טיעוני ההגנה
115,ME-24-01-46074-566,"דברי הנאשם - הנאשם הביע חרטה על מעשיו באומרו: ""..",טיעוני ההגנה
116,ME-24-01-46074-566,"העיקרון המנחה את בתי המשפט בעת גזירת העונש הוא עקרון ההלימה; דהיינו יחס הולם בין החומרה של מעשה העבירה בנסיבותיו ומידת אשמו של הנאשם העומד לדין, לבין סוג העונש המוטל עליו ומידתו (סעיף 40 לחוק העונשין).",	דיון והכרעה
117,ME-24-01-46074-566,"טרם גזירת העונש, על בית המשפט לקבוע את מתחם העונש ההולם, המבוסס על נסיבות ביצוע העבירה הייחודית, הערכים החברתיים שנפגעו מביצועה ומידת הפגיעה בהם, מדיניות הענישה הנהוגה ונסיבות נוספות הקשורות בביצוע העבירה (סעיפים 40ג ו- 40ט לחוק העונשין).",	דיון והכרעה
118,ME-24-01-46074-566,"בעת גזירת העונש המתאים לנאשם, בגבולותיו של מתחם העונש ההולם שנקבע, יש לשקול את הנסיבות שאינן קשורות בביצוע העבירה (סעיף 40 יא לחוק העונשין).",	דיון והכרעה
119,ME-24-01-46074-566,"בית המשפט יכול לחרוג מהמתחם הן לקולה- משיקולי שיקום, והן לחומרה- משיקולי הגנה על שלום הציבור.",	דיון והכרעה
120,ME-24-01-46074-566,"בית משפט זה שב ומתריע השכם והערב על חומרתן של עבירות הנשק בחברה הישראלית בכלל, ובמגזר הערבי בפרט (ראו: עניין קואסמה, פסקה 16; עניין אבו עבסה, פסקה 15).",חומרת העבירות והערכים החברתיים שנפגעו
121,ME-24-01-46074-566,"עבירות אלו מגלמות סיכון רבתי לשלום הציבור, לביטחונו ולסדר החברתי, כאשר חדשות לבקרים אנו עדים לתוצאותיהן ההרסניות ומעבר לכך הן משמשות קרקע פורייה לעבירות נוספות (עניין נורי, פסקה 9).",חומרת העבירות והערכים החברתיים שנפגעו
122,ME-24-01-46074-566,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה בגין ביצוע עבירות נשק, החל מיצרני או מבריחי הנשק הבלתי חוקי, דרך הסוחרים בו ועד לאלו הנוטלים אותו לידם ועושים בו שימוש בלתי חוקי לרבות החזקה ונשיאה.",חומרת העבירות והערכים החברתיים שנפגעו
123,ME-24-01-46074-566,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",[...]
124,ME-24-01-46074-566,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",[...]
125,ME-24-01-46074-566,"נמצא אפוא כי בנסיבות דהיום, ראוי ונכון להחמיר את מדיניות הענישה הנוהגת, זאת בין היתר על מנת להרתיע עבריינים פוטנציאליים משימוש בו כאמצעי ליישוב סכסוכים"" ...",[...]
126,ME-24-01-46074-566,"חומרה מיוחדת מיוחסת לאותם מקרים בהם השימוש בנשק חם נעשה באזור מגורים, כבענייננו:",[...]
127,ME-24-01-46074-566,"אשר לנסיבות הקשורות בביצוע העבירות, יילקחו בחשבון העובדה כי הנאשם נשא את הנשק וירה ירייה אחת לפחות באוויר פעם ראשונה בחצר האחורית במתחם המגורים של המשפחה ופעם שניה בחזית מתחם המגורים שבבעלות המשפחה באופן שיש בו כדי לסכן חיי אדם.",[...]
128,ME-24-01-46074-566,"מעשיו של הנאשם לוו בתכנון מוקדם, משהצטייד מבעוד מועד באקדח, במחסנית ובתחמושת.",[...]
129,ME-24-01-46074-566,לא נעלם מעיני כי למעשיו אלו של הנאשם קדם סכסוך משפחתי עם אחיו ואחותו המתלוננת וכי הירי נועד להפחיד את המתלוננת בלי כוונה לגרום לפגיעה בגוף או בנפש.,[...]
130,ME-24-01-46074-566,"לאחר שהנאשם עשה שימוש בנשק על רקע הסכסוך המשפחתי כאמור ולאחר שתקף באלימות פיזית את המתלוננת, הוא לא חדל ממעשיו שאך הסלימו בהמשך: האירוע החל בוויכוח מילולי עם המתלוננת, בהמשך איים הנאשם על המתלוננת שאם לא תעזוב את המקום תוך חמש דקות היא תלווה את אביהם המנוח לקבר, בהמשך תקף אותה.",[...]
131,ME-24-01-46074-566,"בשלב מסוים, האח בילאל הרחיק את הנאשם מהמתלוננת, והוציא אותו אל מחוץ לאזור המבואה והנאשם הלך אל החצר האחורית במתחם המגורים, וכאמור ירה מהאקדח באוויר יריה אחת או יותר.",[...]
132,ME-24-01-46074-566,"מיד לאחר מכן, הלך הנאשם לחזית מתחם המגורים וירה מהאקדח באוויר שוב ירייה אחת או יותר ומיד בהמשך עזב את המקום.",[...]
133,ME-24-01-46074-566,עוד יינתן משקל לפוטנציאל הנזק הרב הטמון בירי שביצע הנאשם בסביבת מגורים על כל הכרוך בכך.,[...]
134,ME-24-01-46074-566,"אין צורך להכביר מילים על אודות הסכנה הגלומה בביצוע ירי שכוון לאוויר שמא כדור תועה ימצא דרכו אל גופו של אדם המצוי באזור, וכן את הסיכון הכללי הגלום בשימוש בנשק חם כאמצעי לפתרון סכסוכים.",[...]
135,ME-24-01-46074-566,"עוד יינתן משקל לכך שחלקו של הנאשם בביצוע העבירות הוא מוחלט וכי מדובר בבגיר אשר היה מודע לחומרת מעשיו ולפסול שבהם, ויכול היה להימנע מביצועם ולמצער להימלך בדעתו ולהימנע משימוש באקדח ומביצוע ירי במקום, שלא לדבר על התכנון המוקדם משבחר להצטייד ומראש באקדח טעון.",[...]
136,ME-24-01-46074-566,"כן יש לזכור, כי להרשעתו של הנאשם בעבירות של נשיאת נשק וירי בנשק חם באזור מגורים מתווספת גם הרשעתו בעבירת תקיפה סתם, שחומרתה בצידה.",[...]
137,ME-24-01-46074-566,"הערכים החברתיים שנפגעו כתוצאה מעבירות הנשק שביצע הנאשם הנדון הם הערך של חיי אדם, שלמות הגוף, בטחון הציבור ובריאותו, ושמירה על שלטון החוק והסדר הציבורי.",[...]
138,ME-24-01-46074-566,"מידת הפגיעה בערכים המוגנים היא משמעותית נוכח פוטנציאל הסיכון הרב הגלום בביצוע ירי באזור מגורים, גם אם כוון לאוויר.",[...]
139,ME-24-01-46074-566,"העונש המרבי הקבוע בחוק העונשין בצדה של עבירה של נשיאת נשק הוא 10 שנות מאסר (סעיף 144(ב) רישא), והעונש המרבי הקבוע בגין נשיאת אביזר או תחמושת (חלק לא מהותי בנשק) הוא 3 שנות מאסר (סעיף 144(ב) סיפא).",מתחם הענישה
140,ME-24-01-46074-566,העונש המרבי הקבוע בצידה של עבירת ירי מנשק חם לפי סעיף 340א(ב)(1) עומד על 5 שנות מאסר.,מתחם הענישה
141,ME-24-01-46074-566,העונש המרבי הקבוע בצידה של עבירת תקיפה סתם לפי סעיף 379 לחוק העונשין עומד  על 2 שנות מאסר.,מתחם הענישה
142,ME-24-01-46074-566,"הצדדים חלוקים בשאלת מתחם העונש ההולם, כאשר כל אחד מהם הפנה לפסיקה התומכת, לשיטתו, בעמדתו, וביקש לאבחן את פסקי הדין אליהם הפנה הצד שכנגד או חלקם.",מתחם הענישה
143,ME-24-01-46074-566,"כזכור, בעוד שהמאשימה עתרה לקבוע כי מתחם העונש ההולם את עבירות הנשק שביצע הנאשם עומד על טווח שבין 42 ל- 60 חודשי מאסר, עתר הסנגור להעמידו על מתחם הנמוך מזה שנקבע בפסיקה אליה הפנה.",מתחם הענישה
144,ME-24-01-46074-566,המאשימה הפנתה לפסקי הדין הבאים:,מתחם הענישה
145,ME-24-01-46074-566,ההגנה הפנתה לפסיקה לתמיכה בעמדתה כדלקמן:,מתחם הענישה
146,ME-24-01-46074-566,"בית המשפט המחוזי קבע כי מתחם העונש ההולם את מעשיו של כל אחד מנאשמים 3-1 מצוי בטווח שבין 28 ל-46 חודשי מאסר בפועל, ובכל הנוגע לנאשם 4 מצוי מתחם העונש ההולם בטווח שבין 14 ל- 28 חודשי מאסר בפועל.",מתחם הענישה
147,ME-24-01-46074-566,"בית המשפט גזר על כל אחד מנאשמים 1-3,  28 חודשי מאסר בפועל ועל נאשם מס' 4 , 16 חודשי מאסר בפועל.",מתחם הענישה
148,ME-24-01-46074-566,"יצוין כי אין הנדון דומה לראיה, שכן בעניין קוזאלי, לביצוען של העבירות קדם עימות על רקע סכסוך בין משפחות במסגרתו נפצע הנאשם; לאחר מכן הגיע הנאשם אל בית המשפחה היריבה כשהוא נושא נשק, ירה באוויר, ובתגובה בוצע ירי באוויר על ידי אחר מהמשפחה היריבה.",מתחם הענישה
149,ME-24-01-46074-566,"בהמשך הותקף הנאשם קשות על ידי נוכחים מהמשפחה היריבה, ופונה מהזירה כשהוא שותת דם.",מתחם הענישה
150,ME-24-01-46074-566,"בין מכלול השיקולים בקביעת עונשו נלקחו בחשבון, עברו הנקי, מצבו הבריאותי של הנאשם עקב תקיפתו הקשה כאמור, העובדה כי בני משפחתו ובני ביתו של הנאשם נאלצו לעזוב את בתיהם ואת יישוב מגוריהם לאחר שבית המשפחה נשרף על ידי המשפחה היריבה, ועוד.",מתחם הענישה
151,ME-24-01-46074-566,על מנת לשרטט כדבעי את מתחם העונש ההולם עיינתי בפסיקה רחבה נוספת העוסקת בעבירות שעניינן נשיאת נשק שלא כדין וירי מנשק חם.,מתחם הענישה
152,ME-24-01-46074-566,כך למשל:,מתחם הענישה
153,ME-24-01-46074-566,"הנה כי כן, קשת הענישה בעבירות בנשק היא מגוונת ותלויה במשתנים רבים ובנסיבותיו הייחודיות של כל מקרה ומקרה, ובין השאר בהתחשב בסוג העבירה (החזקה, נשיאה, הובלה, סחר, וכן ירי בנשק חם), סוג הנשק וכמותו, הנסיבות בהן בוצע הירי, ועוד.",מתחם הענישה
154,ME-24-01-46074-566,(ההדגשה אינה במקור),מתחם הענישה
155,ME-24-01-46074-566,"ועוד, יוזכר כי לצד עבירות הנשק החמורות בגינן הורשע הנאשם, הורשע הוא גם בעבירה של תקיפה סתם, אשר כוונה כנגד אחותו, כאשר כל האירוע, לרבות הירי, בוצע על רקע סכסוך משפחתי, עובדות שיילקחו כאמור בחשבון במסגרת קביעת מתחם העונש בגין מכלול מעשיו של הנאשם.",מתחם הענישה
156,ME-24-01-46074-566,"במקרה הנדון, לאחר שבחנתי את מכלול השיקולים הנדרשים, על רקע טיעוני הצדדים, ובהתחשב בנסיבות ביצוע מכלול העבירות, שכוונו כנגד בני משפחה, וכן בערכים החברתיים שנפגעו ומידת הפגיעה בהם, כמו גם במדיניות הענישה הנוהגת, כמפורט לעיל, סבורני כי מתחם העונש ההולם נע בין 32 ל-48 חודשי מאסר בפועל, לצד עונשים נלווים.",מתחם הענישה
157,ME-24-01-46074-566,"כידוע, הענישה היא לעולם אינדיבידואלית, ובית המשפט ישקול גם שיקולים הנוגעים לנסיבותיו שאינן קשורות בביצוע העבירה ובכלל זה גם נסיבותיו האישיות של הנאשם.",נסיבות שאינן קשורות בביצוע העבירה
158,ME-24-01-46074-566,א.,נסיבות שאינן קשורות בביצוע העבירה
159,ME-24-01-46074-566,"לקולה אני רואה להתחשב בהודייתו של הנאשם בהזדמנות הראשונה בעובדות כתב האישום המתוקן במסגרת הסדר הטיעון, בטרם הוחל בשמיעת הראיות בתיק, אשר חסכה זמן שיפוטי יקר.",נסיבות שאינן קשורות בביצוע העבירה
160,ME-24-01-46074-566,כן ייזקפו לזכותו של הנאשם האחריות שנטל למעשיו והחרטה שהביע בגינם.,נסיבות שאינן קשורות בביצוע העבירה
161,ME-24-01-46074-566,"כן יינתן משקל לעברו הנקי של הנאשם ולנסיבותיו האישיות, כפי שפורטו בהרחבה בתסקיר שירות המבחן, מפי סנגורו וכעולה מהראיות שהגישה ההגנה לעונש.",נסיבות שאינן קשורות בביצוע העבירה
162,ME-24-01-46074-566,"בקליפת אגוז ייאמר כי עסקינן בנאשם כבן 28, רווק, אשר עד למעורבותו בתיק זה ניהל לכאורה אורח חיים נורמטיבי, שמר על רצף תעסוקתי לאורך השנים כאשר החל משנת 2019 ועד למעצרו בתיק זה עבד כמנהל יצור בבית דפוס.",נסיבות שאינן קשורות בביצוע העבירה
163,ME-24-01-46074-566,"כן יינתן משקל לעובדה כי עובר לביצוע העבירות דנן, חווה הנאשם מצוקה רגשית עמה התמודד על רקע ליווי אביו בימיו האחרונים ולאחר מכן מות אביו שהיווה עבורו אירוע משברי.",נסיבות שאינן קשורות בביצוע העבירה
164,ME-24-01-46074-566,"עוד תובא בחשבון תקופת מעצרו של הנאשם בתיק זה החל מיום 27/12/23 ועד היום, והעובדה הידועה כי תנאי מעצר קשים הם מתנאי מאסר.",נסיבות שאינן קשורות בביצוע העבירה
165,ME-24-01-46074-566,"כן יינתן משקל לקושי שיגרם לנאשם, אשר זהו לו מאסרו הראשון, משליחתו לריצוי עונש מאסר מאחורי סורג ובריח.",נסיבות שאינן קשורות בביצוע העבירה
166,ME-24-01-46074-566,"כמו כן נתתי את דעתי לעמדת שירות המבחן שלא המליץ על חלופות ענישה או שיקום בקהילה והתרשמותו מקיומו של סיכון משמעותי להישנות עבירות אלימות; העמדות ההגנתיות של הנאשם בנוגע למעשיו והנטייה להשלכת הסיבות להתנהגותו על אחיו; התמקדות בצרכיו גם במחיר של פגיעה באחר ונקיטת התנהלות אלימה ועוברת חוק; התעצמות תחושות שליליות וקושי לווסת אותן במקרים שצרכיו לא נענים; קושי בביטוי אמפתיה כלפי המתלוננת, והעובדה כי הסכסוך המשפחתי טרם נפתר.",נסיבות שאינן קשורות בביצוע העבירה
167,ME-24-01-46074-566,"בנסיבות העניין, סבורני כי שיקולי הרתעת היחיד והרבים וההגנה על שלום הציבור וביטחונו מחייבים להטיל על הנאשם עונש מאסר משמעותי מאחורי סורג ובריח.",נסיבות שאינן קשורות בביצוע העבירה
168,ME-24-01-46074-566,"יחד עם זאת, איני רואה למצות את הדין עם הנאשם זאת נוכח מכלול השיקולים לקולה העומדים לזכותו, כמפורט לעיל.",נסיבות שאינן קשורות בביצוע העבירה
169,ME-24-01-46074-566,"לאור המקובץ לעיל, הנני גוזר על הנאשם את העונשים הבאים:",סוף דבר
170,ME-24-01-46074-566,"א. 36 חודשי מאסר בפועל, בניכוי תקופת מעצרו בתיק זה החל מיום 27/12/2023 ועד היום.",סוף דבר
171,ME-24-01-46074-566,מאסר על תנאי למשך 12 חודשים שהנאשם לא יישא בו זולת אם יעבור בתוך שלוש שנים מיום שחרורו כל עבירת נשק או אלימות מסוג פשע.,סוף דבר
172,ME-24-01-46074-566,מאסר על תנאי למשך 6 חודשים שהנאשם לא יישא בו זולת אם יעבור בתוך שלוש שנים מיום שחרורו כל עברת נשק או אלימות מסוג עוון.,סוף דבר
173,ME-24-01-46074-566,"בנסיבות המקרה, לאור העובדה שהסכסוך המשפחתי בין הנאשם לבין המתלוננת טרם נפתר, לא מצאתי להשית על הנאשם פיצוי לטובת המתלוננת.",סוף דבר
174,ME-24-01-46074-566,"עם זאת, על מנת להגשים את עקרון ההלימה, ולשם הרתעת היחיד והרבים כאחד, מצאתי להשית על הנאשם ענישה בעלת ביטוי כלכלי, בדמות קנס בסך 3,000 ₪, אשר ישולם ב- 3 תשלומים שווים החל מיום 01/04/25 ובכל 1 לחודש שלאחריו.",סוף דבר
175,ME-24-01-46074-566,"בשולי הדברים ייאמר,  מבלי לפגוע בנהלי שב""ס, כי אם יבקש הנאשם לעבור הליך טיפולי בבית הסוהר לצורך שיקומו, מומלץ כי שב""ס יבדוק אפשרות זו בנפש חפצה.",סוף דבר
176,ME-24-01-46074-566,5129371זכות ערעור לבית המשפט העליון בתוך 45 יום מהיום.,סוף דבר
177,ME-24-01-46074-566,"ניתן היום,  כ""ט שבט תשפ""ה, 27 פברואר 2025, במעמד ב""כ הצדדים והנאשם.",סוף דבר
