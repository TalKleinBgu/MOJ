,verdict,text,part
0,ME-21-08-19610-976,לפני:                                        כבוד השופט אינאס סלאמה,בית המשפט המחוזי בחיפה
4,ME-21-08-19610-976,"ע""י פרקליטות מחוז חיפה", מדינת ישראל
8,ME-21-08-19610-976,סארך כרום (עציר),הנאשמים:
9,ME-21-08-19610-976,"ע""י ב""כ עוה""ד עאדל פלאח",הנאשמים:
10,ME-21-08-19610-976,ג'אבר כרום,הנאשמים:
11,ME-21-08-19610-976,עורווה כרום,הנאשמים:
12,ME-21-08-19610-976,"נאשמים 2-3 ע""י ב""כ עוה""ד באסל פלאח",הנאשמים:
28,ME-21-08-19610-976,"חוק העונשין, תשל""ז-1977: סע'  29, 144(א), 144(ב), 186(א), 192, 244, 340.א.ב.2, 340א.ב.1., 379, 382(ב)(1), 40יא",הנאשמים:
29,ME-21-08-19610-976,"שלושת הנאשמים שלפניי הורשעו על פי הודאתם בעובדות כתב האישום, בביצוע העבירות אשר יפורטו להלן;",(בעניינו של נאשם מס' 1)
30,ME-21-08-19610-976,"נאשם מס' 1 (להלן: ""נאשם 1""): עבירות בנשק (נשיאה והובלה של נשק ותחמושת) - עבירה לפי סעיף 144(ב) רישא וסיפא לחוק העונשין, התשל""ז-1977 (להלן: ""החוק"").",(בעניינו של נאשם מס' 1)
31,ME-21-08-19610-976,ירי באזור מגורים - עבירה לפי סעיף 340א(ב)(1) ו-(2) לחוק.,(בעניינו של נאשם מס' 1)
32,ME-21-08-19610-976,תקיפה בנסיבות מחמירות (בת זוג) - עבירה לפי סעיף 379 + 382(ב)(1) לחוק ואיומים - עבירה לפי סעיף 192 + 29 לחוק.,(בעניינו של נאשם מס' 1)
33,ME-21-08-19610-976,"נאשם מס' 2 (להלן: ""נאשם 2""): איומים - עבירה לפי סעיף 192 + 29 לחוק והחזקת סכין שלא למטרה כשרה - עבירה לפי סעיף 186(א) לחוק.",(בעניינו של נאשם מס' 1)
34,ME-21-08-19610-976,"נאשם מס' 3 (להלן: ""נאשם 3""): איומים - עבירה לפי סעיף 192 + 29 לחוק, החזקת סכין שלא למטרה כשרה - עבירה לפי סעיף 186(א) לחוק ושיבוש מהלכי משפט - עבירה לפי סעיף 244 לחוק.",(בעניינו של נאשם מס' 1)
35,ME-21-08-19610-976,"על פי עובדות כתב האישום, שעיקרן יפורט להלן, נאשם 1 הוא אביהם של שני הנאשמים האחרים.",(בעניינו של נאשם מס' 1)
36,ME-21-08-19610-976,"איבתסאם כרום (להלן: ""איבתסאם"") היא גרושתו של נאשם 1, ואמם של שני הנאשמים האחרים.",(בעניינו של נאשם מס' 1)
37,ME-21-08-19610-976,"נאשם 1 הוא בן דודו של תאופיק כרום (להלן: ""המתלונן"").",(בעניינו של נאשם מס' 1)
38,ME-21-08-19610-976,"המתלונן הוא אביו של עינאד כרום (להלן: ""עינאד"").",(בעניינו של נאשם מס' 1)
39,ME-21-08-19610-976,"במועד הרלוונטי לכתב האישום, משפחת הנאשמים ומשפחת המתלונן התגוררו בבתים סמוכים בכפר ראמה.",(בעניינו של נאשם מס' 1)
40,ME-21-08-19610-976,"מחודש אפריל 2021 ועד למועד הרלוונטי לכתב האישום שררו יחסים מתוחים בין משפחת הנאשמים לבין משפחת המתלונן, על רקע חוב כספי של איבתסאם לעינאד (להלן: ""הסכסוך הכספי"").",(בעניינו של נאשם מס' 1)
41,ME-21-08-19610-976,"על רקע הסכסוך הכספי, ביום 25.7.2021 בשעה 22:25 לערך, הגיעו הנאשמים ואיבתסאם אל כניסת בית המתלונן.",(בעניינו של נאשם מס' 1)
42,ME-21-08-19610-976,"זאת כשנאשם 2 מחזיק מחוץ לביתו שלא למטרה כשרה בחרב גדולה בעלת להב באורך של 50 ס""מ (להלן: ""החרב""), וכשנאשם 1 מחזיק ונושא בידו, בלא רשות על פי דין, אקדח חצי אוטומטי בעל מנגנון פעולה מסוג קולט בראונינג (להלן: ""האקדח"") ובתוכו מחסנית טעונה בכדורים.",(בעניינו של נאשם מס' 1)
43,ME-21-08-19610-976,"בכניסת בית המתלונן, נאשם 1 תקף את איבתסאם בכך שדחף והכניס אותה בכוח אל הבית, על מנת לברר עם משפחת המתלונן האם איבתסאם לוותה כספים מעינאד.",(בעניינו של נאשם מס' 1)
44,ME-21-08-19610-976,"הנאשמים ואיבתסאם נכנסו אל הבית, כשבידו של נאשם 1 האקדח ובידו של נאשם 2 החרב, באמצעותם איימו בפגיעה בגופו של המתלונן בכוונה להפחידו.",(בעניינו של נאשם מס' 1)
45,ME-21-08-19610-976,"הנאשמים ניגשו אל המתלונן, צעקו עליו, ובינם לבין המתלונן התפתח ויכוח, במהלכו צעק נאשם 1 על המתלונן, קילל אותו והורה לו קרוא לבנו עינאד.",(בעניינו של נאשם מס' 1)
46,ME-21-08-19610-976,"איבתסאם אשר חששה מנאשם 1, החלה להימלט מהבית, או אז נאשם 1 תקף אותה בכך שמשך בשערותיה, נתן לה מכת אגרוף בכתף ואיים עליה בכך שכיוון לעברה את האקדח.",(בעניינו של נאשם מס' 1)
47,ME-21-08-19610-976,"בשלב זה, המתלונן נעמד לפני איבתסאם כדי להגן עליה ולמנוע מנאשם 1 לירות בה.",(בעניינו של נאשם מס' 1)
48,ME-21-08-19610-976,"איבתסאם ברחה לתוך מטבחון בבית המתלונן, והתחבאה שם יחד עם בני משפחת המתלונן.",(בעניינו של נאשם מס' 1)
49,ME-21-08-19610-976,"במהלך אותו ויכוח, נאשם 1 איים על המתלונן בכך שכיוון את האקדח לעברו.",(בעניינו של נאשם מס' 1)
50,ME-21-08-19610-976,"המתלונן התקשר לנידאל כרום (אחיו של נאשם 1), אשר הגיע והוציא את הנאשמים מבית המתלונן.",(בעניינו של נאשם מס' 1)
51,ME-21-08-19610-976,"נאשם 1 עמד בכניסה לבית המתלונן וירה באמצעות האקדח לפחות ארבעה כדורים באוויר לכיוון הבתים הסמוכים לבית המתלונן, שם מתגוררים אחיה של איבתסאם.",(בעניינו של נאשם מס' 1)
52,ME-21-08-19610-976,"זאת, בכוונה להפחיד את המתלונן ומשפחתו, ובאופן שיש בו לסכן חיי אדם.",(בעניינו של נאשם מס' 1)
53,ME-21-08-19610-976,"לאחר הירי, נאשם 3 חזר אל בית המתלונן כשהוא מחזיק מחוץ לביתו בסכין גדולה שלא למטרה כשרה (להלן: ""הסכין"").",(בעניינו של נאשם מס' 1)
54,ME-21-08-19610-976,"נאשם 3 ניגש אל המתלונן, איים עליו בפגיעה שלא כדין בגופו, בכוונה להפחידו, בכך שהניף את הסכין לעברו, והורה למתלונן למסור לידיו את מכשיר ה- DVR.",(בעניינו של נאשם מס' 1)
55,ME-21-08-19610-976,"זאת בכוונה להעלים את המכשיר, למנוע או להכשיל הליך שיפוטי או להביא לעיוות דין.",(בעניינו של נאשם מס' 1)
56,ME-21-08-19610-976,בהתאם להחלטותיי מיום 2.12.2021 ומיום 14.12.2021 נערכו תסקירים של שירות המבחן על אודות הנאשמים.,(בעניינו של נאשם מס' 1)
57,ME-21-08-19610-976,"בתסקיר מיום 25.1.2022, בעניינו של נאשם 1, עמד שירות המבחן על רקעו האישי והמשפחתי של נאשם זה.",(בעניינו של נאשם מס' 1)
58,ME-21-08-19610-976,"בכלל זה צוין, בין היתר, כי נאשם 1 בן 48 שנים, גרוש זה חמש שנים לערך, ואב לשני בנים בגילאי 18 ו- 23 שנים (הם שני הנאשמים האחרים).",(בעניינו של נאשם מס' 1)
59,ME-21-08-19610-976,"נאשם 1 בעל 11 שנות לימוד, ללא תעודת בגרות.",(בעניינו של נאשם מס' 1)
60,ME-21-08-19610-976,משך השנים עבד בתחום מכונאות רכב.,(בעניינו של נאשם מס' 1)
61,ME-21-08-19610-976,"בהתייחס לגירושיו, ציין נאשם 1, בין היתר, כי גם לאחריהן נשמרו יחסים תקינים בינו לבין איבתסאם.",(בעניינו של נאשם מס' 1)
62,ME-21-08-19610-976,"בנוגע לעבירות מושא ענייננו, התרשם שירות המבחן כי נאשם 1 מתקשה לקחת אחריות על מעשיו וכי הוא טוען שמרבית עובדות כתב האישום אינן נכונות.",(בעניינו של נאשם מס' 1)
63,ME-21-08-19610-976,"בשיחה טלפונית שערך שירות המבחן עם איבתסאם, היא ציינה, בין היתר, כי לאחר הגירושין היא ונאשם 1 התגוררו בסמיכות וניהלו יחסים תקינים, המאופיינים בכבוד הדדי.",(בעניינו של נאשם מס' 1)
64,ME-21-08-19610-976,לצד זאת שיתפה כי נאשם 1 נהג ברכושנות.,(בעניינו של נאשם מס' 1)
65,ME-21-08-19610-976,"איבתסאם תארה את נאשם 1 כאדם חיובי, ללא דפוסים אלימים, המשמש אב טוב לילדיו.",(בעניינו של נאשם מס' 1)
66,ME-21-08-19610-976,"עוד תארה איבתסאם כי נאשם זה מעולם לא הפעיל אלימות כלפיה, גם לא באירוע מושא ענייננו, ולתחושתה נעשה לו עוול בהליך המשפטי.",(בעניינו של נאשם מס' 1)
67,ME-21-08-19610-976,"יצויין כי שירות המבחן התרשם מהיעדר אותנטיות בדברי איבתסאם, יכול ובשל רצונה לגונן על נאשם 1.",(בעניינו של נאשם מס' 1)
68,ME-21-08-19610-976,"עוד יוער כי המעשים והרקע לביצועם אשר צוינו בתסקיר, בהתאם לדבריהם של נאשם 1 ואיבתסאם, שונים מאלו המופיעים בכתב האישום, בהם הודה נאשם 1.",(בעניינו של נאשם מס' 1)
69,ME-21-08-19610-976,"שירות המבחן העריך כי ברקע לביצוע העבירות מושא ענייננו עומד הצורך של נאשם 1 בשליטה, קושי רב לווסת דחפים, אימפולסיביות, מיומנויות בינאישיות נמוכות, וכן היעדר בשלות רגשית.",(בעניינו של נאשם מס' 1)
70,ME-21-08-19610-976,"עוד וכאמור, התרשם שירות המבחן כי נאשם 1 אינו נוטל אחריות על מעשיו, וכי הוא מתקשה לערוך התבוננות בדפוסי התנהגותו ונוטה לעמדה קורבנית ולהשלכתיות כלפי הנפגעים.",(בעניינו של נאשם מס' 1)
71,ME-21-08-19610-976,שירות המבחן העריך כי קיימת רמת סיכון גבוהה להישנות עבירות אלימות ברמת חומרה גבוהה.,(בעניינו של נאשם מס' 1)
72,ME-21-08-19610-976,"נוכח רמת סיכון זו, ומחמת היעדר חיבור מצד נאשם 1 להתנהלותו הבעייתית ולחומרת מעשיו, לא בא שירות המבחן בהמלצה טיפולית שיהא בה להפחית את הסיכון להישנות התנהגות פורצת חוק בעתיד.",(בעניינו של נאשם מס' 1)
73,ME-21-08-19610-976,"בתסקיר מיום 22.2.2022 שנערך בעניינו של נאשם 2, עמד שירות המבחן על רקעו האישי והמשפחתי של נאשם זה.",(בעניינו של נאשם מס' 1)
74,ME-21-08-19610-976,"בכלל זה צויין כי נאשם 2 בן 19 שנים, רווק.",(בעניינו של נאשם מס' 1)
75,ME-21-08-19610-976,"לדבריו, קודם האירועים מושא ענייננו, ולאחר גירושי הוריו, הוא ואחיו נותרו להתגורר עם אמם בבית המשפחה, והנאשם 1 התגורר ביחידת דיור מעל בית המשפחה.",(בעניינו של נאשם מס' 1)
76,ME-21-08-19610-976,"לאחר האירוע, האם עזבה את הבית ומתגוררת בגפה בדירה שכורה בכפר.",(בעניינו של נאשם מס' 1)
77,ME-21-08-19610-976,"נאשם 2 סיים 12 שנות לימוד, ובעל תעודת בגרות חלקית.",(בעניינו של נאשם מס' 1)
78,ME-21-08-19610-976,"עוד מצוין בתסקיר, כי בנוגע לעבירות שבענייננו, נאשם 2 התקשה לקבל אחריות מלאה בנוגע  למיוחס לו בכתב האישום; ניסה לצמצמם ולטשטש מחומרת התנהגותו, והסביר כי פעל בלא מחשבה מעמיקה על תוצאות מעשיו ומתוך תחושת לחץ שחווה באירוע.",(בעניינו של נאשם מס' 1)
79,ME-21-08-19610-976,שירות המבחן התרשם כי התנהגות נאשם 2 מבטאת קשיים ניכרים בעריכת שיקול דעת מווסת ואחראי.,(בעניינו של נאשם מס' 1)
80,ME-21-08-19610-976,"עוד העריך שירות המבחן כי בבסיס ביצוע העבירה, דפוסים של חוסר שליטה בדחפים, וכן עמדה המתירה החזקת נשק כחלק מתפיסת עולם גברית.",(בעניינו של נאשם מס' 1)
81,ME-21-08-19610-976,"נאשם 2 ביטא צער על מעשיו, ומסר כי לאחר שנתפס הבין כי מדובר בעבירה חמורה, וכיום הוא מתחרט על מעורבותו.",(בעניינו של נאשם מס' 1)
82,ME-21-08-19610-976,"בהערכת גורמי הסיכוי לשיקום אל מול גורמי הסיכון להישנות התנהלות מפרת חוק, עמדו לנגד עיני שירות המבחן פרמטרים המעידים כי קיים סיכון להישנות התנהגות שכזו, ובין היתר, חוסר בהכרה מספקת בקשייו ההתנהגותיים של נאשם 2 אשר באים לידי ביטוי גם בעמדה קורבנית והגנתית.",(בעניינו של נאשם מס' 1)
83,ME-21-08-19610-976,"כמו כן, נאשם 2 מתקשה לערוך התבוננות פנימית מעמיקה, ואין הוא יודע להצביע על הצורך בשינוי דפוסי התנהלותו בתחומי החיים השונים.",(בעניינו של נאשם מס' 1)
84,ME-21-08-19610-976,"עוד ציין שירות המבחן, כי נאשם 2 ממוקד בעיקר בנזק שעלול להיגרם לו כתוצאה מהעונש שעתיד להיגזר עליו.",(בעניינו של נאשם מס' 1)
85,ME-21-08-19610-976,"שירות המבחן העריך כי הפרוגנוזה לשינוי בעת הזו נמוכה, ולכן אינו רואה בהליך טיפולי במסגרת שירות המבחן אמצעי אשר יביא להפחתת הסיכון להישנות התנהגות עוברת חוק מצד נאשם 2.",(בעניינו של נאשם מס' 1)
86,ME-21-08-19610-976,"בתסקיר מיום 22.2.2022 שנערך בעניינו של נאשם 3, עמד שירות המבחן על רקעו האישי והמשפחתי של נאשם זה, אשר בן 24 שנים, רווק.",(בעניינו של נאשם מס' 1)
87,ME-21-08-19610-976,"סיים 12 שנות לימוד, ובעל תעודת בגרות חלקית.",(בעניינו של נאשם מס' 1)
88,ME-21-08-19610-976,"לאחר סיום לימודיו, החל לעבוד בעבודות מזדמנות.",(בעניינו של נאשם מס' 1)
89,ME-21-08-19610-976,"עוד מפורט בתסקיר, כי נאשם 3 קיבל אחריות חלקית בנוגע למיוחס לו בכתב האישום.",(בעניינו של נאשם מס' 1)
90,ME-21-08-19610-976,"שירות המבחן התרשם כי נאשם 3 מפגין גישה קורבנית, קושי להתחבר לבעייתיות שבהתנהגותו, ונטייה להשליך את האחריות על התנהלותם של אביו ושל עינאד.",(בעניינו של נאשם מס' 1)
91,ME-21-08-19610-976,"נאשם 3 ביטא תחושת חוסר אונים וחרדה, שהיו ברקע להתנהגותו המתוארת, עת הבין כי אביו ויתר בני המשפחה מתעמתים עם עינאד.",(בעניינו של נאשם מס' 1)
92,ME-21-08-19610-976,"מהשיחה עם נאשם 3, התרשם שירות המבחן כי התנהגותו במעשי העבירה מבטאת קושי ניכר בעריכת שיקול דעת אחראי ומווסת.",(בעניינו של נאשם מס' 1)
93,ME-21-08-19610-976,"עוד העריך שירות המבחן, כי בבסיס העבירה, דפוסי חוסר שליטה בדחפים, לצד עמדות ותפיסות ערכיות לא בשלות, המאפשרות החזקה של סכין כחלק מתפיסת עולם גברית.",(בעניינו של נאשם מס' 1)
94,ME-21-08-19610-976,"בבוא שירות המבחן להעריך את גורמי הסיכוי למול גורמי הסיכון להישנות התנהלות מפרת חוק, עמדו לנגד עיניו פרמטרים המעידים על סיכון להישנות התנהגות זו בעתיד, כמו גם חוסר הכרה מספקת בקשייו ההתנהגותיים של נאשם 3, אשר, בין היתר, באים לידי ביטוי בעמדה קורבנית, והתרשמות כי נאשם זה ממוקד בעיקר בנזק העלול להיגרם לו כתוצאה מהעונש אשר יושת עליו.",(בעניינו של נאשם מס' 1)
95,ME-21-08-19610-976,"עקב כך, העריך שירות המבחן כי הפרוגנוזה לשינוי בעת הזו נמוכה, ולא ראה בהליך טיפולי במסגרת שירות המבחן אמצעי אשר יביא להפחתת הסיכון להישנות התנהגות עוברת חוק מצד נאשם 3.",(בעניינו של נאשם מס' 1)
96,ME-21-08-19610-976,"בדיון שהתקיים לפניי לשמיעת טיעוני הצדדים לעונש, המאשימה הגישה טיעונים בכתב, ואף השלימה טיעוניה בעל פה.",(בעניינו של נאשם מס' 1)
97,ME-21-08-19610-976,"במסגרת טיעוניה עמדה המאשימה על תופעת החזקת נשק בלתי חוקי, ממנה נגזרות עבירות האלימות המבוצעות באמצעות נשק ואשר רבו בשנים האחרונות.",(בעניינו של נאשם מס' 1)
98,ME-21-08-19610-976,"על בית המשפט, כך נטען, להילחם בתופעה זו באמצעות ענישה מחמירה.",(בעניינו של נאשם מס' 1)
99,ME-21-08-19610-976,"המאשימה טענה אף כי נשיאת נשק ללא היתר מהווה סכנה ממשית שמא הנשק יגיע לידיים לא זהירות דוגמת נאשם 1 אשר בחר לעשות בו שימוש, ובכך יכול היה לגרום לנזק חמור.",(בעניינו של נאשם מס' 1)
100,ME-21-08-19610-976,"לטענת המאשימה, הערך החברתי המוגן שנפגע כתוצאה מעבירת הנשק הוא שלום הציבור וביטחונו, וכן הגנה על חיי אדם.",(בעניינו של נאשם מס' 1)
101,ME-21-08-19610-976,"מחמת תקיפת איבתסאם, נפגע גם הערך החברתי של שמירה על בריאותה.",(בעניינו של נאשם מס' 1)
102,ME-21-08-19610-976,"הנאשמים כולם פגעו בבטחונם האישי ובשלוות חייהם של המתלונן ובני משפחתו, ונאשם 3 אף פגע בעבודת המשטרה ובאפשרות לערוך משפט צדק.",(בעניינו של נאשם מס' 1)
103,ME-21-08-19610-976,"בכל הנוגע לנסיבות הקשורות בביצוע העבירה, המאשימה טענה כי לביצוע העבירה קדם תכנון, לרבות הצטיידות בנשק ובסכינים.",(בעניינו של נאשם מס' 1)
104,ME-21-08-19610-976,"העבירות בוצעו על רקע סכסוך כספי, והנאשמים בחרו באופן מודע להגיע אל בית המתלונן.",(בעניינו של נאשם מס' 1)
105,ME-21-08-19610-976,"חומרה מיוחדת לפי המאשימה היא, כי האירוע כולו אירע בתוך המשפחה ותוך ניצול של הנאשמים את מעמדם אל מול איבתסאם.",(בעניינו של נאשם מס' 1)
106,ME-21-08-19610-976,"עוד נטען כי הנאשמים היו דומיננטיים באירוע, וכי הסכנות הטמונות בשימוש בנשק, וודאי על ידי מי אשר אינו מיומן בכך, הן ברורות.",(בעניינו של נאשם מס' 1)
107,ME-21-08-19610-976,"כמו כן, נטען כי הנאשמים בגירים וביכולתם להבין את מעשיהם.",(בעניינו של נאשם מס' 1)
108,ME-21-08-19610-976,"בנוסף, המאשימה הפנתה לשורה של פסקי דין שעניינם עבירות בנשק, על מנת לעמוד על מדיניות הענישה הנוהגת.",(בעניינו של נאשם מס' 1)
109,ME-21-08-19610-976,"עוד עמדה המאשימה בגדרי טיעוניה לעונש על כי לנאשם 1 עבר פלילי, כשלחובתו הרשעה משנת 2009 בעבירה של החזקת סכין שלא כדין, בגינה ריצה עונש מאסר.",(בעניינו של נאשם מס' 1)
110,ME-21-08-19610-976,לנאשמים 2 ו- 3 אין עבר פלילי.,(בעניינו של נאשם מס' 1)
111,ME-21-08-19610-976,המאשימה הביאה בחשבון לעניין גזירת העונש גם את הודאת הנאשמים במיוחס להם.,(בעניינו של נאשם מס' 1)
112,ME-21-08-19610-976,לצד זאת המאשימה הפנתה לאמור בתסקירים בנוגע לכל אחד מהנאשמים.,(בעניינו של נאשם מס' 1)
113,ME-21-08-19610-976,"בשים לב לנתונים אלו, המאשימה עתרה כי בנוגע לנאשם 1 ייקבע מתחם הנע בין 3.5 ל- 5.5 שנות מאסר בפועל, וכי יושת עליו עונש באמצע המתחם.",(בעניינו של נאשם מס' 1)
114,ME-21-08-19610-976,"בנוגע לנאשמים 2 ו-3, עתרה המאשימה כי ייקבע מתחם הנע בין 6 ל- 18 חודשי מאסר בפועל, וכי עונשם ימוקם במחצית התחתונה של המתחם.",(בעניינו של נאשם מס' 1)
115,ME-21-08-19610-976,"בנוסף, עתרה המאשימה כי יושת על הנאשמים כולם מאסר מותנה ארוך ומשמעותי, פיצוי לנפגעי העבירה, וכן קנס כספי.",(בעניינו של נאשם מס' 1)
116,ME-21-08-19610-976,"הסנגורים הגישו גם הם טיעונים בכתב בנוגע לעבירות הנשק, ואף השלימו טיעוניהם בעל פה.",(בעניינו של נאשם מס' 1)
117,ME-21-08-19610-976,"בגדרי הטיעונים בכתב נטען כי נאשם 1 פעל בלא לחשוב על הדברים לעומקם, מתוך להט והתגרות יתר ומבלי לחשוב על תוצאות המעשים.",(בעניינו של נאשם מס' 1)
118,ME-21-08-19610-976,"אולם, כיום הוא מבין את חומרת מעשיו, מתחרט עליהם ומנסה לשקם את חייו ואת תדמיתו.",(בעניינו של נאשם מס' 1)
119,ME-21-08-19610-976,"הודאתו מגלמת נטילת אחריות, ואף הביאה לחיסכון בזמן שיפוטי יקר.",(בעניינו של נאשם מס' 1)
120,ME-21-08-19610-976,"עוד נטען, כי בענייננו ""לא נפגע אדם ולא רכוש..."", וכי מידת הפגיעה בערכים המוגנים היא ברמה בינונית-נמוכה.",(בעניינו של נאשם מס' 1)
121,ME-21-08-19610-976,"עוד עתרו הסנגורים שלא למצות את הדין עם נאשם 1, ולהסתפק בענישה צופה פני עתיד, בנוסף לעונש מאסר בפועל שירוצה בעבודות שירות ובענישה התואמת את הפסיקה.",(בעניינו של נאשם מס' 1)
122,ME-21-08-19610-976,"זאת בשים לב ל""גילו הצעיר של הנאשם"", להודאה המוקדמת, לקבלת האחריות ולהבעת החרטה, להבנת חומרת המעשים, לנסיבות ביצוע העבירה, ל""עברו הנקי של הנאשם"", לעובדה כי מאסר ממושך בפועל עלול לפגוע קשות בסיכויים להשתקם, ועוד.",(בעניינו של נאשם מס' 1)
123,ME-21-08-19610-976,בטיעוניהם בכתב הפנו הסנגורים לעשרות פסקי דין שעניינם עבירות נשק שונות.,(בעניינו של נאשם מס' 1)
124,ME-21-08-19610-976,"בעל פה, נטען מפי הסנגורים, כי למעט העבירה של תקיפה סתם בת זוג, לא ננקטה אלימות במהלך האירוע.",(בעניינו של נאשם מס' 1)
125,ME-21-08-19610-976,לא בוצע שימוש בסכינים.,(בעניינו של נאשם מס' 1)
126,ME-21-08-19610-976,"גם בנשק לא בוצע כל שימוש, עד לתום האירוע.",(בעניינו של נאשם מס' 1)
127,ME-21-08-19610-976,"רק לאחר שנאשם 1 הוצא מבית המתלונן, בוצע ירי באוויר.",(בעניינו של נאשם מס' 1)
128,ME-21-08-19610-976,"מכאן, שמטרת ההגעה אל בית המתלונן לא הייתה לשם פגיעה במי מהנוכחים, אלא כדי לאיים.",(בעניינו של נאשם מס' 1)
129,ME-21-08-19610-976,"עוד נטען, כי ""עדיין נותר עמום בפנינו מה הוביל אותם (את הנאשמים - א' ס') למעשה עצמו"", וכי הדבר פועל לזכותם.",(בעניינו של נאשם מס' 1)
130,ME-21-08-19610-976,"הנאשמים 2 ו-3 ""הלכו אחרי אביהם"", והדבר מהווה נסיבה מקלה.",(בעניינו של נאשם מס' 1)
131,ME-21-08-19610-976,"בנוסף נטען, כי מאז בוצעה העבירה ועד היום חל שינוי ביחסים בין בני המשפחה.",(בעניינו של נאשם מס' 1)
132,ME-21-08-19610-976,"הנאשמים, כך לטענת ההגנה, הם אנשים נורמטיביים.",(בעניינו של נאשם מס' 1)
133,ME-21-08-19610-976,נאשמים 2 ו-3 נטולי עבר פלילי.,(בעניינו של נאשם מס' 1)
134,ME-21-08-19610-976,לנאשם 1 הרשעה אחת שהתיישנה בגין החזקת סכין.,(בעניינו של נאשם מס' 1)
135,ME-21-08-19610-976,"בנוגע לנאשם 1, נטען כי הרף התחתון במתחמי הענישה בפסיקה, לרבות זו שהוגשה על ידי המאשימה, הוא 20 עד 24 חודשי מאסר.",(בעניינו של נאשם מס' 1)
136,ME-21-08-19610-976,"כעת, יש לבחון האם יש למקם את עונשו של נאשם 1 באמצע המתחם (כעתירת המאשימה) או בתחתית המתחם.",(בעניינו של נאשם מס' 1)
137,ME-21-08-19610-976,"בעניין זה הודגש כי בעקבות הירי באוויר לא נפגע מי מהבתים, ולנאשם 1 כלל לא יוחסה עבירה של גרימת נזק בזדון.",(בעניינו של נאשם מס' 1)
138,ME-21-08-19610-976,"כמו כן, לנאשמים 2 ו-3 לא יוחסו עבירות נשק, והדבר מעיד על כי במהלך האירוע עצמו הם לא ידעו על קיומו של הנשק, ועל כי לא היה שימוש מאסיבי בנשק.",(בעניינו של נאשם מס' 1)
139,ME-21-08-19610-976,"עוד חזרו והדגישו הסנגורים כי נאשם 1 הודה בהזדמנות הראשונה, וכי לראשונה בחייו הוא עצור.",(בעניינו של נאשם מס' 1)
140,ME-21-08-19610-976,"אשר לנאשמים 2 ו-3, נטען כי המאשימה לא תמכה את מתחם העונש לו היא עתרה בפסיקה.",(בעניינו של נאשם מס' 1)
141,ME-21-08-19610-976,"בהיות עבירת האיומים ברף הנמוך; בהינתן העובדה שלא נעשה שימוש בסכינים; לאור הגיל הצעיר; היעדר עבר פלילי; העובדה כי היו נתונים משך תקופה ארוכה במעצר בית ללא חלון התאווררות, וכן בהיות נאשם 3 אחד ממפרנסי המשפחה קודם האירוע והפגיעה הכלכלית עקב אי יכולתו לעבוד - נטען כי המתחם צריך לנוע בין מאסר מותנה ועד מספר מועט של חודשי מאסר לריצוי בעבודות שירות, וכי יש להסתפק בענייננו בהשתת מאסר מותנה.",(בעניינו של נאשם מס' 1)
142,ME-21-08-19610-976,"להלן יובאו דבריהם של הנאשמים; תחילה נאשם 1 שאמר כי ""אני מצטער על מה שהיה ומה שעשיתי, אני מבקש שתעזור לי כמה שאפשר.",(בעניינו של נאשם מס' 1)
143,ME-21-08-19610-976,"דבריו של נאשם 2, כפי שנרשמו בפרוטוקול, היו כדלקמן: ""אני מבקש מאדוני שיעזור לי אני מאוד מתנצל על מה שהיה.",(בעניינו של נאשם מס' 1)
144,ME-21-08-19610-976,"נאשם 3 אמר, כי מאז האירוע ""אנחנו במעצר בית מלא, הגענו עד פת לחם ועולמי חרב עליי...",(בעניינו של נאשם מס' 1)
145,ME-21-08-19610-976,לאחר האירוע אמא שלי חזרה הביתה.,(בעניינו של נאשם מס' 1)
146,ME-21-08-19610-976,"עוד תאר נאשם 3 את תקופת מעצר הבית בה היה נתון תחילה, למשך מספר חודשים, בעראבה, וללא אמצעים כלכליים.",(בעניינו של נאשם מס' 1)
147,ME-21-08-19610-976,"לבסוף אמר ""זו לא דרך החיים שלי אני מצטער.",(בעניינו של נאשם מס' 1)
148,ME-21-08-19610-976,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
149,ME-21-08-19610-976,"בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
150,ME-21-08-19610-976,"לאחר קביעת מתחם העונש ההולם, על בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
151,ME-21-08-19610-976,"בית המשפט יכול לחרוג ממתחם העונש הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
152,ME-21-08-19610-976,הנאשמים שלפניי הודו בביצוע מספר עבירות.,דיון והכרעה
153,ME-21-08-19610-976,לכל אחד מהם יוחסו עבירות שונות.,דיון והכרעה
154,ME-21-08-19610-976,"כל העבירות נעברו ברצף, בזה אחר זה.",דיון והכרעה
155,ME-21-08-19610-976,כלל העבירות הן חלק ממסכת עבריינית אחת והן מקיימות ביניהן קשר הדוק.,דיון והכרעה
156,ME-21-08-19610-976,"לפיכך, מדובר בענייננו ב""אירוע אחד"", ויוער כי לא נטען אחרת מפי המאשימה.",דיון והכרעה
157,ME-21-08-19610-976,"כזכור, לנאשם 1 יוחסו עבירות נשק לרבות ירי באזור מגורים, תקיפת בת זוג, וכן איומים.",דיון והכרעה
158,ME-21-08-19610-976,לנאשמים 2 ו-3 יוחסו עבירות של החזקת סכין שלא כדין ואיומים.,דיון והכרעה
159,ME-21-08-19610-976,לנאשם 3 יוחסה בנוסף גם עבירה של שיבוש מהלכי משפט.,דיון והכרעה
160,ME-21-08-19610-976,"בעת קביעת מתחם העונש ההולם יש לעמוד תחילה על הערכים החברתיים אשר נפגעו כתוצאה מביצוע העבירות דלעיל על ידי הנאשמים, וכן על מידת הפגיעה בערכים אלו.",דיון והכרעה
161,ME-21-08-19610-976,"בעבירות הנשק המיוחסות לנאשם 1 גלומה פגיעה לא מבוטלת בערכים חברתיים ראשונים במעלה, ובראשם שמירה על ערך החיים, וכן הגנה על ביטחון הציבור ושלומו.",דיון והכרעה
162,ME-21-08-19610-976,בנשיאת הנשק ובהובלתו טמונה סכנה ממשית שמא יבוצע בו שימוש העלול לגרום לנזק רב.,דיון והכרעה
163,ME-21-08-19610-976,"כך, קל וחומר שעה שבאקדח מחסנית טעונה בכדורים.",דיון והכרעה
164,ME-21-08-19610-976,"בגזר דין בפרשה אחרת נזדמן לי לכתוב לא מכבר, בהשאלה מעולם הספרות והמחזות, כי אקדח המופיע במערכה הראשונה, סופו לירות במערכה השלישית.",דיון והכרעה
165,ME-21-08-19610-976,"בענייננו לא רחק היום, ובאותה המערכה ממש בה הופיע האקדח, גם נעשה בו שימוש.",דיון והכרעה
166,ME-21-08-19610-976,"בכך, מתעצמת הסכנה שמא ייארע נזק לרכוש, או חמור מכך - נזק לגוף עד כדי קיפוח חיים.",דיון והכרעה
167,ME-21-08-19610-976,"נכון הדבר, כי הירי בוצע באוויר לכיוון הבתים הסמוכים לבית המתלונן ובמטרה להפחיד את המתלונן ואת בני ביתו, אך ירי בשטח מבונה לכשעצמו יוצר סכנה לסובבים.",דיון והכרעה
168,ME-21-08-19610-976,"נקל לשער סיומת אחרת, בגדריה כדור תועה היה גורם לנזק של ממש.",דיון והכרעה
169,ME-21-08-19610-976,"בכל הנוגע לתקיפתה של איבתסאם (דחיפה, משיכה בשיער, אגרוף בכתף) והההתנהלות כלפיה, הרי שמעשים אלו כוונו כלפי מי שהייתה רעייתו של נאשם 1, והיא אם ילדיו (גם לאחר הגירושין כמתואר בתסקיר מפי נאשם 1, נותרו היחסים תקינים).",דיון והכרעה
170,ME-21-08-19610-976,עבירות מעין אלו המבוצעות במארג המשפחתי פנימה יש לראות בחומרה.,דיון והכרעה
171,ME-21-08-19610-976,"בהתנהלותו, נאשם 1 פגע בערכים המוגנים של הגנה על הגוף, הביטחון האישי ובתחושת שלוות הנפש של איבתסאם.",דיון והכרעה
172,ME-21-08-19610-976,"העבירות המיוחסות לנאשמים 2 ו-3 מצויות במדרג חומרה נמוך יותר, אך גם בהן יש כדי לפגוע בערכים מוגנים של הגנה על הגוף ועל שלוות הנפש.",דיון והכרעה
173,ME-21-08-19610-976,"נאשמים אלו היו מצוידים האחד בחרב והאחר בסכין, באמצעותם איימו בפגיעה בגופו של המתלונן על מנת להפחידו.",דיון והכרעה
174,ME-21-08-19610-976,"נאשם 3 אף הורה למתלונן למסור לידיו את מכשיר ה- DVR, ובכך עבר עבירה של שיבוש מהלכי משפט אשר יש בה לפגוע בערך המוגן של כיבוד החוק והגנה על סדרי השלטון והמשפט.",דיון והכרעה
175,ME-21-08-19610-976,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",דיון והכרעה
176,ME-21-08-19610-976,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
177,ME-21-08-19610-976,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
178,ME-21-08-19610-976,"כאמור לעיל, בעת קביעת מתחם העונש ההולם, על בית המשפט ליתן הדעת למדיניות הענישה הנוהגת.",דיון והכרעה
179,ME-21-08-19610-976,"זו, בכל הנוגע לעבירות הנשק, וכמצוין לעיל, הדגישה את הצורך בהשתת ענישה מחמירה ומרתיעה כלפי מבצעי עבירות אלה, תוך שמנעד הענישה רחב.",דיון והכרעה
180,ME-21-08-19610-976,"כל אחד מן הצדדים הפנה לשורה ארוכה של פסקי דין הנוגעים לעבירות נשק, אשר יש בהם לטענתו לתמוך בעמדתו.",דיון והכרעה
181,ME-21-08-19610-976,"אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם במקרה דנן.",דיון והכרעה
182,ME-21-08-19610-976,בסקירה זו אכלול התייחסות לחלק מפסקי הדין אליהם הפנו באי כוח הצדדים.,דיון והכרעה
183,ME-21-08-19610-976,"בכל הנוגע לעבירות הנשק, אפנה לפסקי הדין הבאים:",דיון והכרעה
184,ME-21-08-19610-976,"עניין אזברגה - המערער הורשע בעבירה של נשיאת נשק (אקדח קליבר 9 מ""מ, יחד עם מחסנית תואמת) ודינו נגזר ל- 16 חודשי מאסר בפועל יחד עם מאסרים על תנאי.",דיון והכרעה
185,ME-21-08-19610-976,מתחם העונש שנקבע על ידי בית המשפט המחוזי נע בין 12 ל- 40 חודשי מאסר בפועל.,דיון והכרעה
186,ME-21-08-19610-976,הערעור על חומרת העונש נדחה.,דיון והכרעה
187,ME-21-08-19610-976,בכל הנוגע להתנהלות נאשם 1 כלפי איבתסאם מצאתי להפנות לפסקי הדין הבאים:,דיון והכרעה
188,ME-21-08-19610-976,"בכל הנוגע לעבירות החזקת הסכין שלא כדין ואיומים, מצאתי להפנות לפסקי הדין הבאים:",דיון והכרעה
189,ME-21-08-19610-976,"משתמה סקירת הפסיקה הנוהגת, נעבור אפוא לבחון את הנסיבות הקשורות בביצוע העבירה.",דיון והכרעה
190,ME-21-08-19610-976,"על מנת לעמוד על הנסיבות הקשורות בביצוע העבירה, אזכיר בקצרה את עיקרי האירוע.",דיון והכרעה
191,ME-21-08-19610-976,"הנאשמים הגיעו אל בית המתלונן, על רקע הסכסוך הכספי.",דיון והכרעה
192,ME-21-08-19610-976,"זאת כשנאשם 1 נושא בידו, היינו באופן גלוי, אקדח ובתוכו מחסנית טעונה בכדורים, וכשנאשם 2 מחזיק בחרב גדולה.",דיון והכרעה
193,ME-21-08-19610-976,"בהגיעם אל בית המתלונן, נאשם 1 תקף את איבתסאם, עת דחף אותה והכניס אותה בכח אל הבית.",דיון והכרעה
194,ME-21-08-19610-976,"בהמשך, משהחלה איבתסאם להימלט מן הבית, נאשם 1 משך בשערותיה, הכה אותה במכת אגרוף בכתפה, ואף איים עליה באמצעות האקדח.",דיון והכרעה
195,ME-21-08-19610-976,"כלפי המתלונן, הנאשמים איימו בפגיעה בגופו באמצעות האקדח שבידו של נאשם 1 והחרב שבידו של נאשם 2.",דיון והכרעה
196,ME-21-08-19610-976,"בהמשך, נאשם 1 כיוון את האקדח לעבר המתלונן.",דיון והכרעה
197,ME-21-08-19610-976,"לאחר שהנאשמים הוצאו מבית המתלונן, נאשם 1 עמד בכניסה לבית וירה מספר כדורים באוויר לכיוון הבתים הסמוכים, שם מתגוררים אחיה של איבתסאם.",דיון והכרעה
198,ME-21-08-19610-976,"לבסוף, נאשם 3 חזר אל הבית ובהניפו סכין אל עבר המתלונן, הורה לו למסור לידיו את מכשיר ה- DVR.",דיון והכרעה
199,ME-21-08-19610-976,מדובר בשורה של מעשים חמורים אשר פוטנציאל הנזק הטמון בהם הוא רב עד מאוד.,דיון והכרעה
200,ME-21-08-19610-976,"נשיאת אקדח מוכן לפעולה מהווה כשלעצמה סכנה, וודאי בעת נשיאתו ביד בהגיע הנאשמים לבית אשר עם יושביו קיים סכסוך.",דיון והכרעה
201,ME-21-08-19610-976,"אף אם נאשם 1 לא התכוון לעשות שימוש באקדח כדי לגרום לנזק גוף, וכנראה כך היה, שכן הנאשם לא ירה באקדח בתוך בית המתלונן או בעודו מכוון את האקדח לעבר מאן דהוא, הרי שעצם קיומו של אקדח בזירת אירוע כה נפיצה ואיומים באמצעותו, מהווים סכנה שמא ייארע נזק מסוג זה בעת שימוש באקדח על ידי הנאשם או על ידי אחר בזירה היה והאירוע יסלים.",דיון והכרעה
202,ME-21-08-19610-976,יכול אף שלא במתכוון עת מי מהנוכחים ינסה להשתלט על האקדח.,דיון והכרעה
203,ME-21-08-19610-976,"אם לא די בכך, הרי שעל מנת להפחיד את המתלונן, נאשם 1 ביצע ירי באוויר בכניסה לבית המתלונן.",דיון והכרעה
204,ME-21-08-19610-976,אלא מאי?,דיון והכרעה
205,ME-21-08-19610-976,"ירי באזור מגורים טומן בחובו, באופן אינהרנטי, סכנה מוגברת.",דיון והכרעה
206,ME-21-08-19610-976,"קל וחומר כאשר הדבר נעשה, כבענייננו, לכיוון בתים.",דיון והכרעה
207,ME-21-08-19610-976,"בצד זאת, ואף כי מידת הסיכון לגרימת נזק היא רבה, הרי שבסופו של דבר פוטנציאל הנזק לא התממש.",דיון והכרעה
208,ME-21-08-19610-976,"כתב האישום אינו כולל כל פירוט על כי ארע נזק, ולו הקטן ביותר, לרכוש או לגוף כתוצאה מהירי.",דיון והכרעה
209,ME-21-08-19610-976,"אף תקיפתו של נאשם 1 את איבתסאם, והגם שעוצמת האלימות שהופעלה כלפיה הייתה לא מבוטלת, לא הותירה בה נזק גוף של ממש.",דיון והכרעה
210,ME-21-08-19610-976,גם נתון זה יש להביא בחשבון בעת קביעת המתחם.,דיון והכרעה
211,ME-21-08-19610-976,"נאשמים 2 ו-3 נטלו אף הם חלק פעיל באיומים, אם כי חומרת מעשיהם פחותה לאין ערוך ממעשיו של אביהם, הוא נאשם 1.",דיון והכרעה
212,ME-21-08-19610-976,"האיומים של נאשמים 2 ו-3 בוצעו באמצעות חרב וסכין, וגם אמצעים אלו יכולים להפוך קטלניים היה והאירוע יסלים, בין אם ייערך בהם שימוש על ידי הנאשמים במכוון, בין אם בשעה שינסו להוציא מידיהם את החרב והסכין, או בכל דרך אפשרית אחרת.",דיון והכרעה
213,ME-21-08-19610-976,נאשם 3 אף ביקש להעלים את סרטוני הוידאו שנשמרו במכשיר ה- DVR.,דיון והכרעה
214,ME-21-08-19610-976,גם בעניינם של נאשמים 2 ו-3 יש להביא בחשבון כי פוטנציאל הפגיעה בגוף לא התממש בסופו של דבר.,דיון והכרעה
215,ME-21-08-19610-976,"על רקע נסיבות ביצוע מעשי העבירה, הערכים החברתיים שנפגעו ומידת הפגיעה בהם, כמו גם מדיניות הענישה הנהוגה, סבורני כי מתחם העונש ההולם את מעשיו של נאשם 1 נמצא בטווח שבין 24 לבין 50 חודשי מאסר בפועל, לצד עונשים נלווים.",דיון והכרעה
216,ME-21-08-19610-976,"מתחם העונש ההולם את מעשיהם של נאשמים 2 ו-3 נע בין מספר מצומצם של חודשי מאסר בפועל, אשר, במקרים המתאימים, אפשר וירוצו בעבודות שירות, לבין 15 חודשי מאסר בפועל, לצד ענישה נלוות.",דיון והכרעה
217,ME-21-08-19610-976,"בנסיבות המקרה דנן, לא מצאתי כי מתקיימים שיקולים אשר יצדיקו לסטות מן המתחמים שזה עתה נקבעו, לחומרה או לקולא.",דיון והכרעה
218,ME-21-08-19610-976,"שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחם.",דיון והכרעה
219,ME-21-08-19610-976,"שיקול השיקום, בשים לב לנסיבות ולאמור בתסקירים, אינו מתקיים ואינו מצדיק אף הוא סטייה מהמתחם.",דיון והכרעה
220,ME-21-08-19610-976,"בנקודה זו, בשים לב למתחם שנקבע לגבי נאשמים 2 ו- 3 ועל מנת שתונח לפניי התמונה המלאה בטרם ייגזר דינם, ומבלי שיהיה בדבר משום קביעת מסמרות או התחייבות באשר לעונש המתאים לכל אחד מנאשמים אלה בתוך מתחם העונש ההולם שנקבע, מצאתי להפסיק כאן את מלאכת גזירת דינם ולהורות על הגשת חוות דעת של הממונה על עבודות שירות אודותיהם.",דיון והכרעה
221,ME-21-08-19610-976,"עם קבלת חוות דעת הממונה, ומבלי שתהיה בכך כל התחייבות באשר לעונש שיוטל על כל אחד מהם, ומבלי שיהיה בכך משום יצירת צפייה או הסתמכות של מי מנאשמים אלה, תושלם מלאכת גזירת הדין על ידי קביעת העונש המתאים לנאשמים 2 ו-3 בתוך המתחם דלעיל.",דיון והכרעה
222,ME-21-08-19610-976,"אי לכך, לא אסיים לגזור דינם של נאשמים אלה כעת והמשך הדיון בעניינם יידחה למועד קרוב לצורך הגשת חוות דעת הממונה והשלמת המלאכה.",דיון והכרעה
223,ME-21-08-19610-976,"בגזר דיני היום, ייגזר אפוא דינו של נאשם 1 בלבד.",דיון והכרעה
224,ME-21-08-19610-976,"אשר לנאשם 1, אפנה להלן לקבוע את העונש המתאים לו בגבולות מתחם העונש ההולם.",דיון והכרעה
225,ME-21-08-19610-976,"בכגון דא, יש להתחשב בנסיבות אשר אינן קשורות בביצוע העבירות, כמפורט בסעיף 40יא לחוק.",דיון והכרעה
226,ME-21-08-19610-976,העונש המתאים לנאשם 1,דיון והכרעה
227,ME-21-08-19610-976,"משקל נכבד יש ליתן בהקשר זה להודאתו של נאשם 1 בעובדות כתב האישום, אף בלא שזה תוקן.",דיון והכרעה
228,ME-21-08-19610-976,"הודאת הנאשם ניתנה בשלביו המוקדמים של ניהול ההליך, עוד טרם החל שלב שמיעת הראיות, והיא הביאה לחיסכון בזמן שיפוטי יקר, ובהעדת שורה של עדים, לרבות איבתסאם והמתלונן.",דיון והכרעה
229,ME-21-08-19610-976,"אני ער לאמור בתסקיר בעניינו של נאשם 1, כי הלה טען שמרבית עובדות כתב האישום אינן נכונות, וכי מסר הוא באזני שירות המבחן נסיבות אחרות לביצוע העבירות אשר שונות מן האמור בכתב האישום.",דיון והכרעה
230,ME-21-08-19610-976,"עוד יש להביא בחשבון את הבעת החרטה מצדו של נאשם זה (הגם שבתסקיר צוין כי הוא מתקשה לקחת אחריות על מעשיו), ואת הבנתו כי פגע גם במשפחתו ובילדיו.",דיון והכרעה
231,ME-21-08-19610-976,"בכלל זה יש ליתן הדעת להשפעה האפשרית של עונש המאסר אשר ייגזר על נאשם 1 גם על בני משפחתו, לרבות בפן הכלכלי, ובמיוחד על בניו (הנאשמים 2 ו-3).",דיון והכרעה
232,ME-21-08-19610-976,"בנוסף אציין כי אני ער לטענת הסנגורים בדבר סולחה שנערכה, בעטיה איבתסאם חזרה להתגורר יחד עם בניה, אך לא הובאה לפניי כל ראייה לתמוך בטענה זו.",דיון והכרעה
233,ME-21-08-19610-976,"יש להביא בחשבון גם את עברו הפלילי של נאשם 1, אשר אינו מכביד.",דיון והכרעה
234,ME-21-08-19610-976,גיליון הרשעותיו הקודמות (טמ/2) מלמד על כי בעברו הרשעה אחת משנת 2009.,דיון והכרעה
235,ME-21-08-19610-976,"מדובר בפסק דין של בית משפט השלום בטבריה, בגין ביצוע עבירה של החזקת אגרופן או סכין שלא כדין.",דיון והכרעה
236,ME-21-08-19610-976,"על הנאשם נגזר עונש מאסר בפועל בן חודשיים, לריצוי בעבודות שירות.",דיון והכרעה
237,ME-21-08-19610-976,"על יסוד כל אלו, בשקלול הנתונים דלעיל אשר ברובם יש לפעול לקולא, סבורני כי יש למקם את עונש מאסרו בפועל של נאשם 1 בחלק התחתון של המתחם, בצד ענישה משמעותית צופה פני עתיד, פיצוי וקנס.",דיון והכרעה
238,ME-21-08-19610-976,"ענישה משולבת זו יהא בה להגשים את עיקרון ההלימה, והיא אף תביא להרתעתם של העבריינים הפוטנציאליים, לבל יעברו עבירות בנשק, כמו גם להרתעתו של נאשם 1.",דיון והכרעה
239,ME-21-08-19610-976,"בכך, כולי תקווה כי יפחת הסיכון עליו עמד שירות המבחן בתסקיר להישנות עבירות אלימות מצד נאשם 1, תוך שיתאפשר לו לשוב, לאחר ריצוי תקופת מאסר ממושכת בת חודשים רבים, אל דרך הישר.",דיון והכרעה
240,ME-21-08-19610-976,"על כן, אני גוזר על נאשם 1 את העונשים הבאים:",סוף דבר  
241,ME-21-08-19610-976,"עשרים ושבעה  (27) חודשי מאסר בפועל, אשר יימנו החל ממעצרו ביום 27.7.2021.",סוף דבר  
242,ME-21-08-19610-976,"שניים עשר (12) חודשי מאסר על תנאי למשך שלוש שנים, שלא יעבור כל עבירת נשק או אלימות מסוג פשע.",סוף דבר  
243,ME-21-08-19610-976,"שמונה (8) חודשי מאסר על תנאי למשך שלוש שנים, שלא יעבור כל עבירת נשק או אלימות מסוג עוון, לרבות עבירה של תקיפת בת זוג או עבירת איומים.",סוף דבר  
244,ME-21-08-19610-976,"פיצוי בסך של 2,000 ₪ למתלונן ופיצוי בסך של 2,000 ₪ לאיבתסאם, אשר ישולמו תוך 120 ימים מהיום.",סוף דבר  
245,ME-21-08-19610-976,"קנס בסך של 2,000 ₪, אשר ישולם תוך 120 ימים מהיום.",סוף דבר  
246,ME-21-08-19610-976,"אשר לאופן תשלום הפיצוי והקנס שנפסקו לחובת נאשם 1, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים שנקבעו לעיל.",סוף דבר  
247,ME-21-08-19610-976,"ניתן יהיה לשלם את הפיצוי והקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר  
248,ME-21-08-19610-976,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר  
249,ME-21-08-19610-976,5129371מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,סוף דבר  
250,ME-21-08-19610-976,54678313במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר  
251,ME-21-08-19610-976,זכות ערעור תוך 45 ימים לבית המשפט העליון.,סוף דבר  
252,ME-21-08-19610-976,"ניתן היום,  א' תמוז תשפ""ב, 30 יוני 2022, בהעדר הצדדים.",סוף דבר  
