,verdict,text,part
0,ME-22-05-45025-929,"חוק העונשין, תשל""ז-1977: סע'  29, 40ד, 40 ד(א), 140(ז), 144(א)","ע""י ב""כ עוה""ד עאדל בויראת"
1,ME-22-05-45025-929,"פקודת המבחן [נוסח חדש], תשכ""ט-1969","ע""י ב""כ עוה""ד עאדל בויראת"
2,ME-22-05-45025-929,ביום 22.05.2022 הוגש כנגד הנאשם (יליד 31.03.1994) כתב אישום.,גזר דין
3,ME-22-05-45025-929,"ביום 03.01.2024 הודיעו הצדדים כי הגיעו להסדר טיעון במסגרתו הנאשם יחזור בו מכפירתו ויודה בכל עובדות כתב האישום המתוקן ויורשע בהוראות החיקוק המיוחסות לו (להלן: ""הסדר טיעון""; ""כתב האישום המתוקן"").",גזר דין
4,ME-22-05-45025-929,הצדדים לא הסכימו לעניין העונש.,גזר דין
5,ME-22-05-45025-929,"באותו יום ניתן תוקף להסדר הטיעון, הנאשם הודה בעובדות כתב האישום המתוקן והורשע בעבירות בנשק (החזקה) לפי סעיפים 144(א) רישא + 29 לחוק העונשין, התשל""ז – 1977 (להלן: ""חוק העונשין"").",גזר דין
6,ME-22-05-45025-929,עוד באותו יום הוריתי לשירות המבחן למבוגרים לערוך תסקיר אודות הנאשם ולהגישו לבית המשפט.,גזר דין
7,ME-22-05-45025-929,"על פי עובדות כתב האישום המתוקן, הנאשם ואחמד מחאג'נה בן מחמוד (להלן: ""אחמד"") מכירים מזה שנים, ובמועדים הרלוונטיים לכתב האישום שררו בין השניים קשרי חברות.",גזר דין
8,ME-22-05-45025-929,"בשנת 2016 או בסמוך לכך, רכש אחמד כלי נשק מסוג תת מקלע M16  שמסוגל לירות כדור שבכוחו להמית אדם, בלא רשות על פי דין (להלן: ""הנשק"") בתמורה לסכום של כ-65,000 ₪.",גזר דין
9,ME-22-05-45025-929,"במהלך שנת 2019, או בסמוך לכך, פנה אחמד אל הנאשם וביקש שיסתיר עבורו את הנשק.",גזר דין
10,ME-22-05-45025-929,"הנאשם הסכים והשניים תיאמו להיפגש באזור מיוער בשכונת עין אברהים במרחק קצר מביתו של הנאשם באום אל פחם (להלן: ""מקום המפגש"").",גזר דין
11,ME-22-05-45025-929,"בהמשך למתואר, במועד שאינו ידוע למאשימה במדויק, הגיע אחמד ברכב למקום המפגש כשהוא נושא ומוביל עמו את הנשק עטוף בניילון נצמד, בלא רשות על פי דין.",גזר דין
12,ME-22-05-45025-929,"בהגיעו לשם, פגש אחמד את הנאשם והעביר לידיו את הנשק.",גזר דין
13,ME-22-05-45025-929,"בשלב זה, נכנס הנאשם לתוך יער סמוך, חפר בור באדמה וטמן בתוכו את הנשק.",גזר דין
14,ME-22-05-45025-929,"במעשיו המתוארים לעיל, הנאשם החזיק את הנשק שמסוגל לירות כדור שבכוחו להמית אדם, בלא רשות על פי דין, בצוותא חדא עם אחמד.",גזר דין
15,ME-22-05-45025-929,"בעניינו של הנאשם הוגש תסקיר שירות מבחן למבוגרים, נושא תאריך 15.04.2024 (להלן: ""תסקיר שירות המבחן""), ועיקריו הרלוונטיים לעניין גזר הדין הם כדלקמן:",גזר דין
16,ME-22-05-45025-929,"הנאשם, יליד 1994, כבן 30, נשוי ואב לשלושה, השלים 12 שנות לימוד ובעל תעודת בגרות מלאה, מתגורר עם משפחתו הגרעינית ועובד.",גזר דין
17,ME-22-05-45025-929,נמסר כי משפחת מוצאו מנהלת אורח חיים תקין ללא מעורבות שולית.,גזר דין
18,ME-22-05-45025-929,עיון בגיליון הרישום הפלילי מלמד כי זוהי מעורבותו הראשונה בפלילים.,גזר דין
19,ME-22-05-45025-929,"הנאשם מוכר לשירות המבחן מהפנייתו במאי 2022 בתיק המעצרים מושא תיק זה (מ""ת 45056-05-22), אז צוינה התרשמות מהנאשם כאדם שגדל במסגרת משפחתית תומכת שהנחילה לו ערכי יסוד תקינים וכי הצליח לשמור על תפקוד תקין ויציב לאורך חייו, מכאן שההערכה הייתה כי ישנו סיכון נמוך להישנות התנהלות עוברת חוק בעתיד במידה שיורחק מסביבתו החברתית.",גזר דין
20,ME-22-05-45025-929,הומלץ על שחרורו מבית המעצר למעצר בית.,גזר דין
21,ME-22-05-45025-929,"בית המשפט הורה על מעצרו בפיקוח אלקטרוני והושת צו פיקוח מעצר, שבמסגרתו השתלב הנאשם בקבוצת עצורי בית של שירות המבחן.",גזר דין
22,ME-22-05-45025-929,בתסקיר סיכום צו פיקוח המעצר מחודש יולי 2023 נכתב כי הנאשם הגיע לקבוצה כנדרש וגילה יכולות ראשוניות להתבוננות על דפוסיו המכשילים.,גזר דין
23,ME-22-05-45025-929,"במסגרת השיח הקבוצתי התייחס הנאשם למחירים אותם משלם בהיבט הזוגי, המשפחתי והכלכלי בעקבות מעצרו, לקשיים שחווה, אובדן העצמאות והחופש עמו הוא מתמודד.",גזר דין
24,ME-22-05-45025-929,"כמו כן תיאר שהגיע לתובנות משמעותיות ביחס למניעים הרגשיים שעמדו בבסיס מעורבותו, עליהן הוא היה מעוניין להמשיך לעבוד במסגרת הליך טיפולי המשכי.",גזר דין
25,ME-22-05-45025-929,"בהתייחס לעבירות המיוחסות לו נרשם שהנאשם לוקח עליהן אחריות תוך הבעת צער, חרטה ובושה, תיאר כי הוא חש מחויבות לעזור לאחמד בשל עזרה כלכלית שהגיש לו בעבר עת התמודד עם קשיים כלכליים, ציין כי בינו לבין עצמו הפחית אז מחומרת חלקו בעבירות, בשיחות היה ממוקד בהשלכות ובמחירים שמשפחתו משלמת בשל מעורבותו, והביע על כך צער רב.",גזר דין
26,ME-22-05-45025-929,עוד דווח כי הצליח להתחבר לחומרת העבירה וכן להשלכות האפשריות שלה על החברה.,גזר דין
27,ME-22-05-45025-929,"הנאשם ציין כי מעורבותו בעבירות הינה חריגה להתנהלותו ולנורמות עליהן גדל, כמו כן הביע נכונות להשתלב בהליך טיפולי במסגרת שירות המבחן.",גזר דין
28,ME-22-05-45025-929,"שירות המבין התרשם מהנאשם כאדם בעל יכולות קוגניטיביות וורבליות טובות, שעד למעורבותו גילה תפקוד תקין, יצרני ויציב.",גזר דין
29,ME-22-05-45025-929,עוד שירות המבחן התרשם כי הנאשם גדל במערכת משפחתית נורמטיבית אשר הנחילה לו ערכים תקינים ומסתגלים.,גזר דין
30,ME-22-05-45025-929,"את ביצוע העבירה הוא הסביר על רקע נאמנות ומחויבות ""עיוורת"" לאדם שתמך בו בעת צרה, תוך שימוש בעיוותי חשיבה וצידוקים למעשיו, תוך התעלמות מהשלכות מעשיו והמחירים שעלול לשלם.",גזר דין
31,ME-22-05-45025-929,"בבחינת הסיכון להישנות התנהלות עוברת-חוק בעתיד שירות המבחן לקח בחשבון את חומרת העבירות, את הפער שבין אופיו שומר החוק והיציב של הנאשם לבין חומרת העבירות ואופיין, וכן את עיוותי החשיבה בהם החזיק כאשר ראה את מעשיו כנובעים מנאמנות ומחויבות חברתית.",גזר דין
32,ME-22-05-45025-929,"בבחינת הסיכוי לשיקום לקח שירות המבחן בחשבון את עברו הנקי של הנאשם, את יציבותו במישורי חייו השונים, ואת האחריות שביטא לגבי תפקידיו המשפחתיים, ההורים והתעסוקתיים.",גזר דין
33,ME-22-05-45025-929,"בנוסף נלקחה בחשבון העובדה כי מאז מעורבותו משנת 2019 לא נפתחו נגדו תיקים חדשים, את מערכות התמיכה המשמעותיות הסובבות אותו, את ההתרשמות מהבעת צער וחרטה כנים, את יכולותיו של הנאשם לשיתוף פעולה עם תכנית טיפול כפי שבאה לידי ביטוי בצו פיקוח המעצר, ואת נכונותו להשתלב בהליך טיפולי המשכי במסגרת שירות המבחן.",גזר דין
34,ME-22-05-45025-929,"שירות המבחן העריך שהנאשם עשוי להיתרם מהתערבות טיפולית שתסייע לו בגיבוש וחידוד גבולות פנימיים, ומכאן שהוא הופנה לקבוצה ייעודית טיפולית בגין עבירות נשק.",גזר דין
35,ME-22-05-45025-929,מנחת הקבוצה מסרה כי הנאשם עתיד להשתלב בקבוצה עם פתיחתה בחודש מאי 2024.,גזר דין
36,ME-22-05-45025-929,"שירות המבחן התרשם מיכולות טובות של הנאשם לשיתוף פעולה והיתרמות מהליך טיפולי, דבר שבא לידי ביטוי בהשתתפותו בקבוצת עצורי בית במסגרת צו פיקוח המעצר.",גזר דין
37,ME-22-05-45025-929,"שירות המבחן המליץ שיושתו על הנאשם צו מבחן למשך 12 חודשים במסגרתו ישתלב הנאשם בקבוצה הטיפולית ייעודית, כמו כן המליץ הטלת מאסר לתקופה שניתן לבחון במסגרתה את התאמתו לריצויו בדרך של עבודות שירות.",גזר דין
38,ME-22-05-45025-929,ביום 01.05.2024 הנאשם התייצב לראיון התאמה והשמה בעבודות שירות ונמצא מתאים לכך.,גזר דין
39,ME-22-05-45025-929,"הומלץ להציבו במתנ""ס שחקים בית אשכול עפולה ברחוב קפלן 6 עפולה, שם יועסק למשך 5 ימי עבודה בשבוע על פי טווח השעות שמאפשר חוק העונשין.",גזר דין
40,ME-22-05-45025-929,צוין כי ייתכנו שינויים במקום העבודה.,גזר דין
41,ME-22-05-45025-929,כמו כן הוסברו לנאשם תנאי הריצוי והוא הביע הסכמתו לריצוי מאסרו בעבודות שירות.,גזר דין
42,ME-22-05-45025-929,"לעמדת ב""כ המאשימה יש לתת בכורה לאינטרס הציבורי הכולל את חומרת עבירת הנשק בה עסקינן, הפוטנציאל של סיכון חיי אדם, תדירותם הגוברת, ההסתברות לעבירות נלוות ומתן דגש לשיקולי הרתעה, גמול ומניעה, אל מול נסיבותיו האישיות של הנאשם.",גזר דין
43,ME-22-05-45025-929,"ב""כ המאשימה ציינה כי בביצוע העבירה נפגעו במידה רבה הערכים החברתיים שעניינם שמירה על שלום הציבור וביטחונו ועל חיי אדם מפני המשתמשים בנשק באופן בלתי חוקי.",גזר דין
44,ME-22-05-45025-929,"ב""כ המאשימה ציינה כי בית המשפט העליון קבע בשורה ארוכה של פסקי דין את הצורך והחובה להחמיר במדיניות הענישה בכל הנוגע לעבירות מהסוג הזה, וכי בשנים האחרונות הציבור הערבי זועק לרשויות המדינה בבקשה להוציא את הנשק מהיישובים בהקצאת משאבים, מתן תקציבים, וכן הגדלת נוכחות וכוחות משטרה.",גזר דין
45,ME-22-05-45025-929,קול זעקה זה מחייב מתן ענישה משמעותית ומרתיעה בכל הנוגע לשימוש בלתי חוקי בנשק.,גזר דין
46,ME-22-05-45025-929,"נוכח מדיניות החקיקה הנוטה להחמיר את הענישה בעבירות נשק, בשים לב לשינוי החקיקה בעניין עונשי המינימום וכן החובה כעולה בפסיקה להחמרה בענישה בעבירות מסוג זה, לא יעלה על הדעת שמבית המשפט הנכבד יצא מסר לציבור לפיו אדם שיבצע מעשים מסוכנים ובוטים כפי שבוצעו במקרה זה, יסיים את עניינו ללא עונש משמעותי והרתעה אישית וציבורית.",גזר דין
47,ME-22-05-45025-929,"ב""כ המאשימה ציינה כי יש לתת משקל לסוג הנשק שנתפס (תת מקלע מסוג M16), למידת הסכנה הצפויה ממנו, העובדה כי מדובר במי שביצע את העבירה בצוותא עם אחר וכן ההתארגנות והתכנון המוקדם שאפיינו את ביצוע העבירה, כמו גם משך הזמן בו החזיק הנאשם בנשק.",גזר דין
48,ME-22-05-45025-929,"ב""כ המאשימה ציינה כי על אף תסקיר שירות המבחן החיובי בעניינו של הנאשם, אין כל הצדקה לקבלו שכן עד כה הנאשם לא עבר כל הליך טיפולי למעט קבוצה כללית לעצורי בית, הביע נכונות ורצון טוב לקחת חלק בהליך טיפולי עתידי, משמע לא ניתן לומר כי הנאשם השתקם או כי קיים סיכוי של ממש שישתקם באופן המצדיק סטייה ממתחם העונש ההולם.",גזר דין
49,ME-22-05-45025-929,"בהתאם להנחיית פרקליט המדינה מס' 9.16 (מדיניות ענישה בעבירות נשק ומטעני חבלה) ובהתאם למתחמי המוצא בעניין החזקת תת מקלע מסוג M-16 ונסיבות האישום, עתר ב""כ המאשימה למתחם עונש שינוע בין 24-48 חודשי מאסר בפועל, כמו כן ביקש לגזור את עונשו של הנאשם בתחתית המתחם המבוקש, לצד עונש מאסר מותנה מרתיע וקנס.",גזר דין
50,ME-22-05-45025-929,"לעמדת  ב""כ הנאשם, עסקינן בנאשם המגיע ממשפחה נורמטיבית שאינה עבריינית, נשוי ואב ל-3 קטינים צעירים, וכי הוא המפרנס העיקרי בביתו.",גזר דין
51,ME-22-05-45025-929,"הנאשם נטל אחריות מידית לאחר תיקון כתב האישום, שם עבירת ההובלה ונשיאת נשק נמחקה ובוטלה, ובעשותו כן חסך זמן שיפוטי רב ויקר.",גזר דין
52,ME-22-05-45025-929,"שירות המבחן סקר בתסקירו את ההליך הטיפולי שעבר הנאשם מאז מעצרו, פרק הסיכום בתסקיר מתייחס לכך שסיכוייו של הנאשם להשתקם גבוהים וכן ניתנה המלצה חיובית למתן צו מבחן וענישה על דרך של עבודות שירות.",גזר דין
53,ME-22-05-45025-929,"עוד נטען כי העבירה מושא ההליך הפלילי בוצעה מרקע של נאמנות עיוורת לאדם שתמך בו כלכלית, ומבלי שתואר או שהיה קיים דפוס עברייני או מחשבה פלילית.",גזר דין
54,ME-22-05-45025-929,"תסקיר המעצר שהוגש בתיק המעצרים שבעקבותיו הוחלט על מעצר הנאשם באמצעות איזוק אלקטרוני הבהיר כי האפשרות להישנות העבירה בעתיד מצד הנאשם הינה נמוכה, והדבר מקבל מישנה תוקף לאור השלב בו הנאשם נמצא כיום ולאחר שעבר מעצר בתנאים מגבילים והליך פלילי, אשר הותירו בליבו חותם מרתיע.",גזר דין
55,ME-22-05-45025-929,"ב""כ הנאשם טען כי אין ספק שהנאשם השתקם, ולחלופין כי סיכויי שיקומו גבוהים מאוד.",גזר דין
56,ME-22-05-45025-929,"הנאשם מוכן ומסכים להיות תחת צו מבחן, זאת לאחר שהובהר והוסבר לו משמעות הדבר.",גזר דין
57,ME-22-05-45025-929,"ב""כ הנאשם ציין כי מקור הנשק לא הגיע מהנאשם, הנשק לא היה שייך לו, כי העבירה נעברה בשנת 2019, הנאשם שיתף פעולה מלאה עם היחידה החוקרת באופן מלא, הנאשם היה זה שהוביל את היחידה החוקרת לתפיסת הנשק ופעל בשיתוף פעולה, אך נלחם על חפותו בעבירת נשיאת הנשק.",גזר דין
58,ME-22-05-45025-929,"הנאשם נמצא במעצר של ממש מיום 03.05.2022 ועד יום 20.06.2022, וכן תחת איזוק אלקטרוני בבית אחותו עד ליום 01.01.2023.",גזר דין
59,ME-22-05-45025-929,"מאותו יום הוסר האיזוק האלקטרוני אך נוספו הגבלות אחרות, כך שמאז תחילת התהליך הנאשם לא מסתובב לרווחה, הנאשם חי תחת תנאים מגבילים קשים ואין ספק שהליך המעצר וההליך בליווי התנאים המגבילים הותירו בליבו חותם שימנע ממנו בעתיד לחשוב, או חלילה להיות מעורב, בכל התנהלות שהיא פורצת את גבולות החוק.",גזר דין
60,ME-22-05-45025-929,"ב""כ הנאשם ביקש מבית המשפט לאמץ את המלצת שירות המבחן ולהסתפק בעונש מאסר שירוצה בעבודות שירות.",גזר דין
61,ME-22-05-45025-929,הנאשם לא השמיע דבריו בפניי והסתפק בדברי בא כוחו.,גזר דין
62,ME-22-05-45025-929,"על פי תיקון 113 לחוק העונשין שעניינו הבניית שיקול הדעת השיפוטי בענישה, מתחם העונש ההולם ייקבע בהתאם לעקרון ההלימה, היינו קיומו של יחס הולם בין חומרת העבירות בנסיבותיהן ומידת אשמתו של הנאשם, לבין סוג העונש שיוטל עליו ומידתו.",דיון והכרעה
63,ME-22-05-45025-929,"בעת קביעת מתחם העונש ההולם על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה, ובנסיבות הקשורות בביצוע העבירה.",דיון והכרעה
64,ME-22-05-45025-929,"לאחר מכן, על בית המשפט לאתר את העונש המתאים לנאשם בגבולות המתחם, תוך התייחסות לנסיבות שאינן קשורות לביצוע העבירות.",דיון והכרעה
65,ME-22-05-45025-929,"כמו כן רשאי בית המשפט להתחשב בשיקולי הרתעה אישית והרתעת הרבים, ובלבד שהעונש לא יחרוג ממתחם העונש ההולם.",דיון והכרעה
66,ME-22-05-45025-929,"ניתן לחרוג ממתחם העונש ההולם בהתקיים נתונים מסוימים, הן לקולה משיקולי שיקום והן לחומרה משיקולי ההגנה על שלום הציבור.",דיון והכרעה
67,ME-22-05-45025-929,"ביחס לפסיקה שהגישה המאשימה, הרי התייחסותי כדלקמן:",דיון והכרעה
68,ME-22-05-45025-929,"בית המשפט השלום קבע שמתחם העונש ינוע בין 12-30 חודשי מאסר בפועל לצד ענישה נלווית וגזר על הנאשם 12 חודשי מאסר בפועל, 10 חודשי מאסר על תנאי וכן חתימה על התחייבות כספית בסך 10,000 ₪.",דיון והכרעה
69,ME-22-05-45025-929,"המדינה ערערה על קולת העונש ובית משפט המחוזי קיבל הערעור, קבע כי מתחם העונש ינוע בין 18-36 חודשי מאסר לצד ענישה נלווית, והעמיד העונש על 20 חודשי מאסר בפועל, ללא שינוי ביתר רכיבי גזר הדין.",דיון והכרעה
70,ME-22-05-45025-929,"מצאתי לציין שבפסק הדין נרשם כי: ""יש להעניק משקל מידתי ונכון להמלצת שרות המבחן בעניינו של המשיב אשר לימדה על נטילת אחריות שאינה מלאה ואף הצביעה על סיכון להישנות עבירות דומות בעתיד.",דיון והכרעה
71,ME-22-05-45025-929,[...] ניכר כי המשיב לא הביע נזקקות טיפולית בפני שירות המבחן.,דיון והכרעה
72,ME-22-05-45025-929,"שירות המבחן התרשם מחוסר התאמה וממודעות טיפולית נמוכה ובא לכלל מסקנה, כי הסיכוי להיתרם מהשתתפות בהליך טיפולי הינו נמוך מאוד.",דיון והכרעה
73,ME-22-05-45025-929,"מצאתי לציין כי במקרה שם דובר על החזקת שני כלי נשק אוטומטיים, כמו כן בפסק הדין נרשם כי: ""לא נעלמה מעינינו העובדה שבשום שלב, ואף לא בדברו האחרון, לא הביע המשיב צער על מעשיו; לא נשמעה חרטה מפיו"", וכן: ""בשום שלב לא נשמעה מפיו או בשמו הצהרה המסבירה מדוע החזיק בנשק?",דיון והכרעה
74,ME-22-05-45025-929,כיצד הגיע הנשק לרשותו?,דיון והכרעה
75,ME-22-05-45025-929,מה התכוון לעשות בנשק?,דיון והכרעה
76,ME-22-05-45025-929,"כאשר עניין לנו בעבירה מסוג זה אשר כורכת בחובה סכנה מוחשית לציבור [...]  אזי אין להניח הנחות מקלות לזכות הנאשם"", וכן: ""עניין לנו במקרה בו המשיב, כאשר נתפס בכף ואנשי משטרה הגיעו אל ביתו ומצאו את כלי הנשק שהוסתרו בו, תקף שוטר, היכה אותו וגרם לו לכאב ולאי-נוחות מהלך מספר ימים.",דיון והכרעה
77,ME-22-05-45025-929,"[...] המדובר בעבירה חמורה, המצדיקה ומחייבת, בנסיבותיה, הטלת עונש גם בגינה.",דיון והכרעה
78,ME-22-05-45025-929,"ביחס לפסיקה שהגיש ב""כ הנאשם, הרי התייחסותי כדלקמן:",דיון והכרעה
79,ME-22-05-45025-929,"בתיק האמור מדובר היה בנאשם צעיר כבן 23, ללא עבר פלילי, שנטל על עצמו אחריות מלאה.",דיון והכרעה
80,ME-22-05-45025-929,שירות המבחן ציין בתסקיר כי קיים סיכוי נמוך להתנהגות אלימה בעתיד מצד הנאשם וכי קיים רצון ברור להשתלבותו בהליך טיפולי.,דיון והכרעה
81,ME-22-05-45025-929,"נוכח התסקירים החיובים שהוגשו בעניינו של הנאשם מהם עלתה פרוגנוזה שיקומית טובה ונטילת אחריות מלאה של הנאשם, לרבות גילו, היעדר הרשעות פליליות, הודאתו של הנאשם בהזדמנות הראשונה והיות אירוע חריג בנוף חייו של הנאשם, בית משפט קמא סטה ממתחם העונש וגזר על הנאשם 9 חודשי מאסר שירוצו בעבודות שירות וכן 10 חודשי מאסר על תנאי (6 חודשי מאסר באם יעבור עבירת נשק מסוג פשע, 4 חודשי מאסר באם יעבור עבירת נשק מסוג עוון).",דיון והכרעה
82,ME-22-05-45025-929,"בתיק האמור מדובר היה בנאשם צעיר כבן 24, נשוי, סיים 12 שנות לימוד מלאות, ללא הרשעות קודמות, קצינת המבחן ציינה כי הנאשם לקח אחריות מלאה על מעשיו והפנים את חומרת מעשיו.",דיון והכרעה
83,ME-22-05-45025-929,"שירות המבחן המליץ על שילובו של הנאשם בקבוצה טיפולית ייעודית לעבירות נשק, כן צו מבחן למשך שנה וצו שירות לתועלת הציבור בהיקף של 250 שעות.",דיון והכרעה
84,ME-22-05-45025-929,בית המשפט המחוזי לא סטה ממתחם העונש בשל טעמי שיקום.,דיון והכרעה
85,ME-22-05-45025-929,"בית המשפט העליון קיבל הערעור וגזר על המערער 9 חודשי מאסר שירוצו בעבודות שירות, זאת בשל גילו הצעיר של הנאשם, עברו הנקי, אורח חייו הנורמטיבי שניהל עד לביצוע העבירה, היותו בעל בגרות מלאה, לומד לתואר אקדמי טרם מעצרו, הסיוע לאורך שנים לפרנסת משפחתו, הובלת השוטרים למקום בו הסליק את הנשק, שיתוף הפעולה והודאתו המיידית, חרטתו הכנה, נטילת האחריות, התסקיר החיובי שנרשם לגביו, היעדר דפוסים עבריינים מושרשים והשתתפותו הפעילה בקבוצה ייעודית לעוברי עבירות בתחום הנשק.",דיון והכרעה
86,ME-22-05-45025-929,"בתיק האמור מדובר היה בנאשם צעיר כבן 26, נשוי ואב לשלושה ילדים קטנים, נעדר עבר פלילי, הודה בביצוע העבירה, הביע צער וחרטה, רצון ומוטיבציה להשתלב בהליך טיפולי, היה שרוי במעצר ותנאים מגבילים משך זמן ממושך.",דיון והכרעה
87,ME-22-05-45025-929,בית המשפט המחוזי לא מצא לסטות ממתחם העונש בשל טעמי שיקום.,דיון והכרעה
88,ME-22-05-45025-929,"בית המשפט העליון קיבל הערעור וגזר על המערער 9 חודשי מאסר שירוצו בעבודות שירות וכן צו מבחן לתקופה של 18 חודשים, וזאת בשל ההליך השיקומי המשמעותי שעבר המערער, שקיבל משנה משקל נוכח הרקע המשפחתי והחברתי שלו.",דיון והכרעה
89,ME-22-05-45025-929,שאר רכיבי גזר הדין נותרו בעינם.,דיון והכרעה
90,ME-22-05-45025-929,"בית המשפט העליון קיבל הערעור וגזר על המערער (1) 12 חודשי מאסר, וזאת משיקולי שיקום, היעדר עבר פלילי, הודאה וקבלת אחריות, הליך טיפולי מוצלח, הערכת סיכון נמוכה ותסקירי שירות חיוביים.",דיון והכרעה
91,ME-22-05-45025-929,על המערער 2 נגזרו 6 חודשי עבודות שירות  לשם שמירה על מדרג ענישה הולם בין המערערים.,דיון והכרעה
92,ME-22-05-45025-929,"כפי שניתן להיווכח מסקירת מדיניות הענישה הנהוגה בעבירות נשק, מדובר בטווח ענישה רחב התלוי לרוב בנסיבותיו של כל מקרה ומקרה, לגופו של עניין.",דיון והכרעה
93,ME-22-05-45025-929,"לסיכום, ובשים לב לערכים המוגנים שנפגעו כתוצאה מביצוע העבירה, בשים לב למגמת הפסיקה ואמות המידה שניתנו על ידי בית המשפט העליון, סוג הנשק, התחמושת ופוטנציאל הנזק, אני קובעת כי מתחם העונש ההולם ינוע בין 21-36 חודשי מאסר בפועל, לצד עונשים נלווים.",דיון והכרעה
94,ME-22-05-45025-929,"לחובתו של הנאשם עומדת העובדה כי מדובר בעבירה חמורה של החזקת רובה מסוג M16 אשר פוטנציאל הנזק ממנו גבוה ביותר, כי העבירה בוצעה בצוותא ובתכנון מוקדם עם אחר, וכי הנאשם הוא אדם בוגר והיה מודע להשלכות מעשיו.",גזירת העונש המתאים לנאשם
95,ME-22-05-45025-929,"לזכותו של הנאשם עומדת העובדה כי הוא נעדר עבר פלילי קודם, הודאתו חסכה זמן שיפוטי יקר,  מדובר בנשק שהועבר לו על ידי אחר, מאז 2019 לא ביצע כל עבירה נוספת ולא נפתחו נגדו תיקים נוספים.",גזירת העונש המתאים לנאשם
96,ME-22-05-45025-929,"שירות המבחן התרשם שהנאשם, אשר גדל במסגרת משפחתית נורמטיבית ותומכת, גילה תפקוד תקין, יצרני ויציב, הצליח לשמור על תפקוד תקין ויציב לאורך כל חייו, הביע צער וחרטה, ציין שמעורבותו בעבירות היא חריגה להתנהלות ולנורמות עליהן גדל, נטל אחריות, עובדת חלוף הזמן, נכונותו של הנאשם להשתלב בהליך טיפולי, התרשמות כי הנאשם יוכל להיתרם מהליך טיפולי כאמור, וכן המלצת שירות המבחן עצמה להימנע מעונש מאסר בפועל.",גזירת העונש המתאים לנאשם
97,ME-22-05-45025-929,על מנת לעמוד בתנאי זה על הנאשם להציג עובדות וראיות לסיכויי השיקום.,גזירת העונש המתאים לנאשם
98,ME-22-05-45025-929,"את התשתית העובדתית להוכחת סיכויי השיקום ניתן לגבש באמצעים ראייתיים שונים, ובראשם התסקיר של שירות המבחן.",גזירת העונש המתאים לנאשם
99,ME-22-05-45025-929,"במקרים קודמים בהם נדרש בית המשפט להעריך את סיכויי השיקום במסגרת סעיף 40ד לחוק העונשין, הובאו בחשבון, בין היתר, המוטיבציה שהפגין האדם שהורשע להשתקם, הליך של גמילה מהתמכרות שהוא עובר, השתלבות מוצלחת בהליכים טיפוליים שונים, אינדיקציות לשינוי עמוק בהתנהגות ובדרך החשיבה, הבעת חרטה כנה על המעשים והפגנת אמפתיה כלפי נפגעי העבירה.",גזירת העונש המתאים לנאשם
100,ME-22-05-45025-929,"בנסיבות הקונקרטיות של תיק זה, היעדר עבר פלילי של הנאשם, וכן העובדה כי מאז מעורבותו בשנת 2019 לא נפתחו נגד הנאשם תיקים חדשים, יתר מישורי חייו של הנאשם – המשפחתיים והתעסוקתיים - יציבים, הבעת צער וחרטה כנים על מעורבותו בעבירה, התרשמות שירות המבחן שהנאשם יכול לשתף פעולה עם תוכנית טיפולית וכי קיימת מצדו נכונות להשתלב בהליך טיפולי במסגרת שירות המבחן.",גזירת העונש המתאים לנאשם
101,ME-22-05-45025-929,"אוסיף כי הנאשם היה שרוי במעצר מיום 03.05.2022 ועד ליום 20.06.2022, אז הומר מעצרו בפועל למעצר תחת פיקוח אלקטרוני עד ליום 01.01.2023.",גזירת העונש המתאים לנאשם
102,ME-22-05-45025-929,יש להניח כי תקופה זו היה בה כדי להותיר בנאשם את טעמו המר של אובדן החירות וכן חותמת לאשר עלול להיגזר בעניינו.,גזירת העונש המתאים לנאשם
103,ME-22-05-45025-929,"במכלול השיקולים, מצאתי כי במקרה דנן יש לאפשר לנאשם לשקם את חייו, דבר שבמבט רחב יותר משתלב גם עם האינטרס הציבורי.",גזירת העונש המתאים לנאשם
104,ME-22-05-45025-929,"ענישתו על דרך של עבודות שירות לתקופה משמעותית, ומתן צו מבחן לתקופה ארוכה, בידיעה כי אם חלילה לא יעמוד בתנאי צו הפיקוח ו/או חלילה ימעד בעתיד בעבירות מסוג נשק, ישלם את מלוא חובו לחברה וירצה מאסר בפועל לתקופה משמעותית בהחלט.",גזירת העונש המתאים לנאשם
105,ME-22-05-45025-929,"לאור כל האמור לעיל, אני גוזרת על הנאשם את העונשים הבאים:",גזירת העונש המתאים לנאשם
106,ME-22-05-45025-929,"9 חודשי מאסר בפועל שירוצו בדרך של עבודות שירות, כאמור בחוות דעת הממונה על עבודות השירות, במתנ""ס שחקים בית אשכול עפולה.",גזירת העונש המתאים לנאשם
107,ME-22-05-45025-929,"הנאשם יתייצב בהתאם לחוות דעת הממונה על עבודות השירות לתחילת ריצוי עבודות השירות ביום 09.09.2024 בשעה 08:00 לצורך קליטה והצבה במועד תחילת הריצוי, ביחידת ברקאי - עבודות שירות, שלוחת צפון – מתחם כלא מגידו.",גזירת העונש המתאים לנאשם
108,ME-22-05-45025-929,"לנאשם הוסברו הכללים והתנאים לריצוי מאסרו בעבודות שירות, לרבות העובדה כי לא יקבל שכר בעבור עבודתו ואיסור יציאתו מהארץ, עוד הוסבר לו השלכות אי עמידה בתנאים אלו, לרבות הפסקה מנהלית של עבודות השירות וריצוי יתרת הימים במאסר בפועל.",גזירת העונש המתאים לנאשם
109,ME-22-05-45025-929,"12 חודשי מאסר על תנאי, והתנאי הוא שלא יעבור בתוך 3 שנים ממועד שחרורו ממאסר כל עבירת נשק מסוג פשע ואשר בגינה יורשע.",גזירת העונש המתאים לנאשם
110,ME-22-05-45025-929,"6 חודשי מאסר על תנאי, והתנאי הוא שלא יעבור בתוך 3 שנים ממועד שחרורו ממאסר כל עבירת נשק מסוג עוון ואשר בגינה יורשע.",גזירת העונש המתאים לנאשם
111,ME-22-05-45025-929,"צו מבחן לתקופה של 18 חודשים, במסגרתה ישולב הנאשם בקבוצה טיפולית ייעודית בגין עבירות נשק.",גזירת העונש המתאים לנאשם
112,ME-22-05-45025-929,"קנס בסך 10,000 ₪ אשר ישולם עד יום 10.09.2024.",גזירת העונש המתאים לנאשם
113,ME-22-05-45025-929,"הנאשם מוזהר בזאת כי במידה ולא יעמוד בתנאי צו המבחן או יבצע עבירה נוספת בתקופת הצו והצו יופקע, אזי הוא יהא צפוי לגזירת דינו מחדש.",גזירת העונש המתאים לנאשם
114,ME-22-05-45025-929,המזכירות תמציא העתק מגזר הדין לשרות המבחן ולממונה על עבודות שירות.,גזירת העונש המתאים לנאשם
115,ME-22-05-45025-929,זכות ערעור לבית המשפט העליון תוך 45 יום.,גזירת העונש המתאים לנאשם
116,ME-22-05-45025-929,"ניתן היום,  י""א תמוז תשפ""ד, 17 יולי 2024, במעמד ב""כ המאשימה, ב""כ הנאשם והנאשם.",גזירת העונש המתאים לנאשם
