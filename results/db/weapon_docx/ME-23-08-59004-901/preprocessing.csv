,verdict,text,part
0,ME-23-08-59004-901,"באמצעות עו""ד גבי פאר, פמ""מ (פלילי)",מדינת ישראל 
1,ME-23-08-59004-901,עומר צרצור,הנאשמים
2,ME-23-08-59004-901,אחמד מצארווה (עציר),הנאשמים
3,ME-23-08-59004-901,"ע""י בא-כוחו, עו""ד איהב ג'לג'ולי",הנאשמים
4,ME-23-08-59004-901,"חוק העונשין, תשל""ז-1977: סע'  144(א)",הנאשמים
5,ME-23-08-59004-901,"הנאשם הורשע, על יסוד הודאתו, במסגרת הסדר דיוני, בעובדות כתב אישום מתוקן בעבירת החזקת נשק, אביזר ותחמושת שלא כדין, לפי סעיף 144(א) רישא וסיפא לחוק העונשין, תשל""ז-1977 (להלן: ""החוק"").",גזר דין בעניינו של נאשם 2
6,ME-23-08-59004-901,"כמפורט בכתב האישום המתוקן (אישום ראשון), ביום 15.8.23 שהה הנאשם בביתו של נאשם 1 בעיר טייבה, במועד זה החזיקו השניים יחדיו אקדח מסוג גלוק חצי אוטומטי ושקית ובתוכה שתי קופסאות תחמושת המכילות 95 כדורי 9 מ""מ, נאשם 1 החזיק גם סמים.",גזר דין בעניינו של נאשם 2
7,ME-23-08-59004-901,"באותו מועד כשהגיעו שוטרים לבצע צו חיפוש בדירת נאשם 1, הבחינו בהם הנאשמים ועלו במהירות לגג הדירה כשברשותם הנשק והתחמושת.",גזר דין בעניינו של נאשם 2
8,ME-23-08-59004-901,"כעבור זמן קצר, כשהנאשמים הבחינו ברחפן מעליהם חזרו לדירה והנשק נתפס.",גזר דין בעניינו של נאשם 2
9,ME-23-08-59004-901,"ב""כ המאשימה, עו""ד ג.פאר, עמד בטיעוניו על חומרת עבירות הנשק, הערכים המוגנים שנפגעו ופוטנציאל הנזק שעלול היה להיגרם מהחזקת נשק בלתי חוקי.",תמצית הטיעונים לעונש
10,ME-23-08-59004-901,"באשר למדיניות הענישה הנוהגת, הצביע על מגמת ההחמרה בענישה בעבירות נשק, ועל הוראת השעה, בה נקבעו עונשי מינימום לעבירות אלו, כביטוי לרצון המחוקק להיאבק בתופעה.",תמצית הטיעונים לעונש
11,ME-23-08-59004-901,"המאשימה סבורה שפגיעת מעשי הנאשם בערכים המוגנים היא ברף בינוני, מדובר בהחזקת נשק בצוותא, ולצדו תחמושת, בסופו של יום לא נגרם נזק כי הנשק נתפס.",תמצית הטיעונים לעונש
12,ME-23-08-59004-901,"הנאשם בעל עבר פלילי רלוונטי, ריצה מאסר בן 15 חודשים בגין עבירות של קשירת קשר לביצוע עסקה בנשק ותלוי נגדו מאסר על תנאי בר הפעלה בן 6 חודשים.",תמצית הטיעונים לעונש
13,ME-23-08-59004-901,"לפיכך עתרה המאשימה למתחם הנע בין 22-48 חודשי מאסר, למיקום עונשו באמצע המתחם ולעונש מאסר בן 31 חודשים, הפעלת התנאי במצטבר וענישה נלווית בדמות מאסר על תנאי מרתיע וקנס.",תמצית הטיעונים לעונש
14,ME-23-08-59004-901,הנאשם עצור מעל שנה.,תמצית הטיעונים לעונש
15,ME-23-08-59004-901,"ב""כ הנאשם, עו""ד ג'לג'ולי, ביקש ליתן משקל לכתב האישום המתוקן, לכך שהנשק נתפס בביתו של נאשם 1 וצו החיפוש הוצא על שמו.",תמצית הטיעונים לעונש
16,ME-23-08-59004-901,"לדבריו הפסיקה בעבירות החזקת נשק מתונה יותר, על כן עותר למתחם המתחיל ב-16 חודשי מאסר ולהפעלת התנאי בחופף ובמצטבר כך שהנאשם ירצה עונש מאסר בן 18 חודשים.",תמצית הטיעונים לעונש
17,ME-23-08-59004-901,"מגמה זו קיבלה ביטוי גם בחקיקה, במסגרת תיקון 140 לחוק, בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",מתחם העונש ההולם
18,ME-23-08-59004-901,"בענייננו, הנאשם החזיק בביתו של נאשם 1, וביחד איתו, אקדח ותחמושת.",מתחם העונש ההולם
19,ME-23-08-59004-901,"כעולה מכתב האישום, ההחזקה המשותפת יוחסה לנאשם מכח נוכחותו במקום ונסיונם המשותף של הנאשמים להחביא את הנשק מהשוטרים.",מתחם העונש ההולם
20,ME-23-08-59004-901,הנשק נתפס.,מתחם העונש ההולם
21,ME-23-08-59004-901,בחינת מידת פגיעת מעשי הנאשם בערכים המוגנים מובילה למסקנה כי היא ברף  בינוני.,מתחם העונש ההולם
22,ME-23-08-59004-901,"לאחר שבחנתי את נסיבות מעשי הנאשם, רף פגיעתו בערכים המוגנים ומדיניות הענישה הנוהגת, מצאתי לקבוע מתחם ענישה כולל הנע בין 17-30 חודשי מאסר.",מדיניות הענישה הנוהגת
23,ME-23-08-59004-901,"לאחר שבחנתי את כלל השיקולים ונתתי משקל גם לשיקולי הרתעת היחיד והרבים מצאתי למקם את עונשו של הנאשם בגבול העליון של החלק התחתון של המתחם, להפעיל את התנאי כנגדו רובו במצטבר ולהטיל עליו מאסר על תנאי מרתיע לצד קנס.",גזירת העונש המתאים לנאשם
24,ME-23-08-59004-901,"בענייננו חלה, כאמור, הוראת השעה במסגרת תיקון 140 לחוק העונשין, רבע מהעונש המרבי הקבוע בצדה של החזקת הנשק עומד על 21 חודשי מאסר.",גזירת העונש המתאים לנאשם
25,ME-23-08-59004-901,"לאור האמור לעיל, אני גוזרת על הנאשם את העונשים הבאים:",גזירת העונש המתאים לנאשם
26,ME-23-08-59004-901,20  חודשי מאסר בפועל החל מיום מעצרו 22.8.23.,גזירת העונש המתאים לנאשם
27,ME-23-08-59004-901,מאסר על תנאי בן 12 חודשים לבל יעבור הנאשם עבירת נשק מסוג פשע תוך 3 שנים מיום שחרורו ממאסר.,גזירת העונש המתאים לנאשם
28,ME-23-08-59004-901,"קנס בסך 4,000 ₪ או 30 ימי מאסר.",גזירת העונש המתאים לנאשם
29,ME-23-08-59004-901,הקנס ישולם בארבעה תשלומים שווים ורצופים החל מיום 15.11.24.,גזירת העונש המתאים לנאשם
30,ME-23-08-59004-901,זכות ערעור לבית המשפט העליון תוך 45 יום.,גזירת העונש המתאים לנאשם
31,ME-23-08-59004-901,"ניתן היום,  כ""ז אלול תשפ""ד, 30 ספטמבר 2024, במעמד הצדדים.",גזירת העונש המתאים לנאשם
