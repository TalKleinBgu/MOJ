,verdict,text,part
0,ME-24-03-4459-13,עלי מחאג'נה (עצור/אסיר בפיקוח),הנאשמים
1,ME-24-03-4459-13,מוחמד מחאג'נה (עציר),הנאשמים
6,ME-24-03-4459-13,"חוק העונשין, תשל""ז-1977: סע'  31, 32(3), 40ז, 40ט, 144, 144(א), 144(ז), 275, 40יג(א), 40יג(ג)",הנאשמים
7,ME-24-03-4459-13,"הנאשמים שלפניי, עלי מחאג'נה (להלן: ""הנאשם 1""), ומוחמד מחאג'נה (להלן: ""הנאשם 2"") הורשעו ביום 15.7.24 על-סמך הודאתם בעובדות כתב אישום מתוקן אשר הוגש נגדם.",כללי
8,ME-24-03-4459-13,"הנאשם 1 הורשע בביצוען של עבירות שעניינן בסיוע להחזקת נשק לפי סעיפים 144(א) ו - 31 לחוק העונשין (להלן: ""חוק העונשין"" או ""החוק"") והפרעה לשוטר במילוי תפקיד לפי סעיף 275 לחוק.",כללי
9,ME-24-03-4459-13,הנאשם 2 הורשע בביצוען של עבירות שעניינן החזקת נשק לפי סעיף 144(א) רישה וסיפה לחוק העונשין  והפרעה לשוטר במילוי תפקיד לפי סעיף 275 לחוק.,כללי
10,ME-24-03-4459-13,"כאן המקום לציין, כי במסגרת הסדר הטיעון הצדדים לא הגיעו להסכמות בעניין הענישה.",כללי
11,ME-24-03-4459-13,"עם זאת, הוסכם, כי כלי רכב שנתפס יוחזר לנאשם 1 בכפוף ולאחר הפקדה ע""ס 15,000 ₪, סכום שיחולט חלף הרכב האמור.",כללי
12,ME-24-03-4459-13,עובדות ההרשעה,כללי
13,ME-24-03-4459-13,"עובדות הרשעתם של הנאשמים בכתב האישום המתוקן, הינן כדלהלן -",כללי
14,ME-24-03-4459-13,"בתאריך 14.2.24 בשעה 17:20 או בסמוך לכך ישבו הנאשמים ברכב מסוג ""טויוטה"" בעל לוחית זיהוי מספר 443-66-401, כאשר הנאשם 1 ישב במושב הנהג ונאשם 2 ישב במושב הנוסע, כשברשותו אקדח מסוג Baretta שהוא כלי נשק שסוגל לירות כדור ושבכוחו להמית אדם ובתוכו מחסנית שהינה אבזר נשק, ושאותם החזיק הנאשם 2 שלא כדין.",כללי
15,ME-24-03-4459-13,"בשלב זה השוטרים עלא פלאח ודאוד עליסאת, שהיו במסגרת פעילות משטרתית שגרתית בשכונת אלמסאית באום אל פאחם, התקרבו אל הרכב.",כללי
16,ME-24-03-4459-13,"לאחר שהנאשמים הבחינו בשוטרים מתקרבים לעברם, החזיק הנאשם 2 את הנשק והניח אותו מתחת למושב.",כללי
17,ME-24-03-4459-13,"נאשם 1 סייע לו בהחזקת הנשק על ידי כך שהחל מסיע את הרכב במטרה למנוע מהשוטרים לחסום אותו ולתפוס את הנשק, שהיה אותה העת ברכב .",כללי
18,ME-24-03-4459-13,"כן התבטא הסיוע בכך שבהיותו נהג הרכב ניסה למלט את עצמו ואת חברו בנסיעה מן המקום ולחמוק מן השוטרים הממלאים את תפקידם כחוק, וזאת בכוונה להפריע להם או להכשילם בכך.",כללי
19,ME-24-03-4459-13,בשלב זה עצרו השוטרים את הנאשמים כשהנשק מונח מתחת למושב הנהג.,כללי
20,ME-24-03-4459-13,"במעשיהם המתוארים לעיל, כך נכתב בכתב האישום המתוקן, ביצעו הנאשמים עבירות כדלקמן –",כללי
21,ME-24-03-4459-13,"נאשם 2 החזיק אקדח ומחסנית המהווים יחדיו נשק שהינו כלי שסוגל לירות כדור ושבכוחו להמית אדם, כל זאת בלא רשות על פי דין להחזקתם והכול בסיועו של נאשם 1 שעשה מעשים כדי לאפשר את החזקתם ולהקל עליה.",כללי
22,ME-24-03-4459-13,נאשם 1 עשה מעשה בכוונה להפריע לשוטרים כשהם ממלאים את תפקידם כחוק או כדי להכשילם בכך שהחל בנסיעה עם הרכב  ונאשם 2 עשה מעשה בכוונה להפריע לשוטרים כשהם ממלאים תפקידם כחוק או כדי להכשילם בכך שהניח את הנשק מתחת למושב.,כללי
23,ME-24-03-4459-13,ראיות לעניין העונש,כללי
24,ME-24-03-4459-13,"ב""כ המאשימה, עו""ד פסקל, ציין כי הנאשמים נעדרים עבר פלילי.",כללי
25,ME-24-03-4459-13,לא הוצגו ראיות נוספות לעניין העונש בעניינם של הנאשמים.,כללי
26,ME-24-03-4459-13,טיעוני המאשימה לעניין העונש,כללי
27,ME-24-03-4459-13,"ב""כ המאשימה עמד על הערכים המוגנים שנפגעו כפועל יוצא ממעשיהם של הנאשמים.",כללי
28,ME-24-03-4459-13,"הודגש הצורך העז בהעברת מסר הרתעתי מצדם של בתי המשפט נוכח ""מכת המדינה"" של עבירות בנשק.",כללי
29,ME-24-03-4459-13,הפרקליט סקר את מדיניות הענישה הנהוגה ועתר לשרטט מתחם ענישה הולם ביחס לנאשם 2 אשר ינוע בין 20 לבין 40 חודשי מאסר לריצוי בפועל.,כללי
30,ME-24-03-4459-13,בעניינו של הנאשם 1 התבקשתי לשרטט מתחם ענישה הנע בין 10 לבין 20 חודשי מאסר לריצוי בפועל.,כללי
31,ME-24-03-4459-13,"בהתייחס לנסיבות שאינן קשורות בביצוען של העבירות, צוין כי יש לשקלל את עברם הנקי של הנאשמים כמו גם את הודאתם המהירה, ללא ניהול הליך הוכחות.",כללי
32,ME-24-03-4459-13,"עוד הוער, כי נאשם 1 עצור החל מיום 30.5.24 בפיקוח אלקטרוני.",כללי
33,ME-24-03-4459-13,טיעוני ההגנה לעניין העונש,כללי
34,ME-24-03-4459-13,"סנגורו המלומד של נאשם 1, עו""ד פלומו, התייחס בתחילת טיעוניו אל נסיבות ביצוע עבירת הסיוע להחזקת הנשק.",כללי
35,ME-24-03-4459-13,"צוין, כי נאשם 1 הבחין בהימצאותו של הנשק רק עם הגיעה של המשטרה לקרבת מקום.",כללי
36,ME-24-03-4459-13,"משכך, נטען שלא היה תכנון מוקדם במעשי הנאשם 1.",כללי
37,ME-24-03-4459-13,"עוד הוער, כי לא הייתה תחמושת במחסנית שנתפסה.",כללי
38,ME-24-03-4459-13,"הסנגור עמד על גילו הצעיר של הנאשם, הנעדר עבר פלילי, ועל לקיחת האחריות המהירה.",כללי
39,ME-24-03-4459-13,עוד עמד על פסיקה המתאימה לשיטתו לעניינו של הנאשם 1.,כללי
40,ME-24-03-4459-13,"הוער, כי מכל מקום אין להשית קנס על נאשם זה, נוכח הסכמתו להפקיד של 15,000 ₪ לטובת חילוט ושחרור הרכב.",כללי
41,ME-24-03-4459-13,"הנאשם 1, בדבריו אל בית המשפט, ציין כי למד את לקחו ממעשיו, והתחייב שלא יחזור על אלו.",כללי
42,ME-24-03-4459-13,"סנגורו המלומד של הנאשם 2, עו""ד רז, הגיש לבית המשפט מסמך טיעונים לעניין העונש בכתב (טעה1).",כללי
43,ME-24-03-4459-13,"פורט, כי יש למקם את עונשו של הנאשם 2 בצמוד לרף התחתון של מתחם הענישה שהוצע (בין 8 לבין 24 חודשי מאסר לריצוי בפועל).",כללי
44,ME-24-03-4459-13,"הסנגור הפנה לשם כך לפסיקה המתאימה לשיטתו לעניינו של הנאשם 2, וציין כי הנאשם הוא אדם נורמטיבי ללא הרשעות קודמות.",כללי
45,ME-24-03-4459-13,"הוסף, כי אביו של הנאשם נפטר כשהנאשם היה ילד כבן 4 שנים.",כללי
46,ME-24-03-4459-13,"נטען, כי הוא עוזר למשפחתו כלכלית כשכיר בתחום הבניין, בעוד אמו מתקיימת מקצבת ביטוח לאומי ומתמודדת עם מחלה קשה.",כללי
47,ME-24-03-4459-13,"בשל כך, נתבקשתי שלא להשית על הנאשם קנס.",כללי
48,ME-24-03-4459-13,"הוזכר, כי הנאשם הודה באופן מהיר במעשיו ויש לזקוף לזכותו נתון זה.",כללי
49,ME-24-03-4459-13,הנאשם 2 פנה בדבריו אל בית המשפט ציין כי הוא מצטער על מעשיו.,כללי
50,ME-24-03-4459-13,הוא הוסיף שלא יחזור על מעשים דומים עוד.,כללי
51,ME-24-03-4459-13,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
52,ME-24-03-4459-13,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
53,ME-24-03-4459-13,"נמצא אפוא כי בנסיבות דהיום, ראוי ונכון להחמיר את מדיניות הענישה הנוהגת, זאת בין היתר על מנת להרתיע עבריינים פוטנציאליים משימוש בו כאמצעי ליישוב סכסוכים"" (ההדגשה אינה במקור).",דיון והכרעה
54,ME-24-03-4459-13,"כידוע, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
55,ME-24-03-4459-13,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
56,ME-24-03-4459-13,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורות בביצוע העבירה.",דיון והכרעה
57,ME-24-03-4459-13,"ראשית, אפנה לדון בעניינו של הנאשם 2.",דיון והכרעה
58,ME-24-03-4459-13,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המחזיק נשק בלא רשות על פי דין והמפריע לשוטרים במילוי תפקידם פוגע בראש ובראשונה בביטחון המדינה ובמנגנוני שלטונה; בשלום הציבור ובסדר הציבורי.",דיון והכרעה
59,ME-24-03-4459-13,הוא פוגע בביטחון הציבור וחושף אותו לאירועי טרור עוין כמו גם פלילי המבוצעים באמצעות נשק המוחזק והמושג שלא כחוק.,דיון והכרעה
60,ME-24-03-4459-13,הפגיעה בערכים אלו ממשית.,דיון והכרעה
61,ME-24-03-4459-13,"כאן המקום לציין, כי בהקשרה של עבירת הנשק המיוחסת לנאשם, הוחל לא מזמן (הוראה זו נכנסה לתוקפה ביום 8.12.21) תיקון מס' 140 לחוק, שבמסגרתו עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין (סעיף 144(ז) לחוק).",דיון והכרעה
62,ME-24-03-4459-13,"בהקשר זה יש להזכיר, כי העונש המרבי הקבוע לצדה של עבירת ההחזקה לפי סעיף 144(א) לחוק עומד על שבע שנות מאסר.",דיון והכרעה
63,ME-24-03-4459-13,"בשלב זה, יש להתייחס אל הנסיבות הקשורות לביצוע העבירה (אלו המצוינות בסעיף 40ט לחוק).",דיון והכרעה
64,ME-24-03-4459-13,"עובדות כתב האישום המתוקן מלמדות, כי עסקינן בהחזקת אקדח מסוג Baretta ובתוכו מחסנית, בנוסף להפרעה לשוטרים במילוי תפקידם.",דיון והכרעה
65,ME-24-03-4459-13,"חלקו של הנאשם 2 בהחזקת הנשק הנ""ל הוא משמעותי ועיקרי.",דיון והכרעה
66,ME-24-03-4459-13,הנאשם יכול והיה צריך לשלוט על מעשיו.,דיון והכרעה
67,ME-24-03-4459-13,אין בנמצא כל סייג לאחריות פלילית בהקשר זה הנזקף להגנתו.,דיון והכרעה
68,ME-24-03-4459-13,"ברי, כי עלול היה להיגרם נזק נוסף כפועל יוצא משימוש שלא כדין בנשק לצרכים פליליים או אחרים.",דיון והכרעה
69,ME-24-03-4459-13,למרבה המזל תפיסתו של הנשק מנעה זאת.,דיון והכרעה
70,ME-24-03-4459-13,הסיבות שהביאו את הנאשם 2 לביצוע עבירות אלו נותרו עלומות ולא הובהרו דיין.,דיון והכרעה
71,ME-24-03-4459-13,"לאור כל המקובץ, מצאתי לנכון לקבוע מתחם ענישה בעניינו של הנאשם 2 אשר נע בין 18 לבין 30 חודשי מאסר לריצוי בפועל, לצד עונשים נלווים.",דיון והכרעה
72,ME-24-03-4459-13,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה.",דיון והכרעה
73,ME-24-03-4459-13,"יש לזקוף לזכותו של הנאשם 2 את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
74,ME-24-03-4459-13,"ברי, כי עונש מאסר ממושך יפגע בנאשם ובאמו החולה.",דיון והכרעה
75,ME-24-03-4459-13,"אזכיר, כי לא הופק תסקיר לעניין העונש.",דיון והכרעה
76,ME-24-03-4459-13,"במובן זה, לא קיימת בנמצא המלצה שיקומית בעניינו.",דיון והכרעה
77,ME-24-03-4459-13,הנאשם נעדר עבר פלילי.,דיון והכרעה
78,ME-24-03-4459-13,"בנוסף לאמור לעיל, נוכח התנהגותו של הנאשם, סברתי כי בהחלט יש מקום להכליל בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
79,ME-24-03-4459-13,"לאחר ששקלתי את כל השיקולים הדרושים לכך, מצאתי לנכון להטיל על הנאשם 2 את העונשים הבאים:",דיון והכרעה
80,ME-24-03-4459-13,20 חודשי מאסר לריצוי בפועל מיום מעצרו.,דיון והכרעה
81,ME-24-03-4459-13,10 חודשי מאסר על תנאי שלא יעבור במשך 3 שנים עבירות בנשק מסוג פשע לפי סעיף 144 לחוק העונשין.,דיון והכרעה
82,ME-24-03-4459-13,6 חודשי מאסר על תנאי שלא יעבור במשך 3 שנים עבירות בנשק מסוג עוון לפי סעיף 144 או עבירה של הפרעה לשוטר במילוי תפקידו לפי סעיף 275 לחוק.,דיון והכרעה
83,ME-24-03-4459-13,לא מצאתי נוכח נסיבותיו האישיות להשית על נאשם זה קנס כספי.,דיון והכרעה
84,ME-24-03-4459-13,אפנה כעת לדון בעניינו של הנאשם 1.,דיון והכרעה
85,ME-24-03-4459-13,"אזכיר לקורא, כי נאשם זה (בניגוד לנאשם 2) הורשע בעבירה שעניינה סיוע להחזקת נשק לפי סעיפים 144(א) ו - 31 לחוק העונשין בנוסף לעבירה שעניינה הפרעה לשוטר במילוי תפקיד לפי סעיף 275 לחוק.",דיון והכרעה
86,ME-24-03-4459-13,"ככלל, בהתאם לחוק העונשין העונש על סיוע עומד על מחצית הענישה הנוגעת לעבירה העיקרית, בעוד כאשר עסקינן בעונש מזערי - העונש לא יפחת ממחציתו (ראו סעיף 32(3) לחוק העונשין).",דיון והכרעה
87,ME-24-03-4459-13,"בכל הנוגע לערכים החברתיים המוגנים שנפגעו כפועל יוצא ממעשיו של נאשם 1, הרי שגם בעניינו הדברים מובנים מאליהם.",דיון והכרעה
88,ME-24-03-4459-13,"המסייע להחזיק נשק בלא רשות על פי דין והמפריע לשוטר במילוי תפקידו, פוגע בראש ובראשונה בביטחון המדינה ובמנגנוני שלטונה; בשלום הציבור ובסדר הציבורי.",דיון והכרעה
90,ME-24-03-4459-13,"הפגיעה בערכים אלו במקרה זה היא ממשית, אך ברי כי זו פחותה ורחוקה יותר מעניינו של הנאשם 2 - מבצעה העיקרי.",דיון והכרעה
91,ME-24-03-4459-13,"את מדיניות הענישה הנוגעת לביצועה של העבירה העיקרית סקרתי בעניינו של הנאשם 2, ולא מצאתי כי קיים צורך לסוקרה פעם נוספת כאן.",דיון והכרעה
92,ME-24-03-4459-13,"ברי, כי ממדינות הענישה לעיל ניתן לגזור מהו העונש הנוהג גם בעניינו של מי שמסייע למבצע העיקרי.",דיון והכרעה
93,ME-24-03-4459-13,"יש לעשות כן גם מתוך התחשבות בעקרון ""אחידות הענישה"", אך תוך עשיית ההבחנות הנדרשות.",דיון והכרעה
94,ME-24-03-4459-13,"משכך, יש להתייחס בהקשר זה אל הנסיבות הקשורות לביצוע העבירה (אלו המצוינות בסעיף 40ט לחוק).",דיון והכרעה
95,ME-24-03-4459-13,"כאמור, עסקינן בהחזקת אקדח מסוג Baretta ובתוכו מחסנית.",דיון והכרעה
96,ME-24-03-4459-13,"חלקו של הנאשם 1 בביצוע עבירת ההחזקה אינו העיקרי, שכן עסקינן בסיוע להחזקת הנשק הנ""ל, כזה המצוי מחוץ למעגל העיקרי של ביצועה עבירת ההחזקה.",דיון והכרעה
97,ME-24-03-4459-13,"בהתאם לעובדות כתב האישום המתוקן, הרי שנאשם 1 עשה מעשים כדי לאפשר את החזקת הנשק ולהקל עליה.",דיון והכרעה
98,ME-24-03-4459-13,"כמו כן, גם נאשם זה הפריע לשוטרים במילוי תפקידם עת החל בנסיעה ברכב.",דיון והכרעה
99,ME-24-03-4459-13,"מכל מקום, הנאשם 1 היה צריך לשלוט על מעשיו.",דיון והכרעה
100,ME-24-03-4459-13,אין בנמצא כל סייג לאחריות פלילית בהקשר זה הנזקף לזכותו.,דיון והכרעה
101,ME-24-03-4459-13,"ברי, כי עלול היה להיגרם נזק נוסף מן הסיוע לעבירה העיקרית, היה וחלילה הנשק היה משמש לצרכים פליליים או אחרים.",דיון והכרעה
103,ME-24-03-4459-13,הסיבות שהביאו את הנאשם 1 לביצוע הסיוע נותרו עלומות ולא הובהרו דיין.,דיון והכרעה
104,ME-24-03-4459-13,"לאור המקובץ, מצאתי לנכון לקבוע מתחם ענישה בעניינו של הנאשם 1 אשר נע בין 9 לבין 18 חודשי מאסר לריצוי בפועל, לצד עונשים נלווים.",דיון והכרעה
105,ME-24-03-4459-13,"יש לזקוף לזכותו של הנאשם 1 את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
106,ME-24-03-4459-13,"ברי, כי עונש מאסר ממושך יפגע בנאשם, נוכח גילו היחסית צעיר.",דיון והכרעה
107,ME-24-03-4459-13,בעניינו של הנאשם לא הופק תסקיר לעניין העונש.,דיון והכרעה
108,ME-24-03-4459-13,"במובן זה, לא קיימת המלצה שיקומית בעניינו.",דיון והכרעה
110,ME-24-03-4459-13,"בנוסף לאמור לעיל, נוכח התנהגותו של הנאשם, סברתי כי בהחלט יש מקום לשכלל בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שגם סיוע להתנהגות דומה ומסוכנת שכזו אינה מקובלת במחוזותינו.",דיון והכרעה
111,ME-24-03-4459-13,"לאחר ששקלתי את כל השיקולים הדרושים לכך, הכוללים את הימצאותו של הנאשם 1 תחת איזוק אלקטרוני, מצאתי לנכון להשית עליו את העונשים הבאים:",דיון והכרעה
112,ME-24-03-4459-13,10 חודשי מאסר לריצוי בפועל בניכוי ימי מעצרו הממשיים.,דיון והכרעה
113,ME-24-03-4459-13,6 חודשי מאסר על תנאי שלא יעבור במשך 3 שנים עבירות בנשק (הכוללות סיוע להן) לפי סעיף 144 לחוק העונשין או עבירה של הפרעה לשוטר במילוי תפקידו לפי סעיף 275 לחוק.,דיון והכרעה
114,ME-24-03-4459-13,"כפי שהוסכם, לצורך שחרור רכב הטויוטה שנתפס, יפקיד נאשם 1 סכום של 15,000 ₪ לשם חילוטם, בהתאם להנחיות המאשימה, כתנאי לשחרור הרכב.",דיון והכרעה
115,ME-24-03-4459-13,לא מצאתי נוכח עניין זה להשית על נאשם זה קנס כספי נוסף.,דיון והכרעה
116,ME-24-03-4459-13,הנשק והאביזרים יושמדו .,דיון והכרעה
117,ME-24-03-4459-13,"ניתן היום,  ט' אלול תשפ""ד, 12 ספטמבר 2024, במעמד הצדדים.",דיון והכרעה
118,ME-24-03-4459-13,"לוי, ס. נשיא",דיון והכרעה
