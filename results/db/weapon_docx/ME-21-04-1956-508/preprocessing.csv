,verdict,text,part
0,ME-21-04-1956-508,"חוק העונשין, תשל""ז-1977: סע'  29(ב), 30, 34ד, 63(א), (ב), 144(א), 144(ב), 144(ב2), 329(א)(2), 333, 335.א.1., 335.א.2, 413ד(ב), 413ט, 428",נגד
1,ME-21-04-1956-508,פקודת התעבורה [נוסח חדש]: סע'  43,נגד
2,ME-21-04-1956-508,הרקע וכתב האישום המתוקן,גזר דין
3,ME-21-04-1956-508,"הנאשמים הורשעו, על יסוד הודאתם בכתב אישום מתוקן, בעבירות שיפורטו להלן כאשר הנאשם 1 הורשע בעבירות באישומים הראשון והשני ואילו הנאשמים 2 ו-3 הורשעו בעבירות באישום השני בלבד:",גזר דין
4,ME-21-04-1956-508,"הנאשם 1- סחיטה באיומים - עבירה לפי סעיף 428 רישא וסיפא לחוק העונשין, התשל""ז- 1977 (להלן: ""חוק העונשין"") (אישום ראשון); ושידול לחבלה חמורה בנסיבות מחמירות- עבירה לפי סעיפים 333 + 335(א)(1)+(2) בצירוף סעיף 30 לחוק העונשין (אישום שני).",גזר דין
5,ME-21-04-1956-508,"הנאשם 2- חבלה חמורה בכוונה מחמירה- עבירה לפי סעיף 329(א)(2) בצירוף סעיף 29(ב) לחוק העונשין; עבירות בנשק (רכישה של נשק, אביזר ותחמושת)- עבירה לפי סעיף 144(א) רישא וסיפא לחוק העונשין; עבירות בנשק (נשיאת נשק, אביזר ותחמושת)- עבירה לפי סעיף 144(ב) רישא וסיפא לחוק העונשין; פירוק רכב- עבירה לפי סעיף 413ד(ב) לחוק העונשין; שינוי זהות של רכב- עבירה לפי סעיף 413ט לחוק העונשין; והסתייעות ברכב לביצוע פשע- עבירה לפי סעיף 43 לפקודת התעבורה (נוסח חדש) התשכ""א- 1961(אישום שני).",גזר דין
6,ME-21-04-1956-508,הנאשם 3- עבירות בנשק (עסקה אחרת בנשק)- עבירה לפי סעיף 144(ב2) לחוק העונשין; ועבירות בנשק (נשיאה והובלה)- עבירה לפי סעיף 144(ב) רישא וסיפא לחוק העונשין (אישום שני).,גזר דין
7,ME-21-04-1956-508,"ביום 22.3.2022 הגיעו המאשימה והנאשמים 2-3 להסדר טיעון, במסגרתו יודו נאשמים אלה בעובדות כתב אישום מתוקן ויורשעו בהן.",גזר דין
8,ME-21-04-1956-508,כן הוסכם כי הצדדים יטענו באופן חופשי לעניין העונש.,גזר דין
9,ME-21-04-1956-508,"ביום 29.3.2023 הגיעה המאשימה להסדר טיעון עם הנאשם 1, במסגרתו יודה בעובדות כתב אישום מתוקן ויורשע בהן.",גזר דין
10,ME-21-04-1956-508,"כן הוסכם כי הצדדים יטענו באופן חופשי לעניין העונש, כאשר הוסכם כי כחלק מההסדר יפצה הנאשם 1 את נפגע העבירה בסך של 150,000 ₪ וזאת בנוסף לסך של 250,000 ₪ שכבר הושבו לנפגע העבירה.",גזר דין
11,ME-21-04-1956-508,"על פי החלק הכללי בכתב האישום המתוקן, ביום 6.5.2019 נרצח תאופיק זהר, עת צעד עם נכדתו ברחוב פאולוס השישי בעיר נצרת.",גזר דין
12,ME-21-04-1956-508,"במסגרת חקירת הרצח, תפסה המשטרה את מכשיר ה- D.V.R בו נשמרו צילומי מצלמת אבטחה השייכת לפאדי שאער (להלן: פאדי), אשר הייתה מוצבת מחוץ לביתו בכפר ריינה לצרכי אבטחת רכושו (להלן: המצלמה).",גזר דין
13,ME-21-04-1956-508,"המצלמה תיעדה בסמוך למועד הרצח את בנו של נאשם 1, עבד אל מג'יד ואכד (להלן: עבד), המתגורר עם משפחתו מטרים ספורים בשכנות לבית פאדי, משליך דבר מה לפח האשפה כך שהדבר חיזוק באופן משמעותי את התשתית הראייתית הקושרת אותו לביצוע הרצח.",גזר דין
14,ME-21-04-1956-508,"בנוסף, במסגרת החקירה נעצר ונחקר כחשוד במעשה אף בנו השני של נאשם 1, מוחמד ואכד, ששוחרר לבסוף מבלי שהוגש נגדו כתב אישום.",גזר דין
15,ME-21-04-1956-508,"ביום 9.7.2019 הוגש לבית המשפט המחוזי בנצרת כתב אישום נגד עבד (תפ""ח 14708-07-19),  אשר ייחס לו עבירת רצח ועבירות נוספות (להלן: כתב האישום).",גזר דין
16,ME-21-04-1956-508,ביום 10.2.2021 הרשיע בית המשפט את עבד בעבירות המיוחסות לו בכתב האישום תוך שקבע כי לתיעוד במצלמה משקל ראייתי רב.,גזר דין
17,ME-21-04-1956-508,"ביום 14.2.2021 גזר בית המשפט על עבד עונש של מאסר עולם, מאסר על תנאי ופיצוי.",גזר דין
18,ME-21-04-1956-508,"לאור המתואר בחלק הכללי לכתב האישום, כעס נאשם 1 על פאדי ובני משפחתו, אשתו פאדיה, אביו אחמד, אמו כאמלה, אחיו שאדי וראשד ונשותיהם עאישה ואימאן, הגרים כולם באותו בניין  (להלן: בני משפחת שאער), והאשימם במעצרו של בנו עבד ובהגשת כתב אישום נגדו.",גזר דין
19,ME-21-04-1956-508,"על רקע זה, החל נאשם 1 במסכת סחיטת כספים מפאדי ובני משפחת שאער והכל כמפורט להלן.",גזר דין
20,ME-21-04-1956-508,"בסמוך לאחר הגשת כתב האישום, החל נאשם 1, במספר מועדים, לצעוק ולאיים בכוונה להפחיד את בני משפחת שאער ובייחוד על פאדי ואחמד, כי אם יורשע בנו עבד ירה באחמד ובילידו.",גזר דין
21,ME-21-04-1956-508,"בהמשך לכך ועל רקע המתואר לעיל, דרש נאשם 1 מבני משפחת שאער תשלום של 500,000 ₪ בגין כך שהמצלמות נתפסו על ידי המשטרה וכן לצורך מימון הגנתו המשפטית של בנו עבד, תוך שאיים על פאדי בכוונה להפחידו כי אם לא יעשה כן, ירצח אותו.",גזר דין
22,ME-21-04-1956-508,"כמו כן, איים נאשם 1 במספר מועדים על בני משפחת שאער כי יפגע בהם ודרש כי נשות משפחת שאער יצאו מבית המשפחה משום שבכוונתו לפוצץ או לשרוף את בית המשפחה.",גזר דין
23,ME-21-04-1956-508,"בשלב מסוים נאשם 1 אף איים על פאדי כי אם לא יעזוב את ביתו, ישרוף את הבית.",גזר דין
24,ME-21-04-1956-508,"בשל איומיו, ברח פאדי מביתו ולן אצל קרובי משפחתו במשך כחודש.",גזר דין
25,ME-21-04-1956-508,"לבסוף, לאחר משא ומתן בין פאדי ובין הנאשם 1, הסכים נאשם 1 להוריד את סכום הכסף אותו דרש מבני משפחת שאער ל-250,000 ₪ (להלן: כספי הסחיטה).",גזר דין
26,ME-21-04-1956-508,"לאור איומיו המתמשכים של נאשם 1 ומחשש כי נאשם 1 או מי מטעמו יפגע בהם, העבירו פאדי ומשפחתו לנאשם 1 את כספי הסחיטה כך שעד סוף חודש ספטמבר 2019 העבירו לידיו של נאשם 1  סך של 100,000 ₪ במזומן ובמהלך 15 החודשים הבאים, בתקופה שבין חודש אוקטובר 2019 לחודש ינואר 2021 (מלבד תשלום חודש מאי 2020), העבירו פאדי, רשאד ושאדי סך של  10,000 ₪ במזומן מדי חודש בחודשו לידיו של נאשם 1.",גזר דין
27,ME-21-04-1956-508,"סך כספי הסחיטה שהועברו מבני משפחת שאער לידיו של נאשם 1 עמד בסוף חודש ינואר 2021 על 250,000 ₪.",גזר דין
28,ME-21-04-1956-508,"כמתואר בחלק הכללי לכתב האישום, הורשע בנו של נאשם 1 ונגזר עליו בין היתר, עונש של מאסר עולם.",גזר דין
29,ME-21-04-1956-508,"לאור זאת, חזר נאשם 1 להאשים את בני משפחת שאער כי בגללם הוטל על בנו מאסר עולם וכן איים על בני משפחת שאער ובפרט על פאדי כי יהרוג אותו אם לא יעזוב את הבית.",גזר דין
30,ME-21-04-1956-508,"לאור חששו מנאשם 1, עזב פאדי את ביתו למשך שבועיים.",גזר דין
31,ME-21-04-1956-508,"לאחר מכן שוחח נאשם 1 עם פאדי ודרש ממנו, על רקע המתואר לעיל ולאור העונש שנגזר על בנו, להעביר לידיו סכום נוסף של 50,000 ₪ וכן לשלם עבור הקנטינה בבית הסוהר של בנו.",גזר דין
32,ME-21-04-1956-508,"לאחר משא ומתן בין פאדי לנאשם 1 הסכים האחרון להפחית את סכום הסחיטה הנוסף ל-30,000 ₪ שהיו אמורים להיות משולמים לו בתשלומים  חודשים של 5,000 ₪, החל מחודש מרץ 2021.",גזר דין
33,ME-21-04-1956-508,"במעשיו אלה איים הנאשם 1 על בני משפחת שאער בפגיעה שלא כדין בגופם וברכושם, הכל כדי להניע אותם לשלם לו 500,000 ₪.",גזר דין
34,ME-21-04-1956-508,"עקב מעשיו של נאשם 1 ודרישותיו, העבירו בני משפחת שאער 250,000 ₪ לידיו.",גזר דין
35,ME-21-04-1956-508,נאשמים 1 ו-2 הינם חברים מזה כ-15 שנים.,גזר דין
36,ME-21-04-1956-508,בין נאשם 2 לנאשם 3 הייתה היכרות מוקדמת עובר למתואר באישום זה.,גזר דין
37,ME-21-04-1956-508,"ביום 3.3.2021, רכש נאשם 3 עבור נאשם 2, מאחרים שזהותם אינה ידועה למאשימה, אקדח מסוג ""וולטר"" (להלן: האקדח), וזאת תמורת סכום של 19,000 ₪, אותם העביר נאשם 2 לנאשם 3 כדי שזה ישלם באמצעותם עבור האקדח.",גזר דין
38,ME-21-04-1956-508,"במועד שאינו ידוע למאשימה, עובר ליום 10.3.2021, העביר נאשם 3 את האקדח לידי נאשם 2.",גזר דין
39,ME-21-04-1956-508,"על רקע המתואר בחלק הכללי ובאישום הראשון לכתב האישום, גמלה בליבו של נאשם 1 ההחלטה לפגוע בפאדי ולגרום לו לחבלה חמורה.",גזר דין
40,ME-21-04-1956-508,"לצורך מימוש החלטתו, פנה נאשם 1 לנאשם 2 וביקש ממנו כי בתמורה לתשלום כספי, יפגע בפאדי באופן שיגרום לו חבלה חמורה באמצעות ירי לעברו (להלן: הפגיעה בפאדי).",גזר דין
41,ME-21-04-1956-508,"לצורך מימוש הפגיעה בפאדי, ניסה נאשם 2 לגייס אנשים שונים אשר יבצעו בפועל את הפגיעה במקומו, אולם לא צלח בכך.",גזר דין
42,ME-21-04-1956-508,כמו כן ניסה להשיג מאנשים שונים לוחיות זיהוי של רכבים שונים על מנת להקשות על זיהוי הרכב עמו יבצע את הפגיעה בפאדי.,גזר דין
43,ME-21-04-1956-508,"משלא הצליח להשיג לוחיות זיהוי כאמור, הגיע נאשם 2 או מי מטעמו לעיר עפולה בליל יום 9.3.2021 וגנב מרכב סיטרואן ברלינגו, בעל ל.ז.",גזר דין
44,ME-21-04-1956-508,"4978539 אשר חנה בעיר, את לוחית הזיהוי הקדמית שלו (להלן: לוחית הזיהוי של הברלינגו).",גזר דין
45,ME-21-04-1956-508,"בנוסף אסף נאשם 2 מידע על אודות מסלול נסיעתו של פאדי מדי בוקר, וכן נאשם 1 הציג בפניו תמונה של פאדי, על מנת שיוכל לזהותו בעת הפגיעה.",גזר דין
46,ME-21-04-1956-508,"ביום 10.3.2021 סמוך לשעה 05:30 יצא נאשם 2 ואדם נוסף, שזהותו אינה ידועה למאשימה, מאום אל פאחם לכיוון העיר נצרת ברכב מזדה בעל ל.ז. 7883568 (להלן: המזדה), לצורך ביצוע הפגיעה בפאדי.",גזר דין
47,ME-21-04-1956-508,השניים נשאו עימם את האקדח כאשר בתוכו מחסנית עם 4 כדורים לכל הפחות.,גזר דין
48,ME-21-04-1956-508,"בנקודה מסוימת בדרך, החליפו נאשם 2 והאחר את לוחית הזיהוי הקדמית של רכב המזדה ושמו במקומה את לוחית הזיהוי של הברלינגו שנגנבה מספר שעות קודם לכן, וכל זאת על מנת להקשות על זיהויו של רכב המזדה.",גזר דין
49,ME-21-04-1956-508,"עם הגעתם לעיר נצרת, חנו השניים בצד הדרך עם רכב המזדה, בסמוך למסלול נסיעתו הקבוע של פאדי והמתינו שרכבו יחלוף על פניהם.",גזר דין
50,ME-21-04-1956-508,"סמוך לשעה 07:15 חלף על פני המזדה רכבו של פאדי מסוג מיצובישי (להלן: המיצובישי), כשנוהג בו עובד של פאדי, מילחם מילחם (להלן: מילחם) ופאדי יושב לצדו.",גזר דין
51,ME-21-04-1956-508,רכב המזדדה החל נוסע אחריהם.,גזר דין
52,ME-21-04-1956-508,כמדי יום עצרו מילחם ופאדי מחוץ למאפיה שברחוב בילאל בעיר על מנת לקנות אוכל במקום.,גזר דין
53,ME-21-04-1956-508,"שלא כהרגלם, פאדי הוא זה שירד לקנות ומילחם נשאר ברכב.",גזר דין
54,ME-21-04-1956-508,"עם ירידתו של פאדי מן הרכב, נצמד רכב המזדה לצדו השמאלי של המיצובישי ועצר כשהוא במרחק של כמטר משמאלו.",גזר דין
55,ME-21-04-1956-508,"או אז הוציא הנוסע שישב במושב ליד נהג רכב המזדה (להלן: הנוסע), את האקדח מהחלון ולחץ על ההדק במטרה לירות לעבר גופו של מילחם, אותו חשב בטעות לפאדי, אולם למרבה המזל, עקב תקלה באקדח לא נורו כדורים.",גזר דין
56,ME-21-04-1956-508,"חרף זאת, המשיך הנוסע ללחוץ על ההדק במטרה לירות לעבר מילחם והמיצובישי שוב ושוב תוך שהוא מנסה להתגבר על התקלה באקדח.",גזר דין
57,ME-21-04-1956-508,"לאחר שלא צלחו לבצע ירי מספר פעמים, ברחו נאשם 2 והאחר ברכב המזדה מהמקום.",גזר דין
58,ME-21-04-1956-508,"כעבור כחצי שעה, על מנת להקשות על גילויו, הרכיבו נאשם 2 והאחר בחזרה את לוחית הזיהוי של המזדה.",גזר דין
59,ME-21-04-1956-508,"לאחר ניסיון הפגיעה, יצר נאשם 2 קשר עם נאשם 3 והלין בפניו כי האקדח היה תקול וכי נאשם 3 ""עשה לו בושות"" בכך שסיפק לו אקדח כזה.",גזר דין
60,ME-21-04-1956-508,"בתגובה לכך, נאשם 3 ביקש מהנאשם 2 להגיע אליו עם האקדח ואמר שיפעל לתקנו.",גזר דין
61,ME-21-04-1956-508,"כעבור זמן מה, מסר נאשם 2 לנאשם 3 את האקדח על מנת שזה יתקנו.",גזר דין
62,ME-21-04-1956-508,"נאשם 3 פנה למספר אנשים בעלי כלים וידע בבקשה לתקן את האקדח ולבסוף אחד מהאנשים, שזהותו אינה ידועה למאשימה, תיקן את האקדח והחזירו לחזקתו של נאשם 3.",גזר דין
63,ME-21-04-1956-508,"נאשם 3 עדכן את נאשם 2 כי האקדח תוקן והשניים קבעו כי נאשם 3 ימסור לנאשם 2 את האקדח בחזרה, יחד עם שלושה כדורים תואמים לנשק (להלן: הכדורים), וזאת לבקשת נאשם 2.",גזר דין
64,ME-21-04-1956-508,סמוך לשעה 21:45 הגיע נאשם 3 לנקודת מפגש באום אל פאחם ומסר לנאשם 2 את האקדח והכדורים.,גזר דין
65,ME-21-04-1956-508,נאשם 2 נטל לידיו את האקדח והכדורים והסליק את האקדח מתחת למושב הנוסע שליד הנהג ברכב המזדה ואת הכדורים הניח בשקע הקיים בדלת הסמוכה למושב.,גזר דין
66,ME-21-04-1956-508,"בהמשך לכך, נאשם 2 נהג במזדה כשעמו ברכב אדם נוסף ובסמוך לשעה 22:05 נעצרו בכביש 65 על ידי בלשי משטרת ישראל.",גזר דין
67,ME-21-04-1956-508,"לעניין זה הפנתה המאשימה לצורך במיגור האלימות המשתוללת במגזר הערבי, כמו גם לשעת החירום בה מצויה המדינה בכל הנוגע לעבירות המתבצעות תוך שימוש בנשק חם, תוך סיכון חייהם של חפים מפשע.",גזר דין
68,ME-21-04-1956-508,"המאשימה עמדה על הערכים החברתיים המוגנים בעבירות בהן הורשעו הנאשמים, כאשר במעשיו פגע הנאשם 1 בביטחון הציבור, שלמות הגוף, הנפש וקניינם של פאדי ובני משפחת שאער, בטחונו ונפשו של מילחם וביכולת להגיע לחקר האמת בחקירות המשטרה וההליכים בבית המשפט.",גזר דין
69,ME-21-04-1956-508,"אשר לנאשמים 2-3, מעשיהם פגעו, כך לעמדת המאשימה, בערכים המוגנים של בטחון הציבור ושלמות הגוף והנפש של פאדי ומילחם.",גזר דין
70,ME-21-04-1956-508,"לעמדתה, עוצמת הפגיעה בערכים אלו הייתה בעוצמה גבוהה וחריגה.",גזר דין
71,ME-21-04-1956-508,"המאשימה הפנתה לעובדה כי הרקע לביצוע העבירות על-ידי הנאשם 1 הינו רצונו לפגוע בפאדי, אשר כל חטאו הוא שמצלמות ביתו סייעו למשטרה בפיענוח מקרה רצח.",גזר דין
72,ME-21-04-1956-508,"לעמדת המאשימה המדובר בנסיבות חמורות ביותר, המהוות פגיעה בשלטון החוק וביכולת להגיע לחקר האמת.",גזר דין
73,ME-21-04-1956-508,"המאשימה הוסיפה כי הנאשם 1 הינו הרוח החיה העומדת מאחורי האירועים מושא כתב האישום, כאשר הוא בעל המניע לפגוע בפאדי, הוא האדם שסחט אותו בפועל והוא אשר שכר ושילם לנאשם 2 עבור הפגיעה בפאדי.",גזר דין
74,ME-21-04-1956-508,"אשר למסכת הסחיטה שביצע הנאשם 1, הרי שלעמדת המאשימה היא אלימה וחריגה בעוצמתה, כאשר הנאשם 1 התנכל לפאדי ולבני משפחת שאער, איים עליהם איומים קשים, מוחשיים ומתמשכים ברצח ובפיצוץ ביתם, דרש מהם לשלם לו סכום עתק של 500,000 ₪, ולבסוף ""נעתר"" לתחנוניו של פאדי והסכים לתשלום דמי סחיטה של 250,000 ₪, אותם שילמו בני משפחת שאער מדי חודש במשך שנה, כאשר כל העת איומיו של הנאשם 1 לא פוסקים.",גזר דין
75,ME-21-04-1956-508,"יתירה מכך, גם לאחר שהועבר לנאשם 1 מלוא סכום הסחיטה, לא בא תאבונו על סיפוקו והוא הוסיף לאיים על בני משפחת שאער, תוך שהוא דורש סכום כסף נוסף של עשרות אלפי שקלים.",גזר דין
76,ME-21-04-1956-508,"המאשימה הוסיפה וטענה כי חרף סכום העתק שהועבר אליו וכדרך לקדם את קבלת התשלום הנוסף, שכר הנאשם 1 את שירותיו של הנאשם 2 והורה לו לפגוע בפאדי באמצעות נשק חם, משל היו חייו של האחרון שווים כקליפת השום.",גזר דין
77,ME-21-04-1956-508,"לעניין זה הפנתה המאשימה לסעיף 34ד לחוק העונשין, הקובע כי עונשו של משדל יהא זהה לעונשו של המבצע העיקרי.",גזר דין
78,ME-21-04-1956-508,"עוד הוסיפה וטענה המאשימה כי הגם שהנאשם 2 ביצע, כמבצע עיקרי, עבירה חמורה יותר הכוללת יסוד נפשי של כוונה לחבלה חמורה בכוונה מחמירה (לעומת שידול לחבלה חמורה בנסיבות מחמירות שביצע הנאשם 1), הרי שלא יכול להיות חולק כי הנאשם 1 הוא הרוח החיה, המכוון והמשלם, אשר בלעדיו לא הייתה מתרחשת העבירה מושא האישום השני בכתב האישום.",גזר דין
79,ME-21-04-1956-508,"לעמדת המאשימה, חלקו של הנאשם 1 בכתב האישום מלמד על מסכת הכוללת סחיטה קשה כלפי 8 קורבנות שונים, בסכומים גבוהים ועל רקע מחמיר ביותר, במסגרתו יצר הנאשם משוואה ולפיה מי שיסייע לרשויות אכיפת החוק, עתיד להיום מאוים קשות, להיסחט, לשלם סכומי עתק ואף להיחבל חבלה חמורה מנשק חם.",גזר דין
80,ME-21-04-1956-508,"אשר לנסיבות הקשורות בביצוע העבירה בעניינו של נאשם 2, טענה המאשימה כי זה שימש שכיר חרב באירוע מושא האישום השני בכתב האישום, כאשר לא הייתה לו כל היכרות או סכסוך עם פאדי, והוא פעל לפגוע בו עבור בצע כסף, באמצעות נשק חם, כאשר רק מעצור באקדח מנע פגיעה חמורה בגופו של מילחם.",גזר דין
81,ME-21-04-1956-508,"לעמדת המאשימה, התכנון המוקדם שקדם לאירוע מצד נאשם 2 הוא חריג וקיצוני לחומרה, כאשר הפעיל תכנית עבריינית מפורטת שתחילתה ברכישת האקדח באמצעות נאשם 3, והמשכה בפניה לאנשים שונים בהצעה לביצוע הירי בפאדי, גיוס אדם כלשהו שזהותו לא ידועה עד עצם היום הזה, איסוף מידע מקדים על מסלול נסיעתו של פאדי, קבלת תמונה שלו לצורך זיהויו מהנאשם 1 וגניבת לוחית זיהוי מרכב תמים על מנת לנסות ולהסתיר את עקבותיו.",גזר דין
82,ME-21-04-1956-508,"לשיטת המאשימה המדובר בהתנהלות עבריינית מתוכננת ומתוחכמת, השמורה למי ששורשיו נטועים עמוק בעולם הפשע.",גזר דין
83,ME-21-04-1956-508,"לטענת המאשימה, ניסיון הירי שבוצע כלפי מילחם, כאשר היורה כיוון את האקדח לגופו וניסה לירות בו, שוב ושוב, מטווח של מטר אחד, הוא ברף הגובה ביותר שניתן להעלות על הדעת ונמצא כפסע מעבירת ניסיון רצח.",גזר דין
84,ME-21-04-1956-508,"המאשימה הוסיפה כי העובדה שבסופו של יום מילחם לא נפגע, עקב תקלה באקדח, הינה תוצאה של מזל בלבד ואין בה ללמד דבר על כוונת הנאשם 2 (כמו גם הנאשם 1).",גזר דין
85,ME-21-04-1956-508,"לעניין זה טענה המאשימה כי אחריות הנאשם 2 לאירוע ניסיון הירי הינה מלאה במסגרת דיני השותפות, באופן בו לא ניתן להפחית מחומרת מעשיו משום שלא הוכח כי הוא היורה.",גזר דין
86,ME-21-04-1956-508,"המאשימה הוסיפה וטענה כי כתב האישום מלמד בבירור כי הנאשם 2 היה הדמות הדומיננטית בהוצאת התכנית העבריינית אל הפועל, כך שאין כל נפקא מינה אם הוא לחץ על ההדק או שותפו.",גזר דין
87,ME-21-04-1956-508,"בכל הנוגע לנסיבות הקשורות בביצוע העבירה בעניינו של נאשם 3, טענה המאשימה כי הוא זה ששימש כצינור להעברת האקדח הבלתי חוקי לידי הנאשם 2, בו השתמש האחרון בניסיון הפגיעה בפאדי, ובהמשך אף תיקן עבורו את האקדח והשיב לו אותו עם כדורים, גם כשהבין היטב מהו הצורך של הנאשם 2.",גזר דין
88,ME-21-04-1956-508,"לעמדת המאשימה, הדבר מלמד על המידה הרבה בה נטוע הנאשם 3 בעולם העברייני.",גזר דין
89,ME-21-04-1956-508,"אשר לנזק שנגרם כתוצאה ממעשיהם של הנאשמים, הפנתה המאשימה לתסקירי נפגע העבירה שהוגשו בעניינו של פאדי, אשר מתארים את הפגיעה הנפשית העמוקה שנגרמה לו ומלווה אותו בכל תחומי חייו.",גזר דין
90,ME-21-04-1956-508,"המאשימה הוסיפה וטענה כי הגם שבעניינו של מילחם לא הוגש תסקיר נפגע עבירה, מאחר ולא רצה לשתף פעולה עם הרשויות, ניתן לשער בנקל כי נגרם לו נזק נפשי ממשי, לאחר שראה את קנה האקדח מול פניו וניצל בנס מפגיעה חמורה.",גזר דין
91,ME-21-04-1956-508,"המאשימה אף הפנתה לנזק שנגרם ליתר בני משפחת שאער, עת חוו איומים קשים וממושכים מצד הנאשם 1, בגינם נאלצו כאמור לשלם לו כספים מכיסם.",גזר דין
92,ME-21-04-1956-508,"בכל הנגוע למדיניות הענישה הנהוגה, ציינה המאשימה כי לא איתרה בפסיקה מקרה דומה למקרה דנו, על נסיבותיו הייחודיות לחומרה.",גזר דין
93,ME-21-04-1956-508,"בהתאם, הפנתה המאשימה לפסקי דין העוסקים בעבירות חבלה חמורה בנסיבות מחמירות, עבירות בנשק ועבירות סחיטה באיומים, המלמדים לטעמה על מדיניות הענישה.",גזר דין
94,ME-21-04-1956-508,"לטענת המאשימה, לצד עונשי המאסר יש להטיל במקרה דנן על הנאשמים גם ענישה כלכלית, וזאת מקום בו המדובר בעבירות שבוצעו בעיקרן על רקע בצע כסף.",גזר דין
95,ME-21-04-1956-508,"לעניין זה הפנתה בין היתר לסעיף 63(א) ו-(ב) לחוק העונשין, המציב אמת מידה ממנה יש לגזור את שווי הקנס.",גזר דין
96,ME-21-04-1956-508,"בהתאם לעיל, סברה המאשימה כי מתחם העונש ההולם בנסיבות העניין הינו:",גזר דין
97,ME-21-04-1956-508,לנאשם 1- בין 11 ל- 17 שנות מאסר בפועל.,גזר דין
98,ME-21-04-1956-508,"נוכח השבת כספי הסחיטה והפיצוי המוסכם במסגרת הסדר הטיעון, על סך 150,000 ₪, לא עתרה המאשימה להטלת קנס על נאשם 1.",גזר דין
99,ME-21-04-1956-508,"לנאשם 2- בין 9 ל- 14 שנות מאסר בפועל, מאסר על תנאי לתקופה המקסימלית, הפעלת התנאי התלוי ועומד כנגדו באופן מצטבר, קנס כבד שיהיה בו להרתיע ולהוות גמול עונשי וכן פיצוי לפאדי.",גזר דין
100,ME-21-04-1956-508,לנאשם 3- בין 5.5 ל- 9 שנות מאסר בפועל וכן קנס ופיצוי.,גזר דין
101,ME-21-04-1956-508,"ביחס לנסיבות שאינן קשורות לביצוע העבירה, בעניינו של נאשם 1, הפנתה המאשימה לעברו הפלילי, הכולל 6 הרשעות קודמות בעבירות שונות הכוללות עבירות סמים, תקיפה והפרעה לשוטר, איומים ועוד, בגינן ריצה מספר מאסרים.",גזר דין
102,ME-21-04-1956-508,"מנגד, ציינה המאשימה לכף הזכות כי הנאשם 1 לקח אחריות על מעשיו, השיב את כספי הסחיטה וחסך בזמן שיפוטי.",גזר דין
103,ME-21-04-1956-508,"מכל האמור, ביקשה המאשימה למקם את נאשם 1 במרכז מתחם העונש ההולם.",גזר דין
104,ME-21-04-1956-508,"בעניינו של נאשם 2 הפנתה המאשימה לעברו הפלילי, הכולל 8 הרשעות קודמות בעבירות שונות הכוללות שוד מזוין, אלימות, מרמה, איומים ועוד, בגינן ריצה 6 מאסרים, כאשר מהאחרון שבהם השתחרר רק בשנת 2020.",גזר דין
105,ME-21-04-1956-508,"עוד ציינה המאשימה כי כנגד נאשם זה תלוי ועומד מאסר על תנאי בן שנה, אשר לא הרתיע אותו מלבצע את המעשים בהם הורשע.",גזר דין
106,ME-21-04-1956-508,"לכף הזכות ציינה המאשימה כי נאשם 2 הודה בעבירות, לקח אחריות על מעשיו וחסך זמן שיפוטי.",גזר דין
107,ME-21-04-1956-508,"מכל האמור, ביקשה המאשימה למקם את נאשם 2 בשליש העליון של מתחם העונש ההולם.",גזר דין
108,ME-21-04-1956-508,"בעניינו של נאשם 3 הפנתה המאשימה לעברו הפלילי, הכולל הרשעה בעבירות נשק שונות, בגינן ריצה מאסר בן 3 שנים.",גזר דין
109,ME-21-04-1956-508,"לכף הזכות ציינה המאשימה כי נאשם 3 הודה בעבירות, לקח אחריות על מעשיו וחסך בזמן שיפוטי.",גזר דין
110,ME-21-04-1956-508,"מכל האמור, ביקשה המאשימה למקם את נאשם 3 במרכז מתחם העונש ההולם.",גזר דין
111,ME-21-04-1956-508,"13         באי-כוח הנאשם 1 הפנו במסגרת טיעוניהם לתיקון המשמעותי שנעשה בכתב האישום, המלמד כי עסקינן בתיק סחיטה באיומים, אשר התפתח והתרחב לעבירה של חבלה חמורה.",גזר דין
112,ME-21-04-1956-508,"בנסיבות אלו, טענו כי עבירת השידול בה הורשע הנאשם 1 מהווה חלק ממסכת הסחיטה ולא מעבר לכך.",גזר דין
113,ME-21-04-1956-508,"באי-כוח הנאשם 1, אישרו את הפגיעה בערכים המוגנים של שמירה על הסדר הציבורי ועל בטחון הציבור, אולם טענו כי אלו אינם בדרגת החומרה הגבוהה ביותר.",גזר דין
114,ME-21-04-1956-508,באשר לנסיבות הקשורות לביצוע העבירה הדגישו כי העבירה לא נעשתה מתוך ניסיון לשבש את תיק הרצח או למנוע עדות וכי בסופו של יום הושבו כל כספי הסחיטה.,גזר דין
115,ME-21-04-1956-508,"אשר למדיניות הענישה, טענו באי-כוח הנאשם 1 כי אין בסיס למתחם אליו עתרה המאשימה, אשר לטענתם חורג מכל פרופורציה, תוך שהפנו לאסופת פסקי דין המלמדים לטעמם על מתחם עונש הולם נמוך בהרבה.",גזר דין
116,ME-21-04-1956-508,יודגש כי בסופו של יום לא עתרו באי-כוח הנאשם 1 לקביעת מתחם ספציפי והשאירו את העניין לשיקול דעת בית המשפט.,גזר דין
117,ME-21-04-1956-508,"בכל הנגוע לנסיבות שאינן קשורות לביצוע העבירה, הפנו באי-כוח הנאשם 1 לנסיבות חייו של הנאשם 1, כאשר הינו בן 56, נשוי ואב לארבעה ילידם.",גזר דין
118,ME-21-04-1956-508,"כן הפנו לעובדה שעברו הפלילי ישן, כאשר העבירה האחרונה שביצע היא משנת 2003 ועבירת האלימות האחרונה משנת 1986.",גזר דין
119,ME-21-04-1956-508,"הוסיפו והפנו לעובדה שהנאשם 1 הודה בכתב האישום המתוקן, לקח אחריות על מעשיו, ייתר את עדותו של פאדי והשיב כאמור את כל כספי הסחיטה.",גזר דין
120,ME-21-04-1956-508,"לבסוף, מבלי להקל מחומרת העבירות, הפנו ""לטריגר"" שהוביל לביצוען, כאשר בנו של הנאשם 1 נעצר, נשפט ונשלח למאסר עולם, דבר אשר השפיע קשות על הנאשם 1.",גזר דין
121,ME-21-04-1956-508,בא-כוח הנאשם 2 אישר אף הוא את הפגיעה בערכים המוגנים אליהם הפנתה המאשימה.,גזר דין
122,ME-21-04-1956-508,"עם זאת טען כי אין לקשור בין עניינו של הנאשם 2 ובין המסכת הפורטת באישום הראשון, כאשר הנאשם 2 כלל לא קשור אליה ואף לא נטען או הוכח כי היה מודע לדברים.",גזר דין
123,ME-21-04-1956-508,"בכל הנוגע לנסיבות הקשורות בביצוע העבירה, ביקש בא-כוח הנאשם 2 להדגיש כי בסופו של יום לא נגרמה כל פגיעה בפועל לפאדי או מילחם כתוצאה ממעשיו של הנאשם 2, כאשר מבחינה עובדתית המדובר בניסיון בלבד, דבר המהווה נסיבה מקילה.",גזר דין
124,ME-21-04-1956-508,"הוסיף והפנה לכך שמעובדות כתב האישום, לא ניתן לקבוע האם הנאשם 2 או האחר הם שביצעו את ניסיון הירי בפועל.",גזר דין
125,ME-21-04-1956-508,"בא-כוח הנאשם 2 התנגד אף הוא למתחם הענישה אליו עתרה המאשימה, תוך שהתייחס לפסקי הדין אליהם הפנתה וטען כי אלו עוסקים במקרים חמורים יותר.",גזר דין
126,ME-21-04-1956-508,"מנגד, הגיש בא-כוח הנאשם 2 פסיקה ענפה מטעמו, הקרובה לטענתו לנסיבות המקרה דנן, בה נקבעו מתחמי ענישה נמוכים בהרבה.",גזר דין
127,ME-21-04-1956-508,לאור כל האמור סבר בא-כוח הנאשם 2 כי מתחם העונש ההולם בעניינו נע בין 4-7 שנות מאסר בפועל.,גזר דין
128,ME-21-04-1956-508,"בכל הנגוע לנסיבות שאינן קשורות לביצוע העבירה, הפנה בא-כוח הנאשם 2 להיותו אדם צעיר, אב לחמישה ילדים קטינים, אשר מאז מעצרו מנסה לשנות את חייו ואף החל בהליך טיפולי במסגרת בית הכלא.",גזר דין
129,ME-21-04-1956-508,"לאור המפורט, ביקש בא-כוח הנאשם 2 למקם את עונשו של הנאשם ברף התחתון של מתחם העונש ההולם לו עתר.",גזר דין
130,ME-21-04-1956-508,"כן ביקש כי עונש המאסר על תנאי כנגד הנאשם 2, יופעל בחופף לעונש שיוטל עליו.",גזר דין
131,ME-21-04-1956-508,"בא-כוח הנאשם 3, אישר אף הוא את הפגיעה בערכים המוגנים אליהם הפנתה המאשימה.",גזר דין
132,ME-21-04-1956-508,"עם זאת טען כי עניינו של הנאשם 3 שונה מהותית מעניינם של שני הנאשמים האחרים, כאשר לא היה לו חלק בפעילות העבריינית כנגד פאדי, כפי שהיא מפורטת באישום השני, ולא נטען או הוכח שבכלל ידע עליה.",גזר דין
133,ME-21-04-1956-508,"באשר לנסיבות הקשורות בביצוע העבירה נטען כי כל חלקו של הנאשם 3 מסתכם בביצוע עסקת הנשק, כאשר לטענת בא-כוח הנאשם 3 עבירות ההחזקה והנשיאה של האקדח נגזרות מעבירה זו ו- ""נבלעות"" בה.",גזר דין
134,ME-21-04-1956-508,"עוד הדגיש כי מעובדות כתב האישום עולה כי הנאשם 3 רק שימש כמתווך בעסקת הנשק, כאשר הלכה למעשה קישר בין שני אנשים ולא הרוויח כל רווח כספי אישי מעסקת הנשק.",גזר דין
135,ME-21-04-1956-508,"בא-כוח הנאשם 3 הוסיף וטען כי העובדה שהאקדח היה תקול, מלמדת כי אין עסקינן בנאשם בעל ידע או מיומנות, כאשר הוא לא בדק את הנשק ואף לא תיקן אותו בהמשך, כאשר הנאשם 2 השיב לו אותו.",גזר דין
136,ME-21-04-1956-508,מכך ביקש ללמוד כי הנאשם 3 אינו אדם המעורה בחברה העבריינית או בעולם הנשק.,גזר דין
137,ME-21-04-1956-508,"בא-כוח הנאשם 3 התייחס להחמרה הנהוגה בתקופה האחרונה בעבירות נשק, וטען כי זו אינה יכולה למגר את התופעה, דבר אשר אפשרי רק באמצעות שיקום.",גזר דין
138,ME-21-04-1956-508,"בהתאם טען כי אין מקום להחמרה בעונשו של הנאשם 3, מקום בו לא תצמח מכך לשיטתו כל תועלת לחברה.",גזר דין
139,ME-21-04-1956-508,"בא-כוח הנאשם 3 הפנה לפסיקה רלוונטית בעבירות נשק, ובהתאם לה טען כי מתחם העונש ההולם בעניינו של נאשם 3 נע בין 18 ל- 36 חודשי מאסר.",גזר דין
140,ME-21-04-1956-508,"אשר לנסיבות שאינן קשורות בביצוע העבירה, הפנה לעובדה שהנאשם 3 עצור עד תום ההליכים למעלה משנתיים.",גזר דין
141,ME-21-04-1956-508,"כן הפנה לנסיבות חייו של הנאשם 3, צעיר נורמטיבי בן 29 האחראי על פרנסת משפחתו, אשר הרשעתו היחידה הינה מלפני 10 שנים.",גזר דין
142,ME-21-04-1956-508,"בא-כוח הנאשם 3 הוסיף והפנה להודאת הנאשם בכתב האישום המתוקן, לחיסכון בזמן השיפוטי, וכן להפנמה ולחרטה שהביע הנאשם 3 על מעשיו.",גזר דין
143,ME-21-04-1956-508,לאור המפורט ביקש שלא למצות את הדין עם הנאשם 3.,גזר דין
144,ME-21-04-1956-508,הנאשמים כולם הביעו צער וחרטה על מעשיהם.,גזר דין
145,ME-21-04-1956-508,"בענייננו, ניתן לראות בין העבירות שביצע כל אחד מהנאשמים קשר פנימי, ענייני, הדוק ומתמשך, באופן המאפשר להשקיף עליהן כמסכת עבריינית אחת  ובנסיבות אלו, יש לקבוע מתחם עונש הולם אחד למכלול מעשי הנאשמים.",גזר דין
146,ME-21-04-1956-508,"יצוין לעניין זה, כי אף הצדדים ביקשו במסגרת טיעוניהם לעונש לקבוע מתחם ענישה אחד למכלול המעשים אותם ביצעו הנאשמים.",גזר דין
147,ME-21-04-1956-508,קביעת מתחם העונש הולם,גזר דין
148,ME-21-04-1956-508,"לצורך קביעת מתחם העונש ההולם, בית המשפט נדרש לבחינת הערך החברתי שנפגע מביצוע העבירות ומידת הפגיעה בו, מדיניות הענישה הנהוגה ובחינת הנסיבות הקשורות בביצוע העבירות.",גזר דין
149,ME-21-04-1956-508,הערכים המוגנים שנפגעו ומידת הפגיעה בהם,גזר דין
150,ME-21-04-1956-508,"הערכים החברתיים המוגנים שנפגעו כתוצאה מעבירת הסחיטה באיומים שביצע הנאשם 1 עניינם שמירה על אוטונומיית הפרט והרצון החופשי, בתחושת הביטחון האישית ובזכות לקניין.",גזר דין
151,ME-21-04-1956-508,עמד על הדברים בית המשפט העליון עת קבע:,גזר דין
152,ME-21-04-1956-508,"הנאשם 1 לא הסתפק בסחיטה באיומים של פאדי ובני משפחת שאער, כאשר בהמשך לכך שידל אחר לחבול בפאדי חבלה חמורה באמצעות ירי לעברו.",גזר דין
153,ME-21-04-1956-508,"הערכים החברתיים שנפגעו כתוצאה מעבירה זאת הינם ההגנה על גופו, שלומו, שלוות רוחו וכבודו של אדם, כמו גם על תחושת הביטחון האישי במרחב הציבורי.",גזר דין
154,ME-21-04-1956-508,לעניין החומרה הגלומה בעבירת אלימות מעין זו קבע בית המשפט העליון:,גזר דין
155,ME-21-04-1956-508,"לנוכח הרקע לביצוע העבירות ואופן ביצוען, כפי המפורט בכתב האישום, ברור כי מידת הפגיעה בערכים המוגנים היא ברמה הגבוהה ביותר.",גזר דין
156,ME-21-04-1956-508,"אשר לנאשם 2, עבירות האלימות והנשק שביצע, אשר בדרך נס לא הסתיימו בפגיעה חמורה בגוף או בנפש, פגעו אף הן בערך הנעלה של קדושת החיים, וכן ביטחונו ושלמות גופו ורכושו של אדם ושל הציבור בכללותו.",גזר דין
157,ME-21-04-1956-508,לעניין זה נקבע:,גזר דין
158,ME-21-04-1956-508,"לנוכח מאפייני העבירות ובשים לב לאופן ביצוען, אף בעניינו של הנאשם 2 עולה כי הפגיעה בערכים המוגנים היא ברמה הגובהה ביותר.",גזר דין
159,ME-21-04-1956-508,"אשר לנאשם 3, עבירות הנשק שביצע פגעו בערכים מוגנים שעניינם שמירה על הגוף והחיים והגנה על שלום הציבור ובטחונו האישי.",גזר דין
160,ME-21-04-1956-508,"זאת בשל הפוטנציאל הקטלני הטמון בהחזקת נשק בלתי חוקי, אשר זמינותו אף מעודדת את השימוש בו.",גזר דין
161,ME-21-04-1956-508,לעניין זה כבר נקבע:,גזר דין
162,ME-21-04-1956-508,אף בעניינו של נאשם 3 מלמדות עובדות כתב האישום כי מידת הפגיעה בערכים המוגנים הינה גבוהה.,גזר דין
163,ME-21-04-1956-508,הנסיבות הקשורות בביצוע העבירה,גזר דין
164,ME-21-04-1956-508,"הנאשם 1 סחט את בני משפחת שאער באמצעות איומים קשים ומתמשכים לפגיעה בגופם ורכושם, כולל איום ברצח ובפיצוץ ביתם.",גזר דין
165,ME-21-04-1956-508,"מסכת הסחיטה באיומים נמשכה מספר שנים, במהלכן אולצו בני משפחת שאער להעביר לנאשם 1 מדי חודש כספים, אשר הצטברו לסכום גבוה של 250,000 ₪.",גזר דין
166,ME-21-04-1956-508,"גם לאחר העברת כספי הסחיטה המוסכמים הוסיף הנאשם לאיים על בני משפחת שאער תוך שהוא דורש כי יעבירו לו כספים נוספים, ובהמשך, אף פנה לנאשם 2 וביקש ממנו לפגוע בפאדי באמצעות ירי לעברו, עבור תשלום כספי.",גזר דין
167,ME-21-04-1956-508,"חומרה יתירה עולה נוכח הרקע לביצוע העבירות מצד הנאשם 1, אשר בחר לסחוט באיומים קשים את בני משפחת שאער ובהמשך שידל את נאשם 2 לפגוע בפאדי באמצעות ירי, אך בשל העובדה שסרטוני מצלמות האבטחה בביתם סייעו בפיענוח מקרה רצח בו היה מוערב בנו, והם, כאזרחים נורמטיביים ושומרי חוק, שיתפו פעולה עם רשויות החוק ולא העלימו את תוכנם.",גזר דין
168,ME-21-04-1956-508,"מעיון בכתב האישום עולה בבירור כי הנאשם 1 היה הרוח החיה מאחורי האירועים המפורטים בכתב האישום, כאשר הוא לבדו סחט באיומים את בני משפחת שאער ובהמשך פנה מיוזמתו לנאשם 2, ביקש ממנו לפגוע בפאדי בעבור תשלום כספי ואף העביר לו מידע לצורך מימוש הפגיעה.",גזר דין
169,ME-21-04-1956-508,"אשר לנאשם 2, הרי שהוא פעל כ""שכיר חרב"" במלוא מובן המילה, כאשר הסכים לפגוע בפאדי, אותו כלל לא הכיר, ולגרום לו לחבלה חמורה באמצעות ירי, עבור בצע כסף.",גזר דין
170,ME-21-04-1956-508,"הנאשם 2 פעל כאמור למימוש הפגיעה בפאדי, אשר רק בדרך נס ונוכח תקלה באקדח, לא הסתיימה בפגיעה קשה.",גזר דין
171,ME-21-04-1956-508,"מימד החומרה עולה נוכח התכנון המוקדם שקדם לניסיון הפגיעה בפאדי, כאשר הנאשם 2 דאג לרכוש את האקדח דרך הנאשם 3, ניסה לגייס אנשים שונים לבצע את הפגיעה בפועל ולבסוף הצליח לגייס אדם אחר שזהותו לא ידועה עד ליום זה, אסף מידע מקדים על פאדי ועל המסלול בו הוא נוהג לנסוע ופעל להקשות על זיהוי הרכב בו עשו הוא והאחר שימוש, באמצעות גניבת לוחיות זיהוי מרכב תמים.",גזר דין
172,ME-21-04-1956-508,"המדובר אם כן בהתנהלות עבריינית מתוחכמת ומתוכננת, המעידה בצדה על אדם המעורה בעולם הפשע.",גזר דין
173,ME-21-04-1956-508,"אף ניסיון הירי שבוצע לעבר מילחם (אשר זוהה בטעות כפאדי) מצוי ברף החומרה הגבוהה ביותר, כאשר הנאשם 2 והאחר עצרו במרחק של מטר מהרכב בו נסעו פאדי ומילחם, אז הוציא הנוסע את האקדח מהחלון, ניסה לירות לעבר מילחם והמשיך ללחוץ על ההדק שוב ושוב, בניסיון להתגבר על התקלה באקדח.",גזר דין
174,ME-21-04-1956-508,"רק בנס לא נגרמה התוצאה לה ייחל הנאשם 2, בין אם הנפגע היה פאדי ובין אם היה מילחם, וזאת בשל התקלה באקדח.",גזר דין
175,ME-21-04-1956-508,"אכן, כתב האישום אינו מפרט האם הנאשם 2 הוא ""הנוסע"" אשר לחץ על הדק האקדח או שמא היה זה האחר, אולם בכך אין להוות נסיבה מקילה, מקום בו לנאשם 2 אחריות מלאה מכוח דיני השותפות.",גזר דין
177,ME-21-04-1956-508,"כעולה מכתב האישום, הנאשם 2 היה הדמות הדומיננטית בתכנון ובהוצאת אירוע ניסיון הירי בפאדי אל הפועל, ובנסיבות אלו, אין משקל ממשי לשאלה האם הוא או שמא האחר לחץ על ההדק.",גזר דין
178,ME-21-04-1956-508,"לבסוף, אף מעשיו של הנאשם 2 לאחר ניסיון הפגיעה בפאדי מהווים נסיבה מחמירה, כאשר לאחר שנמלט מהזירה ופעל במטרה לטשטש את עקבותיו, שב ופנה הנאשם 2 לנאשם 3 בבקשה כי זה יתקן עבורו את האקדח וישיב לו אותו עם שלושה כדורים תואמים לנשק.",גזר דין
179,ME-21-04-1956-508,"הנאשם 3 פעל כמצוות הנאשם 2, דאג לתיקון האקדח והשיב אותו לנאשם 2, כאשר רק מעצרו של הנאשם 2 בהמשך, כשהאקדח בחזקתו, מנעה שימוש פוטנציאלי נוסף בו.",גזר דין
180,ME-21-04-1956-508,"אשר לנאשם 3, הוא הגורם שאיפשר את ניסיון הירי שבוצע כלפי פאדי ומילחם, עת רכש את האקדח עבור הנאשם 2 תמורת תשלום בסך 19,000 ₪.",גזר דין
181,ME-21-04-1956-508,"יתירה מכך, לאחר ששמע מהנאשם 2 כי האקדח תקול, אף פעל על מנת לתקנו ולהשיבו לנאשם 2 יחד עם כדורים תואמים, דבר המהווה נסיבה מחמירה.",גזר דין
182,ME-21-04-1956-508,"בכל הנוגע לנזק שנגרם כתוצאה ממעשיהם של הנאשמים, הוגשו מספר תסקירי נפגע עבירה בעניינו של פאדי, מהם עולה תמונת נזק ממשית.",גזר דין
183,ME-21-04-1956-508,"מטעמים של צנעת הפרט לא מצאתי להרחיב בעניין זה, ודי אם אפנה לשורה התחתונה של התסקירים, לפיה הסחיטה שהופעלה נגדו ובהמשך הניסיון לפגיעה בו, קטעו את שגרת ומסלול חייו שבנה עד אז, וגרמו להידרדרות דרסטית במצבו הרגשי, בתחושת ביטחון ומוגנות וגרמו לנזקים ברמה התפקודית, הכלכלית והבין אישית.",גזר דין
184,ME-21-04-1956-508,"עוד עולה מהתסקיר כי על אף המסר ממשפחת הנאשם 1 כי היא מעוניית בשלום, מתקשה פאדי לתת בכך אמון והוא חש כי נבגד והופקר על ידי המערכת.",גזר דין
185,ME-21-04-1956-508,"בשים לב לדברים אלו, סברה עורכת התסקיר כי יש חשיבות להטיל על הנאשמים פיצוי כספי כלפי פאדי, כחלק מהכרה בפגיעה בו ובהשלכות הפגיעה על חיו, ועל מת לאפשר לו להיעזר בפנייה לטיפול ושיקום, בדרך שיבחר.",גזר דין
186,ME-21-04-1956-508,"בעניינו של ממילחם, אומנם לא הוגש תסקיר נפגע עבירה, אולם ניתן לשער כי אדם תמים, אשר מחמת טעות מצא עצמו מול לוע אקדח ורק בנס, נוכח תקלה, לא נגרמה לו פגיעה קשה, יסבול אף הוא מנזק אשר ישפיע על מסלול חייו.",גזר דין
187,ME-21-04-1956-508,"בשים לב לנסיבות כתב האישום, ניתן לשער כי תמונת הנזק אף בעניינו של מילחם חמורה בהחלט.",גזר דין
188,ME-21-04-1956-508,"לבסוף, יש להפנות לנזק שנגרם לבני משפחת שאער בכללותם, כאשר בני המשפחה כולם נסחטו על ידי הנאשם 1, והיוו מטרה להתנכלויותיו ולאיומיו הקשים.",גזר דין
189,ME-21-04-1956-508,"כפי שציינה המאשימה, קיים קושי לאתר פסיקה המתארת נסיבות דומות לענייננו.",גזר דין
190,ME-21-04-1956-508,"בהתאם, תיבחן מדיניות הענישה הנוהגת בעבירות האינדיווידואליות בהן הורשעו הנאשמים.",גזר דין
191,ME-21-04-1956-508,"בפסיקתו, שב והדגיש בית המשפט העליון את החומרה הגלומה בעבירת הסחיטה באיומים ואת הצורך בענישה מחמירה בגינה:",גזר דין
192,ME-21-04-1956-508,שידול לחבלה חומרה בנסיבות מחמירות,גזר דין
193,ME-21-04-1956-508,"בפסיקה שניתנה לאחרונה, עמד בית המשפט העליון על מצב החירום בו מצויה מדינת ישראל בכל הקשור לעבירות בנשק, אשר מחייב החמרה בענישה המוטלת על המורשעים בהן:",גזר דין
194,ME-21-04-1956-508,"בנסיבות העניין, תוך בחינת הערכים החברתיים המוגנים שנפגעו כתוצאה מהעבירות שביצעו הנאשמים ומידת הפגיעה בהם, בחינת הנסיבות הקשורות בביצוע העבירות ומדיניות הענישה הנהוגה, סבור אני כי מתחמי העונש ההולמים במקרה דנן הינם כדלקמן:",גזר דין
195,ME-21-04-1956-508,"הנאשם 1- בין 9 ל- 13 שנות מאסר בפועל, לצד עונשים נלווים.",גזר דין
196,ME-21-04-1956-508,"הנאשם 2- בין 7.5 ל- 11.5 שנות מאסר בפועל, לצד עונשים נלווים.",גזר דין
197,ME-21-04-1956-508,"הנאשם 3- בין 4 ל-8 שנות מאסר בפועל, לצד עונשים נלווים.",גזר דין
198,ME-21-04-1956-508,קביעת העונש בתוך המתחם,גזר דין
199,ME-21-04-1956-508,"קביעת עונשם של הנאשמים תיעשה בתוך המתחם, אלא אם כן ישנן נסיבות המצדיקות סטייה ממנו.",גזר דין
200,ME-21-04-1956-508,"במקרה דנן, אין בעניינם של מי מהנאשמים הליך טיפולי מוסדר, אשר יצדיק סטייה לקולה ממתחם העונש ההולם ואף הצדדים לא טענו דבר בעניין זה.",גזר דין
201,ME-21-04-1956-508,לאור האמור עמדתי היא כי יש לגזור את דינם של הנאשמים בתוך מתחם העונש ההולם שנקבע לעיל.,גזר דין
202,ME-21-04-1956-508,"כידוע, העונש הראוי לנאשם נקבע על פי הנסיבות שאינן קשורות בביצוע העבירות.",גזר דין
203,ME-21-04-1956-508,"בהקשר זה, על בית המשפט לבחון בין היתר, את נתוניו האישיים של הנאשם, מידת הפגיעה של העונש בנאשם, לרבות בשל גילו, הפגיעה של העונש במשפחתו של הנאשם, עברו הפלילי וכיוצ""ב.",גזר דין
204,ME-21-04-1956-508,"לזכותם של שלושת הנאשמים ניתן לציין את הודאתם בביצוע העבירות, חסיכת זמנו של בית המשפט וחסיכת הצורך בהעדת המתלוננים.",גזר דין
205,ME-21-04-1956-508,"מהודאת הנאשמים נודעת, על דרך הכלל, גם קבלת הדין, ובחובה היא טומנת קבלת אחריות למעשים והבעת חרטה עליהם.",גזר דין
206,ME-21-04-1956-508,במקרה שלפניי באו דברי החרטה וקבלת האחריות גם מפי הנאשמים לפניי.,גזר דין
207,ME-21-04-1956-508,"בנוסף, בכל הנוגע לעניינו של הנאשם 1, ניתן לציין לזכותו את השבת כספי הסחיטה במלואם לפאדי ולבני משפחת שאער.",גזר דין
208,ME-21-04-1956-508,"מנגד, עיון בגיליון הרישום הפלילי שצורף על ידי המאשימה מלמד כי לשלושת הנאשמים עבר פלילי:",גזר דין
209,ME-21-04-1956-508,"לנאשם 1- שש הרשעות בעבירות חמורות, הכוללות איומים, עבירות סמים, תקיפה והפרעה לשוטר, שיגור חומר נפיץ ועבירות רכוש.",גזר דין
210,ME-21-04-1956-508,הנאשם 1 אף ריצה בעברו מספר מאסרים.,גזר דין
211,ME-21-04-1956-508,"עם זאת, ולזכותו של הנאשם 1, יש לציין כי הרשעתו האחרונה הינה משנת 2007.",גזר דין
212,ME-21-04-1956-508,"לנאשם 2- שמונה הרשעות בעבירות חמורות, הכוללות שוד מזוין, אלימות, מרמה, איומים, עבירות רכוש, עבירות סמים, הסעת שב""ח ונהיגה בזמן פסילה, בגינן ריצה 6 מאסרים.",גזר דין
213,ME-21-04-1956-508,"יתירה מכך, הנאשם 2 שוחרר ממאסרו האחרון רק בשנת 2020, כאשר כיום תלוי ועומד כנגדו עונש מאסר מותנה בן שנה.",גזר דין
214,ME-21-04-1956-508,"האמור מלמד כי עסקינן בנאשם אשר אינו ירא את החוק ואינו נרתע מעונשי מאסר שהוטלו עליו בעבר, דבר המטה את הכף לעבר גזירת עונשו בצד הגובה של המתחם.",גזר דין
215,ME-21-04-1956-508,"בהתאם, אף סבור אני כי יש להפעיל את עונש המאסר המותנה אשר תלוי ועומד כנגד הנאשם באופן מצטבר למאסר שיוטל.",גזר דין
216,ME-21-04-1956-508,"לנאשם 3- הרשעה בודדת בעבירה של ייצור נשק, רכישת והחזקת נשק, נשיאה והובלת נשק וביצוע עסקה אחרת בנשק, בגינה ריצה עונש מאסר של 3 שנים החל משנת 2013.",גזר דין
217,ME-21-04-1956-508,"עם זאת, העובדה שנאשם 3 חזר לבצע עבירות דומות בנשק, עומדת כמובן לחובתו.",גזר דין
218,ME-21-04-1956-508,"לא נעלמו מעיני מצבם המשפחתי ויתר נסיבות חייהם של הנאשמים, כפי שפורטו על ידי באי כוחם, כמו גם העובדה ששלושתם נמצאים במעצר עד לתום ההליכים תקופה העולה על שנתיים, על הקשיים הקמים מכך.",גזר דין
219,ME-21-04-1956-508,"יחד עם זאת, בעבירות חמורות כגון אלו שבהן הורשעו הנאשמים, משקלן של הנסיבות האישיות נדחק לקרן הזווית.",גזר דין
220,ME-21-04-1956-508,לכך יש להוסיף את הצורך בהרתעת היחיד והרתעת הרבים שיש לתת להן משקל מכובד בהתחשב במציאות הקשה בה אנו חיים שבה כל יום נפגעים ואף נרצחים אנשים בשל שימוש בנשק.,גזר דין
221,ME-21-04-1956-508,"לאור המפורט לעיל, סבור אני כי נכון יהא לקבוע את מיקום עונשם של הנאשמים בתוך מתחמי העונש שנקבעו באופן שנאשמים 1 ו- 3 יקבע עונשם במרכז המתחם ואילו עונשו של הנאשם 2 יקבע מעל למחצית המתחם.",גזר דין
222,ME-21-04-1956-508,"נוכח כל האמור לעיל, אני גוזר על הנאשמים את העונשים הבאים:",גזר דין
223,ME-21-04-1956-508,אני מטיל על הנאשם מאסר בפועל של  11 שנים החל מיום מעצרו- 11.3.2021.,גזר דין
224,ME-21-04-1956-508,אני מטיל על הנאשם מאסר על תנאי של 12 חודשים למשך 3 שנים שלא יעבור על  אחת מהעבירות בהן הורשע או כל עבירת אלימות או נשק מסוג פשע.,גזר דין
225,ME-21-04-1956-508,"אני מחייב את הנאשם לפצות את מר פאדי שאער בסך 150,000 ₪.",גזר דין
226,ME-21-04-1956-508,הפיצוי ישולם תוך 6 חודשים.,גזר דין
227,ME-21-04-1956-508,אני מטיל על הנאשם מאסר בפועל של  10 שנים.,גזר דין
228,ME-21-04-1956-508,"סה""כ ירצה הנאשם  מאסר בפועל של 11 שנים החל מיום מעצרו- 10.3.2021.",גזר דין
230,ME-21-04-1956-508,"אני מטיל על הנאשם קנס בסך 20,000 ₪ או 100 ימי מאסר תמורתו.",גזר דין
231,ME-21-04-1956-508,הקנס ישולם תוך 6 חודשים.,גזר דין
232,ME-21-04-1956-508,"אני מחייב את הנאשם לפצות את מר מילחם מילחם בסך 30,000 ₪.",גזר דין
234,ME-21-04-1956-508,אני מטיל על הנאשם מאסר בפועל של  6 שנים החל מיום מעצרו- 14.3.2021.,גזר דין
236,ME-21-04-1956-508,"אני מטיל על הנאשם קנס בסך 10,000 ₪ או 50 ימי מאסר תמורתו.",גזר דין
238,ME-21-04-1956-508,"אני מחייב את הנאשם לפצות את מר מילחם מילחם בסך 15,000 ₪.",גזר דין
240,ME-21-04-1956-508,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",גזר דין
241,ME-21-04-1956-508,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזר דין
242,ME-21-04-1956-508,"בכרטיס אשראי – באתר המקוון של רשות האכיפה והגבייה, www.eca.gov.il",גזר דין
243,ME-21-04-1956-508,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,גזר דין
244,ME-21-04-1956-508,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזר דין
245,ME-21-04-1956-508,"5129371ניתן היום,  ג' תמוז תשפ""ג, 22 יוני 2023, במעמד הצדדים.",גזר דין
