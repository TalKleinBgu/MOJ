,verdict,text,part
0,ME-22-03-32883-128,עאטף רשאידה -בעצמו,הנאשמים:
1,ME-22-03-32883-128,מחמוד אלסאנע-בעצמו,הנאשמים:
6,ME-22-03-32883-128,"חוק העונשין, תשל""ז-1977: סע'  40 ח', 144(ב), 144(ב2), 144(ז)",הנאשמים:
7,ME-22-03-32883-128,"חוק הכניסה לישראל, תשי""ב-1952: סע'  12(1)",הנאשמים:
8,ME-22-03-32883-128,"נאשמים 1 ו-2 (להלן: ""הנאשמים"") הורשעו על-פי הודאתם, במסגרת הסדרי טיעון נפרדים, בכתבי אישום נפרדים ומתוקנים (להלן: ""כתב האישום"" או ""כתבי האישום"") בביצוע עבירות של ייבוא נשק ותחמושת ונשיאה והובלה של נשק ותחמושת, עבירות לפי סעיפים 144(ב2) ו-144(ב) רישא + סיפא לחוק העונשין, התשל""ז – 1977 (להלן: ""חוק העונשין"").",	מבוא
9,ME-22-03-32883-128,"נאשם 1 הורשע בנוסף בעבירה של שהות בישראל בניגוד לדין, עבירה לפי סעיף 12(1) לחוק הכניסה לישראל, התשי""ב – 1952.",	מבוא
10,ME-22-03-32883-128,הסדרי הטיעון אליהם הגיעה המאשימה עם כל אחד מן הנאשמים לא גובשו באותה עת.,	מבוא
11,ME-22-03-32883-128,תחילה גובש ההסדר עם נאשם 2 ועניינו נדחה לצורך קבלת תסקיר של שירות המבחן וטיעונים לעונש.,	מבוא
12,ME-22-03-32883-128,"במסגרת ההסדר של נאשם 2 הצדדים הסכימו ביניהם כי הטיעונים לעונש בעניינו יישמעו במאוחד עם הטיעונים לעונש בעניינו של נאשם 1, ככל וזה יורשע.",	מבוא
13,ME-22-03-32883-128,"בהתאם לכך, דיון הטיעונים לעונש של נאשם 2 נדחה מעת לעת, הואיל ונאשם 1 ניהל הליך הוכחות במסגרתו נשמעה כל פרשת התביעה.",	מבוא
14,ME-22-03-32883-128,עם סיום פרשת התביעה גם נאשם 1 הגיע להסדר טיעון ובהמשך לכך דיון הטיעונים לעונש נשמע במאוחד.,	מבוא
15,ME-22-03-32883-128,"כאן המקום לציין, כי במובנים מסוימים עובדות כתבי האישום שגובשו במסגרת הסדרי הטיעון עם הנאשמים לא חופפות במלואן ובנקודות מסוימות אף ישנן אי התאמות.",	מבוא
16,ME-22-03-32883-128,"מצב זה אינו ""בריא"" אך נראה כי הוא קשור בניתוח הראייתי של הצדדים במסגרת המשא ומתן שהם ניהלו, ובכך שההסדרים לא גובשו כאמור בעת ובעונה אחת.",	מבוא
17,ME-22-03-32883-128,"הגם שכך, יש להבהיר כי דינו של כל נאשם ייגזר אך מכתב האישום שגובש בעניינו על עובדותיו, ומהסכמות דיוניות אחרות אליהן הגיעו הצדדים.",	מבוא
18,ME-22-03-32883-128,"במסגרת ההסדר של נאשם 1 הגיעו הצדדים להסדר עונשי מסוג ""הסדר טווח"" ולפיו הגבילה המאשימה את טיעוניה לעונש של 12 שנות מאסר, מאסר על תנאי, קנס גבוה ועונשים נלווים נוספים וההגנה תטען לעונש באופן חופשי.",	מבוא
19,ME-22-03-32883-128,במסגרת ההסדר בעניינו של נאשם 2 לא הגיעו הצדדים להסכמה עונשית וכל צד טען לעונש באופן חופשי.,	מבוא
20,ME-22-03-32883-128,"לצד זאת, הוסכם שהמאשימה תעתור להטיל על נאשם 2 עונש נמוך יותר מזה שתעתור להטיל על נאשם 1, ככל שזה יורשע (כזכור, נאשם 2 הגיע להסדר קודם לנאשם 1).",	מבוא
21,ME-22-03-32883-128,"מעובדות כתב האישום בעניינו של נאשם 1 עולה כי במועד שאינו ידוע במדויק, קודם ל- 19.2.2022, נאשם 1, שהוא תושב איו""ש ואשר אין בידיו היתר כניסה לישראל, קשר קשר עם אחרים (שזהות חלקם אינה ידועה במדויק), לייבא נשק מירדן לשטחי מדינת ישראל, מבלי שהיה בידיהם היתר כדין לעשות זאת.",	כתבי אישום 
22,ME-22-03-32883-128,"במסגרת הקשר ולשם קידומו בתאריך 24.2.2022 שוחחו נאשם 1 ואחרים ביניהם וכן עם אדם מירדן שזהותו אינה ידועה וסיכמו כי למחרת היום, היינו בתאריך 25.2.2022, יבצעו את הברחת הנשק לתחומי מדינת ישראל.",	כתבי אישום 
23,ME-22-03-32883-128,"במסגרת הקשר ולשם קידומו, בתאריך 25.2.2022 בסמוך לשעה 07:00, יצר נאשם 1 קשר טלפוני עם נאשם 2 וביקש כי יביא עמו שמיכה.",	כתבי אישום 
24,ME-22-03-32883-128,"במקביל, נאשם 2 יצר קשר טלפוני עם אחמד אלסאנע (להלן: ""אחמד"") וצרף אותו לקשר לייבוא הנשק.",	כתבי אישום 
25,ME-22-03-32883-128,"בהתאם לכך, נאשם 2 הגיע ברכב מסוג קיה כשהוא מביא עימו ברכב שמיכה והוא אסף את נאשם 1 מנקודה קרובה למחסום מיתר.",	כתבי אישום 
26,ME-22-03-32883-128,"בשעה 08:00 לערך, הגיעו הנאשמים ברכב הקיה לתחנת דלק שבצומת בית קמה, שם נפגשו עם אחמד אשר הגיע למקום ברכב מסוג סקודה.",	כתבי אישום 
27,ME-22-03-32883-128,סמוך לאחר המפגש נסעו הנאשמים ברכב הקיה ואחמד נסע אחריהם ברכב הסקודה עד אשר הגיעו לאזור אשדות יעקב שם עבר נאשם 1 לרב הסקודה.,	כתבי אישום 
28,ME-22-03-32883-128,"בהמשך לכך, בסמוך לשעה 10:10, נאשם 1 ואחמד נסעו יחד ברכב הסקודה לאזור הגבול בין מדינת ישראל לירדן שם ירדו מהרכב, אספו 12 רוס""ר מסוג קלצ'ניקוב, 12 מחסניות ו-56 כדורים בקוטר 7.62 מ""מ תואמים (להלן: ""האמל""ח"") אשר נזרקו לעברם מהצד הירדני, על-ידי שני אחרים אשר זהותם אינה ידועה למאשימה, והעמיסו אותם לתא המטען של רכב הסקודה.",	כתבי אישום 
29,ME-22-03-32883-128,"סמוך לאחר ההעמסה, נסעו נאשם 1 ואחמד ברכב הסקודה והובילו את האמל""ח עד לנקודה בה המתין להם נאשם 2.",	כתבי אישום 
30,ME-22-03-32883-128,"השניים נסעו מהמקום לכוון דרום כשאחמד נוסע אחריהם ברכב הסקודה ובו האמל""ח.",	כתבי אישום 
31,ME-22-03-32883-128,"בשעה 10:50 לערך, כאשר נסעו הנאשמים ואחמד על כביש 90 בסמוך לישוב חמדיה, נעצרו הם על-ידי משטרת ישראל.",	כתבי אישום 
32,ME-22-03-32883-128,"במסגרת ההסדר שגובש עם נאשם 1 הוסכם עוד, כי זה יטען ביחס לעובדה 1 לכתב האישום בעניינו כי הוא קשר קשר גם עם נאשם 2 וביחס לעובדה 2, כי הוא שוחח גם עם נאשם 2.",	כתבי אישום 
33,ME-22-03-32883-128,"זאת, מבלי שהמאשימה תבקש לסתור טענות אלו.",	כתבי אישום 
34,ME-22-03-32883-128,"כתב האישום שגובש במסגרת ההסדר עם נאשם 2 מתייחס לאותו אירוע אך כאמור לא קיימת חפיפה מלאה בין עובדות כתבי האישום, לא בסדרן ולא בתוכנן.",	כתבי אישום 
35,ME-22-03-32883-128,"כדי לא להאריך יתר על המידה, לא אחזור על השתלשלות האירוע כפי שזו פורטה בכתב האישום בעניינו של נאשם 2, אלא אפרט אך את ההבדלים הקיימים בין כתבי האישום.",	כתבי אישום 
36,ME-22-03-32883-128,בעובדה 1 צוין שנאשם 1 קשר קשר עם אחרים שזהותם אינה ידועה ולא כפי שנוסח בכתב האישום של נאשם 1 שרק זהותם של חלק מהאחרים אינה ידועה (ובכלל זה התעלמות מנאשם 2 עצמו),	ההבדלים הקיימים בכתב האישום בעניינו של נאשם 2:
37,ME-22-03-32883-128,בעובדה 2 צוין שנאשם 1 שוחח לבדו עם אדם מירדן ולא כפי שנוסח בכתב האישום של נאשם 1 שנאשם 1 שוחח עם אחרים וכן שוחחו עם אדם מירדן (ובכלל זה התעלמות מנאשם 2 עצמו).,	ההבדלים הקיימים בכתב האישום בעניינו של נאשם 2:
38,ME-22-03-32883-128,"בעובדה 3 צוין כי לאחר שנאשם 1 סיכם עם האדם מירדן על הברחת הנשק הוא צרף את נאשם 2 לקשר וביקש ממנו לצרף אדם נוסף לביצוע ההברחה שכן האחר שהיה אמור לעשות כן אינו יכול להצטרף אליהם במועד שנקבע, עובדה שלא מופיעה בכתב האישום של נאשם 1.",	ההבדלים הקיימים בכתב האישום בעניינו של נאשם 2:
39,ME-22-03-32883-128,"בעובדה 7 צוין כי בזמן שנאשם 1 ואחמד אספו והעמיסו את האמל""ח לתא המטען של רכב הסקודה, נאשם 2 שהה בקרבת מקום ברכב השני.",	ההבדלים הקיימים בכתב האישום בעניינו של נאשם 2:
40,ME-22-03-32883-128,"בעובדה  8 צוין כי לאחר שנאשם 1 ואחמד הגיעו עם רכב הסקודה ובו האמל""ח לנקודה בה המתין להם נאשם 2  לקח נאשם 1 את השמיכה מרכב הקיה כיסה באמצעותה את האמל""ח בתא המטען של רכב הסקודה ושב ונכנס לרכב בו שהה נאשם 2.",	ההבדלים הקיימים בכתב האישום בעניינו של נאשם 2:
41,ME-22-03-32883-128,בעניינם של הנאשמים התקבלו תסקירים של שירות המבחן.,	תסקירים
42,ME-22-03-32883-128,"מהתסקיר שהוגש בעניינו של נאשם 1 עלה כי זה בן 38, נשוי לשתי נשים ואב לשמונה ילדים, מתגורר במדבר יהודה יחד עם שבטו ובני משפחתו שעוסקים בגידול צאן וגמלים, עזב את המסגרת הלימודית בגיל 13 כדי לסייע בפרנסת המשפחה וטרם מעצרו לא עבד בשל התמודדות עם בעיות בריאותיות.",	תסקירים
43,ME-22-03-32883-128,באשר לעבירות מסר כי ביצע אותן לאחר שנאשם 2 פנה אליו והציע לו לבצע העבירות והוא הסכים על רקע הפיתוי לקבל את סכום הכסף שהוצע לו.,	תסקירים
44,ME-22-03-32883-128,"נאשם 1 הביע חרטה, מסר כי לא חשב על ההשלכות של מעשיו, כי היה ממוקד בצרכיו הכספיים ושלל כי פעל ממניעים אידיאולוגיים.",	תסקירים
45,ME-22-03-32883-128,כן מסר כי בכוונתו להימנע מביצוע עבירות לכשישתחרר.,	תסקירים
46,ME-22-03-32883-128,"שירות המבחן התרשם כי נאשם 1 מנהל אורח חיים חסר יציבות, ביצע את העבירות על רקע מצוקה כלכלית, מקבל אחריות בעיקר בשל המחירים אותם הוא משלם, בעל דפוסי התנהלות מניפולטיביים, נוטה לטשטש את גבולות החוק ומתקשה לערוך התבוננות אותנטית באשר למניעיו.",	תסקירים
47,ME-22-03-32883-128,"מפניה של שירות המבחן לשירות הסוציאלי של שב""ס עלה כי זה אינו מטופל על-ידם מאחר והוא תושב איו""ש.",	תסקירים
48,ME-22-03-32883-128,"על רקע מאפייניו האישיותיים של נאשם 1 וחומרת העבירות שעבר, שירות המבחן המליץ על ענישה מציבה גבולות והרתעתית.",	תסקירים
49,ME-22-03-32883-128,"מהתסקיר שהוגש בעניינו של נאשם 2 עלה כי זה כבן 28, נשוי, סיים 12 שנות לימוד, מתגורר בפזורה ליד רהט, עבד בעבודות מזדמנות באופן לא רציף.",	תסקירים
50,ME-22-03-32883-128,"באשר לעבירות הציג נאשם 2 את מעורבותו כמקרית וכמי שנקלע לסיטואציה, מסר כי נאשם 1 שהיה מכר של אביו התקשר אליו בבוקר יום ביצוע העבירות והציע לו להצטרף אליו לנסיעה לצורך הבאת מוצרי טבק לנרגילה, כי נענה להצעה ממניע כספי וחשב שירוויח כסף ממכירת מוצרי טבק, כי לא היה מודע לכך שמתוכנן ייבוא נשק ולא העמיק בבקשתו של נאשם 1, כמו למשל בקשתו להביא שמיכה.",	תסקירים
51,ME-22-03-32883-128,"נאשם 2 שיתף כי אין לו קשרים עם אוכלוסייה שולית, שלל מעורבות בסכסוכים ולדבריו ניהל אורח חיים נורמטיבי ללא מעורבות בפלילים.",	תסקירים
52,ME-22-03-32883-128,"שירות המבחן ציין כי לנאשם 2 אין מעורבות קודמת בפלילים, כי זה חש תסכול במעצר ומביע רצון לניהול אורח חיים תקין.",	תסקירים
53,ME-22-03-32883-128,"לצד זאת, שירות המבחן התרשם כי לנאשם 2 תחושות תסכול בשל מורכבות בחייו הזוגיים, כי הוא בעל דימוי עצמי נמוך, כי הוא יוצר חוסר בהירות באשר לקשריו השוליים ולמידת מעורבותו בביצוע העבירות, כי הוא הביע עמדה מטשטשת באשר לביצוע העבירות, כי הוא מתייחס באופן בעייתי לעבירות, כי לא הצליח להתייחס להשלכות של ביצוע העבירות, כי פעל ממניע של רווח כספי, כי קיים פער בין האופן בו הוא הוא מציג את עצמו לבין אופי וחומרת העבירות שביצע וכן שהוא שלל נזקקות טיפולית.",	תסקירים
54,ME-22-03-32883-128,"על רקע כלל האמור, שירות המבחן המליץ להטיל על נאשם 2 ענישה מוחשית.",	תסקירים
55,ME-22-03-32883-128,"ב""כ נאשם 1 צרף חוות דעת פרטית שנערכה על ידי ""מרכז אלאמל לשירותים חברתיים בע""מ"" (נ/א).",	ראיות נוספות לעונש 
56,ME-22-03-32883-128,"מחוות הדעת עולה כי נאשם 1 כבן 39, נשוי ל-2 נשים ואב ל-8 ילדים, סיים 7 שנות לימוד והצטרף לאביו ברעיית צאן וסובל מבעיות רפואיות וזקוק להשגחה רפואית.",	ראיות נוספות לעונש 
57,ME-22-03-32883-128,"מחוות הדעת עולה כי נאשם 1 גדל בתנאים של עוני והזנחה, מתגורר במדבר בתנאים של פשטות ומתקשה להתנהל באורח חיים המודרני.",	ראיות נוספות לעונש 
58,ME-22-03-32883-128,"עורך חוות הדעת התרשם כי נאשם 1 הוא בעל דימוי עצמי נמוך, אינו מודע לצרכיו הרגשיים, קל לשכנוע, אינו אלים וללא דפוסים עברייניים ואינו מעורה בעולם הפשע, לא ביצע את מעשיו על רקע אידיאולוגי או פוליטי ופעל מתוך רצון להשיג רווח קל ומהיר מבלי לחשוב על השלכות מעשיו.",	ראיות נוספות לעונש 
59,ME-22-03-32883-128,עורך התסקיר התרשם שלא נשקפת ממנו סכנה להמשך עבריינות וכן שהמעצר והמחירים האישיים שהוא משלם הרתיעו אותו.,	ראיות נוספות לעונש 
60,ME-22-03-32883-128,"ביחס לעבירות נאשם 1 הודה בביצוען והביע חרטה, הבין את חומרת מעשיו ואת הנזק שגרם לעצמו ולמשפחתו, השתתף בקבוצות במסגרת מעצרו והביע מוטיבציה לטיפול וניהול אורח חיים נורמטיבי.",	ראיות נוספות לעונש 
61,ME-22-03-32883-128,"עוד עולה מחוות הדעת כי החשיפה של נאשם 1 להליכים הטיפוליים במסגרת מעצרו, העובדה כי מדובר במעצרו הראשון, גילו המתקדם, התנהגותו החיובית בכלא והמוטיבציה שהביע לשנות את אורחות חייו מאיינים את הסכנה הנשקפת ממנו להישנות ביצוע עבירות וכי קיים סיכוי טוב מאוד לשיקומו.",	ראיות נוספות לעונש 
62,ME-22-03-32883-128,"לחוות הדעת צורף סרטון של כתבה ב""כאן 11"" בה נערך ראיון עם הנאשם על אורחות חייו ותכניותיו לעתיד.",	ראיות נוספות לעונש 
63,ME-22-03-32883-128,"ב""כ נאשם 2 העיד לעונש את מר דני ביטון, את מר תפילין בני ואת מר אלכתנאני אחמד, חברים של משפחת נאשם 2 ואת מר עבד בסט אל טראבין אביו של נאשם 2.",	ראיות נוספות לעונש 
64,ME-22-03-32883-128,מר ביטון שיתף כי הוא גמלאי של משטרת ישראל וכיום משמש כקצין ביטחון.,	ראיות נוספות לעונש 
65,ME-22-03-32883-128,"מר ביטון מסר כי הכיר את נאשם 2 דרך אביו שהוא דמות ציבורית ומוכרת ואיש עסקים מאז שהוא קטן; כי נאשם 2 הוא  אדם צנוע, פשוט, מאיר פנים; כי הופתע כששמע על מעצרו; כי אביו וכלל המשפחה מתביישים במעשיו של נאשם 2; וכן שלנאשם 2 סביבה תומכת שיכולה להעניק לו את כל התנאים לשיקום.",	ראיות נוספות לעונש 
66,ME-22-03-32883-128,מר תפילין שיתף שהוא חבר ובעל קשרים עסקיים עם אביו של נאשם 2; כי הוא מכיר את נאשם 2 מאז שהיה ילד קטן כילד אחראי וטוב; כי הוא תמים והיה בסביבה לא טובה וכי משפחתו חשה בושה ממעשיו.,	ראיות נוספות לעונש 
67,ME-22-03-32883-128,מר אלכתנאני שיתף אף הוא כי הוא מכיר את אביו של נאשם 2; כי אביו של נאשם 2 הוא בעל מעמד חברתי ומשמש כיושב ראש של השבט אחרי שסבו נפטר; כי הוא מכיר את נאשם 2 מגיל צעיר; כי הילדים במשפחה ממושמעים ומכבדים את אביהם; כי הופתע כששמע על מעשיו של נאשם 2; כי אביו של נאשם 2 לקח את הדברים קשה; כי לא ניתן להגיד על נאשם 2 משהו שלילי וכי לתחושתו הוא מצטער על כל מה שקרה.,	ראיות נוספות לעונש 
68,ME-22-03-32883-128,אביו של נאשם 2 שיתף כי הוא מנהל עסקים מגיל 19; כי הוא הבעלים והמנהל של שתי חברות ומשמש כחבר מועצה אזורית אל קסום; כי הוא הקים את בית הספר בטראבין; כי אין למי ממשפחתו עבר פלילי; כי אחיו של נאשם 2 למדו רפואה ומשפטים; כי הוא לא האמין כששמע על מעשיו של נאשם 2 ואינו מבין איך הטעות הזו קרתה; כי לא חסר למשפחה כסף וכי מעשיו של נאשם 2 גרמו לצער במשפחה.,	ראיות נוספות לעונש 
69,ME-22-03-32883-128,המאשימה טענה כי מתחם העונש ההולם בעניינם של שני הנאשמים נע בין 12 ל-16 שנות מאסר ועתרה למקם את עונשו של נאשם 1 בחלק התחתון של מתחם העונש לו טענה ובנוסף עתרה להטיל עליו גם עונש של מאסר על תנאי וקנס משמעותי.,	טיעוני הצדדים
70,ME-22-03-32883-128,"בהתאם להסדר שנערך עם נאשם 2, המאשימה עתרה להטיל על נאשם 2 עונש מאסר קצר במספר חודשים מהעונש שיוטל על נאשם 1 ונמוך יותר מהרף התחתון של מתחם העונש ההולם לו טענה.",	טיעוני הצדדים
71,ME-22-03-32883-128,"לשאלת בית המשפט, המאשימה טענה כי אינה עותרת לחרוג ממתחם העונש ההולם בעניינו של נאשם 2 בשל שיקולי שיקום אלא אך לנוכח ההסכמה אליה הגיעה עם נאשם 2 ולפיה תעתור בעניינו לעונש קצר מזה שלו תעתור בעניינו של נאשם 1.",	טיעוני הצדדים
72,ME-22-03-32883-128,המאשימה הבהירה כי עמדתה העונשית בעניינו של נאשם 2 קשורה גם בכך שזה הודה במיוחס לו בשלב מוקדם יותר וגם בשל כך שלא יוחסה לו עבירת השהיה הבלתי חוקית בישראל שיוחסה לנאשם 1.,	טיעוני הצדדים
73,ME-22-03-32883-128,אף בעניינו של נאשם 2 עתרה המאשימה לעונשים של מאסר על תנאי וקנס.,	טיעוני הצדדים
74,ME-22-03-32883-128,"במסגרת טיעוניה המאשימה הפנתה לערכים החברתיים שנפגעו, למידת הפגיעה הגבוהה בערכים אלו ולנסיבות הקשורות בביצוע העבירות.",	טיעוני הצדדים
75,ME-22-03-32883-128,"בין היתר הפנתה לתכנון שקדם לביצוע העבירות, לתיאום עם אחרים, להצטיידות בשמיכה ולתזמון.",	טיעוני הצדדים
76,ME-22-03-32883-128,המאשימה הוסיפה כי יש לדחות את טענת נאשם 2 באשר לחלקו בביצוע העבירות נוכח העובדה כי גייס אחר לביצוע העבירות והביא עימו שמיכה לכיסוי כלי הנשק.,	טיעוני הצדדים
77,ME-22-03-32883-128,המאשימה התייחסה בטיעוניה גם לחומרה ולפוטנציאל הסיכון הכרוך בעבירות הנשק שעלול לזלוג לידיים עברייניות או לידיים עויינות כפי שבא לידי ביטוי בתקופה האחרונה הן במישור האידיאולוגי והן במישור הפלילי.,	טיעוני הצדדים
78,ME-22-03-32883-128,"כן הפנתה למגמת ההחמרה בענישה בעבירות הנשק, להנחיית פרקליט המדינה באשר למדיניות ההחמרה בעבירות אלו ולשיקולי הרתעת היחיד והרבים.",	טיעוני הצדדים
79,ME-22-03-32883-128,המאשימה התייחסה לחוות הדעת הפרטית שהוגשה בעניינו של נאשם 1 וטענה כי אין לתת לה ולסרטון שצורף אליה משקל.,	טיעוני הצדדים
80,ME-22-03-32883-128,"זאת, תוך שעתרה לתת משקל להמלצה להשתת ענישה מרתיעה בעניינו ובעניינו של נאשם 2 על-ידי שירות המבחן שהוא גוף אובייקטיבי ומשמש כזרועו הארוכה של בית המשפט.",	טיעוני הצדדים
81,ME-22-03-32883-128,המאשימה צרפה פסיקה לתמיכה בעמדתה העונשית.,	טיעוני הצדדים
82,ME-22-03-32883-128,"ב""כ נאשם 1 טען כי מתחם העונש ההולם נע בין 45 ל-72 חודשי מאסר ועתר לחרוג ממתחם העונש ההולם לו טען מטעמי שיקום ולהטיל על נאשם 1 עונש של  36 חודשי מאסר החל מיום מעצרו תוך איזון התקופה עם הטלת עונש מאסר מותנה לתקופה ממושכת.",	טיעוני הצדדים
83,ME-22-03-32883-128,בנוסף עתר להטיל קנס מופחת לנוכח נסיבותיו האישיות.,	טיעוני הצדדים
84,ME-22-03-32883-128,"ב""כ נאשם 1 הפנה בטיעוניו לנסיבות הקשורות בביצוע העבירות,  ובין היתר לכך שהנשק נתפס בסופו של יום.",	טיעוני הצדדים
85,ME-22-03-32883-128,"ב""כ נאשם 1 טען כי יש להטיל על נאשם 1 עונש קל מזה אשר יוטל על נאשם 2.",	טיעוני הצדדים
86,ME-22-03-32883-128,"זאת,  בשים לב לחלקו של נאשם 2 בביצוע עבירות, לרבות בקשירת הקשר כעולה מעובדות כתב האישום שבו הודה נאשם 1; בשים לב לכך שנאשם 2 הוא שאסף את נאשם 1 ממקום מגוריו מעבר לגבול ובשים לב לכך שנאשם 1 הוא דל אמצעים ואין לו יכולת לרכוש את הנשק.",	טיעוני הצדדים
87,ME-22-03-32883-128,"ב""כ נאשם 1  השלים טיעוניו לעונש בכתב, והוסיף כי יש מקום להקל בעונשו של נאשם 1 גם מטעמים של הגנה מן הצדק וזאת לנוכח העובדה שלא יוחסה לנאשם 2 או לאחר עבירה הקשורה להסעת שב""ח או לעבירה אחרת בהתאם לחוק הכניסה לישראל, כפי שזו יוחסה לנאשם 1.",	טיעוני הצדדים
88,ME-22-03-32883-128,זאת הן בכתב האישום המקורי והן בכתב האישום המתוקן.,	טיעוני הצדדים
89,ME-22-03-32883-128,"ב""כ נאשם 1 הפנה בטיעוניו גם לכך שנאשם 1 נעדר עבר פלילי, להבעת החרטה על-ידו, לאחריות שלקח על מעשיו ולחיסכון בזמן שיפוטי.",	טיעוני הצדדים
90,ME-22-03-32883-128,"לעניין זה טען ב""כ נאשם 1 כי אף שנאשם 1 ניהל בתחילה את ההליך הרי שבסופו של יום הודה וחסך זמן שיפוטי.",	טיעוני הצדדים
91,ME-22-03-32883-128,כן הוסיף שאין לזקוף לחובתו את העובדה שבחר תחילה לנהל את ההליך וכי תיקון כתב האישום מעיד שניהול ההליך לא היה לשווא.,	טיעוני הצדדים
92,ME-22-03-32883-128,"ב""כ נאשם 1 הפנה גם לנסיבות חייו האישיות והמשפחתיות החריגות של נאשם 1 כפי שאלו עלו מהתסקיר ומחוות הדעת הפרטית שצרף, למצוקה הנפשית שחש נאשם 1, לכך שהוא מורתע מלבצע עבירות נוספות, לרצון שהביע להשתקם, לכך שהוא בר שיקום, לנזק שנגרם ושעתיד להיגרם למשפחתו ממעצרו בהיותו מפרנס יחיד, לכך שגדל וחי במדבר ואינו מכיר את החוק, לכך שגדל בסביבה נורמטיבית ולכך שמדובר במעידה חד פעמית אשר מעשיו אינם מאפיינים את אורח חייו ואת התנהלותו.",	טיעוני הצדדים
93,ME-22-03-32883-128,"בנוסף הפנה ב""כ נאשם 1 לבעיות הרפואיות של נאשם 1 שאילצו אותו להפסיק לעבוד (כפי שעלו מהמסמכים הרפואיים שצרף בהשלמת הטיעון בכתב).",	טיעוני הצדדים
94,ME-22-03-32883-128,"ב""כ נאשם 1  התייחס לפער בין תסקיר שירות המבחן לחוות הדעת הפרטית שצרף וטען כי הוא נובע בכשל בתקשורת בין שירות המבחן לנאשם 1 והצביע על כך שהריאיון איתו בוצע בהיוועדות חזותית.",	טיעוני הצדדים
95,ME-22-03-32883-128,"ב""כ הנאשם ביקש לתת בשל כך עדיפות לחוות הדעת הפרטית.",	טיעוני הצדדים
96,ME-22-03-32883-128,"ב""כ נאשם 1 הפנה להליך השיקומי בו החל נאשם 1 במסגרת מעצרו ואשר הופסק בעקבות המצב הביטחוני ועתר להכין עבורו תכנית שיקומית.",	טיעוני הצדדים
97,ME-22-03-32883-128,עוד הפנה לקושי האינהרנטי הקיים במעצרו של תושב זר על פני מעצר של אזרח ישראלי לרבות בשל  קשיי השפה וחוסר היכולת להיפגש עם משפחתו.,	טיעוני הצדדים
98,ME-22-03-32883-128,"ב""כ נאשם 2 טען כי מתחם העונש ההולם נע בין 3 ל-7 שנות מאסר ועתר להטיל על נאשם 2 6 שנות מאסר.",	טיעוני הצדדים
99,ME-22-03-32883-128,בנוסף עתר שלא להחמיר עם נאשם 2 ברכיבי הקנס והמאסר חלף קנס.,	טיעוני הצדדים
100,ME-22-03-32883-128,"ב""כ נאשם 2 הפנה בטיעוניו לנסיבות הקשורות בביצוע העבירה, לכך שהנשק נתפס ולא נגרם נזק מביצוע העבירות, לחלקו של נאשם 2 בביצוע העבירות הקרוב יותר לסיוע, לכך שלא היה לו חלק בהתארגנות ובעבודת השטח שקדמו לביצוע העבירות לרבות לקשר עם הצד הירדני ולכך שהוא לא נכח בנקודת ההברחה כי אם בקרבת מקום.",	טיעוני הצדדים
101,ME-22-03-32883-128,"ב""כ נאשם 2 הפנה גם לנסיבות חייו האישיות והמשפחתיות של נאשם 2, לגילו, לכך שהוא נעדר עבר פלילי, להודאתו שניתנה בשלב מוקדם יחסית של ההליך, לאחריות שלקח ולחיסכון בזמן שיפוטי ולתיקון המשמעותי בכתב האישום לקשיים הראייתיים שהתגלו בשלב ניהול ההליך.",	טיעוני הצדדים
102,ME-22-03-32883-128,"ב""כ נאשם 1 צרף פסיקה לתמיכה בטיעוניו.",	טיעוני הצדדים
103,ME-22-03-32883-128,הנאשמים בדברם האחרון הביעו צער על מעשיהם.,	טיעוני הצדדים
104,ME-22-03-32883-128,"בעניינו של נאשם 1 הציגו הצדדים הסדר מסוג ""הסדר טווח"" במסגרתו המאשימה הגבילה את טיעוניה לעונש של  12 שנות מאסר ואילו ב""כ הנאשם טען באופן חופשי, ועתר לעונש של 3 שנות מאסר.",	דיון והכרעה
105,ME-22-03-32883-128,בשים לב לכך שהעונש שהחלטתי להטיל על נאשם 1 לא סוטה מטווח הטיעון המוסכם של הצדדים לא מצאתי לשרטט במדויק את גבולות מתחם העונש ההולם בעניינו של נאשם 1.,	דיון והכרעה
106,ME-22-03-32883-128,הגם שכך אעמוד בגזר הדין על כל הרכיבים הנדרשים לצורך גיבוש מתחם העונש ההולם גם בעניינו.,	דיון והכרעה
107,ME-22-03-32883-128,"עוד אציין, כי העונש שלו עתר ב""כ נאשם 1 לא יכול להוות ולו את הרף התחתון של מתחם העונש ההולם בעניינו, וכן שמתחם עונש ההולם בעניינו צריך להיות גבוה ומחמיר במידת מה מזה שייקבע בעניינו של נאשם 2, בשים לב לכך שהוא הורשע בעבירה נוספת שמוסיפה גוון של חומרה, עבירה וגוון שלא מתקיימים בעניינו של נאשם 2.",	דיון והכרעה
108,ME-22-03-32883-128,בעניינו של נאשם 2 סבורני כי מתחם העונש ההולם נע בין שבע שנות מאסר וחצי לשתיים עשרה שנות מאסר וחצי.,	דיון והכרעה
109,ME-22-03-32883-128,"בקביעת המתחם התחשבתי בערכים המוגנים שנפגעו, במידת הפגיעה בהם, בנסיבות הקשורות בביצוע העבירה ובענישה הנוהגת כמפורט להלן.",	דיון והכרעה
110,ME-22-03-32883-128,"לעניין המתחם לא למותר יהיה להזכיר, כי המחוקק מצא לקבוע עונש מזערי לעבירות נשק בהוראת שעה (סעיף 144(ז) לחוק העונשין), כך שהעונש שיוטל על מבצעי עבירות אלו לא יפחת מרבע העונש המרבי שקבע המחוקק לצדה של העבירה אלא אם החליט בית המשפט מנימוקים מיוחדים לחרוג מכך.",	דיון והכרעה
111,ME-22-03-32883-128,"תיקון זה (תיקון מס' 140 - הוראת שעה), התשפ""ב-2021) משקף במידה רבה את רצון המחוקק להחמיר בענישה בעבירות אלו.",	דיון והכרעה
112,ME-22-03-32883-128,"העונש לצידה של עבירת ייבוא הנשק, שהיא העבירה המרכזית שבה הורשעו הנאשמים, הוא 15 שנות מאסר ולכן העונש המזערי צריך לעמוד על 45 חודשים.",	דיון והכרעה
113,ME-22-03-32883-128,"הנאשמים פגעו בערכים המוגנים של בטחון המדינה וריבונותה, שלום הציבור, ביטחונו והסדר הציבורי.",	דיון והכרעה
114,ME-22-03-32883-128,"זמינותו של כלי נשק בידיים של גורמים בלתי מורשים ומפוקחים מאפשר ביתר קלות שימוש לא חוקי בכלי נשק זה, בין אם לצורך הגשמת מטרות פליליות ובין אם לצורך הגשמת מטרות לאומניות-ביטחוניות.",	דיון והכרעה
115,ME-22-03-32883-128,"די בקליע אחד הנורה על אדם או על רכב בו נוסעים כדי להוביל לפגיעה קטלנית ולמצער קשה, ונקל לשער את היקף הפגיעה בשלום הציבור, בטחונו והסדר הציבורי כשמדובר בייבוא של כלי נשק ותחמושת בהיקף שכזה.",	דיון והכרעה
116,ME-22-03-32883-128,"בענייננו הנאשמים ששיתפו פעולה ייבאו יחד עם אחר, תוך מעורבות של גורמים מירדן, דרך גבול ירדן, 12 רוס""ר מסוג קלצ'ניקוב, 12 מחסניות ו-56 כדורים בקוטר 7.62 מ""מ תואמים.",	דיון והכרעה
117,ME-22-03-32883-128,"עבירות נשק הן בעלות פוטנציאל לפגיעה קטלנית בשלום הציבור, ולא בכדי ניכרת מגמה רציפה בפסיקה של החמרת הענישה בעבירות אלו.",	דיון והכרעה
118,ME-22-03-32883-128,בית המשפט העליון התייחס לא אחת לחומרה היתרה של יבוא והברחת נשק לגבולות המדינה.,	דיון והכרעה
119,ME-22-03-32883-128,יבוא והברחת נשק לגבולות המדינה מהווים את אחת החוליות הראשונות בשרשרת אשר מגדילה את מספרם של כלי נשק קטלניים המסתובבים בשוק ומזינה את האלימות והפעילות החבלנית.,	דיון והכרעה
120,ME-22-03-32883-128,"מדובר בכלי נשק אשר נמכרים על-פי רוב למרבה במחיר, מבלי לדעת לאלו ידיים יתגלגלו בסופו של יום.",	דיון והכרעה
121,ME-22-03-32883-128,"מידת הפגיעה בערכים המוגנים בענייננו היא גבוהה ומשמעותית בשים לב לארגון ולהערכות שנדרשו על מנת לבצע את העבירות, לסוג כלי הנשק ואופיים ההתקפי, למספר כלי הנשק, לתחמושת התואמת שצורפה לכלי הנשק ולכך שהייבוא בוצע דרך גדר הגבול עם ירדן.",	דיון והכרעה
122,ME-22-03-32883-128,"באשר לנסיבות ביצוע העבירות נתתי משקל לתכנון, להתארגנות ולתיאום שקדמו לביצוע העבירות; לפגיעה בביטחון ובריבונות המדינה; למקום שבו בוצעה ההברחה (גבול ירדן שהוא גבול ארוך אשר קיים קושי לסכל עבירות מעין אלו בשל כך, ואשר בו פועלים כוחות ביטחון שונים הנדרשים להסית את תשומת ליבם ממשימות הביטחון השוטפות.",	דיון והכרעה
123,ME-22-03-32883-128,"עוד יצוין בהקשר זה, כי מריבוי התיקים הדומים, כפי שיפורט בין היתר בסקירת הפסיקה להלן, נדמה כי גבול ירדן הפך לזירה המובילה של הברחות נשק אל תוך ישראל); לתעוזה; לפוטנציאל הסיכון שעלול היה להיגרם לו היה האירוע מסלים; למשאבים שכוחות הביטחון הקצו כדי לסקל את ההברחה; לנזק שעלול היה להיגרם לו כלי הנשק והתחמושת היו מגיעים לשוק, ובפרט לידיים חבלניות; לסוג כלי הנשק ואופיים ההתקפי; למספר כלי הנשק; לתחמושת ולמחסניות התואמות; ולסיבה בעטיה בוצעו העבירות (בצע כסף).",	דיון והכרעה
124,ME-22-03-32883-128,"לצד זאת, נתתי משקל לכך שבסופו של יום כלי הנשק והתחמושת נתפסו ולא הגיעו לידיים עויינות ובכך צומצמה מידת הנזק שנגרמה לציבור כתוצאה מביצוע העבירות.",	דיון והכרעה
125,ME-22-03-32883-128,"בענייננו, כל אחד מהנאשמים טען בהתאם להסדר שהגיע עם המאשימה כי חלקו בביצוע העבירות קטן יותר משל השני ומכאן שיש להטיל עליו עונש נמוך יותר מהעונש שיוטל על שותפו לעבירה.",	דיון והכרעה
126,ME-22-03-32883-128,"לדידי לא קיימים הבדלים משמעותיים בין חלקם של הנאשמים בביצוע העבירות, לא בהקשר של השלב של ההצטרפות להתארגנות העבריינית, לא בהקשר של הגורם ששוחח עם אחרים או הביא אחרים ולא בהקשר של הנוכחות הפיזית בנקודת ההעברה.",	דיון והכרעה
127,ME-22-03-32883-128,ההבדלים הקיימים בעניינים אלה הם לא משמעותיים בתמונה הכוללת.,	דיון והכרעה
128,ME-22-03-32883-128,כל אחד מהנאשמים תרם את תרומתו לביצוע ההברחה המשותפת.,	דיון והכרעה
129,ME-22-03-32883-128,"עם זאת, נאשם 1 הורשע בעבירה נוספת של שהיה בלתי חוקית בישראל.",	דיון והכרעה
130,ME-22-03-32883-128,"עבירה זו מצדיקה כשלעצמה הטלת עונש מוחשי, אך בכך לא סגי.",	דיון והכרעה
131,ME-22-03-32883-128,במעשיו של נאשם 1 חומרה יתירה.,	דיון והכרעה
132,ME-22-03-32883-128,זה ניצל את שהייתו שלא כדין בישראל לצורך הברחת כלי נשק ותחמושת אל תוך ישראל.,	דיון והכרעה
133,ME-22-03-32883-128,"בבחינת ""יסיף על חטאתו פשע"" (איוב, לד, 37).",	דיון והכרעה
134,ME-22-03-32883-128,שילוב זה הופך את נסיבות ביצוע העבירות על-ידו לחמורות יותר.,	דיון והכרעה
135,ME-22-03-32883-128,אין דומה מי אשר מנצל שהייתו בישראל שלא כדין לצורך עבודה למשל למי אשר שוהה בה לצורך (או גם לצורך) ביצוע עבירות פליליות.,	דיון והכרעה
136,ME-22-03-32883-128,"באופן דומה, ייבוא נשק על-ידי אזרח המדינה הוא חמור, אך הוא חמור שבעתיים אם מתברר כי תושב זר שהפר הריבונות מעצם שהייתו במדינה שלא כדין, הגדיל והפר הריבונות גם בדרך של ייבוא כלי נשק אל תוך המדינה תוך העמדת אזרחי אותה מדינה בסיכון.",	דיון והכרעה
137,ME-22-03-32883-128,"באשר לטענת ב""כ נאשם 1 ביחס לאכיפה הבררנית אל מול נאשם 2 שלא הואשם בעבירה של הסעת שב""ח אציין כי נאשם 1 הגיע להסדר עם המאשימה כשהוא יודע את פרטי ההסדר עם נאשם 2 לרבות העובדה כי כתב האישום המתוקן בעניינו לא כלל עבירה של הסעת שב""ח, ואף על פי כן הסכים במסגרת ההסדר עם המאשימה שכתב האישום המתוקן בעניינו יכלול את עבירת השב""ח.",	דיון והכרעה
138,ME-22-03-32883-128,הסכמה מודעת זו לא יכולה לדור בכפיפה אחת עם טענות מאוחרות ביחס לאותה הסכמה.,	דיון והכרעה
139,ME-22-03-32883-128,"חזקה על נאשם 1 שהביא באמצעות בא-כוחו עניין זה במהלך המשא ומתן מול המאשימה, ולמצער שיכול היה לעשות כן, ומשהסכים להסדר ולכתב האישום המתוקן בעניינו, הכולל כאמור את עבירת השב""ח, מושתק הוא עתה מלהעלות טענה שהוא הופלה לרעה משהואשם והורשע בעבירה הקשורה בחוק זה.",	דיון והכרעה
140,ME-22-03-32883-128,"מנעד הענישה בעבירת יבוא הנשק הוא רחב והוא תלוי נסיבות ה""עושה"" לרבות גילו, עברו הפלילי, השתלבותו בהליך טיפולי ומידת ההצלחה בהליך זה, אך בעיקר בנסיבות ה""מעשה"" לרבות במספר ומגוון כלי הנשק שיובאו ולסוגם ואופיים, למקום הגאוגרפי שבו בוצע הייבוא ולאופן בו יובאו כלי הנשק, לאופי הקשר וההתארגנות, למספר ולזהות המעורבים, לשאלה האם כלי הנשק נתפסו בסמוך לאחר הייבוא ולסיבות בעטיין בוצעה העבירה.",	דיון והכרעה
141,ME-22-03-32883-128,עיינתי בפסיקה שצרפו הצדדים שחלקה תפורט להלן.,	דיון והכרעה
142,ME-22-03-32883-128,מטבע הדברים צרף כל צד פסיקה התומכת בעמדתו העונשית.,	דיון והכרעה
143,ME-22-03-32883-128,"להלן תוצג פסיקה במקרים דומים תוך שמודע אני להבדלים בין נסיבות ה""עושה"" וה""מעשה"" שבאותם מקרים לבין ענייננו, ולהבדלים אלה יינתן המשקל המתאים.",	דיון והכרעה
144,ME-22-03-32883-128,"עוד ראוי להדגיש כי פסק דין זה ניתן לפני כ- 14 שנים, היינו זמן רב לפני שהחלה מגמת ההחמרה בענישה בעבירות נשק ולפני שאלו הפכו להיות מכת מדינה.",	דיון והכרעה
145,ME-22-03-32883-128,"על נאשם 2, שהורשע בעבירות של סיוע ליבוא נשק והפרעה לשוטר, גזר בית המשפט המחוזי במסגרת הסדר טיעון ""פתוח"" עונש של 3 שנות מאסר.",	דיון והכרעה
146,ME-22-03-32883-128,"במקרה זה ייבאו נאשמים 1 ו-3 כשנאשם 2 מסייע בידם 14 כלי נשק שונים, 9 מחסניות ו- 81 כדורים דרך גבול ירדן.",	דיון והכרעה
147,ME-22-03-32883-128,בהמשך ברחו משוטרים שרדפו אחריהם באופן רכוב ורגלי עד אשר נתפסו,	דיון והכרעה
148,ME-22-03-32883-128,"במסגרת הנסיבות שאינן קשורות לביצוע העבירות (אציין כי לא מצאתי לחרוג ממתחם העונש ההולם שקבעתי בעניינו של נאשם 2), נתתי דעתי להודאות הנאשמים, ללקיחת האחריות ולחיסכון בזמן שיפוטי (כל אחד בהתאם לשלב בהליך בו הודה); לכך שהם נעדרי עבר פלילי; לנסיבותיהם האישיות-משפחתיות; לנזק שייגרם להם ולמשפחותיהם כתוצאה מהעונש שיוטל עליהם ולהמלצות שירות המבחן.",	דיון והכרעה
149,ME-22-03-32883-128,"בעניינו של נאשם 1 נתתי משקל גם למצבו הרפואי, לקושי האינהרנטי במאסרו בהיותו תושב זר כמו גם לרצון ולמוטיבציה שהביע לחזור לנהל אורח חיים נורמטיבי.",	דיון והכרעה
150,ME-22-03-32883-128,נאשם 1 מצא לנכון לצרף בנוסף לתסקיר שירות המבחן שהתקבל בעניינו חוות דעת פרטית.,	דיון והכרעה
151,ME-22-03-32883-128,"הגם שדרך המלך לבחינה של מערך חייו של הנאשם ובחינת שיקולי השיקום היא באמצעות הגוף האובייקטיבי, המקצועי ואשר משמש כזרועו הארוכה של בית המשפט – שירות המבחן, לא מצאתי להתעלם מהאמור בחוות הדעת הפרטית שהוגשה ונתתי משקל לנסיבות חייו של הנאשם, ולחרטה ולמוטיבציה שהוא מגלה להשתקם ולחזור ולנהל חיים נורמטיביים כפי שאלו פורטו בחוות הדעת.",	דיון והכרעה
152,ME-22-03-32883-128,בעניינו של נאשם 2 נתתי משקל לעדות האב וחברי המשפחה באשר להתנהלותו הנורמטיבית עד לביצוע העבירות.,	דיון והכרעה
153,ME-22-03-32883-128,"לצד כל האמור, סבורני שיש לתת ביטוי בענישה לשיקולי ההרתעה, הן של הנאשמים עצמם והן של הרבים.",	דיון והכרעה
154,ME-22-03-32883-128,שיקולים אלו יפים לגזרה זו של עבירות והם נדרשים בצוק העיתים.,	דיון והכרעה
155,ME-22-03-32883-128,"כפי שיפורט, עונש המאסר שיוטל על נאשם 1 יהיה חמור מעונש המאסר שיוטל על נאשם 2.",	דיון והכרעה
156,ME-22-03-32883-128,"זאת, הן בשל כך שנאשם 1 עבר עבירה נוספת של שהייה בישראל שלא כדין, הן בשל כך שנסיבות ביצוע עבירת ייבוא הנשק בעניינו חמורות יותר מקום זו מבוצעת על-ידי תושב זר שהפר הריבונות מעצם שהייתו בישראל והגדיל ופגע בריבונות בשל ביצוע עבירות פליליות בתוך ישראל, עבירות המסכנות את אזרחי המדינה, והן בשל כך שנאשם 2 הודה במיוחס לו בשלב מוקדם הרבה יותר של ההליך.",	דיון והכרעה
157,ME-22-03-32883-128,כזכור נאשם 1 הודה במיוחס לו רק בסיום פרשת התביעה ולכן לא זכאי הוא לאותה מידה של הקלה לה זכאי נאשם 2 שהודה בתחילת הליך ההוכחות.,	דיון והכרעה
158,ME-22-03-32883-128,"לא למותר לציין, כי אף המאשימה סברה שנכון להטיל על נאשם 2 עונש קל מזה של נאשם 1.",	דיון והכרעה
159,ME-22-03-32883-128,"באשר לרכיבים הנלווים לעונש המאסר, סבורני כי יש להטיל עונש של מאסר על תנאי ארוך ומרתיע ובנוסף יש להטיל גם קנס משמעותי על כל אחד מן הנאשמים.",	דיון והכרעה
160,ME-22-03-32883-128,"במסגרת ההתמודדות עם תופעת עבירות הנשק יש להשתמש גם באכיפה כלכלית שכן עבירות אלו נעברות לא פעם, כמו בענייננו, מטעמים כלכליים.",	דיון והכרעה
161,ME-22-03-32883-128,"עם זאת, ביחס לרכיב הקנס אתחשב בנסיבותיהם האישיות של הנאשמים, לרבות במצבם הכלכלי כמצוות סעיף 40 ח' לחוק עונשין, בכך שכלי הנשק והתחמושת נתפסו בטרם הושג רווח כלכלי מהם ובתקופות המאסר הממושכות שתוטלנה על הנאשמים.",	דיון והכרעה
162,ME-22-03-32883-128,"לאור כל האמור לעיל, אני מטיל על הנאשמים את העונשים הבאים:",	דיון והכרעה
163,ME-22-03-32883-128,א.	9 שנות מאסר בפועל החל מיום מעצרו.,	נאשם 1
164,ME-22-03-32883-128,ב.,	נאשם 1
165,ME-22-03-32883-128,"12 חודשי מאסר על תנאי, למשך 3 שנים מיום השחרור מן המאסר, שלא יעבור 			עבירת נשק.",	נאשם 1
166,ME-22-03-32883-128,"3 חודשי מאסר על תנאי, למשך 3 שנים מיום השחרור מן המאסר, שלא יעבור עבירה בניגוד לחוק הכניסה לישראל.",	נאשם 1
167,ME-22-03-32883-128,"ג. 	קנס בסך 25,000 ₪ או חודשיים מאסר תמורתו.",	נאשם 1
168,ME-22-03-32883-128,הקנס ישולם בתוך שנתיים מהיום.,	נאשם 1
169,ME-22-03-32883-128,8 שנות מאסר בפועל.,	נאשם 2
173,ME-22-03-32883-128,הקנס ישולם בתוך שנה מהיום.,	נאשם 2
174,ME-22-03-32883-128,54678313	זכות ערעור בתוך 45 יום לבית המשפט העליון.,	נאשם 2
175,ME-22-03-32883-128,"ניתן היום,  י""ז סיוון תשפ""ד, 23 יוני 2024, במעמד הצדדים.",	נאשם 2
