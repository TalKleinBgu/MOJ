,verdict,text,part
0,ME-20-12-36505-697,"מדינת ישראל
ע""י ב""כ עו""ד הדס עמיר (פמ""י)",המאשימה
3,ME-20-12-36505-697,"היתם קואסמה (עציר)
ע""י ב""כ עו""ד וסים דראושה",הנאשם
6,ME-20-12-36505-697,"חוק העונשין, תשל""ז-1977: סע'  25, 40ג(א), 40ו, 40ז, 144(א), 144(ב2), 40יא, 40יג(א), 499(א)(1)",הנאשם
7,ME-20-12-36505-697,"חוק סדר הדין הפלילי [נוסח משולב], תשמ""ב-1982: סע'  186",הנאשם
8,ME-20-12-36505-697,"הנאשם הורשע לפי הודאתו במסגרת הסדר טיעון, בשלוש עבירות של סחר בנשק לפי סעיף 144(ב2) לחוק, שתיים מהן בצוותא; בשלוש עבירות של רכישה והחזקה של נשק שלא כדין לפי סעיף 144(א) רישא לחוק העונשין, התשל""ז-1977 (להלן: חוק העונשין או החוק), שתיים מהן בצוותא; בשלוש עבירות של קשירת קשר לביצוע פשע לפי סעיף 499(א)(1) לחוק; ובעבירה אחת של ניסיון לסחר בתחמושת לפי סעיף 144(ב2) בצירוף סעיף 25 לחוק.",רקע
9,ME-20-12-36505-697,"כתב האישום המתוקן שבעובדותיו הודה הנאשם, כולל חלק כללי ושבעה אישומים.",רקע
10,ME-20-12-36505-697,"בהתאם לחלק הכללי של כתב האישום, הנאשם הוא אחיו של איברהים קוואסמה (להלן: איברהים).",רקע
11,ME-20-12-36505-697,"כמו כן, הנאשם הוא חבר של אחמד עמרו (להלן: אחמד), שהנו אסיר המרצה עונש מאסר בפועל בכלא בן 20 שנים.",רקע
12,ME-20-12-36505-697,"האישומים הראשון עד השלישי הם פרי קשר שנקשר בין הנאשם ובין אחיו איברהים במהלך כחצי שנה עובר ליום 16.11.2020, וזאת לצורך ביצוע עסקאות בכלי נשק ובתחמושת (להלן: הקשר הראשון).",רקע
13,ME-20-12-36505-697,"באישום הרביעי הנאשם פעל לבדו, ולא במסגרת קשר עם אחר.",רקע
14,ME-20-12-36505-697,"האישומים החמישי ואילך הם פרי קשר שנקשר בין הנאשם לחברו אחמד במהלך שנת 2020 באמצעות שיחות טלפוניות בין השניים בעוד אחמד שוהה בכלא, וזאת לצורך ביצוע עסקאות בכלי נשק ובתחמושת.",רקע
15,ME-20-12-36505-697,"במסגרת הקשר הנ""ל, סוכם שאחמד ייצור קשר עם גורמים שונים שעוסקים במכירה וברכישה של אמל""ח, ואילו הנאשם יבצע את העברת האמל""ח והתמורה, תוך שהרווחים יחולקו בין השניים (להלן: הקשר השני).",רקע
16,ME-20-12-36505-697,להלן יובא פירוט לגבי כל אחד משבעת האישומים נושא כתב האישום המתוקן בהם הודה הנאשם.,רקע
17,ME-20-12-36505-697,באישום הראשון הנאשם הורשע לפי הודאתו בעבירה של רכישה והחזקת נשק שלא כדין בצוותא.,רקע
18,ME-20-12-36505-697,"זאת בגין כך שכשנתיים עובר ליום 15.12.2020, במסגרת הקשר הראשון ועל דעתו של איברהים, הנאשם פנה לאדם אחר בשם חוויטי (להלן: חוויטי), וביקש לרכוש ממנו נשק על רקע סכסוך אישי שקיים בין הנאשם ובין אחרים שזהותם אינה ידועה למאשימה.",רקע
19,ME-20-12-36505-697,"בהמשך לכך, הנאשם נפגש עם חוויטי וקיבל ממנו רובה 16-M ביחד עם מחסנית ורצועה שחורה.",רקע
20,ME-20-12-36505-697,"בתמורה, הנאשם שילם לחוויטי סך של 47,000 ₪.",רקע
21,ME-20-12-36505-697,הנשק האמור הוסתר אצל חבר של הנאשם.,רקע
22,ME-20-12-36505-697,"באישום השני הנאשם הורשע לפי הודאתו בעבירות של רכישה והחזקה של נשק שלא כדין בצוותא, וכן סחר בנשק בצוותא.",רקע
23,ME-20-12-36505-697,"זאת בגין כך שמספר חודשים לפני 30.11.2020, במסגרת הקשר הראשון ועל דעתו של איברהים, הנאשם יצר קשר עם חוויטי וביקש לרכוש ממנו נשק.",רקע
24,ME-20-12-36505-697,"כשבוע לאחר מכן, הנאשם נפגש עם חוויטי, האחרון מסר לידי הנאשם רובה 16-M מוסב, ובתמורה הנאשם שילם לו 24,000 ₪.",רקע
25,ME-20-12-36505-697,"לאחר מכן, על דעתו של איברהים, הנאשם נשא את הנשק, ומכר אותו לאחר בשם חירבאווי תמורת סך של 36,000 ₪ ששולמו לידי הנאשם.",רקע
26,ME-20-12-36505-697,"מאוחר יותר, הנאשם ואיברהים התחלקו בתמורה.",רקע
27,ME-20-12-36505-697,"באישום השלישי הנאשם הורשע לפי הודאתו בעבירות של רכישה והחזקה של נשק שלא כדין בצוותא, וכן סחר בנשק בצוותא.",רקע
28,ME-20-12-36505-697,"זאת בגין כך שכשבועיים לאחר האירועים נושא האישום השני, במסגרת הקשר הראשון ועל דעתו של איברהים, הנאשם שוב יצר קשר עם חוויטי וביקש לרכוש ממנו נשק.",רקע
29,ME-20-12-36505-697,"כשבוע לאחר מכן, הנאשם נפגש עם חוויטי, האחרון מסר לידי הנאשם רובה 16-M מוסב, ובתמורה הנאשם שילם לו 20,000-30,000 ₪.",רקע
30,ME-20-12-36505-697,"לאחר מכן, על דעתו של איברהים, הנאשם נשא את הנשק לביתו, ומכר אותו בכניסה אל ביתו לאדם אחר בשם מהדי תמורת סך של 36,000 ₪ ששולמו לידי הנאשם.",רקע
32,ME-20-12-36505-697,באישום הרביעי הנאשם הורשע לפי הודאתו בעבירה של סחר בנשק.,רקע
33,ME-20-12-36505-697,"זאת בגין כך שכשנתיים עובר ליום 30.11.2020, הנאשם רכש מאחר בשם קוואסמה רובה עוזי ושתי מחסניות תמורת סך של 40,000 ₪.",רקע
34,ME-20-12-36505-697,"הנאשם החזיק בנשק הנ""ל במשך תקופה, אולם בשלב מסוים החליט שלא להותיר את הנשק הנ""ל ברשותו.",רקע
35,ME-20-12-36505-697,"בעקבות כך, הנאשם פנה לאדם אחר בשם זייד ממנו רכש בית בתשלומים חודשיים.",רקע
36,ME-20-12-36505-697,"הנאשם הציע למכור לזייד את הנשק הנ""ל תמורת סך של 34,000 ₪, כאשר מתוכם זייד ישלם לנאשם 17,000 ₪ במזומן, ואילו את ה-17,000 ₪ הנותרים זייד יקזז מחובו של הנאשם אליו בגין רכישת הבית.",רקע
37,ME-20-12-36505-697,זייד הסכים להצעה וכך היה.,רקע
38,ME-20-12-36505-697,באישום החמישי הנאשם הורשע לפי הודאתו בעבירה של קשירת קשר לביצוע פשע (סחר בנשק).,רקע
39,ME-20-12-36505-697,"זאת בגין כך שכחודשיים או שלושה עובר ליום 17.11.2020, במסגרת הקשר השני, הנאשם פנה לאחמד בבקשה למצוא עבורו אדם המוכר כדורים לנשק מסוג 16-M.",רקע
40,ME-20-12-36505-697,"אחמד יצר קשר עם אדם אחר בשם דנדיס, שמסר כי אין לו כדורים למכירה, אולם יש באפשרותו למכור 16-M תמורת סך של 70,000-80,000 ₪, או 16-M מוסב תמורת סך של 45,000 ₪.",רקע
41,ME-20-12-36505-697,"בעקבות כך, אחמד מסר את פרטיו של דנדיס לנאשם, כדי שהנאשם יעמוד בקשר עם דנדיס במטרה לבצע את העסקה.",רקע
42,ME-20-12-36505-697,"בהמשך, אחמד ניהל משא ומתן עם דנדיס כדי שאחמד והנאשם ירכשו ממנו 16-M בהנחה, תמורת 60,000 ₪.",רקע
43,ME-20-12-36505-697,"באישום השישי הנאשם הורשע לפי הודאתו בעבירות של קשירת קשר לביצוע פשע (סחר בתחמושת), וניסיון לסחר בנשק.",רקע
44,ME-20-12-36505-697,"זאת בגין כך שמספר חודשים עובר ליום 29.11.2020, במסגרת הקשר השני, הנאשם ואחמד החליטו יחדיו לרכוש כדורים לרובה 16-M במטרה למוכרם תמורת רווח.",רקע
45,ME-20-12-36505-697,"בעקבות כך, אחמד שוחח עם אחר בשם ענכוש, וביקש ממנו לקשר בין הנאשם לבין סוחרי אמל""ח לשם רכישת הכדורים.",רקע
46,ME-20-12-36505-697,"ענכוש מסר לאחמד מספר טלפון של אדם בשם מוחמד, ואחמד מסר את מספר הטלפון הנ""ל לנאשם והינחה אותו להציג עצמו כמי שנשלח על-ידי ענכוש.",רקע
47,ME-20-12-36505-697,"זאת, במטרה לרכוש אמל""ח ולמכור אותו ברווח עבור הנאשם ואחמד.",רקע
48,ME-20-12-36505-697,"בעקבות כך, הנאשם צלצל למוחמד וביקש לרכוש ממנו כדורים, אולם העסקה האמורה לא יצאה אל הפועל.",רקע
49,ME-20-12-36505-697,"בהמשך למתואר לעיל, במסגרת הקשר הראשון, הנאשם ביקש ממוחמד לרכוש ממנו נשק.",רקע
50,ME-20-12-36505-697,"כחודשיים לאחר מכן, מוחמד שוחח עם הנאשם והציע לו לרכוש רובה 16-M.",רקע
51,ME-20-12-36505-697,הנאשם הסכים לכך.,רקע
52,ME-20-12-36505-697,"כשבועיים-שלושה לאחר מכן, הנאשם ואיברהים נפגשו יחד עם מוחמד וחברו, אולם העסקה לא יצאה אל הפועל.",רקע
53,ME-20-12-36505-697,באישום השביעי הנאשם הורשע לפי הודאתו בעבירה של קשירת קשר לביצוע פשע (רכישת נשק).,רקע
54,ME-20-12-36505-697,"זאת בגין כך שבחודשים יוני-אוגוסט 2020, הנאשם שוחח עם אחמד וביקש ממנו למצוא אדם שיוכל למכור לו אמל""ח.",רקע
55,ME-20-12-36505-697,"בעקבות כך, אחמד מסר לנאשם מספר טלפון של אדם שמוכר אמל""ח וסמים, אשר זהותו אינה ידועה למאשימה.",רקע
56,ME-20-12-36505-697,הנאשם התקשר לאותו אחר פעמיים וביקש לרכוש ממנו נשק.,רקע
57,ME-20-12-36505-697,"האחר הסביר לנאשם שעליו לשלם סך של 22,000 ₪ עבור נשק שסוגו לא ידוע למאשימה, וכי הנאשם יוכל לקבל את הנשק בתוך 3-4 ימים.",רקע
58,ME-20-12-36505-697,"חרף האמור, בסופו של יום הנאשם לא רכש את הנשק.",רקע
59,ME-20-12-36505-697,"הצדדים לא באו להסכמה לעניין העונש, וכל צד נותר חופשי בטיעוניו.",רקע
60,ME-20-12-36505-697,"לבקשת הסנגור ובהעדר התנגדות המדינה, הוזמן תסקיר בעניינו של הנאשם.",רקע
61,ME-20-12-36505-697,"מהתסקיר עולה כי הנאשם בן 25, נעדר עבר פלילי, אב לילדה בת 9 חודשים שנולדה בעת ששהה במעצר בתיק זה.",תסקיר שירות המבחן
62,ME-20-12-36505-697,"לדברי הנאשם, לפני כחמש שנים הוא העתיק את מקום מגוריו לכפר עקב, והתחבר שם לחברה שולית בה צעירים נתנו לגיטימציה להחזקת נשקים ולמכירתם.",תסקיר שירות המבחן
63,ME-20-12-36505-697,"שירות המבחן הבין מדברי הנאשם כי קנייה ומכירה של נשקים נתפסה בעיניו כפעילות יוקרתית וגברית, אשר מאפשרת לו להשתלב בקרב אנשי הכפר.",תסקיר שירות המבחן
64,ME-20-12-36505-697,"בנוסף, ביצוע העבירות נבע ממניע כספי ומרצון לרווח מהיר.",תסקיר שירות המבחן
65,ME-20-12-36505-697,"מבחינת סיכויי השיקום – שירות המבחן ציין כי הנאשם צעיר, חסר עבר פלילי, נעצר לראשונה בחייו כך שהמעצר מהווה עבורו גבול הרתעתי.",תסקיר שירות המבחן
66,ME-20-12-36505-697,שירות המבחן אף התרשם כי כיום הנאשם מסוגל לגלות מודעות רבה יותר למחירים הנובעים ממעשיו.,תסקיר שירות המבחן
67,ME-20-12-36505-697,"מבחינת הערכת הסיכון – שירות המבחן התחשב בכך שהנאשם עסק ברכישה ובמכירה של נשקים במהלך תקופה ממושכת, באופן המלמד על נטילת סיכונים, על התנהגות אימפולסיבית וכן על מניע כספי.",תסקיר שירות המבחן
68,ME-20-12-36505-697,עוד צוין כי הנאשם יצר קשרים עם אנשים בעלי דפוסים עברייניים במטרה לקדם את פעולותיו השוליות.,תסקיר שירות המבחן
69,ME-20-12-36505-697,"בנוסף, שירות המבחן לקח בחשבון את העובדה שהנאשם נטל אחריות על ביצוע העבירות בהן הורשע באופן חלקי, תוך מזעור חלקיו וכוונותיו בעבירות הנדונות.",תסקיר שירות המבחן
70,ME-20-12-36505-697,"במכלול השיקולים, להערכת שירות המבחן, רמת הסיכון להתנהגות עוברת חוק בעתיד היא גבוהה.",תסקיר שירות המבחן
71,ME-20-12-36505-697,"בהתחשב בכל אלה, שירות המבחן נמנע מהמלצה טיפולית.",תסקיר שירות המבחן
72,ME-20-12-36505-697,"בד בבד, שירות המבחן המליץ כי אם יוטל על הנאשם עונש מאסר בפועל, הוא ישולב בטיפול במסגרת בית הסוהר.",תסקיר שירות המבחן
73,ME-20-12-36505-697,שני הצדדים טענו למתחם עונש הולם אחד בגין מכלול העבירות בהן הורשע הנאשם.,טיעוני הצדדים לעונש
74,ME-20-12-36505-697,"כמו כן, באי-כוח הצדדים הפנו לאסמכתאות מן הפסיקה לתמיכה בטיעוניהם העונשיים.",טיעוני הצדדים לעונש
75,ME-20-12-36505-697,"המאשימה עתרה למתחם עונש הולם שנע מ- 8 עד 12 שנות מאסר בפועל, וטענה כי יש להעמיד את עונשו של הנאשם בחלק התחתון של המתחם אך לא בתחתיתו, קרי- 9 שנות מאסר בפועל, מאסר מותנה וקנס כספי.",טיעוני הצדדים לעונש
76,ME-20-12-36505-697,"מנגד, הסנגור טען כי המתחם נע מ-3 עד מספר שנות מאסר בפועל.",טיעוני הצדדים לעונש
77,ME-20-12-36505-697,"הסנגור עמד על הנסיבות לקולא לטובת מרשו, ועתר להשתת עונש בתחתית המתחם הנטען, קרי- 3 שנים.",טיעוני הצדדים לעונש
78,ME-20-12-36505-697,"הנאשם בדבריו לפניי טען שטעה, וציין כי יש לו בת קטנה והוא רוצה להיות לידה.",טיעוני הצדדים לעונש
79,ME-20-12-36505-697,"בד בבד, אציין כי במסגרת קביעת מתחם העונש ההולם לאירוע בכללותו, יהיה מקום ליתן משקל לעובדה שכל אחד משבעת האישומים בהם הורשע הנאשם, מהווה ""מעשה"" נפרד כמובנו של מונח זה בסעיף 186 לחוק סדר הדין הפלילי [נוסח משולב], התשמ""ב-1982.",ריבוי עבירות
80,ME-20-12-36505-697,"ברי כי טיב ומספר ה""מעשים"" בגינם הורשע הנאשם, ישוו מידה של חומרה שתשפיע על קביעת מתחם העונש ההולם הכולל בגין אותם המעשים.",ריבוי עבירות
81,ME-20-12-36505-697,"בהתאם לסעיף 40ג(א) לחוק העונשין, יש לקבוע את מתחם הענישה ההולמת בהתאם לעקרון ההלימה, תוך התחשבות בערך החברתי שנפגע, במידת הפגיעה בו, בנסיבות הקשורות בביצוע העבירות ובמדיניות הענישה הנהוגה.",מתחם העונש ההולם
82,ME-20-12-36505-697,"הערכים החברתיים המוגנים במסגרת עבירות בנשק - ובכלל זה עבירת הסחר בנשק וניסיון לה, עבירת רכישת נשק, ועבירת קשירת קשר לביצוע פשע בנשק - הם הגנה על שלום הציבור וביטחונו.",מתחם העונש ההולם
83,ME-20-12-36505-697,"עבירות אלה נועדו לשמור על שלמות גופו ורכושו של אדם מפני תוצאות הרסניות שעלולות להיגרם בגין שימוש בנשק על-ידי מי שאינו מיומן בכך, או על-ידי גורמים עברייניים או גורמי טרור שהנשק עלול לעבור מיד ליד ולהגיע אליהם.",מתחם העונש ההולם
84,ME-20-12-36505-697,בכל הנוגע לנסיבות ביצוע העבירות – הללו פורטו בהרחבה בפס' 2-3 לדבריי לעיל.,מתחם העונש ההולם
85,ME-20-12-36505-697,ממכלול המעשים מצטיירת תמונה חמורה לפיה הנאשם פעל במשך תקופה ממושכת באורח אקטיבי לרכישה ולמכירה של נשקים מסוג רובי סער (שהנם נשק התקפי) בשווי של עשרות אלפי ₪.,מתחם העונש ההולם
86,ME-20-12-36505-697,"אחד מהנשקים נרכש על רקע סכסוך ששרר בין הנאשם ובין אחרים, באופן הנושא חומרה ממשית.",מתחם העונש ההולם
87,ME-20-12-36505-697,"חלק מהנשקים שרכש הנאשם, נמכרו על-ידו לאחרים תמורת רווח כספי, באופן המלמד על כך שעבירות הנשק הפכו מקור פרנסה עבור הנאשם.",מתחם העונש ההולם
88,ME-20-12-36505-697,מכלול העבירות שביצע הנאשם היו פרי תכנון מוקדם.,מתחם העונש ההולם
89,ME-20-12-36505-697,"הסיבות שהובילו את הנאשם לביצוען, הן בצע כסף ורצון לרווח מהיר.",מתחם העונש ההולם
90,ME-20-12-36505-697,"פוטנציאל הנזק הוא גדול, שכן אין לדעת להיכן הנשקים נושא כתב האישום התגלגלו, והאם הגיעו לידיים עברייניות או לגורמי טרור.",מתחם העונש ההולם
91,ME-20-12-36505-697,העבירות בוצעו בהיותו של הנאשם בגיל 24.,מתחם העונש ההולם
92,ME-20-12-36505-697,אין לפניי טענה כלשהי כי הוא לא הבין את מעשיו או לא יכול היה להימנע מהם.,מתחם העונש ההולם
93,ME-20-12-36505-697,אף אין טענה לקרבה לסייג לאחריות פלילית.,מתחם העונש ההולם
94,ME-20-12-36505-697,"מבחינת הענישה הנוהגת – כידוע, העונש המרבי הקבוע בחוק בגין עבירה של סחר בנשק, הוא מאסר 15 שנים.",מתחם העונש ההולם
95,ME-20-12-36505-697,"העונש המרבי הקבוע בחוק בגין עבירה של רכישת נשק, הוא מאסר 7 שנים.",מתחם העונש ההולם
96,ME-20-12-36505-697,"העונש המרבי הקבוע בחוק בגין עבירה של קשירת קשר לביצוע פשע בנשק, הוא מאסר 7 שנים.",מתחם העונש ההולם
97,ME-20-12-36505-697,"בית המשפט העליון חזר פעם אחר פעם על החומרה הגלומה בעבירות בנשק, ועל פוטנציאל הפגיעה בנפש וברכוש שעלולה להיגרם כתוצאה מהן.",מתחם העונש ההולם
98,ME-20-12-36505-697,"בהלכה הפסוקה נקבע כי על דרך הכלל, יש להחמיר בענישתם של נאשמים שהורשעו בעבירות בנשק בכלל, ובעבירות של סחר ורכישה של נשק בפרט.",מתחם העונש ההולם
99,ME-20-12-36505-697,"נפסק כי הגם שהענישה היא לעולם אינדיבידואלית, הרי בעבירות נשק ראוי שבית המשפט ייתן משקל משמעותי יותר לאינטרס הציבורי ולצורך להרתיע עבריינים מלבצע עבירות דומות, ביחס לנסיבות האישיות של העבריין.",מתחם העונש ההולם
100,ME-20-12-36505-697,"בהתאם לכך, מדיניות הענישה הנוהגת מבוססת על הטלת עונשי מאסר לריצוי בפועל, וזאת גם לגבי מי שהוא נעדר עבר פלילי קודם.",מתחם העונש ההולם
101,ME-20-12-36505-697,"משך המאסר בפועל נגזר, בין היתר, מנסיבות המעשה ובהן: טיב העבירה, סוג הנשק, כמות הנשק, התכלית לה נועד הנשק ועוד.",מתחם העונש ההולם
102,ME-20-12-36505-697,"למען שלמות התמונה וטרם קביעת המתחם, אציין כי יש לראות בחומרה לא רק את העבירות של סחר ורכישת נשק, אלא גם את העבירה של קשירת קשר לביצוע עבירות אלה.",מתחם העונש ההולם
103,ME-20-12-36505-697,"אמנם, במסגרת העבירה של קשירת קשר, המכירה או הרכישה של הנשק לא יוצאות אל הפועל.",מתחם העונש ההולם
104,ME-20-12-36505-697,"עם זאת, קשירת הקשר כשלעצמה מקימה פוטנציאל לפגיעה משמעותית בשלום הציבור ובביטחונו.",מתחם העונש ההולם
105,ME-20-12-36505-697,"לא פעם הקושרים מעוניינים בהגשמת תכניתם, והעדר מימושה נובע מנסיבות חיצוניות שבלעדיהן התכנית העבריינית הייתה מתממשת.",מתחם העונש ההולם
106,ME-20-12-36505-697,מכאן הסיכון הטמון בעבירה זו.,מתחם העונש ההולם
107,ME-20-12-36505-697,"בהתחשב בערכים שנפגעו ובעוצמת הפגיעה בערכים אלה; בנסיבות ביצוע כלל העבירות; במדיניות הענישה הנוהגת; ובעקרון ההלימה המהווה עקרון מנחה בענישה; אני סבורה כי מתחם העונש ההולם בגין שבעת האישומים בהם הורשע הנאשם, שכוללים שלוש עבירות של סחר בנשק (שני 16-M מוסבים ורובה עוזי אחד עם שתי מחסניות), שלוש עבירות של רכישה והחזקה של נשק (רובה 16-M עם מחסנית ורצועה, וכן שני 16-M מוסבים שנמכרו לאחרים לאחר רכישתם), שלוש עבירות של קשירת קשר לביצוע פשע מסוג סחר בנשק או בתחמושת, ועבירה אחת של ניסיון לסחר בתחמושת – הנו מ-6 עד 10 שנות מאסר בפועל.",מתחם העונש ההולם
108,ME-20-12-36505-697,לא התבקשתי ואף לא ראיתי לחרוג ממתחם העונש ההולם לחומרה או לקולא.,גזירת העונש המתאים בגדרי המתחם שנקבע
109,ME-20-12-36505-697,"לצורך גזירת העונש המתאים במסגרת המתחם, יש להתחשב בנסיבות שאינן קשורות בביצוע העבירות כאמור בסעיף 40יא לחוק העונשין:",גזירת העונש המתאים בגדרי המתחם שנקבע
110,ME-20-12-36505-697,"לטובת הנאשם, שקלתי את עברו הפלילי הנקי, וכן את העובדה שהוא הודה ונטל אחריות למעשיו.",גזירת העונש המתאים בגדרי המתחם שנקבע
111,ME-20-12-36505-697,"יצוין כי שיתוף הפעולה של הנאשם עם רשויות החקירה והודאתו במעשים, תרמו לחשיפת פרטיהם, שכן אין מדובר בתיק בו הופעל סוכן משטרתי.",גזירת העונש המתאים בגדרי המתחם שנקבע
112,ME-20-12-36505-697,נתון זה הוא בעל משקל.,גזירת העונש המתאים בגדרי המתחם שנקבע
113,ME-20-12-36505-697,"לכך יש להוסיף את נסיבותיו המשפחתיות של הנאשם, ואת העובדה שעסקינן בבחור צעיר שבתו התינוקת נולדה בעודו שוהה במעצר בתיק זה.",גזירת העונש המתאים בגדרי המתחם שנקבע
114,ME-20-12-36505-697,"עוד התחשבתי בהתרשמות שירות המבחן לפיה המעצר הציב לנאשם גבול הרתעתי, וכי הוא מגלה מודעות למחירי מעשיו.",גזירת העונש המתאים בגדרי המתחם שנקבע
115,ME-20-12-36505-697,"בנוסף, נתתי משקל לכך שהנאשם מונה כתומך באגף בו הוא שוהה בבית המעצר, וכי שירות המבחן המליץ לשלבו בטיפול בכלא.",גזירת העונש המתאים בגדרי המתחם שנקבע
116,ME-20-12-36505-697,"לחובת הנאשם, שקלתי את הצורך בהרתעת היחיד ובהרתעת הרבים מפני הישנות עבירות נשק שמסוכנותן רבה (ראו גם: סעיפים 40ו ו- 40ז לחוק העונשין).",גזירת העונש המתאים בגדרי המתחם שנקבע
117,ME-20-12-36505-697,"יוער כי הצורך בהרתעה אישית אינו זניח בנסיבות המקרה, שכן מתסקיר שירות המבחן עולה כי השהות מאחורי סורג ובריח אמנם מהווה גורם מרתיע עבור הנאשם, אולם לצד זאת הנאשם מתקשה לבחון את התנהלותו לעומק.",גזירת העונש המתאים בגדרי המתחם שנקבע
118,ME-20-12-36505-697,"כפי שצוין לעיל, לפי הערכת שירות המבחן, רמת הסיכון להתנהגות עוברת חוק בעתיד מצדו של הנאשם היא גבוהה.",גזירת העונש המתאים בגדרי המתחם שנקבע
119,ME-20-12-36505-697,"בטרם אגזור את עונשו של הנאשם, אתייחס לגזרי דין של מעורבים אחרים בפרשה:",גזירת העונש המתאים בגדרי המתחם שנקבע
120,ME-20-12-36505-697,"(-) 	אחמד עמרו, המוזכר באישומים החמישי עד השביעי בהליך שבכותרת, עומד לדין בבית משפט השלום בירושלים.",גזירת העונש המתאים בגדרי המתחם שנקבע
121,ME-20-12-36505-697,"בעת כתיבת גזר דין זה, משפטו של אחמד עודנו תלוי ועומד, ודינו טרם הוכרע.",גזירת העונש המתאים בגדרי המתחם שנקבע
122,ME-20-12-36505-697,"באיזון בין השיקולים, אני רואה להעמיד את עונש המאסר בפועל שייגזר על הנאשם שלפניי בחלק התחתון של המתחם שנקבע אף שלא בתחתיתו, ולגזור עליו 6.5 שנות מאסר בפועל, מאסר מותנה הצופה פני עתיד וקנס כספי בסך 25,000 ₪.",גזירת העונש המתאים בגדרי המתחם שנקבע
123,ME-20-12-36505-697,"נוכח מכלול הטעמים האמורים, אני גוזרת על הנאשם כדלקמן:",סוף דבר
124,ME-20-12-36505-697,"6.5 שנות מאסר בפועל, החל מיום מעצרו.",סוף דבר
125,ME-20-12-36505-697,"מאסר על-תנאי של 12 חודשים למשך 3 שנים מיום השחרור ממאסר, לא לעבור עבירה בנשק מסוג פשע.",סוף דבר
126,ME-20-12-36505-697,"מאסר על-תנאי של 6 חודשים למשך 3 שנים מיום השחרור ממאסר, לא לעבור עבירה בנשק מסוג עוון.",סוף דבר
127,ME-20-12-36505-697,"קנס בסך 25,000 ₪ או 5 חודשי מאסר תמורתו.",סוף דבר
128,ME-20-12-36505-697,הקנס ישולם עד יום 1.2.2023.,סוף דבר
129,ME-20-12-36505-697,54678313	זכות ערעור לבית המשפט העליון תוך 45 ימים מהיום.,	המזכירות תשלח העתק גזר הדין לשירות המבחן למבוגרים.
130,ME-20-12-36505-697,"ניתן היום,  כ' אדר ב' תשפ""ב, 23 מרץ 2022, בנוכחות הצדדים.",	המזכירות תשלח העתק גזר הדין לשירות המבחן למבוגרים.
131,ME-20-12-36505-697,"בעניין עריכה ושינויים במסמכי פסיקה, חקיקה ועוד באתר נבו – הקש כאן",	המזכירות תשלח העתק גזר הדין לשירות המבחן למבוגרים.
