,verdict,text,part
0,ME-21-05-4531-704,"באת-כוח המאשימה:	עו""ד יעל ריצ'קר",הנאשם
1,ME-21-05-4531-704,"בא-כוח הנאשם:		עו""ד יוסי זילברברג",הנאשם
2,ME-21-05-4531-704,"חוק העונשין, תשל""ז-1977: סע'  144(ב), 144(ב2)",הנאשם
3,ME-21-05-4531-704,"על פי הכרעת הדין מיום 2.12.2021, הנאשם, יליד 21.1.2003 (כבן 18 וחודשיים במועד העבירות והיום כבן 19), הורשע בהתאם להודאתו במסגרת הסדר טיעון בשלוש עבירות שעניינן עסקה אחרת בנשק, לפי סעיף 144(ב2) בחוק העונשין, התשל""ז-1977 (להלן – החוק), ובשתי עבירות נשיאת נשק, תחמושת ואביזר נשק, לפי סעיף 144(ב) בחוק.",גזר דין
4,ME-21-05-4531-704,"הודאת הנאשם והרשעתו היו במסגרת הסדר טיעון, אשר כלל את תיקון כתב האישום ואת הרשעת הנאשם על פי הודאתו בעובדותיו, אך לא כלל הסכמה לעניין העונש.",גזר דין
5,ME-21-05-4531-704,"בשל גילו של הנאשם, חלה חובת הגשת תסקיר לעונש בעניינו ובהתאם לכך, התסקיר הוגש ביום 7.2.2022.",גזר דין
6,ME-21-05-4531-704,"בשל הגשת התסקיר באיחור, ישיבת הטיעונים לעונש נדחתה והתקיימה ביום 10.5.2022.",גזר דין
7,ME-21-05-4531-704,"החלק הכללי: בין הנאשם, המכונה ""בטוט"", למוחמד איברהים סלאימה (להלן – סלאימה) הייתה היכרות על רקע קשר חברי וכך גם בין הנאשם לט' (קטין).",עובדות כתב האישום המתוקן
8,ME-21-05-4531-704,הנאשם גר בשכונת בית חנינא בירושלים במרחק כ-100 מטר מהפילבוקס הסמוך לגדר ההפרדה.,עובדות כתב האישום המתוקן
9,ME-21-05-4531-704,"האישום הראשון: בתחילת חודש מרץ 2021, נפגש הנאשם באזור בית מגוריו עם סלאימה, שביקש ממנו לקחת דבר מה מהגדר ממקום סמוך לפילבוקס באזור דחייאט אלאסלם בבית חנינא (להלן – המקום) ולהעבירו אליו, סמוך למרכול ""אלטחונה"" (להלן – המרכול), שבבעלות משפחתו ושבו הוא עובד, המצוי סמוך לכיכר אל דחייה.",עובדות כתב האישום המתוקן
10,ME-21-05-4531-704,"סלאימה אמר לנאשם כי ""מדובר בחפצים לא רגילים אותם מעבירים משם"" וכי איש לא יחשוד בו בשל מגוריו סמוך למקום והנאשם הסכים לבקשתו.",עובדות כתב האישום המתוקן
11,ME-21-05-4531-704,"למחרת התקשר סלאימה אל הנאשם, אמר לו שהדבר מוכן וכי אדם העונה לשם מג'ד ימתין לו במקום מעברו השני של הגדר ויעביר לו את הדבר.",עובדות כתב האישום המתוקן
12,ME-21-05-4531-704,הנאשם אמר לסלאימה שישלח אל המקום את ט' ולאחר מכן הנאשם התקשר אל ט' וביקש שילך לאסוף את הדבר מהמקום ויעבירו לידי סלאימה.,עובדות כתב האישום המתוקן
13,ME-21-05-4531-704,"לאחר מכן נפגש הנאשם עם ט', שאמר לנאשם כי הדבר שלקח ממג'ד הוא נשק מסוג אקדח וכדורים וכי סלאימה נתן לו סך 300 ₪ בתמורה.",עובדות כתב האישום המתוקן
14,ME-21-05-4531-704,את התמורה שקיבל מסלאימה נתן ט' לנאשם.,עובדות כתב האישום המתוקן
15,ME-21-05-4531-704,"לאחר המתואר ובמועדים שיפורטו להלן בפרטי האישום הנוספים, פנה סלאימה אל הנאשם פעמים נוספות וביקש שיאסוף אמל""ח מאדם המכונה מג'ד.",עובדות כתב האישום המתוקן
16,ME-21-05-4531-704,"לאחר מכן, העביר הנאשם את האמל""ח לידי סלאימה, כפי שיתואר להלן.",עובדות כתב האישום המתוקן
17,ME-21-05-4531-704,"בעניין אישום זה, הורשע הנאשם בעבירת עסקה אחרת בנשק (סעיף 144(ב2) בחוק).",עובדות כתב האישום המתוקן
18,ME-21-05-4531-704,"האישום השני: כשבוע לאחר המתואר באישום הראשון, פנה סלאימה אל הנאשם ושאל אותו אם יהיה מוכן לגשת שוב אל המקום, להביא משם אמל""ח שאותו כינה ""דבר קטן"" (להלן – האמל""ח) ולהעבירו אליו והנאשם הסכים לכך.",עובדות כתב האישום המתוקן
19,ME-21-05-4531-704,"לאחר כשעה, התקשר סלאימה אל הנאשם ואמר לו ללכת אל המקום ולאסוף משם את האמל""ח.",עובדות כתב האישום המתוקן
20,ME-21-05-4531-704,"בדרך, הבחין הנאשם בט' והציע לו להצטרף אליו לאסוף את האמל""ח.",עובדות כתב האישום המתוקן
21,ME-21-05-4531-704,ט' הסכים והתלווה אליו.,עובדות כתב האישום המתוקן
22,ME-21-05-4531-704,"הנאשם וט' הלכו אל המקום ושם, מעבר לגדר, המתין להם מג'ד שהעביר לידי הנאשם ולידי ט' שקית ובה שלוש קופסאות שבתוכן כדורי אקדח (להלן – הכדורים).",עובדות כתב האישום המתוקן
23,ME-21-05-4531-704,"לאחר מכן, הלכו הנאשם וט' אל המרכול, פגשו שם את סלאימה ומסרו לו את הכדורים.",עובדות כתב האישום המתוקן
24,ME-21-05-4531-704,"באירוע זה לא קיבל הנאשם תמורה מסלאימה, אך הוא הבטיח לנאשם שישלם לו בפעם הבאה.",עובדות כתב האישום המתוקן
25,ME-21-05-4531-704,"בעניין אישום זה, הורשע הנאשם בעבירת נשיאת תחמושת (סעיף 144(ב) בחוק).",עובדות כתב האישום המתוקן
26,ME-21-05-4531-704,"האישום השלישי: בסוף חודש מרץ 2021 בשעות הערב, פנה סלאימה אל הנאשם ואמר לו להיות מוכן להביא מהמקום אמל""ח שאותו כינה ""דבר"", ולהעבירו אליו.",עובדות כתב האישום המתוקן
27,ME-21-05-4531-704,"לאחר כחצי שעה, אמר סלאימה לנאשם שהאמל""ח מוכן והורה לו ללכת להביאו ולהעבירו אליו והנאשם הסכים לכך.",עובדות כתב האישום המתוקן
28,ME-21-05-4531-704,"הנאשם הלך אל המקום, לקח ממג'ד תיק בצבע שחור שבתוכו היו אקדח בלגי אפור ורובה מסוג קלצ'ניקוב (להלן – התיק), ומשם המשיך אל המרכול, פגש את סלאימה ומסר לו את התיק.",עובדות כתב האישום המתוקן
29,ME-21-05-4531-704,"לאחר שסלאימה קיבל את התיק, הוא נתן לנאשם סך 500 ₪.",עובדות כתב האישום המתוקן
31,ME-21-05-4531-704,"האישום הרביעי: במועד לא ידוע בין יום 29.3.2021 ליום 1.4.2021 בשעות אחר הצהריים, הגיע סלאימה אל ביתו של הנאשם ושאל אותו אם יהיה מוכן להביא אקדח גלוק (להלן – האקדח) מהמקום, מידי מג'ד, והנאשם הסכים לכך.",עובדות כתב האישום המתוקן
32,ME-21-05-4531-704,"לאחר כשעה, התקשר סלאימה אל הנאשם, אמר לו שהכול מוכן וביקש שילך אל המקום לאסוף את האקדח.",עובדות כתב האישום המתוקן
33,ME-21-05-4531-704,"הנאשם יצא מביתו, הגיע אל המקום, ששם המתין לו מג'ד, אשר זרק לו שקית שחורה ובתוכה אקדח.",עובדות כתב האישום המתוקן
34,ME-21-05-4531-704,"לאחר מכן, הלך הנאשם אל המרכול, פגש את סלאימה, נתן לו את האקדח ובתמורה לכך קיבל ממנו סך 200 ₪.",עובדות כתב האישום המתוקן
36,ME-21-05-4531-704,"האישום החמישי: ביום 7.4.2021 בשעות אחר הצהריים, פנה סלאימה אל הנאשם ואמר לו שיודיע לו כשהנשק יהיה מוכן כדי שהוא יוכל לצאת ולאסוף אותו ממג'ד אשר ימתין לו במקום.",עובדות כתב האישום המתוקן
37,ME-21-05-4531-704,"לאחר מכן פנה סלאימה אל הנאשם פעם נוספת, עדכן אותו שהנשק ממתין לו במקום וביקש שילך להביאו.",עובדות כתב האישום המתוקן
38,ME-21-05-4531-704,"סלאימה והנאשם סיכמו שלאחר שהנאשם יעביר לסלאימה את הנשק, הוא ייתן לו סך 400-300 ₪.",עובדות כתב האישום המתוקן
39,ME-21-05-4531-704,"הנאשם פנה אל ט' וביקש שיצטרף אליו, כדי שילכו יחד אל המקום.",עובדות כתב האישום המתוקן
40,ME-21-05-4531-704,"סמוך לשעה 19:00, הלכו הנאשם וט' אל המקום ושם המתין להם מג'ד.",עובדות כתב האישום המתוקן
41,ME-21-05-4531-704,"הנאשם תצפת על המקום ואילו ט' ירד אל הגדר ולקח ממג'ד שקית בצבע שחור שבתוכה רובה סער קלצ'ניקוב (מספר סידורי 6000939), אשר יורה ובכוחו להמית אדם וכן מחסנית ריקה תואמת לרובה.",עובדות כתב האישום המתוקן
42,ME-21-05-4531-704,ט' נתן את השקית עם הנשק לנאשם והשניים החלו ללכת לכיוון המרכול כדי למסור את הנשק לידי סלאימה.,עובדות כתב האישום המתוקן
43,ME-21-05-4531-704,"בהגיעם סמוך למרכול ""אלבאשא"", הבחינו השניים בניידת משטרה שבה היו אנשי כוחות הביטחון.",עובדות כתב האישום המתוקן
44,ME-21-05-4531-704,הנאשם ברח עם הנשק אך אנשי כוחות הביטחון תפסו אותו.,עובדות כתב האישום המתוקן
45,ME-21-05-4531-704,"בעניין אישום זה, הורשע הנאשם בעבירת נשיאת נשק (סעיף 144(ב) בחוק).",עובדות כתב האישום המתוקן
46,ME-21-05-4531-704,הנאשם כבן 19.,תסקיר שירות המבחן
47,ME-21-05-4531-704,"על פי תסקיר שירות המבחן, הוא השני מבין חמישה ילדים.",תסקיר שירות המבחן
48,ME-21-05-4531-704,"לדברי הנאשם, יחסי בני המשפחה ויחסיו עם הוריו קרובים.",תסקיר שירות המבחן
49,ME-21-05-4531-704,"אמו, בעלת לקות שמיעה, עובדת כסייעת בגן ילדים שבבעלות המשפחה ואביו עובד כאח במרכז רפואי ""טרם"" בסניפים שונים בירושלים.",תסקיר שירות המבחן
50,ME-21-05-4531-704,"לדברי הנאשם, להוריו חובות כלכליים.",תסקיר שירות המבחן
51,ME-21-05-4531-704,"בני משפחתו של הנאשם הם תושבים ישראליים הנושאים תעודת זהות כחולה, אך נעדרי אזרחות ישראלית.",תסקיר שירות המבחן
52,ME-21-05-4531-704,"הם עובדים לפרנסתם, נעדרי כל מעורבות פלילית ומנהלים אורח חיים דתי-מסולמי.",תסקיר שירות המבחן
53,ME-21-05-4531-704,לפני כחמש שנים העתיקה משפחת הנאשם את מקום מגוריה משכונה הסמוכה לכפר עקב לשכונת בית חנינה.,תסקיר שירות המבחן
54,ME-21-05-4531-704,עד מעצרו למד הנאשם בכיתה יא' בבית ספר בשכונת שועאפט.,תסקיר שירות המבחן
55,ME-21-05-4531-704,"עם מעבר המשפחה לגור בשכונת בית חנינא, הוא נשר מהלימודים.",תסקיר שירות המבחן
56,ME-21-05-4531-704,"לדבריו, היה זה על רקע חוסר הצלחה בלימודים וקושי להשתלב בבית הספר שאליו עבר.",תסקיר שירות המבחן
57,ME-21-05-4531-704,"תחילה עבד בעבודות מזדמנות, אך בלחץ המשפחה חזר ללמוד בכתה י'.",תסקיר שירות המבחן
58,ME-21-05-4531-704,"הישגיו בלימודים בינוניים אך לא היו לו בעיות משמעת, בעיות חברתיות או מעורבות באירועים בעייתיים.",תסקיר שירות המבחן
59,ME-21-05-4531-704,"בעתיד הוא רוצה ללמוד תכנות, סיעוד או סַפָּרוּת והוסיף כי חשוב לו העיסוק ולא בהכרח גובה השכר.",תסקיר שירות המבחן
60,ME-21-05-4531-704,"הנאשם נעדר הרשעות קודמות ולדבריו, אינו משתמש בחומרים משני תודעה.",תסקיר שירות המבחן
61,ME-21-05-4531-704,"לדבריו, הוא מסתגל לתנאי המעצר אך מתקשה עם הפגיעה בדימויו העצמי לנוכח מעצרו.",תסקיר שירות המבחן
62,ME-21-05-4531-704,"בעניין מעשיי העבירות אמר הנאשם, כי הכיר את סלאימה כאדם נורמטיבי שאינו מעורב בפלילים.",תסקיר שירות המבחן
63,ME-21-05-4531-704,"בתחילה לא ידע מה היה תוכן החבילות שהעביר, אך בשל תחושתו כי מדובר בהתנהלות בעייתית וחששו לעשות זאת בעצמו, שלח את הקטין.",תסקיר שירות המבחן
64,ME-21-05-4531-704,"הוא הבין שתוכן החבילות עשוי להזיק לו, אך לא העריך את היקף הנזק.",תסקיר שירות המבחן
65,ME-21-05-4531-704,"לדבריו, סלאימה לא הפעיל עליו לחץ, אך הוא לא התלבט לגבי המעשה.",תסקיר שירות המבחן
66,ME-21-05-4531-704,"כשהבין כשמדובר בנשק, שיער שהוא נועד לירי בחתונות ובאירועים.",תסקיר שירות המבחן
67,ME-21-05-4531-704,"כיום הוא חש בושה, רגשות חרטה ובמשך רוב שעות היום הוא עסוק במחשבות על מעשיו אשר הובילו אותו אל המצב השפל שבו הוא מצוי עתה.",תסקיר שירות המבחן
68,ME-21-05-4531-704,"שירות המבחן הוסיף, כי הנאשם התקשה לציין חלופות אפשריות למעשיו, אך בסופו של דבר אמר כי היה עליו לפנות אל המשטרה, אך גם הוסיף כי אילו עשה זאת, המעורבים היו פוגעים בו.",תסקיר שירות המבחן
69,ME-21-05-4531-704,הנאשם שלל את הצורך בטיפול והוסיף כי מעצרו משמש עבורו עונש מציב גבול וכן כי משפחתו מתכננת לעבור לגור בשכונת נווה יעקב כדי להתרחק מגורמי קונפליקט ומסביבה עבריינית.,תסקיר שירות המבחן
70,ME-21-05-4531-704,שירות המבחן התרשם היא כי הנאשם הוא צעיר חסר ביטחון וחסר בשלות המתקשה לבחון באופן מעמיק את התנהלותו ומתקשה להציב גבולות למעשיו ולאחרים.,תסקיר שירות המבחן
71,ME-21-05-4531-704,"התנהגותו מאופיינת בדפוס של ריצוי, ככל הנראה מתוך צורך בהערכה ובקושי להתמודד עם קונפליקטים ועם מצבי עימות עם הסביבה.",תסקיר שירות המבחן
72,ME-21-05-4531-704,"כמו כן נראה כי העתקת מקום מגורי המשפחה, שינוי הסביבה החברתית שאליה נחשף במשך שנים רבות, לצד התמודדות הוריו עם חובות כלכליים שימשו בסיס למשקעים רגשיים, לחוסר ביטחון, חסך וצורך בפיצוי רגשי העומדים בבסיס העבירה.",תסקיר שירות המבחן
73,ME-21-05-4531-704,"בעניין גורמי הסיכון להישנות עבירות מצד הנאשם מנה שירות המבחן את היותו נתון לגורמי שליטה חיצוניים, רצונו להכרה ולתחושת שייכות העשויים להובילו להתנהגות מרצה תוך צורך בפיצוי עצמי וכן את קשייו בהצבת גבולות להתנהגותו.",תסקיר שירות המבחן
74,ME-21-05-4531-704,"חרף חומרת העבירות והשלכותיהן, ניכר כי הוא נמנע מהפנמת חומרתן ומורכבותן, דבר הבא לידי ביטוי בכך שחזר על העבירות מספר פעמים, לאורך זמן תוך עירוב אחרים ובלי לשקול את ההשלכות העשויות להיות לשימוש בנשק שהעביר.",תסקיר שירות המבחן
75,ME-21-05-4531-704,אף ניכר כי הוא מתקשה לבחון חלופות למעשיו.,תסקיר שירות המבחן
76,ME-21-05-4531-704,"בעניין גורמי הסיכוי לשיקום, צוינו עובדת היותו בעל כוחות לתפקוד תקין, דבר שהתבטא בהתנהלותו בבית הספר ובקרב משפחתו וכן היותו נעדר מעורבות פלילית.",תסקיר שירות המבחן
77,ME-21-05-4531-704,"הוא הכיר באחריותו למעשיי העבירות, הביע חרטה ובושה וכן ניכר כי מעצרו הממושך שימש עבורו גורם הרתעה.",תסקיר שירות המבחן
78,ME-21-05-4531-704,הוא מכיר בכך שסביבת מגוריו משמשת עבורו גורם סיכון והוא מעוניין להתרחק ממנה.,תסקיר שירות המבחן
79,ME-21-05-4531-704,אף נראה כי משפחתו הגיבה באופן מציב גבולות ונכונה לסייע בשיקומו.,תסקיר שירות המבחן
80,ME-21-05-4531-704,"כן נשקלו רצונו לנהל אורח חיים נורמטיבי, לעבוד ולהימנע ממעורבות עבריינית.",תסקיר שירות המבחן
81,ME-21-05-4531-704,"לנוכח האמור ולאחר שהנאשם שלל את הצורך במסגרת טיפולית, שירות המבחן נמנע מהמלצה להעמדת הנאשם בצו מבחן שיקומי.",תסקיר שירות המבחן
82,ME-21-05-4531-704,"בעניין העונש הומלץ כי לנוכח חומרת העבירות ואופי המעשים, תושת עליו ענישה מוחשית שתשמש עבורו גורם מרתיע ומציב גבול.",תסקיר שירות המבחן
83,ME-21-05-4531-704,"עם זאת, לנוכח גילו הצעיר הומלץ לשקול את תקופת מעצרו וכן הומלץ להשית עונש מותנה.",תסקיר שירות המבחן
84,ME-21-05-4531-704,לא הוגשו ראיות לעונש מטעם הצדדים.,הראיות לעונש
85,ME-21-05-4531-704,"באת-כוח המאשימה טענה כי אמנם הנאשם פעל כשלוח של סלאימה, שהפעיל אותו, אך הוא היה פעיל בכל האירועים, כך שבפועל הוא שימש חולייה בשרשרת העברת הנשק משטחי הרשות הפלסטינית לידי סלאימה בשטח ישראל ואף קיבל כסף בתמורה.",טענות המאשימה
86,ME-21-05-4531-704,כן הדגישה את מגוון כלפי הנשק שהועברו ואת העובדה שבכל פעם הועברו אמצעי לחימה אחרים.,טענות המאשימה
87,ME-21-05-4531-704,"כך הועברו באמצעות הנאשם אקדח וכדורים, תחמושת, תיק שבו אקדח ורובה קלצ'ניקוב, אקדח נוסף ובפעם החמישית, שבה נתפס, הועברה שקית שבתוכה היו רובה סער קלצ'ניקוב ומחסנית, שרק הם נתפסו.",טענות המאשימה
88,ME-21-05-4531-704,"לטענת המאשימה, הערכים המוגנים אשר נפגעו מהעבירה הם הפגיעה והסיכון הנשקפים לשלום הציבור.",טענות המאשימה
89,ME-21-05-4531-704,"באת-כוח המאשימה הפנתה אל מדיניות הענישה המחמירה בעניין עבירות נשק, אל דברי בית המשפט העליון בעניין חומרתן של עבירות אלו אשר זה מכבר הפכו ל""מכת מדינה"" ואל דברי בית המשפט החוזרים בדבר הצורך בהחמרת עונשם של עוברי עבירות אלו.",טענות המאשימה
90,ME-21-05-4531-704,"כך במיוחד בנסיבות שבהן מדובר בתופעת העברות הנשק מיד ליד, בתופעה של עסקאות הנשק ובנסיבות שבהן מדובר בהעברת נשק משטחי הרשות הפלסטינית אל שטחי ישראל.",טענות המאשימה
91,ME-21-05-4531-704,באת-כוח המאשימה הפנתה גם אל התיקון בחוק העונשין הקובע עונשים מזעריים לעבירות נשק.,טענות המאשימה
92,ME-21-05-4531-704,"אמנם תיקון זה אינו חל על העבירות הנדונות, אך המאשימה הפנתה לכך שבהתאם לפסיקת בית המשפט העליון, בין השאר בעניין קדורה, תיקון זה מבטא את עמדת המחוקק ואת עמדת הפסיקה זה שנים רבות בדבר הצורך בהחמרת עונשם של עוברי עבירות נשק (שם, פסקה 5).",טענות המאשימה
93,ME-21-05-4531-704,"עוד הדגישה, כי לנוכח המסוכנות הרבה הטמונה בעבירות הנשק, על-פי פסיקת בית משפט העליון ופסיקת בית משפט זה, הצורך בהחמרת הענישה נוגע לכל עבירות הנשק לסוגיהן.",טענות המאשימה
94,ME-21-05-4531-704,"בהתאם לכך טענה, כי עמדת המאשימה היא כי בשל כל אחד מפרטי האישום ראוי היה להשית על הנאשם עונש מאסר ממושך, למספר שנים.",טענות המאשימה
95,ME-21-05-4531-704,"בהינתן כלל פרטי האישום, עמדתה היא כי יש לקבוע מתחם עונש הולם אחד לכל חמשת האירועים, אשר יהיה בין 8 ל-12 שנות מאסר בפועל.",טענות המאשימה
96,ME-21-05-4531-704,"בעניין נסיבותיו של הנאשם טענה באת-כוח המאשימה כי מדובר בנאשם צעיר, נעדר הרשעות קודמות, אשר הודה וחסך זמן שיפוטי.",טענות המאשימה
97,ME-21-05-4531-704,"מתסקיר שירות המבחן עולה כי הוא מצמצם את אחריותו ואת מודעותו למעשיו, למרות ידיעתו מה היו הדברים שהעביר ממג'ד לסלאימה.",טענות המאשימה
98,ME-21-05-4531-704,עוד הפנתה אל מסקנות התסקיר ואל היעדר המלצה שיקומית.,טענות המאשימה
99,ME-21-05-4531-704,"לנוכח כל האמור טענה, כי יש על עונשו של הנאשם להיות בתחתית מתחם העונש ובהתאם לכך, 8 שנות מאסר בפועל, מאסר מותנה וקנס.",טענות המאשימה
100,ME-21-05-4531-704,"לשאלת בית משפט הוסיפה באת-כוח המאשימה, כי ההליך בעניין סלאימה טרם הסתיים וכי לאחרונה הופנה להליך גישור וכן כי אף עניינו של מג'ד, המתנהל בבית משפט צבאי, טרם הסתיים.",טענות המאשימה
101,ME-21-05-4531-704,לנוכח עמדת המאשימה טען בא-כוח הנאשם כי יש לזכור כי מאחורי כל כתב אישום עומד נאשם שעבר את העבירה וכי אסור שגזר הדין יהיה טכני ויושפע רק מסעיף העבירה.,טענות ההגנה
102,ME-21-05-4531-704,"הוא הדגיש כי מדובר בצעיר שמעולם לא הסתבך בפלילים, אשר נבחר לשמש שליח של סלאימה רק בשל מיקום מקום מגוריו הצמוד לגדר ההפרדה.",טענות ההגנה
103,ME-21-05-4531-704,"לטענתו, סלאימה הוא זה שתיאם את נושא הבאת כלי הנשק והאמל""ח והוא זה שהפעיל את המנגנון המתואר בכתב האישום, בעוד שלנאשם לא היה כל קשר לכך, למרות העובדה ששולמה לו תמורה.",טענות ההגנה
104,ME-21-05-4531-704,בא-כוח הנאשם הדגיש כי במהלך חקירת הנאשם במשטרה הוא מסר הודאה שבה תיאר את כל עובדות כתב האישום וכי הודאתו הביאה להפללת האחרים.,טענות ההגנה
105,ME-21-05-4531-704,"לטענתו, אלמלא תיאר הנאשם את הדברים, המשטרה לא הייתה יודעת על המקרים שקדמו לאירוע שבמהלכו נתפס.",טענות ההגנה
106,ME-21-05-4531-704,"כך שלא רק דובר בשיתוף פעולה מצד הנאשם עם גורמי החקירה, אלא בסיוע בתפיסת האחרים ולכן טען בא-כוח הנאשם, כי אין להחמיר עם הנאשם.",טענות ההגנה
107,ME-21-05-4531-704,"בעניין נסיבות העבירה טען בא-כוח הנאשם כי הנאשם החזיק בנשק למשך זמן קצר בלבד, בלי שיידע מי בעליו.",טענות ההגנה
108,ME-21-05-4531-704,"בעניין התמורה שסלאימה שילם לנאשם טען בא-כוחו, כי סלאימה ניצל את תמימות הנאשם וכי הוא זה שקבע את גובה התמורה.",טענות ההגנה
109,ME-21-05-4531-704,"מכל מקום, היום הנאשם מבין שטעה, הוא מצטער ומביע חרטה כנה.",טענות ההגנה
110,ME-21-05-4531-704,"בעניין תסקיר שירות המבחן טען, כי מצופה היה שתהיה פגישה רצינית יותר עם הנאשם ולא רק פגישה אחת בהיוועדות חזותית.",טענות ההגנה
111,ME-21-05-4531-704,"כן חזר על נסיבות משפחת הנאשם, כפי שהובאו בתסקיר.",טענות ההגנה
112,ME-21-05-4531-704,"לטענתו, המעצר מאד קשה לנאשם, אשר מרבה להתקשר אל הוריו ולבכות.",טענות ההגנה
113,ME-21-05-4531-704,"כן עמד על קשיי פרנסת משפחת הנאשם, אשר נטען כי נובעים בין השאר, גם מכך שאביו של הנאשם מפרנס גם את הוריו, מאחר שאחיו נפטרו ורק הוא יכול לסייע להם.",טענות ההגנה
114,ME-21-05-4531-704,"כן טען, כי אביו של הנאשם אף כועס על מעורבות הנאשם בעבירות, אשר נעברו בניגוד לאופן חינוכו את ילדיו ובהם הנאשם.",טענות ההגנה
115,ME-21-05-4531-704,"בא-כוח הנאשם עמד על נסיבות פסקי הדין שאליהם הפנתה המאשימה וטען כי לא ניתן ללמוד מהם על רמת הענישה המתאימה בנסיבות הנדונות, בהיותם עוסקים בנסיבות חמורות וקשות מאלו.",טענות ההגנה
116,ME-21-05-4531-704,עוד הוסיף כי לזכות הנאשם יש לשקול את העובדות הבאות: הנאשם לא השתמש בנשק; דובר בתלמיד כתה יא; גורמי הסיכוי לשיקומו אשר פורטו בתסקיר שירות המבחן; תקופת מעצרו הממושכת; הודאתו שהביא לחיסכון בזמן שיפוטי; האירועים נמשכו כחודש ולכן יש לקבוע מתחם עונש אחד; לא ידוע מה נעשה עם הנשק שהועבר אל סלאימה.,טענות ההגנה
117,ME-21-05-4531-704,"דברי הנאשם בתום הטיעונים לעונש: ""אני היום מתנצל בפני המשפחה שלי על מה שעשיתי.",	דברי הנאשם
118,ME-21-05-4531-704,אני התרחקתי מהמשפחה שלי בזמן שהם היו צריכים שאהיה לידם ונכנסתי לכלא.,	דברי הנאשם
119,ME-21-05-4531-704,"אני למדתי לקח מהטעות שעשיתי, זאת הטעות הראשונה והאחרונה בחיים שלי.",	דברי הנאשם
120,ME-21-05-4531-704,"אמנם הנאשם הואשם בחמש עבירות אשר נעברו בחמישה מועדים שונים, כמתואר בחמשת פרטי האישום, אך לא הייתה מחלוקת בין הצדדים כי יש לראות בחמשת האירועים משום אירוע אחד, שלגביו ייקבע מתחם עונש הולם אחד.",	מספר מתחמי הענישה
121,ME-21-05-4531-704,'...,"הערכים החברתיים שנפגעו מהעבירות, חומרתן ומדיניות הענישה הנהוגה"
122,ME-21-05-4531-704,"הנסיבות אשר נדונו בעניין אבו נאעסה, אשר לגביהן נקבע כאמור, לא היה חריגות.","הערכים החברתיים שנפגעו מהעבירות, חומרתן ומדיניות הענישה הנהוגה"
123,ME-21-05-4531-704,"דובר במערער אשר הורשע על-פי הודאתו במסגרת הסדר טיעון בעבירת נשיאת תחמושת והובלתה, בעבירת סיוע לעסקה אחרת בתחמושת ובעבירת ניסיון לעסקה אחרת בנשק.","הערכים החברתיים שנפגעו מהעבירות, חומרתן ומדיניות הענישה הנהוגה"
124,ME-21-05-4531-704,"דובר אפוא, בעבירות נשק אשר לגביהן ניתן היה לכאורה לומר, כי הן במדרג חומרה שיחסית אינו גבוה.","הערכים החברתיים שנפגעו מהעבירות, חומרתן ומדיניות הענישה הנהוגה"
125,ME-21-05-4531-704,"במסגרת גזר הדין שקל בית המשפט המחוזי בין השאר, את הודאת הנאשם, את היותו צעיר ונעדר הרשעות קודמות, את החרטה שהביע, את התסקיר החיובי בעניינו ואת תפקודו החיובי במסגרת מאסרו, לרבות היותו אסיר תומך לאסיר נזקק.","הערכים החברתיים שנפגעו מהעבירות, חומרתן ומדיניות הענישה הנהוגה"
126,ME-21-05-4531-704,"נקבע בעניינו מתחם עונש הולם בין 18 ל-36 חודשי מאסר והעונש שהושת עליו הועמד על 20 חודשי מאסר בפועל, מאסר מותנה וקנס בסך 3,500 ₪.","הערכים החברתיים שנפגעו מהעבירות, חומרתן ומדיניות הענישה הנהוגה"
127,ME-21-05-4531-704,ערעורו על העונש נדחה.,"הערכים החברתיים שנפגעו מהעבירות, חומרתן ומדיניות הענישה הנהוגה"
128,ME-21-05-4531-704,"הרשימה החלקית המובאת לעיל כוללת גם ערעורים שהמדינה הגישה על קולת העונש, אשר התקבלו תוך החמרת הענישה.","הערכים החברתיים שנפגעו מהעבירות, חומרתן ומדיניות הענישה הנהוגה"
129,ME-21-05-4531-704,"כך בין השאר, בפסקי הדין הבאים:","הערכים החברתיים שנפגעו מהעבירות, חומרתן ומדיניות הענישה הנהוגה"
130,ME-21-05-4531-704,עניין בסילה – המשיב הורשע על-פי הודאתו במסגרת הסדר טיעון בעבירת החזקת נשק ואביזרי תחמושת.,"הערכים החברתיים שנפגעו מהעבירות, חומרתן ומדיניות הענישה הנהוגה"
131,ME-21-05-4531-704,"דובר בנשק דמוי רובה סער 16M-, חמש מחסניות, תחמושת ואביזרים נלווים.","הערכים החברתיים שנפגעו מהעבירות, חומרתן ומדיניות הענישה הנהוגה"
132,ME-21-05-4531-704,"המשיב הוא אדם נורמטיבי, נעדר הרשעות קודמות (למעט הרשעה בעבירת ציד), נשוי ואב לילדים העובד באופן מסודר ומפרנס את משפחתו.","הערכים החברתיים שנפגעו מהעבירות, חומרתן ומדיניות הענישה הנהוגה"
133,ME-21-05-4531-704,הוא הביע חרטה על מעשיו והתסקיר בעניינו היה חיובי.,"הערכים החברתיים שנפגעו מהעבירות, חומרתן ומדיניות הענישה הנהוגה"
134,ME-21-05-4531-704,"נקבע מתחם עונש בין 6 ל-24 חודשי מאסר ולאחר 80 ימי מעצר, הושתו עליו 7 חודשי מאסר ומאסר מותנה.","הערכים החברתיים שנפגעו מהעבירות, חומרתן ומדיניות הענישה הנהוגה"
135,ME-21-05-4531-704,"ערעור המדינה התקבל ובלי למצות את הדין, הושתו עליו 14 חודשי מאסר בפועל.","הערכים החברתיים שנפגעו מהעבירות, חומרתן ומדיניות הענישה הנהוגה"
136,ME-21-05-4531-704,"עניין קוואסמה – המשיב, צעיר כבן 21 הנעדר הרשעות קודמות, הורשע על-פי הודאתו במסגרת הסדר טיעון בעבירות רכישת נשק ואחזקתו ורכישת חלקי נשק והחזקתם.","הערכים החברתיים שנפגעו מהעבירות, חומרתן ומדיניות הענישה הנהוגה"
137,ME-21-05-4531-704,כל העבירות עסקו ברובה מסוגM-16 .,"הערכים החברתיים שנפגעו מהעבירות, חומרתן ומדיניות הענישה הנהוגה"
138,ME-21-05-4531-704,"בבית המשפט המחוזי נקבע מתחם עונש בין 28 ל-58 חודשי מאסר בפועל והושתו עליו 32 חודשי מאסר בפועל, מאסרים מותנים וקנס בסך 3,000 ₪.","הערכים החברתיים שנפגעו מהעבירות, חומרתן ומדיניות הענישה הנהוגה"
139,ME-21-05-4531-704,"ערעור המדינה התקבל ותוך הדגשה כי ערכאת הערעור אינה ממצה את הדין, עונש המאסר בפועל הוחמר ל-42 חודש.","הערכים החברתיים שנפגעו מהעבירות, חומרתן ומדיניות הענישה הנהוגה"
140,ME-21-05-4531-704,"עניין פקיה – המשיב, אשר לחובתו הרשעות קודמות, הורשע על-פי הודאתו בעבירות נשיאת נשק וירי מנשק חם במקום מגורים.","הערכים החברתיים שנפגעו מהעבירות, חומרתן ומדיניות הענישה הנהוגה"
141,ME-21-05-4531-704,"ערעור המדינה התקבל ובלי למצות את הדין עונש המאסר בפועל הוחמר מ-14 חודש ל-25 חודש, תוך קביעה כי ""יש להדגיש את החומרה היתירה שנודעה לביצוע עבירות נשק, על כל סוגיהן ומיניהן"" (כבוד השופט י' אלרון, פסקה 12).","הערכים החברתיים שנפגעו מהעבירות, חומרתן ומדיניות הענישה הנהוגה"
142,ME-21-05-4531-704,"עניין ביאדסה – המשיב, נעדר הרשעות קודמות, הורשע על פי הודאתו בעבירות החזקת נשק, נשיאתו והובלתו.","הערכים החברתיים שנפגעו מהעבירות, חומרתן ומדיניות הענישה הנהוגה"
143,ME-21-05-4531-704,"דובר ברובה מסוג קלצ'ניקוב, מחסנית תואמת וכדורים, אקדח חצי אוטומטי טעון במחסנית תואמת עם כדורים וכדור בקנה ומחסנית נוספת עם כדורים.","הערכים החברתיים שנפגעו מהעבירות, חומרתן ומדיניות הענישה הנהוגה"
144,ME-21-05-4531-704,"בבית המשפט המחוזי נקבע מתחם עונש בין 19 ל-54 חודשי מאסר והושתו 19 חודשי מאסר בפועל, מאסר מותנה וקנס בסך 15,000 ₪.","הערכים החברתיים שנפגעו מהעבירות, חומרתן ומדיניות הענישה הנהוגה"
145,ME-21-05-4531-704,"ערעור המדינה התקבל ובלי למצות את הדין, עונש המאסר הוחמר ל-30 חודש.","הערכים החברתיים שנפגעו מהעבירות, חומרתן ומדיניות הענישה הנהוגה"
146,ME-21-05-4531-704,"עניין קדורה – עובדותיו הובאו לעיל ובתמצית נזכיר כי המשיב, צעיר כבן 19, נעדר הרשעות קודמות, הורשע על פי הודאתו במסגרת הסדר טיעון בעבירת החזקת נשק בצוותא עם אחר.","הערכים החברתיים שנפגעו מהעבירות, חומרתן ומדיניות הענישה הנהוגה"
147,ME-21-05-4531-704,"דובר באקדח, מחסנית וכדורים שלא נתפסו וברימון הלם שנתפס.","הערכים החברתיים שנפגעו מהעבירות, חומרתן ומדיניות הענישה הנהוגה"
148,ME-21-05-4531-704,"ערעור המדינה התקבל תוך החמרת עונש המאסר בפועל מ-10 חודשים ל-18 חודש, לצד מאסר מותנה וקנס בסך 5,000 ₪.","הערכים החברתיים שנפגעו מהעבירות, חומרתן ומדיניות הענישה הנהוגה"
149,ME-21-05-4531-704,"זו המדיניות המובהקת של בית המשפט העליון, אשר מבטאת את עמדתו המובהקת של המחוקק, אשר לאחרונה אף ראה לנכון לקבוע בהוראת שעה עונשים מזעריים לעוברי עבירות נשק (חוק העונשין (תיקון מס' 140 – הוראת שעה), התשפ""ב-2021, ס""ח 2938).","הערכים החברתיים שנפגעו מהעבירות, חומרתן ומדיניות הענישה הנהוגה"
150,ME-21-05-4531-704,"הוראת שעה זו אמנם אינה חלה בעניינו של הנאשם הנדון, אך יש בה כדי ללמד על עמדת המחוקק, שאף הובעה באופן חד וברור בדברי ההסבר להצעת החוק.","הערכים החברתיים שנפגעו מהעבירות, חומרתן ומדיניות הענישה הנהוגה"
151,ME-21-05-4531-704,"ניתן אם כן, לסכם חלק זה של גזר הדין בכך שהערכים החברתיים הנפגעים מעבירות הנשק הם שלום הציבור ובטחונו.","הערכים החברתיים שנפגעו מהעבירות, חומרתן ומדיניות הענישה הנהוגה"
152,ME-21-05-4531-704,"העבירות שנעברו הן חמורות ובהתאם למדיניות הענישה, ישנה מגמה מובהקת של החמרה בענישת עוברי עבירות נשק.","הערכים החברתיים שנפגעו מהעבירות, חומרתן ומדיניות הענישה הנהוגה"
153,ME-21-05-4531-704,החמרה זו נוגעת לכל עבירות הנשק למיניהן ולסוגיהן ולגבי כל החוליות בשרשרת העבריינית של עבירות הנשק.,"הערכים החברתיים שנפגעו מהעבירות, חומרתן ומדיניות הענישה הנהוגה"
154,ME-21-05-4531-704,"אכן, כל אחד ייענש על-פי העבירה שעבר, על-פי חלקו, חומרת מעשיו נסיבות העבירה ונסיבותיו, אך בהתאם למצוות המחוקק ולפסיקת בית המשפט העליון, לגבי כל עבירות הנשק על דרגותיהן וסוגיהן, יש להחמיר את הענישה ולהשית ענישה מחמירה.","הערכים החברתיים שנפגעו מהעבירות, חומרתן ומדיניות הענישה הנהוגה"
155,ME-21-05-4531-704,"הנסיבות הקשורות במעשיי העבירות אשר נשקלו, הן אלו: ראשית, דובר בחמש עבירות שנעברו בחמישה מועדים שונים (שלוש עבירות עסקה אחרת בנשק, ושתי עבירות נשיאת נשק, תחמושת ואביזר נשק), אשר נעברו באופן מתוכנן בקשר לכלי נשק שונים ומגוונים, אשר כללו, לפי הסדר: אקדח וכדורים, תחמושת, תיק שבו אקדח ורובה קלצ'ניקוב, אקדח נוסף ורובה סער מסוג קלצ'ניקוב עם מחסנית; שנית, הנאשם עבר את העבירות תמורת כסף שהובטח לו ושולם לו בפועל.",נסיבות מעשיי העבירות
156,ME-21-05-4531-704,"על-פי התסקיר, הנאשם לא היה מאוים, אלא הוא רק חשש שאם יסרב, הוא ייחשב לפחדן שאינו ""גברי"" מספיק.",נסיבות מעשיי העבירות
157,ME-21-05-4531-704,"אמנם בתסקיר גם נאמר כי אינו בשל מספיק ואמנם לדברי בא-כוח הנאשם, סלאימה, שהפעיל את הנאשם, ניצל את קרבת מגוריו של הנאשם אל גדר ההפרדה, אך לא ניתן לומר כי דובר במי שנוצל במרמה, במי שפעל בעודו נתון לאיומים או במי שנסחט.",נסיבות מעשיי העבירות
158,ME-21-05-4531-704,"הנאשם עצמו אמר שהבין היטב את המעשים, הבין שמדובר במעשה בעייתי, אך בכל זאת בחר, מטעמיו, לעבור את העבירות פעם אחר פעם, חמש פעמים, עד אשר נתפס.",נסיבות מעשיי העבירות
159,ME-21-05-4531-704,"עוד יש להוסיף, כי טענת הנאשם כי חשב שהנשק נועד לירי בחתונות ובאירועים, אינו מעלה או מוריד; שלישית, למרות האמור, ניתן משקל גם לחלקו היחסי של הנאשם בעבירה ולכך שהעבריינים הראשיים היו סלאימה ומג'ד, בעוד הנאשם רק שימש ""שליח"" להעברת הנשק ממג'ד אל סלאימה, כך שנראה כי אמנם חלקו היחסי פחוּת משל סלאימה ומשל מג'ד; רביעית, בעבירות נשק ובמיוחד עבירות נשק שעניינן רובים ואקדחים, הנחת המוצא היא כי הנזק הצפוי ממעשיי העבירות הוא עצום.",נסיבות מעשיי העבירות
160,ME-21-05-4531-704,"מאחר שרק אחד מכלי הנשק נתפס (רובה הקלצ'ניקוב), אף לא ניתן לדעת אם אמנם נגרם נזק מהעבירות ואם עוד עתיד להתרחש בפועל; חמישית, כאמור, הנאשם הבין שהוא עושה מעשה אסור, הוא יכול היה להבין זאת וממילא הוא יכול היה להימנע ממעשיי העבירות.",נסיבות מעשיי העבירות
161,ME-21-05-4531-704,לפי עמדת המאשימה מתחם העונש ההולם הוא בין 8 ל-12 שנות מאסר בפועל.,	קביעת מתחם העונש ההולם - סיכום
162,ME-21-05-4531-704,מתחם עונש זה מבוסס על מתחם עונש הולם בין כ-19 חודש לכ-29 חודש לכל אחת מחמש העבירות.,	קביעת מתחם העונש ההולם - סיכום
163,ME-21-05-4531-704,"אמנם מתחם עונש זה תואם את מתחמי הענישה שנקבעו לא אחת לכל אחת מהעבירות, כמפורט לעיל.",	קביעת מתחם העונש ההולם - סיכום
164,ME-21-05-4531-704,"עם זאת נראה כי מתחם עונש זה מחמיר מעט, מאחר שאינו נותן משקל לעובדה שדובר ב""פרשה"" אחת אשר לגביה הוסכם כי ייקבע מתחם עונש הולם אחד.",	קביעת מתחם העונש ההולם - סיכום
165,ME-21-05-4531-704,"בנסיבות אלו נראה כי ראוי לראות בחמש העבירות כחלק מאירוע אחד מתמשך, בשונה מבחינה של כל עבירה בנפרד.",	קביעת מתחם העונש ההולם - סיכום
166,ME-21-05-4531-704,"בהתחשב בחומרת העבירות, בערכים החברתיים שנפגעו ממעשיי העבירות כמפורט לעיל, ולנוכח מדיניות הענישה המחמירה הנהוגה שעליה עמדנו וכן בהתחשב בנסיבות שבהן נעברו העבירות, כאמור לעיל, נראה כי מתחם העונש ההולם בנסיבות העניין הוא בין 50 ל-75 חודשי מאסר בפועל.",	קביעת מתחם העונש ההולם - סיכום
167,ME-21-05-4531-704,"נסיבותיו של הנאשם אשר נשקלו הן אלו: ראשית, הנאשם הוא צעיר כבן 19, אשר עבר את העבירות בהיותו מעט מעל גיל הקטינות ואשר אין לחובתו הרשעות קודמות.",	נסיבותיו של הנאשם (שאינן קשורות במעשה העבירה)
168,ME-21-05-4531-704,"הוא בן למשפחה נורמטיבית, שעד מעצרו ניהל אורח חיים נורמטיבי וכך אף כל בני משפחתו.",	נסיבותיו של הנאשם (שאינן קשורות במעשה העבירה)
169,ME-21-05-4531-704,"לנוכח גילו הצעיר, נראה כי עונש מאסר ממושך אף עלול להשליך לרעה על עתידו ועל סיכוייו לשוב אל מעגל החיים הנורמטיבי; שנית, הנאשם הכיר באחריותו, הודה במעשים כבר בשלב החקירה ולדברי בא-כוחו – אשר לא נסתרו בטענותיה של המאשימה – הוא אף זה שהפליל את המעורבים הראשיים, סלאימה ומג'ד.",	נסיבותיו של הנאשם (שאינן קשורות במעשה העבירה)
170,ME-21-05-4531-704,"עם זאת, יש לזכור כי הודאתו באה לאחר שנתפס בכף, בעודו בדרכו להעביר רובה מסוג קלצ'ניקוב ומחסנית ממג'ד אל סלאימה; שלישית, על-פי תסקיר שירות המבחן, הנאשם אמנם הכיר באחריותו, הביע חרטה ואף ניכר כי מעצרו שימש עבורו גורם מרתיע ומציב גבולות.",	נסיבותיו של הנאשם (שאינן קשורות במעשה העבירה)
171,ME-21-05-4531-704,"אך לצד זה הודגש בתסקיר, כי חרף חומרת העבירות והשלכותיהן, ניכר כי בפועל הנאשם נמנע מהפנמת חומרת מעשיו וכי הוא אף עירב קטין נוסף במעשיי העבירות.",	נסיבותיו של הנאשם (שאינן קשורות במעשה העבירה)
172,ME-21-05-4531-704,"רביעית, ניתן משקל לגורמי הסיכוי לשיקום שצוינו בתסקיר מטעם שירות המבחן.",	נסיבותיו של הנאשם (שאינן קשורות במעשה העבירה)
173,ME-21-05-4531-704,"בכלל זה עובדת היות הנאשם בעל כוחות לתפקוד תקין, כפי שהדבר התבטא בתפקודו בבית הספר ובקרב בני משפחתו וכן התבטא בשאיפותיו לניהול אורח חיים נורמטיבי, לעבוד לפרנסתו ולהימנע ממעורבות עבריינית.",	נסיבותיו של הנאשם (שאינן קשורות במעשה העבירה)
174,ME-21-05-4531-704,"איזון כל השיקולים שעליהם עמדנו, שקילת עמדת המאשימה וטענותיו של בא-כוח הנאשם, מובילים לכך שנמצא כי יש להעמיד את עונשו של הנאשם בתחתית מתחם העונש ההולם.",גזירת העונש המתאים לנאשם
175,ME-21-05-4531-704,לצד זה יש להשית עליו גם מאסר מותנה שישמש גורם מרתיע מפני חזרתו לעבור עבירות.,גזירת העונש המתאים לנאשם
176,ME-21-05-4531-704,"בנסיבות העניין ולנוכח המלצת שירות המבחן, לא נמצא מקום לחריגה ממתחם העונש משיקולי שיקום.",גזירת העונש המתאים לנאשם
177,ME-21-05-4531-704,"בשל חומרת עבירות הנשק שעבר הנאשם, אף נשקלו הצורך בהרתעה אישית ובהרתעת הרבים, אך לא נמצא כי יש באלו כדי לשנות ממיקום העונש שיושת על הנאשם בגדרי מתחם העונש.",גזירת העונש המתאים לנאשם
178,ME-21-05-4531-704,"בהתחשב בגילו של הנאשם, במשך המאסר ובמצב הכלכלי הדחוק של משפחתו, לא ראיתי לנכון להשית על הנאשם גם קנס.",גזירת העונש המתאים לנאשם
179,ME-21-05-4531-704,"לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
180,ME-21-05-4531-704,"מאסר בפועל למשך חמישים חודש, החל מיום מעצרו ביום 7.4.2021 (במקרה של סתירה לרישומי שב""ס, יש לפעול על-פי רישומי שב""ס).",גזר הדין – סיכום
181,ME-21-05-4531-704,מאסר מותנה למשך שישה חודשים.,גזר הדין – סיכום
182,ME-21-05-4531-704,הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק מסוג פשע או ניסיון לעבור עבירה כאמור.,גזר הדין – סיכום
183,ME-21-05-4531-704,מאסר מותנה למשך שלושה חודשים.,גזר הדין – סיכום
184,ME-21-05-4531-704,"הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק מסוג עוון, או ניסיון לעבור עבירה כאמור.",גזר הדין – סיכום
185,ME-21-05-4531-704,זכות ערעור לבית המשפט העליון תוך ארבעים וחמישה יום.,גזר הדין – סיכום
186,ME-21-05-4531-704,"54678313ניתן היום, כ""ט באייר התשפ""ב, 30 במאי 2022, במעמד הנאשם ובאי-כוח הצדדים כמפורט בפרוטוקול הדיון מהיום.",גזר הדין – סיכום
187,ME-21-05-4531-704,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר הדין – סיכום
