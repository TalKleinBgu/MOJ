,verdict,text,part
0,ME-20-06-14479-682,"ב""כ המאשימה: עו""ד מורן טרבלסי",נגד
1,ME-20-06-14479-682,"ב""כ הנאשם: עו""ד שלומציון גבאי-מנדלמן",נגד
2,ME-20-06-14479-682,"חוק העונשין, תשל""ז-1977: סע'  25, 40ט(א)(9), 40י'(ג), 144(א), 144(ב2), 407(ב), 408, 40 יג', 448(א), 456",נגד
3,ME-20-06-14479-682,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
4,ME-20-06-14479-682,"כניסה והתפרצות לבנין שאינו מגורים בנסיבות מחמירות (ריבוי עבירות), לפי סעיף 408 בנסיבות 407(ב) בחוק העונשין, תשל""ז-1977 (להלן: ""החוק"").",גזר דין
5,ME-20-06-14479-682,"ייצור נשק (ריבוי עבירות), לפי סעיף 144(ב2) בחוק.",גזר דין
6,ME-20-06-14479-682,"החזקת נשק (ריבוי עבירות), לפי סעיף 144(א) בחוק.",גזר דין
7,ME-20-06-14479-682,"ניסיון להרוס נכס בחומר נפיץ (ריבוי עבירות), לפי סעיף 456 בחוק.",גזר דין
8,ME-20-06-14479-682,"הצתה (ריבוי עבירות), לפי סעיף 448(א) סיפא בחוק.",גזר דין
9,ME-20-06-14479-682,"ניסיון הצתה, לפי סעיף 448(א) סיפא ביחד עם סעיף 25 בחוק.",גזר דין
10,ME-20-06-14479-682,"על פי המתואר בעובדות כתב האישום המתוקן, עובר לחודש ינואר 19' גמלה בליבו של הנאשם החלטה לגרום לשריפת בתי דין רבניים ומועצות דתיות רחבי ישראל (להלן: ""מוסדות הדת""), באמצעות השלכת מטענים וחומרים מאיצי בערה לתוך מוסדות הדת שיתלקחו בו זמנית בכל המוסדות מתוך מטרה לגרום להפסקת מתן שירותי מוסדות הדת לציבור החילוני ובכך לתרום למטרתו שהיא הפרדת דת ומדינה.",גזר דין
11,ME-20-06-14479-682,החל מחודש ינואר 19' הנאשם החל לבקר במוסדות דת שונים ברחבי ישראל לשם איסוף מידע כשהוא מסווה את זהותו ומחופש להומלס – זאת כדי לבחור את מוסדות הדת הנגישים ביותר לקידום תכניתו.,גזר דין
12,ME-20-06-14479-682,"עובר ליום 14.5.20 הנאשם רכש ציוד וחומרים שונים וייצר עמם מטענים משני סוגים: האחד, מטען תבערה פירוטכני מאולתר הגורם בפעילותו ללהבה (להלן: ""מטען תבערה"").",גזר דין
13,ME-20-06-14479-682,"השני, מטען חבלה שנועד לגרום לפתח כניסה בשמשת החלון (להלן: ""מטען מנפץ שמשות"").",גזר דין
14,ME-20-06-14479-682,"במסגרת הכנותיו, הנאשם ערך ניסויים בחומרי הבעירה השונים, ייצר את המטענים והחזיק ציוד במחסן שכלל שני מטעני תבערה עם אבק שריפה ואמצעי ייזום, ארבעה מטעני מנפצי שמשות, שש מערכות הפעלה מבוססות טיימר וסוללה בקופסת חשמל, שתי מערכות הפעלה מבוססות טיימר וסוללות מאוגדות בסרט דביק, ושישה טיימרים דיגיטליים.",גזר דין
15,ME-20-06-14479-682,ביום 11.5.20 וביום 15.5.20 וכן במועדים נוספים התקשר הנאשם למוסדות הדת ובדק את שעות הפעילות של המוסדות.,גזר דין
16,ME-20-06-14479-682,"הנאשם בחר בקפידה את בתי הדין הרבניים שאותם הצית, לאחר שוודא שהם לא צמודים למבנה אחר שעלול להיפגע, והשעה המאוחרת בה הוצתו בתי הדין הייתה כדי להבטיח שלא יהיו אנשים במקום שעלולים להיפגע.",גזר דין
17,ME-20-06-14479-682,בנוסף הניח הנאשם פצצות סירחון כדי להרחיק סקרנים מלהתקרב למקום ההצתה ולמנוע פגיעה בהם.,גזר דין
18,ME-20-06-14479-682,"ביום 14.5.20 בבוקר הצטייד הנאשם בשישה מטעני תבערה, שישה מטעני מנפץ שמשות, שישה שקים המכילים בגדים ישנים, שש פצצות סירחון שמטרתן להרחיק סקרנים ועגלת קניות.",גזר דין
19,ME-20-06-14479-682,"הוא העמיס את הציוד ברכבו, ויצא ברכבו מקיבוץ מרום גולן שבו התגורר לשם ביצוע תכניתו.",גזר דין
20,ME-20-06-14479-682,"הנאשם התחפש להומלס כדי להסוות את זהותו, ויחד עם עגלת הקניות נסע לבית הדין הרבני בעיר אשקלון.",גזר דין
21,ME-20-06-14479-682,שם הנאשם בדק את מבנה בית הדין ואת הגישה אליו.,גזר דין
22,ME-20-06-14479-682,"לאחר שהבין שלא ניתן להחדיר את מטען התבערה דרך חלון בית הדין, המשיך לכיוון מוסדות דת אחרים.",גזר דין
23,ME-20-06-14479-682,"בשעה 17:30 הגיע הנאשם למועצה הדתית באשדוד ווידא שניתן להחדיר את מטען התבערה דרך החלון והמשיך לבית הדין בפתח תקווה, למועצה הדתית בתל אביב ולבית הדין הרבני בתל אביב, כדי לבדוק שקיימת גישה להחדרת מטעני התבערה.",גזר דין
24,ME-20-06-14479-682,"הנאשם הבחין שחלון בית הדין הרבני בתל אביב סגור, ואז ניקה את שמשת החלון והצמיד מערכת מנפץ שמשות כדי לגרום לחור בחלון שדרכו יוכל להחדיר את מטען התבערה.",גזר דין
25,ME-20-06-14479-682,"לאחר סיום ביקוריו בזירות, הנאשם נסע לחוף הצוק בתל אביב והעביר שם את הלילה.",גזר דין
26,ME-20-06-14479-682,בבוקר יום 15.5.20 הכין הנאשם את מערכות מטען התבערה לפעולה וכיוון את כל המערכות כך שיפעלו בשעה 2:00 לפנות בוקר יום 17.5.20.,גזר דין
27,ME-20-06-14479-682,לאחר מכן נסע ברכבו למועצה הדתית בכפר סבא שם הצמיד מערכת מנפץ חלונות כדי לגרום לחור בחלון שדרכו יוכל להחדיר את מטען התבערה.,גזר דין
28,ME-20-06-14479-682,"בהמשך נסע למועצה הדתית באשדוד כשהוא מחופש להומלס, פתח את אחד החלונות והבחין בחדר גדול ובו מחשבים ושולחנות.",גזר דין
29,ME-20-06-14479-682,הנאשם שלשל לחדר באמצעות חבל את מטען התבערה וערימת בגדים כמאיצי תבערה ונמלט מהמקום.,גזר דין
30,ME-20-06-14479-682,"משם נסע לפתח תקווה וכשהבחין בחבורת נערים, המשיך למועצה הדתית בתל אביב, פירק דיקט שהיה צמוד לחלון הארכיון ושלשל לתוכו באמצעות חבל מטען תבערה.",גזר דין
31,ME-20-06-14479-682,"הנאשם המשיך לעבר בית הדין הרבני בתל אביב שם הבחין שמנפץ השמשות שהתקין לחלון לא הופעל, ולפיכך פרץ את החלון באמצעות לום ושלשל לתוך המבנה באמצעות חבל מטען תבערה וערמת בגדים כמאיצי תבערה ונמלט מהמקום.",גזר דין
32,ME-20-06-14479-682,"בחצות לערך המשיך הנאשם לבית הדין בכפר סבא, שם הרחיב את החור שנוצר בחלון על ידי מנפץ החלון באמצעות לום, פתח את החלון ושלשל באמצעות חבל את מטען התבערה וערמת בגדים כמאיצי תבערה ונמלט מהמקום.",גזר דין
33,ME-20-06-14479-682,בהמשך לכך נסע לפתח תקווה ושלשל לבית הדין דרך חלונות שני מטעני תבערה ושתי ערמות בגדים כמאיצי תבערה ונמלט מהמקום.,גזר דין
34,ME-20-06-14479-682,ביום 17.5.20 בין השעות 2:06 ועד ל-2:22 התלקחו ששת מטעני התבערה שאותם הטמין הנאשם וגרמו לנזקים של עשרות אלפי שקלים במוסדות הדת.,גזר דין
35,ME-20-06-14479-682,"הצדדים הגיעו להסדר טיעון, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",גזר דין
36,ME-20-06-14479-682,"עוד הוסכם שהמאשימה תעתור למתחם עונש הנע בין 7 ל-10 שנות מאסר ולעונש ראוי של 8 שנות מאסר בפועל, מאסר על תנאי וקנס.",גזר דין
37,ME-20-06-14479-682,ההגנה תהא חופשיה בטיעוניה.,גזר דין
38,ME-20-06-14479-682,"על פי תסקיר שירות המבחן, הנאשם בן 69, גרוש ואב ל-4 ילדים בוגרים, התגורר טרם מעצרו בקיבוץ מרום גולן וניהל יחסים זוגיים ומשק בית משותף עם גרושתו.",תסקיר שירות המבחן
39,ME-20-06-14479-682,"עלה לישראל כילד עם משפחתו, סיים 12 שנות לימוד, שירות צבאי מלא ושירות מילואים.",תסקיר שירות המבחן
40,ME-20-06-14479-682,"משנת 1980 הוא חבר קיבוץ ולאורך השנים עבד בענפי המשק השונים, נטה לעבור בין הענפים השונים ולתקופות לא עבד כלל.",תסקיר שירות המבחן
41,ME-20-06-14479-682,לפני שנתיים פרש לגמלאות.,תסקיר שירות המבחן
42,ME-20-06-14479-682,"לאחר גירושיו בשנת 2010, עבר להתגורר בתל אביב וחזר זמן קצר לאחר מכן לביתו בקיבוץ נוכח משבר רגשי של אחת מבנותיו ורצונה של גרושתו לשקם את יחסיהם.",תסקיר שירות המבחן
43,ME-20-06-14479-682,"שלושה מילדיו ניתקו עמו קשר לאחר מעצרו, כאשר לתפיסתו תגובתם חמורה ולא פרופורציונלית.",תסקיר שירות המבחן
44,ME-20-06-14479-682,"לאורך השנים התקשה ליצור ולתחזק קשרים בינאישיים ולדבריו, כיום החל בשינוי אישי מעמיק, מצליח להתחבר לרגשותיו ולהיפתח מול גורמי טיפול המלווים אותו.",תסקיר שירות המבחן
45,ME-20-06-14479-682,חברי הקיבוץ פתחו בהליכים למניעת המשך חברותו בקיבוץ.,תסקיר שירות המבחן
46,ME-20-06-14479-682,הנאשם תאר כי הוא מאוכזב מתגובתם.,תסקיר שירות המבחן
47,ME-20-06-14479-682,הנאשם נעדר עבר פלילי.,תסקיר שירות המבחן
48,ME-20-06-14479-682,במסגרת הליך המעצר התרשם שירות המבחן שלנאשם דפוסי אישיות המאופיינים בנוקשות מחשבתית וראיה דיכוטומית של המציאות.,תסקיר שירות המבחן
49,ME-20-06-14479-682,הוא נהג להסתיר חלקים נרחבים מחייו והתקשה לפנות לעזרה מסביבתו.,תסקיר שירות המבחן
50,ME-20-06-14479-682,לא עלתה התרשמות מאימפולסיביות וההערכה היתה שהסיכון במצבו ממוקד במצבים בהם חש חוסר אונים וייאוש מתמשך.,תסקיר שירות המבחן
51,ME-20-06-14479-682,הנאשם תיאר שברקע לביצוע העבירות הוא גילוי לפני כ-5 שנים שגרושתו ואישה נוספת עמה ניהל יחסים נפגעו בצעירותן מינית בידי גברים מהמגזר הדתי.,תסקיר שירות המבחן
52,ME-20-06-14479-682,ידיעה זו עוררה תחילה כעס ובהמשך רצון לנקם.,תסקיר שירות המבחן
53,ME-20-06-14479-682,"הנאשם תיאר תהליך של הצטברות כעס ותסכול שהופנה כלפי התערבות הממסד הדתי בפוליטיקה ובשגרת החיים של החברה החילונית, והוזן על ידי ידיעות שנחשף אליהן במדיה החברתית ובאמצעי התקשורת.",תסקיר שירות המבחן
54,ME-20-06-14479-682,חווה תחושות שליליות שהשתלטו על מחשבותיו והוא הדיר את משפחתו וסביבתו ממחשבותיו ותכניותיו.,תסקיר שירות המבחן
55,ME-20-06-14479-682,לאחר יציאתו לגמלאות החל לתכנן תכנית שמטרתה יצירת שיח בקרב הציבור החילוני שיוביל להפרדת הדת מהמדינה.,תסקיר שירות המבחן
56,ME-20-06-14479-682,תחילה רקח תכניות גרנדיוזיות ובמהלך הזמן צמצם ומיקד אותן.,תסקיר שירות המבחן
57,ME-20-06-14479-682,הזמין חומרי גלם מאתרים שונים ברשת לצורך בניית המטענים וערך ניסויים כדי לדייק את כמויות הנפץ.,תסקיר שירות המבחן
58,ME-20-06-14479-682,הדגיש כי ערך בדיקות מעמיקות כדי לוודא שמוסדרות הדת אינם צמודים לבתי כנסת ותזמן את מועד ההפעלה לשעות שבהן היה בטוח שאיש לא יפגע.,תסקיר שירות המבחן
59,ME-20-06-14479-682,ביקש באמצעות האפקט הפירוטכני ליצור אירוע ראוותני ללא פגיעה בחיי אדם.,תסקיר שירות המבחן
60,ME-20-06-14479-682,חש שנכשל במאמציו נוכח היעדר חשיפה ראויה ואי קבלת ההד הציבורי לו קיווה.,תסקיר שירות המבחן
61,ME-20-06-14479-682,"לדבריו עם חזרתו לביתו לאחר ביצוע העבירה חש חרטה על מעשיו, ועם זאת ציין שאילו מעשיו היו זוכים לתהודה ציבורית, היה חש אחרת.",תסקיר שירות המבחן
62,ME-20-06-14479-682,לדבריו כיום מצא דרכים מקדמות להתמודד עם תחושות הכעס והתסכול שחווה לאורך השנים.,תסקיר שירות המבחן
63,ME-20-06-14479-682,"העו""ס המלווה את הנאשם מטעם הפיקוח האלקטרוני מסרה כי קיימה עם הנאשם 12 מפגשים בתקופת הפיקוח, הנאשם לא הפר את תנאי מעצרו, ובמהלך הזמן הגיע הנאשם לתובנות בנוגע לאחריותו לעבירות, מבין שבחר בדרך פסולה וכי יכול היה לבחור בדרכים אדפטיביות יותר כדי להביע מחאתו.",תסקיר שירות המבחן
64,ME-20-06-14479-682,"גורמי הטיפול ב""בית חם"" שם נמצא במסגרת מעצרו בפיקוח אלקטרוני, מסרו שהנאשם משתתף בפגישות שבועיות עם עו""ס, יצר קשר חיובי המבוסס על אמון, מצליח לשתף מעולמו הפנימי ולהיעזר בטיפול.",תסקיר שירות המבחן
65,ME-20-06-14479-682,הצליח להסתגל בצורה מיטבית וליצור סדר יום פרודוקטיבי.,תסקיר שירות המבחן
66,ME-20-06-14479-682,"בסיכום התרשם שירות המבחן מאדם בעל קווי אישיות מורכבים, ללא עבר פלילי, אשר גדל בתנאים שהובילו להתפתחות חשיבה נוקשה, קשיי שליטה בדחפים, נטייה לאימפולסיביות ולסטייה מנורמות חברתיות מקובלות.",תסקיר שירות המבחן
67,ME-20-06-14479-682,"לאורך השנים השתדל לנהל אורח חיים נורמטיבי, אולם בלטו חוסר יציבות תעסוקתית וקשיים ניכרים בתפקוד הבין אישי.",תסקיר שירות המבחן
68,ME-20-06-14479-682,"מאופיין בסגירות, ריחוק חברתי וחוויה פנימית שלא תואמת את הנורמות החבריות המקובלות.",תסקיר שירות המבחן
69,ME-20-06-14479-682,להערכת שירות המבחן בעת ביצוע העבירות החזיק בעיוותי חשיבה באופן בו השליך את הפגיעה שחוו בנות זוגו לפגיעה רחבה בציבור החילוני והן באופן בו סבר שנקיטת צעדים אלימים נגד הממסד הדתי יכולה להוביל להליכים פוליטיים רחבים.,תסקיר שירות המבחן
70,ME-20-06-14479-682,"על אף הצהרותיו שהתפיסה האידיאולוגית עומדת בבסיס העבירות, להערכת שירות המבחן הן נובעות ממקור אישיותי שאפיין אותו לאורך השנים והסלים לאחר יציאתו לגמלאות.",תסקיר שירות המבחן
71,ME-20-06-14479-682,פרישתו מהעבודה יצרה אצלו תחושת ריק וחוסר ערך עצמי.,תסקיר שירות המבחן
72,ME-20-06-14479-682,"לשם יציקת משמעות לחייו גיבש פנטזיה, אודותיה מידר את סביבתו, והתפרשה אצלו כהצדקה למעשיו.",תסקיר שירות המבחן
73,ME-20-06-14479-682,"גם כיום הנאשם מתקשה להפנים את השלכות מעשיו, סבור שסביבתו הגיבה באופן לא פרופורציונלי למעשיו.",תסקיר שירות המבחן
74,ME-20-06-14479-682,הנאשם מביע חרטה על מעשיו כיוון שלתפיסתו נחל כישלון נוכח ההד הציבורי הקלוש שיצר.,תסקיר שירות המבחן
75,ME-20-06-14479-682,"הוא לוקח אחריות קונקרטית בלבד על מעשיו וסבור שנוכח פעילותו למניעת פגיעה בחיי אדם, לא נוצר סיכון בעבירה.",תסקיר שירות המבחן
76,ME-20-06-14479-682,"כגורמי סיכון מנה שירות המבחן את חומרת העבירות ונזקים, קווי אישיות נוקשים, הפרעת אישיות חמורה שהיוותה את הבסיס למעשיו, הסתרתו את תכניתו מסביבתו לאורך זמן, היעדר הכרה בפוטנציאל ההרסני במעשיו והקושי להכיר בהשלכת וחומרת מעשיו.",תסקיר שירות המבחן
77,ME-20-06-14479-682,כגורמי סיכוי לשיקום מנה שירות המבחן את היעדר עבר פלילי ושיתוף הפעולה עם גורמי הטיפול בתקופת מעצרו.,תסקיר שירות המבחן
78,ME-20-06-14479-682,להערכת שירות המבחן רמת הסיכון להישנות התנהגות אלימה היא ברמה בינונית ותוצאותיה צפויות להיות ברמה בינונית.,תסקיר שירות המבחן
79,ME-20-06-14479-682,"נוכח קשייו להכיר בהשלכות מעשיו, לקיחת אחריות קונקרטית בלבד וקושי להתעמק בחומרת מעשיו, שירות המבחן נמנע מהמלצה שיקומית.",תסקיר שירות המבחן
80,ME-20-06-14479-682,"חוות דעת פסיכיאטרית, שנערכה בהתאם להחלטת בית המשפט ובהוראת הפסיכיאטרית המחוזית, במרכז הרפואי ""שלוותה"" על ידי ד""ר חגי מעוז מיום 18.6.20 – הנאשם אינו מוכר למערכת בריאות הנפש בעברו.",חוות הדעת הפסיכיאטריות שהוגשו בעניינו של הנאשם 
81,ME-20-06-14479-682,"אין עדות למחשבות שווא, בוחן מציאות והשיפוט תקינים והתובנה תקינה.",חוות הדעת הפסיכיאטריות שהוגשו בעניינו של הנאשם 
82,ME-20-06-14479-682,עולה רושם למרכיבים סכיזואידים בולטים באישיותו ולצורך נרקיסיסטי בהכרה בחשיבות מעשיו בעתיד.,חוות הדעת הפסיכיאטריות שהוגשו בעניינו של הנאשם 
83,ME-20-06-14479-682,ללא רושם למצב פסיכוטי במהלך האירוע.,חוות הדעת הפסיכיאטריות שהוגשו בעניינו של הנאשם 
84,ME-20-06-14479-682,בסיכום נכתב שהנאשם סובל מקווים אישיותיים סכיזואידים ונרקיסיסטיים ומנוקשות מחשבתית.,חוות הדעת הפסיכיאטריות שהוגשו בעניינו של הנאשם 
85,ME-20-06-14479-682,אין רושם לקיומו של מצב פסיכוטי.,חוות הדעת הפסיכיאטריות שהוגשו בעניינו של הנאשם 
86,ME-20-06-14479-682,ביצוע העבירה לא נבע מתוך מצב פסיכוטי והוא כשיר לעמוד לדין.,חוות הדעת הפסיכיאטריות שהוגשו בעניינו של הנאשם 
87,ME-20-06-14479-682,חוות דעת פסיכיאטרית שהוגשה מטעם ההגנה ונערכה על ידי פרופ' שמואל פניג ביום 28.1.21 – חוות הדעת סקרה את הרקע האישי והמשפחתי של הנאשם.,חוות הדעת הפסיכיאטריות שהוגשו בעניינו של הנאשם 
88,ME-20-06-14479-682,עורך חוות הדעת התרשם שהנאשם סובל מהפרעת אישיות עמוקה המכתיבה את התנהלותו ושהובילה למעשיו בעבירה.,חוות הדעת הפסיכיאטריות שהוגשו בעניינו של הנאשם 
89,ME-20-06-14479-682,לא היה מעולם בטיפול פסיכיאטרי או פסיכולוגי.,חוות הדעת הפסיכיאטריות שהוגשו בעניינו של הנאשם 
90,ME-20-06-14479-682,"הנאשם עושה שימוש במנגנוני הגנה נוקשים שמאפשרים היעדר אינטגרציה בין החלקים הרגשיים לקוגניטיביים, המצוקה האישית לבין העולם הגרנדיוזי.",חוות הדעת הפסיכיאטריות שהוגשו בעניינו של הנאשם 
91,ME-20-06-14479-682,"חיי את חייו בשני עולמות – האחד מחובר למציאות ומתפקד למרות התנהגויות שהצביעו על בעיותיו, אימפולסיביות, קושי בהתמדה ובדידות חברתית.",חוות הדעת הפסיכיאטריות שהוגשו בעניינו של הנאשם 
92,ME-20-06-14479-682,"נורמליות לכאורה זו, מתקיימת בצד מערכת חשיבתית אידיאית נוקשה המאפיינת הפרעת אישיות ודומה במובנים מסוימים למערכת פרנואידית.",חוות הדעת הפסיכיאטריות שהוגשו בעניינו של הנאשם 
93,ME-20-06-14479-682,העולם האידיאי של הפרדת הדת מהמדינה ללא קשר למציאות הפוליטית ולמציאות בכלל מדגישה את האופי הפתולוגי שלה.,חוות הדעת הפסיכיאטריות שהוגשו בעניינו של הנאשם 
94,ME-20-06-14479-682,"אין חיבור לחשיבה פוליטית או התחברות לגורמים הדוגלים בהפרדת הדת מהמדינה, ונראה שלנאשם היתה התחברות לרעיון כרעיון וזאת כפועל יוצא של מוחו מבלי לשתף אף אחד מסביבתו.",חוות הדעת הפסיכיאטריות שהוגשו בעניינו של הנאשם 
95,ME-20-06-14479-682,"כל ערך התוכנית היה בהיותה יציר שלו בלבד, הנותן מזור לצרכיו הנפשיים.",חוות הדעת הפסיכיאטריות שהוגשו בעניינו של הנאשם 
96,ME-20-06-14479-682,"אמונתו הבלתי ניתנת לערעור שבמעשה קיצוני שתוכנן לפרטי פרטים יביא לעצירת התהליך, היא המשך למבנה הסדור של הנאשם על העולם.",חוות הדעת הפסיכיאטריות שהוגשו בעניינו של הנאשם 
97,ME-20-06-14479-682,"הנאשם לא סבל ממחשבת שווא, אלא צורת חשיבה של Over-valued idea.",חוות הדעת הפסיכיאטריות שהוגשו בעניינו של הנאשם 
98,ME-20-06-14479-682,המהלך האופרטיבי במטרה לעצור את השתלטות הדת על המדינה קיבל אצל הנאשם ערך ובער בעצמותיו בלי יכולת להתנגד לו.,חוות הדעת הפסיכיאטריות שהוגשו בעניינו של הנאשם 
99,ME-20-06-14479-682,הוא היה בטוח שמעשיו יגרמו לעצירת התהליך.,חוות הדעת הפסיכיאטריות שהוגשו בעניינו של הנאשם 
100,ME-20-06-14479-682,את הרעיון והמעשים הוא ניהל בינו לבין עצמו ומבחינה זו דומה לחשיבה פרנואידית המזינה את עצמה.,חוות הדעת הפסיכיאטריות שהוגשו בעניינו של הנאשם 
101,ME-20-06-14479-682,הוא לא יצר קשר עם אנשים שחושבים כמוהו ושמר על מעשיו בסוד.,חוות הדעת הפסיכיאטריות שהוגשו בעניינו של הנאשם 
102,ME-20-06-14479-682,"מדובר בפתולוגיה שבה אדם אחד, גיבור בעל כורחו, הרוצה להיכנס לספרי ההיסטוריה ולחולל שינוי בלי לחלוק אותו עם הזולת.",חוות הדעת הפסיכיאטריות שהוגשו בעניינו של הנאשם 
103,ME-20-06-14479-682,"יתכן שחשש ששיתוף הרעיון עם הזולת יביא לביקורת על מחשבת ""ערך היתר"" שלו.",חוות הדעת הפסיכיאטריות שהוגשו בעניינו של הנאשם 
104,ME-20-06-14479-682,"מתוך יומן שכתב ניתן ללמוד על האמונה החזקה והבלתי ניתנת לערעור ועל הפער בין החיים המציאותיים לעולם הפנימי כאשר ביניהם קיימת מחיצה בלתי עבירה, ומכאן נבחר גם העיתוי, לאחר פרישתו לגמלאות וסיום חלקו בדאגה למשפחה.",חוות הדעת הפסיכיאטריות שהוגשו בעניינו של הנאשם 
105,ME-20-06-14479-682,"עוד עלו מהיומן הבדידות הרעיונית, התנהלותו בתוך עצמו בלי רצון וצורך לחלוק את הרעיון עם אחרים.",חוות הדעת הפסיכיאטריות שהוגשו בעניינו של הנאשם 
106,ME-20-06-14479-682,"הנאשם היה חסר כל תובנה למשמעות הרגשית של מעשיו על סביבתו, הוא יצר בועה שרק כאשר המציאות חודרת בצורה גסה הוא מכיר בהשפעת מעשיו.",חוות הדעת הפסיכיאטריות שהוגשו בעניינו של הנאשם 
107,ME-20-06-14479-682,"ניכרת אובססיביות ופרפקציוניזם שקיימים בהתעמקות האובססיבית בפרטים הטכניים של המשימה, הוא חי בעולמו, קובע את האתגרים ומכמת את ההישגים במשפט ההיסטוריה.",חוות הדעת הפסיכיאטריות שהוגשו בעניינו של הנאשם 
108,ME-20-06-14479-682,לתפיסתו המעשה ההרואי הסתיים בקול ענות חלושה ובהד קלוש של המעשים.,חוות הדעת הפסיכיאטריות שהוגשו בעניינו של הנאשם 
109,ME-20-06-14479-682,כל מהותו לאורך השנים היתה לשפר את עצמו ולהגיע להישגים שייחדו אותו ויבטאו את עליונותו על אחרים.,חוות הדעת הפסיכיאטריות שהוגשו בעניינו של הנאשם 
110,ME-20-06-14479-682,עליונות זו לא נזקקה לפרסום או לאהדת הקהל.,חוות הדעת הפסיכיאטריות שהוגשו בעניינו של הנאשם 
111,ME-20-06-14479-682,"הנאשם סובל מהפרעת אישיות נרקיסיסטית ולו קווים נרקיסיסטיים גרנדיוזיים, אולם הוא חסר את הצורך המיידי להערצה שמאפיין נרקיסיסט.",חוות הדעת הפסיכיאטריות שהוגשו בעניינו של הנאשם 
112,ME-20-06-14479-682,"אף שאין לו צורך בהערצה מיידית, קיים אצלו צורך בהערצה והכרה.",חוות הדעת הפסיכיאטריות שהוגשו בעניינו של הנאשם 
113,ME-20-06-14479-682,בדומה להפרעות אישיות חמורות הנאשם אינו מחובר להשלכות מעשיו על סביבתו והוא נעדר תובנה לחלוטין להפרעתו.,חוות הדעת הפסיכיאטריות שהוגשו בעניינו של הנאשם 
114,ME-20-06-14479-682,"קיימים קריטריונים המתאימים גם להפרעת אישיות סכיזואידית של העדפה לפעילות הנעשית ביחידות, עיסוק מופרז בדמיון והסתכלות פנימית, היעדר חברים קרובים והיעדר רצון בקשרים כאלה וכן חוסר רגישות כלפי נורמות חברתיות מקובלות.",חוות הדעת הפסיכיאטריות שהוגשו בעניינו של הנאשם 
115,ME-20-06-14479-682,הנאשם מסוגל להבחין בין טוב לרע ויודע שמעשיו אסורים על פי חוק.,חוות הדעת הפסיכיאטריות שהוגשו בעניינו של הנאשם 
116,ME-20-06-14479-682,"אולם הוא התקיים בעולם אידיאי בו הוא יודע את הטוב – ידע שיש להפריד את הדת מהמדינה כדי למנוע את הרס המדינה, וכי הפרדה זו מוטלת עליו באמצעות המעשים שתכנן.",חוות הדעת הפסיכיאטריות שהוגשו בעניינו של הנאשם 
117,ME-20-06-14479-682,הקפידה שבה תכנן את מעשיו היתה כרוכה במניעת כל אפשרות שיפגע בחיי אדם ולו בצורה הקלה ביותר.,חוות הדעת הפסיכיאטריות שהוגשו בעניינו של הנאשם 
118,ME-20-06-14479-682,העקרונות שבהם האמין מתיישבים עם עולם מסודר שאין לנקוט באלימות ולפגוע בבני אדם בכל צורה ושאין לפגוע בקודשי הדת – כך למשל נמנע מפגיעה במוסדות הסמוכים לבתי כנסת.,חוות הדעת הפסיכיאטריות שהוגשו בעניינו של הנאשם 
119,ME-20-06-14479-682,"עם זאת, הרעיון שאותו קידש ואשר בער בעצמותיו היה בעוצמה של מחשבת שווא שאין אפשרות להפריכה.",חוות הדעת הפסיכיאטריות שהוגשו בעניינו של הנאשם 
120,ME-20-06-14479-682,"למרות שהרעיון עצמו של הפרדת הדת מהמדינה אינו עונה להגדרה של מחשבת שווא, הרי שהמחשבה שהמעשה הקונקרטי יביא להפרדת הדת מהמדינה היא בגדר מחשבה עם ערך יתר המתקרבת למחשבת שווא.",חוות הדעת הפסיכיאטריות שהוגשו בעניינו של הנאשם 
121,ME-20-06-14479-682,"לא מדובר בפשע אידיאולוגי אלא במעשים הנובעים מהמבנה הנפשי החולני ואשר באו לתת פתרון רגשי לריקנות ולדיכאון שהתגברו עם ההזדקנות, הפרישה לגמלאות ויציאת הילדים מהבית.",חוות הדעת הפסיכיאטריות שהוגשו בעניינו של הנאשם 
122,ME-20-06-14479-682,אלה חשפו את הנאשם להתמודדות עם חוסר משמעות של חייו.,חוות הדעת הפסיכיאטריות שהוגשו בעניינו של הנאשם 
123,ME-20-06-14479-682,המעשים אמנם קשורים לכאורה לתפיסת עולם אידיאולוגית אך הם נובעים יותר מצורך נפשי עמוק בהכרה מהסביבה וחיפוש אחר משמעות בחייו.,חוות הדעת הפסיכיאטריות שהוגשו בעניינו של הנאשם 
124,ME-20-06-14479-682,אין לנאשם עבר של אלימות או הרשעות בפליליים.,חוות הדעת הפסיכיאטריות שהוגשו בעניינו של הנאשם 
125,ME-20-06-14479-682,"במעשיו הוא בחר להיצמד לעקרונותיו שלא לפגוע בזולת פיזית או דתית, באופן שגרם לכך שנדרש להכנה קשה וויתור על יעדים נוחים לשם מניעת סיכון לאחרים.",חוות הדעת הפסיכיאטריות שהוגשו בעניינו של הנאשם 
126,ME-20-06-14479-682,"כיום חש חסר כוחות ומפוכח מהתנפצות התוכנית הגרנדיוזית שלו, אין לו כוונה לשוב על מעשיו.",חוות הדעת הפסיכיאטריות שהוגשו בעניינו של הנאשם 
127,ME-20-06-14479-682,"מסקנות חוות הדעת הן שהנאשם סובל מהפרעת אישיות חמורה, מעשיו נעשו בגלל רעיונותיו וכתוצאה מהפרעתו הנפשית כשמטרתו היתה להביא גאולה לעם ולעצור תהליכים פוליטיים, ללא רווח אישי ומתוך נכונות לשלם מחיר אישי.",חוות הדעת הפסיכיאטריות שהוגשו בעניינו של הנאשם 
128,ME-20-06-14479-682,"כיום הוא מתחרט על מעשיו ואין סיכון שישוב על מעשיו, ואינו מהווה סיכון לעצמו או לסביבתו.",חוות הדעת הפסיכיאטריות שהוגשו בעניינו של הנאשם 
129,ME-20-06-14479-682,"לאור חוות הדעת מטעם ההגנה, התבקשה והתקבלה התייחסות הפסיכיאטר ד""ר חגי מעוז, מטעם הפסיכיאטרית המחוזית, לאמור בחוות הדעת ההגנה.",חוות הדעת הפסיכיאטריות שהוגשו בעניינו של הנאשם 
130,ME-20-06-14479-682,"תגובת ד""ר מעוז מיום 13.4.21 קבעה כי לפי חוות דעת הרופאים במסגרת צו ההסתכלות שנערך לנאשם בחודש יוני 20' הנאשם אינו סובל מהפרעה בספקטרום הפסיכוטי, אך סובל מקווים אישיותיים סכיזואידים ונרקיסיסטיים ומנוקשות מחשבתית.",חוות הדעת הפסיכיאטריות שהוגשו בעניינו של הנאשם 
131,ME-20-06-14479-682,"לא היה עדות להפרעה פסיכוטית, ולכן נמצא כשיר לעמוד לדין.",חוות הדעת הפסיכיאטריות שהוגשו בעניינו של הנאשם 
132,ME-20-06-14479-682,"לאחר עיון בחוות הדעת מטעם ההגנה סבור הפסיכיאטר ששתי חוות הדעת גורסות דעה דומה, כי על אף קיומה של הפרעה נפשית מסוג הפרעת אישיות, זו אינה מהווה עילה לביטול ההליכים נגדו.",חוות הדעת הפסיכיאטריות שהוגשו בעניינו של הנאשם 
133,ME-20-06-14479-682,"בהמשך להבהרה זו, הפנתה ב""כ המאשימה שאלות לפסיכיאטר ד""ר מעוז, בדגש על סוגיית הקרבה לסייג לאחריות פלילית.",חוות הדעת הפסיכיאטריות שהוגשו בעניינו של הנאשם 
134,ME-20-06-14479-682,"בהשלמה לחוות הדעת, מיום 29.4.21, ציין ד""ר מעוז, כי הנאשם נמצא כמי שסובל מקווים אישיותיים סכיזואידיים ונרקיסיסטיים ונוקשות חשיבתית קשה ביותר.",חוות הדעת הפסיכיאטריות שהוגשו בעניינו של הנאשם 
135,ME-20-06-14479-682,"על אף אחריותו הפלילית, הנאשם סובל מהפרעת אישיות חמורה אשר על אף מודעתו למעשיו, הוא עומד בתנאי הקרבה לסייג לאחריות פלילית, משמע שלמרות מודעותו למעשיו, יכולת השליטה שלו במעשיו, על אף ההבנה של העונש הצפוי לו לנוכח המעשים, היתה מוגבלת מאוד.",חוות הדעת הפסיכיאטריות שהוגשו בעניינו של הנאשם 
136,ME-20-06-14479-682,"בהמשך לכך, ביקשה ב""כ המאשימה להפנות שאלות נוספות לפסיכיאטר ד""ר מעוז, והוא השיב לשאלות בהבהרה בכתב מיום 18.5.21.",חוות הדעת הפסיכיאטריות שהוגשו בעניינו של הנאשם 
137,ME-20-06-14479-682,"ד""ר מעוז ציין כי בבדיקתו הקלינית נמצא שהנאשם סובל מהפרעת אישיות חמורה.",חוות הדעת הפסיכיאטריות שהוגשו בעניינו של הנאשם 
138,ME-20-06-14479-682,"האבחנה נסמכת על בדיקות קליניות חוזרות, פרטים שנלקחו בעת אשפוזו והתבוננות על מהלך חייו.",חוות הדעת הפסיכיאטריות שהוגשו בעניינו של הנאשם 
139,ME-20-06-14479-682,"יכולת השליטה המוגבלת של הנאשם קשורה במישרין להפרעת האישיות, אין הדבר מעיד על כושר שיפוט לקוי ברמה הפורמאלית ולכן הוא נמצא כשיר לעמוד לדין.",חוות הדעת הפסיכיאטריות שהוגשו בעניינו של הנאשם 
140,ME-20-06-14479-682,"לא אחת, אצל אנשים הסובלים מהפרעות אישיות קשות כגון הפרעות אישיות נרקיסיסטית, סכיזואידית או גבולית, הדבר בא לידי ביטוי עם ליקוי ביכולת השליטה על דחפים ללא ליקוי פורמאלי בשיפוט.",חוות הדעת הפסיכיאטריות שהוגשו בעניינו של הנאשם 
141,ME-20-06-14479-682,אנשים שונים הסובלים מהפרעות אישיות מתפקדים באופן נורמטיבי כלפי חוץ ולעיתים קרובות כך כל חייהם.,חוות הדעת הפסיכיאטריות שהוגשו בעניינו של הנאשם 
142,ME-20-06-14479-682,"מצבי דחק שונים עלולים לגרום לכך שמנגנוני ההגנה הנפשיים שעומדים להם לאורך החיים, אינם מספיקים ולא אחת הסובלים מהפרעות אישיות מוצאים דרכים בחייהם ומשתמשים במשאבים חיצוניים כדי שלא להגיע למצב של פירוק רגשי.",חוות הדעת הפסיכיאטריות שהוגשו בעניינו של הנאשם 
143,ME-20-06-14479-682,"גב' הדר כהן, בתו של הנאשם, העידה שהנאשם הוא אב מעצים, סב רך ואכפתי לבנותיה, והוא החליט בגיל 69 לעשות מעשה שלקח אותו ממנה.",ראיות לעונש
144,ME-20-06-14479-682,היא כואבת ואינה מבינה את המעשה שעשה.,ראיות לעונש
145,ME-20-06-14479-682,המעצר היכה אותם בתדהמה.,ראיות לעונש
146,ME-20-06-14479-682,הם ידעו את דעתו על העולם החרדי אך לא העלו בדעתם שיעשה מעשה כזה.,ראיות לעונש
147,ME-20-06-14479-682,"המעצר היווה נקודת שבר במשפחה, אימה נפרדה ממנו, הקיבוץ הוציא אותו ואין לו לאן לשוב, אחותה ושני אחיה אינם מדברים איתו.",ראיות לעונש
148,ME-20-06-14479-682,"הם הוקיעו אותו, הוא נלקח מבני משפחתו ומכל עולמו.",ראיות לעונש
149,ME-20-06-14479-682,"מבקשת שבית המשפט יראה בנאשם כמי ששילם מחיר מאוד כבד על מעשיו, באופן שגרם לו לראות את הדברים אחרת ולא לשוב עליהם.",ראיות לעונש
150,ME-20-06-14479-682,מבקשת לתת לה ולבנותיה זמן נוסף לגדול עם סבן.,ראיות לעונש
151,ME-20-06-14479-682,"גב' אורה מץ, אחות הנאשם, העידה שהם גדלו במשפחה מרובת ילדים שעברו חבלי קליטה קשים לאחר עליית המשפחה לישראל.",ראיות לעונש
152,ME-20-06-14479-682,הנאשם הוא אח קרוב אליה שדאג לה.,ראיות לעונש
153,ME-20-06-14479-682,"אדם טוב, אב וסב אוהב וקשוב, מעולם לא פגע באיש, חי את חייו בשקט בקיבוץ.",ראיות לעונש
154,ME-20-06-14479-682,היא מלווה אותו בשנה האחרונה ועדה למשבר האישי והמשפחתי ולכאב העמוק על מעשיו וההשלכות על משפחתו.,ראיות לעונש
155,ME-20-06-14479-682,"עדה לתהליך הנפשי שעובר, הוא משתף פעולה ומתמיד בטיפול הנפשי, נפגש פעם בשבוע עם עו""ס ומודע לחומרת מעשיו, למחיר הכבד שמשלם ומביע חרטה.",ראיות לעונש
156,ME-20-06-14479-682,מבקשת שבית המשפט ייתן לו הזדמנות לטיפול ולשקם את משפחתו.,ראיות לעונש
157,ME-20-06-14479-682,את עיקר העונש כבר קיבל בנתק ממשפחתו.,ראיות לעונש
158,ME-20-06-14479-682,הוא אדם מבוגר ללא עבר פלילי שלא יזיק לאיש.,ראיות לעונש
159,ME-20-06-14479-682,"לטענת ב""כ המאשימה, עו""ד מורן טרבלסי, הערכים המוגנים שנפגעו הם שלום הציבור וביטחונו, הגנה על הרכוש, ועל הסדר הציבורי התקין.",ראיות לעונש
160,ME-20-06-14479-682,"הערך החברתי שנפגע בהחזקת הנשק הוא שלמות הגוף וביטחון הציבור, ולנוכח המניע האידיאולוגי קיימת פגיעה בערכי הדמוקרטיה, חופש הדת ושלטון החוק.",ראיות לעונש
161,ME-20-06-14479-682,מידת הפגיעה בערכים המוגנים גבוהה.,ראיות לעונש
162,ME-20-06-14479-682,"הנסיבות הקשורות בביצוע העבירה כוללות תכנון מדוקדק, ביקור במוסדות הדת ברחבי ישראל, איסוף מידע, הסוואת זהות והכל כדי לבחור את מוסדות הדת הרגישים ביותר, רכישת ציוד וחומרים שונים מחנויות שונות כדי לייצר באמצעותם מטענים.",ראיות לעונש
163,ME-20-06-14479-682,"הנאשם אחסן את הציוד במחסן, ייצר מטענים, התקשר מספר פעמים למוסדות הדת ובדק את שעות הפעילות במקום.",ראיות לעונש
164,ME-20-06-14479-682,"מדובר בשנה וחצי של תכנון שלוותה בכתיבת יומן בו הוא מתאר לפרטי פרטים את התכנון המדויק כמו במבצע צבאי, ואת הלך הרוח שלו בכל שלב ושלב של התכנון.",ראיות לעונש
165,ME-20-06-14479-682,הנזק שהיה עלול להיגרם מביצוע העבירה הוא רב.,ראיות לעונש
166,ME-20-06-14479-682,רבות נכתב על חומרתה של עבירת ההצתה הטומנת בחובה סיכון רב לגוף ולרכוש.,ראיות לעונש
167,ME-20-06-14479-682,נוספת לכך חומרת יתרה נוכח המניע האידיאולוגי במטרה לגרום להפסקת מתן שירותים של מוסדות הדת לציבור החילוני ולהוביל למטרתו העיקרית שהיא הפרדת דת מהמדינה.,ראיות לעונש
168,ME-20-06-14479-682,בבתי הדין היו רבבות של תיקי נייר בעניינם של הרבה מאוד אנשים שבהם פרטי חייהם ולא ניתן לדעת מה היה קורה אילו אותם התיקים היו עולים באש.,ראיות לעונש
169,ME-20-06-14479-682,קשה לאמוד את נזקיה של הסכנה הפוטנציאלית בהצתה ואלה עלולים להיות קטלניים ורחבי היקף.,ראיות לעונש
170,ME-20-06-14479-682,"אמנם הנאשם ווידא שבתי הדין אינם צמודים לכל מבנה אחר שיכול היה להיפגע, ביצע את העבירה בשעה מאוחרת והניח פצצת סירחון כדי להבטיח שהמקום יהיה ללא אנשים שעלולים להיפגע.",ראיות לעונש
171,ME-20-06-14479-682,עם זאת בתי הדין ממוקמים בלב ערים מרכזיות כאשר אנשים נמצאים בבתיהם ומכאן הסיכון.,ראיות לעונש
172,ME-20-06-14479-682,הסיבה שהביאה את הנאשם לבצע את העבירות היא תפיסת עולם אידיאולוגית קיצונית.,ראיות לעונש
173,ME-20-06-14479-682,"הנאשם בן 69, מתאר את הכוונות שבמעשיו וביומנו תיעד היטב את הלך הרוח שלו במהלך התכנון ואת רצונותיו.",ראיות לעונש
174,ME-20-06-14479-682,מדבריו מול שירות המבחן עלה שהוא היה מודע לכך שמדובר במעשה פלילי אך לא חשב שייתפס.,ראיות לעונש
175,ME-20-06-14479-682,הוא לא התחרט על המעשה אלא על זה שנתפס.,ראיות לעונש
176,ME-20-06-14479-682,"בנוסף ציין שלאחר שהוציא את תכניתו לפועל ושב לביתו, חש שהפסיד במלחמה מול הקולות הפנימיים שדחפו אותו לביצוע העבירה ומתחרט על מעשיו והוסיף שאם מעשיו היו זוכים לתהודה ציבורית לה קיווה היה מרגיש אחרת.",ראיות לעונש
177,ME-20-06-14479-682,"באשר לסוגיית הקרבה לסייג לאחריות פלילית – המאשימה ביקשה להבין כיצד אדם בן 69 ללא עבר פלילי, אדם נורמטיבי לכל הדעות, מלח הארץ, מבצע בשלב מאוחר של חייו עבירה בלתי רגילה, שאינה מונעת מדחף רגעי.",ראיות לעונש
178,ME-20-06-14479-682,לא התקבלו תשובות מספקות בעניין.,ראיות לעונש
179,ME-20-06-14479-682,"הקרבה לסייג לאחריות פלילית היא מבחן משפטי ויש לבדוק עד כמה הנאשם יכול היה להבין את מעשיו או יכול היה להימנע מביצוע העבירה, וזאת ניתן ללמוד ממכלול הראיות לרבות מעשיו לפני האירוע, במהלכו ולאחריו.",ראיות לעונש
180,ME-20-06-14479-682,"במקרה זה אין מדובר בדחף לאו בר כיבוש, כך ניתן ללמוד מהתכנון ומהמהלכים שביצע טרם העבירה שמצביעים על דחף שהיה בר כיבוש למשך זמן ממושך.",ראיות לעונש
181,ME-20-06-14479-682,"ביומן הוא הסביר בדיוק מדוע עשה את המעשים, הבין את ההשלכות של המעשים ורצה בהם.",ראיות לעונש
182,ME-20-06-14479-682,"עם זאת לנוכח החריגות המשמעותית של הנאשם ושל המעשים, המאשימה מקבלת כי מתקיימת קרבה מסוימת לסייג לאחריות פלילית.",ראיות לעונש
183,ME-20-06-14479-682,"זאת על אף שהנאשם הבין את אשר הוא עושה ויכול היה להימנע מעשיית המעשה, כפי שדחה את מעשיו במשך שנה וחצי.",ראיות לעונש
184,ME-20-06-14479-682,"בשל כך עתרה המאשימה למתחם עונש הנע בין 5 ל-7 שנות מאסר, במקום המתחם שעליו הוסכם מלכתחילה שהמאשימה תטען, הנע בין 7 ל-10 שנות מאסר.",ראיות לעונש
185,ME-20-06-14479-682,"המבחן לקרבה לסייג הוא קיומה של מחלת נפש והפסיקה מדברת על הפרעה נפשית משמעותית, היעדר יכולת של ממש להימנע מביצוע העבירה או להבין את הפסול במעשה הכולל קשר סיבתי.",ראיות לעונש
186,ME-20-06-14479-682,"במקרה זה, מדובר בקרבה לא משמעותית לסייג.",ראיות לעונש
187,ME-20-06-14479-682,הנאשם אינו מוכר למערכת בריאות הנפש ומעולם לא טופל.,ראיות לעונש
188,ME-20-06-14479-682,האירועים לא נבעו מתוך מצב פסיכוטי.,ראיות לעונש
189,ME-20-06-14479-682,"החברה מלאה באנשים עם הפרעות אישיות כאלה ואחרות, ולא יתכן שכל בעל הפרעת אישיות יוכל לבצע עבירה כה משמעותית ובסופו של יום לטעון שלא יכול היה לשלוט במעשיו.",ראיות לעונש
190,ME-20-06-14479-682,"העבירות נעשו תוך הכנה במשך שנה וחצי, בכל רחבי הארץ, אך עדיין יש לקבוע שמדובר באירוע אחד עם מספר מעשים.",ראיות לעונש
191,ME-20-06-14479-682,העונש המרבי בעבירת ההצתה הוא 20 שנות מאסר ובגין עבירת הנשק הוא 15 שנות מאסר.,ראיות לעונש
192,ME-20-06-14479-682,"הפסיקה קובעת בגין מעשה יחיד עונש בין 3 ל-4 שנות מאסר בפועל, וכאן מדובר בריבוי מעשים.",ראיות לעונש
193,ME-20-06-14479-682,יש למקם את הנאשם באמצעו של מתחם העונש.,ראיות לעונש
194,ME-20-06-14479-682,"זאת לאור העובדה שמדובר באדם בן 69, שנטל אחריות למעשיו, אף שבתסקיר עלה שהאחריות אינה מלאה, נסיבות חייו נורמטיביות והוא נעדר עבר פלילי.",ראיות לעונש
195,ME-20-06-14479-682,"המאשימה עתרה לעונשים של 6 שנות מאסר בפועל, מאסר על תנאי וקנס.",ראיות לעונש
196,ME-20-06-14479-682,"לטענת ב""כ הנאשם, עו""ד שלומציון גבאי מנדלמן, מדובר בנאשם נורמטיבי בן 69 שכל מי שהכיר אותו לא היה מודע לאובססיה שלו.",ראיות לעונש
197,ME-20-06-14479-682,לרוב עבריינים אידיאולוגיים משתתפים בקבוצות ואחרים יודעים על קיומם.,ראיות לעונש
198,ME-20-06-14479-682,"הפסיכיאטר המחוזי הסכים שמדובר בהפרעת אישיות חמורה, ושיכולת השליטה שלו על המעשים, למרות הבנתו את העונש הצפוי, היתה מוגבלת מאוד.",ראיות לעונש
199,ME-20-06-14479-682,חוות הדעת מטעם ההגנה חוזרת על מה שהפסיכיאטר המחוזי שב וקבע.,ראיות לעונש
200,ME-20-06-14479-682,"מעבר להפרעת האישיות החמורה, קיים ליקוי ביכולת השליטה בדחפים.",ראיות לעונש
201,ME-20-06-14479-682,הפסיכיאטר המחוזי התייחס לטענת המאשימה שמדובר באדם שלא היה מוכר למערכת הפסיכיאטרית לאורך השנים והשיב שישנם אנשים שיכולים לסבול לאורך כל חייהם מהפרעת אישיות חמורה ומערכת בריאות הנפש לא תפגוש אותם.,ראיות לעונש
202,ME-20-06-14479-682,עניין הפרדת הדת מהמדינה היה אצל הנאשם זמן רב וגרם לו לזעם.,ראיות לעונש
203,ME-20-06-14479-682,"הוא לא יצא נגד הדת, אלא נגד מוסדות הדת שנותנים שירותי דת וכופים את הדת שלהם.",ראיות לעונש
204,ME-20-06-14479-682,הנאשם מכבד את הדת ואת המאמינים בדת.,ראיות לעונש
205,ME-20-06-14479-682,בשל כך הוא נמנע מפגיעה במוסדות דת שקרובים לבתי כנסת.,ראיות לעונש
206,ME-20-06-14479-682,"הנאשם אדם אינטליגנטי, התקשה להתמיד במקומות עבודה בקיבוץ שבו חיי כ-40 שנה.",ראיות לעונש
207,ME-20-06-14479-682,"הוא היה ""אאוט סיידר"", נטול חברים, זאב בודד.",ראיות לעונש
208,ME-20-06-14479-682,אין לו צורך בקרבת אנשים ומי שהיה מרכז עולמו היו ארבעת ילדיו.,ראיות לעונש
209,ME-20-06-14479-682,"הריקנות שחווה לאחר הפרישה מהעבודה והתבגרות ילדיו, עוררו את הרעיון והוא הפך שבוי בו.",ראיות לעונש
210,ME-20-06-14479-682,"בהתאם להפרעת האישיות ממנה סובל, הוא נצמד לרעיון גרנדיוזי שבו הוא הגיבור היחיד כאשר הרקע לכך הוא בפגיעה מהעבר בבת זוגו לשעבר ובגרושתו על-ידי גורמים דתיים.",ראיות לעונש
211,ME-20-06-14479-682,"הוא פיתח תחביבים חריגים, הליכה על חבל, ניגון כהומלס ברחוב והטלת סכין מהמותן, וקיבל מכך סיפוק.",ראיות לעונש
212,ME-20-06-14479-682,הפגיעה בחיי אדם היתה קו אדום מבחינתו ולכן עברה שנה של תכנון מדויק כדי שלא יפגעו חיי אדם.,ראיות לעונש
213,ME-20-06-14479-682,"הוא עשה בחירה מודעת לבצע את העבירה בשעת לילה כשברור שלא יהיו שם אנשים, ווידא טלפונית מהן שעות הפעילות במקום, ובכוונה ביצע שריפות שאינן גדולות.",ראיות לעונש
214,ME-20-06-14479-682,עשה זאת במספר מקומות כדי לייצר אפקט גדול.,ראיות לעונש
215,ME-20-06-14479-682,חלק מהשרפות כבו מיד.,ראיות לעונש
216,ME-20-06-14479-682,העובדה שהיה תכנון ממושך אינה משנה את העובדה שהיה לו קושי להימנע מביצוע העבירה.,ראיות לעונש
217,ME-20-06-14479-682,"העובדה שהוא לא חבר לאף גורם שדוגל בהפרדת הדת מהמדינה ולא סיפר לאף אחד, שונה מעבריינות אידיאולוגית.",ראיות לעונש
218,ME-20-06-14479-682,"הוא לא פגע בחיי אדם, לא סיכן חיי אדם ולא פגע בקדשי הדת.",ראיות לעונש
219,ME-20-06-14479-682,חוות הדעת מטעם ההגנה ציינה שהמחשבה שהצתה תביא להפרדת הדת מהמדינה קרובה למחשבת שווא.,ראיות לעונש
220,ME-20-06-14479-682,"כן צוין שלא מדובר בפשע אידיאולוגי אלא במעשים הנובעים ממבנה נפשי חולה, הצורך הנפשי בהכרה של הסביבה וחיפוש משמעות בחייו.",ראיות לעונש
221,ME-20-06-14479-682,"מנעד הענישה בפסיקה בעבירות הצתה הוא רחב ותלוי בתוצאות ההצתה, בפוטנציאל הסיכון לנפש ולרכוש ובתכנון מוקדם.",ראיות לעונש
222,ME-20-06-14479-682,במקרה זה לא קיים פוטנציאל לפגיעה בנפש.,ראיות לעונש
223,ME-20-06-14479-682,התכנון המוקדם מקורו באובססיה שהיא חלק מהטענה לקרבה לסייג.,ראיות לעונש
224,ME-20-06-14479-682,ההגנה עתרה לקבוע שמדובר בקרבה משמעותית לסייג.,ראיות לעונש
225,ME-20-06-14479-682,"הנזק שנגרם עומד על כמה עשרות אלפי ₪ בסך הכל, בכל המקומות שאותם הצית.",ראיות לעונש
226,ME-20-06-14479-682,"הנאשם קיבל תביעה על סך 70,000 ₪ ומדובר בנזקים שאינם גבוהים יחסית לעבירת הצתה.",ראיות לעונש
227,ME-20-06-14479-682,"בכל הקשור לעבירות של ייצור והחזקת נשק, יש לראותם בהקשר של ביצוע עבירות ההצתה.",ראיות לעונש
228,ME-20-06-14479-682,"מדובר באדם בן 69, ללא עבר פלילי אשר הודה וחסך את עדות של 141 עדי התביעה.",ראיות לעונש
229,ME-20-06-14479-682,"הוא מבטא חרטה, ונגרם נזק לו ולמשפחתו.",ראיות לעונש
230,ME-20-06-14479-682,"הנאשם נמצא בחלופת מעצר ב""בית חם"" שם הוא מטופל על ידי עו""ס.",ראיות לעונש
231,ME-20-06-14479-682,"לכן, עתרה ההגנה לקבוע את עונשו של הנאשם בתחתית מתחם העונש ולהתחשב בכך שהנאשם שהה תקופה ממושכת במעצר ובפיקוח אלקטרוני.",ראיות לעונש
232,ME-20-06-14479-682,"לכן, עתרה ב""כ הנאשם להסתפק בעונש של עבודות שירות.",ראיות לעונש
233,ME-20-06-14479-682,הנאשם טען שדרך פעולתו היתה מוטעית ובלתי נכונה.,ראיות לעונש
234,ME-20-06-14479-682,טעות פטאלית מתמשכת שנתמכה על ידי אובססיה שלא היתה לו שליטה עליה.,ראיות לעונש
235,ME-20-06-14479-682,"כיום מבין שהמטרה והדרך היו פסולים וראויים לכל גינוי, מתחרט על כל מה שקרה ועל הנזקים והצער שנגרמו בעקבות מעשיו.",ראיות לעונש
236,ME-20-06-14479-682,הוא אדם נורמטיבי ולמד את הלקח.,ראיות לעונש
237,ME-20-06-14479-682,מעולם לא היה לו דבר נגד הדת או המאמינים בדת.,ראיות לעונש
238,ME-20-06-14479-682,"שירת בצבא שירות מלא בחיל הים וכ-30 שנים במילואים, לאחר הצבא עבד כקצין רדיו בצי הסוחר ובהמשך למד בבר אילן.",ראיות לעונש
239,ME-20-06-14479-682,בשנות ה-30 לחייו עבר לחיות בקיבוץ ברמת הגולן מתוך ציונות.,ראיות לעונש
240,ME-20-06-14479-682,הקים משפחה ולו ארבעה ילדים ושישה נכדים.,ראיות לעונש
241,ME-20-06-14479-682,"במשך 40 שנים חיי בקיבוץ, עבד במגוון עבודות ותרם לקהילה.",ראיות לעונש
242,ME-20-06-14479-682,כל חייו היה אזרח שומר חוק.,ראיות לעונש
243,ME-20-06-14479-682,"מבקש להבהיר שכל נושא הפרדת הדת מהמדינה, כפייה דתית והממסד הדתי הם נושאים שאין בכוונתו לעסוק בהם בשום צורה.",ראיות לעונש
244,ME-20-06-14479-682,עולם הפשע הוא אינו עולמו.,ראיות לעונש
245,ME-20-06-14479-682,מבקש שייגזר עליו עונש עבודות שירות שיאפשר לו שיקום ותיקון.,ראיות לעונש
246,ME-20-06-14479-682,דיון – קביעת מתחם העונש ההולם,ראיות לעונש
247,ME-20-06-14479-682,כתב האישום מתאר אירוע אחד.,ראיות לעונש
248,ME-20-06-14479-682,"אמנם מדובר בפגיעה בחמישה מוסדות דת שונים בערים שונות (בית הדין בפתח תקווה, המועצה הדתית בכפר סבא, המועצה הדתית באשדוד, המועצה הדתית בתל-אביב, ובית הדין הרבני בתל אביב).",ראיות לעונש
249,ME-20-06-14479-682,"ואולם, מדובר בסדרה של מעשים אשר נעשו במסגרת זמנים אחת, ונועדו למטרה אחת, כך שיש בין כל המעשים קשר ענייני הדוק.",ראיות לעונש
250,ME-20-06-14479-682,מכאן שיש לקבוע מתחם עונש הולם אחד.,ראיות לעונש
251,ME-20-06-14479-682,"הערכים החברתיים שנפגעו מביצוע העבירה הם הגנה על שלום הציבור כמו גם על תחושת הביטחון של הציבור וכן שמירה על שלטון החוק, ערכי הדמוקרטיה, מוסדות המדינה והסדר הציבורי.",ראיות לעונש
252,ME-20-06-14479-682,"על חומרתה של עבירת ההצתה לפי סעיף 448(א) סיפא – שבוצעה במטרה לפגוע בנכס של המדינה, בנכס המשמש את הציבור או במטרה לפגוע בבני אדם – ניתן ללמוד אף מהעונש המרבי שקבע המחוקק לצידה העומד על 20 שנות מאסר.",ראיות לעונש
253,ME-20-06-14479-682,"זאת לצד עבירת ייצור נשק, שהעונש המרבי בגינה עומד על 15 שנות מאסר.",ראיות לעונש
254,ME-20-06-14479-682,"במקרה הנוכחי קיימת חומרה רבה בעבירת ההצתה של חמישה מוסדות דת – בתי דין רבניים ומועצות דתיות – בערים שונות בארץ, תוך שימוש במטעני תבערה, מתוך מניע אידיאולוגי ולשם קידום עמדות פוליטיות-חברתיות – אם כי מעשים אלה הושפעו מהפרעת האישיות של הנאשם.",ראיות לעונש
255,ME-20-06-14479-682,"חומרה נוספת קיימת בעבירות של ייצור נשק והחזקה נשק, כמו גם בניסיון להרוס נכס בחומר נפיץ.",ראיות לעונש
256,ME-20-06-14479-682,בהכנת מטעני תבערה ובשימוש בהם טמון סיכון אינהרנטי לציבור.,ראיות לעונש
257,ME-20-06-14479-682,"בנסיבות המקרה דנן, הפגיעה בערך המוגן היא ברף בינוני-גבוה.",ראיות לעונש
258,ME-20-06-14479-682,"הנאשם הצית בו זמנית חמישה אתרים שהם מוסדות מדינה, באמצעות מטעני תבערה, תוך תכנון מקדים מדוקדק והצטיידות בחומרים שונים לשם ייצור המטענים.",ראיות לעונש
259,ME-20-06-14479-682,"ואולם הנאשם ערך מאמצעים להימנע מפגיעה בחיי אדם ובמקומות פולחן דתי, הן בשלב בתכנון בבחירת המקומות שאותם הצית ומידת קירבתם למבנים שעלולים להיפגע והן בשלב הביצוע, תוך בחירת שעת המעשה ושימוש בפצצות סירחון להרחקת אנשים.",ראיות לעונש
260,ME-20-06-14479-682,"במסגרת הנסיבות הקשורות בביצוע העבירה, יש לתת את הדעת לכך שלעבירות קדמו הכנה ותכנון משמעותיים.",ראיות לעונש
261,ME-20-06-14479-682,"במשך כשנה וחצי מאז גמלה בליבו של הנאשם החלטה לגרום לשריפת בתי דין רבניים ומועצות דתיות ברחבי ישראל, במטרה לגרום להפסקת מתן השירותים של מוסדות אלה ולקדם מטרה של הפרדת הדת מהמדינה, הוא פעל באופן סדור להוצאת תכניתו העבריינית לפועל.",ראיות לעונש
262,ME-20-06-14479-682,"הוא רכש ציוד וחומרים שונים לשם ייצור שני סוגי המטענים (מנפץ השמשות ומטען התבערה), בנה את המטענים, ערך ניסויים בחומרי הבעירה השונים, התקשר למוסדות דת שונים ובדק את שעות פעילותם, בחר את זירות העבירות בקפידה ופעל לשם הסוואתו – לבוש כדר רחוב.",ראיות לעונש
263,ME-20-06-14479-682,"הנאשם הצטייד בשישה מטעני תבערה ושישה מנפצי שמשות, בגדים ישנים כמאיצי בעירה ושש פצצות סירחון, ויצא לדרכו לשם ביצוע העבירות כאשר הוא מחופש לדר רחוב.",ראיות לעונש
264,ME-20-06-14479-682,"הנאשם הגיע לבית הדין הרבני בעיר אשקלון ומשלא מצא גישה להחדרת מטען התבערה, הוא חיפש מוסדות דת אחרים, והגיע למועצה הדתית באשדוד, בית הדין הרבני בפתח תקווה, המועצה הדתית בתל אביב ובית הדין הרבני בתל אביב, בו הניח את מטען מנפץ השמשות כדי לגרום לחור בחלון.",ראיות לעונש
265,ME-20-06-14479-682,למחרת היום כיוון את מערכות מטעני התבערה כך שיפעלו בשעה 2:00 בלילה ונסע למועצה הדתית בעיר כפר סבא והצמיד מערכת מנפץ שמשות כדי לגרום לחור בחלון.,ראיות לעונש
266,ME-20-06-14479-682,"הנאשם נסע למועצה הדתית באשדוד, למועצה הדתית בתל אביב, לבית הדין הרבני בתל אביב, לבית הדין בכפר סבא ולבית הדין בפתח תקווה ובכל אחד מחמשת המוסדות, שלשל דרך החלון מטען תבערה וערמת בגדים כמאיצי תבערה ובבית הדין בפתח תקווה שלשל שני מטענים.",ראיות לעונש
267,ME-20-06-14479-682,בסמוך לאחר השעה 2:00 בלילה ששת מטעני התבערה התלקחו.,ראיות לעונש
268,ME-20-06-14479-682,"הנאשם פעל כדי למנוע פגיעה בבתי כנסת, ולכן נמנע מפגיעה במוסדות דת הסמוכים לבתי כנסת.",ראיות לעונש
269,ME-20-06-14479-682,"נזק פוטנציאלי נוסף קיים בכך שהאש שפרצה במבנים והואצה באמצעות הבגדים, יכולה היתה לגרום לנזק רב למוסדות עצמם ולתכולתם ובכלל זה לתיקים שעניינם נדון בבתי הדין.",ראיות לעונש
270,ME-20-06-14479-682,הנזק שנגרם בפועל הוא בשווי של עשרות אלפי שקלים.,ראיות לעונש
271,ME-20-06-14479-682,הסיבות שהביאו את הנאשם לביצוע העבירה הן תפיסת עולם אידיאולוגית קיצונית ורצון לקדם את תפיסת עולמו באמצעות העבירה וההד הציבורי שיבוא בעקבותיה.,ראיות לעונש
272,ME-20-06-14479-682,"לצד זאת מניעים הנובעים מהפרעת האישיות שבה הוא לוקה, לרבות תחושת ריקנות וצורך בהכרה.",ראיות לעונש
273,ME-20-06-14479-682,"הקרבה לסייג לאחריות פלילית, לרבות יכולתו של הנאשם להבין את אשר הוא עושה, את הפסול שבמעשיו או את משמעות מעשיו:",ראיות לעונש
274,ME-20-06-14479-682,"כידוע, מצבם הנפשי של אנשים הלוקים במחלות נפש או בהפרעות נפשיות, אינו מצב בינארי, שכולל רק שתי אפשרויות של ""אחראי למעשיו"" או ""שאינו אחראי למעשיו"", ואף לא מצב בינארי של ""סייג לאחריות הפלילי"" או ""ללא שום הפרעה נפשית"", אלא קיים מנעד שלם, ספקטרום רחב, של מצבים נפשיים של נאשמים שהם אמנם אחראים למעשיהם, אך יכולתם להבין את מעשיהם או לשלוט בהתנהגותם מוגבלת במידה כזו או אחרת עקב מחלת הנפש או ההפרעה הנפשית.",ראיות לעונש
275,ME-20-06-14479-682,"מנגד מובן הדבר כי אין גם לפתוח פתח חסר גבולות לכל טענה הנטענת בידי מי שביצע עבירה בדבר פגם נפשי ממנו הוא סובל, ואין ליצור מדרון חלקלק שיפגע באפקטיביות של המשפט הפלילי כגורם מרתיע ומחנך.",ראיות לעונש
276,ME-20-06-14479-682,עיון בחוות הדעת שהוגשו בעניינו של הנאשם עולה שהנאשם אינו לוקה במחלת נפש ואולם הוא לוקה בהפרעת אישיות חמורה הכוללת קווים סכיזואידיים ונרקיסיסטיים ונוקשות מחשבתית קשה ביותר.,ראיות לעונש
277,ME-20-06-14479-682,"מחוות הדעת מטעם ההגנה שנערכה על ידי פרופ' שמואל פניג עלה כי הנאשם מתקיים בעולם שבו הוא מחובר למציאות, מתפקד ומגלה התנהלות נורמטיבית, אך עולות התנהגויות שמצביעות על בעייתיות ובכלל זה חוסר יציבות בעבודה, יחסיו עם סביבתו ועיסוק בתחביבים בלתי שגרתיים.",ראיות לעונש
278,ME-20-06-14479-682,לצד זאת מתקיימת מערכת חשיבתית אידאית נוקשה בעלת אופי פתולוגי.,ראיות לעונש
279,ME-20-06-14479-682,"בעבירה, הנאשם החזיק באמונה בלתי ניתנת לערעור שבמעשה קיצוני שאותו תכנן לפרטי פרטים יביא להפרדת הדת מהמדינה.",ראיות לעונש
280,ME-20-06-14479-682,"אין מדובר במחשבת שווא כהגדרתה המקובלת, אך החשיבה שהמעשה שעשה יביא לפתרון הרצוי מבחינתו היא בגדר מחשבה עם ערך יתר.",ראיות לעונש
281,ME-20-06-14479-682,"הנאשם לא חלק עם סביבתו את רעיונותיו ותכניותיו, לא יצר קשר עם אנשים החושבים כמוהו.",ראיות לעונש
283,ME-20-06-14479-682,"כל הרעיון שצמח והתפתח בראשו הכולל אדם אחד, גיבור בעל כורחו, הרוצה להיכנס לספרי ההיסטוריה ולחולל שינוי תוך שימור הפנטזיה בעולמו הפנימי ללא חשש מביקורת חיצונית.",ראיות לעונש
284,ME-20-06-14479-682,"הנאשם חסר תובנה ביחס להשלכות מעשיו על הסובבים אותו, בולטים אובססיביות ופרפקציוניזם בשלבי ההכנה.",ראיות לעונש
285,ME-20-06-14479-682,"הנאשם לוקה בהפרעת אישיות נרקיסיסטית, לנאשם יש קווים נרקיסיסטיים גרנדיוזיים ובדומה להפרעות אישיות חמורות אינו מחובר להשלכות מעשיו על סביבתו והוא נעדר תובנה לחלוטין להפרעתו.",ראיות לעונש
286,ME-20-06-14479-682,"בנוסף קיימים אצלו קריטריונים המתאימים להפרעת אישיות סכיזואידית, כאשר הוא מעדיף בקביעות פעילות הנעשית ביחידות, בעל עיסוק מופרז בדמיונות, היעדר חברים קרובים והיעדר רצון בקשרים כאלה וחוסר רגישות ניכר כלפי נורמות חברתיות מקובלות.",ראיות לעונש
287,ME-20-06-14479-682,הרעיון שאותו קידש ואשר בער בעצמותיו היה בעוצמה של מחשבת שווא שאין אפשרות להפריכה.,ראיות לעונש
288,ME-20-06-14479-682,המחשבה שהמעשה הקונקרטי יביא להפרדת הדת מהמדינה היא בגדר מחשבה עם ערך יתר המתקרבת למחשבת שווא.,ראיות לעונש
289,ME-20-06-14479-682,"לדברי עורך חוות הדעת אין מדובר בפשע אידיאולוגי אלא במעשים שנבעו מהמבנה הנפשי שלו, אשר באו לתת פתרון רגשי לריקנות ולדיכאון שהתגברו בשלב זה של חייו.",ראיות לעונש
290,ME-20-06-14479-682,"אף שהמעשים קשורים לכאורה לתפיסת עולם אידיאולוגית, הם נובעים יותר מתוך הצורך הנפשי בהכרה מהסביבה וחיפוש אחר משמעות.",ראיות לעונש
291,ME-20-06-14479-682,"עורך חוות הדעת מצא שהנאשם לוקה בהפרעת אישיות חמורה, ומעשיו נעשו בגלל רעיונותיו וכתוצאה מהפרעתו הנפשית, ללא רווח אישי ומתוך נכונות לשלם מחיר אישי.",ראיות לעונש
292,ME-20-06-14479-682,"הפסיכיאטר ד""ר מרוז, מטעם הפסיכיאטרית המחוזית, אשר לא חלק על האמור בחוות הדעת מטעם הגנה – קבע כאמור כי מדובר בהפרעת אישיות חמורה כאשר יכולת השליטה המוגבלת שלו קשורה במישרין להפרעת האישיות.",ראיות לעונש
293,ME-20-06-14479-682,"חוות דעתו מצאה שהפרעת האישיות החמורה שבה לוקה הנאשם עומדת בתנאי הסייג לאחריות פלילית, כאשר על אף מודעתו למעשיו, יכולת השליטה שלו על מעשיו היתה מוגבלת מאוד, וזאת למרות הבנתו את העונש הצפוי לו מביצוע המעשים.",ראיות לעונש
294,ME-20-06-14479-682,"במקרה זה, המסקנה היא שההגנה הרימה את הנטל הנדרש, ואף המאשימה לא חלקה על כך, אם כי חלקה על מידת הקרבה לסייג.",ראיות לעונש
295,ME-20-06-14479-682,"יש לתת משקל לכך שהנאשם לוקה בהפרעת אישיות חמורה אשר הגבילה באופן ממשי את יכולתו לשלוט על מעשיו, על אף מודעתו למעשים, לאסור שבהם ולעונש הצפוי לו בגינם.",ראיות לעונש
296,ME-20-06-14479-682,"בנסיבות אלה, שוכנעתי כי התנהגותו של הנאשם הושפעה באופן ממשי מהפרעת האישיות שבה הוא לוקה, וכי מתקיימת קרבה לסייג לאחריות הפלילית, בהתאם לסעיף 40ט(א)(9) בחוק, אשר יש בה להשפיע באופן ממשי על קביעת מתחם העונש.",ראיות לעונש
297,ME-20-06-14479-682,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
298,ME-20-06-14479-682,"בהתאם לתיקון 113 לחוק העונשין (סעיף 40 יג'), ותוך התחשבות בקרבה לסייג לאחריות הפלילית, אני קובע כי מתחם העונש ההולם הוא החל מ-3 ועד ל-6 שנות מאסר בפועל.",ראיות לעונש
299,ME-20-06-14479-682,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
300,ME-20-06-14479-682,גזירת העונש המתאים לנאשם,ראיות לעונש
301,ME-20-06-14479-682,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה.",ראיות לעונש
302,ME-20-06-14479-682,"במסגרת זו מן הראוי לתת את הדעת לכך שהנאשם אדם מבוגר בן 69, אב לארבע ילדים בוגרים וסב לנכדים.",ראיות לעונש
303,ME-20-06-14479-682,"לאורך השנים תפקד במסגרת חייו השונות, סיים 12 שנות לימוד, שירת שירות צבאי מלא ושירות ממושך במילואים, היה חבר קיבוץ ובו עבד.",ראיות לעונש
304,ME-20-06-14479-682,"בעקבות מעשיו, מרבית בני משפחתו ניתקו עמו קשר והוא הוצא מהקיבוץ בו חי במשך כ-40 שנים.",ראיות לעונש
305,ME-20-06-14479-682,"מובן שעונש מאסר ממושך יקשה על הנאשם בהיותו מאסר ראשון ובפרט נוכח גילו, וכן יקשה על ילדיו ונכדיו נוכח הריחוק ממנו ולמרות הנתק שנוצר עם חלקם בגין מעשיו.",ראיות לעונש
306,ME-20-06-14479-682,"הנאשם הודה באשמה, נטל אחריות למעשיו והביע חרטה.",ראיות לעונש
307,ME-20-06-14479-682,"הנאשם נמצא בחלופת מעצר במסגרת ""בית חם"" והשתלב בשיחות עם העובדת הסוציאלית במקום והצליח לשתף בפתיחות ולהיעזר בטיפול.",ראיות לעונש
309,ME-20-06-14479-682,"עם זאת, נתתי דעתי לכך ששירות המבחן לא בא בהמלצה טיפולית בעניינו של הנאשם.",ראיות לעונש
310,ME-20-06-14479-682,"שירות המבחן סבר שגם כיום הנאשם מתקשה להפנים את השלכות מעשיו, ולוקח אחריות קונקרטית בלבד על מעשיו.",ראיות לעונש
311,ME-20-06-14479-682,"שירות המבחן סבור שעדיין קיימים גורמי סיכון, לרבות הסתרתו את תכניתו מסביבתו לאורך זמן, היעדר הכרה בפוטנציאל ההרסני במעשיו והקושי להכיר בהשלכת ובחומרת מעשיו, זאת לצד גורמי הסיכוי לשיקום הכוללים היעדר עבר פלילי ושיתוף פעולה עם גורמי הטיפול.",ראיות לעונש
312,ME-20-06-14479-682,"כמו כן, נתתי דעתי לחלוף הזמן בן שנה ו-4 חודשים מאז ביצוע העבירה ולתקופה בת השלושה חודשים בה שהה הנאשם במעצר וכשמונה חודשים שבהם היה נתון בפיקוח אלקטרוני.",ראיות לעונש
313,ME-20-06-14479-682,"באיזון בין השיקולים השונים, סבורני כי יש לגזור על הנאשם עונש ברף הנמוך של מתחם העונש, לצד עונש מאסר מותנה וקנס כספי.",ראיות לעונש
314,ME-20-06-14479-682,"36 חודשי מאסר בפועל ויום, בניכוי ימי מעצרו החל מיום 20.5.20 ועד ליום 16.8.20.","אשר על-כן, הנני גוזר על הנאשם את העונשים הבאים:"
315,ME-20-06-14479-682,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר על עבירת הצתה או עבירת נשק מסוג פשע.","אשר על-כן, הנני גוזר על הנאשם את העונשים הבאים:"
316,ME-20-06-14479-682,"קנס כספי בסך של 10,000 ₪ או 60 ימי מאסר תמורתו.","אשר על-כן, הנני גוזר על הנאשם את העונשים הבאים:"
317,ME-20-06-14479-682,"הקנס ישולם ב-5 תשלומים חודשיים שווים ורצופים, שהראשון שבהם ביום 1.1.22.","אשר על-כן, הנני גוזר על הנאשם את העונשים הבאים:"
318,ME-20-06-14479-682,"אם לא ישולם תשלום כלשהו במועדו, תעמוד היתרה לפירעון מיידי.","אשר על-כן, הנני גוזר על הנאשם את העונשים הבאים:"
319,ME-20-06-14479-682,"הנאשם יתייצב לריצוי מאסרו בבית הסוהר הדרים ביום 1.11.21 עד השעה 10:00, כשברשותו תעודת זהות או דרכון וגזר הדין.","אשר על-כן, הנני גוזר על הנאשם את העונשים הבאים:"
320,ME-20-06-14479-682,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
321,ME-20-06-14479-682,5129371מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
322,ME-20-06-14479-682,54678313	זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
323,ME-20-06-14479-682,"ניתן היום,  ז' תשרי תשפ""ב, 13 ספטמבר 2021, בנוכחות הצדדים.","אשר על-כן, הנני גוזר על הנאשם את העונשים הבאים:"
