,verdict,text,part
0,ME-24-05-74569-511,"עדנאן נג'מי (עציר), ת""ז xxxxxxxxx",הנאשם:
2,ME-24-05-74569-511,"חוק העונשין, תשל""ז-1977: סע'  25, 40ז, 40ט, 144, 144(א), 144(ב), 144(ז), 144ז, 192, 244, 275, 333, 335, 335(א)(1), 338(5), 340(א), 340א, 340א(ב)(1), 40יא, 40יא(3), 40יג(א), 40יג(ג), 413ט",הנאשם:
3,ME-24-05-74569-511,"הנאשם, עדנאן נג'מי, הורשע ביום 22.12.24 על-סמך הודאתו, במסגרת הסדר טיעון, בעבירות שנכללו בכתב אישום מתוקן שהוגש נגדו ואשר עניינן עבירות בנשק (נשיאה והובלה) לפי סעיפים 144(ב) רישא וסיפא לחוק העונשין, התשל""ז-1977 (להלן: ""חוק העונשין"" או ""החוק""); ניסיון לגרום חבלה חמורה בנסיבות מחמירות לפי סעיפים 335 בצירוף סעיף 333 וכן סעיף 25 לחוק; ירי מנשק חם לפי סעיף 340א(ב)(1) לחוק; שינוי זהות של רכב לפי סעיף 413ט לחוק.",גזר דין
4,ME-24-05-74569-511,הסדר הטיעון לא כלל הסכמה בדבר העונש שיוטל על הנאשם.,גזר דין
5,ME-24-05-74569-511,"מוחמד איוב (להלן: המתלונן) הינו בעליו של בית-הקפה נרגילות ""סנייק בול"" אשר נמצא ברחוב ששת הימים 1 בעכו.",גזר דין
6,ME-24-05-74569-511,"עובר לתאריך 6.5.24 בשעה 21:18, המועד המדויק אינו ידוע למאשימה, ועל רקע סכסוך שמקורו אינו ידוע במדויק למאשימה, החליט הנאשם לירות לעבר בית-הקפה בסיועו של אחר.",גזר דין
7,ME-24-05-74569-511,"לצורך מימוש ההחלטה הצטייד הנאשם בסיועו של האחר בקטנוע מסוג הונדה שמספרו 61956103, ובתאריך 6.5.24, בשעה 21:18 לערך, ברחוב דרך הארבעה 46 בעכו, כיסה הנאשם ואדם נוסף שזהותו אינה ידועה למאשימה, את ספרות לוחית הזיהוי של הקטנוע, באמצעות דבק איזולירבנד שחור, כך שלא ניתן יהיה להבחין בספרות לוחית הזיהוי ולזהות את הקטנוע.",גזר דין
8,ME-24-05-74569-511,"עוד, ולצורך מימוש ההחלטה, הצטייד הנאשם בסיוע האחר, באקדח מסוג STAR תוצרת ספרד, הנושא מספר סידורי 1681572 בקוטר 9 מ""מ פאראבלום והטעון במחסנית ובה לפחות 6 כדורים בקוטר מתאים.",גזר דין
9,ME-24-05-74569-511,"בשעה 21:30 לערך, נסעו הנאשם והאחר בקטנוע כשהנאשם, שרכב מאחורי האחר, נשא והוביל, בסיועו של האחר, את האקדח על גופו.",גזר דין
10,ME-24-05-74569-511,"הנאשם והאחר חבשו, אותה עת, קסדות לראשם וכיסו את פניהם.",גזר דין
11,ME-24-05-74569-511,"בשעה 21:34 לערך, ולצורך מימוש ההחלטה, הגיעו הנאשם והאחר ממול לבית-הקפה, שם שהו אותה עת המתלונן וחבר של המתלונן, והנאשם ירה בסיוע של האחר את כל הכדורים שבמחסנית לעבר בית-הקפה ונמלטו מהמקום בנסיעה מהירה.",גזר דין
12,ME-24-05-74569-511,"כתוצאה מהירי, נופצה דלת הכניסה לבית-הקפה.",גזר דין
13,ME-24-05-74569-511,"בשלב זה, ניידת פיקוח עירוני גלויה הנהוגה בידי הפקח יזיד מוח'תאר (להלן: הפקח יזיד) ולידו נופר אסבן, אשר היו אותה עת בסיור שגרתי במסגרת מילוי תפקידם ברחוב הרצוג 21 הסמוך לבית-הקפה, שמעו את קולות הירי ולאחר-מכן הבחינו בקטנוע שבורח מכיוון בית-הקפה.",גזר דין
14,ME-24-05-74569-511,"הפקח יזיד החל לנסוע אחרי הקטנוע, כרז לנאשם ולאחר לעצור אך השניים סירבו ואף הגבירו את מהירות נסיעתם, כאשר הנאשם מחזיק את האקדח בידו הימנית.",גזר דין
15,ME-24-05-74569-511,עם הגעתם סמוך לכיכר 8510 הבחינו הנאשם והאחר בחסימה משטרתית עקב תאונת דרכים במקום.,גזר דין
16,ME-24-05-74569-511,"או אז ביצעו פניית פרסה מבלי להקיף את מעגל התנועה, כל זאת במטרה להפריע לפקחים ולהכשילם בביצוע תפקידם.",גזר דין
17,ME-24-05-74569-511,"בשלב זה, ונוכח המתואר לעיל, פגע הפקח יזיד עם ניידת הפיקוח קלות בקטנוע, וכתוצאה מכך החליק הקטנוע והנאשם והאחר נפלו ממנו, ומיד לאחר-מכן קמו והחלו בבריחה רגלית מהמקום כאשר האחר רץ ימינה לכיוון בנייני המגורים שברחוב עוזי חיטמן הסמוך ובהמשך נמלט ואילו הנאשם רץ ישר על הכביש, כשהאקדח בידו הימנית וידו מושטת הצידה.",גזר דין
18,ME-24-05-74569-511,"בשלב זה, ירה הפקח יזיד לעבר הנאשם 5 כדורים אשר אחד מהם פגע בגבו התחתון של הנאשם, שהמשיך במנוסתו למרחק קצר עד שנעצר על-ידי הפקח יזיד.",גזר דין
19,ME-24-05-74569-511,"במהלך מנוסתו השליך הנאשם את האקדח שהחזיק, נשא והוביל בידו לעבר שיחים בקרבתו.",גזר דין
20,ME-24-05-74569-511,"הנאשם פונה לטיפול רפואי במרכז הרפואי לגליל בנהריה, שם אובחן כסובל מפצע חדירה ויציאה במותן ימין והוא טופל בשטיפת הפצע, חבישתו ומתן משככי כאבים ושוחרר באותו היום מבית-החולים.",גזר דין
21,ME-24-05-74569-511,"מתסקיר שירות המבחן עולה: הנאשם בן 22, רווק ומתגורר עם אמו בעכו בשכירות; בוגר 12 שנות לימוד עם תעודת בגרות וטרם מעצרו עבד כמפעיל מכונות במפעל ברזל למשך כחצי שנה.",גזר דין
22,ME-24-05-74569-511,"צוין כי זהו מעצרו הראשון של הנאשם, וכי הוא לוקח חלק בסדנה חינוכית במסגרת המעצר, אולם טרם החל בהליך טיפולי.",גזר דין
23,ME-24-05-74569-511,"הנאשם תיאר בפני שירות המבחן כי חווה בדידות ותסכול בשל תחושת אחריות שחש כלפי אמו, שכן הוא מסייע לה בפרנסתה.",גזר דין
24,ME-24-05-74569-511,"יחד עם זאת, שירות-המבחן לא התרשם מקושי או מצוקה אקוטית עקב מעצרו.",גזר דין
25,ME-24-05-74569-511,"שירות-המבחן ציין כי מעיון בדו""ח הסוציאלי מטעם השירות הסוציאלי בבית מעצר ""קישון"" עולה כי לאורך שהייתו של הנאשם במעצר תועדה הפרת משמעת אחת בגין התקוטטות עם אסיר אחר, הוא אינו משולב בהליך טיפולי במעצר אך מקיים שיחות מעקביות עם עו""ס האגף.",גזר דין
26,ME-24-05-74569-511,"שירות-המבחן ציין כי התרשם מקיומם של מאפיינים ילדותיים באישיותו של הנאשם, המשפיעים על תפקודו ותגובותיו לסביבה ועל קושי להתחבר לחלקם האימפולסיביים בהתנהגותו.",גזר דין
27,ME-24-05-74569-511,"עוד צוין, כי הנאשם מתקשה לגעת בעולמו הרגשי ולערוך התבוננות פנימית מעמיקה.",גזר דין
28,ME-24-05-74569-511,שירות-המבחן העריך כי קיים סיכון להישנות התנהגות פורצת גבולות מצדו של הנאשם בעתיד.,גזר דין
29,ME-24-05-74569-511,"בהתייחסו לעבירות בתיק זה, מסר הנאשם כי הוא ו""האחר"" חברים מתקופת הילדות, והקשר נותק בעקבות מעצרו בתיק זה.",גזר דין
30,ME-24-05-74569-511,"הנאשם ציין כי אינו מכיר את המתלונן, וברקע לביצוע העבירות עומד סכסוך עבר בין המתלונן לבין חבריו של הנאשם.",גזר דין
31,ME-24-05-74569-511,"הנאשם תיאר כי ביצוע העבירות נעשה על רקע תחושת מחויבות כלפי חבריו, תוך הכרה באלמנטים של תכנון והיערכות לביצוען, אך ללא התבוננות מעמיקה אודות השלכות התנהגותו.",גזר דין
32,ME-24-05-74569-511,"עוד צוין, כי הנאשם שלל קשר עם גורמים שוליים ועברייניים תוך שהציג עצמו כאדם המנהל אורח-חיים נורמטיבי, היה ממוקד במחירים ששילם בגין מעורבותו בעבירות נשואות הדיון אך ניכר כי התקשה להבין את חומרת מעשיו ולהכיר בנזק ובפגיעה שנגרמה למתלונן.",גזר דין
33,ME-24-05-74569-511,"הנאשם לא זיהה את עצמו כאדם בעל מאפיינים אלימים או כמזוהה עם גורמים שוליים בחברה ושלל עמדות המאפשרות לגיטימציה לאלימות, ולאור כך לא זיהה כל נזקקות טיפולית מצדו בעת הנוכחית בתחומי חייו השונים.",גזר דין
34,ME-24-05-74569-511,"שירות-המבחן שקל את גורמי הסיכוי לשיקום, כגון יכולת הסתגלות למסגרות וביטויי רתיעה מההליכים המשפטיים ומתנאי המעצר.",גזר דין
35,ME-24-05-74569-511,"כגורמי סיכון, התרשם שירות-המבחן מהיעדר גורמי תמיכה משמעותיים, קשיי ויסות, העדר נכונות לבחון באופן ביקורתי את התנהגותו ולחשוף את אורחות חייו, חשדנות וקשיי אמון בסיסי הכוללים דפוסי הסתרה, ועוד.",גזר דין
36,ME-24-05-74569-511,"בשקלול גורמים אלה ומתוצאות הליך האבחון שנערך אודות הנאשם, העריך שירות-המבחן כי קיים סיכון ממשי להישנות התנהגות דומה בעתיד מצדו של הנאשם.",גזר דין
37,ME-24-05-74569-511,"עוד צוין, כי הנאשם מיעט לשתף באופן כן וברור בכל הנוגע להתחברות לגורמים בשולי החברה, ולהערכת שירות-המבחן הינו חשוף למצבי סיכון ולהתנהגות עוברת חוק חוזרת, וכמתואר אינו מזהה נזקקות טיפולית.",גזר דין
38,ME-24-05-74569-511,"לאור כל זאת, שירות-המבחן לא בא בהמלצה על חלופות ענישה או שיקום במסגרת הקהילה, העשויות להפחית סיכון להישנות התנהגות פוגענית.",גזר דין
39,ME-24-05-74569-511,"על כן, המליץ שירות-המבחן על ענישה מוחשית הכוללת רכיב מאסר בפועל, וכי האפשרות השיקומית תישקל על-ידי גורמי שירות בתי-הסוהר.",גזר דין
40,ME-24-05-74569-511,המאשימה לא הציגה ראיות לעניין העונש – הנאשם נעדר עבר פלילי.,גזר דין
41,ME-24-05-74569-511,"על אודות אופיו של הנאשם העיד לפניי מר סלים נג'מי, דודו של הנאשם; העד סיפר כי הוא פנסיונר של בנק לאומי, ומשמש בהתנדבות כיו""ר הוואקף בעכו.",גזר דין
42,ME-24-05-74569-511,במסגרת תפקידו זה העד נמצא בקשר הדוק עם גורמי הביטחון והעירייה.,גזר דין
43,ME-24-05-74569-511,"העד סיפר כי הוריו של הנאשם נפרדו כאשר זה היה בן שלוש, ולמרות השיסוע שנוצר בין אביו לאמו הנאשם זכה לחינוך מסור מאוד והוריו השקיעו בו רבות.",גזר דין
44,ME-24-05-74569-511,"העד תיאר את הנאשם כאדם שקט, מופנם וביישן, כזה המשדר חיוביות ותקווה ותמיד אהב לעזור.",גזר דין
45,ME-24-05-74569-511,העד תיאר את התדהמה שהכתה בו כאשר שמע כי הנאשם היה מעורב באירוע כה חמור.,גזר דין
46,ME-24-05-74569-511,"לדבריו, הם משפחה מאוד מכובדת בעירם, ולכן המשפחה כעסה מאוד על הנאשם.",גזר דין
47,ME-24-05-74569-511,"העד תיאר את חששותיו באם תוטל תקופת מאסר על הנאשם, וכן כי חשוב לו ולמשפחתו לעטוף את הנאשם ולסייע לו להשתקם, על-מנת שיועיל לחברה.",גזר דין
48,ME-24-05-74569-511,טיעוני הצדדים לעניין העונש,גזר דין
49,ME-24-05-74569-511,"ב""כ המאשימה, עו""ד מונא מנסור, הגישה טיעונים לעונש בכתב וכן הוסיפה על אלה בעל-פה (טעת/1).",גזר דין
50,ME-24-05-74569-511,הפרקליטה המלומדת עמדה על הערכים החברתיים שנפגעו כתוצאה מביצועה של העבירה דכאן; במסגרת גיבוש מתחם העונש ההולם פירטה המאשימה את הנסיבות הקשורות בביצוע העבירה ולעניין מדיניות הענישה הנוהגת ורף הענישה הצביעה המאשימה על פסיקה רחבה.,גזר דין
51,ME-24-05-74569-511,"צוין כי אין להכביר מילים על חומרתן של עבירות הנשק, ובפרט בחברה הערבית.",גזר דין
52,ME-24-05-74569-511,"לדידה של הפרקליטה המלומדת, על בית-המשפט להילחם בתופעת עבירות הנשק, וכי הדרך הראויה לעשות כן היא באמצעות ענישה מחמירה.",גזר דין
53,ME-24-05-74569-511,"עוד צוינה מגמת ההחמרה בענישה בשנים האחרונות, בשל הצורך להיאבק בתופעה ובניסיון למגרה.",גזר דין
54,ME-24-05-74569-511,"הודגש כי מיוחסת חומרה מיוחדת למקרים בהם השימוש בנשק חם בוצע בשטח עירוני ובסביבת בתי מגורים, וכי בעבירות מסוג זה יש לתת את הבכורה לשיקולי גמול, הרתעה והגנה על הציבור.",גזר דין
55,ME-24-05-74569-511,"באשר לנסיבות הקשורות לביצוע העבירה, ציינה המאשימה כי מדובר באירוע מתוכנן, המעשים בוצעו בסיועו של אחר כאשר פניהם היו מכוסות, הנאשם הצטייד בקטנוע וכן נשא נשק וכי הירי בוצע על רקע סכסוך קודם, שנסיבותיו אינן ידועות.",גזר דין
56,ME-24-05-74569-511,"הודגש כי גם כאשר הגיעו שוטרים למקום הנאשם לא עצר, אלא ניסה להימלט, ולבסוף נעצר רק לאחר ששוטר ירה לעברו.",גזר דין
57,ME-24-05-74569-511,"לאור המקובץ, עתרה המאשימה לקביעת מתחם העונש ההולם את המעשה כנע בין 5 ל-7 שנות מאסר בפועל.",גזר דין
58,ME-24-05-74569-511,"באשר לנסיבות שאינן קשורות בביצוע העבירה, צוין כי הנאשם צעיר ונעדר עבר פלילי, אך יחד עם זאת אינו סבור כי ישנה בעיה שיש לטפלה ואינו מביע נזקקות טיפולית.",גזר דין
59,ME-24-05-74569-511,"הודגש כי שירות-המבחן לא בא בהמלצה טיפולית בעניינו של הנאשם והעריך סיכון גבוה להישנות עבירות בעתיד, וכן כי העובדה שהסכסוך המדובר אינו עניינו של הנאשם, אלא עניינו של ""האחר"", אינה מורידה מחומרת המעשים.",גזר דין
60,ME-24-05-74569-511,לאור כל האמור סבורה המאשימה כי אין בנמצא אפיק שיקומי ואין מקום לסטייה לקולה מהמתחם.,גזר דין
61,ME-24-05-74569-511,"נוכח הודאת הנאשם, החיסכון בזמן שיפוטי והיעדר עבר פלילי מחד, ומנגד הערכת המסוכנות של שירות-המבחן, עתרה המאשימה לקביעת עונשו של הנאשם באמצע המתחם המבוקש על-ידה.",גזר דין
62,ME-24-05-74569-511,"כל זאת לצד עונש מאסר על תנאי בגין כל אחת מן העבירות בהן הורשע הנאשם, קנס כספי וחילוט הקטנוע.",גזר דין
63,ME-24-05-74569-511,בהמשך הודיעה שהיא מוותרת על בקשתה לחלט הקטנוע.,גזר דין
64,ME-24-05-74569-511,"ב""כ המלומדים של הנאשם, עו""ד נמיר אדלבי ועו""ד שאדי דבאח, ציינו כי כתוצאה ממעשי הנאשם נגרם נזק לרכוש ולא לגוף וכן כי הנאשם הודה וכי הנשק נתפס.",גזר דין
65,ME-24-05-74569-511,הודגש כי הנאשם נורה וכתוצאה מכך נגרם לו נזק אדיר; הנאשם אושפז למשך שבועיים וקיבל טיפול בבית-המעצר במשך שבועיים.,גזר דין
66,ME-24-05-74569-511,"צוין כי במקרים רבים בהם אנו שומעים על מקרי ירי, אנו יוצאים מנקודת הנחה כי כל מי שמעורב באירועים כגון דא הינו עבריין המשתייך לארגון פשע; אך לא כך בענייננו.",גזר דין
67,ME-24-05-74569-511,"הודגש כי אף אדם לא נפגע, וזאת כמובן מבלי לזלזל בחומרת האירוע.",גזר דין
68,ME-24-05-74569-511,"הודגש כי אמנם שירות-המבחן לא בא בהמלצה טיפולית, אך לא נכתב בתסקיר האם מדובר ברמה גבוהה, בינונית או נמוכה של סיכוי להישנות מעשים בעתיד; הנאשם שמר על יציבות תעסוקתית, עבד לפרנסתו, וכי לא נרשם בתסקיר שירות-המבחן כי מדובר בנאשם בעל דפוסי התנהגות עברייניים, אלא כי הוא ילדותי – וקיים הבדל בין השניים; הנאשם משתתף בסדנה חינוכית ומנסה לעלות על דרך המלך אף כשנמצא בכותלי בית-הסוהר.",גזר דין
69,ME-24-05-74569-511,"צוין כי אמנם לפי תיקון 140 לחוק העונש שיוטל על נאשם לא יפחת מרבע העונש המרבי הקבוע בחוק, אך נקבע בפסיקה כי בעבירות בהן קיים עונש מאסר מינימלי ניתן להטיל חלקו גם כעונש מאסר על תנאי בנוסף למאסר בפועל, בהתאם לשיקול-דעת בית-המשפט.",גזר דין
70,ME-24-05-74569-511,"בנוסף צוין כי לפי סעיף 144ז לחוק יש אפשרות להטיל את העונש כולו על תנאי בהתקיים טעמים מיוחדים, וצוות ההגנה הפנה לפסיקה מתאימה.",גזר דין
71,ME-24-05-74569-511,"לדידם של הסנגורים, שירות-המבחן התרשם מפוטנציאל לשיקום ולכן המליץ כי יישקל שיקום במסגרת שירות בתי-הסוהר.",גזר דין
72,ME-24-05-74569-511,"כלומר, אין מדובר בתסקיר שלילי, וכן הנאשם הפנים את המסר והמעצר חידד עבורו את המותר והאסור.",גזר דין
73,ME-24-05-74569-511,"לדידו של צוות ההגנה, המתחם אליו עתרה המאשימה מחמיר, אינו תואם את נסיבות העניין ואף כפול ממקרים דומים בפסיקה.",גזר דין
74,ME-24-05-74569-511,"צוות ההגנה הגיש פסיקה ענפה שלשיטתו תואמת את נסיבות התיק דכאן, שם מתחמי העונש ההולם נעו סביב 30-32 חודשים.",גזר דין
75,ME-24-05-74569-511,הנאשם התנצל על שעשה והביע חרטה.,גזר דין
76,ME-24-05-74569-511,מעשיו של הנאשם דכאן מבטאים פגיעה חמורה בשלום הציבור ובביטחונו.,דיון והכרעה
77,ME-24-05-74569-511,"ראוי כי על מעשים מסוג זה תוטל תגובה עונשית הולמת, כנגזרת מן האינטרס הציבורי למנוע, או לכל הפחות לצמצם ככל הניתן, את תופעת עבירות האלימות והנשק הבלתי-חוקי.",דיון והכרעה
78,ME-24-05-74569-511,"מדינה ריבונית ומתוקנת איננה יכולה לקבל תופעה שבמסגרתה מבוצע ירי בנשק שנישא שלא כדין, לעבר מקום ציבורי.",דיון והכרעה
79,ME-24-05-74569-511,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
80,ME-24-05-74569-511,"על מנת לשמור יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
81,ME-24-05-74569-511,"מכאן, לאחר קביעת המתחם וככל שבית-המשפט לא מצא לנכון לסטות הימנו מטעמים של שיקום אם של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
82,ME-24-05-74569-511,"הערכים המוגנים בהם פגע הנאשם במעשיו ברורים – הוא פגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה ממשית לשלמות גופו ונפשו.",דיון והכרעה
83,ME-24-05-74569-511,הפגיעה בערכים אלו גבוהה וממשית.,דיון והכרעה
84,ME-24-05-74569-511,על מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה העוסקת בעבירות שבגינן הורשע הנאשם במקרה דכאן.,דיון והכרעה
85,ME-24-05-74569-511,"בל נשכח, כי עסקינן גם בניסיון לגרום חבלה חמורה בנסיבות מחמירות, ירי מנשק חם ושינוי זהות של רכב, ולא רק בעבירות בנשק (נשיאה והובלה).",דיון והכרעה
86,ME-24-05-74569-511,"כאן המקום לציין, כי מדיניות הענישה הנהוגה הינה מגוונת ותלויה בנסיבותיו של כל מקרה ומקרה.",דיון והכרעה
87,ME-24-05-74569-511,"נוסף על כך, נמצאתי למד כי בשנים האחרונות חלה אט-אט מגמת החמרה בענישה בעבירות נשק, הבאה לידי ביטוי בפסיקת הערכאות השונות.",דיון והכרעה
88,ME-24-05-74569-511,"אזכיר כי בהקשרה של עבירת הנשק המיוחסת לנאשם, במסגרתו של תיקון מס' 140 לחוק העונשין [(תיקון מס' 140 - הוראת שעה), התשפ""ב-2021, ס""ח 2938] הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות הנשק למיניהן.",דיון והכרעה
89,ME-24-05-74569-511,"התיקון הנ""ל מבקש לשקף את החומרה אותה יש לייחס לתופעה בה עסקינן, ואת הצורך המובהק להילחם בה מלחמת חורמה בלתי מתפשרת.",דיון והכרעה
90,ME-24-05-74569-511,"הוראה זו נכנסה לתוקפה ביום 8.12.21, ותחולתה עוגנה בחוק למשך שלוש שנים.",דיון והכרעה
91,ME-24-05-74569-511,"ביום 9.1.25 הוארך תוקפה של הוראה זו עד ליום 31.12.26 (תיקון מס' 140 – הוראת שעה התשפ""ה-2025).",דיון והכרעה
92,ME-24-05-74569-511,"אשר על כן, עלינו להתחשב גם ברוח המחוקק ובתכלית חקיקתו, שכן מדובר בנדבך נוסף ומשמעותי במערכה למיגור תופעת עבירות הנשק.",דיון והכרעה
93,ME-24-05-74569-511,נסיבות הקשורות לביצוע העבירה (סעיף 40ט לחוק),דיון והכרעה
94,ME-24-05-74569-511,"עובדות כתב-האישום המתוקן מלמדות כי עסקינן בנשיאה והובלה של אקדח מסוג STAR, בסיועו של האחר; ירי מנשק-חם באזור מגורים שלא כדין כשיש בירי לסכן חיי אדם, בסיועו של האחר; ניסיון שלא כדין לפגוע במתלונן ובחברו על ידי ירי של שישה קליעים לפחות ולגרום להם חבלה חמורה; זיוף וטשטוש סימן זיהוי של הקטנוע בכדי להקשות על זיהויו.",דיון והכרעה
95,ME-24-05-74569-511,"חלקו של הנאשם בביצוע העבירה אינו בלעדי, היות ומעורב במעשים גם ""האחר"", אך בהחלט הדומיננטי.",דיון והכרעה
96,ME-24-05-74569-511,הנאשם הבין את אשר עשה והיה עליו להימנע מעשיית מעשים אלו.,דיון והכרעה
97,ME-24-05-74569-511,"יש להזכיר כי הנאשם ניסה להימלט מהפקחים שדלקו אחריו, תוך שהשליך את האקדח לעבר שיחים שהיו בקרבתו, ונעצר רק לאחר שנורה על-ידי אחד הפקחים.",דיון והכרעה
98,ME-24-05-74569-511,"למעשיו של הנאשם קדם תכנון מוקדם – ההחלטה לירות לעבר בית-הקפה, שינוי זהות הקטנוע וכן ההצטיידות באקדח.",דיון והכרעה
99,ME-24-05-74569-511,"הנזק שנגרם כתוצאה ממעשיו של הנאשם הינו רכושי, אך ברור כי במצב דברים זה הנזק שהיה עלול להיגרם רחב יותר, ויתכן שאף נזק לגוף ולנפש ולא רק לרכוש, מלבד הנזק הגופני שנגרם לנאשם עצמו, זאת בהתחשב באופי העבירה וסוג הנשק.",דיון והכרעה
100,ME-24-05-74569-511,"לאחר ששקלתי את הערכים החברתיים בהם פגע הנאשם במעשיו, את מידת הפגיעה בהם, את מדיניות הענישה הנוהגת במקרים דומים ואת הנסיבות הקשורות בביצוע העבירות שפורטו לעיל, הגעתי למסקנה לפיה מתחם העונש ההולם לאירוע זה נע בין 50 לבין 70 חודשי מאסר לריצוי בפועל לצד עונשים נוספים נלווים.",דיון והכרעה
101,ME-24-05-74569-511,נסיבות שאינן קשורות בביצוע העבירה (סעיף 40יא לחוק),דיון והכרעה
102,ME-24-05-74569-511,"יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו המהירה ומנטילת האחריות.",דיון והכרעה
103,ME-24-05-74569-511,יש להתחשב בכך שעונש מאסר לריצוי בפועל בוודאי יפגע בנאשם ובמשפחתו – בהתחשב במתואר בתסקיר שירות-המבחן.,דיון והכרעה
104,ME-24-05-74569-511,"כן יש להתחשב גם בגילו הצעיר של הנאשם, בנזק הגופני שנגרם לו בעת ביצוע העבירה, בהתאם לסעיף 40יא(3) לחוק וכן בנסיבות חייו.",דיון והכרעה
105,ME-24-05-74569-511,אמנם אין בנמצא המלצה שיקומית בעניינו של הנאשם אך הומלץ על-ידי שירות-המבחן כי האפשרות השיקומית תישקל על-ידי גורמי שירות בתי-הסוהר.,דיון והכרעה
106,ME-24-05-74569-511,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
107,ME-24-05-74569-511,"לאחר ששקלתי את כל השיקולים הרלוונטיים לכך, מצאתי להטיל על הנאשם עונשים כדלקמן:",סוף דבר
108,ME-24-05-74569-511,52 חודשי מאסר לריצוי בפועל בניכוי ימי מעצרו.,סוף דבר
109,ME-24-05-74569-511,12 חודשי מאסר על תנאי שלא יעבור במשך שלוש שנים עבירת אלימות מסוג פשע או עבירת נשק לפי סעיף 144 לחוק וכן עבירה לפי סעיף 340א לחוק.,סוף דבר
110,ME-24-05-74569-511,4 חודשי מאסר על תנאי שלא יעבור במשך שלוש שנים עבירה לפי סעיף 413ט לחוק.,סוף דבר
111,ME-24-05-74569-511,"מושתים על הנאשם פיצויים לטובת המתלונן על-סך 3,000 ₪ אשר ישולמו ב - 6 תשלומים חודשיים שווים החל ביום 1.6.25 ויועברו לנפגע העבירה לפי פרטים עדכניים שיימסרו בידי המאשימה למזכירות.",סוף דבר
112,ME-24-05-74569-511,אי תשלום אחד מן התשלומים במועד יעמיד את יתרת הפיצוי לפירעון מידי.,סוף דבר
113,ME-24-05-74569-511,חל איסור על הנאשם ליצור קשר עם נפגע העבירה בכל הקשור לפיצויים.,סוף דבר
114,ME-24-05-74569-511,"כפי שהוצע במסגרתו של תסקיר שירות-המבחן, אבקש משב""ס לבחון את התאמתו של הנאשם לטיפול במסגרת בית המאסר.",סוף דבר
115,ME-24-05-74569-511,"54678313ניתן היום,  כ' אדר תשפ""ה, 20 מרץ 2025, במעמד הצדדים.",זכות ערעור כחוק 
