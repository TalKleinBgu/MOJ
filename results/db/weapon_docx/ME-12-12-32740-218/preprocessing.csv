,verdict,text,part
0,ME-12-12-32740-218,"תפ""ח 32740-12-12 מדינת ישראל נ' בראנץ(עציר) ואח'",בית המשפט המחוזי בתל אביב - יפו
1,ME-12-12-32740-218,"בפני כב' השופטת שרה דותן - אב""ד
כב' השופט אבי זמיר",בית המשפט המחוזי בתל אביב - יפו
3,ME-12-12-32740-218,ערן בראנץ (עציר),הנאשמים 
4,ME-12-12-32740-218,אבירם בראנץ,הנאשמים 
5,ME-12-12-32740-218,אליאס בראנץ,הנאשמים 
9,ME-12-12-32740-218,"חוק זכויות נפגעי עבירה, תשס""א-2001",הנאשמים 
10,ME-12-12-32740-218,"חוק העונשין, תשל""ז-1977: סע'  31, 32, 40ד, 40ה, 40ו, 40ז, 40ט, 144(ב), 260(א), 261(1), 329(א)(1), 40יא, 40יב, 40יג(א), ב ב' לפרק ה1",הנאשמים 
11,ME-12-12-32740-218,"עניין לנו בשלושה נאשמים בתיק זה: מר ערן בראנץ, יליד 1985 (להלן: ""הנאשם 1"" או ""ערן""); מר אבירם בראנץ, יליד 1987 (להלן: ""הנאשם 2"" או ""אבירם""); ומר אליאס בראנץ, יליד 1979 (להלן: ""הנאשם 3"" או ""אליאס"").",רקע
12,ME-12-12-32740-218,"בין המאשימה לנאשמים הושג הסדר טיעון, אשר הוגש לנו בפתח הדיון מיום 2.12.13, שכלל הן הגשת כתב אישום מתוקן בנוסח מוסכם, והן הסכמות עונשיות חלקיות, כפי שיפורט בהמשך (להלן: ""הסדר הטיעון"").",רקע
13,ME-12-12-32740-218,"ב""כ המאשימה אף פעלה כמצוות חוק זכויות נפגעי עבירה, תשס""א – 2001, יצרה קשר טלפוני עם נפגע העבירה, ומסרה לנו את עמדתו באשר להסדר הטיעון, כהאי לישנא: ""...",רקע
14,ME-12-12-32740-218,"בהכרעת הדין מאותו יום התרנו לנאשמים לחזור בהם מכפירה קודמת, והרשענו אותם, על פי הודאותיהם, בעבירות הבאות:",רקע
15,ME-12-12-32740-218,"את הנאשם 1 – בעבירה של חבלה בכוונה מחמירה, לפי סעיף 329(א)(1) לחוק העונשין, תשל""ז – 1977 (להלן: ""החוק""), ובעבירה של נשיאת נשק, לפי סעיף 144(ב) רישא לחוק;",רקע
16,ME-12-12-32740-218,"את הנאשם 2 – בעבירה של סיוע לחבלה בכוונה מחמירה, לפי סעיף 329(א)(1) ביחד עם סעיף 31 לחוק;",רקע
17,ME-12-12-32740-218,"את הנאשם 3 – בעבירה של סיוע לאחר מעשה, לפי סעיף 260(א) לחוק.",רקע
18,ME-12-12-32740-218,"הטיעונים לעונש נשמעו בישיבה נפרדת, ביום 5.2.14.",רקע
19,ME-12-12-32740-218,הגיעה שעת גזירת הדין.,רקע
20,ME-12-12-32740-218,"על פי המפורט בכתב האישום המתוקן, ערן ואבירם הם אחים, ואליאס הוא דודם.",רקע
21,ME-12-12-32740-218,"מר חנן שלום (להלן: ""הנפגע"") היה ידידם של הנאשמים, אך בשנה האחרונה שלפני הגשת כתב האישום התגלע סכסוך בינו לבין ערן.",רקע
22,ME-12-12-32740-218,"ביום 2.12.12, בשעה 18:59 או סמוך לכך, בעת שהנפגע הסתפר במספרה ברח' ז'בוטינסקי 73 בבני ברק, המתינו לו ערן ואבירם על קטנוע מחוץ למספרה, כשהם חבושים בקסדות.",רקע
23,ME-12-12-32740-218,אבירם נהג בקטנוע וערן היה הרוכב.,רקע
24,ME-12-12-32740-218,"ערן היה מצויד באקדח, בידיעת אבירם, והכל כדי לפגוע בנפגע בירי לעברו.",רקע
25,ME-12-12-32740-218,"משיצא הנפגע מהמספרה, החל ללכת לכיוון רכב שחיכה לו ברח' ז'בוטינסקי.",רקע
26,ME-12-12-32740-218,"ערן ירד מהקטנוע, חבוש בקסדה לראשו, הלך בעקבות הנפגע כשבידו אקדח וירה לעברו מספר כדורים, בכוונה לגרום לו חבלה חמורה.",רקע
27,ME-12-12-32740-218,"הנפגע החל לרוץ, כשאחד הכדורים שירה ערן פגע ברגלו של הנפגע.",רקע
28,ME-12-12-32740-218,"הנפגע המשיך לרוץ בעוד ערן רודף אחריו, עד שנפל.",רקע
29,ME-12-12-32740-218,"או אז ירה ערן בנפגע מספר כדורים נוספים לעבר חזהו, בכוונה לגרום לו חבלה חמורה.",רקע
30,ME-12-12-32740-218,"הנפגע ניסה להתגונן ובעט ברגלו הימנית של ערן בניסיון להגיע לאקדח, ללא הצלחה.",רקע
31,ME-12-12-32740-218,"הנפגע ניסה להתרומם ובתגובה היכה ערן בראשו באמצעות קת האקדח, בכוונה לגרום לו חבלה חמורה.",רקע
32,ME-12-12-32740-218,"לאחר הירי עלה ערן על הקטנוע שעליו המתין אבירם, ושניהם נמלטו לרח' הרב ברוט.",רקע
33,ME-12-12-32740-218,"באותו הזמן הגיע אליאס, יחד עם אשתו, שמפאת שלילת רישיונו של אליאס, הייתה זו שנהגה ברכב מסוג מאזדה MPV, לרח' הרב ברוט, סמוך למקום הירי, שם המתין אליאס לערן ואבירם, ברכב מונע, במטרה למלט אותם מהמקום ולמנוע את תפיסתם.",רקע
34,ME-12-12-32740-218,"משהגיעו ערן ואבירם לרכב, שבו המתין אליאס, ירד ערן מהקטנוע, נכנס לרכב והשניים נסעו לכיוון העיר לוד, במטרה למלט את ערן מהמקום במהירות.",רקע
35,ME-12-12-32740-218,"אבירם המשיך בנסיעה על הקטנוע לביתו, ברח' נורדאו 42 בבני ברק.",רקע
36,ME-12-12-32740-218,בחנייה הסמוכה לביתו הסיר אבירם את הקסדה מעל ראשו והשליך אותה.,רקע
37,ME-12-12-32740-218,"כתוצאה מהירי נגרמו לנפגע פצעי ירי בחזה הימני העליון, באזור בית שחי תחתון ומימין לריאות, וכן בכף רגל שמאל.",רקע
38,ME-12-12-32740-218,"כן נגרמו לו פצע בראשו ונמצאו רסיסים בצווארו, בריאות וסמוך לכבד.",רקע
39,ME-12-12-32740-218,"בנוסף, לנפגע נגרמו שברים בצלעות והוא נזקק לטיפול רפואי ואושפז בבית החולים תל השומר למשך שבועיים ימים.",רקע
40,ME-12-12-32740-218,"במעשיהם אלה חבל ערן בנפגע חבלה חמורה בכוונה מחמירה, ואבירם סייע לו במעשיו.",רקע
41,ME-12-12-32740-218,"כמו כן נשא ערן נשק, ללא רשות כדין.",רקע
42,ME-12-12-32740-218,אליאס סייע במעשיו לערן ולאבירם להימלט לאחר שביצעו את מעשיהם כאמור לעיל.,רקע
43,ME-12-12-32740-218,עד כאן דבר כתב האישום המתוקן.,רקע
44,ME-12-12-32740-218,"המאשימה הגישה את גיליונות ההרשעות הקודמות של הנאשמים (ת/1, ת/2, ת/3).",ראיות הצדדים לעונש
45,ME-12-12-32740-218,"ב""כ הנאשמים 1 – 2 הגישו מכתב מאת המרכז הטיפולי ""בית חם"" ואסופה של מסמכים רפואיים בעניינו של אבירם (נ/1) וכן ""טבלת ידיעות"", בנוגע למידעים ואזהרות בדבר הסכסוך המדובר (נ/2).",ראיות הצדדים לעונש
46,ME-12-12-32740-218,"ב""כ הנאשם 3 הגישה דו""ח סוציאלי וכן מכתב מאת יועצות בית הספר, בנוגע לאליאס ומשפחתו (נ/3).",ראיות הצדדים לעונש
47,ME-12-12-32740-218,"אפנה לראיות אלה בהמשך, לפי העניין והצורך.",ראיות הצדדים לעונש
48,ME-12-12-32740-218,"ב""כ המאשימה, עוה""ד גב' תמר אניס, פרטה לפנינו את ההסכמות החלקיות שגובשו בהסדר הטיעון, נימקה אותן, וכן טענה בעניינו של כל נאשם, בגדרו של הסדר הטיעון.",טיעונים לעונש
49,ME-12-12-32740-218,"לגבי ערן הסכימו הצדדים כי התביעה תטען להשית עליו עונש מאסר בפועל בן שמונה שנים מיום מעצרו ומאסר על תנאי, וההגנה תהא רשאית לטעון כרצונה.",טיעונים לעונש
50,ME-12-12-32740-218,לגבי אבירם לא הושגה הסכמה והטיעון נותר פתוח.,טיעונים לעונש
51,ME-12-12-32740-218,"לגבי אליאס הוסכם על מאסר בפועל בן ששה חודשים, שיכול וירוצה בעבודות שירות (בכפוף לחוו""ד הממונה על עבודות השירות) ומאסר על תנאי.",טיעונים לעונש
52,ME-12-12-32740-218,"תנאי להסדר היה הפקדת פיצוי לנפגע בידי ערן ואבירם בסכום כולל של 20,000 ₪.",טיעונים לעונש
53,ME-12-12-32740-218,כן הוסכם על חילוטו של הקטנוע.,טיעונים לעונש
54,ME-12-12-32740-218,"בהיבט הכללי נימקה ב""כ המאשימה כי מעבר לשיקולים של ההודאה, נטילת האחריות והחיסכון בזמן שיפוטי, ישנה, בנסיבות העניין, חשיבות מיוחדת ל""סגירת המעגל"" תוך נטילת אחריות, מתוך תקווה שהדבר ימנע את המשך הסכסוך, ובכך יושג גם אינטרס ציבורי חשוב.",טיעונים לעונש
55,ME-12-12-32740-218,"עוד הודגש, כי סיום התיק ללא שמיעת הוכחות ימנע את הסיכון בחשיפת שיטות העבודה של המשטרה.",טיעונים לעונש
56,ME-12-12-32740-218,"כן נלקח בחשבון מצבו של הנפגע, שנותר ללא נזק גופני ממשי בעקבות האירוע.",טיעונים לעונש
57,ME-12-12-32740-218,"ב""כ המאשימה הגישה אסופת פסיקה לעיוננו.",טיעונים לעונש
58,ME-12-12-32740-218,"בהיבט הפרטני, היא עתרה להטיל על ערן עונש מאסר של שמונה שנים, תקרת הסדר הטיעון, תוך הדגשת העובדה שעונש זה עולה בקנה אחד עם הפסיקה, עקרון ההלימה, שיקולי הסדר הטיעון, עברו הפלילי של ערן וחומרתו של האירוע.",טיעונים לעונש
59,ME-12-12-32740-218,"לגבי אבירם טענה ב""כ המאשימה למתחם של בין שלוש לחמש שנות מאסר; לטעמה, עונש של ארבע שנות מאסר, קרי מחצית מהעונש הראוי לערן, הולם את עבירת הסיוע שבה הורשע אבירם.",טיעונים לעונש
60,ME-12-12-32740-218,"באשר לאליאס ביקשה ב""כ המאשימה לאשר את העונש המוסכם, בשים לב גם לחלקו המצומצם באירוע.",טיעונים לעונש
61,ME-12-12-32740-218,"באי כוחם של ערן ואבירם הגישו אף הם לעיוננו פסיקה ואת הראיות שפורטו לעיל, והוסיפו את טיעוניהם.",טיעונים לעונש
62,ME-12-12-32740-218,"עו""ד גדי זילברשלג טען, כי שיקול הענישה האינדיבידואלית חייב להיות דומיננטי בנסיבות המקרה, כי הפסיקה שהגישה התביעה אינה רלוונטית, וכי העונשים שיוטלו על ערן ואבירם צריכים להיות פחותים מאלה שהתביעה טוענת להם.",טיעונים לעונש
63,ME-12-12-32740-218,"לטעמו, עונשו של אבירם אף צריך להיות קרוב יותר לזה של אליאס, בהיות שניהם חלק משרשרת המילוט.",טיעונים לעונש
64,ME-12-12-32740-218,"הסניגור סקר את הנסיבות האישיות והמשפחתיות של השניים, והציע שעל ערן יוטל מאסר בסדר גודל של כשנתיים וחצי, ואילו לגבי אבירם ניתן יהיה להסתפק בתקופת מעצרו, כשמונה חודשים.",טיעונים לעונש
65,ME-12-12-32740-218,"עיקר טיעונו של הסניגור התבסס על נ/2, ועל הטענה שהמתלונן הוא עבריין מסוכן, השייך לארגון פשיעה, שמתכנן לפגוע באחים או במי מהם, מצב אשר הוביל אותם לנקוט צעד של חוסר ברירה, של התגוננות.",טיעונים לעונש
66,ME-12-12-32740-218,"עו""ד אלי כהן הוסיף, כי הפסיקה שהציגה התביעה מתייחסת למקרים של ניהול הוכחות, הפנה לפסיקה אחרת והדגיש את המשמעות הגדולה של לקיחת אחריות והבעת חרטה.",טיעונים לעונש
67,ME-12-12-32740-218,"באת כוחו של אליאס, עוה""ד אורית חיון, הדגישה את הנסיבות האישיות והמשפחתיות שלו, וביקשה לכבד את ההסדר בעניינו.",טיעונים לעונש
68,ME-12-12-32740-218,"היא ציינה, כי לא מדובר למעשה אך בששה חודשי עבודות שירות, שכן אליאס כבר שהה במעצר חמישה חודשים וחצי, תקופה שמבוקש כעת שלא לקחתה בחשבון תקופת המאסר (על מנת לאפשר כמובן ריצוי בדרך של עבודות שירות).",טיעונים לעונש
69,ME-12-12-32740-218,"ערן הביע צער על מעשיו, אך תיאר את מצב חוסר הברירה שאליו נקלע, לאור אזהרת המשטרה אותו ואת משפחתו, שלפיה מתכננים לפגוע בהם.",טיעונים לעונש
70,ME-12-12-32740-218,"אבירם תיאר את בעיותיו הרפואיות, מחלותיו ונכותו, וציין את אזלת ידה של המשטרה בהגנה עליהם מפני אותה משפחת פשע.",טיעונים לעונש
71,ME-12-12-32740-218,אליאס הצטרף לדברי באת כוחו והוסיף כי רצה לברוח מהצרות.,טיעונים לעונש
72,ME-12-12-32740-218,"שעה שהמאשימה והנאשם מגיעים להסדר טיעון, הכולל גם הסכמות לעניין העונש או טווח הענישה שיובא לפני בית המשפט, ראוי להבהיר את ההבחנה המושגית בין ""טווח ענישה מוסכם"" (מלא או חלקי), במסגרתו של הסדר הטיעון, לבין ""מתחם ענישה"", בגדרו של תיקון 113 לחוק.",דיון וגזירת הדין
73,ME-12-12-32740-218,"עם זאת נקבע, כי:",דיון וגזירת הדין
74,ME-12-12-32740-218,"מדברי בית המשפט העליון (פסקה 19 לפסק הדין) ניתן להבין, כי בית המשפט מצווה כיום לפעול למעשה במתווה הבא:",דיון וגזירת הדין
75,ME-12-12-32740-218,לקבוע הן את מתחם הענישה ואת העונש בתוך המתחם שהיה נקבע אלמלא הסדר הטיעון;,דיון וגזירת הדין
76,ME-12-12-32740-218,"להשוות את העונש המוסכם לזה שצפוי היה להיות מוטל על נאשם ללא ההסדר, כדי לבחון מה מידת ההקלה שהנאשם זכה לה, והאם הקלה זו עומדת במבחן האיזון (שבין ההקלה לנאשם לתועלת הציבורית בעריכת ההסדר);",דיון וגזירת הדין
77,ME-12-12-32740-218,"אם מדובר בטווח ענישה, וזה נמצא מאוזן וסביר, יקבע בית המשפט את העונש המדויק בתוך הטווח בהתחשב בכל שיקולי הענישה, כמו גם בהסדר הטיעון ובאינטרס הציבורי שעמד בבסיס עריכתו.",דיון וגזירת הדין
78,ME-12-12-32740-218,"אעיר, כי המתווה רלוונטי רק כאשר הסדר הטיעון כולל רכיב של הסכמה עונשית; במקרה שבו מדובר בהסדר שכולל אך הסכמה על נוסח כתב האישום ועל סעיפי האישום, ברור שיש לפעול לפי המתווה ה""רגיל"" של תיקון 113.",דיון וגזירת הדין
79,ME-12-12-32740-218,"ויודגש – התביעה היא זו שמגבשת את כתב האישום, על העובדות המפורטות בו ועל סעיפי האישום הנגזרים, לדעת התביעה, מעובדות אלה.",דיון וגזירת הדין
80,ME-12-12-32740-218,"אותו חלק הסכמי בהסדר הטיעון, שבמסגרתו מתוקן כתב אישום, כך שיכלול סעיפי עבירה פחותים בחומרתם מאלה שנכללו בכתב האישום המקורי, אינו מסור לביקורתו ולאישורו של בית המשפט הדן בתיק.",דיון וגזירת הדין
81,ME-12-12-32740-218,"תפקידה של ערכאה זו מתמצה בבדיקת סבירותו של הרכיב העונשי המוסכם בהסדר הטיעון, ככל שקיים כזה, אל מול סעיפי האישום המפורטים בכתב האישום המתוקן.",דיון וגזירת הדין
82,ME-12-12-32740-218,"מכאן, כי כעיקרון, מתן ההקלה לנאשם על דרך של שינוי סעיפי האישום (שמטבע הדברים טומנת בחובה הקלה אינהרנטית בעונש), הוא פררוגטיבה של התביעה.",דיון וגזירת הדין
83,ME-12-12-32740-218,"אפנה אפוא לשלב הראשון, של קביעת העונש המתאים לפי הוראות תיקון 113.",דיון וגזירת הדין
84,ME-12-12-32740-218,"בנסיבותיו של מקרה זה מדובר לטעמי באירוע אחד (סעיף 40יג(א) לחוק), הגם שבוצעו בו, על ידי ערן, שתי עבירות (חבלה בכוונה מחמירה ונשיאת נשק).",דיון וגזירת הדין
85,ME-12-12-32740-218,"במקרה דנן, הערך החברתי אשר נפגע כתוצאה מהעבירה של חבלה בכוונה מחמירה (כמו גם הסיוע לה) הוא הפגיעה בגופו, בנפשו ובכבודו של הפרט, ומהעבירה של נשיאת נשק (ללא היתר) הוא הפגיעה בסדרי חברה תקינה, אשר לא יכולה להשלים עם מצב של נשיאת נשק לא מבוקרת ולא מורשית כחוק.",דיון וגזירת הדין
86,ME-12-12-32740-218,"בחינת מידת הפגיעה בערך המוגן מובילה למסקנה כי מדובר בפגיעה משמעותית, בעיקר בכל הנוגע לערן ולאבירם.",דיון וגזירת הדין
87,ME-12-12-32740-218,"גרימת חבלה לאדם בכוונה מחמירה, בוודאי תוך שימוש בנשק חם, פוגעת באוטונומיה של הנפגע ובזכותו החוקתית לשלמות גופו, כמו גם בשלום הציבור ככלל.",דיון וגזירת הדין
88,ME-12-12-32740-218,בחינת מדיניות הענישה הנוהגת:,דיון וגזירת הדין
89,ME-12-12-32740-218,"עבירה של חבלה בכוונה מחמירה, לפי סעיף 329(א)(1), תוך שימוש ונשיאת נשק (סעיף 144(ב) רישא) – העונש המקסימלי על עבירה של חבלה בכוונה מחמירה הוא עשרים שנות מאסר, ועל נשיאת נשק – עשר שנים (כאמור, כאן מדובר באירוע אחד שיש לקבוע בגינו מתחם אחד, וגם אם לא כך הוא, היה מקום להטיל עונשים חופפים).",דיון וגזירת הדין
90,ME-12-12-32740-218,"מכאן, שהרף המקסימלי האפשרי עומד על עשרים שנות מאסר.",דיון וגזירת הדין
91,ME-12-12-32740-218,"פסקי הדין פזורים על פני קשת רחבה של עונשים, חלקם קובעים פרקי מאסר קצרים יחסית, אחרים מטילים תקופות מאסר משמעותיות ביותר, הכל בהתאם לנסיבות הספציפיות.",דיון וגזירת הדין
92,ME-12-12-32740-218,אפנה למספר דוגמאות מפסיקת בית המשפט העליון:,דיון וגזירת הדין
93,ME-12-12-32740-218,"בעבירה של סיוע לחבלה מחמירה כאמור (גם אם טכנית לא ""מוצמד"" הסיוע לעבירת נשיאת הנשק), חל סעיף 32 לחוק, שלפיו העונש עומד על מחצית מזה של מבצע העבירה העיקרית.",דיון וגזירת הדין
94,ME-12-12-32740-218,"עבירה של סיוע לאחר מעשה, לפי סעיף 260(א) לחוק, נושאת (במקרה שהעבירה הייתה עבירת פשע) עונש מקסימלי של שלוש שנות מאסר (סעיף 261(1) לחוק).",דיון וגזירת הדין
95,ME-12-12-32740-218,"מטבע הדברים, תלוי העונש בין היתר בחומרתה של העבירה העיקרית שמדובר בה, כך שהעונשים בפסיקה מגוונים ביותר.",דיון וגזירת הדין
96,ME-12-12-32740-218,"במסגרת הנסיבות הקשורות בביצוע העבירה (סעיף 40ט לחוק), יש ליתן את הדעת לשיקולים האפשריים הבאים:",דיון וגזירת הדין
97,ME-12-12-32740-218,"התכנון שקדם לביצוע העבירה – במקרה זה אין חולק כי העבירות בוצעו לאחר תכנון מוקדם ומדוקדק, ולא בהיסח הדעת או כתגובה ספונטנית.",דיון וגזירת הדין
98,ME-12-12-32740-218,חלקו היחסי של הנאשם בביצוע העבירה ומידת ההשפעה של אחר על הנאשם בביצוע העבירה – ברור שחלקו היחסי של ערן הוא המשמעותי ביותר; הוא זה שנשא את הנשק ופגע בעצמו בנפגע.,דיון וגזירת הדין
99,ME-12-12-32740-218,"חלקו של אבירם הוא השני במדרג; הוא אמנם לא הורשע בעבירת נשק, אלא בסיוע לחבלה בכוונה מחמירה, אך הסיוע שנתן לערן היה סיוע תכוף ומידי, שכלל אף את הבאתו של ערן למקום האירוע, נוכחות במהלכו והברחתו של ערן מהמקום מיד לאחר גרימת החבלה כאמור.",דיון וגזירת הדין
100,ME-12-12-32740-218,"חלקו של אליאס היה משני, ולפיכך הואשם והורשע בעבירה פחותה, של סיוע לאחר מעשה.",דיון וגזירת הדין
101,ME-12-12-32740-218,"הנזק שהיה צפוי להיגרם או שנגרם מביצוע העבירה – הנפגע נפגע מירי ומחבלות נוספות, כמתואר לעיל, אך נראה כי לא נותר עם נזק גופני ממשי בעקבות האירוע.",דיון וגזירת הדין
102,ME-12-12-32740-218,"עם זאת, הנזק שהיה צפוי להיגרם, הן לנפגע והן לעוברי אורח תמימים, חמור בהרבה.",דיון וגזירת הדין
103,ME-12-12-32740-218,"למרבה המזל, לא גבה האירוע קורבנות בנפש.",דיון וגזירת הדין
104,ME-12-12-32740-218,"הסיבות שהביאו את הנאשם לבצע את העבירה – ערן ואבירם חששו לחייהם ולחיי בני משפחתם בשל אותן אזהרות מודיעיניות מצד המשטרה בעקבות אותו סכסוך עם ""משפחת פשע"" כהגדרתם או מי מטעמם, ובהם הנפגע.",דיון וגזירת הדין
105,ME-12-12-32740-218,"אליאס, דודם, ניסה לעזור להם.",דיון וגזירת הדין
106,ME-12-12-32740-218,"אני מוכן לצאת מנקודת הנחה שחששם היה אותנטי ואולי גם מבוסס, אך עליי להעיר בהקשר זה שתי הערות: ראשית, לא הוברר מקור הסכסוך בין הנאשמים לבין אותם עבריינים אחרים, אך הגיונם של דברים וניסיון החיים מלמדים, והדעת נותנת, שסכסוך כה חריף, כפי שמתבטא בנ/2, מקורו בפעילות עבריינית, וכפי שנכתב: ""...",דיון וגזירת הדין
107,ME-12-12-32740-218,בהמשך לסכסוך בין משפחת בית עדה למשפחת בראנץ העניינים מתחממים.,דיון וגזירת הדין
108,ME-12-12-32740-218,שמיל (ציון בראנץ) ביחד עם ילדיו ערן ואבירם מתכוונים להגיב בפגיעה במשפחת בית עדה לפני שמשפחת בית עדה יפגעו בהם.,דיון וגזירת הדין
109,ME-12-12-32740-218,הדברים מדברים בעד עצמם.,דיון וגזירת הדין
110,ME-12-12-32740-218,"שנית, תהא סיבת הסכסוך בין המשפחות אשר תהא, חברה מתוקנת לא יכולה להרשות לעצמה תופעה של יישוב סכסוכים בכוח ובאלימות, בסגנון ""המערב הפרוע"" או בסגנון שיקגו של שנות ה- 20 של המאה הקודמת; זו תופעה מסוכנת והרסנית לשלומם וביטחונם של המעורבים ושל אחרים, תופעה שאף מערערת את תחושת הביטחון ושלוות החיים של הציבור בכללותו.",דיון וגזירת הדין
111,ME-12-12-32740-218,"יכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו – אין חולק שהנאשמים הבינו זאת היטב.",דיון וגזירת הדין
112,ME-12-12-32740-218,"יכולתו של הנאשם להימנע מהמעשה ומידת השליטה שלו על מעשהו, לרבות עקב התגרות של נפגע העבירה – כאמור לעיל, אין לקבל את הלגיטימיות של טענת מצב חוסר הברירה, טענה של מעין ""הגנה עצמית"", במיוחד כאשר לא ברור חלקם של הנאשמים בעצם יצירת הנסיבות שהובילו לפרוץ הסכסוך.",דיון וגזירת הדין
113,ME-12-12-32740-218,"מצוקתו הנפשית של הנאשם עקב התעללות בו על ידי נפגע העבירה – כנ""ל.",דיון וגזירת הדין
114,ME-12-12-32740-218,הקירבה לסייג לאחריות פלילית כאמור בסימן ב' לפרק ה1 לחוק – לא נטענה בצורה מפורשת קירבה כזו.,דיון וגזירת הדין
115,ME-12-12-32740-218,חוזר על האמור בסעיף ו' לעיל.,דיון וגזירת הדין
116,ME-12-12-32740-218,"האכזריות, האלימות וההתעללות של הנאשם בנפגע העבירה או ניצולו – בנוגע לערן ניתן לומר שמדובר באירוע אלים וקשה.",דיון וגזירת הדין
117,ME-12-12-32740-218,הניצול לרעה של כוחו או מעמדו של הנאשם או של יחסיו עם נפגע העבירה – לא רלוונטי.,דיון וגזירת הדין
118,ME-12-12-32740-218,סעיף 40יב לחוק מאפשר לשקול נסיבות נוספות הקשורות בביצוע העבירה לשם קביעת המתחם ההולם; במקרה זה אין נסיבות נוספות רלוונטיות.,דיון וגזירת הדין
119,ME-12-12-32740-218,"בהתחשב בכל האמור לעיל, סבורני כי מתחם העונש ההולם בגין האירוע שבו הורשע ערן נע בין שבע לעשר שנות מאסר בפועל; באשר לעבירת הסיוע שעבר אבירם – מחצית מכך, קרי בין שלוש שנים וחצי לחמש שנים.",דיון וגזירת הדין
120,ME-12-12-32740-218,"באשר לאליאס, המתחם ההולם נע בין חצי שנת מאסר לשנה וחצי.",דיון וגזירת הדין
121,ME-12-12-32740-218,"יש עוד לבחון, האם קיימים שיקולים אשר מצדיקים סטייה מהמתחם, לחומרה או לקולא.",דיון וגזירת הדין
122,ME-12-12-32740-218,"שיקול ההגנה על שלום הציבור (סעיף 40ה לחוק) מאפשר לחרוג מהמתחם לחומרה (חריגה שאינה ניכרת), אם יש חשש ממשי שהנאשם יחזור ויבצע עבירות, והחמרה בעונשו והרחקתו מהציבור נדרשות כדי להגן על שלום הציבור; חריגה כזו אפשרית רק אם מדובר בנאשם בעל עבר פלילי משמעותי, או אם הוצגה לבית המשפט חוות דעת מקצועית מתאימה.",דיון וגזירת הדין
123,ME-12-12-32740-218,"בענייננו, לא הוצגו חוות דעת כאלה, והגם שהעבר הפלילי של ערן ושל אליאס הוא משמעותי יחסית, לא נטען שיש לחרוג מהמתחם לפי סעיף זה.",דיון וגזירת הדין
124,ME-12-12-32740-218,"השיקול בדבר שיקום (סעיף 40ד לחוק), מאפשר לחרוג לקולא מהמתחם, לקבוע את העונש לפי שיקולי שיקומו של הנאשם, וכן להורות על נקיטת אמצעי שיקומי, לרבות העמדה במבחן.",דיון וגזירת הדין
125,ME-12-12-32740-218,"עם זאת, במקרה של מעשה עבירה או מידת אשם בעלי חומרה יתרה, רשאי בית המשפט לעשות כן רק בנסיבות מיוחדות ויוצאות דופן, לאחר שבית המשפט השתכנע שהן גוברות על הצורך בקביעת העונש במסגרת המתחם ההולם, בהתאם לעקרון המנחה.",דיון וגזירת הדין
126,ME-12-12-32740-218,בענייננו שיקול זה אינו מתקיים.,דיון וגזירת הדין
127,ME-12-12-32740-218,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40יא לחוק).",דיון וגזירת הדין
128,ME-12-12-32740-218,במסגרת הנסיבות שאינן קשורות בביצוע העבירה מן הראוי ליתן את הדעת לנסיבות הבאות:,דיון וגזירת הדין
129,ME-12-12-32740-218,"הפגיעה של העונש בנאשם, לרבות בשל גילו – אין ספק שעונש מאסר למספר שנים מהווה פגיעה מהותית בחירותם של ערן ואבירם, כמו גם פגיעה נגזרת בחירויות נוספות (חופש התנועה, חופש העיסוק, חופש הביטוי, פרטיות).",דיון וגזירת הדין
130,ME-12-12-32740-218,"עונש של מאסר לריצוי בדרך של עבודות שירות פוגע בעיקר בחופש העיסוק, שכן הוא מונע, או לפחות מצמצמם עד למאוד, את אפשרויות ההשתכרות במהלך תקופה זו.",דיון וגזירת הדין
131,ME-12-12-32740-218,"הפגיעה של העונש במשפחתו של הנאשם – עונש של מאסר בפועל פוגע, מטבע הדברים, במרקם היחסים המשפחתיים ובכלכלת המשפחה.",דיון וגזירת הדין
132,ME-12-12-32740-218,הנזקים שנגרמו לנאשם מביצוע העבירה ומהרשעתו – כמפורט לעיל.,דיון וגזירת הדין
133,ME-12-12-32740-218,"נטילת האחריות של הנאשם על מעשיו, וחזרתו למוטב או מאמציו לחזור למוטב – אין לפנינו תסקירים של שירות המבחן בעניינם של הנאשמים.",דיון וגזירת הדין
134,ME-12-12-32740-218,שלושת הנאשמים נטלו אחריות במקרה זה.,דיון וגזירת הדין
135,ME-12-12-32740-218,"ערן שוהה במעצר מאז המקרה, ידע שייעצר ושיישלח למאסר, אך מדגיש, כאמור, את מצב חוסר הברירה שאליו נקלע, להבנתו.",דיון וגזירת הדין
136,ME-12-12-32740-218,"הוא ציין שמאז שחרורו ממאסר קודם, בשנת 2008 הקים בית ושיקם את עצמו.",דיון וגזירת הדין
137,ME-12-12-32740-218,"גם אבירם נטל אחריות, אם כי באופן חלקי, בהפנותו אצבע מאשימה לאזלת ידה של המשטרה בכל הנוגע לטיפול באותה משפחת פשע.",דיון וגזירת הדין
138,ME-12-12-32740-218,"עם זאת ראוי לציין, כי אבירם השתלב, במסגרת חלופת מעצר, במרכז ""בית חם למכור"", השתלבות שהפיקה תוצאות חיוביות (נ/1).",דיון וגזירת הדין
139,ME-12-12-32740-218,"אליאס נוטל אחריות, ודומה שהוא מבקש להתרחק מפעילות עבריינית, הן גיאוגרפית (דרום הארץ) והן עניינית (נ/3).",דיון וגזירת הדין
140,ME-12-12-32740-218,"מאמצי הנאשם לתיקון תוצאות העבירה ולפיצוי על הנזק שנגרם בשלה – בהקשר זה רלוונטי להזכיר את הסכמתם של ערן ואבירם לשלם פיצוי של 20,000 ₪ לנפגע.",דיון וגזירת הדין
141,ME-12-12-32740-218,"שיתוף הפעולה של הנאשם עם רשויות אכיפת החוק (כפירה באשמה וניהול משפט על ידי הנאשם לא ייזקפו לחובתו) – במקרה של הגעה להסדר טיעון, מתבטא שיתוף הפעולה בעצם ניהולו של משא ומתן, הגעה להסכם והודאה בכתב אישום מוסכם.",דיון וגזירת הדין
142,ME-12-12-32740-218,התנהגותו החיובית של הנאשם ותרומתו לחברה – לא הובאו ראיות לעניין זה.,דיון וגזירת הדין
143,ME-12-12-32740-218,"נסיבות חיים קשות של הנאשם שהייתה להן השפעה על ביצוע מעשה העבירה – כאמור, לא הועלתה בקשה לעריכת תסקירים של שירות המבחן לקראת גזירת הדין, הגם שיש להניח ששירות המבחן היה מעורב בהכנת תסקירי מעצר (לפחות לגבי אבירם ואליאס, ששוחררו לחלופה).",דיון וגזירת הדין
144,ME-12-12-32740-218,"לגבי ערן נטען, מפי סנגורו, כי גדל בפנימייה צבאית ובבית וברקע קשים, עם אב שהיה בבתי סוהר, והוא עצמו הדרדר ונאסר לראשונה כבר בגיל 17.",דיון וגזירת הדין
145,ME-12-12-32740-218,התנהגות רשויות אכיפת החוק - לא רלוונטי.,דיון וגזירת הדין
146,ME-12-12-32740-218,חלוף הזמן מעת ביצוע העבירה - העבירות בוצעו ביום 2.12.12; כתב האישום (המקורי) הוגש ביום 17.12.12.,דיון וגזירת הדין
147,ME-12-12-32740-218,עברו הפלילי של הנאשם או העדרו – לשלושת הנאשמים יש עבר פלילי.,דיון וגזירת הדין
148,ME-12-12-32740-218,"באשר לערן, גיליון ההרשעות (ת/1) מפרט עבירות רכוש ואלימות, לרבות עבירות של שוד מזויין.",דיון וגזירת הדין
149,ME-12-12-32740-218,הוא ריצה מאסר משמעותי בפועל.,דיון וגזירת הדין
150,ME-12-12-32740-218,גיליון ההרשעות של אבירם (ת/2) מפרט הרשעות בבית המשפט לנוער ובבית משפט השלום בעיקר בעבירות רכוש ואלימות.,דיון וגזירת הדין
151,ME-12-12-32740-218,"גיליונו של אליאס (ת/3) מפרט אף הוא עבירות רכוש ואלימות, כולל עבירות של שוד מזויין, בגינן ריצה תקופת מאסר משמעותית, בדומה לערן.",דיון וגזירת הדין
152,ME-12-12-32740-218,"יצוין עם זאת, כי ערן ואליאס שוחררו ממאסר בשנת 2008, ומאז לא נרשמה כל הרשעה נוספת.",דיון וגזירת הדין
153,ME-12-12-32740-218,העבירה האחרונה שבגינה הורשע אבירם נעברה בשנת 2007.,דיון וגזירת הדין
154,ME-12-12-32740-218,"בהתאם לסעיפים 40ו – 40ז לחוק יש לשקול, בגדרו של המתחם, הן את שיקול הרתעת היחיד (אם יש סיכוי של ממש שהטלת עונש מסוים תביא להרתעתו מפני ביצוע עבירה נוספת) והן את שיקול הרתעת הרבים (אם יש סיכוי של ממש שהחמרה בעונשו של הנאשם, בגדרי המתחם, תביא להרתעת הרבים מפני ביצוע עבירה מסוג העבירה שביצע הנאשם).",דיון וגזירת הדין
155,ME-12-12-32740-218,"לדעתי, ספק רב אם בעבירות שמדובר בהן, על נסיבותיהן והרקע שלהן, יש סיכוי של ממש כאמור, בשני ההיבטים.",דיון וגזירת הדין
156,ME-12-12-32740-218,"באיזון בין השיקולים השונים סבורני כי ראוי היה לגזור על הנאשמים, אלמלא הסדר הטיעון, את העונשים הבאים: על ערן עונש מאסר בפועל של תשע שנים; על אבירם מחצית מכך, קרי ארבע שנים וחצי; ועל אליאס – שנת מאסר בפועל.",דיון וגזירת הדין
157,ME-12-12-32740-218,"כעת יש להשוות את העונש המוסכם לזה שצפוי היה להיות מוטל על הנאשמים ללא ההסדר, כדי לבחון מה מידת ההקלה שהנאשמים זכו לה, והאם הקלה זו עומדת במבחן האיזון (שבין ההקלה לנאשמים לתועלת הציבורית בעריכת ההסדר).",דיון וגזירת הדין
158,ME-12-12-32740-218,"בעניינו של ערן הגבילה עצמה המדינה לתקרת עונש של שמונה שנים, לגבי אבירם מחצית מכך למעשה (למרות הטיעון הפתוח לכאורה) ולגבי אליאס הוסכם על ששה חודשים, לריצוי בדרך של עבודות שירות (זאת בנוסף לתקופת המעצר שאותה כבר ריצה מעבר לסורג ובריח, בת כחמישה חודשים וחצי).",דיון וגזירת הדין
159,ME-12-12-32740-218,"אני מוצא שהקלה מסוימת זו עומדת במבחן האיזון, לאור השיקולים שהנחו את התביעה בהגעה להסדר, כמפורט לעיל.",דיון וגזירת הדין
160,ME-12-12-32740-218,"עתה, בעת קביעת העונש המדויק בתוך הטווח, יש להתחשב בכל שיקולי הענישה שפורטו לעיל, כמו גם בהסדר הטיעון ובאינטרס הציבורי שעמד בבסיס עריכתו.",דיון וגזירת הדין
161,ME-12-12-32740-218,"אשר על-כן, הייתי מציע לחבריי לגזור על הנאשמים את העונשים הבאים:",לסיכום
162,ME-12-12-32740-218,נאשם 1 – ערן בראנץ,לסיכום
163,ME-12-12-32740-218,"7 (שבע) שנות מאסר בפועל, החל מיום מעצרו – 2.12.12;",לסיכום
164,ME-12-12-32740-218,"12 חודשי מאסר על תנאי, לבל יעבור הנאשם במשך שלוש שנים מיום שחרורו ממאסרו (אפילו שחרור ברישיון) עבירת אלימות מסוג פשע או עבירה של נשיאת נשק;",לסיכום
165,ME-12-12-32740-218,"פיצוי כספי למתלונן חנן שלום בסך של 10,000 ₪.",לסיכום
166,ME-12-12-32740-218,"הפיצוי ישולם באמצעות כספי הפיקדון שהפקיד הנאשם 3 (אליאס בראנץ) (הסכמתו לכך ניתנה לפנינו בדיון מיום 5.2.14) בתיק 32699-12-12, שובר מס' 10042410215, מיום 18.4.13, ויועבר למתלונן בהתאם לפרטים שתמסור המאשימה למזכירות.",לסיכום
167,ME-12-12-32740-218,נאשם 2 – אבירם בראנץ,לסיכום
168,ME-12-12-32740-218,"3 (שלוש) שנות מאסר בפועל, בניכוי ימי המעצר (מיום 2.12.12 עד יום 29.7.13 כולל);",לסיכום
169,ME-12-12-32740-218,"6 (ששה) חודשי מאסר על תנאי, לבל יעבור הנאשם במשך שלוש שנים מיום שחרורו ממאסרו (אפילו שחרור ברישיון) עבירת אלימות מסוג פשע, לרבות סיוע לעבירה כזו;",לסיכום
171,ME-12-12-32740-218,"הפיצוי ישולם באמצעות כספי הפיקדון שהפקיד הנאשם 2 בתיק 32699-12-12, שובר מס' 10045716703, מיום 29.7.13, ויועבר למתלונן בהתאם לפרטים שתמסור המאשימה למזכירות.",לסיכום
172,ME-12-12-32740-218,נאשם 3 – אליאס בראנץ,לסיכום
173,ME-12-12-32740-218,"6 (ששה) חודשי מאסר בפועל; המאסר ירוצה בדרך של עבודות שירות, במועצה המקומית שגב שלום, מחלקת שפ""ע, חמישה ימים בשבוע, שמונה שעות וחצי בכל יום, זאת החל מיום 5.3.14 (מפקח אחראי: מר אריה מלול, טל. 050-4063862).",לסיכום
174,ME-12-12-32740-218,על הנאשם להתייצב במועד האמור במשרדי הממונה על עבודות השירות.,לסיכום
175,ME-12-12-32740-218,"6 (ששה) חודשי מאסר על תנאי, לבל יעבור הנאשם במשך שלוש שנים מהיום עבירת אלימות או נשיאת נשק, לרבות עבירת סיוע לעבירות אלו;",לסיכום
176,ME-12-12-32740-218,"האופנוע סאן יאנג מדגם jr200 מ""ר 52-047-13השייך לנאשם 2, ואשר שימש לביצוע העבירה – יחולט לטובת המדינה.",לסיכום
177,ME-12-12-32740-218,אנו גוזרים על הנאשמים את העונשים הבאים:,סוף דבר:
193,ME-12-12-32740-218,מזכירות בית-המשפט תשלח העתק גזר הדין לממונה על עבודות השירות וכן לשירות המבחן למבוגרים.,סוף דבר:
194,ME-12-12-32740-218,זכות ערעור לבית-המשפט העליון בתוך 45 יום.,סוף דבר:
195,ME-12-12-32740-218,54678313ניתן היום 24.2.14 במעמד הצדדים.,סוף דבר:
