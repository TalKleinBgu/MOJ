,verdict,text,part
0,ME-20-01-1676-55,"פריד אסמאעיל, ת""ז xxxxxxxxxx(עציר)",הנאשמים
1,ME-20-01-1676-55,"מחמוד אסמאעיל, ת""ז xxxxxxxxxx(עציר)",הנאשמים
2,ME-20-01-1676-55,"מוחמד עבד אל קאדר, ת""ז xxxxxxxxxx(עציר)",הנאשמים
3,ME-20-01-1676-55,"ראפת עבאס, ת""ז xxxxxxxxxx(עציר)",הנאשמים
8,ME-20-01-1676-55,"ב""כ המאשימה: עו""ד יוסי גימפל",הנאשמים
9,ME-20-01-1676-55,"ב""כ נאשמים 1 ו-2: עו""ד באסל פלאח",הנאשמים
10,ME-20-01-1676-55,נאשמים 1 ו-2 באמצעות היוועדות חזותית,הנאשמים
11,ME-20-01-1676-55,"חוק העונשין, תשל""ז-1977: סע'  25, 29, 144(ב)(2), 144(ב2), 40יג, 40יג(ב), 499(א)(1)",הנאשמים
12,ME-20-01-1676-55,"חוק התכנון והבניה, תשכ""ה-1965",הנאשמים
13,ME-20-01-1676-55,"הנאשמים 1 ו-2 (להלן: ""הנאשמים"") הורשעו על סמך הודאתם, שניתנה במסגרת הסדר טיעון, בעבירה של ניסיון לעסקה בנשק לפי סעיפים 144(ב2) רישא +סיפא + 25 + 29 לחוק העונשין, התשל""ז - 1977 (להלן: ""חוק העונשין"") וקשירת קשר לביצוע פשע, עבירה לפי סעיף 499(א)(1) + סעיף 144(ב)(2) רישא + סיפא לחוק העונשין.",גזר דין בעניינם של נאשמים 1 ו-2
14,ME-20-01-1676-55,"בנוסף, הורשע הנאשם 1 לבדו בעבירה של ניסיון לסחר בנשק, לפי סעיפים 144(ב2) + 25 + 29 לחוק העונשין.",גזר דין בעניינם של נאשמים 1 ו-2
15,ME-20-01-1676-55,"הסדר הטיעון לא כלל הסכמה לעונש ונקבע כי כל צד יטען את טענותיו, לעניין זה, באופן חופשי.",גזר דין בעניינם של נאשמים 1 ו-2
16,ME-20-01-1676-55,"בעובדות כתב האישום המתוקן (להלן: ""כתב האישום"") נאמר כי הנאשם 1 הנו אביו של הנאשם 2 והם מתגוררים בכפר נחף.",גזר דין בעניינם של נאשמים 1 ו-2
17,ME-20-01-1676-55,נאשמים 2 ו- 4 הנם חברים.,גזר דין בעניינם של נאשמים 1 ו-2
18,ME-20-01-1676-55,"באישום הראשון, המיוחס לנאשם 1 בלבד, נאמר כי בתחילת חודש דצמבר 2019 קשר הנאשם 1 קשר עם חליל אגבריה (להלן: ""חליל"") לסחור בנשקים, באופן שבו הנאשם 1 ימכור נשקים מסוגים שונים לאחרים, בתיווכו של חליל, וחליל יקבל חלק מהתמורה שתתקבל בגין מכירת הנשקים.",גזר דין בעניינם של נאשמים 1 ו-2
19,ME-20-01-1676-55,"בהמשך לקשר, נפגשו הנאשם וחליל ביום 4.12.2019 באום אל פחם, וסיכמו כי חליל ימכור עבור הנאשם 1 אקדח מסוג יריחו תמורת 36,000 ₪ ואקדח מסוג גלוק תמורת סך 46,000 ש""ח.",גזר דין בעניינם של נאשמים 1 ו-2
20,ME-20-01-1676-55,אלא שהמכירה לא יצאה לפועל כיוון שהאקדחים כבר לא היו ברשותו של הנאשם 1.,גזר דין בעניינם של נאשמים 1 ו-2
21,ME-20-01-1676-55,"עוד נאמר כי במהלך שיחות טלפון רבות שהתקיימו בין הנאשם 1 לבין חליל בתקופה שבין 5.12.19 - 8.12.19 הציע הנאשם הנ""ל לחליל כי ימכור עבורו כלי נשק שונים ובהם אקדח מסוג FN, אקדח מסוג יריחו, אקדח מסוג גלוק, תת מקלע עוזי, אקדח מסוג ברטה, ורובה סער מסוג M16.",גזר דין בעניינם של נאשמים 1 ו-2
22,ME-20-01-1676-55,"עוד דיברו השניים, במהלך אותן שיחות, על מחירי חלק מכלי הנשק והתמקחו עליהם.",גזר דין בעניינם של נאשמים 1 ו-2
23,ME-20-01-1676-55,"בהמשך, שלח הנאשם 1 לחליל תמונות של כלי נשק אותם הוא מעוניין למכור על מנת שחליל יוכל להציגם בפני קונים פוטנציאליים.",גזר דין בעניינם של נאשמים 1 ו-2
24,ME-20-01-1676-55,"בהמשך לקשר ובמטרה לקדמו, שלח חליל את התמונות של כלי הנשק שקיבל מהנאשם 1 לאחרים, אולם בסופו של דבר לא יצאה המכירה אל הפועל.",גזר דין בעניינם של נאשמים 1 ו-2
25,ME-20-01-1676-55,"בגין המתואר לעיל, יוחסה לנאשם 1 עבירה של ניסיון לסחר בנשק.",גזר דין בעניינם של נאשמים 1 ו-2
26,ME-20-01-1676-55,"באישום השני נאמר כי עובר לתאריך 15.12.2019 קשר הנאשם 1 קשר עם תושב השטחים המכונה פראס (להלן: ""פראס"") לביצוע עסקת נשק במסגרתה ירכשו הנאשמים 1 ו- 2 מפראס שלושה אקדחים מסוג FN ושתי מחסניות המתאימות לנשק עוזי, וזאת באמצעות הנאשם 3 אשר ידאג להובלתם לישראל ולקבלת התמורה עבורם והעברתה לפראס.",גזר דין בעניינם של נאשמים 1 ו-2
27,ME-20-01-1676-55,"בהמשך, קשרו הנאשמים 1 ו-2 קשר ביניהם לסחור באקדחים, במחסניות ובנשק העוזי, באופן שבו הנאשם 1 ימכור אותם לאחרים באמצעות הנאשמים 2 ו- 4 במחיר של 33,000 ₪ עבור כל אקדח וסך של 43,000 ₪ עבור נשק העוזי והמחסניות.",גזר דין בעניינם של נאשמים 1 ו-2
28,ME-20-01-1676-55,"לשם קידום הקשרים הנ""ל, קשרו הנאשמים 1 ו- 2 קשר עם הנאשם 4 ביום 15.12.19 או במועד סמוך לכך, במסגרתו סיכמו כי הנאשם 4 יקבל את האקדחים והמחסניות מהנאשם 3 בתוך ישראל, ימסור לו את התמורה בגינם, ובהמשך לכך ימכור את האקדחים והמחסניות עבור הנאשם 1 לאנשים אותם הוא מכיר.",גזר דין בעניינם של נאשמים 1 ו-2
29,ME-20-01-1676-55,"בהתאם לקשר ולשם קידומו, קיבל הנאשם 3 ביום 15.12.19 את האקדחים והמחסניות שלהלן מפראס, והסליק אותם בדלת הרכב האחורית מצד ימין על מנת להעבירם לישראל - אקדח חצי אוטומטי FN תוצרת בלגיה עם מחסנית ריקה תואמת, אקדח חצי אוטומטי FN תוצרת ארגנטינה עם מחסנית ריקה תואמת, אקדח חצי אוטומטי FN תוצרת בלגיה עם מחסנית אקדח תואמת וכן שתי מחסניות של תת מקלע עוזי.",גזר דין בעניינם של נאשמים 1 ו-2
30,ME-20-01-1676-55,"בהמשך לאמור ולשם קידום הקשר, נסע הנאשם 3 ברכב עם האקדחים והמחסניות לכיוון מג'ד אלכרום על מנת לבצע את העסקה עבור פראס.",גזר דין בעניינם של נאשמים 1 ו-2
31,ME-20-01-1676-55,בסמוך לשעה 15:30 מסר הנאשם 1 לנאשם 3 את מספר הטלפון של הנאשם 4 על מנת שיתאמו את המפגש ביניהם וביצוע העסקה.,גזר דין בעניינם של נאשמים 1 ו-2
32,ME-20-01-1676-55,הנאשם 3 אכן התקשר לנאשם 4 והשניים תיאמו להיפגש במג'ד אלכרום לשם ביצוע העסקה.,גזר דין בעניינם של נאשמים 1 ו-2
33,ME-20-01-1676-55,סמוך לשעה 15:45 עצרו כוחות משטרה את הרכב בו נהג הנאשם 3 בסמוך לצומת יסעור ועצרו אותו.,גזר דין בעניינם של נאשמים 1 ו-2
34,ME-20-01-1676-55,"לאחר חיפוש ברכב, נתפסו האקדחים והמחסניות שהיו מוסלקים בדפנות דלת הרכב.",גזר דין בעניינם של נאשמים 1 ו-2
35,ME-20-01-1676-55,בגין המעשים המתוארים באישום השני יוחסו לנאשמים 1 ו-2 ניסיון לעסקה בנשק וקשירת קשר לביצוע פשע.,גזר דין בעניינם של נאשמים 1 ו-2
36,ME-20-01-1676-55,"המאשימה הגישה את גיליון הרשעותיו הקודמות של הנאשם 1 (מע/1), ממנו עולה כי לחובתו שלוש הרשעות קודמות - שתיים בגין עבודות בנייה בניגוד לחוק התכנון והבנייה, התשכ""ה-1965, והרשעה מלפני שנים רבות בעבירה של תגרה.",גזר דין בעניינם של נאשמים 1 ו-2
37,ME-20-01-1676-55,"מטעם ההגנה העידו ארבעה עדי אופי, שהתייחסו לנאשם 1.",גזר דין בעניינם של נאשמים 1 ו-2
38,ME-20-01-1676-55,"מר מוחמד כנעאן, חבר כנסת לשעבר וממלא מקום ראש עיריית טמרה לשעבר, העיד כי הוא מכיר את הנאשם 1 מעל עשרים שנים.",גזר דין בעניינם של נאשמים 1 ו-2
39,ME-20-01-1676-55,"לדבריו, מדובר באישיות ציבורית, בחור למופת, איש משפחה ואחד האנשים הפעילים בתוך היישוב.",גזר דין בעניינם של נאשמים 1 ו-2
40,ME-20-01-1676-55,"מר כנעאן הוסיף כי הנאשם 1 הינו נבחר ציבור, איש מכובד בתוך היישוב שלו, ולכן הוא מבקש מבית המשפט להקל בעונשו.",גזר דין בעניינם של נאשמים 1 ו-2
41,ME-20-01-1676-55,"לשאלת בית המשפט השיב מר כנעאן כי הוא מודע לעבירות בהן הורשע הנאשם 1, אך הוסיף כי הוא מופתע מכך, משום שמדובר במי שאינו בא מתחום האלימות ואינו נמנה על סוחרי הנשק.",גזר דין בעניינם של נאשמים 1 ו-2
42,ME-20-01-1676-55,"מר כנעאן הוסיף כי הוא מכיר את הנאשם 1 שנים רבות, אך אינו יודע כיצד נקלע לסיטואציה הזו.",גזר דין בעניינם של נאשמים 1 ו-2
43,ME-20-01-1676-55,"מר סמי סרחאן, ראש המועצה המקומית נחף לשעבר, שכיהן בתפקיד זה 15 שנים, העיד כי הוא מכיר היטב את הנאשם 1, את אביו ואת סבו.",גזר דין בעניינם של נאשמים 1 ו-2
44,ME-20-01-1676-55,"לדבריו, מדובר במשפחה מכובדת והנאשם 1 אף שימש כאיש ציבור משך תקופה ארוכה.",גזר דין בעניינם של נאשמים 1 ו-2
45,ME-20-01-1676-55,"מדובר באדם מכובד, המכבד את הבריות, עושה לטובת הציבור ועוזר לזולת.",גזר דין בעניינם של נאשמים 1 ו-2
46,ME-20-01-1676-55,"עוד הוסיף מר סרחאן כי הנאשם 1 מסייע רבות ביישוב סכסוכים, בעריכת סולחות והשכנת שלום בין התושבים.",גזר דין בעניינם של נאשמים 1 ו-2
47,ME-20-01-1676-55,"מר עומר מטר כיהן אף הוא בעבר, למשך שתי קדנציות, כראש המועצה המקומית נחף.",גזר דין בעניינם של נאשמים 1 ו-2
48,ME-20-01-1676-55,בקדנציה השנייה שלו שימש הנאשם 1 כסגנו והשניים עשו כברת דרך יחדיו.,גזר דין בעניינם של נאשמים 1 ו-2
49,ME-20-01-1676-55,"לדברי מר מטר, הנאשם 1 ערך סולחות והשכין שלום בין אנשים מסוכסכים.",גזר דין בעניינם של נאשמים 1 ו-2
50,ME-20-01-1676-55,מר מטר הוסיף כי יתכן והיו נסיבות שכפו על הנאשם 1 לפעול כפי שפעל.,גזר דין בעניינם של נאשמים 1 ו-2
51,ME-20-01-1676-55,"לדבריו, ככל הנראה בשל הסכסוך בו היתה מעורבת משפחת הנאשם, היה איום על המשפחה, דבר שהוביל ככל הנראה את הנאשם 1 לבצע את מעשיו.",גזר דין בעניינם של נאשמים 1 ו-2
52,ME-20-01-1676-55,"העד מטר הוסיף מניסיונו האישי כי ""אצלנו במשפחה יש סכסוך משנת 2010, היה רצח ואני הייתי הקורבן, ירו ברגליים של הבן שלי, זרקו רימונים כל הזמן עליי בבית.",גזר דין בעניינם של נאשמים 1 ו-2
53,ME-20-01-1676-55,"לצערי הרב, לא קיבלתי מספיק הגנה מהמשטרה.",גזר דין בעניינם של נאשמים 1 ו-2
54,ME-20-01-1676-55,"אף אחד לא נשפט, אף אחד לא שילם את המחיר, רק אני שילמתי את המחיר ושרפו לנו שתי דירות וירו לבן שלי בשתי הרגליים וזרקו על הבית שלי יותר מעשרים רימונים.",גזר דין בעניינם של נאשמים 1 ו-2
55,ME-20-01-1676-55,היו מצלמות ואף אחד לא נעצר ולא נשפט.,גזר דין בעניינם של נאשמים 1 ו-2
56,ME-20-01-1676-55,"באיזשהו מקום, במגזר הערבי, אנחנו עכשיו נהיינו מערב פרוע.",גזר דין בעניינם של נאשמים 1 ו-2
57,ME-20-01-1676-55,אין לנו מספיק הגנה מהמדינה אז לפעמים יש אדם שעושה חישובים שלו.,גזר דין בעניינם של נאשמים 1 ו-2
58,ME-20-01-1676-55,"לפעמים בעל כורחו הוא הולך לעשות דבר שהוא לא חוקי"" (עמ' 118 שורה 26 לפרוטוקול).",גזר דין בעניינם של נאשמים 1 ו-2
59,ME-20-01-1676-55,"מר קייס עבד אלבאסט, מי שמכהן כיום ראש המועצה המקומית נחף, העיד כי אף הוא מכיר את הנאשם 1 מגיל צעיר כחבר וכאיש ציבור.",גזר דין בעניינם של נאשמים 1 ו-2
60,ME-20-01-1676-55,"לדבריו, לאחר שאביו של הנאשם 1 הלך לעולמו, הוא טיפל באחיו וגידל אותם ודאג לפרנסת המשפחה.",גזר דין בעניינם של נאשמים 1 ו-2
61,ME-20-01-1676-55,"גם כאיש משפחה היה הנאשם 1 מסור לילדיו, ובתו עובדת כיום כמורה במועצה המקומית ועושה עבודתה לתפארת.",גזר דין בעניינם של נאשמים 1 ו-2
62,ME-20-01-1676-55,"העד עבד אלבאסט הוסיף כי הוא, כראש המועצה המקומית, היה מאוים עד שהוצמד לו מאבטח במשך 24 שעות ביממה, וכי הנאשם 1 היה אחד מאנשי הכפר שיישבו את הסכסוך ופתרו את הבעיה.",גזר דין בעניינם של נאשמים 1 ו-2
63,ME-20-01-1676-55,"בהתייחס לנאשם 2, הגישה ההגנה אישור לימודים (נע/1) המעיד כי נאשם זה למד במכללת ""סטרים"" במסלול הנהלת חשבונות.",גזר דין בעניינם של נאשמים 1 ו-2
64,ME-20-01-1676-55,"בטיעוניה לעונש, הפנתה המאשימה לערכים המוגנים שנפגעו כתוצאה מביצוע העבירות בהן הורשעו הנאשמים 1 ו-2, ובעיקר נאשם 1, שבראשם ביטחון ושלום הציבור, הגנה על חיי אדם, שלמות הגוף והרכוש ושלטון החוק.",גזר דין בעניינם של נאשמים 1 ו-2
65,ME-20-01-1676-55,"בנסיבות הקשורות בביצוע העבירות, ציינה המאשימה את התכנון שקדם להן, שכן עולה מעובדות כתב האישום כי הנאשם 1 פעל פעם אחר פעם כדי לקשור קשרים עם אחרים, שישמשו כזרועו הארוכה בכל הנוגע להעברת נשקים וקבלת התמורה ממכירתם.",גזר דין בעניינם של נאשמים 1 ו-2
66,ME-20-01-1676-55,צוין כי הנאשם 1 היה הבוגר שבחבורה ומי ששלט בכמות ובסוג הנשקים והיה בעל גישה לנשקים עצמם.,גזר דין בעניינם של נאשמים 1 ו-2
67,ME-20-01-1676-55,"באישום השני, חלקו של הנאשם 1 היה דומיננטי, שכן הוא זה שקשר את הקשר עם פראס ועם הנאשמים 2 ו-4.",גזר דין בעניינם של נאשמים 1 ו-2
68,ME-20-01-1676-55,"בנוסף, קישר הנאשם 1 בין נאשמים 3 ו-4 לצורך העברת הנשקים.",גזר דין בעניינם של נאשמים 1 ו-2
69,ME-20-01-1676-55,"לגבי נאשם 2, נאמר כי הוא היה חלק בלתי נפרד מקשירת הקשר עם פראס ובהמשך עם הנאשם 4.",גזר דין בעניינם של נאשמים 1 ו-2
70,ME-20-01-1676-55,"ללא חלקם הדומיננטי של שני הנאשמים 1 ו-2, התכנית לא הייתה יוצאת אל הפועל.",גזר דין בעניינם של נאשמים 1 ו-2
71,ME-20-01-1676-55,המאשימה הפנתה לכך שבאישום השני מיוחסת לנאשמים 1 ו-2 עבירה של קשירת קשר המתייחסת לסחר בנשק העוזי.,גזר דין בעניינם של נאשמים 1 ו-2
72,ME-20-01-1676-55,"נאמר כי מדובר בעבירה שאינה נבלעת בתוך עבירת הניסיון לביצוע עסקה בנשק, שכן לא מדובר באחד מהנשקים שנתפסו ברכב בו נהג הנאשם 3, אלא בנשק נוסף לגביו קשרו הנאשמים קשר למכרו בסכום של 43,000 ש""ח.",גזר דין בעניינם של נאשמים 1 ו-2
73,ME-20-01-1676-55,"עוד הפנתה המאשימה, בהתייחס לנסיבות הקשורות בביצוע העבירות, לנזק שהיה צפוי להיגרם מביצוען.",גזר דין בעניינם של נאשמים 1 ו-2
74,ME-20-01-1676-55,"לעניין זה נטען כי מדובר בכמות גדולה של נשקים מסוגים שונים, שפוטנציאל הנזק שעלול היה להיגרם לו נעשה בהם שימוש ולו הושלמו העסקאות, הוא כביר.",גזר דין בעניינם של נאשמים 1 ו-2
75,ME-20-01-1676-55,"לטענת המאשימה, יש לקבוע מתחם ענישה נפרד עבור כל אחד מהאישומים המיוחסים לנאשם 1, שכן כל אחד מהם מהווה מסכת עבריינית נפרדת העומדת בפני עצמה.",גזר דין בעניינם של נאשמים 1 ו-2
76,ME-20-01-1676-55,"לאחר שהפנתה לפסיקה המלמדת על מדיניות הענישה הנוהגת במקרים דומים, עתרה המאשימה לקבוע כי מתחם העונש ההולם לגבי הנאשם 1 ביחס לאישום הראשון נע בין 2 ל-4 שנות מאסר, ואילו ביחס לאישום השני, הוא נע בין 3 ל-5 שנות מאסר.",גזר דין בעניינם של נאשמים 1 ו-2
77,ME-20-01-1676-55,"בעניינו של הנאשם 2, ביקשה המאשימה לקבוע מתחם בטווח של 2 עד 4 שנות מאסר.",גזר דין בעניינם של נאשמים 1 ו-2
78,ME-20-01-1676-55,"המאשימה ביקשה לגזור על הנאשם 1 עונש מאסר מצטבר ברף העליון של שני המתחמים, וזאת לנוכח גילו, הרשעתו הקודמת אשר לא הרתיעה אותו והשלב שבו החליט הנאשם 1 לקחת אחריות על מעשיו.",גזר דין בעניינם של נאשמים 1 ו-2
79,ME-20-01-1676-55,"כמו כן, ביקשה המאשימה להשית על נאשם זה מאסר מותנה מרתיע וקנס כספי.",גזר דין בעניינם של נאשמים 1 ו-2
80,ME-20-01-1676-55,"באשר לנאשם 2, ביקשה המאשימה לגזור את עונשו ברף הבינוני של המתחם לו עתרה, וזאת לאור גילו הצעיר, היעדר עבר פלילי ושלב נטילת האחריות.",גזר דין בעניינם של נאשמים 1 ו-2
81,ME-20-01-1676-55,"בנוסף, ביקשה המאשימה להשית על נאשם זה מאסר מותנה מרתיע וקנס.",גזר דין בעניינם של נאשמים 1 ו-2
82,ME-20-01-1676-55,"בפתח טיעוניו לעונש, ביקש הסנגור לקבוע כי מדובר במסכת עבריינית אחת, לגביה יש לקבוע מתחם ענישה אחד.",גזר דין בעניינם של נאשמים 1 ו-2
83,ME-20-01-1676-55,"לדבריו, בשני האישומים מדובר על סחר בכלי נשק, שני האישומים מתייחסים לחודש דצמבר 2019, וקיים בין שני האישומים קשר הדוק עד כי ניתן להשקיף עליהם כמסכת עבריינית אחת.",גזר דין בעניינם של נאשמים 1 ו-2
84,ME-20-01-1676-55,"בהתייחס לעבירת קשירת קשר לביצוע פשע, טען ב""כ הנאשמים כי משעה שבוצעה העבירה המושלמת, הרי שעבירת הקשר נבלעת בתוכה.",גזר דין בעניינם של נאשמים 1 ו-2
85,ME-20-01-1676-55,נאמר כי בפועל לא נתפס כלי נשק מסוג עוזי וכי מעמדת ההאזנה לא עלה דיבור על סוג כזה של נשק.,גזר דין בעניינם של נאשמים 1 ו-2
86,ME-20-01-1676-55,"בנוסף, הנשקים שבפועל נתפסו לא תואמים את מה שדובר עליו בשיחות הטלפוניות, כפי שנקלטו בעמדת ההאזנה, כך שהטענה לפיה העבירה של קשירת קשר מתייחסת לנשק מסוג עוזי היא טענה שאין לה תימוכין ונוגדת את כתב האישום.",גזר דין בעניינם של נאשמים 1 ו-2
87,ME-20-01-1676-55,מדובר בקשירת קשר כללי ולא כזה המתייחס לנשק ספציפי.,גזר דין בעניינם של נאשמים 1 ו-2
88,ME-20-01-1676-55,"עוד הוסיף ב""כ הנאשמים כי שני האישומים חופפים מבחינת העובדות, אופי הדיבור ואופי המעשים.",גזר דין בעניינם של נאשמים 1 ו-2
89,ME-20-01-1676-55,"לגבי האישום הראשון, אמנם מדובר בניסיון, אך זהו ניסיון שמאוד קרוב לקשירת קשר.",גזר דין בעניינם של נאשמים 1 ו-2
90,ME-20-01-1676-55,"הנאשם 1 וח'ליל לא הוציאו לפועל את מזימתם, לא נתפסו עם הנשקים ולא נטען כי הם החזיקו בנשקים.",גזר דין בעניינם של נאשמים 1 ו-2
91,ME-20-01-1676-55,"מדובר על שיחה לגבי אפשרות ביצוע עסקה, כך שעבירת הניסיון קרובה מאוד לעבירת קשירת קשר.",גזר דין בעניינם של נאשמים 1 ו-2
92,ME-20-01-1676-55,"בכל מקרה, נטען כי מי שעשה את מרבית הפעולות והפך את המעשים מקשירת קשר לניסיון לסחר בנשק הוא ח'ליל ולא הנאשם 1.",גזר דין בעניינם של נאשמים 1 ו-2
93,ME-20-01-1676-55,"אשר לאישום השני, טען הסנגור כי מיקומו של הנאשם 1 במתחמים שנקבעו על ידי בית המשפט ביחס לנאשמים האחרים, צריך להיות בין המתחם שנקבע לגבי נאשם 3 לבין זה שנקבע ביחס לנאשם 4.",גזר דין בעניינם של נאשמים 1 ו-2
94,ME-20-01-1676-55,"צוין כי לנאשם 3 יש בנוסף לכל יתר הנאשמים עבירה של הובלת נשק, שכן הוא זה שהוביל את הנשק מאזור השטחים לצפון.",גזר דין בעניינם של נאשמים 1 ו-2
95,ME-20-01-1676-55,"בנוסף, הנאשם 3 הוא שידע להגיע לאותו אדם בשטחים, לרכוש את אמונו ולקבל ממנו את הנשקים, והוא זה אשר הבריח בסופו של דבר את הנשקים לתוך הארץ.",גזר דין בעניינם של נאשמים 1 ו-2
96,ME-20-01-1676-55,"ב""כ הנאשמים טען כי אינו יודע מה הניע את הנאשם 1 לבצע את העבירות בהן הורשע.",גזר דין בעניינם של נאשמים 1 ו-2
97,ME-20-01-1676-55,"מדובר באדם נורמטיבי, איש ציבור, איש משפחה שאינו קשור לעולם הפשע.",גזר דין בעניינם של נאשמים 1 ו-2
98,ME-20-01-1676-55,"עסקינן בתקופה של שלושה חודשים מתוך 53 שנות חייו של הנאשם 1, שבשל מעידתו הוא מצוי מזה זמן מאחורי סורג ובריח ומגיע עם איזוק בידיים, שזהו עונש כבד עד מאוד בפני עצמו.",גזר דין בעניינם של נאשמים 1 ו-2
99,ME-20-01-1676-55,"בהתייחס לגזירת עונשם של הנאשמים בתוך המתחמים, ציין הסנגור כי עמדת המאשימה תמוהה, בשים לב לכך שעברו הפלילי של הנאשם 1 אינו מכביד כלל ועיקר, ואילו הנאשם 2 נעדר כל עבר פלילי.",גזר דין בעניינם של נאשמים 1 ו-2
100,ME-20-01-1676-55,"בנסיבות, סבורה ההגנה כי יש לגזור את עונשם של הנאשמים בתחתית כל מתחם שייקבע לגביהם.",גזר דין בעניינם של נאשמים 1 ו-2
101,ME-20-01-1676-55,דברם האחרון של הנאשמים,גזר דין בעניינם של נאשמים 1 ו-2
102,ME-20-01-1676-55,"לדברי הנאשם 1, כל הדברים שנאמרו על ידי ראשי המועצות שבאו להעיד על אופיו הטוב, הם דברי אמת.",גזר דין בעניינם של נאשמים 1 ו-2
103,ME-20-01-1676-55,"לדבריו, בשל מעמדו החברתי והפוליטי, קמו לו הרבה קנאים ואויבים.",גזר דין בעניינם של נאשמים 1 ו-2
104,ME-20-01-1676-55,"הוא ניסה כמה פעמים ליישב את המחלוקות, עד שהדברים הגיעו לביתו.",גזר דין בעניינם של נאשמים 1 ו-2
105,ME-20-01-1676-55,"הנאשם 1 הביע צער על מעשיו, שהיו בבחינת טעות.",גזר דין בעניינם של נאשמים 1 ו-2
106,ME-20-01-1676-55,עוד הוסיף כי בית הסוהר אינו המקום שלו.,גזר דין בעניינם של נאשמים 1 ו-2
107,ME-20-01-1676-55,אין שם אנשים בגילו ואין אנשים שעמם הוא יכול לדבר.,גזר דין בעניינם של נאשמים 1 ו-2
108,ME-20-01-1676-55,הנאשם 2 אף הוא הודה כי טעה במעשיו וביקש סליחה.,גזר דין בעניינם של נאשמים 1 ו-2
109,ME-20-01-1676-55,דיון והכרעה - אירוע אחד או מספר אירועים?,גזר דין בעניינם של נאשמים 1 ו-2
110,ME-20-01-1676-55,"בהתאם לסעיף 40יג לחוק העונשין, כאשר מורשע נאשם במספר עבירות, יש תחילה לקבוע האם העבירות השונות מקימות אירוע עברייני אחד או שמא מספר אירועים, וככל שמדובר באירועים אחדים יש לקבוע מתחם ענישה הולם לכל אירוע בנפרד.",גזר דין בעניינם של נאשמים 1 ו-2
111,ME-20-01-1676-55,"סבורני כי בהתאם לאמות המידה שהותוו בפסיקה כאמור לעיל, הרי שהאישומים שפורטו בכתב האישום, המתייחסים לנאשם 1, מקימים אירועים עברייניים נפרדים.",גזר דין בעניינם של נאשמים 1 ו-2
112,ME-20-01-1676-55,"אמנם שני האישומים עוסקים בעבירות בנשק, כאשר עניינו של האישום האחד הינו ניסיון לסחר בנשק ואילו האישום האחר מתייחס לניסיון לביצוע עסקה בנשק.",גזר דין בעניינם של נאשמים 1 ו-2
113,ME-20-01-1676-55,"יחד עם זאת, מעובדות כתב האישום עולה כי כלי הנשק בשני האישומים כלל אינם זהים ואף הגורם שעמו בא הנאשם 1 במגע על מנת להוציא את העסקאות אל הפועל אינו אותו גורם.",גזר דין בעניינם של נאשמים 1 ו-2
114,ME-20-01-1676-55,גם הסכומים שנדרשו בעבור כלי הנשק בשני האישומים אינם זהים.,גזר דין בעניינם של נאשמים 1 ו-2
115,ME-20-01-1676-55,"אם נוסיף לכך את העובדה שבין שני האירועים מושא האישומים השונים בכתב האישום מפרידים למעלה מעשרה ימים, מתבקשת מאליה המסקנה כי מדובר באירועים שונים בגינם יש לקבוע מתחמי ענישה נפרדים.",גזר דין בעניינם של נאשמים 1 ו-2
116,ME-20-01-1676-55,"על אף האמור, יש בכוונתי לגזור על הנאשם 1, בסופו של דבר, עונש אחד, וזאת בהתאם לסעיף 40יג(ב) לחוק העונשין.",גזר דין בעניינם של נאשמים 1 ו-2
117,ME-20-01-1676-55,קביעת מתחם העונש ההולם,גזר דין בעניינם של נאשמים 1 ו-2
118,ME-20-01-1676-55,"הערכים החברתיים שנפגעו מביצוע העבירות בהן הורשעו הנאשמים הם קדושת החיים ושלמות גופו וביטחונו של אדם, כמו גם שלומו וביטחונו של הציבור בכללותו, וכן שלטון החוק.",גזר דין בעניינם של נאשמים 1 ו-2
119,ME-20-01-1676-55,איני רואה צורך לחזור ולהידרש לחומרה הגלומה בעבירות בהן הורשעו הנאשמים ולמדיניות הענישה המחמירה בה נוקט בית המשפט ביחס לעבירות בנשק.,גזר דין בעניינם של נאשמים 1 ו-2
120,ME-20-01-1676-55,הדברים הובאו בהרחבה בגדר גזרי הדין שניתנו לגבי יתר הנאשמים בתיק זה ואין מקום לחזור על הדברים פעם נוספת.,גזר דין בעניינם של נאשמים 1 ו-2
121,ME-20-01-1676-55,"לגבי נסיבות ביצוע העבירות בשני האישומים, ראיתי ליתן את הדעת לשיטתיות, שבה פעל הנאשם 1, שעה שניסה לסחור בנשקים, תחילה באמצעות ח'ליל ולאחר מכן ניסה לבצע עסקה בנשק באמצעות הנאשמים 3 ו-4.",גזר דין בעניינם של נאשמים 1 ו-2
122,ME-20-01-1676-55,"הניסיון לסחר מושא האישום הראשון נותר בגדר ניסיון, אך היקף הנשקים בהם מדובר וטיבם, מלמדים עד כמה שקוע הנאשם 1 בעולם העברייני.",גזר דין בעניינם של נאשמים 1 ו-2
123,ME-20-01-1676-55,"רק אדם המקושר לעולם זה ומצוי ברזיו ושביליו הנסתרים והמפותלים, יכול להיות בעל גישה לנשקים בהיקף שכזה.",גזר דין בעניינם של נאשמים 1 ו-2
124,ME-20-01-1676-55,אף האישום השני נעשה אגב תכנון מוקפד ותיאום בין כלל המעורבים.,גזר דין בעניינם של נאשמים 1 ו-2
125,ME-20-01-1676-55,"במובן זה, לא מדובר בעבירה שהיא בבחינת מעידה רגעית שנעשתה תוך שיקול דעת שגוי, אלא בתכנית עבריינית מתוכננת היטב ומוקפדת, שהיו כרוכים בה מחשבה והתארגנות לא מבוטלים.",גזר דין בעניינם של נאשמים 1 ו-2
126,ME-20-01-1676-55,"בהקשר זה, אני דוחה את הטענות שנשמעו מפי עדי האופי מטעם ההגנה בהתייחס לנאשם 1, לפיהן מדובר באדם נורמטיבי, העושה לטובת הכלל.",גזר דין בעניינם של נאשמים 1 ו-2
127,ME-20-01-1676-55,"כן אני דוחה את הטענה שהועלתה במשתמע ולפיה פעל הנאשם 1 על מנת להגן על משפחתו ובני ביתו כיוון שהיה מאוים, ומאחר והמשטרה אינה ממלאת את תפקידה בהגנה על האזרחים מפני פורעי חוק.",גזר דין בעניינם של נאשמים 1 ו-2
128,ME-20-01-1676-55,השיטה בה פעל הנאשם 1 וכמות הנשקים בה עסקינן אינן מתיישבות עם הטענה כי מדובר באדם נורמטיבי שומר חוק.,גזר דין בעניינם של נאשמים 1 ו-2
129,ME-20-01-1676-55,הן גם אינן מתיישבות עם הטענה כי הנאשם 1 פעל מתוך כורח על מנת להגן על ביתו ומשפחתו.,גזר דין בעניינם של נאשמים 1 ו-2
130,ME-20-01-1676-55,זאת עוד מבלי להתייחס לכך שאין מקום להתחשב לקולא במי שנוטל את החוק לידיו ונוהג כאילו אין דין ואין דיין.,גזר דין בעניינם של נאשמים 1 ו-2
131,ME-20-01-1676-55,"הנאשם 1 ניסה לסחור בהיקף אדיר של כלי נשק, שעלול היה, לו הגיע ליעדו, להוביל לנזק עצום בממדיו, לגדוע חיי אזרחים רבים ולזרוע פורענות ברחובות, שגם כך האלימות בהם גואה.",גזר דין בעניינם של נאשמים 1 ו-2
132,ME-20-01-1676-55,אני מקבל את טענת המאשימה לפיה חלקו של הנאשם 1 בשני האישומים היה מכריע ודומיננטי.,גזר דין בעניינם של נאשמים 1 ו-2
133,ME-20-01-1676-55,"זאת, לא רק בשל היותו מבוגר בהרבה מיתר הנאשמים, הקרובים לגיל בנו, הנאשם 2, אלא גם משום שמעובדות כתב האישום עולה כי הנאשם 1 היה הרוח החיה מאחורי העסקאות אותן רקם.",גזר דין בעניינם של נאשמים 1 ו-2
134,ME-20-01-1676-55,מעובדות האישום הראשון עולה כי הנאשם 1 קשר קשר עם ח'ליל לפיו הוא ימכור נשקים מסוגים שונים בתיווכו של ח'ליל.,גזר דין בעניינם של נאשמים 1 ו-2
135,ME-20-01-1676-55,המכירות נעשו עבור הנאשם 1 והוא זה שאמור היה לספק לח'ליל את הנשקים על מנת שזה ימכור אותם לאחרים.,גזר דין בעניינם של נאשמים 1 ו-2
136,ME-20-01-1676-55,ברי כי חלקו של הנאשם 1 באירוע זה הוא דומיננטי.,גזר דין בעניינם של נאשמים 1 ו-2
137,ME-20-01-1676-55,אף באירוע השני ניכר כי חלקו של הנאשם 1 מוביל ומכריע.,גזר דין בעניינם של נאשמים 1 ו-2
138,ME-20-01-1676-55,"הנאשם 1 הוא זה שקשר את הקשר עם תושב השטחים פראס, שסיפק את הנשקים המפורטים באישום השני.",גזר דין בעניינם של נאשמים 1 ו-2
139,ME-20-01-1676-55,"גם כאן הנאשם 1 הוא זה שעתיד היה למכור את הנשקים באמצעות הנאשמים 2 ו-4 ולקבל אותם לידיו מידי הנאשם 4, שיקבל אותם מידי הנאשם 3, שאמור היה להובילם אל תוך ישראל.",גזר דין בעניינם של נאשמים 1 ו-2
140,ME-20-01-1676-55,תיאור העובדות באישום זה מלמד באופן מובהק על חלקו הדומיננטי של הנאשם 1 בכל הפרשה.,גזר דין בעניינם של נאשמים 1 ו-2
141,ME-20-01-1676-55,"אשר למדיניות הענישה הנוהגת, איני רואה צורך לעמוד פעם נוספת על מדיניות זו לאחר שהתייחסתי לכך בהרחבה בגזרי הדין שניתנו לגבי הנאשמים האחרים בתיק זה.",גזר דין בעניינם של נאשמים 1 ו-2
142,ME-20-01-1676-55,הדברים שנאמרו שם יפים גם לענייננו.,גזר דין בעניינם של נאשמים 1 ו-2
143,ME-20-01-1676-55,"בבואי לקבוע את מתחם העונש ההולם ביחס לנאשם 1, נתתי דעתי לעובדה שבהליך שהתנהל כנגד ח'ליל, שותפו של הנאשם הנ""ל באישום הראשון, הגיעו הצדדים להסכמה על טווח ענישה לגבי רכיב המאסר בפועל, כאשר המאשימה עתרה להשית על ח'ליל מאסר בפועל למשך 21 חודשים ואילו ההגנה ביקשה להטיל עליו מאסר למשך 14 חודשים.",גזר דין בעניינם של נאשמים 1 ו-2
144,ME-20-01-1676-55,"בסופו של דבר, נגזרו על ח'ליל 16 חודשי מאסר לריצוי בפועל.",גזר דין בעניינם של נאשמים 1 ו-2
145,ME-20-01-1676-55,"זאת, בגין חלקו במעשים מושא האישום הראשון בענייננו.",גזר דין בעניינם של נאשמים 1 ו-2
146,ME-20-01-1676-55,"בנוסף, נתתי דעתי לכך שעל הנאשם 3, אשר הורשע בניסיון לעסקה בנשק ובעבירה של נשיאה והובלה של נשק בגין חלקו במעשים מושא האישום השני, נגזרו 32 חודשי מאסר לריצוי בפועל בצירוף עונשים נלווים.",גזר דין בעניינם של נאשמים 1 ו-2
147,ME-20-01-1676-55,"הנאשם 4, שהורשע אף הוא בעבירה של ניסיון לעסקה בנשק בגין המעשים מושא האישום השני שבכתב האישום, נדון ל-16 חודשי מאסר בפועל בצירוף עונשים נלווים.",גזר דין בעניינם של נאשמים 1 ו-2
148,ME-20-01-1676-55,"יוער כי לבד מהעבירה של ניסיון לעסקה בנשק, הורשע הנאשם 2 בענייננו בקשירת קשר לביצוע פשע, המתייחסת לנשק מסוג עוזי.",גזר דין בעניינם של נאשמים 1 ו-2
149,ME-20-01-1676-55,"לאחר שעמדתי על הערכים המוגנים שנפגעו כתוצאה מביצוע העבירות בהן הורשע הנאשם 1 ובחנתי את נסיבות ביצוען ואת מדיניות הענישה הנוהגת במקרים דומים, אני קובע כי מתחם העונש ההולם לגביו יהיה כדלקמן:",גזר דין בעניינם של נאשמים 1 ו-2
150,ME-20-01-1676-55,א.,גזר דין בעניינם של נאשמים 1 ו-2
151,ME-20-01-1676-55,"בגין האירוע מושא האישום הראשון, יעמוד מתחם העונש על 17 עד 24 חודשי מאסר לריצוי בפועל, בנוסף לעונשים נלווים.",גזר דין בעניינם של נאשמים 1 ו-2
152,ME-20-01-1676-55,"לא נעלמה מעיניי העובדה כי לגבי ח'ליל, שותפו של הנאשם 1 לעבירה מושא האישום הראשון, הוצג הסדר שכלל טווחי ענישה שבין 14 ל-21 חודשי מאסר בפועל.",גזר דין בעניינם של נאשמים 1 ו-2
153,ME-20-01-1676-55,"יחד עם זאת, וכפי שציינתי לעיל, חלקו של הנאשם 1 באירוע העברייני מושא האישום הראשון גדול יותר מחלקו של ח'ליל, ומשכך מצדיק טווח ענישה שונה.",גזר דין בעניינם של נאשמים 1 ו-2
154,ME-20-01-1676-55,ב.,גזר דין בעניינם של נאשמים 1 ו-2
155,ME-20-01-1676-55,"בגין האישום השני, אני סבור כי יש להעמיד את טווח הענישה על 24 עד 48 חודשי מאסר לריצוי בפועל.",גזר דין בעניינם של נאשמים 1 ו-2
156,ME-20-01-1676-55,אני ער לכך שטווח זה קרוב לטווח שנקבע לגבי הנאשם 3 שהורשע בנוסף בנשיאה והובלה של נשק.,גזר דין בעניינם של נאשמים 1 ו-2
157,ME-20-01-1676-55,"יחד עם זאת, נוכח חלקו הדומיננטי של הנאשם 1 באירוע העברייני מושא האישום השני, והעובדה כי בסופו של דבר הוביל הנאשם 3 את הנשק בעבור נאשם זה, ראיתי לקבוע את מתחם העונש לגביו כמצוין לעיל.",גזר דין בעניינם של נאשמים 1 ו-2
158,ME-20-01-1676-55,"לגבי הנאשם 2, אני סבור כי מתחם העונש ההולם נע בין 18 ל-32 חודשי מאסר בפועל.",גזר דין בעניינם של נאשמים 1 ו-2
159,ME-20-01-1676-55,"אני ער לכך שמתחם העונש ההולם שנקבע לגבי נאשם זה שונה מהמתחם שנקבע לגבי הנאשם 1 ביחס לאותן עבירות מושא האישום השני, כפי שצוין לעיל.",גזר דין בעניינם של נאשמים 1 ו-2
160,ME-20-01-1676-55,הבחנה זו מתחייבת נוכח העובדה שחלקו של הנאשם 1 באותן עבירות היה משמעותי ודומיננטי יותר.,גזר דין בעניינם של נאשמים 1 ו-2
161,ME-20-01-1676-55,"בנוסף, לא נעלמה מעיני העובדה כי המתחם שנקבע לגבי הנאשם 4, שהורשע אף הוא בעבירה של ניסיון לעסקה בנשק מושא האישום השני, עמד על 15 עד 28 חודשי מאסר.",גזר דין בעניינם של נאשמים 1 ו-2
162,ME-20-01-1676-55,אלא שהנאשם 2 הורשע בנוסף בעבירה של קשירת קשר לפשע בגין הנשק מסוג עוזי.,גזר דין בעניינם של נאשמים 1 ו-2
163,ME-20-01-1676-55,עבירה אחרונה זו לא יוחסה לנאשם 4 ומכאן ההבחנה המתבקשת.,גזר דין בעניינם של נאשמים 1 ו-2
164,ME-20-01-1676-55,גזירת העונשים בתוך המתחמים,גזר דין בעניינם של נאשמים 1 ו-2
165,ME-20-01-1676-55,"בבואי לגזור את עונשו של הנאשם 1 בתוך המתחמים שנקבעו לגביו, ראיתי ליתן דעתי להרשעותיו הקודמות של נאשם זה.",גזר דין בעניינם של נאשמים 1 ו-2
166,ME-20-01-1676-55,החמורה והרלוונטית ביותר היא הרשעתו בעבירת נשק על ידי בית משפט השלום בעכו ביום 6.11.2019.,גזר דין בעניינם של נאשמים 1 ו-2
167,ME-20-01-1676-55,"ההליך באותו תיק אמנם טרם הסתיים, אך הנאשם 1 הודה והורשע בעבירות שיוחסו לו שם.",גזר דין בעניינם של נאשמים 1 ו-2
168,ME-20-01-1676-55,"חומרה יתרה אני רואה בעובדה שבעוד ההליכים באותו תיק מתנהלים כנגד הנאשם 1, הוא שב והסתבך בעבירות בנשק מושא הדיון בענייננו.",גזר דין בעניינם של נאשמים 1 ו-2
169,ME-20-01-1676-55,יש בזאת כדי להצביע על כך שהנאשם לא נרתע מהסתבכותו הראשונה בעבירות בנשק ובחר לשקוע עמוק יותר בעולם העברייני.,גזר דין בעניינם של נאשמים 1 ו-2
170,ME-20-01-1676-55,"בגזירת עונשם של שני הנאשמים בתוך המתחמים שנקבעו לגביהם נתתי דעתי גם להודאתם בעובדות כתב האישום, המגלמת בחובה נטילת אחריות מצדם על מעשיהם.",גזר דין בעניינם של נאשמים 1 ו-2
171,ME-20-01-1676-55,בהקשר זה אני רואה לציין כי ההתחשבות בהודאתם של הנאשמים מסויגת במידת מה נוכח העובדה שהודאה זו נמסרה לאחר שהתקיימו ארבע ישיבות הוכחות בתיק.,גזר דין בעניינם של נאשמים 1 ו-2
172,ME-20-01-1676-55,ברי כי הנאשמים אינם זכאים לאותה התחשבות השמורה למי שמודה במעשיו ונוטל אחריות לגביהם כבר בתחילת ההליך ועוד בטרם החלה שמיעת הראיות.,גזר דין בעניינם של נאשמים 1 ו-2
173,ME-20-01-1676-55,"מטעם ההגנה התייצבו ארבעה עדי אופי, אישי ציבור מהמגזר הערבי, שהעידו לטובת הנאשם 1 וציינו את אופיו, יושרו, הגינותו ומסירותו לחברה ולמשפחתו.",גזר דין בעניינם של נאשמים 1 ו-2
174,ME-20-01-1676-55,"מדובר בחבר כנסת לשעבר, שני ראשי מועצה לשעבר וראש מועצה מכהן של הישוב נחף.",גזר דין בעניינם של נאשמים 1 ו-2
175,ME-20-01-1676-55,אזכיר כי מדובר בנאשם שהורשע במספר עבירות בנשק.,גזר דין בעניינם של נאשמים 1 ו-2
176,ME-20-01-1676-55,"במסגרת העסקאות אותן ניסה לרקום היו אמורים לעבור מיד ליד מספר גדול של כלי נשק ובכללם אקדחים חצי אוטומטיים, תת מקלע עוזי, אקדח ברטה, רובה סער מסוג M16, אקדח מסוג גלוק, אקדח מסוג יריחו ועוד כהנה כלי נשק קטלניים.",גזר דין בעניינם של נאשמים 1 ו-2
177,ME-20-01-1676-55,"אמנם אותם נשקים לא הגיעו בסופו של דבר לידיים עברייניות, אך זאת לא על שום שהנאשם 1 נמלך בדעתו, אלא משום שהמשטרה שמה ידה עליהם עוד בטרם הגיעו לידיו של הנאשם הנ""ל.",גזר דין בעניינם של נאשמים 1 ו-2
178,ME-20-01-1676-55,"הטענה המובלעת שהועלתה בקול חלוש כאילו בקש הנאשם 1 להצטייד בכלי נשק כדי להגן על ביתו ומשפחתו, אבסורדית נוכח היקפם העצום של כלי הנשק בהם מדובר.",גזר דין בעניינם של נאשמים 1 ו-2
179,ME-20-01-1676-55,"הזדמן לי בעבר להביע דעתי, במסגרת תיקים אחרים שהתבררו בפניי, על אודות האלימות הגואה בחברה הערבית, תפוצת הנשק הבלתי חוקי והשימוש הנרחב הנעשה בו, מעשה של יום ביומו.",גזר דין בעניינם של נאשמים 1 ו-2
180,ME-20-01-1676-55,"לאחרונה אף קמה זעקה מתוך החברה הערבית עצמה, מפי אנשי ציבור וראשי רשויות מקומיות, כנגד מעשי הפורענות השוטפים את רחובות הכפרים והערים, אליהם התלוותה קריאה למשטרה לפעול ביתר שאת למיגור תופעת האלימות על נגזרותיה.",גזר דין בעניינם של נאשמים 1 ו-2
181,ME-20-01-1676-55,"ואולם דומה כי הגברת השיטור והאכיפה המשטרתית כמו גם החמרת הענישה שתוטל על ידי בתי המשפט במקרים המתאימים, לא יביאו לתוצאה הרצויה אם לא יתלוו לאותם מהלכים צעדים נוספים במישור האזרחי, שיבואו מתוך האוכלוסייה הנפגעת עצמה.",גזר דין בעניינם של נאשמים 1 ו-2
182,ME-20-01-1676-55,בראש ובראשונה נדרשת עבודה מעמיקה במישור החינוכי.,גזר דין בעניינם של נאשמים 1 ו-2
183,ME-20-01-1676-55,"אך לא פחות חשוב מכך נדרש גינוי חברתי פומבי וחד משמעי, ולא רק ברמה הכללית וברטוריקה של נאומים והצהרות, אלא גינוי אישי - פרסונלי לכל המעורבים במעשים נתעבים אלה של סחר והפצת נשק בלתי חוקי ושימוש בנשק חם כדרך לפתרון סכסוכים.",גזר דין בעניינם של נאשמים 1 ו-2
184,ME-20-01-1676-55,"התייצבותם של אותם אנשי ציבור לצדו של הנאשם 1 היתה מאכזבת, דווקא משום מעמדם הציבורי.",גזר דין בעניינם של נאשמים 1 ו-2
185,ME-20-01-1676-55,"דומה כי בלהט דברי השבח בזכותו של הנאשם, נשתכח מלבם של אותם אנשי ציבור הצורך והדוחק החיוני להילחם מלחמת חורמה בתופעת העבירות בנשק הגובה מחיר כבד מנשוא.",גזר דין בעניינם של נאשמים 1 ו-2
186,ME-20-01-1676-55,"על יסוד מקבץ הטעמים שמניתי לעיל, אני גוזר על הנאשמים את העונשים הבאים:",גזר דין בעניינם של נאשמים 1 ו-2
187,ME-20-01-1676-55,"א.	48 חודשי מאסר לריצוי בפועל, בניכוי תקופת מעצרו מיום 17.12.2019.",גזר דין בעניינם של נאשמים 1 ו-2
188,ME-20-01-1676-55,"ב.	12 חודשי מאסר על תנאי למשך 3 שנים, לבל יעבור כל עבירת נשק מסוג פשע ויורשע בגינה.",גזר דין בעניינם של נאשמים 1 ו-2
189,ME-20-01-1676-55,"ג.	קנס בסך 15,000 ש""ח או 60 ימי מאסר תמורתו.",גזר דין בעניינם של נאשמים 1 ו-2
190,ME-20-01-1676-55,הקנס ישולם עד ליום 1.3.2021.,גזר דין בעניינם של נאשמים 1 ו-2
191,ME-20-01-1676-55,"א.	20 חודשי מאסר לריצוי בפועל, בניכוי תקופת מעצרו מיום 17.12.2019.",גזר דין בעניינם של נאשמים 1 ו-2
193,ME-20-01-1676-55,"12 חודשי מאסר על תנאי, לבל יעבור משך 3 שנים כל עבירת נשק מסוג פשע ויורשע בגינה.",גזר דין בעניינם של נאשמים 1 ו-2
194,ME-20-01-1676-55,"ג.	קנס בסך 4,000 ש""ח או 20 ימי מאסר תמורתו.",גזר דין בעניינם של נאשמים 1 ו-2
195,ME-20-01-1676-55,הקנס ישולם עד 1.3.2021.,גזר דין בעניינם של נאשמים 1 ו-2
196,ME-20-01-1676-55,זכות ערעור לבית המשפט העליון תוך 45 ימים.,גזר דין בעניינם של נאשמים 1 ו-2
197,ME-20-01-1676-55,"5129371ניתן והודע היום י""ד שבט תשפ""א, 27/01/2021 במעמד הנוכחים.",גזר דין בעניינם של נאשמים 1 ו-2
