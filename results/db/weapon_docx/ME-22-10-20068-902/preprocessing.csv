,verdict,text,part
0,ME-22-10-20068-902,דוד ג'נסן (עציר),הנאשם
1,ME-22-10-20068-902,"חוק העונשין, תשל""ז-1977: סע'  140, 144, 144(א), 144(ב2)","ע""י ב""כ עוה""ד עבד אבו עאמר"
2,ME-22-10-20068-902,"הנאשם הורשע במסגרת הסדר דיוני, בכתב אישום מתוקן, בעבירות  של ייצור נשק מסוג אקדח לפי סעיף 144(ב2) לחוק העונשין, תשל""ז-1977 (להלן-החוק); ייבוא נשק לפי סעיף 144(ב2) לחוק; החזקת נשק לפי סעיף 144(א) רישא והחזקת אביזר נשק ותחמושת לפי סעיף 144(א) סיפא לחוק.",גזר דין
3,ME-22-10-20068-902,המקרה שלפנינו תקדימי ועניינו יוצא דופן- ייצור חלקי אקדח באמצעות מדפסת תלת מימד וייבוא חלקי נשק משלימים באופן שבו הצליח הנאשם להרכיב בייצור עצמי נשק דמוי אקדח מסוג גלוק חצי אוטומטי שסוגל לירות ובכוחו להמית.,גזר דין
4,ME-22-10-20068-902,"כמתואר בכתב האישום המתוקן, הנאשם תכנן לייצר אקדח בייצור עצמי, הוא ביקש מאמו שמתגוררת בארה""ב לרכוש ולייצא עבורו אביזרי נשק תוך מסירת דיווח כוזב לרשויות המכס.",גזר דין
5,ME-22-10-20068-902,"החבילה נשלחה ע""י אמו לעיר אריאל והכילה אביזרי נשק מסוג קנה קליבר 9 מ""מ מותאם לאקדח גלוק הכוללת הברגה חיצונית המאפשרת חיבור לעמעם קול ושתי מחסניות התואמות לאקדח גלוק.",גזר דין
6,ME-22-10-20068-902,ביום 28.9.23 אספה אשת הנאשם בשמו את החבילה.,גזר דין
7,ME-22-10-20068-902,"בתקופה שאינה ידועה בשנת 2022 ייצר הנאשם באמצעות מדפסת תלת מימד אותה החזיק בביתו, חלק תחתון של אקדח חצי אוטומטי מסוג גלוק.",גזר דין
8,ME-22-10-20068-902,"בהמשך לכך, וביחד עם החלקים שייבא באמצעות אמו, הרכיב הנאשם נשק דמוי אקדח גלוק חצי אוטומטי שסוגל לירות ובכוחו להמית.",גזר דין
9,ME-22-10-20068-902,"בהמשך למתואר החביא הנאשם במחסן בביתו נשק וחלקי נשק: האקדח שהרכיב, גוף עליון המתאים לאקדח גלוק ללא נוקר, שלוש מחסניות תואמות לאקדח גלוק וטעונות ב-45 כדורי 9 מ""מ, חמש מחסניות ריקות המתאימות לאקדח גלוק, מחסנית המתאימה לרוס""ר M-16 ו-155 כדורי 9 מ""מ בלא רשות על פי דין.",גזר דין
10,ME-22-10-20068-902,בהמשך להסכמת הצדדים נערך תסקיר על אודות הנאשם.,תסקיר שירות המבחן
11,ME-22-10-20068-902,"כעולה ממנו, הנאשם בן 50, נשוי ואב לחמישה ילדים, בתו הצעירה בעלת צרכים מיוחדים.",תסקיר שירות המבחן
12,ME-22-10-20068-902,"הנאשם עבר בעבר תאונת עבודה, אינו עובד ומקבל קצבת נכות.",תסקיר שירות המבחן
13,ME-22-10-20068-902,"הנאשם ומשפחתו עלו לארץ מארה""ב לפני כ-20 שנים.",תסקיר שירות המבחן
14,ME-22-10-20068-902,"בארה""ב עבד בין היתר בחנות למחנאות ובה מכר כלי נשק בהתאם להיתר לחוק האמריקאי, בארץ עבד כפרמדיק ונפגע בגבו.",תסקיר שירות המבחן
15,ME-22-10-20068-902,"טרם מעצרו שהה מרבית הזמן בביתו ועסק בבניית מוצרים מכניים לצלילה, שעונים ונשק, לדבריו על רקע תחושות ריקנות ושעמום.",תסקיר שירות המבחן
16,ME-22-10-20068-902,"הנאשם נעדר עבר פלילי, הודה במיוחס לו וביטא תחושות בושה וחרטה.",תסקיר שירות המבחן
17,ME-22-10-20068-902,"לדבריו, בארה""ב העיסוק בנשק היה לגיטימי ועל אף שהיה מודע לאיסור בחוק בישראל ולבעייתיות במעשיו בחר להתעלם מכך.",תסקיר שירות המבחן
18,ME-22-10-20068-902,עוד תיאר התנהלות הסתרתית מול אשתו וילדיו וביטא נכונות ראשונית לשילוב בטיפול פרטני ייעודי.,תסקיר שירות המבחן
19,ME-22-10-20068-902,"הנאשם עצור מזה שנה, בשל מצבו הרפואי נוטל טיפול תרופתי וסבל מטלטלה נפשית עקב מעצרו וחקירתו ע""י שב""כ.",תסקיר שירות המבחן
20,ME-22-10-20068-902,להערכת שירות המבחן מדובר באדם נורמטיבי שתפקד עובר למעצרו באופן תקין בכל מישורי חייו וסבל מהדרדרות במצבו ובתפקודו התעסוקתי עקב מצבו הרפואי וקשיי קליטה והתאקלמות בארץ.,תסקיר שירות המבחן
21,ME-22-10-20068-902,עוד העריכו כי עיסוקו בתחום הנשק היווה עבורו מענה לצרכיו הרגשיים בהם היה ממוקד והם גברו על הפעלת שיקול דעת והתנהלות חוקית.,תסקיר שירות המבחן
22,ME-22-10-20068-902,"שירות המבחן לא מצא אינדיקציות לדפוסי התנהגות עברייניים מושרשים ולעמדות אידאולוגיות בעייתיות, כן התרשם שלמעצרו אפקט הרתעתי.",תסקיר שירות המבחן
23,ME-22-10-20068-902,בשקלול כלל הנתונים סבור שירות המבחן כי נשקף סיכון מהנאשם להתנהגות עוברת חוק בתחום הנשק לצד סיכויי שיקום והמליץ להסתפק בענישה בדרך של עבודות שירות.,תסקיר שירות המבחן
24,ME-22-10-20068-902,"המאשימה, באמצעות ב""כ עו""ד ד.ענבר,  עמדה בטיעוניה על חומרת העבירות ונסיבותיהן.",תמצית טיעוני הצדדים לעונש
25,ME-22-10-20068-902,"לטענתה מדובר במעשים מתוכננים ומתוחכמים, אירוע מתגלגל עם כוונה ברורה לייצור כלי נשק.",תמצית טיעוני הצדדים לעונש
26,ME-22-10-20068-902,"עוד עמד ב""כ המאשימה על הקלות הבלתי נתפסת של ייצור הנשק והסיכון הרב הנובע ממעשיו, לפיכך סבורה המאשימה שיש ליתן משקל נכבד לשיקולי הרתעה ועותרת למתחם ענישה הנע בין 50-80 חודשי מאסר.",תמצית טיעוני הצדדים לעונש
27,ME-22-10-20068-902,"באשר לתסקיר סבורה המאשימה שהמלצתו הסופית אינה מתיישבת עם גוף התסקיר, הנאשם לא עבר שיקום ולא שולב בטיפול ונשקף ממנו סיכון להתנהגות עוברת חוק בתחום הנשק.",תמצית טיעוני הצדדים לעונש
28,ME-22-10-20068-902,עוד ביקש לדחות את טענת הנאשם שהתייחס לייצור הנשק בקלות ראש מאחר שעיסוק בנשק בארץ מולדתו היה לגיטימי והוסיף שהמניע לביצוע העבירות אינו חד משמעי.,תמצית טיעוני הצדדים לעונש
29,ME-22-10-20068-902,"באשר לנסיבות הנאשם- נוכח עברו הנקי, מצבו הרפואי וחרטתו עותרת המאשימה למקמו בתחתית המתחם לצד ענישה נלווית.",תמצית טיעוני הצדדים לעונש
30,ME-22-10-20068-902,"ב""כ הנאשם, עו""ד אבו עאמר, עמד בטיעוניו על נסיבותיו החיוביות של הנאשם וביקש לאמץ את המלצות התסקיר.",תמצית טיעוני הצדדים לעונש
31,ME-22-10-20068-902,"לדבריו, מדובר באדם נורמטיבי שנולד והתחנך בארה""ב בהתאם לתפישות שהחזקת נשק היא לגיטימית ולא ביצע את מעשיו במטרה לבצע עבירות פליליות או בטחוניות וזאת בשונה מתיקי הנשק הרגילים.",תמצית טיעוני הצדדים לעונש
32,ME-22-10-20068-902,"ב""כ הנאשם הוסיף כי מבחינת הנאשם ""למכור אקדח בארה""ב כמו למכור לחמנייה ושוקו לכן זה לא משהו זר"" (עמ' 14) וכי אף שידע כי החוק בארץ אוסר על החזקת נשק לא היה מודע להתייחסות המחמירה של החוק והפסיקה למעשיו.",תמצית טיעוני הצדדים לעונש
33,ME-22-10-20068-902,"לטענתו הנאשם ביצע את מעשיו על רקע תחושת שעמום, לא ייצר את הנשק לשימוש אישי ואף לא עבור אחרים או כדי להפיק רווח כספי.",תמצית טיעוני הצדדים לעונש
34,ME-22-10-20068-902,"עוד ביקש ליתן משקל לנסיבותיו הייחודיות של הנאשם אשר סובל מנכות, מתנייד באמצעות כסא גלגלים וסובל ממוגבלות פיזית ניכרת וכי שהייתו במעצר פוגעת קשות בבריאותו.",תמצית טיעוני הצדדים לעונש
35,ME-22-10-20068-902,"עוד לדבריו הנאשם שילם מחירים כבדים על מעשיו, נחקר בחקירת שב""כ ממושכת ובחודשים הראשונים לא זכה לתמיכת משפחתו וחבריו.",תמצית טיעוני הצדדים לעונש
36,ME-22-10-20068-902,נוכח נסיבותיו והמלצות התסקיר עתר למתחם המתחיל ב-12 חודשי מאסר ולחריגה לקולא ואימוץ המלצות התסקיר.,תמצית טיעוני הצדדים לעונש
37,ME-22-10-20068-902,"עוד שמעתי את עדותם של מספר עדי אופי מטעם הנאשם, חברים ושכנים  המתגוררים ביישוב מגוריו: מר שמחה רוס, ששימש בעבר רב ישיבה סיפר כי הנאשם למד בישיבה ומדובר באדם חכם שאינו מזיק והצר על הסתבכותו, הגב' אורית רפופורט עו""ס סיפרה שהנאשם אינו אדם שגרתי שלמד את לקחו וכי עם שחרורו יסייעו לשיקומו, דברים דומים עלו מדברי מר בנימין הלוי, אף הוא שכנו של הנאשם, שסיפר כי סייע לנאשם שביקש להוציא רישיון טייס וכי מדובר באדם נעים הליכות שעזר ותרם.",תמצית טיעוני הצדדים לעונש
38,ME-22-10-20068-902,הנאשם הודה במיוחס לו והביע צער ובושה על מעשיו והסביר כי רק בדיעבד הבין את החומרה היתרה הגלומה בהם.,תמצית טיעוני הצדדים לעונש
39,ME-22-10-20068-902,"הנאשם הוסיף, כי מצבו הרפואי הדרדר במהלך מעצרו, במשך חודשים לא קיבל תרופות וסובל מהתנפחות ברגליו ובידיים.",תמצית טיעוני הצדדים לעונש
40,ME-22-10-20068-902,"נסיבות המעשים במקרה שלפנינו, חמורות.",קביעת מתחם העונש ההולם
41,ME-22-10-20068-902,"הנאשם תכנן לייצר בעצמו אקדח, לצורך כך הדפיס במדפסת תלת מימד שהחזיק חלק תחתון של אקדח חצי אוטומטי וייבא, באמצעות אמו המתגוררת בארה""ב, חלקי נשק משלימים וביניהם קנה התואם את האקדח, הרכיבם וייצר נשק מסוג אקדח.",קביעת מתחם העונש ההולם
42,ME-22-10-20068-902,"מעשיו מעידים על תכנון, תחכום ומחשבה, הנאשם ביקש מאמו שתרכוש עבורו חלקי נשק ותשלחם בחבילה ארצה, הנאשם דיווח דיווח כוזב למכס באשר לתכולת החבילה וביקש מרעייתו לאסוף עבורו את החבילה.",קביעת מתחם העונש ההולם
43,ME-22-10-20068-902,"צודקת המאשימה כי לא מדובר במעשה אימפולסיבי, ""שגעון של רגע"" שבוצע ללא מחשבה רבה וללא הפעלת שיקול דעת.",קביעת מתחם העונש ההולם
44,ME-22-10-20068-902,"הנאשם החזיק ארסנל של נשק ותחמושת, המצאותם של חלקי נשק נוספים ותחמושת רבה מעידים על כך שהנאשם חטא בעיסוק בנשק ולא בחל לייבאו ולהחטיא את בני משפחתו שסייעו לו בתום לב.",קביעת מתחם העונש ההולם
45,ME-22-10-20068-902,אין בטענה שביצע את המעשים מתוך תחושות שעמום וריקנות כדי להקל מחומרתם.,קביעת מתחם העונש ההולם
46,ME-22-10-20068-902,"עוד אני דוחה את הטענה שהנאשם לא הבין את חומרת מעשיו מאחר שבארץ מולדתו, ארה""ב, עיסוק בנשק הוא לגיטימי.",קביעת מתחם העונש ההולם
47,ME-22-10-20068-902,"מדובר בטענה מיתממת ומקוממת, הנאשם עלה ארצה לפני 20 שנים, מדובר באדם אינטליגנט ונורמטיבי שהיה מודע היטב לכך שמעשיו אסורים ובחר במודע לפעול בניגוד לחוק.",קביעת מתחם העונש ההולם
48,ME-22-10-20068-902,"בצד זאת, הנאשם נחקר ע""י השב""כ ולא עלתה כל אינדיקציה לכך שביצע את מעשיו על רקע אידיאולוגי או לצורך ביצוע עבירה פלילית או בטחונית.",קביעת מתחם העונש ההולם
49,ME-22-10-20068-902,אך במזל נחשפו מעשי הנאשם טרם הספיק לעשות שימוש בנשק.,קביעת מתחם העונש ההולם
50,ME-22-10-20068-902,טענתו כי הכין את הנשק שלא על מנת לעשות בו שימוש אינה מתיישבת עם ארסנל התחמושת שנמצא בביתו הכולל מחסניות טעונות וכדורי תחמושת תואמים לאקדח.,קביעת מתחם העונש ההולם
51,ME-22-10-20068-902,בנוסף החזיק חלק עליון של אקדח ולא מן הנמנע כי אם לא היה נעצר היה ממשיך לייצר כלי נשק נוספים.,קביעת מתחם העונש ההולם
52,ME-22-10-20068-902,"ומעל הכל, פוטנציאל הסיכון במעשיו של הנאשם גבוה וממשי, הנשק הוחזק במחסן בביתו ועלול היה בין היתר להיגנב ולהגיע לידיים עוינות.",קביעת מתחם העונש ההולם
53,ME-22-10-20068-902,"לפיכך, מצאתי לקבוע שנסיבות מעשי הנאשם פגעו פגיעה מוחשית בערכים המוגנים.",קביעת מתחם העונש ההולם
54,ME-22-10-20068-902,"אכן אין מדובר בעבירות שבוצעו ממניעים עברייניים או לאומניים או מתוך מניע כלכלי אך גלום בהם פן אחר של חומרה, הנאשם הורשע במספר עבירות נשק חמורות – ייצור חלק מנשק (חלק תחתון של אקדח), יבוא חלקי הנשק הנוספים והרכבתם ובכך ייצר נשק מושלם מסוג אקדח גלוק חצי אוטומטי.",קביעת מתחם העונש ההולם
55,ME-22-10-20068-902,"בנוסף, החזיק חלקי נשק ותחמושת תואמת.",קביעת מתחם העונש ההולם
56,ME-22-10-20068-902,"אזכיר כי המחוקק ביטא את גישתו המחמירה לתופעה זו כאשר קבע עונשים מחמירים של 7 שנות מאסר על רכישה או החזקה של נשק בלא רשות על פי דין, 10 שנות מאסר על נשיאה או הובלה של נשק בלא רשות על פי דין, ו- 15 שנות מאסר על ייצור, יבוא או סחר בנשק בלא רשות על פי דין (סעיף 144 לחוק) זאת אף בלא שנעשה בנשק שימוש לביצוע עבירה נוספת.",קביעת מתחם העונש ההולם
57,ME-22-10-20068-902,"העונש המזערי בגין עבירות ייבוא וייצור נשק, בהתאם לתיקון 140 לחוק, צריך לעמוד על 45 חודשים.",קביעת מתחם העונש ההולם
58,ME-22-10-20068-902,"בהתאם להלכה הפסוקה, הרף התחתון של מתחם העונש ההולם ככלל לא יהיה נמוך מעונש מזערי שנקבע לעבירה הקשורה לאירוע מושא מתחם העונש ההולם, שכן עונש זה משקף, כאמור, את העמדה העונשית של המחוקק.",קביעת מתחם העונש ההולם
59,ME-22-10-20068-902,"עיון בפסיקה מעלה שזו טרם עסקה במקרה הדומה בנסיבותיו למקרה שבפנינו, היינו הדפסת נשק בייצור עצמי.",קביעת מתחם העונש ההולם
60,ME-22-10-20068-902,עם זאת ניתן ללמוד על הענישה הראויה במקרה שבפנינו מפסיקות שונות בעבירות ייבוא וייצור נשק ותוך התחשבות בהבדלים בין נסיבות המעשים.,קביעת מתחם העונש ההולם
61,ME-22-10-20068-902,"לאחר ששקלתי את כלל השיקולים, נסיבות מעשי הנאשם והוראת סעיף 140 לחוק, מצאתי לקבוע מתחם ענישה הנע בין 38-66 חודשי מאסר.",קביעת מתחם העונש ההולם
62,ME-22-10-20068-902,"הנאשם בן 50, עברו נקי, נשוי ואב לחמישה ילדים.",קביעת מתחם העונש ההולם
63,ME-22-10-20068-902,הנאשם ניהל עובר למעצרו אורח חיים תקין ולא התרשמתי שאוחז בדפוסי התנהגות עברייניים או אוחז באידיאולוגיה לאומנית.,קביעת מתחם העונש ההולם
64,ME-22-10-20068-902,"הנאשם הביע חרטה על מעשיו וחש בושה בגין הסתבכותו אך לא שולב בטיפול ולא עבר הליך שיקומי, שירות המבחן סבור שנשקף ממנו סיכון לביצוע עבירות דומות.",קביעת מתחם העונש ההולם
65,ME-22-10-20068-902,"המלצת שירות המבחן להסתפק בעונש של עבודות שירות אין לה על מה לסמוך, מדובר בעונש החורג משמעותית ממתחם הענישה שאינו מבוסס על שיקולי שיקום.",קביעת מתחם העונש ההולם
66,ME-22-10-20068-902,"טיב מעשיו ושיקולי הרתעת הרבים מחייבים מתן מעמד בכורה לשיקולי גמול, הרתעה ומניעה על פני שיקולים הנוגעים לנסיבותיו האישיות, קל וחומר במקרה שבפנינו בשל אותה קלות הבלתי נתפסת של ייצור עצמי של נשק ראוי לגזור על הנאשם עונש שירתיע את הציבור מלבצע מעשים דומים.",קביעת מתחם העונש ההולם
67,ME-22-10-20068-902,מצבו הרפואי של הנאשם אינו טוב.,קביעת מתחם העונש ההולם
68,ME-22-10-20068-902,"הנאשם נפגע בגבו כתוצאה מתאונת עבודה שבה היה מעורב, סובל מנכות ומתקשה ללכת ללא תמיכה (ר' מסמכים רפואיים שצורפו לתיק).",קביעת מתחם העונש ההולם
69,ME-22-10-20068-902,"אין חולק שמצבו הרפואי מקשה על תנאי מעצרו, כיום הוא מקבל טיפול תרופתי אך מתקשה להתנייד.",קביעת מתחם העונש ההולם
70,ME-22-10-20068-902,"עוד עלול המשך מאסרו להביא לפגיעה במשפחתו, בעיקר בילדיו.",קביעת מתחם העונש ההולם
71,ME-22-10-20068-902,"כעולה מעדויות חבריו ושכניו, משפחתו זוכה לתמיכת חבריי היישוב בו מתגורר והם אף נכונים לסייע בשיקומו  לאחר שחרורו.",קביעת מתחם העונש ההולם
72,ME-22-10-20068-902,"לאחר שבחנתי את כלל השיקולים מצאתי למקם את עונשו של הנאשם בתחתית המתחם, ולהשלים לתקופת העונש המזערי באמצעות הטלת מאסר על תנאי משמעותי.",קביעת מתחם העונש ההולם
73,ME-22-10-20068-902,38 חודשי מאסר החל מיום מעצרו 28.9.22.,"אני גוזרת, איפוא, על הנאשם את העונשים הבאים:"
74,ME-22-10-20068-902,מאסר על תנאי בן 12 חודשים לבל יעבור עבירת נשק מסוג פשע במשך שנתיים מיום שחרורו ממאסר.,"אני גוזרת, איפוא, על הנאשם את העונשים הבאים:"
75,ME-22-10-20068-902,"קנס בסך 5,000 ₪ או 30 ימי מאסר תמורתו.","אני גוזרת, איפוא, על הנאשם את העונשים הבאים:"
76,ME-22-10-20068-902,הקנס ישולם עד ליום 1.4.23.,"אני גוזרת, איפוא, על הנאשם את העונשים הבאים:"
77,ME-22-10-20068-902,"הנשק, תחמושת וחלקי נשק- יושמדו/יחולטו.","אני גוזרת, איפוא, על הנאשם את העונשים הבאים:"
78,ME-22-10-20068-902,"צו כללי למוצגים לשק""ד ק' משטרה.","אני גוזרת, איפוא, על הנאשם את העונשים הבאים:"
79,ME-22-10-20068-902,54678313זכות ערעור לבית המשפט העליון תוך 45 יום.,"אני גוזרת, איפוא, על הנאשם את העונשים הבאים:"
80,ME-22-10-20068-902,"ניתן היום,  ז' כסלו תשפ""ד, 20 נובמבר 2023, במעמד הצדדים.","אני גוזרת, איפוא, על הנאשם את העונשים הבאים:"
