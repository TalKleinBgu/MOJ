,verdict,text,part
0,ME-24-07-39362-618,"חוק העונשין, תשל""ז-1977: סע'  1, 29, 40ז, 40ט, 144, 144(א), 34כא, 40 יא, 413",הנאשם
1,ME-24-07-39362-618,"הנאשם, מוחמד עמאש, הורשע ביום 13.11.24 על-סמך הודאתו, במסגרת הסדר טיעון, בעבירות שנכללו בכתב אישום מתוקן שהוגש נגדו ואשר עניינן עבירות בנשק (החזקה) לפי סעיפים 144(א) רישא ו-(א) סיפא לחוק העונשין, התשל""ז-1977 (להלן: ""חוק העונשין"" או ""החוק"").",גזר דין
2,ME-24-07-39362-618,הסדר הטיעון לא כלל הסכמה בדבר העונש שיוטל על הנאשם.,גזר דין
3,ME-24-07-39362-618,"הנאשם מתגורר ביישוב ג'סר א-זרקא ובבעלותו רכב מסוג מיצובישי הנושא ל""ז 2118732.",גזר דין
4,ME-24-07-39362-618,"בתאריך 20.6.24, בסמוך לשעה 00:23, הנאשם החזיק בתא המטען של הרכב תת מקלע מאולתר בצבע שחור, וכן החזיק, בכיס מכנסיו, מחסנית ריקה תואמת שהוסבה מתת מקלע עוזי, וזאת בלא רשות על פי דין להחזקתם.",גזר דין
5,ME-24-07-39362-618,טיעוני הצדדים לעניין העונש,גזר דין
6,ME-24-07-39362-618,"ב""כ המאשימה טען לעונש בעל-פה (לא הוגש מסמך בכתב כפי שצוין בטעות בפרוטוקול הדיון).",גזר דין
7,ME-24-07-39362-618,במסגרת טיעוניו עמד על הערכים החברתיים שנפגעו כתוצאה מביצועה של העבירה דכאן – פגיעה בשמירה על שלום הציבור ובטחונו וכן בחיי אדם.,גזר דין
8,ME-24-07-39362-618,כמו כן פירט את הנסיבות הקשורות בביצוע העבירה ואת מדיניות הענישה הנוהגת.,גזר דין
9,ME-24-07-39362-618,"ב""כ המאשימה גם כן הפנה להנחיות פרקליט המדינה הנוגעת לעבירות בנשק.",גזר דין
10,ME-24-07-39362-618,נטען כי פסיקה רחבה מלמדת על ענישה מחמירה בעבירות נשק וביתר שאת בשנים האחרונות.,גזר דין
11,ME-24-07-39362-618,"הודגש כי הנאשם ביצע את העבירה לבדו ומכאן נובעת המסוכנות הפוטנציאלית במעשיו ברורה; העובדה שהנשק והמחסנית היו בהישג ידו מהוות, לדבריו, נסיבה לחומרה.",גזר דין
12,ME-24-07-39362-618,"לאור המקובץ, לשיטתה של המאשימה יש לקבוע את מתחם העונש ההולם כנע בין 30 ל-54 חודשי מאסר, לצד עונשים נלווים.",גזר דין
13,ME-24-07-39362-618,בכל הנוגע לנסיבות שאינן קשורות בביצוע העבירה טענה המאשימה כי יש לזקוף לזכותו של הנאשם את הודאתו המוקדמת וכתוצאה מכך את החיסכון בזמן שיפוטי יקר.,גזר דין
14,ME-24-07-39362-618,כן יש לזקוף לחובתו של הנאשם את עברו הפלילי והודגש כי אין בנמצא המלצה שיקומית בעניינו של הנאשם.,גזר דין
15,ME-24-07-39362-618,"לאור כל האמור, עתרה המאשימה לקביעת עונשו של הנאשם ברף הבינוני – גבוה של המתחם.",גזר דין
16,ME-24-07-39362-618,"ב""כ המלומד של הנאשם, עו""ד מוראד עמאש, סבר כי אין להפעיל את עונש המאסר המותנה.",גזר דין
17,ME-24-07-39362-618,"לדידו, גזר-הדין ברור, ועניינו אך ורק בעבירות המופנות כלפי גוף ולא אחרת.",גזר דין
18,ME-24-07-39362-618,"בגזר-הדין נכתב באופן חד-משמעי כי להפעלת התנאי נדרשת הרשעה בעבירת אלימות כלפי גוף מסוג פשע; לפיכך, אין ניתן לפרש את הדברים כראות עינינו.",גזר דין
19,ME-24-07-39362-618,"הסנגור עמד על ההבדלים שבין פסק-הדין שהוצג על-ידי המאשימה שבמסגרתו הנאשם (שם) נשא נשק טעון, והדגיש שלא כך הדבר בנידון דידן ועל כן לא ניתן לגזור מנסיבות אלה כי עסקינן ב""עבירת אלימות"" כפי שנקבע בפרשה הנ""ל.",גזר דין
20,ME-24-07-39362-618,"לדידו של הסנגור, עובדת הימצאות המחסנית בכיס הנאשם ותת המקלע בתא המטען יש בה דווקא כדי להקל בעונשו, שכן אין עסקינן בכלי נשק טעון המוכן להתקפה, וברי, כי במצב דברים זה הסיכון הטמון בהחזקת אותו נשק היה נמוך ביותר.",גזר דין
21,ME-24-07-39362-618,הדברים ודאי נכונים בשים לב לכך שמדובר בהחזקה רגעית לאורך מספר דקות מצומצם כאשר הנאשם הזיז את הרכב מהמקום בו חנה אל חניית הבית – מטרים ספורים בלבד.,גזר דין
22,ME-24-07-39362-618,"לאור כך תוקן גם כתב האישום, כך שנכללה בו עבירת החזקת נשק בלבד.",גזר דין
23,ME-24-07-39362-618,"באשר לקביעת מתחם העונש ההולם, עתר הסנגור לשרטט מתחם הנע בין 10 ל-18 חודשי מאסר בפועל.",גזר דין
24,ME-24-07-39362-618,"בהתחשב בכך שהנאשם לקח אחריות מלאה על מעשיו, הביע חרטה עמוקה וכנה וחסך זמן שיפוטי יקר, עתר הסנגור לקביעת העונש ברף הנמוך של המתחם.",גזר דין
25,ME-24-07-39362-618,"עוד צוין, כי הנאשם בא מרקע סוציו-אקונומי נמוך, ואשתו ובתו נסמכות עליו כלכלית; באלו יש לראות שיקולים לקולה בהשתת הקנס עליו.",גזר דין
26,ME-24-07-39362-618,"הנאשם ציין כי הוא מצטער, הביע צער על מעשיו וביקש מבית-המשפט לפסוק לפי מידת הרחמים.",גזר דין
27,ME-24-07-39362-618,הוא הדגיש שברצונו לחזור אל חיק משפחתו ואל ביתו שאינה בקו הבריאות.,גזר דין
28,ME-24-07-39362-618,מעשיו של הנאשם דכאן מבטאים פגיעה חמורה בשלום הציבור ובביטחונו.,דיון והכרעה
29,ME-24-07-39362-618,"ראוי כי על מעשים מסוג זה תוטל תגובה עונשית הולמת, כנגזרת מן האינטרס הציבורי למנוע, או לכל הפחות לצמצם ככל הניתן, את תופעת ההחזקה הבלתי חוקית נשק.",דיון והכרעה
30,ME-24-07-39362-618,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
31,ME-24-07-39362-618,"על מנת לשמור יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
32,ME-24-07-39362-618,"מכאן, לאחר קביעת המתחם וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
33,ME-24-07-39362-618,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המחזיק נשק בלא רשות על-פי דין פוגע בראש ובראשונה במנגנוני השלטון ובצורך להגן על שלום הציבור, וכן יוצר סיכון לחיי אדם כתוצאה מהתגלגלות כלי קטלני לידיהן של ידיים חבלניות או פליליות.",דיון והכרעה
34,ME-24-07-39362-618,פגיעת מעשיו של הנאשם בערכים אלו ממשית לנוכח אופי כלי-הנשק.,דיון והכרעה
35,ME-24-07-39362-618,"על מנת לשרטט כדבעי את מתחם העונש ההולם בעניינו של הנאשם, עיינתי בפסיקה רחבה העוסקת בעבירה שעניינה החזקת נשק לפי סעיף 144(א) רישא וסיפא לחוק.",דיון והכרעה
36,ME-24-07-39362-618,"נמצאתי למד, כי בשנים האחרונות חלה אט-אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
37,ME-24-07-39362-618,"כאן המקום לציין, כי מדיניות הענישה הנהוגה במקרים אלו הינה מגוונת.",דיון והכרעה
38,ME-24-07-39362-618,"ברי, כי תלויה היא בנסיבותיו של כל מקרה ומקרה.",דיון והכרעה
39,ME-24-07-39362-618,נסיבות הקשורות לביצוע העבירה (סעיף 40ט לחוק):,דיון והכרעה
40,ME-24-07-39362-618,"עובדות כתב-האישום המתוקן מלמדות, כי עסקינן בהחזקת תת מקלע מאולתר וכן מחסנית ריקה תואמת שהוסבה מתת מקלע עוזי.",דיון והכרעה
41,ME-24-07-39362-618,"חלקו של הנאשם בלעדי בביצוע העבירה, אך יש לציין כי באותה עת לא הייתה באמתחתו של הנאשם תחמושת לתפעול הנשק.",דיון והכרעה
42,ME-24-07-39362-618,ברור כי במצב דברים זה הנזק שהיה עלול להיגרם רחב בהתחשב באופי העבירה וסוג הנשק.,דיון והכרעה
43,ME-24-07-39362-618,הנאשם הבין את מעשיו והיה עליו להימנע מעשייתם.,דיון והכרעה
44,ME-24-07-39362-618,"לאחר ששקלתי את הערכים החברתיים בהם פגע הנאשם במעשיו, את מידת הפגיעה בהם, את מדיניות הענישה הנוהגת במקרים דומים ואת הנסיבות הקשורות בביצוע העבירות שפורטו לעיל, הגעתי למסקנה לפיה מתחם העונש ההולם למעשים בהם הורשע הנאשם נע בין 22 לבין 38 חודשי מאסר לריצוי בפועל, לצד עונשים נוספים נלווים.",דיון והכרעה
45,ME-24-07-39362-618,נסיבות שאינן קשורות בביצוע העבירה (סעיף 40 יא לחוק):,דיון והכרעה
46,ME-24-07-39362-618,"יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות.",דיון והכרעה
47,ME-24-07-39362-618,יש להתחשב בכך שעונש מאסר לריצוי בפועל בוודאי יפגע בנאשם ובמשפחתו.,דיון והכרעה
48,ME-24-07-39362-618,לחובת הנאשם עבר פלילי וכן עבר תעבורתי.,דיון והכרעה
49,ME-24-07-39362-618,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
50,ME-24-07-39362-618,"ואמנם, עבירת אלימות פורשה מימים ימימה ככוללת לא רק אלימות כלפי גוף אלא גם אלימות כלפי רכוש ולעיתים גם אלימות מילולית.",דיון והכרעה
51,ME-24-07-39362-618,המקרה שלפניי שונה בתכלית.,דיון והכרעה
52,ME-24-07-39362-618,"ראשית, ניסוח התנאי איננו מדבר על ביצוע מעשה עבירה שיש בו ""יסוד של אלימות"" אלא ב""עבירת אלימות"" ממש;",דיון והכרעה
53,ME-24-07-39362-618,"שנית, העבירה ה""מפעילה"" בעניין שלפניי היא החזקת נשק פרוק המוחזק בתא המטען של הרכב דווקא במופרד מן המחסנית.",דיון והכרעה
54,ME-24-07-39362-618,"כשאלה פני הדברים, ומאחר שבמשפט פלילי עסקינן וכידוע, הוראת דין הניתנת לפירושים סבירים אחדים לפי תכליתה תפורש לפי הפירוש המקל ביותר עם הנאשם (סעיף 34כא לחוק העונשין), ראוי להימנע מלהורות על הפעלת העונש המותנה השני ולא רק הראשון.",דיון והכרעה
55,ME-24-07-39362-618,"לאחר ששקלתי את כל השיקולים הרלוונטיים לכך, מצאתי להטיל על הנאשם עונשים כדלקמן:",סוף דבר
56,ME-24-07-39362-618,26 חודשי מאסר לריצוי בפועל בניכוי ימי מעצרו.,סוף דבר
57,ME-24-07-39362-618,10 חודשי מאסר על תנאי שלא יעבור במשך שלוש שנים עבירות בנשק לפי סעיף 144 לחוק.,סוף דבר
58,ME-24-07-39362-618,נוכח הסכמות הצדדים (ראו: הודעה בתיק בית המשפט מיום 6.1.25),סוף דבר
59,ME-24-07-39362-618,"אני מורה, כי הרכב שבתוכו נתפס כלי הנשק יוחזר לאחיו של הנאשם, מר אחמד עמאש (ת.ז.",סוף דבר
60,ME-24-07-39362-618,"xxxxxxxxx), כנגד תשלום על סך 3,000 ₪, אשר ישולמו לטובת אוצר המדינה.",סוף דבר
61,ME-24-07-39362-618,"ניתן היום,  ז' טבת תשפ""ה, 07 ינואר 2025, במעמד הצדדים.",סוף דבר
