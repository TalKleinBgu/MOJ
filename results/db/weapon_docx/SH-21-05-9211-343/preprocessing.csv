,verdict,text,part
0,SH-21-05-9211-343,"חוק העונשין, תשל""ז-1977: סע'  144(א), 144(ז)",מחמוד אזברגה 
1,SH-21-05-9211-343,"הנאשם הורשע בהתאם להודאתו בעובדות כתב אישום מתוקן שהוגש במסגרת הסדר טיעון דיוני, בעבירה של החזקת נשק, לפי סעיף 144(א) רישא לחוק העונשין, התשל""ז – 1977 (להלן: ""חוק העונשין"").",גזר דין
2,SH-21-05-9211-343,"מעובדות כתב האישום המתוקן עולה כי ביום 7.2.2021 החזיק הנאשם עבור אחר שזהותו אינה ידועה, אקדח מסוג גלוק, בתיק שנשמר בתוך מקרר גלידות, בביתן צמוד לביתו.",גזר דין
3,SH-21-05-9211-343,"תסקיר שירות המבחן מיום 21.11.2022 שטח את נסיבותיו של הנאשם, שהוא בן 22, נעדר עבר פלילי, נשוי ואב לתינוקת כבת חצי שנה, אינו עובד מזה כשנה, וטרם מעצרו עבד כמרכיב רהיטים בחברת הובלות.",תסקיר שירות המבחן 
4,SH-21-05-9211-343,"הוריו של הנאשם התגרשו בהיותו נער צעיר, הוא ו- 5 אחיו התגוררו עם אמו, והוא סייע בכלכלת המשפחה מגיל צעיר.",תסקיר שירות המבחן 
5,SH-21-05-9211-343,"לדברי הנאשם, משפחתו מלוכדת, ומעולם איש מהם לא היה מעורב בפלילים, ולפיכך הגיבה המשפחה בהפתעה וכעס על מעשיו.",תסקיר שירות המבחן 
6,SH-21-05-9211-343,"ביחס לביצוע העבירה טען הנאשם שהוא קיבל את התיק עם האקדח ממכר שביקש את עזרתו וכי הוא לא ידע מה יש בתיק, וכשפתח אותו והבין שהוא מכיל רכוש לא חוקי כלשהו, שמר על התיק מתוך אי נעימות כלפי המכר שלו.",תסקיר שירות המבחן 
7,SH-21-05-9211-343,עם זאת הנאשם טען שהוא לא ידע שמדובר באקדח.,תסקיר שירות המבחן 
8,SH-21-05-9211-343,"הנאשם הביע צער על שנהג בקלות ראש, תיאר תחושת כישלון, בושה ואשמה מול משפחתו.",תסקיר שירות המבחן 
9,SH-21-05-9211-343,"שירות המבחן התרשם כי הנאשם הוא צעיר המצוי בשלבים של גיבוש זהות, אך ללא קווים עברייניים, גדל בצל חסכים פיזיים וקושי כלכלי משמעותי, וכי הוא מתקשה לתפקד באופן מובחן מאחרים ולגבש תפיסה עצמאית, דבר שהביא להתנהלותו בדפוס ריצוי, שעמד ברקע לביצוע העבירה.",תסקיר שירות המבחן 
10,SH-21-05-9211-343,"משפחתו של הנאשם הציבה לו גבול ברור עקב הסתבכותו בתיק זה, והוא גילה יציבות תעסוקתית, ובכך יש גורמי שיקום.",תסקיר שירות המבחן 
11,SH-21-05-9211-343,"מטעמים אלו המליץ שירות המבחן להסתפק בהטלת של""צ, לצד צו מבחן, או לכל היותר להשית עליו עונש מאסר לתקופה קצרה לריצוי בעבודות שירות.",תסקיר שירות המבחן 
12,SH-21-05-9211-343,"ב""כ המאשימה עוה""ד ליאור אחרק, הפנתה לערכים המוגנים בעבירת החזקת נשק, בהיותן עבירות שהפוטנציאל הפגיעה בעטיין גבוה, ומכאן הצורך בענישה חמורה לשם מאבק בתופעה.",תמצית טיעוני הצדדים לעונש 
13,SH-21-05-9211-343,"אשר למתחם העונש נטען כי זה חל מ- 18 חודשים ועד 36 חודשים, זאת הגם שהעבירה בוצעה לפני כניסתה לתוקף של הוראת השעה המחמירה בחוק העונשין (אליה אתייחס בהמשך), אך ברוח הפסיקה העדכנית של בית המשפט העליון, והתיקון לחוק המלמדים על הצורך בהחמרת הענישה.",תמצית טיעוני הצדדים לעונש 
14,SH-21-05-9211-343,"ובנוגע לגזירת העונש טענה ב""כ המאשימה, כי הנאשם לא נטל אחריות מלאה על מעשיו, ולא עבר הליך טיפולי כלשהו, ולפיכך ביקשה לגזור עליו 18 חודשי מאסר בפועל, מאסר על תנאי וקנס.",תמצית טיעוני הצדדים לעונש 
15,SH-21-05-9211-343,"בתמיכה לעתירתה הפנתה ב""כ המאשימה לפסיקה, ולהנחיית פרקליט המדינה 9.16 – מדיניות ענישה בעבירות נשק ומטעני חבלה, מיום 13.2.2022.",תמצית טיעוני הצדדים לעונש 
16,SH-21-05-9211-343,"ב""כ הנאשם עוה""ד חי אוזן, התייחס לנסיבות ביצוע העבירה וטען כי הן ברף נמוך באופן יחסי.",תמצית טיעוני הצדדים לעונש 
17,SH-21-05-9211-343,"ראשית, משום שהנשק הוסלק בתוך תיק שנשמר במקרר בחצר הבית, ולכן הוא לא היה בהישג יד, ולא הוחזקו תחמושת ומחסנית.",תמצית טיעוני הצדדים לעונש 
18,SH-21-05-9211-343,"שנית, משום שהאקדח לא שייך לנאשם, והוא החזיקו עבור אחר, ולכן יש להבחין בין עניינו של הנאשם לפסיקה שהגישה המאשימה, שהיא חמורה יותר בנסיבותיה.",תמצית טיעוני הצדדים לעונש 
19,SH-21-05-9211-343,"ב""כ הנאשם הפנה לפסיקה אחרת, וטען כי מתחם הענישה נע החל מ- 8 חודשי מאסר ועד 18 חודשים.",תמצית טיעוני הצדדים לעונש 
20,SH-21-05-9211-343,"הסניגור הפנה בטיעוניו לנסיבותיו האישיות של הנאשם בהיותו צעיר, נעדר עבר פלילי, שהודה במיוחס לו ונטל אחריות על מעשיו.",תמצית טיעוני הצדדים לעונש 
21,SH-21-05-9211-343,"עוד נטען כי העבירה בוצעה לפני כשנתיים, ומאז האירוע לא נפתחו נגד הנאשם תיקים פליליים.",תמצית טיעוני הצדדים לעונש 
22,SH-21-05-9211-343,"הנאשם היה עצרו כחודשיים במעצר ממש, ובהמשך בתנאי מעצר בית מלא, תסקיר שירות המבחן שהוגש בעניינו חיובי, הנאשם גדל במשפחה נורמטיבית המוקיעה את מעשיו ושאיפותיו נורמטיביות.",תמצית טיעוני הצדדים לעונש 
23,SH-21-05-9211-343,"אשר לעונש נטען כי יש לגזור את דינו של הנאשם בהתאם לפסיקה שלפני כניסתה לתוקף של הוראת השעה בעניין החמרת הענישה בעבירות נשק, ולתת משקל להמלצתו השיקומית של שירות המבחן.",תמצית טיעוני הצדדים לעונש 
24,SH-21-05-9211-343,"משכך נטען קיימים סיכויי שיקום בעניינו של הנאשם המצדיקים חריגה לקולה ממתחם הענישה, כך שיושת עליו עונש מאסר בעבודות שירות.",תמצית טיעוני הצדדים לעונש 
25,SH-21-05-9211-343,"הנאשם בדברו האחרון לעונש חזר והודה במעשיו, הסביר שהוא עשה טעות בכך שהחזיק את האקדח עבור אחר, בהיותו נשק לא חוקי, אמר כי מעולם הוא לא החזיק נשק, וביקש את רחמי בית המשפט לריצוי עונש בעבודות שירות, סיפר שהתחתן והוא אב לתינוקת בת שישה חודשים.",תמצית טיעוני הצדדים לעונש 
26,SH-21-05-9211-343,קביעת מתחם העונש ההולם בעבירה של החזקת נשק,דיון והכרעה 
27,SH-21-05-9211-343,"ובענייננו, הנאשם הורשע בהחזקת אקדח בחצר ביתו, עבור אחר, ביום 7.2.2021 – בטרם נכנסה הוראת השעה לתוקף.",דיון והכרעה 
28,SH-21-05-9211-343,"ואולם פסיקת בית המשפט קבעה שיש לבחון את גזירת העונש, ברוח תיקון הענישה המחמיר.",דיון והכרעה 
29,SH-21-05-9211-343,"להלן אפנה לענישה בגין החזקת אקדח, במקרים שלפני כניסתה לתוקף של הוראת השעה, וממנה ניתן להקיש למתחם העונש ההולם בענייננו:",דיון והכרעה 
30,SH-21-05-9211-343,"ומן הכלל אל הפרט, כאמור הנאשם החזיק באקדח שהוטמן במקרר גלידות בחצר הבית, והוחזק עבור אחר, ללא מחסנית או תחמושת.",דיון והכרעה 
31,SH-21-05-9211-343,"לפיכך מדובר בנסיבות מקלות באופן יחסי בשונה ממצב בו הנאשם החזיק נשק ששייך לו, במקום נגיש, כשהוא טעון או עם תחמושת.",דיון והכרעה 
32,SH-21-05-9211-343,"לכן, אף שיתכנו מקרים בהם נכון יהיה לקבוע מתחם ענישה חמור יותר בגין החזקת אקדח – כל מקרה לנסיבותיו, ובענייננו אני קובעת שמתחם העונש ההולם נע בין 12 ל- 24 חודשים.",דיון והכרעה 
33,SH-21-05-9211-343,קביעת העונש בתוך המתחם,דיון והכרעה 
34,SH-21-05-9211-343,"לזכותו של הנאשם אזקוף את נסיבותיו לקולה, בהיותו צעיר בן 22, נעדר עבר פלילי, נשוי ואב לתינוקת, אשר התמודד עם נסיבות חיים מורכבות בילדותו, כעולה מתסקיר שירות המבחן.",דיון והכרעה 
35,SH-21-05-9211-343,"הנאשם הודה במיוחס לו, נטל אחריות וביטא בושה, כישלון אישי וחרטה על מעשיו, כשלכך תרמה גובת משפחתו שהוקיעה את מעשיו, ולדעת שירות המבחן הציבה עבורו גבול ברור.",דיון והכרעה 
36,SH-21-05-9211-343,"לפיכך, והיות שהנאשם מבטא שאיפות נורמטיביות, שירות המבחן עמד על סיכויי שיקום במצבו והמליץ על ענישה של מאסר בעבודות שירות.",דיון והכרעה 
37,SH-21-05-9211-343,"הנאשם שהה במעצר כמעט חודשיים, וכששוחרר שהה במעצר בית, וניתן להעריך כי ההליך הפלילי, ומעצרו הממושך, נתנו בו את אותותיהם המרתיעים מפני ביצוע עבירות דומות.",דיון והכרעה 
38,SH-21-05-9211-343,"מאז ביצוע העבירה חלפו שנתיים, והנאשם לא הסתבך בעבירות נוספות.",דיון והכרעה 
39,SH-21-05-9211-343,"מכל הטעמים הללו, הגעתי למסקנה כי נכון לקבוע את עונשו של הנאשם בתחתית מתחם העונש ההולם.",דיון והכרעה 
40,SH-21-05-9211-343,"נוכח כל האמור לעיל, החלטתי לגזור על הנאשם את העונשים הבאים:",דיון והכרעה 
41,SH-21-05-9211-343,"מאסר בפועל למשך 12 חודשים (בקיזוז ימי מעצרו, בהתאם לרישומי שב""ס).",דיון והכרעה 
42,SH-21-05-9211-343,"הנאשם יתייצב לריצוי עונשו בבית סוהר ""הדרים"" ביום 1.3.2023 עד השעה 10:00, כשברשותו תעודת זהות ועותק מגזר הדין.",דיון והכרעה 
43,SH-21-05-9211-343,"מאסר מותנה למשך 8 חודשים, והתנאי הוא כי הנאשם לא יעבור עבירת נשק מסוג פשע למשך 3 שנים, מיום שחרורו ממאסר.",דיון והכרעה 
44,SH-21-05-9211-343,"מאסר מותנה למשך 4 חודשים, והתנאי הוא כי הנאשם לא יעבור עבירת נשק מסוג עוון, או כל עבירת אלימות, למשך 3 שנים מיום שחרורו ממאסר.",דיון והכרעה 
45,SH-21-05-9211-343,"הנאשם ישלם קנס בסך 4,000 ₪  או 20 ימי מאסר תמורתו.",דיון והכרעה 
46,SH-21-05-9211-343,"הקנס ישולם עד ליום 1.4.2023 (ככל שקיים פיקדון בתיק או בתיק אחר קשור אליו, בהסכמת הנאשם, מורה על קיזוזו לטובת תשלום הקנס, ויתרת הפיקדון תועבר לנאשם או למיופה כוחו לאחר התייצבותו לריצוי המאסר, כפוף לכל מניעה חוקית לרבות עיקול).",דיון והכרעה 
47,SH-21-05-9211-343,"הערבויות והתנאים המגבילים החלים על הנאשם, יעמדו בתוקפן עד להתייצבותו לריצוי עונשו.",דיון והכרעה 
48,SH-21-05-9211-343,ניתן צו כללי להשמדת המוצגים.,דיון והכרעה 
49,SH-21-05-9211-343,זכות ערעור לבית המשפט מחוזי מרכז-לוד בתוך 45 ימים.,דיון והכרעה 
50,SH-21-05-9211-343,"ניתן היום,  י""ט טבת תשפ""ג, 12 ינואר 2023, ב""כ המאשימה עוה""ד אורעד שלוו, הנאשם וב""כ עו""ד חי אוזן.",דיון והכרעה 
