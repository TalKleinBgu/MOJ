,verdict,text,part
0,ME-23-11-38193-25,"עלאא נעאלוה גדבאן (עציר) ע""י ב""כ עוה""ד שוורצברג",הנאשם
3,ME-23-11-38193-25,"חוק העונשין, תשל""ז-1977: סע'  144(ב)",הנאשם
4,ME-23-11-38193-25,"הנאשם הורשע, במסגרת הסדר דיוני, בעובדות כתב אישום מתוקן, בעבירה של נשיאה והובלת נשק לפי סעיף 144(ב) רישא לחוק העונשין, תשל""ז-1977.",גזר דין
5,ME-23-11-38193-25,"כמפורט בעובדות כתב האישום המתוקן, ביום 8.11.23 נהג הנאשם ברכבו על כביש 6 סמוך למחלף ניצני עוז, כשהוא נושא ומוביל על רצפת המושב שליד הנהג קופסת מתכת ובה שישה רימוני יד מספר 26 מסוג רסס שבכוחו של כל אחד מהם להמית אדם.",גזר דין
6,ME-23-11-38193-25,"הנאשם הופנה לתסקיר שירות מבחן בהסכמת הצדדים, עוד הוצהר כי המאשימה תעתור לעונש ראוי של 5 שנות מאסר, ההגנה חופשייה בטיעוניה.",גזר דין
7,ME-23-11-38193-25,תסקיר שירות המבחן,גזר דין
8,ME-23-11-38193-25,"הנאשם בן 25, טרם מעצרו עבד במפעל דגים.",גזר דין
9,ME-23-11-38193-25,"סיים 12 שנות לימוד,  בעל תעודת בגרות מלאה, לאורך השנים עבר מספר מסגרות לימוד, בגיל 10 שולב במסגרת חוץ ביתית על רקע מצבה הנפשי של אמו.",גזר דין
10,ME-23-11-38193-25,"האם ממוצא דרוזי שהתאסלמה, לאורך השנים שורר סכסוך אלים עם משפחתה ואף נעשו מספר נסיונות להתנקש בחייה.",גזר דין
11,ME-23-11-38193-25,אביו ניתק עם המשפחה קשר  והנאשם גדל ללא דמות אב.,גזר דין
12,ME-23-11-38193-25,"בסיום לימודיו פנה ללימודי תואר ראשון בהנדסת חשמל אולם התקשה להשלים את לימודיו נוכח ההחמרה במצבה של אמו, ובשל קשיים כללכליים החל לעבוד במפעל דגים.",גזר דין
13,ME-23-11-38193-25,הנאשם האחראי על פרנסת המשפחה חב חובות כספיים לבנק.,גזר דין
14,ME-23-11-38193-25,"הנאשם ללא עבר פלילי, מנהל קשר זוגי, קיבל אחריות חלקית לביצוע העבירה והתייחס בצמצום לקשריו השוליים ולרקע לעבירה.",גזר דין
15,ME-23-11-38193-25,בחלוף הזמן מצליח לבחון את התנהלותו הבעייתית וביטא הכרה בחומרת המעשים.,גזר דין
16,ME-23-11-38193-25,הנאשם נכח במסיבת הנובה ועל רקע זה מקבל שיחות פרטניות אך שלל תסמינים פוסט טראומטיים.,גזר דין
17,ME-23-11-38193-25,"שירות המבחן התרשם מנאשם צעיר שגדל בתא משפחתי כאוטי וללא דמות אב, מגיל צעיר נטל על עצמו את פרנסת המשפחה.",גזר דין
18,ME-23-11-38193-25,"להערכתם, העבירה בוצעה על רקע המצוקה הכלכלית והמשפחתית עימה התקשה להתמודד ועל כן פנה להתנהגות עוברת חוק תוך שנתן לגיטימציה וצידוק לכך על רקע מצוקותיו ובהעדר גורמי תמיכה, עוד לא הביע נכונות טיפולית.",גזר דין
19,ME-23-11-38193-25,"בשקלול כלל הגורמים התרשמו כי נשקף מהנאשם סיכון להישנות התנהגות עוברת חוק, לפיכך המליצו על ענישה מוחשית שתמחיש את חומרת העבירה ותצמצם את הסיכון הנשקף ממנו.",גזר דין
20,ME-23-11-38193-25,"ב""כ המאשימה, עו""ד ג.פאר, עמד בטיעוניו על מגמת ההחמרה בעבירות נשק וחומרת מעשי הנאשם שפגעו פגיעה משמעותית בערכים המוגנים ברף הגבוה ביותר.",גזר דין
21,ME-23-11-38193-25,"המאשימה עתרה לעונש ראוי של 5 שנות מאסר, סבורה שמדובר בתיק חריג בחומרתו שמוצדק ליישם בו באופן מלא את מדיניות ההחמרה ולגזור על הנאשם עונש מכביד תוך מתן משקל רב לשיקולי הרתעת היחיד והרבים.",גזר דין
22,ME-23-11-38193-25,"עוד עמד על סוג הנשק אותו נשא הנאשם, רימוני רסס ופוטנציאל פגיעתם בחיי אדם, וכמות הרימונים שנשא.",גזר דין
23,ME-23-11-38193-25,"לטענת המאשימה, נשיאת הרימונים בעורק תעבורה מרכזי, בשעת עומס עלולה הייתה לפגוע בחפים מפשע.",גזר דין
24,ME-23-11-38193-25,המאשימה הפנתה למדיניות הענישה הנוהגת בעבירות נשק ולכך שנסיבות המעשה מחייבות הטלת עונש גבוה משמעותית מעונש המינימום.,גזר דין
25,ME-23-11-38193-25,"אשר לנאשם נטען כי הוא צעיר, עברו נקי אך קיבל אחריות חלקית על מעשיו ולא הרחיב באשר לקשריו השוליים.",גזר דין
26,ME-23-11-38193-25,הנאשם לא גילה מוטיבציה טיפולית ועל כן נמנע שירות המבחן מהמלצה.,גזר דין
27,ME-23-11-38193-25,"לסיכום ביקש לגזור על הנאשם עונש מאסר בן 5 שנים, מאסר על תנאי, קנס מכביד ולפסול את רשיונו מאחר שביצע את העבירה באמצעות רכבו.",גזר דין
28,ME-23-11-38193-25,המאשימה הגישה אסופת פסיקה לתמיכה בעתירתה.,גזר דין
29,ME-23-11-38193-25,"ב""כ הנאשם , עוד שוורצברג, לא הקל ראש במעשה אך ביקש לגזור על הנאשם עונש מתון יותר.",גזר דין
30,ME-23-11-38193-25,"לדבריו לא מדובר בשש הובלות של נשק אלא בהובלה אחת של מצבור רימונים, הנאשם לא יזם את העבירה, הרימונים הונחו גלויים בתוך קופסא.",גזר דין
31,ME-23-11-38193-25,"לטענתו הנאשם נהג בטפשות אך לא ממניעים עבריניים, עוד נטען שעל הקופסה נמצאו טביעות אצבע של חייל ואי הגשת כתב אישום נגדו מלמדת על אכיפה בררנית.",גזר דין
32,ME-23-11-38193-25,"לדבריו, תסקירו של הנאשם חיובי, הנאשם הודה במיוחס לו, נסיבותיו המשפחתיות קשות (מסמכים על מצב האם-נ/1), רכבו הושב לו אך מייד נאלץ לוותר עליו בשל בעיות מימון.",גזר דין
33,ME-23-11-38193-25,לפיכך עותר לעונש מאסר בן 3 שנים.,גזר דין
34,ME-23-11-38193-25,"אחיו של הנאשם, מר עובדייה נעאלוה, שעשה רושם חיובי, ביקש להתחשב בנאשם.",גזר דין
35,ME-23-11-38193-25,"לדבריו, הנאשם סבל בשל מצבה הנפשי של האם, נאלץ לעבור לפנימיה , מסור לאם ומלווה אותה.",גזר דין
36,ME-23-11-38193-25,"הנאשם ויתר על לימודיו כדי לאפשר לו להשלים את לימודיו במכללה, מאז שנעצר מצבה של האם החמיר, היא מרותקת לכסא גלגלים ולא יכולה לבקר אותו.",גזר דין
37,ME-23-11-38193-25,"הנאשם  בדברו האחרון הביע צער על מעורבותו בעבירה, לדבריו כשהבין שטעה זה היה מאוחר מדי וביקש להתחשב בו.",גזר דין
38,ME-23-11-38193-25,קביעת מתחם העונש ההולם,גזר דין
39,ME-23-11-38193-25,"עתירת המאשימה לעונש ראוי, בהמשך להסכמת הצדדים, אינה פוטרת את בית המשפט מקביעת מתחם ענישה הולם.",גזר דין
40,ME-23-11-38193-25,"מגמה זו באה לידי ביטוי גם בחקיקה במסגרת תיקון 140 לחוק, בו נקבעו עונשי מינימום לעבירות נשק, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",גזר דין
41,ME-23-11-38193-25,"עוד יש לתת את הדעת לנסיבות מעשי הנאשם, שהוביל שישה רימוני רסס ברכבו בדרך מרכזית ועמוסה ולפוטנציאל הנזק הרב במעשיו:",גזר דין
42,ME-23-11-38193-25,"בנוסף, יינתן משקל לחומרה לריבוי הרימונים, שישה במספר, לאופן הובלתם, ברכב, בעורק תעבורה מרכזי ולסיכון העצום לבטחון הציבור ואף לנאשם עצמו.",גזר דין
43,ME-23-11-38193-25,"טענת ההגנה, כי על קופסת הרימונים נמצאו טביעות אצבע של חייל מעלה חשש רב כי מדובר בנשק צה""לי גנוב.",גזר דין
44,ME-23-11-38193-25,"הנאשם הוביל את הנשק לבדו, הוא לא נתן הסבר למעשיו אך גם אם אניח לטובתו כי ביצע את המעשה ממניעים כלכליים ולא לצורך שימוש בהם בעצמו לביצוע עבירות פליליות או בטחוניות, ברי כי המעשה בוצע ממניעים פליליים גם אם עשה כן עבור גורמים אחרים שוליים.",גזר דין
45,ME-23-11-38193-25,"בהנתן סוג הנשק וכמותו, נסיבות המעשה ופוטנציאל הנזק הגלום בהם מצאתי לקבוע כי פגיעתם בערכים המוגנים היא ברף גבוה.",גזר דין
46,ME-23-11-38193-25,"לציין כי פסק הדין הוגש ע""י המאשימה למורת רוחו של הסניגור, שסבר שנסיבותיו חמורות משמעותית מהמקרה שלפנינו.",גזר דין
47,ME-23-11-38193-25,"אכן משקל חומר הנפץ רב אך מדובר במטען חבלה ללא מנגנון הפעלה, בעוד שבמקרה שלפנינו הוביל הנאשם 6 רימונים עתירי עוצמה ומוכנים להפעלה.",גזר דין
48,ME-23-11-38193-25,"כאמור, המאשימה עתרה לעונש ראוי של 5 שנות מאסר, ההגנה ביקשה להסתפק ב-3 שנות מאסר.",גזר דין
49,ME-23-11-38193-25,"לאחר שבחנתי את נסיבות ביצוע העבירה, מידת הפגיעה בערכים המוגנים ומדיניות הענישה הנוהגת, ראיתי לקבוע מתחם ענישה הנע 4-7 שנות מאסר.",גזר דין
50,ME-23-11-38193-25,גזירת העונש המתאים לנאשם,גזר דין
51,ME-23-11-38193-25,"הנאשם צעיר ללא עבר פלילי, נסיבות משפחתו מורכבות.",גזר דין
52,ME-23-11-38193-25,מתסקירו ניתן להתרשם שאינו בעל מאפיינים עברייניים מושרשים אלא שמצוקתה הכלכלית של משפחתו בצירוף האחריות הכבדה המוטלת על כתפיו לפרנס את משפחתו ולדאוג לאמו החולה (ראו עדות אחיו ומסמכים-נ/1) הובילו אותו לפעול בחוסר שיקול דעת ולחבירה לגורמים שוליים.,גזר דין
53,ME-23-11-38193-25,"כיום הנאשם מכיר בחומרת מעשיו, כשנראה שלמעצרו ולמאסרו הצפוי יהיה אפקט מרתיע.",גזר דין
54,ME-23-11-38193-25,"לסיכום, לאחר שבחנתי את כלל השיקולים, לרבות שיקולי הרתעת הרבים והיחיד, מצאתי לגזור על הנאשם עונש בתחתית המתחם לצד ענישה נלווית.",גזר דין
55,ME-23-11-38193-25,אתחשב במצבו הכלכלי ובנסיבותיו בקביעת גובה הקנס ואטיל עליו עונש פסילת רשיון על תנאי.,גזר דין
56,ME-23-11-38193-25,4 שנות מאסר החל מיום מעצרו 8.11.23.,אני גוזרת על הנאשם את העונשים הבאים:
57,ME-23-11-38193-25,מאסר על תנאי בן 12 חודשים לבל יעבור הנאשם עבירת נשק תוך 3 שנים מיום שחרורו ממאסר.,אני גוזרת על הנאשם את העונשים הבאים:
58,ME-23-11-38193-25,קנס בסך 5000 ₪ או 40 ימי מאסר.,אני גוזרת על הנאשם את העונשים הבאים:
59,ME-23-11-38193-25,הקנס ישולם בעשרה תשלומים החל מיום 10.9.24.,אני גוזרת על הנאשם את העונשים הבאים:
60,ME-23-11-38193-25,פוסלת את הנאשם מלנהוג למשך 12 חודשים ככל שיבצע עבירה מסוג פשע באמצעות רכב במשך 3 שנים מיום שחרורו.,אני גוזרת על הנאשם את העונשים הבאים:
61,ME-23-11-38193-25,זכות ערעור לבית המשפט העליון תוך 45 יום.,אני גוזרת על הנאשם את העונשים הבאים:
62,ME-23-11-38193-25,"ניתן היום,  ח' תמוז תשפ""ד, 14 יולי 2024, במעמד הצדדים.",אני גוזרת על הנאשם את העונשים הבאים:
