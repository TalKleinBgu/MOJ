,verdict,text,part
0,ME-13-11-5388-53,"ע""י ב""כ עוה""ד גלעד ארליך – פמ""מ",מדינת ישראל
1,ME-13-11-5388-53,"ע""י ב""כ עוה""ד איהב ג'לג'ולי",בהא בדיר
2,ME-13-11-5388-53,"חוק העונשין, תשל""ז-1977: סע'  144 (ב), 334, 335 (א) (1)",בהא בדיר
3,ME-13-11-5388-53,"במסגרת הסדר טיעון, הודה הנאשם בעובדות כתב אישום מתוקן והורשע בעבירות של נשיאת והובלת נשק בלא רשות על פי הדין לפי סעיף 144 (ב) רישא לחוק העונשין התשל""ז-1977, ובפציעה בנסיבות מחמירות לפי סעיף 335 (א) (1) + סעיף 334 לחוק העונשין.",העובדות
4,ME-13-11-5388-53,"על פי עובדות כתב האישום המתוקן, בתאריך 18.12.10 נהג הנאשם ברכב מסוג וולוו בכפר קאסם.",העובדות
5,ME-13-11-5388-53,לצדו ישבה ארוסתו.,העובדות
6,ME-13-11-5388-53,"משחלף ליד מוסך, העירו לו אנשיו, מוחמד ועאיד אלטורי על דרך נהיגתו וכתוצאה, התפתח ויכוח בינם לבין הנאשם.",העובדות
7,ME-13-11-5388-53,"אז, אמר הנאשם לעאיד אלטורי כי ישוב למקום ובחלוף מספר דקות, לאחר שהוריד את ארוסתו בביתה, אכן שב הנאשם למקום מצויד באקדח.",העובדות
8,ME-13-11-5388-53,"משניגש לעאיד אלטורי, פרץ ויכוח בין השניים אשר החליפו קללות ודחיפות.",העובדות
9,ME-13-11-5388-53,מוחמד אלטורי הבחין במתרחש וניגש אליהם אוחז בידו כלי עבודה דמוי צינור.,העובדות
10,ME-13-11-5388-53,"הוא דחף את הנאשם לכיוון רכבו, או אז, הוציא הנאשם את האקדח ואגב מאבק עם מוחמד, ירה ירייה.",העובדות
11,ME-13-11-5388-53,"כתוצאה, נפגעה רגלו של מוחמד.",העובדות
12,ME-13-11-5388-53,"מיד לאחר מכן, נמלט מהמקום באמצעות רכבו.",העובדות
13,ME-13-11-5388-53,"כתוצאה מהירייה, נגרם למוחמד פצע ירי בברכו והוא נזקק לטיפול רפואי.",העובדות
14,ME-13-11-5388-53,עד כאן עובדות כתב האישום המתוקן.,העובדות
15,ME-13-11-5388-53,על פי הסדר הטיעון כל צד טען לעונש באורח חופשי.,העובדות
16,ME-13-11-5388-53,הנאשם כבן 28 נשוי ואב לשתי בנות עוללות.,על הנאשם- תסקיר שרות המבחן
17,ME-13-11-5388-53,"הינו בן למשפחה נורמטיבית וסיים 12 שנות לימוד עם בגרות מלאה, כך לדבריו.",על הנאשם- תסקיר שרות המבחן
18,ME-13-11-5388-53,"בבעלותו שתי משאיות, הוא מנהל חברה להובלות ומתגורר עם משפחתו בכפר קאסם.",על הנאשם- תסקיר שרות המבחן
19,ME-13-11-5388-53,בפני שרות המבחן תיאר את התנהגות אנשי המוסך כפוגעת ומשפילה.,על הנאשם- תסקיר שרות המבחן
20,ME-13-11-5388-53,"הם חסמו את דרכו, כך לדבריו והטיחו בו דברים פוגעניים במעמד ארוסתו.",על הנאשם- תסקיר שרות המבחן
21,ME-13-11-5388-53,הדבר פגע בדימויו העצמי ובגבריותו.,על הנאשם- תסקיר שרות המבחן
22,ME-13-11-5388-53,"מפי נפגע העבירה למד שרות המבחן כי נערכה סולחה בין המשפחות המעורבות, על אף שהנפגע עצמו לא נטל בה חלק.",על הנאשם- תסקיר שרות המבחן
23,ME-13-11-5388-53,"לדבריו, העימות עם הנאשם התרחש בלא רקע מוקדם.",על הנאשם- תסקיר שרות המבחן
24,ME-13-11-5388-53,אף לאחריו לא נותרו משקעים בעלי פוטנציאל סכסוך או מתח.,על הנאשם- תסקיר שרות המבחן
25,ME-13-11-5388-53,המתלונן החלים מפציעתו וחזר בתוך פרק זמן קצר לתפקוד רגיל.,על הנאשם- תסקיר שרות המבחן
26,ME-13-11-5388-53,שרות המבחן התרשם כי הנאשם מתקשה ליטול אחריות מלאה למעשיו ותולה אותם בנסיבות נקודתיות והתנהגות אימפולסיבית ללא מחשבה או תכנון.,על הנאשם- תסקיר שרות המבחן
27,ME-13-11-5388-53,הוא אף התקשה לגלות אמפטיה כלפי הנפגע בשל תפיסתו כי בנסיבות מסוימות לגיטימי להשתמש באלימות.,על הנאשם- תסקיר שרות המבחן
28,ME-13-11-5388-53,"ניכר עליו כי במצבי לחץ ומתח התנהגותו תוקפנית, אימפולסיבית וללא שיקול דעת.",על הנאשם- תסקיר שרות המבחן
29,ME-13-11-5388-53,"לצד כל אלו, שרות המבחן הדגיש את החרטה שהביע הנאשם על מעשיו וכן, את השפעתו המרתיעה של ההליך המשפטי, כמו גם הסולחה שנערכה בין משפחתו למשפחת הנפגע.",על הנאשם- תסקיר שרות המבחן
30,ME-13-11-5388-53,"בנוסף ציין, כי ההתנהגות המתוארת אינה מאפיינת את דרכו וכי דרך כלל, מנהל הנאשם אורח חיים תקין ויציב, מפרנס את משפחתו ועושה מאמץ לשמר את הצלחתו בתחומי החיים.",על הנאשם- תסקיר שרות המבחן
31,ME-13-11-5388-53,"בהעדר מעורבות נוספת בפלילים ובהתחשב בחלוף 4 שנים ממועד האירוע, העריך שרות המבחן את הסיכון להישנות התנהגות אלימה כנמוך ומידת חומרתה בינונית.",על הנאשם- תסקיר שרות המבחן
32,ME-13-11-5388-53,"בשל קשייו לבחון לעומק את מניעי התנהגותו וטשטוש נסיבות ביצוע העבירות, העריך שרות המבחן כי הנאשם אינו בשל להתערבות טיפולית.",על הנאשם- תסקיר שרות המבחן
33,ME-13-11-5388-53,"עם זאת, המליץ להימנע מהטלת עונש מאסר לריצוי בפועל ולהסתפק בעונש שירוצה בעבודות שרות, כדי לאפשר לנאשם להמשיך ברצף חייו הנורמטיבי.",על הנאשם- תסקיר שרות המבחן
34,ME-13-11-5388-53,"בא כוח המאשימה, עו""ד גלעד ארליך, הטעים את חומרתם ה""מהדהדת"" של מעשי הנאשם, אשר על רקע ויכוח של מה בכך עזב את המקום ושב אליו מצויד באקדח שמעולם לא הוצא רישיון לאחזקתו, כמו גם אין בפיו הסבר כיצד הגיע לידיו ומהיכן נרכשה  מיומנותו להשתמש בו.",הטיעונים לעונש
35,ME-13-11-5388-53,"המתלונן, אשר בתום ליבו ביקש להפריד בין הניצים הפך לקורבן כאשר נפצע ברגלו כתוצאה מירי כדור מאקדח הנאשם, אגב מאבק שאירע בינו לבין אחר, איש המוסך.",הטיעונים לעונש
36,ME-13-11-5388-53,"האירוע יכול היה להימנע, אלמלא החלטה אומללה זו של הנאשם לשוב לזירה מצויד באקדח חמוש.",הטיעונים לעונש
37,ME-13-11-5388-53,"הדעת אינה סובלת, כך התובע, כי ויכוח של מה בכך יסתיים בירייה.",הטיעונים לעונש
38,ME-13-11-5388-53,"בהתייחסו לשיהוי הרב בהגשת כתב האישום, אשר הוגש כ – 3 שנים לאחר האירוע, טען בא כוח המאשימה, כי מקורו בשביתת פרקליטים ארצית שהתקיימה בשלהי שנת 2010 אשר בעטיה לא הגיע התיק במועד לפרקליטות וממילא, חל איחור בהגשת כתב האישום.",הטיעונים לעונש
39,ME-13-11-5388-53,"כן הוסיף, כי אף בעטים של הליכי שימוע שנערכו לנאשם חל עיכוב בהליך, בין היתר באשמו.",הטיעונים לעונש
40,ME-13-11-5388-53,"כך או כך, הליכי השימוע לא עלו יפה.",הטיעונים לעונש
41,ME-13-11-5388-53,התובע עתר שלא ליתן משקל רב לשיהוי.,הטיעונים לעונש
42,ME-13-11-5388-53,"אף לסולחה שנערכה בין משפחות הניצים ביקש שלא ליחס משקל רב, לנוכח העובדה שלא נערכה עם המתלונן עצמו.",הטיעונים לעונש
43,ME-13-11-5388-53,בא כוח המאשימה הפנה לשורה של פסקי דין העוסקים בעבירות נשק ובעבירות גרימת חבלה בנסיבות מחמירות.,הטיעונים לעונש
44,ME-13-11-5388-53,"התובע גרס כי יש לקבוע מתחם אחד לשתי העבירות, שכן מדובר באירוע אחד שתחילתו באחזקת והובלת אקדח וסיומו בירי ובפציעה.",הטיעונים לעונש
45,ME-13-11-5388-53,"לפיכך, העמיד את מתחם הענישה הראוי על 30 עד 60 חודשי מאסר וגרס כי מקומו של הנאשם מצוי בשליש העליון של המתחם בהתחשב בנסיבות ביצוע העבירה.",הטיעונים לעונש
46,ME-13-11-5388-53,"בא כוח המאשימה עתר לדחות את עמדת שרות המבחן, אשר לצד המלצתו, ראה בנאשם כמי שטשטש את נסיבות ביצוע העבירה ונסיבות הגעת הנשק לרשותו, כמו גם נמנע מליטול אחריות מלאה למעשיו.",הטיעונים לעונש
47,ME-13-11-5388-53,"בנוסף, נמנע מהמלצה טיפולית.",הטיעונים לעונש
48,ME-13-11-5388-53,"לפיכך, המלצתו אינה עולה בקנה אחד עם האינטרס הציבורי, אף לא משרתת את הרתעת הרבים.",הטיעונים לעונש
49,ME-13-11-5388-53,התובע עתר להשית על הנאשם עונש משמעותי ומרתיע.,הטיעונים לעונש
50,ME-13-11-5388-53,"בא כוח הנאשם, עו""ד איהב ג'ל'ג'ולי, הטעים בטיעוניו לעונש את הודיית הנאשם מיד לאחר האירוע.",הטיעונים לעונש
51,ME-13-11-5388-53,כן הדגיש את חלוף הזמן הרב ממועד ביצוע העבירה עד למועד הגשת כתב האישום.,הטיעונים לעונש
52,ME-13-11-5388-53,"לדבריו, בעת ביצוע העבירה היה הנאשם רווק צעיר כבן 23, אשר טרם נישא וממילא אף לא נשא בעול פרנסת המשפחה.",הטיעונים לעונש
53,ME-13-11-5388-53,"שונים הם פני הדברים כיום, כאשר הוא נושא על כתפיו את עול פרנסת משפחתו.",הטיעונים לעונש
54,ME-13-11-5388-53,"הדבר משליך על שיקולי הענישה, שכן כל עונש שיוטל עליו יגרום סבל אף למשפחתו.",הטיעונים לעונש
55,ME-13-11-5388-53,בא כוח הנאשם ציין כי מדובר בנאשם המנהל אורח חיים נורמטיבי ועשה כן טרם האירוע ולאחריו.,הטיעונים לעונש
56,ME-13-11-5388-53,"לדבריו, העבירות בוצעו על רקע תחושת פחד ואיום שאחזו בנאשם לנוכח התנהגותו הבוטה והמאיימת של המעורב באירוע.",הטיעונים לעונש
57,ME-13-11-5388-53,"כן ציין, כי הירי אירע אגב מאבק ופציעת הנפגע הייתה קלה ולראיה, שובו לעבודתו בו ביום, לאחר קבלת טיפול רפואי.",הטיעונים לעונש
58,ME-13-11-5388-53,"בהתייחסו לתסקיר שרות המבחן, הטעים הסנגור כי הנאשם נטל אחריות על מעשיו והדגיש כי לא היה שב ונוהג כפי שנהג, אם יכול היה להשיב את הגלגל אחורה.",הטיעונים לעונש
59,ME-13-11-5388-53,"הסנגור עתר לאמץ את המלצת שרות המבחן, הנשענת על הערכת סיכון נמוך להישנות ביצוע העבירות, כמו גם על דפוסי התנהגותו הנורמטיביים של הנאשם.",הטיעונים לעונש
60,ME-13-11-5388-53,"לדידו, התסקיר חיובי והמלצותיו סבירות ותואמות את המציאות.",הטיעונים לעונש
61,ME-13-11-5388-53,"בהתייחסו לפסיקה שהוגשה על ידי התביעה, טען בא כוח הנאשם, כי זו מתייחסת לאירועים חמורים יותר אשר אין להקיש מהם על ענייננו.",הטיעונים לעונש
62,ME-13-11-5388-53,"בדבריו האחרונים לבית המשפט הביע הנאשם את צערו וחרטתו, ציין כי לא ביקש לפגוע באיש וכי עד עצם היום הוא מסתייע בשירותי המוסך למכוניותיו.",הטיעונים לעונש
63,ME-13-11-5388-53,"לדבריו, הוא הפיק את הלקח הנדרש וכאשר התגלע ויכוח בינו לבין אחר, לאחר האירוע הנדון, הוא פנה למשטרה לקבל את סיועה.",הטיעונים לעונש
64,ME-13-11-5388-53,אין להכביר מילים אודות חומרתן של עבירות נשק בכלל והחזקת נשק שלא כדין בפרט.,דיון והכרעה
65,ME-13-11-5388-53,"הסכנה הגלומה בהן ממשית וחמורה ופוטנציאל הסלמת הפעילות העבריינית באמצעותן מוחשי, קל וחומר כבענייננו, כאשר הפוטנציאל התממש והשימוש בנשק גרם לפגיעה באדם.",דיון והכרעה
66,ME-13-11-5388-53,"במעשיו, פגע הנאשם בערכים מוגנים ובהם שלום הציבור, בריאותו ושלמות גופו וכן, השמירה על הסדר הציבורי.",דיון והכרעה
67,ME-13-11-5388-53,מתחם הענישה נגזר מנסיבות ביצוע העבירות.,דיון והכרעה
68,ME-13-11-5388-53,הנסיבות שתוארו חמורות.,דיון והכרעה
69,ME-13-11-5388-53,"לאחר שעזב את המקום בעיצומו של ויכוח והיה סיפק בידו להירגע ולהתעשת, בחר הנאשם לשוב למקום מצויד באקדח שהחזיק שלא כדין וללבות את האש, תרתי משמע.",דיון והכרעה
70,ME-13-11-5388-53,"ברי, כי היה מודע למעשהו ולקח בחשבון את פוטנציאל הסכנה הגלום בו.",דיון והכרעה
71,ME-13-11-5388-53,"למרבה המזל, נורתה ירייה בודדת ופגיעתה הייתה קלה.",דיון והכרעה
72,ME-13-11-5388-53,הנפגע יצא בשן ועין.,דיון והכרעה
73,ME-13-11-5388-53,התובע טען למתחם ענישה גבוה מגבולות המתחם הקיים.,דיון והכרעה
74,ME-13-11-5388-53,"לאחר עיון בפסיקה שעוסקת בעבירות שבוצעו בנסיבות דומות, אני קובעת מתחם ענישה שנע בין 15 ל – 50 חודשי מאסר.",דיון והכרעה
75,ME-13-11-5388-53,"באשר למיקום העונש הראוי לנאשם בתוך מתחם הענישה, לחובתו תיזקפנה הנסיבות החמורות בהן בוצעו העבירות כפי שפורטו.",דיון והכרעה
76,ME-13-11-5388-53,"לקולא ראוי להתחשב בעברו הנקי, הודייתו ואורח החיים הנורמטיבי שהוא מקיים.",דיון והכרעה
77,ME-13-11-5388-53,משקל רב לקולא יש לשיהוי המשמעותי בהגשת כתב האישום.,דיון והכרעה
78,ME-13-11-5388-53,"צודק הסנגור בטענתו, כי המחיר בו יישא הנאשם בגין מעשיו, נכון לעת הזו גבוה מזה שהיה נושא בו לו היה נדון סמוך לאחר האירוע, בעודו רווק, צעיר ונטול מחויבויות.",דיון והכרעה
79,ME-13-11-5388-53,"כיום, הנאשם נשוי, בעל משפחה ומפרנס יחיד.",דיון והכרעה
80,ME-13-11-5388-53,הסברה של המאשימה לשיהוי אינו מקהה מחומרתו והשלכותיו.,דיון והכרעה
81,ME-13-11-5388-53,3 שנות שיהוי הינן תקופה ארוכה שיש לקחתה בחשבון לקולא בשקילת העונש הראוי.,דיון והכרעה
82,ME-13-11-5388-53,"בנסיבות אחרות, היה אפוא מקום להשית על הנאשם עונש המצוי ברף העליון של המתחם.",דיון והכרעה
83,ME-13-11-5388-53,"אולם, לנוכח השיהוי הממושך בהגשת כתב האישום, שבמהלכו לימד הנאשם על עצמו כי בכוחו ליטול אחריות על חייו ולנהל אורח חיים תקין תוך הימנעות מביצוע עבירות נוספות– יש להקל באורח ניכר בעונשו ובאופן שיהא מצוי ברף התחתון של המתחם.",דיון והכרעה
84,ME-13-11-5388-53,"עם זאת, אין עילה לחריגה מהמתחם כפי שהמליץ שרות המבחן.",דיון והכרעה
85,ME-13-11-5388-53,"לפיכך, בהתחשב בשיקולים לחומרא ולקולא, אני גוזרת על הנאשם את העונשים הבאים:",דיון והכרעה
86,ME-13-11-5388-53,18 חודשי מאסר בניכוי ימי מעצרו.,דיון והכרעה
87,ME-13-11-5388-53,12 חודשי מאסר על תנאי משך 3 שנים והתנאי הוא שהנאשם לא יעבור עבירות נשק או אלימות.,דיון והכרעה
88,ME-13-11-5388-53,"פיצוי למתלונן בסכום של 15,000 ₪ אשר ישולם ב – 3 תשלומים שווים ורצופים החל מיום 1.1.15 ובכל ה – 1 לחודש שלאחריו.",דיון והכרעה
89,ME-13-11-5388-53,"לא יעמוד הנאשם באחד התשלומים, תעמוד מלוא היתרה לפירעון מיידי.",דיון והכרעה
90,ME-13-11-5388-53,בהתחשב בגובה הפיצוי איני רואה מקום להשית קנס.,דיון והכרעה
91,ME-13-11-5388-53,זכות ערעור בתוך 45 ימים לבית המשפט העליון.,דיון והכרעה
92,ME-13-11-5388-53,"ניתן היום,  ו' חשוון תשע""ה, 30 אוקטובר 2014, במעמד הנאשם וב""כ הצדדים.",דיון והכרעה
