,verdict,text,part
0,SH-22-06-3197-581,בעניין:	מדינת ישראל – פרקליטות מחוז מרכז (פלילי)	המאשימה,כבוד השופט אביב שרון
1,SH-22-06-3197-581,"ע""י ב""כ עו""ד מירי ביטון הראל",כבוד השופט אביב שרון
2,SH-22-06-3197-581,"ע""י ב""כ עו""ד איהאב ג'לג'ולי",	אחמד מצארוה (עציר)				הנאשם
3,SH-22-06-3197-581,"חוק העונשין, תשל""ז-1977: סע'  144(א)",	אחמד מצארוה (עציר)				הנאשם
4,SH-22-06-3197-581,"הנאשם, יליד 1996, הורשע על פי הודאתו, ובמסגרת הסדר טיעון, בעבירה של החזקת נשק ותחמושת שלא כדין, לפי סעיף 144(א) רישא וסיפא לחוק העונשין, תשל""ז-1977.",כתב האישום; הסדר הטיעון
5,SH-22-06-3197-581,"על פי העובדות ביום 22.5.22 בשעה 16:20 החזיק הנאשם מוסלקים מאחורי מיטתו בחדרו בביתו שבטייבה, נשק מסוג M-16 מפורק, 4 מחסניות של M-16, שקיות עם חלקי נשק, 2 ברוסים צה""ליים ובהם 45 חבילות המכילות 1,000 כדורי 5.56 מ""מ.",כתב האישום; הסדר הטיעון
6,SH-22-06-3197-581,"עוד החזיק הנאשם בחדרו משקל דיגיטלי גדול, כסף מזומן בכספת ו-2 טלפונים ניידים.",כתב האישום; הסדר הטיעון
7,SH-22-06-3197-581,במסגרת הסדר הטיעון הוסכם שיוגש תסקיר בעניינו של הנאשם.,כתב האישום; הסדר הטיעון
8,SH-22-06-3197-581,לא היתה הסכמה לעונש וכל צד טען כראות עיניו.,כתב האישום; הסדר הטיעון
9,SH-22-06-3197-581,"מתסקיר שרות המבחן מיום 29.11.22 עולה שהנאשם בן 26, מאורס מזה 6 חודשים, מנהל יחד עם אחיו עסק בתחום ההובלות.",תסקיר שרות המבחן
10,SH-22-06-3197-581,הנאשם נשר ממסגרות החינוך לאחר 9 שנות לימוד לצורך השתלבות בשוק העבודה על מנת לעזור בכלכלת הבית.,תסקיר שרות המבחן
11,SH-22-06-3197-581,בתקופת נערותו הקיף עצמו בסביבה שולית תוך שנחשף להתנהגות עבריינית ועוברת חוק.,תסקיר שרות המבחן
12,SH-22-06-3197-581,רוב חבריו דאז מרצים כיום מאסרים.,תסקיר שרות המבחן
13,SH-22-06-3197-581,הנאשם שלל שימוש בסמים במהלך חייו.,תסקיר שרות המבחן
14,SH-22-06-3197-581,הנאשם נעדר הרשעות קודמות.,תסקיר שרות המבחן
15,SH-22-06-3197-581,בהתייחסותו לעבירה מסר שחבריו העוסקים בהתנהגות עוברת חוק הגיעו אליו ובקשו ממנו להחביא את הנשק והתחמושת למספר שעות.,תסקיר שרות המבחן
16,SH-22-06-3197-581,"באותו מעמד חש שאין לו יכולת בחירה לצאת מהסיטואציה על אף ששלל שהדבר בוצע בהפעלת אלימות או בכוח, תוך שהשליך האחריות על גורמים חיצוניים.",תסקיר שרות המבחן
17,SH-22-06-3197-581,"לא הוצע לו כסף, אך לדבריו הבין שמדובר בהחבאת נשק.",תסקיר שרות המבחן
18,SH-22-06-3197-581,הנאשם אמנם הודה בביצוע העבירות אך התקשה לקחת אחריות מלאה.,תסקיר שרות המבחן
19,SH-22-06-3197-581,הוא התקשה למסור מידע באשר לרמת מעורבותו בביצוע העבירה ונטה לשיח הגנתי בעצם השתייכותו לחברה שולית.,תסקיר שרות המבחן
20,SH-22-06-3197-581,הצער שהביע נעוץ במחיר האישי שהנאשם משלם בגין תפיסתו.,תסקיר שרות המבחן
21,SH-22-06-3197-581,"הנאשם התקשה לחבר את הצער לחומרת העבירה, למשמעותה ולרמת הסיכון החמור בביצועה.",תסקיר שרות המבחן
22,SH-22-06-3197-581,השרות התרשם מאדם בעל יכולות קוגניטיביות וורבליות תקינות הנעדר דפוסים אנטי סוציאליים בולטים באישיותו.,תסקיר שרות המבחן
23,SH-22-06-3197-581,השרות התרשם שהוריו לא הצליחו להציב לו גבולות בהליך התפתחותו ולהניא אותו מלהתערות בחברה שולית.,תסקיר שרות המבחן
24,SH-22-06-3197-581,"כמו כן, הנאשם נטה לעמדות קורבניות בשיח, תוך נטייתו להשליך האחריות לעבירה על אחרים.",תסקיר שרות המבחן
25,SH-22-06-3197-581,"כמו כן, התרשם השרות שהצהרותיו של הנאשם סביב נכונותו לטיפול הנן ממקום מרצה ומשיקולי רווח והפסד וכי רמת הסיכון בעניינו להישנות עבירות דומות ולהתנהגות פורצת גבולות הנה בינונית.",תסקיר שרות המבחן
26,SH-22-06-3197-581,"לאור האמור לעיל, נמנע שרות המבחן מלבוא בהמלצה טיפולית שיקומית בעניינו.",תסקיר שרות המבחן
27,SH-22-06-3197-581,"ב""כ המאשימה הפנתה לערכים החברתיים המוגנים בעבירה ובמידת הפגיעה בהם; הפנתה לפוטנציאל הסיכון שבהחזקת נשק ותחמושת בבית מגורים על ידי מי שאינם מורשים לכך; הפנתה לסכנה שבזליגת נשק ותחמושת לידיים עברייניות או לידיים בטחוניות; הפנתה לפסיקה הנוהגת בעבירות נשק הקוראת להחמרה בענישה לנוכח התופעה שהפכה זה מכבר ל""מכת מדינה""; הזכירה שתיקון מס' 140 לחוק העונשין אשר נכנס לתוקפו לאחרונה קובע עונש מינימום למבצעי עבירות בנשק העומד על רבע מהעונש המרבי הקבוע לעבירה; עתרה לקביעת מתחם עונש הולם בנוגע להחזקת הנשק הנע בין 24 ל-48 חודשי מאסר, לצד רכיבי ענישה נלווים, וזאת בהתאם להנחיית פרקליט המדינה, וכן לקביעת מתחם עונש הולם הנע בין מאסר על תנאי ל-6 חודשי מאסר בגין החזקת התחמושת.","טיעוני ב""כ הצדדים"
28,SH-22-06-3197-581,"נוכח ההיבטים השליליים העולים מתסקיר שרות המבחן, ביקשה התובעת לגזור על הנאשם 30 חודשי מאסר בפועל, לצד מאסר על תנאי וקנס כספי.","טיעוני ב""כ הצדדים"
29,SH-22-06-3197-581,"ב""כ הנאשם טען שמדובר בנאשם נעדר עבר פלילי, אשר הודה בהזדמנות הראשונה ונטל אחריות מלאה על מעשיו.","טיעוני ב""כ הצדדים"
30,SH-22-06-3197-581,"הנאשם ויתר על האפשרות למצות את הליך המעצר ולהשתחרר ממעצר, ועל כן, הוא שוהה במעצר עד תום ההליכים.","טיעוני ב""כ הצדדים"
31,SH-22-06-3197-581,"נטען שמשפחתו של הנאשם היא משפחה נורמטיבית, ופרנסת המשפחה נופלת על שכמי הנאשם ואחיו.","טיעוני ב""כ הצדדים"
32,SH-22-06-3197-581,הנאשם עזב את הלימודים בכיתה ט' על מנת לעזור בפרנסת המשפחה.,"טיעוני ב""כ הצדדים"
33,SH-22-06-3197-581,"הסניגור טען שביקש שישובץ לנאשם קצין מבחן הדובר את השפה הערבית, ואולם השיח עם קצינת המבחן התבצע בנוכחות מתורגמן לשפה הערבית, ועל כן, יתכן וקצינת המבחן התקשתה להבין לעומק את דברי הנאשם.","טיעוני ב""כ הצדדים"
34,SH-22-06-3197-581,"נטען שהנאשם הודה במיוחס לו ללא כל הסתייגות ולכן, מפתיעה התרשמות קצינת המבחן מהיעדר נטילת אחריות מלאה ולא ברור איזה מידע הסתיר הנאשם משרות המבחן וכיצד השליך אחריות על אחרים.","טיעוני ב""כ הצדדים"
35,SH-22-06-3197-581,"עוד נטען שלו אכן היה הנאשם בעל נטיה לפריצת גבולות, היה אמור הדבר להתבטא בגליון הרישום הפלילי שלו, ואולם, כאמור, הנאשם נעדר עבר פלילי.","טיעוני ב""כ הצדדים"
36,SH-22-06-3197-581,"ב""כ הנאשם טען שהנאשם עצור מזה כ-7 חודשים ולא נהנה מזכויות המוקנות לאסיר.","טיעוני ב""כ הצדדים"
37,SH-22-06-3197-581,"לאור האמור, ביקש הסניגור להסתפק בתקופת המעצר.","טיעוני ב""כ הצדדים"
38,SH-22-06-3197-581,"הנאשם בדברו האחרון שב והודה בביצוע העבירה ונטל אחריות, הצטער על הטעות שעשה והבטיח שלא לשוב ולהסתבך בביצוע עבירות.","טיעוני ב""כ הצדדים"
39,SH-22-06-3197-581,"הערכים החברתיים המוגנים בעבירה אותה ביצע הנאשם מוכרים וידועים, ועניינם, בין היתר, שמירה על שלומו ובטחונו של הציבור; מניעת החזקת נשק על ידי מי שאינו מורשה לכך; מניעת התממשות פוטנציאל הנזק העצום כתוצאה משימוש שלא כדין בנשק חם; ומניעת זליגת כלי נשק ותחמושת לגורמים עברייניים, או חלילה, לגורמים ביטחוניים.",דיון והכרעה
40,SH-22-06-3197-581,"נראה שלא עובר יום שאתה לא מדווח באמצעי התקשורת על אירועי ירי המבוצעים במסגרת סכסוכי עבריינים ובמסגרת סכסוכי חמולות, כאשר לא פעם, למרבה הצער, נפגעים מקו הירי עוברי אורח חפים מפשע אשר נקלעים לרוע מזלם לקו האש ונפצעים או מקפחים את חייהם.",דיון והכרעה
41,SH-22-06-3197-581,"בית המשפט העליון אף קבע שנוכח התגברות השימוש בנשק חם והחזקת הנשק, הרי שאנו מצויים ב""מצב חירום של ממש"", ועל כן, יש להחמיר בענישה, וזאת גם בהתחשב בקביעת המחוקק בתיקון מס' 140 לחוק העונשין אשר קבע עונש מינימום למבצעי העבירות בנשק כדי רבע מהעונש הקבוע לצד העבירות:",דיון והכרעה
42,SH-22-06-3197-581,"אחר אלה נפנה לבחון את הנסיבות הקשורות לביצוע העבירה – הנאשם החזיק מאחורי מיטתו בחדרו נשק מסוג M-16 מפורק, 4 מחסניות של M-16, שקיות עם חלקי נשק ו-45 חבילות המכילות 1,000 כדורים 5.56 מ""מ.",דיון והכרעה
43,SH-22-06-3197-581,"דהיינו, מדובר בנשק מסוג רובה סער, התקפי, מחסניות ותחמושת רבה מאוד, כשמטרת ההחזקה נותרה עלומה.",דיון והכרעה
44,SH-22-06-3197-581,"פוטנציאל הנזק הנשקף מהחזקה או משימוש ברובה סער ומתחמושת כה רבה הוא חמור, כשכאמור, מדובר בהחזקת תחמושת צה""לית בכמות חריגה.",דיון והכרעה
45,SH-22-06-3197-581,"באלה הנסיבות, מצאתי לקבוע מתחם עונש הולם אחד, הן בגין החזקת הנשק וחלקי הנשק, והן בגין החזקת התחמושת, והוא נע בין 20 ל-48 חודשי מאסר, לצד רכיבי ענישה נילווים.",דיון והכרעה
46,SH-22-06-3197-581,"באשר לנסיבות שאינן קשורות בביצוע העבירה, לקחתי בחשבון את אלה:",דיון והכרעה
47,SH-22-06-3197-581,"הנאשם בן 26, נעדר עבר פלילי, אשר זהו מאסרו הראשון.",דיון והכרעה
48,SH-22-06-3197-581,"הנאשם מאורס ועתיד להתחתן, עובד לפרנסתו יחד עם אחיו בעסק להובלות.",דיון והכרעה
49,SH-22-06-3197-581,"למעשה, מגיל צעיר עזב את הלימודים על מנת לסייע להוריו בפרנסת המשפחה.",דיון והכרעה
50,SH-22-06-3197-581,"הנאשם הודה בהזדמנות הראשונה, נטל אחריות וחסך בזמן שיפוטי יקר.",דיון והכרעה
51,SH-22-06-3197-581,"הנאשם הסכים למעצרו עד תום ההליכים, שוהה במעצר מזה כ-7 חודשים ואינו נהנה מזכויות אסיר.",דיון והכרעה
52,SH-22-06-3197-581,"יחד עם זאת, לא ניתן להתעלם מהיבטים שליליים העולים מתסקיר שרות המבחן – הנאשם אמנם הודה בביצוע העבירות, אך התקשה לקחת אחריות מלאה; התקשה למסור מידע באשר לרמת מעורבותו בביצוע העבירה; התקשה להתחבר למשמעות העבירה ולרמת הסיכון הנשקפת ממנה; שרות המבחן התרשם שרמת הסיכון בעניינו להישנות עבירות דומות ולהתנהגות פורצת גבולות הנה בינונית, ונמנע מלבוא בהמלצה טיפולית שיקומית בעניינו.",דיון והכרעה
53,SH-22-06-3197-581,"לאור האמור לעיל, החלטתי למקם את עונשו של הנאשם מעט מעל לתחתית מתחם העונש ההולם אותו קבעתי לעיל.",דיון והכרעה
54,SH-22-06-3197-581,"אני גוזר, איפוא, על הנאשם את העונשים הבאים:",דיון והכרעה
55,SH-22-06-3197-581,"21 חודשי מאסר בפועל, למין יום מעצרו 22.5.22.",דיון והכרעה
56,SH-22-06-3197-581,7 חודשי מאסר על תנאי למשך 3 שנים מיום שחרורו שלא יעבור כל עבירה הקשורה לנשק.,דיון והכרעה
57,SH-22-06-3197-581,"קנס כספי בסך 2,500 ₪ או 30 ימי מאסר תמורתו.",דיון והכרעה
58,SH-22-06-3197-581,"הקנס ישולם ב-5 תשלומים חודשיים, רצופים ושווים החל ביום 15.2.23.",דיון והכרעה
59,SH-22-06-3197-581,לא ישולם תשלום במועד יעמוד כל הסכום לפירעון מיידי.,דיון והכרעה
60,SH-22-06-3197-581,"מוצגים – נשק, חלקי נשק, תחמושת, משקל דיגיטלי – לחילוט או להשמדה על פי שיקול דעת קצין ממונה; כסף ו-2 טלפונים – להשיב לנאשם או למי מטעמו.",דיון והכרעה
61,SH-22-06-3197-581,5129371זכות ערעור לבית המשפט המחוזי מרכז בתוך 45 יום.,דיון והכרעה
62,SH-22-06-3197-581,"ניתן היום,  כ""ד כסלו תשפ""ג, 18 דצמבר 2022, בנוכחות ב""כ המאשימה, עו""ד , הנאשם ובא-כוחו, עו""ד עבד ג'אבר בשם עו""ד ג'לג'ולי.",דיון והכרעה
