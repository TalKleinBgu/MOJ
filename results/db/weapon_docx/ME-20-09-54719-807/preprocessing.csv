,verdict,text,part
0,ME-20-09-54719-807,"חוק העונשין, תשל""ז-1977: סע'  144 (ב)","לאית מסארוה – ע""י ב""כ עו""ד שטרצר"
1,ME-20-09-54719-807,"הנאשם הורשע, על פי הודאתו, במסגרת הסדר טיעון, בכתב אישום מתוקן, בעבירה של נשיאת נשק ותחמושת - עבירה על סעיף 144 (ב) רישא וסיפא לחוק העונשין, תשל""ז-1977 (להלן: ""החוק"").",כתב האישום
2,ME-20-09-54719-807,"על פי עובדות כתב האישום המתוקן, ביום 31.7.19 בשעה 16:45 לערך, ברפת של אביו בטייבה, נשא הנאשם אקדח מסוג גלוק, טעון במחסנית תואמת ובה כדורי 9 מ""מ.",כתב האישום
3,ME-20-09-54719-807,האקדח הוסב כך שניתן לבצע בו ירי אוטומטי.,כתב האישום
4,ME-20-09-54719-807,שוטר החל לרדוף אחר הנאשם וצעק לעברו לעצור.,כתב האישום
5,ME-20-09-54719-807,הנאשם נפל והשוטר הצליח לתפוס אותו ולאוזקו בידו הימנית.,כתב האישום
6,ME-20-09-54719-807,"הנאשם התנגד להשלמת האיזוק, משך בעוצמה את ידו האזוקה, הפיל את השוטר וגרם לו לשריטה בידו.",כתב האישום
7,ME-20-09-54719-807,לאחר מכן השתחרר מאחיזת השוטר ונמלט בריצה מהמקום.,כתב האישום
8,ME-20-09-54719-807,"במסגרת ההסדר שגובש בין הצדדים, הוסכם כי הנאשם יופנה בטרם הטיעונים לעונש לקבלת תסקיר מטעם שירות המבחן, ולאחר קבלת התסקיר יטען כל אחד מהצדדים לעונש על פי ראות עיניו.",כתב האישום
9,ME-20-09-54719-807,"מהתסקיר שהוגש בעניינו של הנאשם ביום 28.2.22 עולה כי מדובר בבחור צעיר כבן 25, אשר אין לחובתו הרשעות קודמות.",תסקיר שירות המבחן
10,ME-20-09-54719-807,"הנאשם רווק, מתגורר בבית הוריו בטייבה, בעל השכלה של 12 שנות לימוד, עם תעודת בגרות חלקית, ועובד בתחנת דלק כשנתיים.",תסקיר שירות המבחן
11,ME-20-09-54719-807,"עוד בשלב המעצר עבר הנאשם הליכי אבחון בשירות המבחן, אשר התרשם מבחור צעיר המגלה תפקוד יציב במסגרות חייו ומראה מחויבות לתפקידים שלוקח על עצמו.",תסקיר שירות המבחן
12,ME-20-09-54719-807,"הנאשם נחשף בעבר להתנהלות שולית של אביו, אשר נדון לשנתיים מאסר, ואף על פי כן נמנע מיצירת קשרים שוליים בבגרותו.",תסקיר שירות המבחן
13,ME-20-09-54719-807,"עם זאת, הרושם הוא שבשנים האחרונות חלה התרופפות ביכולתו להציב לעצמו גבולות, סביב צרכי ריגוש ושייכות ודפוסים ילדותיים ולא בשלים.",תסקיר שירות המבחן
14,ME-20-09-54719-807,"שירות המבחן התרשם כאמור מתפקוד תקין לאורך השנים, כמו גם מכך שהנאשם אינו מאופיין בדפוסי חשיבה שוליים מגובשים, ניכר כי הנו בעל שאיפות נורמטיביות וכי חווה את המעצר כאירוע חריג ומשברי.",תסקיר שירות המבחן
15,ME-20-09-54719-807,על רקע זה שולב במסגרת צו פיקוח מעצרים בטיפול ייעודי לעצורי בית.,תסקיר שירות המבחן
16,ME-20-09-54719-807,"הנאשם הקפיד להגיע לכל המפגשים, גילה רצינות ומחויבות, השתתף באופן פעיל בשיח הקבוצתי והתקבל הרושם כי הוא מצליח להתייחס באופן מעמיק יותר לגורמים שהובילו להתדרדרות במצבו.",תסקיר שירות המבחן
17,ME-20-09-54719-807,נראה היה כי ההליך המשפטי שהתנהל נגדו והשלכותיו הנלוות היוו עבורו גורם הרתעתי שבלם את המשך ההתדרדרות במצבו.,תסקיר שירות המבחן
18,ME-20-09-54719-807,הסיכון במצבו הופחת ונראה כי אינו זקוק להמשך התערבות טיפולית.,תסקיר שירות המבחן
19,ME-20-09-54719-807,"בהתייחסו לעבירה מקבל הנאשם אחריות על מעשיו ומבטא חרטה על התנהלותו הבעייתית, אם כי נתגלו פערים בין המידע שמסר בשלב המעצר בדבר קשרים שוליים שטחיים שניהל בתקופה שקדמה למעצרו, לבין הכחשתו את קשרים אלה באבחון הנוכחי.",תסקיר שירות המבחן
20,ME-20-09-54719-807,"מכל מקום, בשיחות עם קצינת המבחן ביטא הנאשם תובנה לחומרת עבירות הנשק בכלל, ובחברה הערבית בפרט, ולהשלכותיהן הקשות.",תסקיר שירות המבחן
21,ME-20-09-54719-807,"עוד ביטא שאיפתו להמשיך במסלול החיים הנורמטיבי שמאפיין אותו בדרך כלל, ולהמשיך להשקיע משאביו בעבודתו, ובהקמת משפחה בעתיד.",תסקיר שירות המבחן
22,ME-20-09-54719-807,"במסגרת הקשר עם שירות המבחן גילה הנאשם אחריות, הגיע לפגישה שנקבעה עמו, הציג מסמכים רלוונטיים והשקיע מאמצים לשתף בקורותיו ובמצבו.",תסקיר שירות המבחן
23,ME-20-09-54719-807,"עם זאת, התקשה להעמיק בנסיבות ביצוע העבירה ובקשריו השוליים בעבר, וכן אודות השלכות מעורבותו הפלילית של אביו על מצבו.",תסקיר שירות המבחן
24,ME-20-09-54719-807,"שירות המבחן מבין את ביצוע העבירה על רקע גילו הצעיר של הנאשם, רצונו בריגוש וקיומם של קשרים שוליים, כאשר לא היה ער לחומרת העבירה ולהשלכותיה.",תסקיר שירות המבחן
25,ME-20-09-54719-807,נראה כי התנהלות זו הנה חריגה לו וכי ההליך המשפטי מהווה גורם ממתן ומציב גבול להתנהגותו.,תסקיר שירות המבחן
26,ME-20-09-54719-807,"נראה כי כיום ניתק את קשריו השוליים, תוך שמבטא רצון לנהל חיים נורמטיביים, ללא מעורבות נוספת בפלילים.",תסקיר שירות המבחן
27,ME-20-09-54719-807,הנאשם שלל קיומם של צרכים טיפוליים בעת הנוכחית והדגיש כי הטיפול בקבוצת עצורי בית סייע לו באופן משמעותי.,תסקיר שירות המבחן
28,ME-20-09-54719-807,מסר כי כיום אינו מתמודד עם קשיים או מצוקות והוא חש שביעות רצון מתפקודו.,תסקיר שירות המבחן
29,ME-20-09-54719-807,"על אף הקושי להעמיק כיום בנסיבות ביצוע העבירה, הרושם הוא כי הנאשם נעזר בהליך הטיפולי בהתאם ליכולותיו, וקצינת המבחן לא התרשמה מקיומם של דפוסים שוליים מושרשים המצריכים המשך התערבות טיפולית.",תסקיר שירות המבחן
30,ME-20-09-54719-807,"כגורמי סיכון צוינו חומרת העבירה, קשיים הבולטים בהפעלת שיקול דעת הולם בעת ביצועה וקשייו להציב גבולות לגורמים שוליים.",תסקיר שירות המבחן
31,ME-20-09-54719-807,"כגורמי סיכוי לשיקום צוינו הגיל הצעיר, העדר עבר פלילי, תובנה באשר לחומרת המעשים, מערכות תמיכה משמעותיות, שאיפות לניהול חיים נורמטיביים, העדר דפוסי חשיבה עברייניים ושיתוף הפעולה בקבוצת עצורי הבית.",תסקיר שירות המבחן
32,ME-20-09-54719-807,מכלול הפרמטרים מעידים על כך שהסיכון לביצוע עבירות נוספות פחת.,תסקיר שירות המבחן
33,ME-20-09-54719-807,"על רקע זה, ובהעדר נזקקות טיפולית, לא נמצא מקום להמליץ על שילוב בטיפול נוסף במסגרת צו מבחן והומלץ להביא בחשבון בגזר הדין את גורמי הסיכוי לשיקום שתוארו.",תסקיר שירות המבחן
34,ME-20-09-54719-807,"ב""כ המאשימה הדגישה בטיעוניה את החומרה הרבה הכרוכה בעבירות הנשק, את הפגיעה הקשה שלהן בערכים חברתיים בסיסיים ואת מדיניות הענישה המחמירה המתחייבת בשל כך.",טיעוני הצדדים 
35,ME-20-09-54719-807,"לדבריה, על בית המשפט לעשות כל שניתן על מנת למגר את תופעת נשיאת הנשק, אשר יוצרת סיכון ממשי לפגיעה בגוף ובנפש.",טיעוני הצדדים 
36,ME-20-09-54719-807,בתוך כך הזכירה התובעת המלומדת את העונשים הנכבדים שנקבעו לצד עבירות הנשק ואת הוראת השעה שהתקבלה לאחרונה ואשר קבעה עונשי מינימום לצדן של עבירות אלה.,טיעוני הצדדים 
37,ME-20-09-54719-807,"הוראה זו משקת את תפיסת המחוקק בדבר העונש הדרוש, גם אם אינה חלה ישירות על המקרה הנוכחי.",טיעוני הצדדים 
38,ME-20-09-54719-807,"מבחינת מידת הפגיעה בערכים המוגנים, טענה כי מדובר בפגיעה ברף משמעותי, שכן מדובר בנשק טעון, אשר הוסב לירי אוטומטי.",טיעוני הצדדים 
39,ME-20-09-54719-807,עוד הפנתה לעובדות כתב האישום הנוגעות לבריחתו של הנאשם מהמקום.,טיעוני הצדדים 
40,ME-20-09-54719-807,"ב""כ המאשימה הפנתה לאסופת פסיקה ועתרה למתחם הנע בין 24 ל-48 חודשי מאסר בפועל.",טיעוני הצדדים 
41,ME-20-09-54719-807,"בנוסף, הפנתה לנתונים האישיים העולים מהתסקיר וביקשה למקם את עונשו של הנאשם בתחתית מתחם הענישה, לצד מאסר על תנאי וקנס.",טיעוני הצדדים 
42,ME-20-09-54719-807,"ב""כ הנאשם הפנה לעובדה כי מדובר בעבירה שבוצעה באמצע שנת 2019, ועל כן אין להחיל עליה את ההנחיות ותיקוני החקיקה העדכניים.",טיעוני הצדדים 
43,ME-20-09-54719-807,"עוד הפנה לנסיבות החריגות של הליך זה לפיהן הוגש כתב האישום למעלה משנה לאחר מועד ביצוע העבירה, וביקש ליישם בעניינו של הנאשם מענה עונשי אינדיווידואלי כמתחייב מאותן נסיבות.",טיעוני הצדדים 
44,ME-20-09-54719-807,"הסנגור המלומד הזכיר פסיקה של מותב זה בה הוצב הרף התחתון של מתחם הענישה בעבירות של נשיאת אקדח על 13-14 חודשי מאסר בפועל, וטען כי בהעדר מאפיין של הובלה, הרי שהנסיבות קרובות לעבירת החזקה גרידא, ועל כן ראוי לקבוע מתחם שמתחיל מ-10 או 11 חודשים ועד 24 חודשי מאסר בפועל.",טיעוני הצדדים 
45,ME-20-09-54719-807,"ב""כ הנאשם הפנה לתסקיר שירות המבחן ועמד בהרחבה על הנתונים החיוביים העולים ממנו לרבות העבר הנקי, העדר הסתבכויות נוספות, התובנה וההפנמה, ההרתעה והפחתת הסיכון.",טיעוני הצדדים 
46,ME-20-09-54719-807,"עוד הדגיש את ההליך הטיפולי שעבר הנאשם, שהביא אותו לתובנות הדרושות.",טיעוני הצדדים 
47,ME-20-09-54719-807,"בנסיבות אלה, סבר הסנגור המלומד כי ניתן במקרה זה אף לסטות לקולה ממתחם העונש ההולם ולהסתפק בענישה בדרך של עבודות שירות, ולתמיכה בעמדתו זו הפנה למספר החלטות.",טיעוני הצדדים 
48,ME-20-09-54719-807,"לבסוף, שמעתי גם את דברי הנאשם עצמו, אשר ציין כי הוא מודע לכך שעבר עבירה חמורה, אך הדגיש כי עשה זאת לפני כשלוש שנים ומאז למד את הלקח, היה אצל קצינת המבחן, וכעת הוא מאורס ועומד להתחתן.",טיעוני הצדדים 
49,ME-20-09-54719-807,על רקע נתונים אלה ביקש מבית המשפט להתחשב בו.,טיעוני הצדדים 
50,ME-20-09-54719-807,"מעשיו של הנאשם אכן בוצעו לפני למעלה משנתיים וחצי, במהלך שנת 2019, ולחלוף הזמן קיימת כמובן משמעות, כך שאין להחיל עליו רטרואקטיבית את מלוא תוקפה של מדיניות הענישה העדכנית, שהחמירה והוקשתה עם השנים.",דיון והכרעה 
51,ME-20-09-54719-807,"עם זאת, יש לתת את הדעת לכך שאותה מגמת החמרה לא החלה בחודשים האחרונים בלבד אלא מלווה אותנו כבר מזה כעשור.",דיון והכרעה 
52,ME-20-09-54719-807,"לפיכך, העובדה שהעבירה בוצעה בשנת 2019 אינה גורעת מחומרתה, אינה מצדיקה כשלעצמה הימנעות מהטלת העונש המתחייב ואינה מוציאה אותה מגדרה של ההנחיה ארוכת השנים להחמיר בענישה בעבירות מעין אלה, כפי שאף ניתן ללמוד מהפסיקה שתוצג, אשר חלקה מתייחס לעבירות מאותה תקופה ואף מהשנים שקדמו לכך.",דיון והכרעה 
53,ME-20-09-54719-807,מידת הפגיעה בערכים המוגנים מצויה במקרה זה במדרג הבינוני של עבירות מעין אלה.,דיון והכרעה 
54,ME-20-09-54719-807,"מדובר אמנם בנשיאה של אקדח, ולא כלי נשק בעל מאפייני חומרה נוספים כרובה סער או תמ""ק מאולתר, אך האקדח היה טעון במחסנית ובכדורים, ואף הוסב כך שניתן לבצע בו ירי אוטומטי.",דיון והכרעה 
55,ME-20-09-54719-807,"האקדח היה אפוא מוכן לפעולה, ופגיעתו הפוטנציאלית עלולה הייתה להיות חמורה ביותר.",דיון והכרעה 
56,ME-20-09-54719-807,"גם התנהגותו של הנאשם כלפי השוטר מקימה במקרה זה נדבך נוסף של חומרה, אם כי עיקר הדגש כמובן הנו על עבירת הנשק.",דיון והכרעה 
57,ME-20-09-54719-807,"באשר למדיניות הענישה הנוהגת בעבירה של נשיאת אקדח טעון, הרי שקיימת פסיקה ענפה המבהירה כי דינם של המורשעים בה להישלח, אלא במקרים חריגים ביותר, לתקופת מאסר ממשית מאחורי סורג ובריח, ואפרט:",דיון והכרעה 
58,ME-20-09-54719-807,"משנקבע מתחם העונש ההולם למעשים יש לאתר את העונש המתאים לעניינו של הנאשם בגדר המתחם בהתאם לנסיבות שאינן נוגעות לביצוע העבירה, אלא מתמקדות יותר בנאשם עצמו, בעברו, בהתנהלותו ובדפוסיו.",דיון והכרעה 
59,ME-20-09-54719-807,"כמו כן ראוי, במקרים המתאימים, לבחון את האפשרות לסטות לקולה ממתחם העונש ההולם, מקום בו קיימים שיקולי שיקום המצדיקים זאת.",דיון והכרעה 
60,ME-20-09-54719-807,"ככל שמדובר במיקום העונש בגדר המתחם, הרי שאין במקרה זה חולק על כך שככל שיוחלט שלא לסטות לקולה מטעמי שיקום, ראוי יהיה למקם את עונשו של הנאשם ברף התחתון של המתחם.",דיון והכרעה 
61,ME-20-09-54719-807,"מסקנה זו מתחייבת לנוכח גילו הצעיר של הנאשם, עברו הנקי, ההודאה, נטילת האחריות והחיסכון בזמן ציבורי הנלווה לה, האפקט ההרתעתי של ההליכים, העדרם של דפוסי חשיבה עברייניים, ושיתוף הפעולה עם שירות המבחן בקבוצה הטיפולית לעצורי בית.",דיון והכרעה 
62,ME-20-09-54719-807,"למעשה, גם המאשימה אינה חולקת על מסקנה זו ועתרה בטיעוניה להשית עונש המצוי ברף התחתון, אם כי לטענתה אותו רף צריך להכיל תקופת מאסר ממושכת יותר מזו שקבעתי.",דיון והכרעה 
63,ME-20-09-54719-807,"ההתלבטות המרכזית במקרה זה נוגעת אפוא לשאלה האם יש מקום, בנסיבותיו המיוחדות של הנאשם, כפי שהן באות לידי ביטוי נרחב בתסקיר, ובהתחשב בעקרון הענישה האינדיווידואלית, יש מקום ללכת צעד גדול נוסף לקראתו ולסטות לקולה ממתחם העונש ההולם, ואף לשקול להסתפק באופן חריג בתקופת מאסר שתינשא בעבודות שירות.",דיון והכרעה 
64,ME-20-09-54719-807,"על מנת לתמוך באפשרות זו הפנה סנגורו המלומד של הנאשם לשני פסקי דין של בית המשפט העליון מהעת האחרונה ממש, אשר בהם התקבלו ערעוריהם של בחורים צעירים, נטולי עבר פלילי, על עונשי המאסר שהוטלו עליהם בגין עבירות דומות, והעונשים הוסבו למאסר בעבודות שירות, תוך סטייה לקולה ממתחם העונש ההולם.",דיון והכרעה 
65,ME-20-09-54719-807,"לדוגמאות אלה שהציג הסנגור ניתן לצרף מספר מצומצם נוסף של פסקי דין שניתנו בשנים האחרונות בבית המשפט העליון, בהם הוחלט להקל בעונשם של עברייני נשק צעירים ולהסתפק בהטלת מאסר בעבודות שירות, אך עיון בהן מעלה בבירור כי מדובר במענה עונשי המתאים במקרים חריגים בלבד, בהן קיימת הצטברות של נסיבות המצדיקה חריגה מהכלל.",דיון והכרעה 
66,ME-20-09-54719-807,"עניינו של הנאשם אינו פשוט ומתעוררים במקרה זה שיקולים לכאן ולכאן, אשר חלקם תומכים במתן הזדמנות שיקומית, בעוד האחרים מטים את הכף לחומרה.",דיון והכרעה 
67,ME-20-09-54719-807,"בין השיקולים המקלים יש למנות את התרשמות שירות המבחן מההפחתה שחלה בסיכון בעניינו של הנאשם ואת גורמי הסיכוי לשיקום שפורטו בתסקיר, לרבות ניתוק קשרים שוליים, שאיפה לניהול אורח חיים נורמטיבי והעדר דפוסים שוליים מושרשים.",דיון והכרעה 
68,ME-20-09-54719-807,"מנגד, אין מנוס מלהצביע על כך שההליך הטיפולי בו נטל הנאשם חלק היה דל וראשוני בלבד.",דיון והכרעה 
69,ME-20-09-54719-807,"מדובר בכך שהשתתף בקבוצה טיפולית המיועדת לעצורי בית, למשך מספר חודשים בסמוך לאחר ביצוע העבירה.",דיון והכרעה 
70,ME-20-09-54719-807,ברי כי אין מדובר בטיפול ייעודי בתחום עבירות הנשק או למצער טיפול מקיף שבכוחו להביא לשינוי דפוסים ארוך טווח.,דיון והכרעה 
71,ME-20-09-54719-807,"מאז, ולאורך השנתיים האחרונות כולן, לא השתלב הנאשם בכל מסגרת טיפולית נוספת, והוא אף אינו מבטא כל נזקקות טיפולית.",דיון והכרעה 
72,ME-20-09-54719-807,"שירות המבחן אמנם התרשם כי הנאשם שיתף פעולה ונעזר בהליך הטיפולי בהתאם ליכולותיו, אך התסקיר מצביע גם על קשיים שעדיין נותרו ועל גורמי סיכון.",דיון והכרעה 
73,ME-20-09-54719-807,"כך למשל קיים גם כיום קושי להעמיק בנסיבות ביצוע העבירה, קיימים פערי דיווח בין האבחון הקודם לנוכחי וקיימים קשיים בהפעלת שיקול דעת ובהצבת גבולות לגורמים שוליים.",דיון והכרעה 
74,ME-20-09-54719-807,"שירות המבחן אינו בא בהמלצה טיפולית כלשהי, ואך ממליץ להתחשב בנתונים החיוביים שבתסקיר.",דיון והכרעה 
75,ME-20-09-54719-807,"בנסיבות אלה, על אף הנתונים החיוביים המסוימים העולים מהתסקיר, אינני סבור כי מדובר באחד מאותם מקרים ""חריגים שבחריגים"", המצדיקים הימנעות מהטלת עונש מאסר ממשי בגין עבירה של נשיאת נשק, גם אם ברף התחתון של המתחם.",דיון והכרעה 
76,ME-20-09-54719-807,לאור כל האמור לעיל אני גוזר על הנאשם את העונשים הבאים:,דיון והכרעה 
77,ME-20-09-54719-807,"מאסר בפועל למשך 14 חודשים, בניכוי ימי המעצר, על פי רישומי שב""ס.",דיון והכרעה 
78,ME-20-09-54719-807,10 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת נשק מסוג פשע.,דיון והכרעה 
79,ME-20-09-54719-807,5 חודשי מאסר על תנאי והתנאי הוא כי במשך 3 שנים מיום שחרורו מהמאסר לא יעבור הנאשם עבירת נשק מסוג עוון.,דיון והכרעה 
80,ME-20-09-54719-807,"קנס בסך 3,000 ₪ או 30 ימי מאסר תמורתו.",דיון והכרעה 
81,ME-20-09-54719-807,הקנס ישולם בתוך 90 יום.,דיון והכרעה 
82,ME-20-09-54719-807,הנשק ויתר המוצגים יחולטו או יושמדו על פי שיקול דעת המשטרה.,העתק יועבר לשירות המבחן 
83,ME-20-09-54719-807,זכות ערעור בתוך 45 ימים.,העתק יועבר לשירות המבחן 
84,ME-20-09-54719-807,"ניתן היום,  ט""ז אייר תשפ""ב, 17 מאי 2022, במעמד הצדדים.",העתק יועבר לשירות המבחן 
