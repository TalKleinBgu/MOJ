,verdict,text,part
0,ME-22-01-46929-821,ירין דוד סוכר אסרף,הנאשמים:
1,ME-22-01-46929-821,"חוק העונשין, תשל""ז-1977: סע'  25, 29, 40ב', 40ג', 40ד', 40ה', 40ו', 40ז', 40ט', 144, 144(א), 144(ו), 144(ו)(א), 144ו', 329(א)(2), 333, 334, 335, 335(א)(1), 335(א)(2), 380, 382(א), 40יא', 40יג', 40יג'(ב), 413ה', 452",הנאשמים:
2,ME-22-01-46929-821,"פקודת הסמים המסוכנים [נוסח חדש], תשל""ג-1973: סע'  7(א), ג",הנאשמים:
3,ME-22-01-46929-821,"חוק הגנת הפרטיות, תשמ""א-1981: סע'  2.4., 2.5",הנאשמים:
4,ME-22-01-46929-821,"פקודת המבחן [נוסח חדש], תשכ""ט-1969",הנאשמים:
5,ME-22-01-46929-821,"נאשם 2 (להלן- ""הנאשם"") הורשע, על יסוד הודאתו בעובדות שני אישומים בכתב האישום המתוקן, בעבירה של חבלה חמורה בנסיבות מחמירות לפי סעיף 333 יחד עם סעיף 335(א)(2) לחוק העונשין, תשל""ז-1977 (להלן- ""חוק העונשין""), במסגרת האישום הראשון; ובעבירה של החזקת סם מסוכן שלא לצריכה עצמית לפי סעיף 7(א) ו- (ג) רישא לפקודת הסמים המסוכנים [נוסח חדש], תשל""ג-1973 (להלן- ""פקודת הסמים המסוכנים""), במסגרת האישום השני.",רקע דיוני
6,ME-22-01-46929-821,הסדר הטיעון שהציגו הצדדים לא כלל הסכמה לעניין העונש.,רקע דיוני
7,ME-22-01-46929-821,ואלה עובדות כתב האישום המתוקן:,רקע דיוני
8,ME-22-01-46929-821,"על פי עובדות האישום הראשון, ביום 14.11.2021 בשעה 02:42 או בסמוך לכך, נכנסו נאשמים 1-3 וציפורה- אשתו של נאשם 1 מכיוון רחוב שקמה בבת ים אל תוך גינת אשכול המצויה ברחוב השקמה 26 בבת ים (להלן- ""גינת אשכול"").",רקע דיוני
9,ME-22-01-46929-821,"בנסיבות המתוארות, נשא נאשם 3 אקדח מאולתר המהווה נשק אשר בכוחו להמית אדם, כהגדרתו בסעיף 144 לחוק העונשין (להלן- ""האקדח המאולתר"").",רקע דיוני
10,ME-22-01-46929-821,"בעודם בגינת אשכול, חלפו הנאשמים וציפורה על פני קבוצה של שני גברים ושתי נשים אשר שהו יחדיו בקרבת ספסל במרכז גינת אשכול.",רקע דיוני
11,ME-22-01-46929-821,"הקבוצה כללה את ג.ת, צעיר ממוצא ערבי; מ.ח, צעיר ממוצא ערבי שישב על כיסא גלגלים בהיותו חולה ALS; ק.ס, צעירה ממוצא יהודי ואת א.ח, צעירה נוספת ממוצא יהודי (להלן- ""הקורבנות"").",רקע דיוני
12,ME-22-01-46929-821,"הנאשמים זיהו את מבטאו הערבי של ג.ת והמשיכו בהליכתם לכיוון סמטה המובילה מגינת אשכול לרחוב גבעתי, הנסתרת מפניהם של הקורבנות.",רקע דיוני
13,ME-22-01-46929-821,"שם, עמדו הנאשמים והחליטו לחבול באופן קשה וחמור ב- ג.ת, מתוך מניע גזעני, בשל מוצאו הערבי, וזאת כשהאקדח המאולתר בחזקת נאשם 3, ללא ידיעת נאשם 1 והנאשם.",רקע דיוני
14,ME-22-01-46929-821,"בהמשך לאמור, עטו נאשם 1 והנאשם מסיכות על פניהם במטרה להקשות על זיהויים, העבירו את הטלפונים הניידים שהיו ברשותם לידי ציפורה ונערכו לביצוע התקיפה האכזרית תוך סיכום ""לזיין"" ו- ""לקרוע"" את ג.ת, כלשונם.",רקע דיוני
15,ME-22-01-46929-821,"בהמשך למתואר, חזרו הנאשמים אל מקום ישיבתם של הקורבנות כדי להוציא את תכניתם אל הפועל, בצוותא.",רקע דיוני
16,ME-22-01-46929-821,"מיד בהגיעם אל הקורבנות, בעט נאשם 1 בעיטה חזקה בראשו של ג.ת ומיד לאחר מכן היכה באגרופים בראשו.",רקע דיוני
17,ME-22-01-46929-821,"כתוצאה ממכות אלה, נפל ג.ת לארץ.",רקע דיוני
18,ME-22-01-46929-821,"במקביל לאירועים המתוארים, ספג מ.ח מכה מאחד הנאשמים, אשר זהותו אינה ידועה למאשימה.",רקע דיוני
19,ME-22-01-46929-821,"בהמשך למתואר, הוציא נאשם 3 את האקדח המאולתר וכיוונו לעבר פלג גופו העליון של ג.ת מטווח קצר, במטרה לירות לעברו ולפגוע בו.",רקע דיוני
20,ME-22-01-46929-821,הנאשם ראה זאת והסיט את ידו של נאשם 3 במהלך הירי כדי למנוע תוצאה קטלנית.,רקע דיוני
21,ME-22-01-46929-821,"בשל האמור, מהירייה שירה נאשם 3 מהאקדח המאולתר נפלט קליע שפגע ב- א.ח וחדר לרגלה.",רקע דיוני
22,ME-22-01-46929-821,"מיד לאחר מכן, המשיכו הנאשמים להכות יחדיו את ג.ת בעודו שרוע על הארץ, תוך שנאשם 3 היכה את ג.ת בראשו באמצעות האקדח המאולתר.",רקע דיוני
23,ME-22-01-46929-821,"לאחר המעשים האלימים הללו, עזבו הנאשמים את גינת אשכול.",רקע דיוני
24,ME-22-01-46929-821,"כתוצאה ממעשיהם של הנאשמים, נגרמו ל- ג.ת חבלות מרובות בראשו, פניו וגופו, לרבות שבר ברצפת ארובת עין שמאל, חתך עמוק בראשו והמטומות בסינוסים ובפניו והוא נזקק לאשפוז בבית חולים.",רקע דיוני
25,ME-22-01-46929-821,"כמו כן, כתוצאה מהירי מהאקדח המאולתר, חדר קליע לשוק רגל ימין של א.ח וגרם לה לפצע כניסה בקוטר של 0.5 ס""מ והיא נזקקה לטיפול בבית חולים.",רקע דיוני
26,ME-22-01-46929-821,"עוד נאמר בכתב האישום כי במעשיהם המתוארים, גרמו נאשם 1 והנאשם חבלות חמורות בנסיבות מחמירות ל- ג.ת מתוך מניע גזעני.",רקע דיוני
27,ME-22-01-46929-821,"על פי עובדות האישום השני, ביום 4.1.2022 החזיק הנאשם בביתו שברחוב השקמה 6 בבת ים כמות של 413.16 גרם של סם מסוכן מסוג קנבוס, שאינה לצריכה עצמית, שלא כדין וללא היתר מאת המנהל.",רקע דיוני
28,ME-22-01-46929-821,"בית משפט זה (הנשיא כב' השופט ג' נויטל) אימץ את הסדר הטיעון לעניין העונש והשית על נאשם 1- 4.5 שנות מאסר בפועל ועל נאשם  3- 5.5 שנות מאסר בפועל, בניכוי ימי מעצרם.",גזר הדין בעניינם של נאשמים 1 ו-3
29,ME-22-01-46929-821,"כמו כן הושתו על כל אחד מהנאשמים 1 ו-3 מאסרים מותנים, קנס בסך של 500 ₪ ופיצוי בסך של 10,000 ₪ לנפגע העבירה ג.ת ובסך של 5,000 ₪ לנפגעת העבירה א.ח, כך שכל אחד מהם חויב בפיצוי בסכום כולל של 15,000 ₪.",גזר הדין בעניינם של נאשמים 1 ו-3
30,ME-22-01-46929-821,בתסקיר הראשון מיום 6.3.2023 סקר שירות המבחן את הרקע האישי והמשפחתי של הנאשם.,תסקירי שירות המבחן
31,ME-22-01-46929-821,"בתוך כך צוין כי הנאשם, כבן 25, רווק המתגורר בבית הוריו, טרם מעצרו עבד כמאבטח ברכבת ישראל וכיום עובד ב""תלמוד תורה"" בתפקיד כללי ולומד לימודי הנדסאות חשמל החל מחודש אוקטובר 2022.",תסקירי שירות המבחן
32,ME-22-01-46929-821,הנאשם שולב במסגרות חינוך בעלות אופי חרדי - דתי ותיאר התמודדותו עם הפרעות קשב וריכוז בגינם נטל טיפול תרופתי.,תסקירי שירות המבחן
33,ME-22-01-46929-821,כמו כן תיאר קשייו בהשתלבות חברתית.,תסקירי שירות המבחן
34,ME-22-01-46929-821,"בתקופת נעוריו, חבר לדבריו לחברה שולית במסגרתה התנסה בצריכת סמים מסוג קנאביס אולם נמנע ממעורבות עם החוק.",תסקירי שירות המבחן
35,ME-22-01-46929-821,הנאשם סיים 12 שנות לימוד והשלים זכאותו לתעודת בגרות מלאה.,תסקירי שירות המבחן
36,ME-22-01-46929-821,טרם גיוסו השתלב בתכנית הכנה לגיוס ובהמשך גויס לשירות צבאי כלוחם ביחידת צנחנים.,תסקירי שירות המבחן
37,ME-22-01-46929-821,"לאחר שחרורו מהצבא, עבד במכולת לתקופה קצרה והשתלב בעבודת אבטחה ברכבת ישראל לאחר שעבר קורס אבטחה מתקדם.",תסקירי שירות המבחן
38,ME-22-01-46929-821,הנאשם מסר כי הוא מתנדב מזה כשנה בעמותה המסייעת בחלוקת סלי מזון לנזקקים.,תסקירי שירות המבחן
39,ME-22-01-46929-821,"במסגרת הליך המעצר, שוחרר הנאשם למעצר בית מלא ביום 5.4.2022 בבית הוריו והועמד בצו פיקוח מעצר למשך 6 חודשים, במסגרתו השתלב בקבוצה טיפולית המיועדת לעצורי בית.",תסקירי שירות המבחן
40,ME-22-01-46929-821,"הנאשם הגיע למפגשים בקביעות, שיתף פעולה במסגרת השיח הקבוצתי ומסר בדיקות שתן שהעידו על הימנעותו משימוש בחומרים פסיכו אקטיביים.",תסקירי שירות המבחן
41,ME-22-01-46929-821,"שירות המבחן ציין התרשמותו כי מעצרו של הנאשם, תנאיו המגבילים וההשלכות הנלוות להתנהלותו בעת ביצוע העבירות על עתידו ועל בני משפחתו- מהווים גורמי הרתעה משמעותיים.",תסקירי שירות המבחן
42,ME-22-01-46929-821,"באשר לרקע לביצוע העבירות, תיאר הנאשם כי לאורך השנים נחשף לקונפליקטים ומתחים ביחסים בין ערבים לבין יהודים באזור מגוריו ומסר כי במספר הזדמנויות ספג הקנטות ואיומים מצד ערבים.",תסקירי שירות המבחן
43,ME-22-01-46929-821,"כמו כן מסר כי בתקופה שקדמה לביצוע העבירות ועל רקע מבצע ""שומר חומות"", שהתקיים כחודשיים קודם לכן, חלה הסלמה ביחסים בין האוכלוסייה העברית לאוכלוסייה היהודית באזור מגוריו, שהתבטאה באווירה עוינת ובמתח שהשפיע עליו.",תסקירי שירות המבחן
44,ME-22-01-46929-821,הנאשם תיאר היכרות עם נאשמים 1 ו-3 וחברות קרובה עם נאשם 1.,תסקירי שירות המבחן
45,ME-22-01-46929-821,"לדבריו, בתום בילוי חברתי במסגרתו צרך אלכוהול בכמות מופרזת, פירש את מבטו של אחד מנפגעי העבירה כמבט עוין, חש כי כבודו נפגע ועל כן נענה לרצונו של נאשם 3 לתקוף את המתלונן.",תסקירי שירות המבחן
46,ME-22-01-46929-821,הנאשם מסר כי השתמשו במסכות פנים לצורך טשטוש זהותם ונקטו באלימות כלפי המתלונן כמתואר בעובדות כתב האישום המתוקן.,תסקירי שירות המבחן
47,ME-22-01-46929-821,"הנאשם מסר כי על אף שחש הסתייגות ממעשיהם, התקשה להתגבר על הפגיעה בכבודו וכן תיאר תחושת בהלה ופחד נוכח שליפת האקדח המאולתר על ידי נאשם 3, אליו לא היה מודע.",תסקירי שירות המבחן
48,ME-22-01-46929-821,"הנאשם מסר כי הסית את ידו של נאשם 3 במטרה למנוע ממנו לפגוע במתלונן וכי לאחר שעזבו את המקום, התעמת עם נאשם 3 על השימוש באקדח המאולתר.",תסקירי שירות המבחן
49,ME-22-01-46929-821,"הנאשם תיאר בפני שירות המבחן תחושות פחד, חרדה וקשיי תפקוד נוכח מעשיו והשלכותיהם, מסר כי תקופת מעצרו משברית וטראומטית עבורו והביע חרטה על מעורבותו בביצוע העבירה ועל השלכותיה על המתלוננים.",תסקירי שירות המבחן
50,ME-22-01-46929-821,הנאשם מסר כי פעל בקלות דעת ביחס לתוצאות האפשריות של מעשיו וכי הוא מעוניין להעמיק בהבנת הגורמים האישיים העומדים ברקע להתנהלותו וכן הביע רצון להשתלב בטיפול ולפצות את נפגעי העבירה.,תסקירי שירות המבחן
51,ME-22-01-46929-821,הנאשם מסר כי בשנה האחרונה השתמש באופן מזדמן בסמים מסוג קנבואידים והחזיק בביתו סמים לצורך שימושו העצמי.,תסקירי שירות המבחן
52,ME-22-01-46929-821,כמו כן תיאר שימוש באלכוהול בנסיבות חברתיות.,תסקירי שירות המבחן
53,ME-22-01-46929-821,בבדיקות לאיתור סמים לא נמצאו שרידים המעידים על שימוש בחומרים פסיכו אקטיביים.,תסקירי שירות המבחן
54,ME-22-01-46929-821,שירות המבחן התרשם כי הנאשם גדל והתחנך במשפחה נורמטיבית.,תסקירי שירות המבחן
55,ME-22-01-46929-821,"לצד זאת, חווה קשיי תקשורת במשפחתו כשהתנהל לאורך השנים באופן מרצה מול הוריו והתקשה לשתפם במצבו, להיעזר בהם בהתאם לקשייו ולקבל מענה לצרכיו הרגשיים.",תסקירי שירות המבחן
56,ME-22-01-46929-821,"שירות המבחן התרשם כי הנאשם מתמודד עם דימוי עצמי נמוך המשליך על ניסיונותיו לקבל הכרה וחיזוקים מצד סביבתו החברתית וכי אף על פי שחש הסתייגות מביצוע העבירות, התקשה להציב גבולות אישיים ולהימנע מהן.",תסקירי שירות המבחן
57,ME-22-01-46929-821,"שירות המבחן ציין כי אירוע העבירה הינו חריג לחייו של הנאשם, אשר אינו מאופיין בדפוסים אלימים מושרשים וכי ההליך המשפטי בכללותו מהווה טלטלה בחייו ובחיי משפחתו.",תסקירי שירות המבחן
58,ME-22-01-46929-821,"שירות המבחן התרשם כי הנאשם עסוק בבחינת מצבו והגורמים האישיים שהובילו אותו למעורבותו בפלילים, כי הוא מעוניין לשתף פעולה עם אפשרויות הטיפול העומדות בפניו וכי הוא בעל מודעות לחומרת מעשיו ומבטא חרטה באשר להתנהלותו ולפגיעתו במתלוננים.",תסקירי שירות המבחן
59,ME-22-01-46929-821,"באשר לגורמי הסיכון להישנות התנהגות עבריינית, ציין שירות המבחן את דימויו העצמי הנמוך של הנאשם, נטייתו לחיפוש אחר הכרה ואישורים מצד סביבתו, קשיי תקשורת ביחסיו המשפחתיים וקשייו להציב גבולות אישיים בסיטואציות חברתיות.",תסקירי שירות המבחן
60,ME-22-01-46929-821,"באשר לגורמי הסיכוי לשיקום, ציין שירות המבחן התרשמותו כי מדובר באירוע החריג לחייו של הנאשם, העדר דפוסים אלימים מושרשים, מוטיבציה להשתלב בטיפול, הכרה בחומרת מעשיו לצד נכונות לבחון ולהעמיק בגורמים העומדים ברקע להתנהלותו וכן ביטוי חרטה ונכונות לפצות את המתלוננים.",תסקירי שירות המבחן
61,ME-22-01-46929-821,"שירות המבחן העריך כי רמת הסיכון למעורבות אלימה בעתיד, הנשקפת מהנאשם, נמוכה וכי מידת החומרה של תוצאות מעשי אלימות במידה ויישנו צפויה להיות נמוכה.",תסקירי שירות המבחן
62,ME-22-01-46929-821,"שירות המבחן התרשם כי בכוחו של הליך טיפולי לסייע לנאשם להבין את הגורמים שברקע להתנהלותו האלימה, לסייע לו לחזק את ביטחונו העצמי והגבולות האישיים הנדרשים במסגרת יחסיו החברתיים.",תסקירי שירות המבחן
63,ME-22-01-46929-821,"כמו כן ציין שירות המבחן כי הנאשם החל בהליך שיקום, כשלאחרונה השתלב במסגרת לימודים, שומר על יציבות תעסוקתית ומביע נכונות ורצון לשיקום ולניהול אורח חיים נורמטיבי.",תסקירי שירות המבחן
64,ME-22-01-46929-821,"שירות המבחן המליץ על דחייה בת שלושה חודשים במסגרתה ישולב הנאשם בטיפול קבוצתי שיסייע לו בבחינת קשייו ובהתמודדות עמם, במהלכה תיבחן אפשרות לשילובו בהליך גישור פוגע - נפגע (להלן- ""הליך גפ""ן"").",תסקירי שירות המבחן
65,ME-22-01-46929-821,צוין כי הנאשם הביע נכונות להשתלבות בהליך זה וביטא רצון להביע חרטה בפני המתלוננים ולפצותם.,תסקירי שירות המבחן
66,ME-22-01-46929-821,"בתסקיר משלים מיום 8.6.2023 דיווח שירות המבחן כי במהלך תקופת הדחייה השתלב הנאשם בקבוצה לטיפול בצעירים עוברי חוק ביום 19.4.2023, הגיע באופן סדיר למפגשים והשתתף באופן מותאם בשיח הקבוצתי.",תסקירי שירות המבחן
67,ME-22-01-46929-821,צוין כי הנאשם הצליח לעבד באופן ראשוני את הטראומה הנלווית למעצרו ולחקירתו והביע יכולת ורצון להעמיק הבנתו באשר לגורמים ברקע למעורבותו באירוע האלים.,תסקירי שירות המבחן
68,ME-22-01-46929-821,שירות המבחן התרשם כי הנאשם בעל יכולות העמקה והתבוננות עצמית וכי יוכל להיתרם מהמשך השתתפות בקבוצה לצורך בחינת דפוסיו והתנהלותו בתקופה שקדמה לביצוע העבירות ולצורך קבלת כלים לזיהוי סיטואציות חברתיות העשויות להעמידו בסיכון.,תסקירי שירות המבחן
69,ME-22-01-46929-821,"באשר לשילובו של הנאשם בהליך גפ""ן, התרשם שירות המבחן מנכונותו של הנאשם ורצונו לשתף פעולה במסגרת הליך זה, אולם עלתה שאלה באשר לבשלותו הרגשית של הנאשם בעיתוי זה ובאשר ליכולתו להתמודד עם ההשלכות והמשמעויות הנלוות להליך זה ועל כן הוחלט לבחון בשנית את התאמתו להליך זה עם התקדמות הטיפול.",תסקירי שירות המבחן
70,ME-22-01-46929-821,שירות המבחן שב ובחן את גורמי הסיכון ומצא בשנית כי הנאשם מצוי ברמת סיכון נמוכה למעורבות אלימה בעתיד.,תסקירי שירות המבחן
71,ME-22-01-46929-821,שירות המבחן המליץ לשקול בחיוב הימנעות מהטלת עונש של מאסר בפועל על הנאשם והמליץ על עונש מאסר שירוצה בעבודות שירות אשר יאפשר לנאשם להמשיך בהליך השיקום אותו החל.,תסקירי שירות המבחן
72,ME-22-01-46929-821,"בנוסף, המליץ שירות המבחן להעמיד את הנאשם בצו מבחן למשך שנה, במהלכה ימשיך את השתתפותו בקבוצה הטיפולית, תוך מסירת בדיקות מעקביות לאיתור שרידי סם, כאשר שירות המבחן יהווה עבורו גורם מלווה, מפקח ותומך ויבחן פעם נוספת את בשלותו והתאמתו של הנאשם להשתתף בהליך גפ""ן.",תסקירי שירות המבחן
73,ME-22-01-46929-821,שירות המבחן המליץ על הטלת פיצוי כספי לנפגעי העבירה.,תסקירי שירות המבחן
74,ME-22-01-46929-821,"בתסקיר משלים מיום 28.9.2023 דיווח שירות המבחן כי במהלך תקופת הדחייה התמיד הנאשם בהגעה למפגשים הקבוצתיים, במהלכם יצר קשרים משמעותיים עם חברי הקבוצה, שיתף בקשייו המלווים את ההליך המשפטי ובעולמו האישי והמשפחתי.",תסקירי שירות המבחן
75,ME-22-01-46929-821,"במסגרת הטיפול, גילה הנאשם בהדרגה הבנה לחלקיו המרצים, לקשייו בקבלת סמכות ולעמדותיו הנוקשות, וכן החל לעסוק בקשר שבין דפוסיו ועמדותיו לבין מעורבותו בביצוע העבירות.",תסקירי שירות המבחן
76,ME-22-01-46929-821,"באשר לשילובו בהליך גפ""ן, הביע הנאשם נכונות ומוטיבציה לשיתוף פעולה במסגרת הליך זה, אולם לאחר בחינת התאמתו, לא התקיימו הקריטריונים הנדרשים לקיום מפגש משותף עם נפגעי העבירה.",תסקירי שירות המבחן
77,ME-22-01-46929-821,בדיקות לאיתור שרידי סם נמצאו נקיות מסמים.,תסקירי שירות המבחן
78,ME-22-01-46929-821,שירות המבחן התרשם כי במסגרת הטיפול הקבוצתי מגלה הנאשם הבנה ומודעות לדפוסיו ועמדותיו המהווים בחלקם גורמים ברקע למעורבותו השולית והאלימה בביצוע העבירות וכי מבטא מוטיבציה להמשך עבודה עצמית ושיקומו האישי.,תסקירי שירות המבחן
79,ME-22-01-46929-821,"שירות המבחן שב על הערכתו בדבר ההרתעה הנלווית להליך המשפטי מבחינת הנאשם, חריגות העבירה לחייו, הפרוגנוזה החיובית לשיקום וכן בדבר ההפחתה בסיכון להישנות עבירות מתחום האלימות.",תסקירי שירות המבחן
80,ME-22-01-46929-821,שירות המבחן שב והמליץ להימנע מהטלת עונש מאסר בפועל ולהטיל עונש מאסר שירוצה בעבודות שירות לצד צו מבחן וחיוב בפיצוי נפגעי העבירה.,תסקירי שירות המבחן
81,ME-22-01-46929-821,"בתסקיר משלים אחרון מיום 13.6.2024 דיווח שירות המבחן כי הנאשם המשיך את השתתפותו בקבוצה הטיפולית תוך שהצליח ליצור קשרים משמעותיים עם חברי הקבוצה שבחלקם ממוצא ערבי וכי בחודשים האחרונים לקח על עצמו תפקיד של ""עוזר מנחה"", במסגרתו תומך בתהליך הטיפולי של משתתפים נוספים, מעודד אותם ותורם להם מניסיונו האישי.",תסקירי שירות המבחן
82,ME-22-01-46929-821,צוין כי הנאשם הוא משתתף פעיל ומשמעותי במסגרת הקבוצה וכי חל שיפור ביכולתו לקבל סמכות ולהיענות לגבולות חיצוניים תוך ראייה רחבה ומורכבת של סיטואציות שונות בהן נטל חלק.,תסקירי שירות המבחן
83,ME-22-01-46929-821,צוין כי הנאשם עדיין עסוק בפגיעה בדימויו בעצמי ובתיוגו כעובר חוק וכי הקבוצה מסייעת לו להכיל את מורכבות מצבו תוך חיזוק דימויו העצמי החיובי.,תסקירי שירות המבחן
84,ME-22-01-46929-821,"שירות המבחן התרשם כי הנאשם עובר תהליך טיפול משמעותי וכי קידם את המטרות הטיפוליות שהוצבו עבורו ובהן הגמשת עמדותיו הנוקשות, הגברת מודעותו לנטייתו לריצוי חברתי ושיפור ביכולתו להיענות לגורמים חיצוניים ולדמויות סמכותיות, זאת תוך עיבוד הטראומה הנלווית למעצרו ולהימשכות ההליך הפלילי.",תסקירי שירות המבחן
85,ME-22-01-46929-821,שירות המבחן ציין כי הנאשם צפוי לסיים את ההליך הטיפולי הקבוצתי במהלך החודשים הקרובים.,תסקירי שירות המבחן
87,ME-22-01-46929-821,"בסיכום תקופת הדחייה והליך אבחון ממושך, חזר שירות המבחן על התרשמותו מהליך השיקום החיובי בו מצוי הנאשם.",תסקירי שירות המבחן
88,ME-22-01-46929-821,שירות המבחן התרשם כי הנאשם פיתח מודעות עצמית לגורמי הסיכון ולעמדותיו המכשילות וכן רכש כלים להתמודדות מקדמת עם מצבי דחק.,תסקירי שירות המבחן
89,ME-22-01-46929-821,"שירות המבחן מעריך כי הטיפול קידם הפחתה בסיכון וכי הנאשם מנהל שגרת חיים תקינה ללא מעורבות פלילית חוזרת, כשהוא מכיר בחומרת מעשיו ובהידרדרות במצבו בתקופה שקדמה לכך.",תסקירי שירות המבחן
90,ME-22-01-46929-821,שירות המבחן שב על הערכתו כי ענישה מחמירה בדמות מאסר בפועל תפגע בהליך השיקום החיובי אותו עובר הנאשם ועשויה אף להוביל להידרדרות במצבו הרגשי ובדימויו העצמי.,תסקירי שירות המבחן
91,ME-22-01-46929-821,"לפיכך, שב על המלצתו להטיל על הנאשם מאסר בדרך של עבודות שירות לצד צו מבחן למשך חצי שנה ופיצוי לנפגעי העבירה.",תסקירי שירות המבחן
92,ME-22-01-46929-821,"בא כוח המאשימה הגיש ראיות אלה: הצהרת נפגע עבירה מטעם ג.ת, מסמכים רפואיים ומסמכים מהמוסד לביטוח לאומי (סומנו טל/1) וכן מכתב מנפגעת העבירה א.ח (סומן טל/2).",ראיות הצדדים לעונש
93,ME-22-01-46929-821,בא כוח הנאשם העלה לדוכן העדים שני עדי הגנה לעונש:,ראיות הצדדים לעונש
94,ME-22-01-46929-821,"מר יוסף זרוק, גבאי בית הכנסת המכיר את הנאשם ואת משפחתו.",ראיות הצדדים לעונש
95,ME-22-01-46929-821,העד מסר כי הנאשם הינו בין האנשים המובילים בתרומתם לקהילה ומסייע לעריכת אירועים בבית הכנסת.,ראיות הצדדים לעונש
96,ME-22-01-46929-821,"לדבריו, הנאשם ואחותו היו עורכים פעילות ""לכו נרננה"" בכל שבת לילדים קטנים וכי מאז האירוע הפלילי בו היה מעורב הנאשם, הוא משתתף יותר בפעילות בבית הכנסת.",ראיות הצדדים לעונש
97,ME-22-01-46929-821,העד מסר כי כששמע על האירוע האלים בו מעורב הנאשם היה בהלם ולדבריו שמע שהנאשם סייע בהגנה על יהודייה אשר שני נערים הציקו לה.,ראיות הצדדים לעונש
98,ME-22-01-46929-821,"מר אהרון צרפתי, רבו של הנאשם המלווה אותו מאז האירוע, מסר כי הנאשם הינו אדם אחראי הנענה לכל קריאה וכי מעורבותו הפלילית גרמה לצער במשפחתו ובקהילתו.",ראיות הצדדים לעונש
99,ME-22-01-46929-821,"לדבריו, הנאשם מסייע בהתנדבות בתלמוד תורה וערך הליך תשובה רוחנית וגשמית.",ראיות הצדדים לעונש
100,ME-22-01-46929-821,העד מסר כי הנאשם היה במקום הלא נכון בזמן הלא נכון וכי היה צריך להימנע ממעשיו.,ראיות הצדדים לעונש
101,ME-22-01-46929-821,"בנוסף, הוגשו מטעם ההגנה מכתבי הערכה והמלצה מטעם מפקדיו של הנאשם בשירותו הצבאי, תעודת הסמכה ממשטרת ישראל בקורס מאבטחים, אישור לימודים נכון ליום 20.6.2024 ממכללת סינגאלובסקי, מכתב מטעם קצין הביטחון ברכבת ישראל מיום 3.10.2023, מכתבי תודה והערכה על פעילותו ההתנדבותית של הנאשם בקהילה.",ראיות הצדדים לעונש
102,ME-22-01-46929-821,בא כוח המאשימה עתר לקביעת מתחמים נפרדים לכל אחד מהאישומים וטען כי מתחם העונש ההולם את העבירה של חבלה חמורה בנסיבות מחמירות נע בין 3 ל-5 שנות מאסר בפועל וכי מתחם העונש ההולם את העבירה של החזקת סם מסוכן שלא לצריכה עצמית נע בין מספר חודשי מאסר ועד 6 חודשי מאסר שירוצו בעבודות שירות.,טיעוני הצדדים לעונש
103,ME-22-01-46929-821,"בא כוח המאשימה טען כי אין מקום לחפיפה בין העונשים, היות ומדובר בשני אירועים שונים שאינם מקיימים ביניהם כל קשר וכי יש להשית על הנאשם עונש של מאסר בפועל שימוקם בשליש התחתון של מתחם הענישה ההולם לעבירה של אלימות בנוסף על העונש הראוי לו בגין עבירת הסמים.",טיעוני הצדדים לעונש
104,ME-22-01-46929-821,"בא כוח המאשימה עתר להשית על הנאשם עונש כולל של 3.5 שנות מאסר, לצד מאסר על תנאי ופיצוי משמעותי לשני קורבנות העבירה בהיקף של עשרות אלפי שקלים.",טיעוני הצדדים לעונש
105,ME-22-01-46929-821,בא כוח המאשימה עמד בטיעוניו על נסיבות ביצוע העבירה וטען כי מדובר באירוע בודד אולם חמור מאוד.,טיעוני הצדדים לעונש
106,ME-22-01-46929-821,"בתוך כך טען כי הנאשם ושניים אחרים החליטו ותכננו לתקוף שני בחורים ממוצא ערבי אשר ישבו בגינה ציבורית ולאחר שחלפו על פניהם, מבלי שקדמו לכך חילופי דברים ביניהם.",טיעוני הצדדים לעונש
107,ME-22-01-46929-821,"הנאשמים היכו את ג.ת ואת מ.ח בעודו יושב על כיסא גלגלים, תוך התעלמותם ממצבו, וגרמו ל- ג.ת חבלות חמורות שהצריכו את אשפוזו בבית חולים.",טיעוני הצדדים לעונש
108,ME-22-01-46929-821,"בתוך כך, שלף נאשם 3 אקדח מאולתר וכיוונו לעבר פלג גופו העליון של ג.ת במטרה להוציאו להורג ואולם תוצאה זו נמנעה בזכות מעשהו של הנאשם אשר הסיט את ידו של נאשם 3 ומנע את הפגיעה ב- ג.ת.",טיעוני הצדדים לעונש
109,ME-22-01-46929-821,"על אף האמור, הכדור שנורה מהאקדח המאולתר פגע ברגלה של א.ח והיא נזקקה לטיפול בבית חולים.",טיעוני הצדדים לעונש
110,ME-22-01-46929-821,"נטען כי מעשי התקיפה שביצע הנאשם יחד עם שני הנאשמים האחרים היה מתוכנן, אכזרי ונבע ממניע גזעני.",טיעוני הצדדים לעונש
111,ME-22-01-46929-821,"נטען כי אמנם האירוע לא בוצע בתקופת מבצע ""שומר חומות"" אולם בוצע בהקשר פוליטי כללי ואף בכך יש להעיד על חומרתו.",טיעוני הצדדים לעונש
112,ME-22-01-46929-821,באשר לנזק שנגרם ל- ג.ת הפנה בא כוח המאשימה לתצהיר נפגע עבירה ולמסמכים רפואיים בעניינו וטען כי אלה מעידים על נזק פיזי ונפשי חמור.,טיעוני הצדדים לעונש
113,ME-22-01-46929-821,כמו כן ציין כי ג.ת הוכר כנפגע פעולות איבה מיום האירוע.,טיעוני הצדדים לעונש
114,ME-22-01-46929-821,באשר לנזק שנגרם ל- א.ח הפנה בא כוח המאשימה למכתבה ולתיאור סימפטומים של פוסט טראומה.,טיעוני הצדדים לעונש
115,ME-22-01-46929-821,"בא כוח המאשימה הפנה לסעיף 144(ו) לחוק העונשין הקובע כפל עונש מאסר או מאסר למשך 10 שנים לעבירות המבוצעות ממניע גזעני או עוינות כלפי ציבור, לדברי ההסבר לחוק העונשין (תיקון מס' 42) (מעשה גזענות), התשנ""ד-1994 וכן ציטט מדברי שר המשפטים דאז בעת ההצבעה על התיקון לחוק.",טיעוני הצדדים לעונש
116,ME-22-01-46929-821,"לטענתו, אמנם הנאשם לא הורשע בעבירה לפי סעיף זה, לפי שאינה חלה על עבירה שהעונש שנקבע לה הוא מאסר של 10 שנים ומעלה, אולם המחוקק הביע את כוונתו להחמרת הענישה בעבירה שבוצעה מתוך מניע גזעני.",טיעוני הצדדים לעונש
117,ME-22-01-46929-821,"באשר למדיניות הענישה הנוהגת, הפנה בא כוח המאשימה לשורה של פסקי דין וטען כי מתחם העונש ההולם באירועי אלימות על רקע גזעני שלא כללו שימוש בנשק נע בדרך כלל בין 18 ל- 36 חודשי מאסר וכי במקרה דנן יש להכפיל את המתחם כפי שמורה המחוקק.",טיעוני הצדדים לעונש
118,ME-22-01-46929-821,"בא כוח המאשימה טען כי תסקירי שירות המבחן בעניינו של הנאשם חיוביים באופן ניכר וכי הנאשם נעדר עבר פלילי ומאז האירוע הנדון לא נרשמו לחובתו אירועים אלימים נוספים, אולם נוכח חומרת העבירה שביצע גוברים שיקולי הרתעה וגמול על שיקולי שיקום.",טיעוני הצדדים לעונש
119,ME-22-01-46929-821,"נטען על כן כי יש להתחשב בשיקומו של הנאשם כמו גם בעובדה שהסיט את האקדח ומנע נזק חמור יותר, אך זאת בגדרי המתחם ולהשית עליו עונש הממוקם בשליש התחתון של המתחם.",טיעוני הצדדים לעונש
120,ME-22-01-46929-821,בא כוח המאשימה ציין כי הנאשם נעצר כחודש וחצי לאחר האירוע בעקבות חקירת שירות הביטחון הכללי וכי אמנם שיתף פעולה בצורה מלאה בחקירה וחסך בזמן שיפוטי אולם בנסיבות האמורות יש לראות בחרטה שהביע חרטה חלקית.,טיעוני הצדדים לעונש
121,ME-22-01-46929-821,בא כוח הנאשם טען כי מתחם העונש ההולם את העבירה של חבלה חמורה בנסיבות מחמירות נע בין 9 ל- 36 חודשי מאסר בפועל וכי יש לאמץ את המלצת שירות המבחן ולחרוג ממתחם העונש ההולם משיקולי שיקום ולהשית על הנאשם מאסר שירוצה בדרך של עבודות שירות.,טיעוני הצדדים לעונש
122,ME-22-01-46929-821,"בהקשר זה הפנה לפסיקה אשר, לשיטתו, תומכת בעמדתו העונשית.",טיעוני הצדדים לעונש
123,ME-22-01-46929-821,"בא כוח הנאשם טען כי אינו חולק על חומרתו של האירוע בו נפגעו הקורבנות שהותקפו על לא עוול בכפם, אלא שלטענתו יש להתחשב בכך שמדובר במעשה שבוצע מתוך החלטה ספונטנית ולא מתוך תכנון ממשי ובכך שהנאשם מנע תוצאה קשה יותר בכך שהסיט את ידו של נאשם 3 שאחזה באקדח מאולתר.",טיעוני הצדדים לעונש
124,ME-22-01-46929-821,"בא כוח הנאשם טען כי יש לאבחן את עניינו של הנאשם מעניינם של שני הנאשמים האחרים ובהקשר זה הפנה לכתב האישום המתוקן ולעבירות בהן הורשעו שני הנאשמים האחרים: חבלה בכוונה מחמירה, חבלה חמורה ממניע גזעני, החזקת נשק ותחמושת.",טיעוני הצדדים לעונש
125,ME-22-01-46929-821,לטענתו חלקו של הנאשם באירוע מצומצם יותר מחלקם של שני המעורבים האחרים והוא לא הורשע בעבירת אלימות מתוך מניע גזעני.,טיעוני הצדדים לעונש
126,ME-22-01-46929-821,בא כוח הנאשם טען כי לא ניתן לגזור גזירה שווה או דומה מפסקי הדין אליהם הפנה בא כוח המאשימה באשר נסיבותיהם חמורות יותר מהמקרה דנן וההרשעה בהם כללה נסיבה מחמירה לפי סעיף 144ו' לחוק העונשין.,טיעוני הצדדים לעונש
127,ME-22-01-46929-821,"כמו כן טען כי יש לבצע אבחנה בין אירועי אלימות המתרחשים בתקופת מבצע ""שומר חומות"" לבין התקופה בה התרחש האירוע דנן.",טיעוני הצדדים לעונש
128,ME-22-01-46929-821,"בא כוח הנאשם טען כי בגזירת העונש לנאשם יש להתחשב בכך שלמרות מעצרו המאוחר, שיתף פעולה וסייע בפענוח התיק וכן נטל אחריות.",טיעוני הצדדים לעונש
129,ME-22-01-46929-821,"כמו כן טען כי יש להתחשב בכך שהנאשם הוא אדם נורמטיבי החי חיים צנועים ואשר חרף האתגרים הסביבתיים סיים 12 שנות לימוד, התגייס לחטיבת הצנחנים ושירת שירות מלא.",טיעוני הצדדים לעונש
130,ME-22-01-46929-821,לאחר שחרורו עבר הנאשם קורס במשטרה והתגייס לרכבת ישראל כמאבטח נושא נשק.,טיעוני הצדדים לעונש
131,ME-22-01-46929-821,לפני כשנתיים החל הנאשם בלימודי הנדסת חשמל והוא עובד בתחום זה.,טיעוני הצדדים לעונש
132,ME-22-01-46929-821,בא כוח הנאשם הפנה למסמכים המהווים מכתבי המלצה ותודה המעידים על אופיו ואישיותו של הנאשם ועל חריגות האירוע לחייו.,טיעוני הצדדים לעונש
133,ME-22-01-46929-821,בא כוח הנאשם הפנה לתסקירי שירות המבחן וטען כי יש בהם ללמד על הדרך השיקומית המשמעותית והאמיתית שעבר הנאשם.,טיעוני הצדדים לעונש
134,ME-22-01-46929-821,כמו כן ציין כי הנאשם היה נתון במעצר במשך שלושה חודשים.,טיעוני הצדדים לעונש
135,ME-22-01-46929-821,בא כוח הנאשם עתר לחרוג ממתחם העונש ההולם ולאמץ את המלצת שירות המבחן באופן בו העונש שיושת על הנאשם יעמוד על 9 חודשי מאסר שירוצו בעבודות שירות וכן חיוב בפיצוי כפי שהוטל על הנאשמים האחרים באופן יחסי.,טיעוני הצדדים לעונש
136,ME-22-01-46929-821,בא כוח הנאשם טען כי העבירה בה הורשע הנאשם אינה מתייחסת לפגיעה ב- א.ח ועל כן אין מקום לחייבו בפיצוי נפגעת עבירה זו.,טיעוני הצדדים לעונש
137,ME-22-01-46929-821,"הנאשם מסר כי גרם לטלטלה לעצמו, לקורבנות ולהוריו המלווים אותו.",דבר הנאשם
138,ME-22-01-46929-821,הנאשם ביקש כי בגזירת עונשו יתחשב בית המשפט בכך שהוא מנסה לכפר על מעשיו ועל הפגיעה שגרם לקורבנות.,דבר הנאשם
139,ME-22-01-46929-821,הנאשם מסר כי הוא עובד בתחום החשמל ולומד הנדסאות חשמל.,דבר הנאשם
140,ME-22-01-46929-821,"בהתאם לתיקון 113 לחוק העונשין, הליך גזירת עונשו של נאשם הוא תלת-שלבי:",דיון והכרעה
141,ME-22-01-46929-821,"במקרה בו הורשע הנאשם במספר עבירות, יש לבחון תחילה האם העבירות מהוות אירוע אחד או כמה אירועים.",דיון והכרעה
142,ME-22-01-46929-821,"ככל שמדובר במספר אירועים, יש לקבוע מתחם עונש הולם לכל אירוע בנפרד, כך בהתאם לאמור בסעיף 40יג' לחוק העונשין.",דיון והכרעה
143,ME-22-01-46929-821,"בקביעת מתחם העונש ההולם יש להתחשב במידת הפגיעה בערך החברתי שנפגע כתוצאה מביצוע העבירה, במדיניות הענישה הנהוגה ובנסיבות הקשורות בביצוע העבירה, כמפורט בסעיף 40ט' לחוק העונשין.",דיון והכרעה
144,ME-22-01-46929-821,בשלב השני נדרש בית משפט לבחון אם יש מקום בנסיבות המקרה לסטות לקולה מהמתחם שנקבע מטעמי שיקום בהתאם לאמור סעיף 40ד' לחוק העונשין או לסטות לחומרה מהמתחם מטעמי הגנה על שלום הציבור בהתאם לאמור סעיף 40ה' לחוק העונשין.,דיון והכרעה
145,ME-22-01-46929-821,"בשלב השלישי, ואם נמצא שאין מקום לסטות ממתחם העונש ההולם, יגזור בית המשפט את דינו של הנאשם בתוך המתחם, בין היתר בהתחשב בשיקולי הרתעה אישית והרתעת הרבים, כאמור בסעיפים 40ו' ו-40ז' לחוק העונשין, ובהתחשב בנסיבות שאינן קשורות בביצוע העבירה, כמפורט בסעיף 40יא' לחוק העונשין.",דיון והכרעה
146,ME-22-01-46929-821,"אם הורשע הנאשם במספר עבירות המהוות כמה אירועים בגינם נקבעו מתחמי ענישה נפרדים, רשאי בית המשפט לגזור עונש נפרד לכל אירוע וכן את מידת החפיפה בין העונשים או הצטברותם או לחלופין עונש כולל לכל האירועים, בהתאם לסעיף 40יג'(ב) לחוק העונשין.",דיון והכרעה
147,ME-22-01-46929-821,הנאשם הורשע בעבירה של חבלה חמורה בנסיבות מחמירות במסגרת האישום הראשון ובעבירה של החזקת סם מסוכן שלא לצריכה עצמית במסגרת האישום השני.,דיון והכרעה
148,ME-22-01-46929-821,"המדובר בשתי עבירות שביצע הנאשם באירועים שונים, בנסיבות שונות ובזמנים שונים שאין ביניהם קשר ענייני ועל כן יש לקבוע בגין כל אחד מהם מתחם עונש הולם נפרד.",דיון והכרעה
149,ME-22-01-46929-821,קביעת מתחם העונש ההולם לעבירה של חבלה חמורה בנסיבות מחמירות,דיון והכרעה
150,ME-22-01-46929-821,"הערכים החברתיים בעבירה של חבלה חמורה בנסיבות מחמירות הם ההגנה על חייו של אדם, שלימות גופו, בריאותו, שלוות נפשו, כבודו וביטחונו וכן ההגנה על הסדר הציבורי ושלום הציבור וביטחונו במרחב הציבורי.",דיון והכרעה
151,ME-22-01-46929-821,"מידת הפגיעה בערכים המוגנים הינה גבוהה, בהתחשב בכך שהנאשם יחד עם שניים נוספים, כשהם בחבורה, תקפו את ג.ת מתוך מניע גזעני, תוך כדי צעקות של כינויי גנאי לעברו, בעודו יושב בגינה ציבורית, וגרמו לו לחבלות קשות ורבות בראשו, בפניו ובגופו, לרבות שבר ברצפת ארובת עין שמאל, חתך עמוק בראשו והמטומות בסינוסים ובפניו - בגינם נזקק לטיפול תוך כדי אשפוז בבית חולים.",דיון והכרעה
152,ME-22-01-46929-821,"בבחינת נסיבות ביצוע העבירה, אין להתעלם מכך שהנאשם יחד עם שניים אחרים תקפו את ג.ת בתוך גינה ציבורית, לאחר שחלפו על פניו והבחינו במוצאו הערבי.",דיון והכרעה
153,ME-22-01-46929-821,"מיד לאחר מכן, פנה נאשם 1 אל ג.ת במילים ""ערב טוב"" ו- ג.ת השיב לו באותן מילים.",דיון והכרעה
154,ME-22-01-46929-821,"הנאשם והשניים האחרים המשיכו בדרכם וכשהגיעו לסמטה, החליטו יחדיו לתקוף את ג.ת ולגרום לו לחבלה חמורה בשל מוצאו הערבי.",דיון והכרעה
155,ME-22-01-46929-821,"הנאשם ונאשם 1 עטו על פניהם מסכות במטרה להקשות על זיהויים ומסרו את הטלפונים הניידים שהיו ברשותם לאשתו של נאשם 1 וסיכמו ביניהם ""לזיין"" ו- ""לקרוע"" את ג.ת.",דיון והכרעה
156,ME-22-01-46929-821,מעשיו אלה של הנאשם מבטאים תכנון מוקדם לביצוע העבירה בצוותא ופעולה למימושה מתוך מניע גזעני.,דיון והכרעה
157,ME-22-01-46929-821,שלושת הנאשמים וביניהם הנאשם חזרו על עקבותיהם והגיעו למקום ישיבתו של ג.ת בגינה הציבורית.,דיון והכרעה
158,ME-22-01-46929-821,מיד בהגיעם היה זה נאשם 1 אשר בעט בחוזקה בראשו של ג.ת והיכה בראשו במכות אגרוף.,דיון והכרעה
159,ME-22-01-46929-821,"כתוצאה ממעשי תקיפה אלה, נפל ג.ת לארץ.",דיון והכרעה
160,ME-22-01-46929-821,"במקביל לכך, ספג מ.ח מכה מאחד הנאשמים.",דיון והכרעה
161,ME-22-01-46929-821,"בהמשך לכך, שלף נאשם 3 אקדח מאולתר, בעוד שהנאשם לא ידע כי הוא מחזיק בו, וכיוונו לעבר פלג גופו העליון של ג.ת מטווח קצר, במטרה לירות לעברו ולפגוע בו.",דיון והכרעה
162,ME-22-01-46929-821,הנאשם הבחין בכך והסיט את ידו של נאשם 3 במהלך הירי כדי למנוע תוצאה קטלנית.,דיון והכרעה
163,ME-22-01-46929-821,כדור שנורה מהאקדח חדר לרגלה של א.ח.,דיון והכרעה
164,ME-22-01-46929-821,"על אף האמור, המשיכו הנאשמים במעשי התקיפה כלפי ג.ת והיכו אותו יחדיו בעודו שרוע על הארץ, תוך שנאשם 3 היכה את ג.ת בראשו באמצעות האקדח המאולתר.",דיון והכרעה
165,ME-22-01-46929-821,"לאחר מעשיהם אלה, עזבו הנאשמים את המקום.",דיון והכרעה
166,ME-22-01-46929-821,"כתוצאה ממעשי התקיפה שביצע הנאשם יחד עם שניים נוספים נגרמו ל- ג.ת חבלות מרובות בראשו, פניו וגופו, לרבות שבר ברצפת ארובת עין שמאל, חתך עמוק בראשו והמטומות בסינוסים ובפניו והוא נזקק לאשפוז בבית חולים.",דיון והכרעה
167,ME-22-01-46929-821,מדובר בנזקים חמורים וקשים כאשר נסיבות ביצוע העבירה עלולות היו לגרום לנזק חמור יותר ואף קטלני.,דיון והכרעה
168,ME-22-01-46929-821,בשל פגיעותיו כתוצאה ממעשי התקיפה הוכר ג.ת כנפגע פעולות איבה וממסמכים רפואיים שהוגשו בעניינו עולה כי בנוסף על הנזק הגופני שנגרם לו אובחן כסובל מהפרעה פוסט טראומטית.,דיון והכרעה
169,ME-22-01-46929-821,"עוד עולה כי נזקים אלה, הן הפיזיים והן הנפשיים, בעלי השלכות משמעותיות על תפקודו של ג.ת.",דיון והכרעה
170,ME-22-01-46929-821,"נסיבות נוספות העומדות לחומרה קשורות בכך שהנאשם הבין את הפסול במעשיו ואת משמעותם ויכול היה להימנע מהם; מעשי התקיפה מגלים אלימות קשה, התעללות ואכזריות כלפי ג.ת אך בשל מוצאו הערבי; למעשה התקיפה שביצע הנאשם לא קדמה התגרות מצד נפגע העבירה; הנאשם ניצל את כוחו היחסי כשהוא פועל עם שניים נוספים, בחבורה, למימוש התכנית לתקיפה מתוך מניע גזעני.",דיון והכרעה
171,ME-22-01-46929-821,"מנגד וכשיקול לקולה, יש להביא בחשבון את העובדה שהנאשם לא ידע שנאשם 3 מחזיק ברשותו נשק מאולתר, וכשהבחין בנאשם 3 כשהוא מוציא את האקדח המאולתר ומכוון אותו לעבר פלג גופו העליון של ג.ת, הסיט מיד את ידו של נאשם 3 במטרה למנוע תוצאה קטלנית, אולם הכדור שנורה פגע ברגלה של א.ח.",דיון והכרעה
172,ME-22-01-46929-821,"שיקול נוסף לקולה, במידה מסוימת, מצוי בעובדה שאמנם הנאשם חזר אל תוך הגינה הציבורית עם השניים הנוספים לאחר שגיבש עמם החלטה לתקוף את ג.ת, אולם לא היה הראשון לתקוף את ג.ת, אלא היה זה נאשם 1 אשר היכה בבעיטות ובאגרופים את ג.ת והפילו לארץ, ולא היה הוא אשר היכה בראשו של ג.ת באמצעות האקדח המאולתר.",דיון והכרעה
173,ME-22-01-46929-821,"חלקו של הנאשם במעשי התקיפה התבטא בבעיטות ובאגרופים בגופו של ג.ת בעודו שרוע על הארץ, יחד עם האחרים, כאשר חומרה במעשיו עולה אף מתוך העובדה שהמשיך במעשי התקיפה גם לאחר שנורה כדור מהאקדח המאולתר על ידי נאשם 3 ופגע ברגלה של א.ח.",דיון והכרעה
174,ME-22-01-46929-821,"בחנתי את מדיניות הענישה הנוהגת, הן על פי פסיקה שהציגו באי כוח הצדדים והן על פי פסיקה נוספת, ומצאתי לסקור את אלה, בשים לב להבדלים ולאבחנות הנדרשות:",דיון והכרעה
175,ME-22-01-46929-821,"יעקב הורשע, על פי הודאתו, בעבירות של חבלה בכוונה מחמירה ובחבלה במזיד ברכב ממניע גזעני, ודינו נגזר ראשון מבין המעורבים באירוע.",דיון והכרעה
176,ME-22-01-46929-821,"בהתאם למוסכם, הוטל עליו עונש של 5 שנות מאסר וכן הופעל מאסר מותנה בן 6 חודשים, חציו בחופף וחציו במצטבר, באופן שעונשו הכולל הועמד על 5 שנות מאסר ו-3 חודשי מאסר לריצוי בפועל, לצד ענישה נלווית בדמות מאסר על תנאי ופיצוי למתלונן.",דיון והכרעה
177,ME-22-01-46929-821,"ניסים הורשע, על פי הודאתו, באותן העבירות בהן הורשעו המערערים, וכן צירף תיק נוסף בו הורשע בשתי עבירות של איומים.",דיון והכרעה
178,ME-22-01-46929-821,"בגזר הדין שניתן בעניינו, נדרש בית המשפט המחוזי בהרחבה לפרטי האירוע, ודירג את מעשיהם של המעורבים בו לפי שלוש ""דרגות חומרה"", זאת בזיקה לעוצמת הקשר העברייני בין המעורבים, ולפעולות שביצעו על מנת להגשים את מטרת הקשר.",דיון והכרעה
179,ME-22-01-46929-821,"נקבע כי מעשיהם של ניסים ושל נאשמים 1 ו-4, נמנים עם הדרגה השלישית, הפחותה בחומרתה, וכי אלה הגיעו למסגד ביום 12.5.2021 כאשר אחד מהם החזיק סכין, ונטלו חלק ביידוי האבנים לעבר המתלונן ובפגיעה ברכבו; הדרגה השנייה, החמורה יותר, יוחסה למערערים, אשר עובר לאירוע הגיעו לעיר לוד במטרה להתעמת עם ערבים, ולמחרת הגיעו למסגד כשהם מצוידים באמצעי תקיפה מגוונים ונטלו חלק ביידוי האבנים לעבר המתלונן ובפגיעה ברכבו; ולבסוף, הדרגה הראשונה, החמורה ביותר, יוחסה למעשיו של יעקב, אשר מעבר לכך שהגיע לעיר לוד עם הנאשמים ונטל חלק בתקיפת המתלונן – אף הוסיף ודקר אותו באמצעות סכין.",דיון והכרעה
180,ME-22-01-46929-821,"בית המשפט המחוזי קבע כי מתחם ענישה בעניינו של ניסים, הנמנה על דרגת החומרה השלישית, נע בין 25 ל-50 חודשי מאסר, והטיל עליו עונש של 38 חודשי מאסר לריצוי בפועל – המשקף עונש של 31 חודשי מאסר בגין האירוע, עונש של 3 חודשי מאסר בגין התיק שצירף והפעלת מאסרים מותנים; לצד ענישה נלווית בדמות מאסר על תנאי, קנס ופיצוי למתלונן.",דיון והכרעה
181,ME-22-01-46929-821,"בעניינו של משטי קבע בית המשפט המחוזי שיש למקמו בדרגת החומרה השנייה, ולקבוע בעניינו מתחם ענישה הנע בין 27 ל-52 חודשי מאסר.",דיון והכרעה
182,ME-22-01-46929-821,"בקביעת העונש בתוך המתחם, עמד בית המשפט המחוזי גם על עברו הפלילי של משטי – הכולל שתי הרשעות קודמות בעבירות אלימות, אשר בגין כל אחת מהן הושת עליו עונש של 4 חודשי מאסר בעבודות שירות ומאסר מותנה – ועל העובדה כי ביצע את העבירות הנוכחיות שעה שתלויים ועומדים נגדו שני מאסרים מותנים, ובטרם סיים לרצות את עבודות השירות שהוטלו עליו באחד התיקים האמורים.",דיון והכרעה
183,ME-22-01-46929-821,"על משטי הוטלו העונשים הבאים: 31 חודשי מאסר לריצוי בפועל; הפעלת מאסרים מותנים בני 6 ו-5 חודשים, שירוצו בחופף זה לזה, ובחופף ובמצטבר לעונש העיקרי, כך שבסך הכול ירצה 36 חודשי מאסר, בניכוי תקופת מעצרו; מאסרים על תנאי; קנס בסך 1,000 ₪, ופיצוי למתלונן בסך 10,000 ₪.",דיון והכרעה
184,ME-22-01-46929-821,ערעורו של משטי על חומרת גזר הדין- נדחה.,דיון והכרעה
185,ME-22-01-46929-821,בעניינו של כרמלי קבע בית המשפט המחוזי כי מתחם העונש ההולם נע בין 27 ל- 52 חודשי מאסר בהתאם לדרגת החומרה השנייה ובעניינם של שני הנאשמים הנוספים קבע כי מתחם העונש ההולם נע בין 25 ל- 50 חודשי מאסר.,דיון והכרעה
186,ME-22-01-46929-821,"בית המשפט המחוזי קבע כי לולא התחשבות בשיקולי שיקום, היה מקום לגזור את דינו של כרמלי ל- 27 חודשי מאסר בפועל ואת דינם של שני הנאשמים הנוספים ל- 25 חודשי מאסר בפועל.",דיון והכרעה
187,ME-22-01-46929-821,"בהתחשב בשיקולי שיקום, הושת של כרמלי עונש של 25 חודשי מאסר בפועל ועל שני הנאשמים הנוספים הושת עונש של 15 חודשי מאסר בפועל.",דיון והכרעה
188,ME-22-01-46929-821,"ערעורו של כרמלי על חומרת גזר הדין התקבל באופן חלקי, ועונשו הועמד על 20 חודשי מאסר לריצוי בפועל.",דיון והכרעה
189,ME-22-01-46929-821,"בעבירה של חבלה חמורה בנסיבות מחמירות, לפי סעיפים 333 ו-335(א)(1) לחוק העונשין ובעבירה של חבלה במזיד לרכב ממניע גזעני לפי סעיפים 413ה ו-144ו לחוק.",דיון והכרעה
190,ME-22-01-46929-821,"על פי עובדות כתב האישום, ביום 13.10.2022 בשעה 20:14 הגיע הנאשם אל מתחם ביתו של טל יושבייב, המצוי בין הרחובות דלמן וקונדר בשכונת שייח ג'ראח – שמעון הצדיק בירושלים, שבה גרים תושבים ערבים רבים.",דיון והכרעה
191,ME-22-01-46929-821,"אותה עת שהו במתחם צעירים יהודים רבים וסמוך לשעה 21:41 התגודדו עשרות צעירים יהודים, בהם הנאשם, מחוץ למתחם בעוד רובם עטו מסיכות על פניהם וברדסים על ראשיהם.",דיון והכרעה
192,ME-22-01-46929-821,לאחר מכן התפתח עימות אלים בין יהודים וצעירים ערבים.,דיון והכרעה
193,ME-22-01-46929-821,"במהלכו יצאו הנאשם וצעירים נוספים (מן המתחם לכיוון רחוב קונדר 5, ששם גר המתלונן, בעוד חלק מהקבוצה ובהם הנאשם אחזו מקלות.",דיון והכרעה
194,ME-22-01-46929-821,"בשעה 21:52 נמשך ברחוב קונדר עימות אלים בין בני הקבוצה היהודים לבין הצעירים הערבים, אשר כלל יידוי אבנים ומכות הדדיות.",דיון והכרעה
195,ME-22-01-46929-821,"במהלך העימות האלים, בשעה 21:54, חברו של הנאשם נפצע באורח קשה מפגיעת אבן בראשו ואחד מבני הקבוצה פינה אותו מהמקום.",דיון והכרעה
196,ME-22-01-46929-821,"מיד לאחר מכן, אחד מהקבוצה זרק אל עבר הנאשם מקל, לאחר שמקל אחר שאחז בו קודם לכן נפל.",דיון והכרעה
197,ME-22-01-46929-821,הנאשם הכה באמצעות המקל ברכבו של המתלונן שחנה במקום וכתוצאה מכך התנפצה שמשת הרכב האחורית.,דיון והכרעה
198,ME-22-01-46929-821,"לאחר כשתי דקות, כחלק מהעימות האלים, צעיר ערבי השליך קרש מגג מבנה סמוך אל עבר הקבוצה.",דיון והכרעה
199,ME-22-01-46929-821,"הנאשם עלה אל הגג בעודו אוחז במקל, אך הצעיר הערבי הספיק לברוח.",דיון והכרעה
200,ME-22-01-46929-821,"מיד לאחר מכן קפץ הנאשם על רכבו של המתלונן ואחר מבני הקבוצה, שזהותו אינה ידועה, הכה את הרכב באמצעות קרש.",דיון והכרעה
201,ME-22-01-46929-821,"בשעה 22:05, לאחר שהרחוב התרוקן, חזר הנאשם והיכה את רכבו של המתלונן פעם נוספת.",דיון והכרעה
202,ME-22-01-46929-821,בחלוף כדקה יצא המתלונן מביתו ועלה במדרגות לכיוון הרחוב.,דיון והכרעה
203,ME-22-01-46929-821,"המתלונן, שלא השתתף בעימות האלים, הבחין בנזקים שנגרמו לרכבו, לרבות ממעשיי הנאשם.",דיון והכרעה
204,ME-22-01-46929-821,"הנאשם הבחין במתלונן שעמד בקצה המדרגות במשך כדקה, הניף לעברו יד באופן מאיים והחל להתקרב אליו, בעוד שמאחוריו היו כעשרים צעירים נוספים.",דיון והכרעה
205,ME-22-01-46929-821,המתלונן שאל את הנאשם מדוע פגעו ברכבו ואז הנאשם התקרב אליו והיכה אותו בעוצמה בראשו באמצעות מוט שאחז בידו.,דיון והכרעה
206,ME-22-01-46929-821,המתלונן התמוטט מעוצמת המכה ונפל לקרקע.,דיון והכרעה
207,ME-22-01-46929-821,מעשיי הנאשם כמתואר נעשו בשל היות המתלונן ערבי וממניע גזעני.,דיון והכרעה
208,ME-22-01-46929-821,לאחר מכן הנאשם ושאר בני הקבוצה עזבו את המקום וחלקם הוסיפו ויידו אבנים אל עבר המתלונן.,דיון והכרעה
209,ME-22-01-46929-821,"כתוצאה ממעשי הנאשם נגרמו למתלונן חבלות ופציעות חמורות בראשו ובהן חתך מדמם באזור פרונטלי, שטף דם תת עורי באזור ארובת העין, שבר פרונטלי עם דחיסה קלה משמאל, דימום מוחי תת-עכבישי.",דיון והכרעה
210,ME-22-01-46929-821,בעקבות הפגיעה אושפז המתלונן ונזקק לניתוח בראשו.,דיון והכרעה
211,ME-22-01-46929-821,"כמו כן, שמשות רכבו של המתלונן נופצו.",דיון והכרעה
212,ME-22-01-46929-821,"בית המשפט המחוזי קבע כי מתחם העונש ההולם נע בין 18 ל- 36 חודשי מאסר בפועל והשית על הנאשם, נעדר עבר פלילי, 13 חודשים ושבועיים מאסר בפועל בניכוי ימי מעצרו, כאשר את יתרת המאסר, 9 חודשים, יישא הנאשם בעבודות שירות, זאת לצד מאסרים מותנים, צו מבחן ופיצוי לנפגע העבירה בסך של 40,000 ₪.",דיון והכרעה
213,ME-22-01-46929-821,"בהתחשב במידת הפגיעה בערכים המוגנים, בנסיבות ביצוע העבירה ובמדיניות הענישה הנהוגה במקרים דומים, מצאתי לקבוע כי מתחם העונש ההולם את העבירה בה הורשע הנאשם באישום הראשון נע בין 18 לבין  36 חודשי מאסר בפועל, לצד ענישה הצופה פני עתיד וענישה כלכלית.",דיון והכרעה
214,ME-22-01-46929-821,קביעת מתחם העונש ההולם לעבירה של החזקת סם מסוכן,דיון והכרעה
215,ME-22-01-46929-821,בא כוח המאשימה עתר לקביעת מתחם ענישה לעבירה של החזקת סם מסוכן הנע בין מספר חודשי מאסר ועד 6 חודשי מאסר לריצוי בדרך של עבודות שירות.,דיון והכרעה
216,ME-22-01-46929-821,בא כוח הנאשם לא חלק על מתחם זה.,דיון והכרעה
217,ME-22-01-46929-821,אני סבור כי מתחם זה אינו הולם את העבירה של החזקת סם שלא לשימוש עצמי.,דיון והכרעה
218,ME-22-01-46929-821,"בקביעת המתחם בעבירה זו, וגם לאחר בחינת פסיקה קודמת אשר יש והיא מבטאת מדיניות ענישה, אין להתעלם מהעונש הקבוע בצד העבירה בחוק.",דיון והכרעה
219,ME-22-01-46929-821,ההבחנה המהותית היא בין החזקת סם לשימוש עצמי לבין החזקת סם שלא לשימוש עצמי.,דיון והכרעה
220,ME-22-01-46929-821,"העונש הקבוע בצד העבירה של החזקת סם שלא לשימוש עצמי הוא 20 שנות מאסר, דהיינו בין העונשים החמורים עלי ספר חוקים.",דיון והכרעה
221,ME-22-01-46929-821,"כמפורט לעיל, הנני קובע כי במקרה שלפני קיימים שני מתחמי ענישה: האחד באשר לעבירה של חבלה בנסיבות מחמירות והשנייה בעבירה של החזקת סם שלא לשימוש עצמי.",דיון והכרעה
222,ME-22-01-46929-821,"מלאכת הענישה במשפט הפלילי אינה מעשה חשבונאי העוסק במספרים וחישוביהם השונים, אלא עניין לו בדיני נפשות: מאסר בפועל, בעבודות שירות או מאחורי סורג ובריח, מאסר מותנה או קנס שבצדו מאסר.",דיון והכרעה
223,ME-22-01-46929-821,"משום עקרון משפטי חשוב זה, גם אם מצווה עלינו לקבוע מספר מתחמי ענישה, בית המשפט ישקול מתחם העונש הכולל, שלא יהיה מן הסתם חיבור מספרי של חודשי מאסר או ממוצע מספרים.",דיון והכרעה
224,ME-22-01-46929-821,"במקרה שלפני  נראה שראוי לקבוע כי מתחם העונש בגין עבירות הסם ""ייבלע"" במתחם העונש שקבעתי לעיל, בעבירת האלימות הקשה.",דיון והכרעה
225,ME-22-01-46929-821,"בטרם קביעת העונש בתוך המתחם, ראוי להדגיש במספר מילים את חומרת מעשי הנאשם הבאה לידי ביטוי בעבירת האלימות.",דיון והכרעה
226,ME-22-01-46929-821,"העבירה של חבלה חמורה בנסיבות מחמירות, עבירה חמורה היא שכן העונש המצוי בצידה הוא כפל העונש באשר לעבירה של חבלה חמורה – דהיינו עונש כולל של 14 שנות מאסר.",דיון והכרעה
227,ME-22-01-46929-821,"הוראת סעיף 335 (א) (2) לחוק העונשין הקובעת הכפלת העונש, לכאורה מוציאה מתחולה את הוראת סעיף 144 ו.",דיון והכרעה
228,ME-22-01-46929-821,"לחוק העונשין, הקובע הכפלת עונש בגין עבירות על רקע גזעני – המייחד תחולתו על עבירות שהעונש הקבוע להן בחוק הוא עד 10 שנות מאסר, לאחר הכפלתו.",דיון והכרעה
229,ME-22-01-46929-821,אלא שלא אך בנימוקים פורמליים עסקינן.,דיון והכרעה
230,ME-22-01-46929-821,"עבירות אלימות על רקע גזענות הן עבירות חמורות ביותר, שכן הן מעוררות סלידה וחלחלה.",דיון והכרעה
231,ME-22-01-46929-821,"כשם שאדם אינו יכול לשנות צבע עורו כך גם אינו יכול לשנות ""השתייכותו לגזע או למוצא לאומי אתני"" (כלשון החוק).",דיון והכרעה
232,ME-22-01-46929-821,"לפיכך גילויי אלימות כלפיו, בשל גזעו או מוצאו הלאומי אתני, הם מעשים שהדעת אינה סובלת.",דיון והכרעה
233,ME-22-01-46929-821,"אני אומר דברים אלה, בטרם אשקול ואחליט כדלקמן, או שמא יעלה על דעת מאן דהוא כי, חס וחלילה, התעלמתי מהנסיבות החמורות של ביצוע העבירה על ידי הנאשם במקרה שלפני.",דיון והכרעה
234,ME-22-01-46929-821,חריגה ממתחם העונש ההולם משיקולי שיקום,דיון והכרעה
235,ME-22-01-46929-821,"על רקע הדברים לעיל, דהיינו חומרת מעשי הנאשם אל מול ההליך השיקומי כמפורט בתסקירי שירות המבחן, אשר נמשך על פני תקופה ארוכה, ובפיקוח צמוד ומקצועי של שירות המבחן, אני סבור, לאחר התלבטות רבה, כי יש לשקול במקרה שלפני חריגה ממתחם העונש ההולם.",דיון והכרעה
236,ME-22-01-46929-821,"סעיף 40ד לחוק העונשין שכותרתו ""שיקום"" קובע כדלקמן:",דיון והכרעה
237,ME-22-01-46929-821,"הנאשם כבן 26, נעדר עבר פלילי וניהל אורח חיים נורמטיבי עובר לאירוע ולאחריו.",דיון והכרעה
238,ME-22-01-46929-821,"הנאשם סיים 12 שנות לימוד עם בגרות מלאה, שירת שירות צבאי מלא בצה""ל כלוחם בחטיבת הצנחנים וכיום לומד ללימודי הנדסאות חשמל.",דיון והכרעה
239,ME-22-01-46929-821,לאורך דרכו הוערך הנאשם באופן חיובי על ידי מפקדיו וסובביו.,דיון והכרעה
240,ME-22-01-46929-821,"הנאשם השתלב בטיפול קבוצתי במסגרת שירות המבחן ביום 19.4.2023 ומאז ועד היום מתמיד בהליך הטיפולי, משתף פעולה ומגלה התקדמות משמעותית.",דיון והכרעה
241,ME-22-01-46929-821,"תסקירי שירות המבחן הציגו תמונה חיובית ועקבית באשר לנאשם, למצבו ולרמת הסיכון הנמוכה הנשקפת ממנו.",דיון והכרעה
242,ME-22-01-46929-821,שירות המבחן שב על הערכתו כי ענישה מחמירה בדמות מאסר בפועל תפגע בהליך השיקום החיובי בו מצוי הנאשם ועשויה להוביל להידרדרות במצבו הרגשי ובדימויו העצמי.,דיון והכרעה
243,ME-22-01-46929-821,"שירות המבחן המליץ, על כן, להטיל על הנאשם מאסר בדרך של עבודות שירות וצו מבחן למשך חצי שנה לצד חיובו בפיצוי נפגעי העבירה.",דיון והכרעה
244,ME-22-01-46929-821,"אני סבור כי נוכח כברת הדרך השיקומית שעבר הנאשם עד כה ועמדתו העקבית של שירות המבחן לפיה מאסר בפועל יגדע את התהליך הטיפולי המיטיב בו מצוי הנאשם ויפגע בהישגיו השיקומיים של הנאשם עד כה, ובשים לב לנטילת האחריות על מעשיו ולהבעת החרטה, כמו גם לרצונו לפצות על הנזק שגרם, יש סיכוי של ממש לשיקומו של הנאשם באופן המצדיק לסטות ממתחם העונש ההולם לקולה ולהשית עליו מאסר לריצוי בדרך של עבודות שירות, על מנת שלא לגדוע או לפגוע במסלול השיקומי בו הוא נתון.",דיון והכרעה
245,ME-22-01-46929-821,"בטרם סיום מצאתי לחזור ולהזכיר כי אכן, הנאשם נטל חלק ביחד עם שותפיו לאלימות בתקיפת קורבנות תמימים, אך משום מוצאם האתני.",דיון והכרעה
246,ME-22-01-46929-821,"יחד עם זאת, אני סבור שבמכלול השיקולים שיש לקחתם בעת גזר הדין, רצוי לציין ולהדגיש כי במעשהו שבו הסיט ידו האוחזת באקדח של נאשם 3 מנע תוצאות טרגיות ביותר.",דיון והכרעה
247,ME-22-01-46929-821,"מעשה זה, יש בו כדי שיקול נוסף בין השיקולים המהותיים שהצבעתי עליהם לעיל, כדי להביא להקלה בדין.",דיון והכרעה
248,ME-22-01-46929-821,"עונש המאסר ירוצה בעבודות שירות כפי חוות דעת הממונה על עבודות שירות בשב''ס, אשר מצויה בידי הנאשם, הוא יודע תנאיה לרבות ובמיוחד משמעות אי עמידה בתנאי העבודה או הפרת תנאי מתנאיה שיש בכך כדי להביא למאסרו בפועל מאחורי סורג ובריח.","סוף דבר, אלה הם העונשים שאני גוזר על הנאשם:"
249,ME-22-01-46929-821,9 חודשי מאסר על תנאי והתנאי הוא שבמשך שלוש שנים מהיום לא יעבור עבירה שיש בה מרכיב אל אלימות כלפי גוף אדם מסוג פשע.,"סוף דבר, אלה הם העונשים שאני גוזר על הנאשם:"
250,ME-22-01-46929-821,7 חודשי מאסר על תנאי והתנאי הוא שבמשך שלוש שנים מהיום לא יעבור עבירה שיש בה מרכיב של אלימות כלפי גוף אדם מסוג עוון.,"סוף דבר, אלה הם העונשים שאני גוזר על הנאשם:"
251,ME-22-01-46929-821,פיצוי למתלונן ג.ת.,"סוף דבר, אלה הם העונשים שאני גוזר על הנאשם:"
252,ME-22-01-46929-821,"בסך 10,000 ש''ח.","סוף דבר, אלה הם העונשים שאני גוזר על הנאשם:"
253,ME-22-01-46929-821,פיצוי למתלונן מ.ח.,"סוף דבר, אלה הם העונשים שאני גוזר על הנאשם:"
254,ME-22-01-46929-821,"בסך 5,000 ש''ח.","סוף דבר, אלה הם העונשים שאני גוזר על הנאשם:"
255,ME-22-01-46929-821,"פיצוי  למתלוננת א.ח בסך 10,000 ש''ח.","סוף דבר, אלה הם העונשים שאני גוזר על הנאשם:"
256,ME-22-01-46929-821,קנס 500 ש''ח או שבוע מאסר תמורתו.,"סוף דבר, אלה הם העונשים שאני גוזר על הנאשם:"
257,ME-22-01-46929-821,"הקנס והפיצוי יקוזזו מסכום ההפקדה הכספית שהופקדה בהחלטת שחרורו של הנאשם בתיק מ.ת 46935-01-22, היתרה בסך 18,500 ₪ תשולם ב-2 תשלומים שווים ורצופים שהראשון שבהם ישולם ביום 15.1.2025.","סוף דבר, אלה הם העונשים שאני גוזר על הנאשם:"
258,ME-22-01-46929-821,בהתאם להמלצת שירות המבחן אני מחייב את הנאשם להיות בפיקוח שירות המבחן למשך 6 חודשים.,"סוף דבר, אלה הם העונשים שאני גוזר על הנאשם:"
259,ME-22-01-46929-821,"הוסברה לנאשם בלשון פשוטה המובנת לו משמעות צו המבחן ומשמעות הפרתו, לפיה יש ובית המשפט יגזור דינו בשנית.","סוף דבר, אלה הם העונשים שאני גוזר על הנאשם:"
260,ME-22-01-46929-821,"באשר לצו פיקוח מבחן אחרוג ממנהגי שמה אומר מן הנהוג במקומותינו שכן לפי תסקיר שירות המבחן שהוגש ביום 13.6.2024, הומלץ לצו פיקוח מבחן למשך חצי שנה.","סוף דבר, אלה הם העונשים שאני גוזר על הנאשם:"
261,ME-22-01-46929-821,"כאמור, באופן חריג אני מורה על צו מבחן למשך שנה.","סוף דבר, אלה הם העונשים שאני גוזר על הנאשם:"
262,ME-22-01-46929-821,עותק מגזר הדין יועבר לממונה על עבודות שירות בשב''ס.,"סוף דבר, אלה הם העונשים שאני גוזר על הנאשם:"
263,ME-22-01-46929-821,עותק מגזר הדין יועבר לשירות המבחן.,"סוף דבר, אלה הם העונשים שאני גוזר על הנאשם:"
264,ME-22-01-46929-821,זכות ערעור תוך 45 ימים.,"סוף דבר, אלה הם העונשים שאני גוזר על הנאשם:"
265,ME-22-01-46929-821,"5129371ניתן היום,  כ""ה בחשוון תשפ""ה, 26 בנובמבר 2024, במעמד הצדדים.","סוף דבר, אלה הם העונשים שאני גוזר על הנאשם:"
266,ME-22-01-46929-821,54678313,"סוף דבר, אלה הם העונשים שאני גוזר על הנאשם:"
