,verdict,text,part
0,ME-17-06-51716-210,"מחוז ירושלים (מדינת ישראל- פרקליטות פלילי) על ידי ב""כ עו""ד שחר מלול",בעניין:
2,ME-17-06-51716-210,"פאדי דאהר (עציר)
על ידי עו""ד מוחמד מחמוד",נגד
3,ME-17-06-51716-210,"תקנות ההגנה (שעת-חירום), 1945: סע'  85(1)(א)",הנאשם
4,ME-17-06-51716-210,"חוק המאבק בטרור, תשע""ו-2016: סע'  22(ב)",הנאשם
5,ME-17-06-51716-210,"חוק העונשין, תשל""ז-1977: סע'  25, 29, 40ב', 144(א), 274.1., 274.2., 274.3, 40יג(ב), 448(א)",הנאשם
15,ME-17-06-51716-210,"הנאשם הורשע על פי הודאתו, במסגרת הסדר טיעון בכתב אישום מתוקן, בעבירת חברות בהתאחדות בלתי מותרת לפי סעיף 85(1)(א) לתקנות הגנה (שעת חירום), 1945 אשר הוחלף בסעיף 22(ב) לחוק המאבק בטרור התשע""ו-2016 (להלן חוק המאבק בטרור) (לתקופה שעד 1.11.16) ובעבירת חברות פעילה בארגון טרור לפי סעיף 22(ב) לחוק המאבק בטרור , בעבירת החזקת נשק לפי סעיף 144(א) לחוק העונשין, התשל""ז – 1977 (להלן החוק), בעבירת ניסיון הצתה לפי סעיף 448(א) רישא בצירוף סעיף 25 לחוק ובעבירת ניסיון תקיפת שוטר בנסיבות מחמירות לפי סעיף 274(1) בצירוף(2) בצירוף(3) בצירוף סעיף 29 לחוק.",רקע
16,ME-17-06-51716-210,"מעובדות האישום הראשון בכתב האישום המתוקן עולה, כי הנאשם הוא תושב מדינת ישראל ורשום במרשם האוכלוסין שלה.",רקע
17,ME-17-06-51716-210,"ביום 28.8.11 הכריז שר הביטחון, כי ""שבאב אלאקצא"" הוא התאחדות בלתי מותרת(להלן: ההתאחדות או הארגון או שבאב אלאקצא).",רקע
18,ME-17-06-51716-210,החל מיום 1.11.16 הוכרזה ההתאחדות כארגון טרור.,רקע
19,ME-17-06-51716-210,"ארגון ""שבאב אלאקצא"" הוא ארגון דתי המשמש הלכה למעשה כזרוע של תנועת ה""חמאס"" בהר הבית ומטרתו הגנה על מסגד אלאקצא.",רקע
20,ME-17-06-51716-210,"בשנים האחרונות שימשו פעילי הארגון הגורם המרכזי בהנעה ובהובלה של אירועים אלימים בהר הבית, ובכלל זה התבצרויות אלימות במסגד אלאקצא (""אעתכאף"") ועימותים עם כוחות הביטחון והמבקרים.",רקע
21,ME-17-06-51716-210,לצד הפעילות האלימה מקיימים חברי הארגון גם פעילויות חברתיות וארגוניות.,רקע
22,ME-17-06-51716-210,"במסגרת פעילותו היה הנאשם חבר בקבוצת ""ווטסאפ"" של שבאב אלאקצא בשם ""אחלה שבאב"", אשר כללה כמאה חברים ובין היתר את נהאד זע'ייר, מבכירי ""שבאב אלאקצא"" בירושלים.",רקע
23,ME-17-06-51716-210,"במסגרת הקבוצה עדכנו הנאשם וחבריו, בין היתר, על כניסת יהודים למסגד אלאקצא ועל מעצר פעילים.",רקע
24,ME-17-06-51716-210,"פעילותה של קבוצה זו הופסקה ביום 9.10.16, מיד לאחר הפיגוע שביצע בירושלים מצבאח אבו צביח, מבכירי שבאב אלאקצא.",רקע
25,ME-17-06-51716-210,"כמו כן, במסגרת פעילותו היה הנאשם חבר בקבוצת ""ווטסאפ"" של ""שבאב אלאקצא"" בשם ""אחווה בעהד אללה"", אשר כללה 27 חברים.",רקע
26,ME-17-06-51716-210,"במסגרת הקבוצה נהגו הנאשם וחבריו, בין היתר, לעדכן על כניסת יהודים למסגד אלאקצא ועל פעילי הארגון שהשתחררו ממאסר ויש לבקרם.",רקע
27,ME-17-06-51716-210,"במהלך התקופה הרלוונטית לכתב האישום נהגו הנאשם וחבריו לקבוצה לקיים מעת לעת ישיבות פעילים בשער שכם, במסגרתן, בין היתר, היו מוחמד זע'ייר ואיהאב הידרה מדריכים את הפעילים אודות מעצרים ביטחוניים וחקירות בשירות הביטחון הכללי.",רקע
28,ME-17-06-51716-210,"באחת מן הישיבות האמורות שהתקיימו במהלך חודש פברואר 2017, אמר מוחמד זע'ייר לפעילים כי בחג הפסח הקרב צפויה להיות תקופה קשה באלאקצא, וכי יש לבצע ""אעתכאף"" על מנת לבלום את כניסת המתפללים היהודים וכוחות הביטחון למקום.",רקע
29,ME-17-06-51716-210,"במעשיו המתוארים לעיל, ועד ליום 1.11.16, היה הנאשם חבר בהתאחדות בלתי מותרת, והחל מיום 1.11.16 היה הנאשם חבר בארגון טרור הנוטל חלק בפעילות ארגון הטרור.",רקע
30,ME-17-06-51716-210,"מעובדות האישום השני בכתב האישום המתוקן עולה, כי במהלך שנת 2014, במספר הזדמנויות שונות, השתתף הנאשם בהתפרעויות שכוונו נגד כוחות הביטחון, במהלכן יידה אבנים ובקבוקי תבערה, ובין היתר, כמפורט להלן:",רקע
31,ME-17-06-51716-210,"במועד שאינו ידוע במדויק למאשימה, בחודש אפריל 2014 במהלך חג הפסח, השתתף הנאשם בהתקהלות אסורה ביחד עם עשרות אנשים נוספים לשם ביצוע הפרות סדר בסמוך למסגד ""אלאקצא"" בהר הבית בירושלים, במהלכה יודו אבנים ונורו זיקוקים לעבר כוחות הביטחון ששהו ברחבת הר הבית.",רקע
32,ME-17-06-51716-210,הנאשם יידה מספר אבנים לעבר כוחות הביטחון.,רקע
33,ME-17-06-51716-210,"ביום 4.7.17, יום לווית מוחמד אבו חדיר, בשעות הצהריים, השתתף הנאשם בהתקהלות אסורה יחד עם פאדי דוויאת (להלן: דוויאת), ווחיד מרזיק (להלן: מרזיק) ועשרות נוספים לשם הפרות סדר, באזור הסמוך לאוהל האבלים בשועפט.",רקע
34,ME-17-06-51716-210,"במהלך ההתפרעות, יודו אבנים, זיקוקים ובקבוקי תבערה לעבר כוחות הביטחון וכן ניזוקו תחנת הרכבת הקלה ורמזורים במקום.",רקע
35,ME-17-06-51716-210,"הנאשם חילק למספר מתפרעים בקבוקי תבערה שהכין דוויאת, ויידה בקבוקי תבערה לעבר כוחות הביטחון שעמדו במרחק של כ- 150 מ'.",רקע
36,ME-17-06-51716-210,כמו כן יידה הנאשם מספר אבנים לעבר כוחות הביטחון.,רקע
37,ME-17-06-51716-210,"במעשיו המתוארים לעיל ניסה הנאשם, בצוותא חדא, לשלח אש במזיד בדבר לא לו, החזיק הנאשם נשק בלא רשות על פי דין להחזיקו, ניסה הנאשם לתקוף שוטרים בעת מילוי תפקידם כחוק בכוונה להכשיל את השוטרים בתפקידם או למנוע או להפריע אותם מלמלאו, תוך שהוא מזוין בנשק קר ובצוותא של יותר משני אנשים.",רקע
38,ME-17-06-51716-210,"במסגרת הסדר הטיעון, לא היתה הסכמה לעניין העונש, אך הצדדים הסכימו, כי יתקבל תסקיר בעניינו של הנאשם, שלאחריו יטענו הצדדים לעונש באופן חופשי.",רקע
39,ME-17-06-51716-210,"מתסקיר שירות המבחן בעניינו של הנאשם עולה, כי הנאשם בן 27, נשוי ואב לילד בן שנה וחצי.",תסקיר שירות המבחן
40,ME-17-06-51716-210,משפחת מוצאו של הנאשם מונה זוג הורים גרושים וילדים בגילאי 24-31 שנה כאשר הנאשם הוא השלישי בסדר הלידה.,תסקיר שירות המבחן
41,ME-17-06-51716-210,טרם מעצרו התגורר הנאשם בבית הוריו בשכונת שועפט בצפון מזרח ירושלים ועבד במשך כשנתיים כנהג מנוף.,תסקיר שירות המבחן
42,ME-17-06-51716-210,"הנאשם סיים תשע שנות לימוד, עזב את המסגרת הלימודית בעקבות קשיים כלכליים של אמו לאחר גירושי הוריו.",תסקיר שירות המבחן
43,ME-17-06-51716-210,"אשר לביצוע העבירות הנוכחיות, הנאשם הודה בביצוען באופן חלקי.",תסקיר שירות המבחן
44,ME-17-06-51716-210,"לדבריו, בשנת 2013, בזמן ביקוריו לצורכי תפילה בהר הבית, התחבר לחבורת צעירים אשר לקחה חלק פעיל בפעולות מחאה נגד עליית יהודים להר הבית.",תסקיר שירות המבחן
45,ME-17-06-51716-210,ביחס לעבירות מחודש יולי 2014 מסר כי הוא וחבריו חוו תחושות של כעס ותסכול בתקופה שלאחר הירצחו של מוחמד אבו חדיר על ידי יהודים ולפיכך הוא הצטרף לפעולות מחאה שהיו באותו זמן וכללו הפגנות ויידויי אבנים כלפי שוטרים.,תסקיר שירות המבחן
46,ME-17-06-51716-210,"עם זאת, הוא ציין שזרק את בקבוקי התבערה באופן כזה שלא ייפגע בשוטרים.",תסקיר שירות המבחן
47,ME-17-06-51716-210,"הנאשם הדגיש, כי מעולם לא התכוון לפגוע במדינה ובאזרחיה והקשר עם הארגון היה חברתי מבחינתו, אם כי הביע הזדהות עם מטרות הארגון וציין שראה באופן שלילי כניסה של יהודים להר הבית.",תסקיר שירות המבחן
48,ME-17-06-51716-210,"הנאשם מסר, כי ההליך המשפטי הנוכחי, שהותו בכלא וריחוקו מבני משפחתו מהווים עבורו גורם מרתיע שימנע ממנו ביצוע עבירות דומות בעתיד.",תסקיר שירות המבחן
49,ME-17-06-51716-210,"אשר להערכת הסיכון לעבריינות והסיכוי לשיקום, מחד, קצין המבחן התרשם מנאשם צעיר אשר תפקד באופן תקין במסגרת התעסוקתית, ומכך שההליכים המשפטיים ובעיקר מעצרו הממושך של הנאשם משמעותיים עבורו, כל אלה מהווים גורמי סיכוי לשיקום.",תסקיר שירות המבחן
50,ME-17-06-51716-210,"מאידך, חומרת העבירות, נטייתו לטשטש את אופי קשריו החברתיים ומעורבותו בארגון, רקעו המשפחתי הלא יציב והעדר בדמויות סמכות הוריות, כך שמגיל צעיר הוא מתמודד עם שאלות של זהות עצמית ולאומית שהובילו אותו להתחברות לחברה שולית והפנים את ערכי החברה אליה התחבר והתאים את התנהלותו לערכים של חבריו כדרך להשיג תחושות שייכות, הערכה וביטחון עצמי.",תסקיר שירות המבחן
51,ME-17-06-51716-210,"בנוסף, טשטוש וצמצום התנהלותו הבעייתית וקושיו לבחון באופן מעמיק את האלמנטים המכשילים בהתנהגותו, ובמצבי קונפליקט מחויבותו לסביבתו החברתית ולקבוצת השווים עולה על העמידה בגבולות החוק ויכולה אף להוביל להתנהגות אימפולסיבית ללא בחינה של השלכות מעשיו.",תסקיר שירות המבחן
52,ME-17-06-51716-210,"כן קצין המבחן התרשם מהפחתתו בחומרת מעשיו והשלכותיהם האפשריות ומהפער בין הצגת עצמו לפני שירות המבחן לבין חומרת העבירות שביצע, כל אלה מהווים גורמי סיכון לעבריינות.",תסקיר שירות המבחן
53,ME-17-06-51716-210,"לאור חומרת העבירות, ההתרשמות מעמדותיו המפחיתות והמצמצמות וקושיו לבחון באופן ביקורתי את מעשיו, קצין המבחן המליץ על ענישה מוחשית ומרתיעה שתציב גבולות ברורים להתנהגותו.",תסקיר שירות המבחן
54,ME-17-06-51716-210,"ב""כ המאשימה הדגיש ביחס לאישום הראשון, כי עבירת חברות בארגון טרור מספקת תשתית אידיאולוגית וכן את מדיניות ביצוע הארגון שעל יסודה פועלים בשטח, כך שמתבססת אחיזתם של ארגוני הטרור באוכלוסייה המובילים לקירוב לבבות באופן המסכן את ביטחון המדינה והציבור.",טיעונים לעונש
55,ME-17-06-51716-210,"ארגון ""שבאב אלאקצא"" הוא ארגון טרור הפועל במתחם הר-הבית ופעיליו שימשו בשנים האחרונות גורם מרכזי בהנעה ובהובלה של אירועים אלימים בתוך שטח הר- הבית הכוללים אלימות, עימותים עם כוחות הביטחון והמבקרים היהודים שהגיעו להר- הבית (יידוי אבנים, בקתבי""ם), לצד פעילות חברתית וארגונית, כך שפוטנציאל הסיכון והנזק הנשקף מארגון זה ומפעיליו הוא רב.",טיעונים לעונש
56,ME-17-06-51716-210,"אשר לנסיבות ביצוע העבירה, ב""כ המאשימה הדגיש, כי מדובר בנאשם המדורג ברף הגבוה יותר במדרג הפעילים בארגון.",טיעונים לעונש
57,ME-17-06-51716-210,"שנה וחצי עובר להגשת כתב האישום, הוא היה חבר בשתי קבוצות וואטסאפ אשר שימשו פלטפורמה להעברת מידע בין מנהלי הארגון לבין פעילים בשטח, ונטל חלק פעיל בישיבות פעילי הארגון בהם נכחו פעילים עם רמת דרג בכירה, אשר הדריכו את הפעילים כיצד להתנהל בעת מעצרים ביטחוניים ובחקירות שב""כ.",טיעונים לעונש
58,ME-17-06-51716-210,"אשר למתחם העונש ההולם, ב""כ המאשימה עתר למתחם הנע בין 12-24 (נפלה טעות סופר בפרוטוקול הדיון ונרשם 12-14) חודשי מאסר בפועל וביקש למקם את הנאשם בשליש התחתון של מתחם העונש ההולם והפנה לפסיקה לתמיכה בטענותיו.",טיעונים לעונש
59,ME-17-06-51716-210,"אשר לאישום השני, טען ב""כ המאשימה, כי הערכים החברתיים שנפגעו מביצוע העבירות הם הגנה על גופו וחייו של אדם, ביטחון המדינה והציבור ופגיעה בסדר הציבורי.",טיעונים לעונש
60,ME-17-06-51716-210,"אשר לנסיבות ביצוע העבירה באישום השני, ב""כ המאשימה הדגיש, כי מדובר בנאשם שהשתתף בשתי התפרעויות שונות, כאשר ההתפרעות הראשונה התרחשה בסמוך למסגד אלאקצא ובמהלכה יידה הנאשם אבנים לעבר כוחות הביטחון.",טיעונים לעונש
61,ME-17-06-51716-210,"ההתפרעות השנייה התרחשה באזור הסמוך לאוהל האבלים בשועפט, ובמהלכה נזרקו זיקוקים, יודו אבנים ובקבוקי תבערה לעבר כוחות הביטחון, ואף נגרמו נזקים לרכוש במקום ההתפרעות כמו רמזורים.",טיעונים לעונש
62,ME-17-06-51716-210,"החלק שיוחס לנאשם בהתפרעות זו הוא רב, משום שלא רק שהשתתף בהתפרעות, אלא אף חילק למספר מתפרעים בקבוקי תבערה והוא עצמו יידה בקבוקי תבערה לעבר כוחות הביטחון.",טיעונים לעונש
63,ME-17-06-51716-210,"אשר למתחמי הענישה ההולמת, ב""כ המאשימה עתר ביחס לאירוע ההתפרעות הראשון למתחם ענישה הנע בין 15-30 חודשי מאסר בפועל, וביחס לאירוע ההתפרעות השני למתחם ענישה הנע בין שנתיים וחצי לארבע וחצי שנות מאסר בפועל, וביקש למקם את הנאשם בשליש התחתון של מתחם העונש ההולם והפנה לפסיקה לתמיכה בטענותיו.",טיעונים לעונש
64,ME-17-06-51716-210,"אשר לעונש המתאים, ב""כ המאשימה הדגיש מחד, כי הנאשם נעדר עבר פלילי, מאידך, הוא ביצע עבירות לאורך השנים.",טיעונים לעונש
65,ME-17-06-51716-210,"בנוסף ציין שלנאשם נטייה לטשטוש וצמצום התנהלותו הבעייתית, ועולה מחויבותו לסביבה החברתית ולקבוצת השווים.",טיעונים לעונש
66,ME-17-06-51716-210,עוד הדגיש את המלצת שירות המבחן לענישה מוחשית ומרתיעה.,טיעונים לעונש
67,ME-17-06-51716-210,"לאור חומרת העבירות ומשך התקופה בה הם בוצעו, החל משנת 2014 וסיומן ביום מעצרו של הנאשם 24.5.17, תקופה של שלוש שנים, ב""כ המאשימה עתר להשית על הנאשם עונש כולל שלא יפחת מחמש שנות מאסר לצד מאסרים מותנים וקנס.",טיעונים לעונש
68,ME-17-06-51716-210,"ב""כ הנאשם ציין ביחס לאישום הראשון, כי מדובר בהוראת חיקוק אחת עליה הנאשם עבר בפועל ולא על שתי הוראות חיקוק משום שעד יום 1.11.16 מדובר בהתאחדות בגין חברות בלתי מותרת ומיום 1.11.16 מדובר בחברות פעילה בארגון טרור.",טיעונים לעונש
69,ME-17-06-51716-210,"כן ציין, שהנאשם אינו המוביל של פעילות הארגון, שכן לא היה פעיל דומיננטי בישיבות שקיים הארגון, אלא רק השתתף בהן.",טיעונים לעונש
70,ME-17-06-51716-210,"ב""כ הנאשם השווה בין העונשים שהושתו לאחרונה באותה פרשיה על פעילים אחרים בארגון לבין הנאשם.",טיעונים לעונש
71,ME-17-06-51716-210,"לדידו, המעשים המיוחסים לאחרים חמורים יותר, בהתחשב בנסיבות ביצוע העבירות.",טיעונים לעונש
72,ME-17-06-51716-210,"כן נסיבותיהם האישיות שונות, והושתו עליהם עונשים נמוכים יותר מהעונש לו עתרה המאשימה בעניינו של הנאשם.",טיעונים לעונש
73,ME-17-06-51716-210,"אשר לפסיקה שהציג ב""כ המאשימה, סבר ב""כ הנאשם, כי היא חמורה יותר מענייננו.",טיעונים לעונש
74,ME-17-06-51716-210,"ב""כ הנאשם עתר למתחם ענישה הנע בין עונש של מספר חודשי מאסר בפועל ועד ל- 15 חודשי מאסר.",טיעונים לעונש
75,ME-17-06-51716-210,"אשר לעונש המתאים, ב""כ הנאשם הדגיש את היותו נעדר עבר פלילי, וביחס לעונשם של פעילים אחרים, עתר לכך שיוטל עליו עונש של שמונה חודשי מאסר בפועל.",טיעונים לעונש
76,ME-17-06-51716-210,"אשר לאישום השני, ב""כ הנאשם הדגיש, כי אין מדובר באירועים שתוכננו מראש אלא בתקופה קשה שהחלה ברציחת שלושת הנערים ועד לרצח הנער אבו חד'יר.",טיעונים לעונש
77,ME-17-06-51716-210,"לדידו, יש לקבוע מתחם אחד לשני האירועים באישום השני, ולא שני מתחמים נפרדים, כפי שטען ב""כ המאשימה, שכן מדובר באירועים שאירעו בסמיכות זמנים והם בעלי אופי דומה.",טיעונים לעונש
78,ME-17-06-51716-210,"באשר לנסיבות ביצוע העבירה, ציין ב""כ הנאשם, כי הוא עמד במרחק גדול מהשוטרים, ולכן פוטנציאל הנזק והפגיעה ממעשיו פחותים.",טיעונים לעונש
79,ME-17-06-51716-210,"ב""כ הנאשם עתר למתחם ענישה הנע בין 12-24 חודשי מאסר בפועל, לאירועים באישום השני והציג פסיקה לתמיכה בטענותיו.",טיעונים לעונש
80,ME-17-06-51716-210,"אשר לעונש המתאים, ב""כ הנאשם הדגיש את חלוף הזמן ממועד ביצוע העבירות ואת היותו של הנאשם נעדר עבר פלילי, וכי זה לו מעצרו הראשון.",טיעונים לעונש
81,ME-17-06-51716-210,לסיום הוא עתר להשית על הנאשם עונש כולל של 25 חודשי מאסר בפועל.,טיעונים לעונש
82,ME-17-06-51716-210,"הנאשם בדברו האחרון מסר, כי זהו מעצרו הראשון.",טיעונים לעונש
83,ME-17-06-51716-210,הוא טעה במעשיו וביקש לקבל הזדמנות נוספת להתחיל חיים חדשים.,טיעונים לעונש
84,ME-17-06-51716-210,לדבריו מעשיו נבעו מגילו הצעיר.,טיעונים לעונש
85,ME-17-06-51716-210,"באשר לאישום הראשון, לא היתה מחלוקת כי יש לקבוע מתחם עונש הולם אחד בנפרד מהאישום השני, אולם באשר לאישום השני הצדדים היו חלוקים בשאלה, האם יש לקבוע מתחם עונש הולם אחד, כשיטת ב""כ הנאשם, או שני מתחמים שונים, כשיטת המאשימה.",ריבוי עבירות
86,ME-17-06-51716-210,"נראה, כי במקרה הנדון קיימים פנים לכאן ולכאן, בהתאם לגישות הפרשניות השונות.",ריבוי עבירות
87,ME-17-06-51716-210,"מחד, כל אירוע באישום השני לכתב האישום המתוקן יכול להוות ""אירוע"" נפרד לצורך קביעתם של מתחמי ענישה הולמת, שכן העבירות התרחשו בזמנים שונים, במקומות שונים, תוך מעורבות של אנשים נוספים, כאשר המקרים ניתנים להפרדה מבחינה מהותית וכרונולוגית, וחלקו של הנאשם בכל אחד מהאישומים שונה.",ריבוי עבירות
88,ME-17-06-51716-210,"מנגד, על-אף שמדובר במקרים שאירעו בזמנים שונים ניתן לסבור, כי מדובר באותה מסכת עבריינית.",ריבוי עבירות
89,ME-17-06-51716-210,"מסקנה זו מתבקשת מכך שהאישומים עוסקים בעבירות הקשורות בהפרת הסדר הציבורי ופגיעה בכוחות הביטחון, בפרק-זמן כולל של כחודש ימים, כאשר הערכים המוגנים זהים, מה גם שהמאשימה בחרה להאשים את הנאשם בעבירה אחת של ניסיון תקיפת שוטרים בנסיבות מחמירות, בשל שני האירועים.",ריבוי עבירות
90,ME-17-06-51716-210,"לפי גישה זו, יש לקבוע מתחם ענישה הולם אחד בגין מכלול העבירות בהן הורשע הנאשם, ולראותן כ""אירוע"" אחד.",ריבוי עבירות
91,ME-17-06-51716-210,"אני סבורה, כי אין הכרח להכריע בין שתי הגישות הפרשניות למונח ""אירוע"", שכן שתי הגישות מובילות לאותה תוצאה עונשית: אם נלך בהתאם לגישה לפיה האישומים מהווים ""מספר אירועים"", הרי נוכח הזיקה בין האישומים (מבחינת טיב העבירות, הרקע האפשרי שהוביל לביצוען, וכן פרק הזמן הלא-ארוך במהלכו בוצעו מכלול העבירות), יהיה מקום לגזור עונש כולל בגין אותם אירועים כאמור בסעיף 40יג(ב) לחוק העונשין, בגין האירועים השונים.",ריבוי עבירות
92,ME-17-06-51716-210,"אם נלך בהתאם לגישה לפיה האישומים מהווים מלכתחילה ""אירוע אחד"" (""מבחן הקשר ההדוק""), הרי במסגרת קביעת המתחם לא ניתן יהיה להתעלם מטיב ומספר המעשים בגינם הורשע הנאשם, אשר ישוו מידה של חוּמרה שתשפיע על קביעת מתחם העונש ההולם הכולל בגין אותם המעשים.",ריבוי עבירות
93,ME-17-06-51716-210,"בין כך ובין אחרת, גזירת העונש המתאים בגדרי המתחמים, מבוססת על אותם עקרונות ושיקולים כמפורט במסגרת תיקון 113 לחוק העונשין.",ריבוי עבירות
94,ME-17-06-51716-210,"בהתחשב בכך, שתי הגישות הפרשניות למונח ""אירוע"", עשויות להוביל בסופו של דבר לאותה תוצאה עונשית.",ריבוי עבירות
95,ME-17-06-51716-210,"מצאתי לקבוע מתחם עונש הולם נפרד לגבי כל אירוע באישום השני, בהתחשב באופי השונה של כל אירוע ובחלקו של הנאשם בכל אירוע.",ריבוי עבירות
96,ME-17-06-51716-210,"לאחר מכן, אגזור עונש כולל בגין שלושת האירועים בהתאם להסדר הקבוע בסעיף 40יג(ב) לחוק העונשין.",ריבוי עבירות
97,ME-17-06-51716-210,"בהתאם לסעיף 40ב' לחוק, העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",ריבוי עבירות
98,ME-17-06-51716-210,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",ריבוי עבירות
99,ME-17-06-51716-210,"ראשית יובהר, כי הנאשם היה חבר בארגון ""שבאב אלאקצא"" כשנה וחצי עובר להגשת כתב האישום (כלומר, לפחות החל מינואר 2016)",מתחם העונש ההולם באישום הראשון
100,ME-17-06-51716-210,"רק ביום 1.11.16 הוכרז כארגון טרור, כך שהרשעתו בשתי העבירות כאמור מבוססת על חברותו בארגון זה בשתי התקופות כאמור, טרם הכרזתו כארגון טרור ולאחריה.",מתחם העונש ההולם באישום הראשון
101,ME-17-06-51716-210,הערך המוגן בבסיס עבירת חברות בהתאחדות בלתי מותרת ובעבירת חברות פעילה בארגון טרוריסטי הוא הגנה על ביטחון המדינה ושלום הציבור.,מתחם העונש ההולם באישום הראשון
102,ME-17-06-51716-210,"בתי-המשפט עמדו לא אחת על כך שמעשים שמטרתם לאפשר את פעילות ארגוני הטרור, לרבות פעילות בעלת אופי אזרחי, מובילים לביסוס אחיזתם של ארגוני הטרור באוכלוסייה ולחיזוקם, וכן ל""קירוב לבבות"" לאידיאולוגיה הרצחנית של ארגון הטרור באופן המסכן את בטחון המדינה והציבור בישראל, ולפיכך יש לראותם בחוּמרה:",מתחם העונש ההולם באישום הראשון
103,ME-17-06-51716-210,"אציין, כי יש קושי של ממש באיתור גזרי דין דומים על מנת לשקף את הענישה הנוהגת לאחר תיקון החוק בעבירת חברות פעילה בארגון טרור, לפיכך הפניתי לפסקי הדין, כאמור, שניתן להקיש מהם לענייננו.",מתחם העונש ההולם באישום הראשון
104,ME-17-06-51716-210,"יוער, כי במקרה שלפניי עולה, שנסיבות התיק חמורות יותר מהנסיבות בחלק מתיקים שהצגתי כאמור, נוכח העובדה שעסקינן בפעילות שאינה רק חברתית וארגונית, שכן בנוסף לפעילות האזרחית במסגרת חברות בארגון טרור, הפעילות כללה התנגדות פיזית על מנת למנוע כניסת יהודים וכניסת כוחות הביטחון להר הבית.",מתחם העונש ההולם באישום הראשון
105,ME-17-06-51716-210,"בחינת נסיבות ביצוע העבירות במקרה דנן מעלה, כי הנאשם חבר בארגון במשך כשנתיים וחצי.",מתחם העונש ההולם באישום הראשון
106,ME-17-06-51716-210,"מדובר בארגון הפועל בהר הבית ומוביל אירועים אלימים בהר הבית, ובכלל זה התבצרויות אלימות במסגד אלאקצא ועימותים עם כוחות הביטחון והמבקרים.",מתחם העונש ההולם באישום הראשון
107,ME-17-06-51716-210,"במסגרת פעילותו היה הנאשם חבר בשתי קבוצות ""וואטסאפ"", כאשר הראשונה כללה כמאה חברים, ובין היתר, את נהאד זע'ייר, מבכירי הארגון בירושלים.",מתחם העונש ההולם באישום הראשון
108,ME-17-06-51716-210,"במסגרת הקבוצה עדכן הנאשם וחבריו בין היתר על כניסת יהודים למסגד אלאקצא ועל מעצר פעילים, פעילותה של הקבוצה הופסקה לאחר שבכיר מהארגון ביצע פיגוע בירושלים, מה שמחזק את מסוכנות החברות והפעילות בקבוצה זו.",מתחם העונש ההולם באישום הראשון
109,ME-17-06-51716-210,"קבוצת ""וואטסאפ"" השנייה כללה 27 חברים ובמסגרתה נהגו הנאשם וחבריו בין היתר לעדכן על כניסת יהודים למסגד אלאקצא ועל פעילי הארגון שהשתחררו ממאסר ויש לבקרם.",מתחם העונש ההולם באישום הראשון
110,ME-17-06-51716-210,"יתר על כן, הנאשם נהג לקיים יחד עם חבריו לקבוצה מעת לעת ישיבות פעילים בשער שכם, במסגרתן, בין היתר, היו מוחמד זע'ייר ואיהאב הידרה מדריכים את הפעילים אודות מעצרים ביטחוניים וחקירות בשירות הביטחון הכללי.",מתחם העונש ההולם באישום הראשון
111,ME-17-06-51716-210,"יפים לענייננו דברי כב' השופטת פרוקצ'יה בבש""פ 6552/05 עבידאת נ' מדינת ישראל (ניתן ביום 17.8.05) על כך שאבחנה בין הפונקציה האזרחית לפונקציה הצבאית בפעילות ארגון טרור היא שגויה: ""משכך, לא ניתן לבודד בין הפונקציה האזרחית לפונקציה הצבאית בפעילותו של הארגון, וכל אבחנה והפרדה ביניהם היא מלאכותית ושגויה.",מתחם העונש ההולם באישום הראשון
112,ME-17-06-51716-210,"בעניינינו, הדברים יפים ביתר שאת, שכן אומנם מדובר בפעילות בעלת אופי אזרחי, אך יש בה פוטנציאל מסוכנות גבוה יותר לפעילויות טרוריסטיות, שכן היא כללה ישיבות פעילים והשתתפות בקבוצות ""וואטסאפ"", שיש בהם משום תמיכה בפעילות הצבאית של הארגון.",מתחם העונש ההולם באישום הראשון
113,ME-17-06-51716-210,"מאידך, מעובדות האישום הראשון עולה, כי הנאשם לא עבד בתפקידים ניהוליים במסגרת חברותו בארגון ולא יזם או ארגן פעילויות ""אזרחיות"", כך שמעורבותו בארגון לא הייתה מרכזית באופן יחסי, לא מפורטת פעולה יזומה שלו במסגרת הארגון, אלא השתתפות בפעילות כפי שעשו הפעילים האחרים.",מתחם העונש ההולם באישום הראשון
114,ME-17-06-51716-210,כן עובדות כתב האישום הראשון אינן כוללות פעילות אלימה של ממש במסגרת הארגון (להבדיל מהפעילות המיוחסת לו באישום השני).,מתחם העונש ההולם באישום הראשון
115,ME-17-06-51716-210,"במכלול הנסיבות הקשורות בביצוע העבירה, מידת הפגיעה בערך המוגן, אשמו של הנאשם והענישה הנוהגת לגבי העבירות, כאמור, כשמדובר בפעיל שהוא אינו ראש החוליה ובהתייחס לפעילות הארגון אני סבורה, כי מתחם הענישה ההולם בנסיבות המקרה דנן נע בין 9 ל-20 חודשי מאסר בפועל.",מתחם העונש ההולם באישום הראשון
116,ME-17-06-51716-210,"הערכים החברתיים המוגנים העומדים בבסיס העבירות בהן הורשע הנאשם, הם שמירת החיים ושלמות הגוף, הגנה על שלום הציבור, על ביטחונו ועל מי שאמונים על אכיפתו, וכן השמירה על הסדר הציבורי.",מתחם העונש ההולם באישום השני
117,ME-17-06-51716-210,"אציין, כי הנסיבות הקשורות בביצוע העבירות נושא שני האירועים דומות למדי, אם כי הן אינן זהות, הכל כפי שיפורט להלן.",מתחם העונש ההולם באישום השני
118,ME-17-06-51716-210,"אשר לנסיבות ביצוע העבירה ביחס לאירוע הראשון, מחד, יש להתחשב בכך שמדובר באירוע המוני בו השתתפו עשרות מתפרעים, האירוע אירע במקום בו קיימת רגישות מיוחדת- הר הבית, במועד רגיש- חג הפסח.",מתחם העונש ההולם באישום השני
119,ME-17-06-51716-210,"כמו כן, מדובר בהתפרעות במהלכה יודו אבנים ונורו זיקוקים, והנאשם אף יידה בעצמו מספר אבנים לעבר כוחות הביטחון.",מתחם העונש ההולם באישום השני
120,ME-17-06-51716-210,"מאידך, לא מצוין בכתב האישום המתוקן, כי במהלך האירוע נפגעו שוטרים, אזרחים או רכוש ציבורי, ועל כן אני סבורה כי מדובר בפגיעה בעוצמה בינונית בערכים המוגנים.",מתחם העונש ההולם באישום השני
121,ME-17-06-51716-210,"אשר לנסיבות ביצוע העבירה ביחס לאירוע השני, מדובר באירוע מתוכנן בו הנאשם חילק למספר מתפרעים בקבוקי תבערה שהכין דוויאת, עוד יש להתחשב בכך שמדובר באירוע המוני בו השתתפו עשרות מתפרעים במהלכו יודו אבנים ונורו זיקוקים ובקבוקי תבערה לעבר כוחות הביטחון והנאשם אף יידה בעצמו מספר אבנים לעבר כוחות הביטחון וכן יידה בקבוקי תבערה לעבר כוחות הביטחון שעמדו במרחק של 150 מ'.",מתחם העונש ההולם באישום השני
122,ME-17-06-51716-210,"כן צוין בכתב האישום המתוקן, כי במהלך האירוע ניזוקו תחנת הרכבת הקלה ורמזורים במקום, אולם לא צוין כי נפגעו שוטרים או אזרחים, כך שלמרבה המזל נגרם נזק לרכוש בלבד.",מתחם העונש ההולם באישום השני
123,ME-17-06-51716-210,אשר לנזק שהיה צפוי להיגרם מביצוע העבירה – בעניין זה יש מקום להבחין בין העבירות נושא האירוע הראשון לבין העבירות נושא האירוע השני.,מתחם העונש ההולם באישום השני
124,ME-17-06-51716-210,במסגרת האישום הראשון הודה הנאשם כי יידה מספר אבנים לעבר כוחות הביטחון.,מתחם העונש ההולם באישום השני
125,ME-17-06-51716-210,"עם זאת, יש להביא בחשבון כי במקרה נושא האירוע הראשון יידה הנאשם אבנים ולא בקבוקי תבערה או זיקוקים.",מתחם העונש ההולם באישום השני
126,ME-17-06-51716-210,"אשר לעבירות נושא האירוע השני, הנזק בגינן עלול היה להיות גדול הרבה יותר.",מתחם העונש ההולם באישום השני
127,ME-17-06-51716-210,"מדובר ביידוי בקבוק תבערה, להבדיל מיידוי אבנים, ומדובר בבקבוק שהושלך ממרחק לא רב של כ- 150 מטר לעבר כוחות הביטחון.",מתחם העונש ההולם באישום השני
128,ME-17-06-51716-210,"השלכת בקבוק תבערה, גם ממרחק כזה עלולה לגרום לנזק גוף חמור, ובמקרה קיצוני אף לקיפוח חיי בני אדם.",מתחם העונש ההולם באישום השני
129,ME-17-06-51716-210,בית המשפט העליון חזר פעם אחר פעם על החומרה הגלומה בעבירות נשק ועל פוטנציאל הפגיעה בנפש וברכוש שעלולים להיגרם כתוצאה מהשימוש בו.,מתחם העונש ההולם באישום השני
130,ME-17-06-51716-210,"עוד נפסק כי בשל הסכנה הרבה הטמונה בעבירות הנשק, מוצדק להטיל עונשי מאסר בפועל גם על מי שזוהי עבורו הרשעתו הראשונה בפלילים, גם אם מדובר בקטינים לא כל שכן בעניינם של בגירים.",מתחם העונש ההולם באישום השני
131,ME-17-06-51716-210,"לאחר שהבאתי בחשבון את הערכים החברתיים שנפגעו כתוצאה ממעשי הנאשם, את מדיניות הענישה הנוהגת ואת הנסיבות הקשורות בעבירה, אני מעמידה את מתחם העונש ההולם בגין האירוע הראשון באישום השני על 8 עד 20 חודשי מאסר, ואת המתחם בגין האירוע השני באישום השני על 20 עד 40 חודשי מאסר.",מתחם העונש ההולם באישום השני
132,ME-17-06-51716-210,"בתיק זה לא מצאתי לחרוג ממתחם העונש ההולם מטעמי הגנה על הציבור, מאחר שהנאשם נעדר עבר פלילי ולא עולה מסוכנות גבוהה מתסקיר שירות המבחן, ומאידך, לא מצאתי לחרוג ממתחם העונש ההולם מטעמי שיקום, וזאת נוכח העובדה כי אין אופק שיקומי טיפולי במסגרת הליך זה.",העונש המתאים
133,ME-17-06-51716-210,"בגזירת העונש המתאים לנאשם שקלתי לקולא את היות הנאשם בחור צעיר, כבן 27, ללא עבר פלילי, אשר זהו מאסרו הראשון.",העונש המתאים
134,ME-17-06-51716-210,"הנאשם לקח אחריות למעשיו, והביע לפני חרטה על מעשיו ורצון לנהל אורח חיים נורמטיבי עם שחרורו.",העונש המתאים
135,ME-17-06-51716-210,הנאשם הודה בעובדות כתב האישום וחסך זמן שיפוטי יקר.,העונש המתאים
136,ME-17-06-51716-210,כן שקלתי את נסיבות החיים הקשות והמצב הכלכלי בביתו כפי שעולה מהתסקיר.,העונש המתאים
137,ME-17-06-51716-210,"כן שקלתי את חלוף הזמן ממועד ביצוע העבירות באישום השני (ארבע שנים) כמו כן התחשבתי בכך שהנאשם שוהה במעצר למעלה משנה, וידוע כי תנאי מעצר קשים מתנאי מאסר, במיוחד שעסקינן במי שמוגדר כעצור ביטחוני.",העונש המתאים
138,ME-17-06-51716-210,"כן התחשבתי בכך שמתסקיר שירות המבחן עולה, כי ההליך הציב לנאשם גבולות ברורים.",העונש המתאים
139,ME-17-06-51716-210,"לחובת הנאשם שקלתי את הצורך בהרתעתו, כמפורט בסיפא לתסקיר שירות המבחן.",העונש המתאים
140,ME-17-06-51716-210,"כן בעבירות בהן עסקינן, המבוצעות על רקע אידיאולוגי והן נפוצות מאוד בירושלים, יש ליתן דגש גם על הרתעת הרבים.",העונש המתאים
141,ME-17-06-51716-210,"אשר לשיקולי אחידות הענישה ביחס ליתר הנאשמים בפרשה, בייחס לאישום  1 בלבד:",העונש המתאים
142,ME-17-06-51716-210,"שותף נוסף נהאד ז'עייר הורשע בעבירת נשיאת משרה בהתאחדות בלתי מותרת וכן מילוי תפקיד ניהולי בארגון טרור במסגרת הסדר טיעון, אותו מצא בית המשפט לכבד, בגוזרו עליו עונש של 35 חודשי מאסר בפועל.",העונש המתאים
143,ME-17-06-51716-210,"יודגש כי לנאשם זה תפקיד בכיר בארגון, והוא נעדר עבר פלילי.",העונש המתאים
144,ME-17-06-51716-210,"באיזון בין מכלול השיקולים, ובהתחשב בכך שהמאשימה עתרה להטיל על הנאשם עונש בשליש התחתון של המתחם, ראיתי לגזור על הנאשם עונש כולל המצוי ברף הנמוך של המתחמים, כדלהלן:",העונש המתאים
145,ME-17-06-51716-210,"38 חודשי מאסר בפועל, שירוצו מיום מעצרו 24.5.17.",העונש המתאים
146,ME-17-06-51716-210,מאסר על-תנאי לתקופה של 12 חודשים למשך שנתיים מיום שחרורו ממאסר.,העונש המתאים
147,ME-17-06-51716-210,התנאי הוא שהנאשם לא יעבור עבירה לפי חוק המאבק בטרור מסוג פשע או עבירה בנשק מסוג פשע או עבירה כלפי שוטר מסוג פשע או עבירה של הצתה.,העונש המתאים
148,ME-17-06-51716-210,מאסר על-תנאי לתקופה של 3 חודשים למשך שנתיים מיום שחרורו ממאסר.,העונש המתאים
149,ME-17-06-51716-210,התנאי הוא שהנאשם לא יעבור עבירה של התפרעות או עבירה של הפרעה לשוטר או עבירה של היזק בזדון או עבירה בנשק מסוג עוון.,העונש המתאים
150,ME-17-06-51716-210,"בהתחשב בחלקו של הנאשם בביצוע העבירות ותקופת המאסר שעליו לרצות, לא מצאתי להטיל עליו עונש של קנס.",העונש המתאים
151,ME-17-06-51716-210,העתק גזר הדין ישלח לשירות המבחן.,העונש המתאים
152,ME-17-06-51716-210,זכות ערעור לבית המשפט העליון תוך 45 יום מהיום.,העונש המתאים
153,ME-17-06-51716-210,"54678313ניתן היום,  ד' אב תשע""ח, 16 יולי 2018, במעמד ב""כ הצדדים והנאשם.",העונש המתאים
154,ME-17-06-51716-210,"בעניין עריכה ושינויים במסמכי פסיקה, חקיקה ועוד באתר נבו – הקש כאן",העונש המתאים
