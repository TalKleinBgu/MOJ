,verdict,text,part
0,ME-21-09-15135-10,לפני:                             כבוד השופט אינאס סלאמה,בית המשפט המחוזי בחיפה
2,ME-21-09-15135-10,"ע""י פרקליטות מחוז חיפה - פלילי",מדינת ישראל 
4,ME-21-09-15135-10,"ע""י ב""כ עוה""ד עאדל בויראת",ג'לאל שהאב
6,ME-21-09-15135-10,"חוק העונשין, תשל""ז-1977: סע'  31, 144(א), 40יא",ג'לאל שהאב
7,ME-21-09-15135-10,"הנאשם שלפניי הורשע, על פי הודאתו בעובדות כתב אישום מתוקן, במסגרת הסדר טיעון, בסיוע להחזקת נשק, עבירה לפי סעיף 144(א) רישא וסיפא + סעיף 31 לחוק העונשין, התשל""ז-1977 (להלן: ""החוק"").",גזר דין
8,ME-21-09-15135-10,"הסדר הטיעון הושג בשלבים מתקדמים של ניהול ההליך, על סף סיום פרשת התביעה.",גזר דין
9,ME-21-09-15135-10,"הסדר זה לא כלל הסכמה בדבר העונש אשר ראוי כי יושת על הנאשם, ובעניין זה סוכם כי הצדדים יטענו ""באופן חופשי"", לאחר קבלת תסקיר שירות המבחן בעניינו של הנאשם (מכח החובה שבדין).",גזר דין
10,ME-21-09-15135-10,"על פי הנטען בכתב האישום המתוקן, בתאריך 27.08.2021 סמוך לשעה 16:00, ישב הנאשם במושב האחורי ברכב מסוג יונדאי מ.ר.",גזר דין
11,ME-21-09-15135-10,"45-581-66 וסייע לאחר שזהותו אינה ידועה למאשימה, להחזיק, בלא רשות על פי דין, חפץ דמוי תת מקלע (להלן: ""תת המקלע""), המכיל חלקים אופייניים לתת מקלע מאולתר, ומחסנית ריקה המתאימה לתת מקלע עוזי המוסבת לשימוש עם התת מקלע (להלן: ""המחסנית"").",גזר דין
12,ME-21-09-15135-10,"בכך, שהסתיר את תת המקלע מתחת למושבו כשהוא עטוף בניילון ביחד עם המחסנית.",גזר דין
13,ME-21-09-15135-10,"תת המקלע הוא כלי נשק שסוגל לירות כדור שבכוחו להמית אדם, והמחסנית היא אביזר לכלי נשק.",גזר דין
14,ME-21-09-15135-10,תסקיר שירות המבחן,גזר דין
15,ME-21-09-15135-10,"על פי הסדר הטיעון ובשים לב לחובה שבדין כאמור, הועבר עניינו של הנאשם לצורך קבלת תסקיר שירות המבחן על אודותיו.",גזר דין
16,ME-21-09-15135-10,"כמו כן ובמקביל, הוריתי על הגשת חוות דעת של הממונה על עבודות השירות.",גזר דין
17,ME-21-09-15135-10,"בתסקיר מיום 22.5.2024, עמד שירות המבחן על רקעו האישי והמשפחתי של הנאשם.",גזר דין
18,ME-21-09-15135-10,"בכלל זה צויין בתסקיר, כי הנאשם הינו הבן הבכור במשפחה המונה זוג הורים ושבעה ילדים.",גזר דין
19,ME-21-09-15135-10,אביו הינו טבח באולם אירועים ואמו עובדת ניקיון בבית חולים.,גזר דין
20,ME-21-09-15135-10,הנאשם תיאר מערכת יחסים קרובה ומכילה עם הוריו.,גזר דין
21,ME-21-09-15135-10,"שירות המבחן ציין, כי לנאשם אין הרשעות קודמות בפלילים וכי הוא אינו לוקח אחריות מלאה על מעשיו, תוך שלטענתו לא ידע מדוע יש נשק ברכב ומה מטרתו, והעדיף לא לשאול.",גזר דין
22,ME-21-09-15135-10,"בסופו של יום, ולאחר שבחן שירות המבחן את הערכת הסיכון לעבריינות אל מול הסיכוי לשיקום, צוין, כי כל עוד קיימים חלקים נסתרים בחייו של הנאשם, לא ניתן לשלול גישתו לנשק בעתיד, ולפיכך, קיים סיכון להישנות עבירות דומות מצדו בעתיד.",גזר דין
23,ME-21-09-15135-10,"עוד צוין, כי לאור הפרוגנוזה הטיפולית השלילית, אין שירות המבחן בא בהמלצה טיפולית בעניינו של הנאשם.",גזר דין
24,ME-21-09-15135-10,חוות דעת הממונה על עבודות שירות,גזר דין
25,ME-21-09-15135-10,"הממונה על עבודות השירות הגיש חוות דעת בעניינו של הנאשם ביום 27.6.2024, בה מצא את הנאשם מתאים ומסכים לביצוע עבודות שירות.",גזר דין
26,ME-21-09-15135-10,"הממונה המליץ על הצבתו במתנ""ס זמארין בזכרון יעקב.",גזר דין
27,ME-21-09-15135-10,"בדיון שיוחד לשמיעת טיעוני הצדדים לעונש, המאשימה עמדה על חומרת עבירות הנשק והסיכון הרב הטמון בהם.",גזר דין
28,ME-21-09-15135-10,"היא הפנתה למגמת ההחמרה בפסיקה וכפי שהדבר קיבל ביטוי בתיקון 140 לחוק, שאף שאינו חל בענייננו, יש בו כדי לשקף את רצון המחוקק.",גזר דין
29,ME-21-09-15135-10,"לטענת המאשימה, תופעת החזקת נשק בלתי חוקי  גרמה לתוצאות קשות וטרגיות.",גזר דין
30,ME-21-09-15135-10,"נטען, כי בעבירות כגון דא יש ליתן הבכורה לשיקולי גמול, הרתעה והגנה על הציבור, שכן ""בית משפט שמקל על עברייני נשק, לטעמנו, לא עושה לטובת החברה.",גזר דין
31,ME-21-09-15135-10,"בשים לב לטיעוניה אלו ועוד, המאשימה עתרה לקבוע מתחם עונש הולם הנע בין 12 עד 24 חודשי מאסר בפועל.",גזר דין
32,ME-21-09-15135-10,"באיזון שבין נתוני הנאשם (""מכיוון שמדובר בנאשם צעיר נעדר עבר פלילי והוא הודה בהליך בשלב מוקדם""), לבין הצורך ב""הרתעת הרבים והיחיד"", עתרה המאשימה כי עונשו של הנאשם ימוקם באמצע של המתחם המוצע על ידה.",גזר דין
33,ME-21-09-15135-10,הסנגור פתח את דבריו בהדגישו שהנאשם היה בן 18 בעת ביצוע העבירה.,גזר דין
34,ME-21-09-15135-10,"הודגש, כי הנאשם היה ""במעצר, ממש מאחורי סורג ובריח מ-27/08/2021 עד יום 09/11/2021, זאת אומרת יותר מחודשיים וחצי ומאותו תאריך מה-09/11/2021 עד 22/06/2023, היה באיזוק אלקטרוני.",גזר דין
35,ME-21-09-15135-10,"העיקרון המנחה בגזירת הדין הוא קיומו של יחס הולם בין חומרת העבירה בנסיבותיה ומידת אשמו של הנאשם העומד לדין, לבין סוג העונש אשר יוטל עליו ומידתו.",דיון והכרעה
36,ME-21-09-15135-10,"בעת קביעת מתחם עונש הולם לעבירה שביצע נאשם בפלילים, על בית המשפט להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
37,ME-21-09-15135-10,"לאחר קביעת מתחם העונש ההולם, יפנה בית המשפט לאתר את העונש המתאים לנאשם בגבולות המתחם שנקבע, תוך התייחסות לנסיבות אשר אינן קשורות בביצוע העבירה.",דיון והכרעה
38,ME-21-09-15135-10,"בית המשפט רשאי לחרוג ממתחם העונש, הן לקולא - משיקולי שיקום, והן לחומרה - משיקולי הגנה על שלום הציבור.",דיון והכרעה
39,ME-21-09-15135-10,"בעת קביעת מתחם העונש ההולם, יש לעמוד תחילה על הערכים החברתיים המוגנים אשר נפגעו כתוצאה ממעשה העבירה שביצע הנאשם, וכן על מידת הפגיעה בערכים אלו.",דיון והכרעה
40,ME-21-09-15135-10,הנאשם דכאן הורשע בביצוע עבירה אחת שעניינה סיוע להחזקת נשק.,דיון והכרעה
41,ME-21-09-15135-10,"בעבירות נשק גלומה באופן טבוע פגיעה בשורה של ערכים חברתיים ראשונים במעלה, בדמות השמירה על החיים, וכן על ביטחון הציבור ושלומו.",דיון והכרעה
42,ME-21-09-15135-10,"בעצם החזקת נשק שלא כדין, קיימת סכנה שמא בסופו של דבר ייארע בו שימוש.",דיון והכרעה
43,ME-21-09-15135-10,"כבר נזדמן לי לכתוב, במסגרת גזרי דין בפרשות אחרות, בהשאלה מעולם הספרות והמחזות, כי אקדח המופיע במערכה הראשונה, סופו לירות במערכה השלישית.",דיון והכרעה
44,ME-21-09-15135-10,"הנזק כתוצאה מירי שכזה עלול לבוא לידי ביטוי בפגיעה ברכוש, ועלול הוא להיות הרה אסון, בדמות נזק לגוף עד כדי קטילת חיים.",דיון והכרעה
45,ME-21-09-15135-10,"קורבן העבירה יכול להיות מי אשר הנשק כוון כלפיו, או כל עובר אורח תמים אשר אתרע מזלו וביד הגורל היה מצוי הוא בזירת העבירה או בסמוך לה, בעת התרחשותה.",דיון והכרעה
46,ME-21-09-15135-10,"הנזק יכול וייגרם על ידי העבריין העומד לדין אשר החזיק בנשק באופן לא חוקי, או על ידי אדם אחר, היה והנשק יעבור מיד ליד.",דיון והכרעה
47,ME-21-09-15135-10,התוצאה חד היא - נזק בהיבט הפרט ובהיבט הציבור בכללותו.,דיון והכרעה
48,ME-21-09-15135-10,"בענייננו, קיימות מספר נסיבות בדמות אופי הסיוע והיות הנשק בלא תחמושת (שכן צויין שהמחסנית הייתה ריקה מכדורים), אשר יש בהן כדי למתן את הפגיעה בערכים החברתיים המוגנים, עד כי ניתן לומר שהפגיעה שהסבה התנהלותו של הנאשם בערכים המוגנים אינה מן הגבוהות.",דיון והכרעה
49,ME-21-09-15135-10,"כאמור, בעת קביעת מתחם העונש ההולם, על בית המשפט ליתן דעתו למדיניות הענישה הנוהגת.",דיון והכרעה
50,ME-21-09-15135-10,"זו, כמצוין לעיל, הדגישה את הצורך בהשתת ענישה מחמירה ומרתיעה על מי אשר מבצע עבירות נשק, תוך שמנעד הענישה רחב.",דיון והכרעה
51,ME-21-09-15135-10,"כאמור, בעוד ההגנה הפנתה לפסיקה התומכת לדידה בעמדתה העונשית (חלק מבית משפט שלום), למאשימה לא הייתה הפנייה לפסיקה ספציפית.",דיון והכרעה
52,ME-21-09-15135-10,"אפנה להלן לסקירה המבטאת את מדיניות הענישה הנוהגת, ממנה יש להקיש לענייננו, ואשר בין היתר על יסודה, ייקבע מתחם העונש ההולם.",דיון והכרעה
53,ME-21-09-15135-10,בסקירה זו אכלול התייחסות לחלק מפסקי הדין אליהם הפנה הסנגור;,דיון והכרעה
54,ME-21-09-15135-10,עניין קדורה - המשיב הורשע בעבירה של החזקת נשק בצוותא עם אחר.,דיון והכרעה
55,ME-21-09-15135-10,"דובר באקדח ""גלוק"", כדורים ורימון הלם סינוור שהמשיב הסתיר על גג ביתו, ובהמשך העביר את האקדח והכדורים לידי אחר.",דיון והכרעה
56,ME-21-09-15135-10,במסגרת חיפוש בבית המשיב אותר הרימון.,דיון והכרעה
57,ME-21-09-15135-10,האקדח והכדורים לא נתפסו.,דיון והכרעה
58,ME-21-09-15135-10,"בית המשפט המחוזי קבע מתחם עונש הנע בין 10 ל-36 חודשי מאסר בפועל, והשית על המשיב 10 חודשי מאסר בפועל לצד עונשים נלווים.",דיון והכרעה
59,ME-21-09-15135-10,"בית המשפט העליון החמיר בעונשו של המשיב, כך שעונש המאסר בפועל הועמד על 18 חודשים.",דיון והכרעה
60,ME-21-09-15135-10,בית המשפט העליון קיבל את הערעור של מערער 1 משיקולי שיקום והפחית את עונשו ל-12 חודשי מאסר בפועל.,דיון והכרעה
61,ME-21-09-15135-10,"בנוסף, ""לשם שמירה על מדרג ענישה הולם בין המערערים"", הועמד עונשו של המערער 2 על 6 חודשי מאסר לריצוי בעבודות שירות.",דיון והכרעה
62,ME-21-09-15135-10,עד כאן סקירת הפסיקה.,דיון והכרעה
63,ME-21-09-15135-10,"בבחינת הנסיבות הקשורות בביצוע העבירה, יש ליתן את הדעת על כי מדובר בכלי נשק אחד והוא תת מקלע מאולתר.",דיון והכרעה
64,ME-21-09-15135-10,"זאת ועוד, אין בנמצא בכתב האישום המתוקן כל אזכור להימצאותם של כדורים, כך שלא ניתן היה לערוך שימוש בנשק בטווח הזמן המיידי.",דיון והכרעה
65,ME-21-09-15135-10,"בל נשכח אף כי עסקינן בעבירה של סיוע להחזקת הנשק, שהתבטא בכך שהנאשם הסתירו מתחת למושבו ברכב, כשהוא עטוף בניילון.",דיון והכרעה
66,ME-21-09-15135-10,"עוד נתתי דעתי לטיעוני הסנגור, לפיהם, שניים מנוסעי הרכב, כולל דודו של הנאשם, שהרכב ""שלו"", לא הועמדו לדין - טענה שלא הוכחשה על ידי המאשימה.",דיון והכרעה
67,ME-21-09-15135-10,"לצד נסיבות אלו, הפועלות לקולא, יש להביא בחשבון את הנסיבות התומכות בהחמרת הענישה והן, כי הסיוע להחזקה בוצע כשהנאשם ישב ברכב יחד עם אחרים.",דיון והכרעה
68,ME-21-09-15135-10,"עוד יש לזכור ולהזכיר, את הנזק הפוטנציאלי (אשר לא התממש בענייננו) לפגיעה באחרים, ולביצוע עבירות נלוות כתוצאה מהחזקה של נשק באופן שאינו חוקי.",דיון והכרעה
69,ME-21-09-15135-10,"זאת, מבלי שנעלמה מעיניי העובדה כי עם הנשק לא נמצאו כדורים.",דיון והכרעה
70,ME-21-09-15135-10,"עניין נוסף שיש ליתן עליו את הדעת, הוא העונש המזערי למבצעי עבירות נשק, אשר נקבע כהוראת שעה במסגרת חוק העונשין (תיקון מס' 140 - הוראת שעה), התשפ""ב-2021, ס""ח 2938.",דיון והכרעה
71,ME-21-09-15135-10,"לפי תיקון זה, בעבירות נשק מסוימות, ככלל לא יפחת העונש מרבע מן העונש המרבי שנקבע לצד אותה עבירה.",דיון והכרעה
72,ME-21-09-15135-10,"תיקון זה אינו חל בענייננו, אך יש לזכור את הרציונל מאחורי ההחמרה, כפי שעולה מדברי ההסבר, שבאה ""נוכח התפשטות ההתחמשות של קבוצות גדולות באוכלוסייה בנשק בלתי חוקי, ייחודיות התופעה והשלכותיה החמורות, ובפרט המחיר שהיא גובה בחיי אדם ..."" (ראו דברי ההסבר להצעת חוק העונשין (תיקון מס' 142 – הוראת שעה) (עונש מזערי על החזקת נשק בלא רשות על פי דין), התשפ""א-2021, ה""ח הכנסת 872).",דיון והכרעה
73,ME-21-09-15135-10,"על רקע נסיבות ביצוע העבירה, הערכים המוגנים אשר נפגעו כתוצאה מדרך הילוכו של הנאשם ומידת הפגיעה בערכים אלו, כמו גם בשים לב למדיניות הענישה הנהוגה, סבורני כי מתחם העונש ההולם את מעשי הנאשם מצוי בטווח שבין 8 ל- 18 חודשי מאסר בפועל, לצד עונשים נלווים.",דיון והכרעה
74,ME-21-09-15135-10,"לא מצאתי כי מתקיימים בענייננו שיקולים אשר יצדיקו לסטות ממתחם העונש ההולם שזה עתה נקבע, בין אם לחומרה ובין אם לקולא.",דיון והכרעה
75,ME-21-09-15135-10,"שיקול ההגנה על שלום הציבור, הגם שמתקיים מעצם הערכים המוגנים שנפגעו, אינו מצדיק חריגה מהמתחם.",דיון והכרעה
76,ME-21-09-15135-10,"שיקול השיקום, בשים לב לנסיבות ולאמור בתסקיר, אינו מתקיים וממילא אינו מצדיק אף הוא סטייה מהמתחם.",דיון והכרעה
77,ME-21-09-15135-10,אפנה כעת לקבוע את העונש המתאים לנאשם בגבולות המתחם דלעיל.,דיון והכרעה
78,ME-21-09-15135-10,"בכגון דא, יש להתחשב בנסיבות אשר אינן קשורות בביצוע העבירה, כמפורט בסעיף 40יא לחוק.",דיון והכרעה
79,ME-21-09-15135-10,"נסיבותיו האישיות של הנאשם, תומכות בהצבת הענישה על הרף התחתון של מתחם העונש ההולם.",דיון והכרעה
80,ME-21-09-15135-10,"בכלל זה, יש להתחשב בהודאתו של הנאשם בעובדות המיוחסות לו בכתב האישום המתוקן.",דיון והכרעה
81,ME-21-09-15135-10,"הודאה זו ניתנה אמנם בשלבים מתקדמים של ניהול ההליך המשפטי בעניינו של הנאשם, לקראת סוף פרשת התביעה.",דיון והכרעה
82,ME-21-09-15135-10,"אולם, היא ניתנה לאחר תיקון מהותי בכתב האישום ואף הביאה לחסכון בזמן שיפוטי.",דיון והכרעה
83,ME-21-09-15135-10,"הבאתי בחשבון גם את הצער שהנאשם הביע לפניי על ביצוע המעשים, וכן את גילו הצעיר מאוד, שכן העבירה בוצעה על ידו רק כחודשיים לאחר שמלאו לו 18 שנים.",דיון והכרעה
84,ME-21-09-15135-10,"משקל של ממש יש ליתן גם לכך שזוהי הסתבכותו הראשונה של הנאשם בפלילים, וכי לא רשומות לחובתו הרשעות קודמות.",דיון והכרעה
85,ME-21-09-15135-10,"לצד שיקולים אלו, יש להביא בחשבון את שיקולי הרתעת היחיד והרבים, התומכים בהחמרת הענישה בתוך המתחם.",דיון והכרעה
86,ME-21-09-15135-10,"דומני, כי ניתן ליתן ביטוי לשיקולים אלו, בכך שאורה שלא לנכות את ימי מעצרו של הנאשם מאחורי סורג ובריח, מן העונש שייגזר עליו.",דיון והכרעה
87,ME-21-09-15135-10,"בנסיבות דנן, שיקול הרתעת היחיד והרבים כאחד, יימצא עומד על מכונו.",דיון והכרעה
88,ME-21-09-15135-10,"נזכיר כי הנאשם היה עצור משך כחודשיים וחצי, מיום 27.8.2021 עד ליום 9.11.2021",דיון והכרעה
89,ME-21-09-15135-10,"בל נשכח אף, כי החל מיום 9.11.2021, היה הנאשם עצור בפיקוח אלקטרוני עד ליום 22.6.2023 (כפי שעלה מטיעוני ההגנה).",דיון והכרעה
90,ME-21-09-15135-10,"בצבר שיקולים אלו, ולאחר שהובאה בחשבון ההחמרה הנדרשת לשם הרתעת היחיד והרבים, יש די על מנת למקם את עונש המאסר בפועל בתחתית מתחם העונש ההולם.",דיון והכרעה
91,ME-21-09-15135-10,"בנוסף, מצאתי לקבוע כי את עונש המאסר בפועל שיוטל עליו, ירצה הנאשם בדרך של עבודות שירות.",דיון והכרעה
92,ME-21-09-15135-10,"סבורני, כי באמצעות עונש מאסר בפועל, אשר ירוצה בדרך של עבודות שירות, בצירוף מאסרים מותנים וקנס כספי, יוגשם עיקרון ההלימה.",דיון והכרעה
93,ME-21-09-15135-10,"כולי תקווה גם, כי מעתה ואילך יבחר הנאשם לילך רק בדרך הישר.",דיון והכרעה
94,ME-21-09-15135-10,"השורה התחתונה היא, שאני גוזר על הנאשם את העונשים הבאים:",סוף דבר
95,ME-21-09-15135-10,שמונה (8) חודשי מאסר בפועל.,סוף דבר
96,ME-21-09-15135-10,"מאסר זה ירוצה בעבודות שירות, בהתאם לקביעת הממונה על עבודות שירות, במתנ""ס זמארין בזכרון יעקב.",סוף דבר
97,ME-21-09-15135-10,מועד תחילת ריצוי עבודות השירות הוא ביום 12.11.2024 (ככל שלא ייקבע מועד אחר על ידי הממונה).,סוף דבר
98,ME-21-09-15135-10,"על הנאשם להתייצב לצרכי קליטה והצבה במועד הנ""ל בשעה 08:00 במשרדי הממונה על עבודות שירות, יחידת ברקאי, שלוחת צפון, סמוך לבית סוהר מגידו.",סוף דבר
99,ME-21-09-15135-10,"בית המשפט מזהיר את הנאשם כי מדובר בתנאי העסקה קפדניים המצריכים התייצבות רציפה, וכי כל חריגה מכללים אלו עשויה להביא להפסקת ריצוי עונשו בדרך זו ונשיאת יתרת העונש במאסר בפועל מאחורי סורג ובריח.",סוף דבר
100,ME-21-09-15135-10,"חמישה (5) חודשי מאסר על תנאי למשך 3 שנים, שלא יעבור כל עבירת נשק מסוג פשע.",סוף דבר
101,ME-21-09-15135-10,"שלושה (3) חודשי מאסר על תנאי למשך 3 שנים, שלא יעבור כל עבירת נשק מסוג עוון.",סוף דבר
102,ME-21-09-15135-10,"קנס בסך של 1,500 ₪ אשר ישולם תוך 120 ימים מהיום.",סוף דבר
103,ME-21-09-15135-10,"אשר לאופן תשלום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל.",סוף דבר
104,ME-21-09-15135-10,"ניתן יהיה לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",סוף דבר
105,ME-21-09-15135-10,"בכרטיס אשראי - באתר המקוון של רשות האכיפה והגבייה, www.eca.gov.il .",סוף דבר
106,ME-21-09-15135-10,מוקד שירות טלפוני בשרות עצמי (מרכז גבייה)  - בטלפון 35592* או בטלפון 073-2055000.,סוף דבר
107,ME-21-09-15135-10,במזומן בכל סניף של בנק הדואר - בהצגת תעודת זהות בלבד (אין צורך בשוברי תשלום).,סוף דבר
108,ME-21-09-15135-10,המזכירות תשלח עותק גזר הדין לממונה על עבודות שירות.,סוף דבר
109,ME-21-09-15135-10,54678313זכות ערעור תוך 45 ימים לבית המשפט העליון.,סוף דבר
110,ME-21-09-15135-10,"ניתן היום,  כ""ז תשרי תשפ""ה, 29 אוקטובר 2024, במעמד הצדדים.",סוף דבר
