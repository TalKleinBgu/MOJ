,verdict,text,part
0,ME-23-07-18484-400,"עטייה אלקרינאוי  - הובא ע""י נחשון",הנאשמים
1,ME-23-07-18484-400,"ע""י ב""כ עו""ד בת-אל יואל חיים",הנאשמים
2,ME-23-07-18484-400,עבדאללה עטאונה - נדון,הנאשמים
3,ME-23-07-18484-400,סמאח אלקרנאוי - נדון,הנאשמים
8,ME-23-07-18484-400,"חוק העונשין, תשל""ז-1977: סע'  25, 40ב, 40ד (א), 144, 144(א), 144(ב2)",הנאשמים
9,ME-23-07-18484-400,"* כמות האמל""ח הלא חוקי ומספר הנרצחים בחברה הערבית בשנים האחרונות, מלמדים כי מגמת ההחמרה בענישה הקיימת בעבירות הנשק טרם נתנה את אותותיה, ועל כן יש להמשיך במגמה זו ביתר שאת.",הנאשמים
10,ME-23-07-18484-400,"במקרה זה יש להטיל על הנאשם 7 שנות מאסר, 12 חודשי מאסר על תנאי ו- 50,000 ₪ קנס או מאסר תמורתו.",הנאשמים
11,ME-23-07-18484-400,* עונשין – ענישה – מדיניות ענישה: עבירות נשק,הנאשמים
12,ME-23-07-18484-400,* דיון פלילי – ענישה – מכת מדינה,הנאשמים
13,ME-23-07-18484-400,בית המשפט המחוזי גזר את הדין כדלהלן:,הנאשמים
14,ME-23-07-18484-400,"בתי המשפט הדגישו את הצורך בהחמרת הענישה בעבירות הנשק השונות המסכנות את הציבור, פוגעות בשלוותו וקוטלות חיים.",הנאשמים
15,ME-23-07-18484-400,"מיגור התופעה, שהוכרה בשנים האחרונות כמכת מדינה, הנו אינטרס ציבורי חשוב והכרחי.",הנאשמים
16,ME-23-07-18484-400,עבירות בנשק מבוצעות לא רק על ידי עבריינים חוזרים אלא גם על ידי צעירים נטולי עבר פלילי ולכאורה נורמטיביים.,הנאשמים
17,ME-23-07-18484-400,מציאות זו מחייבת טיפול בתופעה מדאיגה זו והחמרת הענישה גם עם נאשמים נעדרי עבר פלילי.,הנאשמים
18,ME-23-07-18484-400,"הקלות הבלתי נסבלת בביצוע עסקאות בנשק ""מרחוק"" והעדר מורא מהחוק תוך שימוש בפלטפורמות טכנולוגיות חשופות יחסית, אף הם מחייבים את המשך מדיניות ההחמרה בענישה.",הנאשמים
19,ME-23-07-18484-400,"כמות האמל""ח הלא חוקי ומספר הנרצחים בחברה הערבית בשנים האחרונות, אשר לדאבון הלב כולל גם נשים וילדים, מלמדים כי מגמת ההחמרה בענישה הקיימת טרם נתנה את אותותיה, ועל כן יש להמשיך במגמה זו, ואף ביתר שאת.",הנאשמים
20,ME-23-07-18484-400,"בנסיבות ענייננו מתחם העונש ההולם בגין כלל העבירות בהן הורשע הנאשם 1 נע בין 7 ל-9 שנות מאסר בפועל לצד מאסר מותנה וקנס הנע בין 50,000 לבין 70,000 ₪.",הנאשמים
21,ME-23-07-18484-400,"בהתחשב בכלל השיקולים יש להטיל על הנאשם 7 שנות מאסר בפועל, 12 חודשי מאסר על תנאי ו- 50,000 ₪ קנס או 10 חודשי מאסר תמורתו.",הנאשמים
22,ME-23-07-18484-400,"הנאשם 1 הורשע, על יסוד הודאתו בעובדות כתב האישום המתוקן (כא/2), בעבירות המפורטות להלן:",(ביחס לנאשם 1)
23,ME-23-07-18484-400,"עבירות בנשק (החזקת נשק) - עבירה לפי סעיף 144(א) רישא לחוק העונשין התשל""ז – 1977 (להלן: ""חוק העונשין"").",	באישום הראשון
24,ME-23-07-18484-400,"ניסיון לעבירות בנשק – עסקה אחרת – 3 עבירות לפי סעיף 144(ב2) + סעיף 25 לחוק העונשין, וניסיון עבירות בנשק – רכישת תחמושת – עבירה לפי סעיף 144 (ב2) + סעיף 25 לחוק העונשין.",באישום השני 
25,ME-23-07-18484-400,ניסיון לעבירות בנשק – עסקה אחרת – 2 עבירות לפי סעיף 144(ב2) + סעיף 25 לחוק העונשין.,באישום השלישי
26,ME-23-07-18484-400,למען שלימות התמונה יצוין כי הנאשמים 2 ו-3 הורשעו בעבירות שיוחסו להם בכתב האישום המתוקן וביום 17.07.24 ניתן גזר הדין בעניינם.,באישום השלישי
27,ME-23-07-18484-400,כתב האישום המתוקן בעניינו של הנאשם 1 אוחז שלושה אישומים.,כתב האישום והסדר הטיעון:
28,ME-23-07-18484-400,"על פי עובדות האישום הראשון ובמועדים הרלוונטיים לכתב האישום, הנאשם 1 עבד במפעל ""סודה סטרים"" באזה""ת רהט (להלן: ""המפעל"").",כתב האישום והסדר הטיעון:
29,ME-23-07-18484-400,"במועד שאינו ידוע במדויק למאשימה ואולם לפני 24.5.23, התקין הנאשם 1 בארונית האישית שהוקצתה לו ע""י המפעל בהיותו עובד המפעל, מספר דפנות מקרטון (דפנות כפולות), כך כשהארונית פתוחה, לא ניתן להבחין בתכולתה המוסתרת מאחורי הדפנות.",כתב האישום והסדר הטיעון:
30,ME-23-07-18484-400,"הנאשם 1 אחסן בחלל הגלוי שלפני הדפנות הכפולות, את הציוד האישי שלו שכלל כובע מגן, משקפי מגן אוזניות אלחוטיות וכן סכין חיתוך.",כתב האישום והסדר הטיעון:
31,ME-23-07-18484-400,"החל ממועד שאינו ידוע במדויק למאשימה, לפני 24.5.23 ועד ליום 4.6.23, החזיק הנאשם 1 בארוניתו האישית חמישה כלי נשק שונים אשר פורקו למספר חלקים, כשהם עטופים בניילון נצמד ומוסלקים מאחורי הדפנות הכפולות, כמפורט להלן:",כתב האישום והסדר הטיעון:
32,ME-23-07-18484-400,"נשק דמוי רובה סער M-16 היורה ובכוחו להמית אדם, כשהוא מפורק למספר חלקים: גוף תחתון של חפץ דמוי רובה סער וגוף עליון דמוי רובה סער, מכלול וקנה תקניים.",כתב האישום והסדר הטיעון:
33,ME-23-07-18484-400,"נשק דמוי רובה סער M-16 היורה ובכוחו להמית אדם, כשהוא מפורק למספר חלקים: גוף תחתון של חפץ דמוי רובה סער וגוף עליון דמוי רובה סער ומכלול של רובה סער.",כתב האישום והסדר הטיעון:
34,ME-23-07-18484-400,"נשק דמוי רובה סער M-16 היורה ובכוחו להמית אדם, כשהוא מפורק למספר חלקים: גוף תחתון של כלי נשק רובה סער וגוף עליון של נשק רובה סער.",כתב האישום והסדר הטיעון:
35,ME-23-07-18484-400,"נשק דמוי רובה סער M-16 היורה ובכוחו להמית אדם, כשהוא מפורק למספר חלקים: גוף תחתון של חפץ דמוי רובה סער וגוף עליון דמוי רובה סער ומכלול של רובה סער וקנה בקליבר 5.56 מ""מ.",כתב האישום והסדר הטיעון:
36,ME-23-07-18484-400,"נשק דמוי רובה סער M-16 אשר פורק למספר חלקים: גוף תחתון של חפץ דמוי רובה סער וגוף עליון דמוי רובה סער, מכלול של רובה סער, ללא בריח ועם נוקר.",כתב האישום והסדר הטיעון:
37,ME-23-07-18484-400,"הנאשם הורשע בעבירות לעיל במסגרת הסדר טיעון, במסגרתו הוסכם בין הצדדים כי המאשימה תבקש להטיל על הנאשם 8 שנות מאסר בצירוף רכיבי ענישה נוספים וההגנה תטען באופן חופשי.",כתב האישום והסדר הטיעון:
38,ME-23-07-18484-400,"ב""כ המאשימה לא הציג ראיות לעונש.",טיעוני הצדדים:
39,ME-23-07-18484-400,"במסגרת הראיות לעונש העידו מטעם ההגנה 4 עדים, וב""כ הנאשם הגישה קובץ מסמכים (נ/1) הכולל חוות דעת קרימינולוגית, המלצות של גורמים שונים, מסמכים הקשורים לתאונת העבודה של הנאשם מיום 07.06.07 לרבות מסמכי המל""ל, מסמכים הקשורים ללימודיו של הנאשם ומסמכים רפואיים הקשורים לבניו של הנאשם.",טיעוני הצדדים:
40,ME-23-07-18484-400,"חוות הדעת הקרימינולוגית מיום 24.06.24 חתומה על ידי הגב' אתי רחמים ונסמכה על ראיון הערכה ואבחון פנים אל פנים עם הנאשם בבית המעצר, שיחה טלפונית עמו, שיחה טלפונית עם אשתו של הנאשם, שיחה טלפונית עם אביו של הנאשם, מסמכים משפטיים, אישורים כלליים ומסמכים רפואיים.",טיעוני הצדדים:
41,ME-23-07-18484-400,"מחוות הדעת עולה כי הנאשם בן 35, נשוי ואב לשלושה ילדים, מתגורר בעיר רהט.",טיעוני הצדדים:
42,ME-23-07-18484-400,"טרם מעצרו עבד במפעל ""סודה סטרים"" ברהט בתפקידים שונים.",טיעוני הצדדים:
43,ME-23-07-18484-400,"הנאשם נעדר עבר פלילי, ללא רקע התמכרותי, סובל מנכות כתוצאה מתאונת עבודה במסגרתה איבד 3 מאצבעותיו ביד ימין.",טיעוני הצדדים:
44,ME-23-07-18484-400,משפחת מוצאו של הנאשם מונה זוג הורים ושישה ילדים כשהנאשם הנו הרביעי בסדר הלידה.,טיעוני הצדדים:
45,ME-23-07-18484-400,"אביו של הנאשם מכהן כראש עיריית רהט (קדנציה חמישית), איש עסקים בתחום הנדל""ן ומשפטן בהשכלתו.",טיעוני הצדדים:
46,ME-23-07-18484-400,האב תואר כדומיננטי ודואג אך גם כאדם העסוק בחיים הציבוריים.,טיעוני הצדדים:
47,ME-23-07-18484-400,אמו של הנאשם אינה עובדת ותוארה כדומיננטית בחינוך ילדיה.,טיעוני הצדדים:
48,ME-23-07-18484-400,צוין כי האם מתמודדת עם בעיות רפואיות וכי הנאשם נהג לסייע לה.,טיעוני הצדדים:
49,ME-23-07-18484-400,"עוד צוין בחוות הדעת הקרימינולוגית כי לנאשם 5 אחים, כולם נשואים והורים לילדים אשר עובדים בתחום הבניה וההובלות.",טיעוני הצדדים:
50,ME-23-07-18484-400,אחד מאחיו של הנאשם שוטר ואח נוסף שהורשע בעבר בעבירת נשק בגינה ריצה עונש של שישה חודשי עבודות שירות.,טיעוני הצדדים:
51,ME-23-07-18484-400,"אשתו של הנאשם בת  30 שנה, מטפלת במקצועה.",טיעוני הצדדים:
52,ME-23-07-18484-400,צוין כי בעבר התמודדו בני הזוג עם קושי להרות וטופלו במשך 4 שנים במרפאת פוריות.,טיעוני הצדדים:
53,ME-23-07-18484-400,"כיום לזוג שלושה ילדים, הבוגר בן 6 שנים סובל מעיכוב התפתחותי וקשיים רגשיים אשר גברו על רקע מעצר האב, ותאומים בני 3.5 שנה כשלאחד מהם בעיות בריאותיות מיום לידתו ונדרש לבדיקות רפואיות, אשפוזים תכופים וניתוחים.",טיעוני הצדדים:
54,ME-23-07-18484-400,על פי האמור בחוות הדעת מצבם של הילדים הורע מאוד מאז מעצרו של הנאשם וכי הנאשם מצר על הסבל שגרם למשפחתו ולילדיו הזקוקים לו.,טיעוני הצדדים:
55,ME-23-07-18484-400,מחוות הדעת עולה כי לנאשם מסוגלות תפקודית ותעסוקתית.,טיעוני הצדדים:
56,ME-23-07-18484-400,הנאשם סיים 12 שנות לימוד במסלול מקצועי.,טיעוני הצדדים:
57,ME-23-07-18484-400,"חלומו להתגייס לצה""ל נגדע בעקבות תאונת עבודה שעבר בגיל  18 שנה, בהיותו תלמיד כיתה י""ב.",טיעוני הצדדים:
58,ME-23-07-18484-400,"בעקבות התאונה חווה הנאשם משבר משמעותי שבא לידי ביטוי בדיכאון, הסתגרות, קשיי שינה, תחושות ייאוש וחוסר מסוגלות, והוא הוכר על ידי המוסד לביטוח לאומי כבעל נכות.",טיעוני הצדדים:
59,ME-23-07-18484-400,הקרימינולוגית התרשמה כי הנאשם ביצע את העבירות על רקע דימוי עצמי וגברי פגוע והצורך בהשגת ערך ושייכות חברתיים אותם קיווה להשיג על ידי מהלך אסור.,טיעוני הצדדים:
60,ME-23-07-18484-400,"נמסר כי הנאשם חש מוגנות בקרבת הנשק, על רקע תחושת איום, וסבר שבכך ירחיק פגיעה ממשפחתו.",טיעוני הצדדים:
61,ME-23-07-18484-400,הנאשם היה קל להשפעה ופעל בשיקול דעת שגוי.,טיעוני הצדדים:
62,ME-23-07-18484-400,"לקונטקסט התרבותי והחברתי ממנו הגיע הייתה השפעה על דפוסי התנהגותו, במיוחד כשמדובר באדם שחווה תאונה שהשפיעה על הדימוי העצמי והגופני שלו.",טיעוני הצדדים:
63,ME-23-07-18484-400,עוד נכתב בחוות הדעת כי הנאשם מעוניין לנצל את תקופת מאסרו להשתלבות בחינוך ולשיפור מצבו.,טיעוני הצדדים:
64,ME-23-07-18484-400,"מחוות הדעת עולה כי קיים קשר בין הפרעות קשב להתנהגות עבריינית ופשיעה ולפיכך המליצה הקרימינולוגית, בין היתר, לשלב הנאשם במרכז הקשב של שירות בתי הסוהר.",טיעוני הצדדים:
65,ME-23-07-18484-400,הקרימינולוגית התרשמה כי לנאשם מוטיבציה פנימית ומסוגלות לשיקום חייו ויודע כיום להשתמש בסביבתו כגורמי תמיכה מקדמים.,טיעוני הצדדים:
66,ME-23-07-18484-400,"לדבריה, הנאשם לקח אחריות על התנהגותו, שיתף אודות הקושי שלו מאכזבת משפחתו ואביו במיוחד, ואודות הבנתו כי לנשקים פוטנציאל פגיעה קשה ובלתי הפיכה.",טיעוני הצדדים:
67,ME-23-07-18484-400,ניכר כי הוא מבין משמעויות מעשיו ומעוניין לערוך תיקון.,טיעוני הצדדים:
68,ME-23-07-18484-400,"הנאשם חש בושה וחרטה וניכר כי להליך המשפטי והשלכותיו, לצד תגובת משפחתו וחבריו למעשיו, יש השפעה מרתיעה.",טיעוני הצדדים:
69,ME-23-07-18484-400,צוין כי בני משפחתו של הנאשם לקחו חסות על הנאשם ומתמקדים בהשבתו למסלול תקין.,טיעוני הצדדים:
70,ME-23-07-18484-400,"לדעת הקרימינולוגית, במסגרת שיקולי הענישה יש לתן משקל לנסיבות חייו של הנאשם ולשיקולי השיקום ועל כן המליצה על תקופת מאסר קצרה יחסית בהתחשב בנסיבות העבירה וזאת לצד שילובו בהליך טיפולי.",טיעוני הצדדים:
71,ME-23-07-18484-400,"טיפול ועיבוד רגשי של חוויותיו הטראומטיות לצד העצמה וחיזוק הדימוי העצמי יפחיתו מסוכנותו של הנאשם, בעוד ששהייה ממושכת במאסר עלולה להעמיק מצוקותיו ולדחוק אותו לשוליים.",טיעוני הצדדים:
72,ME-23-07-18484-400,דברי העדים:,טיעוני הצדדים:
73,ME-23-07-18484-400,"מר אלי עצמון - יועץ מוניציפאלי ומכר של המשפחה, עובד עם המגזר הבדואי למעלה מ-50 שנה, בין היתר כיהן כסגן יו""ר מנהלת הבדואים ומזה כ-20 שנה, עצמאי בתחום הייעוץ המוניציפאלי והתכנון.",טיעוני הצדדים:
74,ME-23-07-18484-400,"במסגרת עבודתו עובד עם עיריית רהט, מכיר את משפחתו של הנאשם שנים רבות ומגדיר עצמו חבר קרוב של אביו של הנאשם.",טיעוני הצדדים:
75,ME-23-07-18484-400,לדבריו מכיר את הנאשם מאז היה קטן.,טיעוני הצדדים:
76,ME-23-07-18484-400,העד אמר כי לא ניתן לנתק האירוע ממה שקורה בחברה הבדואית והמעבר משבטיות לעיור.,טיעוני הצדדים:
77,ME-23-07-18484-400,לדבריו חל שינוי בתא המשפחתי ואובדן של הסמכות ההורית והילדים מוצאים דרכים לעשיית כסף קל.,טיעוני הצדדים:
78,ME-23-07-18484-400,"לשאלת בית המשפט השיב העד כי במרוצת השנים הפכה החברה הבדואית יותר דתית וחיזוק ההשכלה פיתח את הזהות הלאומית שלה, אך ציין כי האוכלוסייה הבדואית בנגב ברובה נאמנה למדינה.",טיעוני הצדדים:
79,ME-23-07-18484-400,"ביחס לנאשם, הוסיף העד כי מדובר בילד טוב, שיש לו בסיס חזק ושהוא נגרר והושפע אך אינו יודע להסביר כיצד זה קרה לו.",טיעוני הצדדים:
80,ME-23-07-18484-400,לדבריו לנאשם יש משפחה וסביבה תומכת והוא בטוח שמעשיו לא נעשו למען בצע כסף.,טיעוני הצדדים:
81,ME-23-07-18484-400,"לדעתו אנשים רבים שיושבים בכלא רק מתדרדרים וביקש להתחשב בנאשם שהנו ילד טוב בבסיסו, ולאפשר לו להשתחרר ולחזור לחיים נורמטיביים.",טיעוני הצדדים:
82,ME-23-07-18484-400,"מר סלאם אבו מדיעם - מכר של משפחת הנאשם, מנהל בית ספר ברהט, ד""ר לפילוסופיה וחינוך, בן 40 ואב לארבעה ילדים.",טיעוני הצדדים:
83,ME-23-07-18484-400,לדבריו מכיר את הנאשם ומשפחתו למעלה מ-20 שנה והיה בן בית אצלם עת הורי הנאשם סייעו להוריו.,טיעוני הצדדים:
84,ME-23-07-18484-400,העד תאר את הנאשם כאדם טוב המפגין חום כלפי משפחתו וכאדם שיש ביכולתו לחזור לחברה ולהשתקם.,טיעוני הצדדים:
85,ME-23-07-18484-400,העד מסר כי במהלך השנים ליווה רבים שטעו וכיום הם במקום אחר ומהווים מודל לחיקוי וסבור כי גם הנאשם יכול להשתקם.,טיעוני הצדדים:
86,ME-23-07-18484-400,מר מוחמד אלקרינאוי - קרוב משפחתו של הנאשם ובעבר היה מורו של הנאשם  בבית הספר היסודי.,טיעוני הצדדים:
87,ME-23-07-18484-400,"לדבריו מדובר במשפחה נורמטיבית וחיובית מאוד, משפחה חמה שמפרנסת את עצמה בכבוד ובזיעת אפה.",טיעוני הצדדים:
88,ME-23-07-18484-400,"לדבריו, יש בכוחה של משפחת הנאשם לסייע לנאשם לחזור למסלול נכון וחיובי.",טיעוני הצדדים:
89,ME-23-07-18484-400,מר טלאל אלקרינאוי - אביו של הנאשם העיד כי הוא מכהן כראש עיריית רהט וכי זו הקדנציה החמישית שלו.,טיעוני הצדדים:
90,ME-23-07-18484-400,"האב אמר בכאב כי זו הפעם הראשונה שהוא רואה את בנו - הנאשם מאז מעצרו, והגדיר את האירוע כאסון שנפל עליו, בין היתר, מאחר ובמהלך כהונותיו כנבחר ציבור הקדיש את זמנו ומרצו כדי להילחם בפשיעה בחברה הערבית.",טיעוני הצדדים:
91,ME-23-07-18484-400,"לדבריו, במשפחתו לא חסר דבר ורכש עבור בנו מגרש ובנה לו יחידת דיור.",טיעוני הצדדים:
92,ME-23-07-18484-400,האב הוסיף כי בנו ככל הנראה סבל מטראומה עקב תאונת העבודה בה היה מעורב וכי לא היה מודע למצבו.,טיעוני הצדדים:
93,ME-23-07-18484-400,"האב אמר כי לנאשם שלושה ילדים קטנים שזקוקים לו, בנו עבר ניתוח לאחרונה ועובר ימים לא קלים.",טיעוני הצדדים:
94,ME-23-07-18484-400,"לדבריו הוא מעוניין לעזור לנאשם להשתקם, להיות אדם טוב יותר ולגדל את ילדיו.",טיעוני הצדדים:
95,ME-23-07-18484-400,"יוער כי במהלך הדיון פנה האב ישירות לנאשם ואמר לו בכאב כי הוא חש בושה בשל מעשיו ושאל אותו מה היה חסר לו, מדוע התדרדר ולמה הקשיב לחבריו.",טיעוני הצדדים:
96,ME-23-07-18484-400,"ב""כ המאשימה הגיש טיעוניו בכתב (ת/1), הוסיף בעל פה במהלך הדיון ועתר לגזור על הנאשם 8 שנות מאסר בפועל, מאסר מותנה לתקופה ממושכת, קנס משמעותי והתחייבות כספית משמעותית לתקופה ממושכת.",טיעוני הצדדים:
97,ME-23-07-18484-400,"ב""כ המאשימה עמד על הערכים המוגנים העומדים בבסיס עבירות הנשק וביניהם ההגנה על שלום הציבור ובטחונו, שמירת תחושת בטחון היחיד והרבים והשמירה על שלטון החוק והסדר הציבורי.",טיעוני הצדדים:
98,ME-23-07-18484-400,כן עמד על חומרתן של עבירות אלה והחשש לשימוש זדוני בנשק למטרות עברייניות ולמטרות אידיאולוגיות.,טיעוני הצדדים:
99,ME-23-07-18484-400,"נטען כי מידת הפגיעה של הנאשם בערכים המוגנים בנסיבות תיק זה היא משמעותית, וזאת נוכח סוג הנשק וכמותו, מיקום ההחזקה ומשך התקופה הארוכה בה נעשו הניסיונות לביצוע עסקאות אחרות בנשק.",טיעוני הצדדים:
100,ME-23-07-18484-400,נטען כי לעבירות שביצע הנאשם קדם תכנון מוקדם ומוקפד אשר ניצל את מקום עבודתו ואת האמון שניתן לו על ידי מעסיקו.,טיעוני הצדדים:
101,ME-23-07-18484-400,"הנאשם המיר את ייעודה של הארונית שהוקצתה עבורו במקום העבודה ל""בונקר"" לאחסון 5 כלי נשק ארוכים תוך שהכין לארונית דפנות מקרטון להסתרת כלי הנשק.",טיעוני הצדדים:
102,ME-23-07-18484-400,הנאשם יכול היה לחדול ממעשיו בכל רגע נתון אך המשיך במעשיו הפסולים תקופה ממושכת של כשנה המלמדת על התנהגות עבריינית שיטתית.,טיעוני הצדדים:
103,ME-23-07-18484-400,"הנאשם לא ביצע את העבירות בצורה אקראית כי אם בצורה מתוכננת ומתמשכת, וחומרה יתרה זו צריכה לבוא לידי ביטוי בענישה הולמת.",טיעוני הצדדים:
104,ME-23-07-18484-400,"חלקו של הנאשם בביצוע עבירת החזקת הנשקים כמפורט באישום הראשון היה עיקרי, מלא ובלעדי.",טיעוני הצדדים:
105,ME-23-07-18484-400,"את העבירות שבאישומים השני והשלישי ביצע מול הנאשמים 2 ו-3 ומול אחר  עמם התכתב וקיים מו""מ מתמשך, תוך שהפגין אקטיביות והתמצאות בעולם האמל""ח.",טיעוני הצדדים:
106,ME-23-07-18484-400,"ב""כ המאשימה טען כי העבירות בוצעו למען בצע כסף, בניסיון להשיג כסף קל ותוך גרימת סיכון ממשי לחיי אדם.",טיעוני הצדדים:
107,ME-23-07-18484-400,"לשאלת בית המשפט הבהירה המאשימה כי היא עותרת למתחם עונש הולם אחד לכל העבירות בהן הורשע הנאשם, וכי מתחם העונש ההולם נע בין 8 שנות מאסר ועד 10 שנות מאסר.",טיעוני הצדדים:
108,ME-23-07-18484-400,"בשים לב לנסיבותיו האישיות של הנאשם והיותו נעדר עבר פלילי, יש למקם עונשו ברף התחתון של המתחם.",טיעוני הצדדים:
109,ME-23-07-18484-400,"ב""כ המאשימה טען כי הגם שהנאשם צעיר, בן 35 שנה, ונעדר עבר פלילי, הרי שמדיניות הענישה בעבירות של החזקת נשק מחייבת השתת עונשי מאסר בפועל גם על מי שזו עבירתו הראשונה, וכי בענייננו לא קיימות נסיבות חריגות שיש בהן כדי להביא לחריגה לקולא ממתחם העונש ההולם.",טיעוני הצדדים:
110,ME-23-07-18484-400,ההגנה לא ביקשה להפנות הנאשם לקבלת תסקיר שירות מבחן ומשכך שיקולי שיקום אינם רלוונטיים בנסיבות העניין.,טיעוני הצדדים:
111,ME-23-07-18484-400,המאשימה הוסיפה כי נוכח ריבוי עבירות הנשק והקושי במיגורן יש לתן משנה תוקף לשיקולי הרתעת היחיד והרתעת הרבים באופן שהענישה תהווה תמרור אדום ותמריץ שלילי ולעבריין הפוטנציאלי.,טיעוני הצדדים:
112,ME-23-07-18484-400,"יש להשית על הנאשם, הנטוע עמוק בעולם הנשק הבלתי חוקי, עונש ממשי שירתיע אותו מביצוע עבירות דומות בעתיד ויעביר מסר ברור לחברה.",טיעוני הצדדים:
113,ME-23-07-18484-400,"לעניין רכיב הקנס טען ב""כ המאשימה כי יש להטיל על הנאשם קנס משמעותי מכביד, וזאת נוכח המניע הכספי שביסוד העבירות בהן הורשע, שווי עסקאות הנשק ובשים לב למספר הנשקים הארוכים שהחזיק ומחירם הגבוה בעולם הפשע.",טיעוני הצדדים:
114,ME-23-07-18484-400,"ב""כ המאשימה טען כי בקביעת גובה הקנס יש להתחשב לא רק ביכולתו הכלכלית של הנאשם אלא גם בשווי העסקאות, אף שמדובר בניסיונות.",טיעוני הצדדים:
115,ME-23-07-18484-400,"ב""כ המאשימה הפנה לפסיקה רלוונטית (ת/2 ו-ת/3) הן לעניין רכיב המאסר בפועל והן לעניין רכיב הקנס.",טיעוני הצדדים:
116,ME-23-07-18484-400,"ביום 25.7.24, הגיש ב""כ המאשימה השלמת טיעונים לעונש במסגרתה ביקש שלא לתן משקל לחוות הדעת הקרימינולוגית הפרטית שהוגשה על ידי ההגנה, ועתר לדחות את ההמלצה העונשית של עורכת חוות הדעת.",טיעוני הצדדים:
117,ME-23-07-18484-400,נטען כי הגשת חוות דעת פרטית חלף תסקיר מטעם שירות המבחן מעלה קושי שכן היא אינה אובייקטיבית וממומנת על ידי הנאשם.,טיעוני הצדדים:
118,ME-23-07-18484-400,"עוד נטען כי חוות הדעת הפרטית שהגישה ההגנה מבוססת על מפגש פרונטלי בודד עם הנאשם ושיחת טלפון אחת עמו, והיא נשענת על דברי הנאשם בלבד ועל כן שקולה למשקל דבריו.",טיעוני הצדדים:
119,ME-23-07-18484-400,"עוד נטען כי חוות הדעת מבוססת בין היתר על תסקיר אשר הוגש במסגרת הליך המעצר, שאינו יכול לשמש במסגרת ההליך העיקרי או לשמש כתסקיר לעונש, וכי ההמלצה בחוות הדעת אינה עומדת בקנה אחד עם שיקולי הענישה שנקבעו בפסיקה ביחס לעבירות שביצע הנאשם.",טיעוני הצדדים:
120,ME-23-07-18484-400,"לצד זאת, המאשימה הבהירה כי אינה מתנגדת לשיקומו של הנאשם בין כותלי בית הסוהר במהלך ריצוי עונשו.",טיעוני הצדדים:
121,ME-23-07-18484-400,"בהשלמת טיעוניו, הפנה ב""כ המאשימה לפסיקה נוספת ממנה עולה כי על בית המשפט להעדיף את תסקיר שירות המבחן על פני חוות דעת פרטית, כמו כן הפנה לפסיקה בדבר השלכות בחירתו של הנאשם להימנע מקבלת תסקיר שירות מבחן.",טיעוני הצדדים:
122,ME-23-07-18484-400,"ב""כ הנאשם 1 עתרה לקביעת מתחם עונש הולם הנע בין 3 לבין 5 שנות מאסר וזאת, בין היתר, בהתחשב בעונשים שהוטלו על הנאשמים האחרים בתיק זה, לנסיבות ביצוע העבירות ולמידת אשמתו של הנאשם.",טיעוני הצדדים:
123,ME-23-07-18484-400,"עוד הוסיפה ב""כ הנאשם כי נוכח מצבו האישי והמשפחתי של הנאשם, הודאתו ועברו הפלילי הנקי הרי שאין למקם עונשו ברף העליון של המתחם.",טיעוני הצדדים:
124,ME-23-07-18484-400,"לטענת ב""כ הנאשם החיפוש במפעל ""סודה סטרים"" שבו נתפסו כלי הנשק באישום הראשון הוא שהביא לחיפוש בטלפון ולתפיסת ההודעות המפורטות באישומים השני והשלישי, כאשר בפועל אין קשר בין האישומים.",טיעוני הצדדים:
125,ME-23-07-18484-400,"לטענתה, אין באיחוד האישומים כדי להחמיר עם הנאשם.",טיעוני הצדדים:
126,ME-23-07-18484-400,"ביחס לאישום הראשון, טענה הסניגורית כי לא מתקיימות נסיבות מחמירות שכן לא מדובר בנשק צה""לי או בנשק שהיה מעורב באירועים פליליים.",טיעוני הצדדים:
127,ME-23-07-18484-400,"מדובר בחלקי נשק מפורקים שהיו עטופים וארוזים בנפרד ואינם קרובים לשימוש, כשאחד מהם אף חסר את הבריח.",טיעוני הצדדים:
128,ME-23-07-18484-400,עוד נטען כי הנאשם החזיק את הנשק אך הנשק לא היה בבעלותו.,טיעוני הצדדים:
129,ME-23-07-18484-400,"ביחס לאישומים השני והשלישי, טענה הסניגורית כי על בית המשפט לשקול שיקולי ""אחידות הענישה"" ולהתחשב בעונשים שהוטלו על  הנאשמים 2 ו-3 בגין אותן עבירות.",טיעוני הצדדים:
130,ME-23-07-18484-400,נטען כי אין מדובר בחישוב אריתמטי של מספר ההודעות וכי יש לבחון את חלקו של הנאשם בביצוע העבירות ולתן את הדעת למידת אשמתו.,טיעוני הצדדים:
131,ME-23-07-18484-400,"ב""כ הנאשם הפנתה לתיקונים שבוצעו באישום השני והשלישי והוסיפה כי חלקו של הנאשם בהודעות היה משני ולא דומיננטי ופחות מחלקם של הנאשמים האחרים.",טיעוני הצדדים:
132,ME-23-07-18484-400,לדבריה לשון ההודעות מלמדת על גישושים שלא הבשילו לכדי עסקאות מוגמרות.,טיעוני הצדדים:
133,ME-23-07-18484-400,לטענת הסניגורית אין להטיל על הנאשם בגין האישום השני והשלישי עונש העולה על 30 חודשי מאסר בפועל.,טיעוני הצדדים:
134,ME-23-07-18484-400,"גם בעניין רכיב הקנס הפנתה ב""כ הנאשם 1 לקנסות שהוטלו על הנאשמים האחרים וטענה כי יש להתחשב בכך מטעמים של אחידות בענישה.",טיעוני הצדדים:
135,ME-23-07-18484-400,הסניגורית המלומדת הוסיפה כי הנאשם הנו בן למשפחה נורמטיבית ובעלת מעמד והאירוע התקבל אצלה כאסון.,טיעוני הצדדים:
136,ME-23-07-18484-400,צוין כי נוכח המעטפת המשפחתית הקיימת הופנה הנאשם לקרימינולוגית פרטית לבחינת המניע למעשיו והאפשרות להליך שיקומי.,טיעוני הצדדים:
137,ME-23-07-18484-400,"חוות הדעת הקרימינולוגית פירטה את סיפור חייו של הנאשם והצביעה על התאונה שקרתה לו  בהיותו בן 18 שנה, הביאה לקטיעת מספר מאצבעותיו והותירה אותו עם נכות בולטת לעין.",טיעוני הצדדים:
138,ME-23-07-18484-400,"ב""כ הנאשם טענה כי הנאשם אינו בעל דפוסים עברייניים והפתרון למצבו הוא בשיקום ולא במאסר ממושך.",טיעוני הצדדים:
139,ME-23-07-18484-400,הסניגורית ביקשה להתחשב בנסיבותיו האישיות והמשפחתיות של הנאשם.,טיעוני הצדדים:
140,ME-23-07-18484-400,"הנאשם עבד במפעל ""סודה סטרים"" במשך 12 שנים, השתכר באופן מסודר, הקים משפחה לאחר טיפולי פוריות נולדו לו שלושה ילדים.",טיעוני הצדדים:
141,ME-23-07-18484-400,בנו בן ה-6 שנה סובל מהפרעות קשב ומבעיה התפתחותית ובנו בן השלוש וחצי סובל מחסימת מעיים ואף נזקק עד כה לשני ניתוחים דחופים ומצילי חיים.,טיעוני הצדדים:
142,ME-23-07-18484-400,"במסגרת נ/1, הפנתה ב""כ הנאשם  גם לפסיקה ולפרק 17 מתוך הספר דיני עונשין – ענישה הנגזרת ממידת הוודאות בהרשעה.",טיעוני הצדדים:
143,ME-23-07-18484-400,כמצוות המחוקק ובסיום הטיעונים לעונש ניתנה לנאשם האפשרות לומר את דברו.,טיעוני הצדדים:
144,ME-23-07-18484-400,הנאשם אמר שעשה טעות חמורה ומודה בטעות שלו.,טיעוני הצדדים:
145,ME-23-07-18484-400,"הנאשם הורשע בעבירות בנשק - החזקת נשק, 5 עבירות של ניסיון לעבירות בנשק-עסקה אחרת ובעבירה של ניסיון לעבירות בנשק- רכישת תחמושת.",דיון והכרעה:
146,ME-23-07-18484-400,"בהתאם לסעיף 40ב לחוק העונשין, עיקרון ההלימה הינו העיקרון המנחה בענישה, ויש לבחון קיומו של יחס הולם בין חומרת מעשי העבירות, בנסיבותיהם ובמידת אשמתו של הנאשם ובין העונש המוטל עליו.",קביעת מתחם העונש ההולם
147,ME-23-07-18484-400,"בהליך דנן הציגו הצדדים ""הסדר טווח"" בגדרו הגבילה עצמה המאשימה לענישה בת 8 שנות מאסר בפועל לצד עונשים נלווים, ואילו ההגנה ביקשה להשית על הנאשם מאסר הנע בין 3 ל- 5 שנים.",קביעת מתחם העונש ההולם
148,ME-23-07-18484-400,"הגם הגישה הקיימת בפסיקה בדבר העדר חובה לקבוע מתחם ענישה במקרה של ""הסדר טווח"", מצאתי כי יהא זה נכון לקבוע מתחם עונש הולם בעניינו של הנאשם.",קביעת מתחם העונש ההולם
149,ME-23-07-18484-400,"אשר לשאלה האם מדובר ב""אירוע אחד"" או ב""מספר אירועים"" ובשים לב להבהרת המאשימה כי היא עותרת למתחם עונש הולם אחד בגין כל העבירות בהן הורשע הנאשם, אקבל את עמדתה וזאת למרות שהמעשים בהם הורשע הנאשם לא נעשו כולם בסמיכות זמנים הדוקה וחלקם בוצעו גם על ידי אחרים.",קביעת מתחם העונש ההולם
150,ME-23-07-18484-400,יוער כי גם ההגנה טענה למתחם עונש הולם אחד (הנע בין 3 ל-5 שנות מאסר).,קביעת מתחם העונש ההולם
151,ME-23-07-18484-400,"לצורך קביעת מתחם העונש ההולם,  אדרש לערכים החברתיים שנפגעו מהעבירות ומידת הפגיעה בהן, מדיניות הענישה הנוהגת והנסיבות הקשורות לביצוע העבירות.",קביעת מתחם העונש ההולם
152,ME-23-07-18484-400,"הנאשם בענייננו, הורשע בעבירות בנשק  (החזקה) שהעונש המרבי בצידה הנו 7 שנות מאסר ובעבירות של ניסיון לעבירות בנשק – עסקה אחרת ורכישת תחמושת שהעונש המרבי בצדן 15 שנות מאסר.",קביעת מתחם העונש ההולם
153,ME-23-07-18484-400,קביעת מתחם העונש ההולם תעשה גם בזיקה עניינית לחומרת העבירות כפי שנקבע על ידי המחוקק.,קביעת מתחם העונש ההולם
154,ME-23-07-18484-400,"בעבירות בהן הורשע פגע הנאשם במידה משמעותית בערכים המוגנים של שמירה על החיים, שלמות הגוף וביטחון הציבור ושלוותו.",הערכים החברתיים
155,ME-23-07-18484-400,"כמו כן פגע הנאשם בתחושת הביטחון האישי של העובדים במפעל ""סודה סטרים"" כמו גם של הציבור בכללותו.",הערכים החברתיים
158,ME-23-07-18484-400,"כפי שכבר נכתב בעניינם של הנאשמים האחרים בתיק זה, עבירות הנשק הופכות את הציבור כולו לקורבן פוטנציאלי, ועל בית המשפט להחמיר בענישה ולתרום את חלקו במיגור התופעה הקשה שהפכה למכת מדינה.",מדיניות הענישה
159,ME-23-07-18484-400,"בזיקה לאמור, אדרש למתחם של הפסיקה הנוהגת בעבירות בהן הורשע הנאשם תוך שאציין כי בהבניית שיקול הדעת, אין הכוונה לעריכת ממוצע סטטיסטי של טווחי הענישה.",מדיניות הענישה
160,ME-23-07-18484-400,"קשת הענישה בפסיקה רחבה ותלויה בנסיבותיו של המקרה הקונקרטי ובפרמטרים שונים, ובכללם חלקו ומידת מעורבותו של הנאשם בעבירות, מספר העבירות, משך ביצוע העבירות, סוג הנשק וכמותו, פוטנציאל הסיכון, מידת התחכום והתעוזה, גורלו של הנשק, הקרבה לעבירה מוגמרת בעבירת ניסיון, וקיומן של עבירות נלוות, ובענייננו יש לבצע את ההבחנה הנדרשת לקולא ולחומרא:",מדיניות הענישה
161,ME-23-07-18484-400,"עובדות האישום הראשון מלמדות כי הנאשם פעל בתעוזה, בתחכום ותכנן מעשיו בקפידה, עת הסליק כלי הנשק בדפנות כפולות בארונית שהוקצתה לו במקום עבודתו וזאת תוך ניצול לרעה של האמון שנתן בו מעסיקו ויצירת סיכון מיותר לעובדי המקום.",נסיבות ביצוע העבירות
162,ME-23-07-18484-400,בניסיון להערים על גורמי האכיפה הפך הנאשם את מקום עבודתו לבונקר מוסלק.,נסיבות ביצוע העבירות
163,ME-23-07-18484-400,הנאשם החזיק בכלי הנשק בארונית במשך מספר ימים לא מבוטל (לפחות מיום 24.05.23 ועד ליום 04.06.23) וחלקו בביצוע העבירה היה עיקרי.,נסיבות ביצוע העבירות
164,ME-23-07-18484-400,"ברי כי אין מדובר במעשה אקראי אלא בהתנהלות עבריינית ממושכת, מחושבת וקרה תוך שהנאשם מבקש להסתיר את כלי הנשק מגורמי אכיפת החוק במקום לא שגרתי.",נסיבות ביצוע העבירות
165,ME-23-07-18484-400,"בהקשר זה אוסיף כי הפיכת מקומות עבודה תמימים לאתרים להסתרת אמל""ח לא חוקי הנה בבחינת הרחבה מסוכנת ומדאיגה של עבירות הנשק ומוסיפה קושי נוסף לעבודת המשטרה.",נסיבות ביצוע העבירות
166,ME-23-07-18484-400,"כמו כן, ניתן לשער אודות תחושת הפחד והאימה שאחזו בעובדי מפעל ""סודה סטרים"" עת נמצאו כלי הנשק.",נסיבות ביצוע העבירות
167,ME-23-07-18484-400,"נסיבות ביצוע העבירות שבאישום השני והשלישי חמורות במיוחד וזאת בשים לב למגוון האמל""ח שלגביו נעשו ניסיונות לעסקאות והכוללים נשקים ארוכים מסוג M-16, אקדחים, תתי מקלע מסוג נגב ומסוג 249, ומאות כדורי תחמושת.",נסיבות ביצוע העבירות
168,ME-23-07-18484-400,"בהתכתבויות בין המעורבים, שמרביתן היו ביוזמת הנאשם 1 או למצער במעורבותו הפעילה, הוחלפו תמונות של כלי הנשק, ננקבו סכומים ותואמו מפגשים למימוש העסקאות.",נסיבות ביצוע העבירות
169,ME-23-07-18484-400,"אין מדובר ב""גישושים"" כפי שטענה ב""כ הנאשם אלא בניסיונות ממשיים לביצוע העסקאות על ידי מי שמצוי עמוק בעולם האמל""ח הלא חוקי.",נסיבות ביצוע העבירות
170,ME-23-07-18484-400,"ריבוי הניסיונות לעסקאות, משך הזמן שבו התקיימו ההתכתבויות, האינטנסיביות וסמיכות הזמנים בין הניסיונות השונים, מעידים על התנהגות עבריינית שיטתית ומתמשכת.",נסיבות ביצוע העבירות
171,ME-23-07-18484-400,"פוטנציאל הנזק ועוצמת הסכנה הטמונה במעשיו של הנאשם באישום השני והשלישי נלמדות גם מהקלות והתעוזה שבהן מבוצעות עסקאות בנשק ""מרחוק"" תוך כדי החלפת מסרים פשוטה במכשיר הטלפון ובאמצעות שימוש ביישומון ולמטרת רווח כספי.",נסיבות ביצוע העבירות
172,ME-23-07-18484-400,"לא ניתן להתעלם מהתמונה החמורה המתקבלת מצבר עבירות הנשק (סה""כ 7 עבירות) בהן הורשע הנאשם בשלושת האישומים ובדבר החיים ""הכפולים"" שניהל.",נסיבות ביצוע העבירות
173,ME-23-07-18484-400,"מחד עבד הנאשם במשך שנים במקום עבודה מסודר ומאידך ניהל פעילות עבריינית אינטנסיבית ומגוונת בתחום האמל""ח הלא חוקי.",נסיבות ביצוע העבירות
174,ME-23-07-18484-400,"מכל המקובץ לעיל, ולאחר שעיינתי בפסיקה אליה הפנו ב""כ הצדדים, הנני קובע כי מתחם העונש ההולם בגין כלל העבירות בהן הורשע הנאשם 1 בנסיבותיהן, נע בין 7 שנות מאסר לבין  ל-9 שנות מאסר בפועל לצד מאסר מותנה וקנס.",נסיבות ביצוע העבירות
175,ME-23-07-18484-400,"לעניין מתחם הקנס ההולם ומאחר שבבסיס עבירות האמל""ח הלא חוקי עומד גם אינטרס כלכלי, הרי שהענישה צריכה לכלול גם קנס כספי שימנע כל טובת הנאה מהעבריינים ויהפוך את העבירה ללא כדאית גם מבחינה כלכלית.",נסיבות ביצוע העבירות
176,ME-23-07-18484-400,"הניסיון השיפוטי מלמד כי שווים של כלי הנשק הארוכים שנתפסו באישום הראשון גבוה, ולא ניתן להתעלם מההיקף הכלכלי של העסקאות אותן ניסה הנאשם לבצע כמתואר באישום השני והשלישי.",נסיבות ביצוע העבירות
177,ME-23-07-18484-400,"הגם כי אין מדובר בחשבון אריתמטי הרי שבקביעת מתחם הקנס ההולם יש להביא בחשבון גם את מספר העסקאות, היקפם ושווי האמל""ח.",נסיבות ביצוע העבירות
178,ME-23-07-18484-400,"בהקשר של קביעת מתחם הקנס ההולם, יצויין כי ההגנה לא הציגה ראיות ונתונים אודות מצבו הכלכלי של הנאשם.",נסיבות ביצוע העבירות
179,ME-23-07-18484-400,מחוות דעת הקרימינולוגית ומהעדויות שנשמעו בבית המשפט עולה כי הנאשם לא סובל ממחסור חומרי ובמשפחת מוצאו לא חסר דבר.,נסיבות ביצוע העבירות
180,ME-23-07-18484-400,"הנאשם עבד תקופה ממושכת במפעל ""סודה סטרים"" ואביו רכש עבורו מגרש עליו נבנו שתי יחידות דיור (חוות הדעת הקרימינולוגית סע' 6 עמ' 7 וסע' 30 בעמ' 13, וכן עמ' 37 לפרוטוקול הדיון מיום 15.7.24).",נסיבות ביצוע העבירות
181,ME-23-07-18484-400,"לצד זאת, הבאתי בחשבון כי הנאשם נשוי ואב לשלושה ילדים, שניים מהם במצב בריאותי הדורש טיפול.",נסיבות ביצוע העבירות
182,ME-23-07-18484-400,"עוד יוער כי מצבו הכלכלי של נאשם הנו אחד השיקולים, אך לא היחיד, בקביעת גובה הקנס.",נסיבות ביצוע העבירות
183,ME-23-07-18484-400,"שיקולי הרתעת הרבים, כמו גם הרתעת הנאשם תומכים בענישה כלכלית משמעותית המצטרפת לענישה מאחורי סורג ובריח.",נסיבות ביצוע העבירות
184,ME-23-07-18484-400,"לעניין ענישה כלכלית בעבירות בנשק ראה גם ת.פ (מחוזי ב""ש) 58024-02-23 מדינת ישראל נ' עבדאלמג'יד ואח' [נבו] (2.1.24) ות.פ (מחוזי ב""ש)  50998-03-23  מדינת ישראל נ' אושרי אסרף [נבו] (29.2.24).",נסיבות ביצוע העבירות
185,ME-23-07-18484-400,"אשר על כן, מצאתי לקבוע כי מתחם הקנס בגין העבירות שביצע הנאשם בנסיבות ביצוען נע בין 50,000 לבין 70,000 ₪.",נסיבות ביצוע העבירות
186,ME-23-07-18484-400,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות לביצוע העבירות.",גזירת העונש בגדרי המתחם:
187,ME-23-07-18484-400,כידוע הענישה הינה אינדיבידואלית ובמסגרתה יש לתן את הדעת לנסיבותיו האישיות של הנאשם.,גזירת העונש בגדרי המתחם:
188,ME-23-07-18484-400,"לקולת עונשו של הנאשם נתתי דעתי להיותו יליד 1989, נעדר עבר פלילי, להודאתו  ולחסכון בזמנו של ביהמ""ש.",גזירת העונש בגדרי המתחם:
189,ME-23-07-18484-400,כן נתתי דעתי לכך כי הנאשם עצור מיום 04.06.23.,גזירת העונש בגדרי המתחם:
190,ME-23-07-18484-400,עוד נתתי דעתי לדברי העדים ולהתרשמותם מהנאשם ומהעוגן המשפחתי שיש לו.,גזירת העונש בגדרי המתחם:
191,ME-23-07-18484-400,"כמו כן ולקולת העונש התחשבתי בכך שהנאשם אב לשלושה ילדים קטינים, כמו גם למצבם הבריאותי של שניים מבניו (כמשתקף מהמסמכים הרפואיים–נ/1).",גזירת העונש בגדרי המתחם:
192,ME-23-07-18484-400,ברי כי מאסר ממושך יקשה על משפחתו הגרעינית של הנאשם ויטיל מעמסה לא מבוטלת על אשתו.,גזירת העונש בגדרי המתחם:
193,ME-23-07-18484-400,"כמו כן, ולקולת העונש בגדרי המתחם נתתי דעתי לדברי החרטה שהשמיע הנאשם ולאמור בחוות דעתה של הקרימינולוגית מטעם ההגנה לפיו ""עטיה הציג בפני החתום מטה עמדות ותובנות תומכות שיקום ממקור של מוטיבציה פנימית לצד חיצונית ורצון לשינוי דרכיו.",גזירת העונש בגדרי המתחם:
194,ME-23-07-18484-400,"בהקשר לחוות הדעת  אוסיף כי למרות שנכתב בה כי הליך טיפולי רגשי עשוי להפחית את מסוכנותו של הנאשם (פסקה 37), הרי שאין בה התייחסות ברורה לרמת הסיכון (גבוהה, בינונית או נמוכה) של הנאשם להתנהגות פלילית חוזרת.",גזירת העונש בגדרי המתחם:
195,ME-23-07-18484-400,"כך גם חוות הדעת ""שותקת"" אודות המניע הכלכלי לביצוע העבירות ומטילה באופן תמוה את האחריות ברובה על פגיעה בדימוי העצמי של הנאשם על רקע תאונת עבודה שהתרחשה בשנת 2007 עת הנאשם היה כבן 18 שנים.",גזירת העונש בגדרי המתחם:
196,ME-23-07-18484-400,"לעניין זה צודקת המאשימה כי משההגנה בחרה שלא לעתור לתסקיר מטעם שירות המבחן ומשעורכת חוות הדעת הפרטית פגשה את הנאשם פעם אחת בלבד (בנוסף לשיחה טלפונית) ורובה ככולה נסמכת על דברי הנאשם,  הרי שמשקלה נמוך.",גזירת העונש בגדרי המתחם:
197,ME-23-07-18484-400,ראה ת.פ (מחוזי ירושלים) 58725-08-18 מדינת ישראל נ' מיכאל כהן [נבו] (2.3.2022):,גזירת העונש בגדרי המתחם:
198,ME-23-07-18484-400,"מנגד, בגדרי שיקולי הענישה בתוך המתחם נתתי משקל לשיקולי הרתעת היחיד.",גזירת העונש בגדרי המתחם:
199,ME-23-07-18484-400,"מספר הנשקים, ריבוי הניסיונות לעסקאות ונסיבות ביצוע העבירות מלמדים כאמור כי הנאשם נטוע עמוק בעולם האמל""ח הלא חוקי, בעל תחכום, תעוזה ונעדר מורא מהחוק.",גזירת העונש בגדרי המתחם:
200,ME-23-07-18484-400,"הגם שהנאשם גדל במשפחה תומכת ומכובדת (אביו מכהן כראש עירית רהט ואחיו שוטר), ביצע את העבירות עבור בצע כסף ותוך כדי התעלמות מוחלטת מפוטנציאל הפגיעה של מעשיו במשפחתו הגרעינית ובכבוד משפחתו המורחבת.",גזירת העונש בגדרי המתחם:
201,ME-23-07-18484-400,"דווקא האמור בחוות הדעת מטעם ההגנה לפיה ""עטיה ביקש לקבל ערך בהתנהגות שנחשבת גברית לכאורה ומעידה על כוח ועוצמה..."" (פסקה 27), מחייב ענישה מרתיעה.",גזירת העונש בגדרי המתחם:
202,ME-23-07-18484-400,מצאתי כי אין די בדברי החרטה שהשמיע הנאשם כדי לאיין את דפוסיו העברייניים ומסוכנותו המוגברת הנלמדת מצבר העבירות בהן הורשע.,גזירת העונש בגדרי המתחם:
203,ME-23-07-18484-400,"את תהליך שיקומו יוכל הנאשם לבצע כשהוא מאחורי סורג ובריח, ובטוחני כי יוכל להסתייע בעורף המשפחתי גם במהלך שהותו בכלא ולאחר שחרורו.",גזירת העונש בגדרי המתחם:
204,ME-23-07-18484-400,"משהעבירות בנשק הוכרזו כמכת מדינה יש לתן משנה תוקף לשיקולי הרתעת הרבים, שכן:",גזירת העונש בגדרי המתחם:
205,ME-23-07-18484-400,"על בתי המשפט לפעול באמצעות הענישה לשינוי יחסי ""סיכוי סיכון"" מכוחו פועל עבריין הנשק, ובאופן שהמאזן ייטה בבירור לטובת האחרון.",גזירת העונש בגדרי המתחם:
206,ME-23-07-18484-400,"בית המשפט חי בתוך עמו ושומע את זעקת הציבור, ועליו להעביר מסר חד וברור כי טוב יעשה העבריין הפוטנציאלי כי ירחיק ידו מנשק בלתי חוקי, שאם לא כן ימצא עצמו מאחורי סורג ובריח ולתקופה ממושכת.",גזירת העונש בגדרי המתחם:
207,ME-23-07-18484-400,"בשים לב לעבירות בהן הורשע הנאשם ולנסיבותיהן, לחומרת מעשיו והתמשכותם, והצורך לבכר את שיקולי הענישה על פני שיקולי השיקום בעבירות הנשק הבלתי חוקי, מצאתי שלא לחרוג לקולא ממתחם העונש ההולם שנקבע בענייננו, וליתן ביטוי לפוטנציאל השיקום לאור העורף המשפחתי התומך וזאת במיקום עונשו של הנאשם בתחתית המתחם, אך לא מעבר לכך.",גזירת העונש בגדרי המתחם:
208,ME-23-07-18484-400,"לא מצאתי בעניינו של הנאשם נסיבות מיוחדות המצדיקות סטייה לקולא ממתחם העונש ההולם, והמלצת הקרימינולוגית מטעם ההגנה לגזור על הנאשם תקופת מאסר קצרה יחסית, אינה הולמת את האינטרס הציבורי ואינה עומדת בהלימה למעשיו הפסולים של הנאשם.",גזירת העונש בגדרי המתחם:
209,ME-23-07-18484-400,טרם סיום אדרש לפסיקה שצירפה ההגנה שלשיטתה מחייבת ענישה מקלה עם הנאשם.,גזירת העונש בגדרי המתחם:
210,ME-23-07-18484-400,"יוער כי בענייננו, ובניגוד לפסיקה אליה הפנתה ההגנה, עסקינן כאמור בהחזקה של 5 כלי נשק ""ארוכים"" ובמספר ניסיונות לביצוע עסקאות במספר גדול ומגוון של נשקים.",גזירת העונש בגדרי המתחם:
211,ME-23-07-18484-400,"אל לבית המשפט להיות כבול לענישה הנהוגה אם הוא סבור כי יש להחמירה עת עסקינן בעבירות שהוכרזו כמכת מדינה וטרם פחתו, קל וחומר שעסקינן בנסיבות בעלות חומרה יתרה כבענייננו.",גזירת העונש בגדרי המתחם:
212,ME-23-07-18484-400,"אין להסתפק רק ברטוריקה מחמירה, וההחמרה בענישה צריכה למצוא ביטויה הן בקביעת מתחם העונש ההולם והן בגזירת העונש בתוך המתחם.",גזירת העונש בגדרי המתחם:
214,ME-23-07-18484-400,"מכל המקובץ לעיל, ובאיזון השיקולים השונים אני גוזר על הנאשם את העונשים הבאים:",גזירת העונש בגדרי המתחם:
215,ME-23-07-18484-400,"א.	7 שנות מאסר בפועל, בניכוי ימי מעצרו.",גזירת העונש בגדרי המתחם:
216,ME-23-07-18484-400,"12 חודשי מאסר על תנאי, לתקופה של 3 שנים מיום שחרורו, שהנאשם לא יעבור  עבירות בנשק לפי סעיף 144 לחוק העונשין על חלופותיו השונות.",גזירת העונש בגדרי המתחם:
217,ME-23-07-18484-400,"50,000 ₪ קנס או 10 חודשי מאסר תמורתו.",גזירת העונש בגדרי המתחם:
218,ME-23-07-18484-400,הקנס ישולם לא יאוחר מיום 01.09.25.,גזירת העונש בגדרי המתחם:
219,ME-23-07-18484-400,"לידיעת הנאשם, ניתן יהיה לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",גזירת העונש בגדרי המתחם:
220,ME-23-07-18484-400,"בכרטיס אשראי – באתר המקוון של רשות האכיפה והגבייה, www.eca.gov.il",גזירת העונש בגדרי המתחם:
221,ME-23-07-18484-400,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,גזירת העונש בגדרי המתחם:
222,ME-23-07-18484-400,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,גזירת העונש בגדרי המתחם:
223,ME-23-07-18484-400,5129371זכות ערעור תוך 45 ימים לבית המשפט העליון.,גזירת העונש בגדרי המתחם:
224,ME-23-07-18484-400,"ניתן היום,  ו' אלול תשפ""ד, 09 ספטמבר 2024, בהעדר הצדדים.",גזירת העונש בגדרי המתחם:
