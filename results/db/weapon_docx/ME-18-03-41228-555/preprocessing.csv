,verdict,text,part
0,ME-18-03-41228-555,.1 romain רומן frank פרנק (עציר) דרכון  xxzzxxxxxx,הנאשמים
2,ME-18-03-41228-555,"ב""כ נאשם 2  עו""ד דייגי ועו""ד  עו""ד ליל פטישי","ב""כ הנאשם 1  עו""ד קנת מן"
3,ME-18-03-41228-555,מתורגמן לשפה הערבית – רגילאת נסאר,"ב""כ הנאשם 1  עו""ד קנת מן"
4,ME-18-03-41228-555,מתורגמנית לשפה הצרפתית – מרי הלן פונס,"ב""כ הנאשם 1  עו""ד קנת מן"
5,ME-18-03-41228-555,"חוק העונשין, תשל""ז-1977: סע'  144(ב), 144(ב)(2), 415, פרק יא'","ב""כ הנאשם 1  עו""ד קנת מן"
6,ME-18-03-41228-555,"הנאשם 1 הורשע על סמך הודאתו, במסגרת הסדר, בשלוש עבירות של יבוא נשק בהתאם להוראת סעיף 144(ב)(2) לחוק העונשין התשל""ז – 1977 (להלן: ""החוק""), שלוש עבירות של הובלה ונשיאת נשק בהתאם להוראת סעיף 144(ב) רישא לחוק, ושלוש עבירות של קבלת דבר במרמה בנסיבות מחמירות בהתאם להוראת סעיף סעיף 415 סיפא לחוק.",גזר דין לנאשם 1
7,ME-18-03-41228-555,"להלן עובדות כתב האישום בהן הודה הנאשם, ועל בסיסן הורשע.",גזר דין לנאשם 1
8,ME-18-03-41228-555,"על פי המתואר בחלק הכללי לכתב האישום, בתאריכים הרלוונטיים לכתב האישום, הנאשם 1 עבד כנהג בקונסוליה הכללית של צרפת בירושלים (להלן: """"הקונסוליה"").",גזר דין לנאשם 1
9,ME-18-03-41228-555,"במועדים אלה, היה הנאשם 1 מואמן במשרד החוץ במעמד של ""עובד קונסולרי"" (""consular employee"") בקונסוליה.",גזר דין לנאשם 1
10,ME-18-03-41228-555,"במסגרת תפקידו בקונסוליה, הנאשם 1 נהג ברכב מסוג טויוטה פרדו בעל לוחית רישוי קונסולרית (להלן: ""הרכב הקונסולרי"") והסיע בו את נציגי הקונסוליה מישראל לעזה ובחזרה דרך מעבר ארז (להלן: ""מעבר ארז"").",גזר דין לנאשם 1
11,ME-18-03-41228-555,"במועדים הרלוונטיים לכתב האישום, היה ברשותו של הנאשם 1 רכב מסוג סיטרואן, בעל לוחית רישוי קונסולרית (להלן: ""רכב הסיטרואן""), בו השתמש לצרכיו האישיים, ונהג לנסוע בו מירושלים לרמאללה, דרך מחסום אל ג'יב או מחסום קלנדיה (להלן: ""המחסום"").",גזר דין לנאשם 1
12,ME-18-03-41228-555,"לפי נהלי בדיקות במעברי גבול, רכב בעל לוחית רישוי דיפלומטית או קונסולרית, נהנה מהקלות משמעותיות בבדיקה הפיזית בתוך הרכב.",גזר דין לנאשם 1
13,ME-18-03-41228-555,הנאשם 1 ידע כי הרכב הקונסולרי ורכב הסיטרואן ייהנו מאותן הקלות במעבר ארז ובמחסום.,גזר דין לנאשם 1
14,ME-18-03-41228-555,"לפני המועדים הרלוונטיים לכתב האישום, בין הנאשם 1 לזוהיר, עובד במרכז התרבות הצרפתי בעזה, נוצרה הכרות על רקע עבודתו של הנאשם 1 ונסיעתו לעזה.",גזר דין לנאשם 1
15,ME-18-03-41228-555,"במועד שאינו ידוע במדויק למאשימה, סמוך לנובמבר 2017, זוהיר הציע לנאשם 1 להעביר נשק דרך מעבר ארז, מעזה לגדה המערבית דרך ישראל, באמצעות הרכב הקונסולרי, בתמורה לתשלום.",גזר דין לנאשם 1
16,ME-18-03-41228-555,הנאשם 1 הסכים לכך.,גזר דין לנאשם 1
17,ME-18-03-41228-555,"בתמורה להעברת נשקים המתוארים באישומים 1, 2 ו- 3 לכתב האישום, קיבל הנאשם 26,000 ₪.",גזר דין לנאשם 1
18,ME-18-03-41228-555,"בתאריך שאינו ידוע במדויק למאשימה, הציע הנאשם 1 למחמד בן זכי סיאד (להלן: ""סיאד""), עובד הקונסוליה ותושב ישראל, לסייע לו בכך שיתלווה לנאשם 1 בחלק מנסיעותיו לגדה המערבית עם הנשק.",גזר דין לנאשם 1
19,ME-18-03-41228-555,סיאד הסכים לכך.,גזר דין לנאשם 1
20,ME-18-03-41228-555,"על פי המתואר באישום ראשון, בתאריך 21.12.17 או בסמוך לכך, הנאשם 1 פגש את זוהיר בעזה, וקיבל ממנו 5 אקדחים, מסוג שאינו ידוע למאשימה, כשהם עטופים בניילון (להלן: ""החבילה""), וכשהנאשם 1 יודע שמדובר באקדחים, ואין לו היתר או רישיון להחזיקם.",גזר דין לנאשם 1
21,ME-18-03-41228-555,"הנאשם 1 הכניס את החבילה לתיקו, הניח את התיק בתא המטען של הרכב הקונסולרי והגיע למעבר ארז כשהוא נוהג ברכב הקונסולרי והחבילה ברשותו.",גזר דין לנאשם 1
22,ME-18-03-41228-555,"במהלך הבידוק הביטחוני של הרכב הקונסולרי במעבר ארז, הנאשם 1 נשאל על ידי המאבטח האם כל התיקים אותם הוא מעביר ברכב הקונסולרי הם תיקים השייכים לו ולנוסע איתו או מילים דומות לאלה, והנאשם 1 השיב בחיוב, וכן טען שאין לו נשק, דברים שידע שאינם אמת.",גזר דין לנאשם 1
23,ME-18-03-41228-555,"בהסתמך על מצג השווא שהציג הנאשם 1 בפני המאבטח, הנאשם 1 יצא מעזה ועבר את מעבר ארז ללא בדיקה פיזית בתוך הרכב הקונסולרי, והביא את החבילה לישראל.",גזר דין לנאשם 1
24,ME-18-03-41228-555,"בהגיעו לקונסוליה, הנאשם 1 העביר את החבילה לרכב הסיטרואן, נסע בו למחסום, עבר אותו ללא בדיקה והגיע לכיכר השעון ברמאללה, שם פגש את אחמד ומסר לו את החבילה.",גזר דין לנאשם 1
25,ME-18-03-41228-555,"במעשיו אלה, הנאשם 1, בצוותא חדא עם אחרים, ייבאו נשק.",גזר דין לנאשם 1
26,ME-18-03-41228-555,"הנאשם 1 הוביל את הנשק בלא רשות על פי דין לנשיאתו או להובלתו, ועשה זאת תוך ניצול העובדה שבתוך הרכב הקונסולרי בו נהג, לא נערכה בדיקה פיזית.",גזר דין לנאשם 1
27,ME-18-03-41228-555,"כמו כן, הנאשם 1 קיבל דבר במרמה בנסיבות מחמירות.",גזר דין לנאשם 1
28,ME-18-03-41228-555,הנסיבות המחמירות הן ניצול המעמד הקונסולרי לצורך ייבוא נשק דרך מעבר גבול בין ישראל לעזה.,גזר דין לנאשם 1
29,ME-18-03-41228-555,"על פי המתואר באישום שני, בתאריך 15.01.18 או בסמוך לכך, הנאשם 1 הגיע לעזה וקיבל מזוהיר חבילה ובה 10 אקדחים, מסוג שאינו ידוע למאשימה, כשהם עטופים בניילון (להלן: ""החבילה""), וכשהנאשם 1 יודע שמדובר באקדחים, ואין לו היתר או רישיון להחזיקם.",גזר דין לנאשם 1
30,ME-18-03-41228-555,"הנאשם 1 הכניס את החבילה לתיקו, הניחו בתא המטען של הרכב הקונסולרי והגיע למעבר ארז כשהוא נוהג ברכב הקונסולרי והחבילה ברשותו.",גזר דין לנאשם 1
31,ME-18-03-41228-555,"במהלך הבידוק הביטחוני של הרכב הקונסולרי במעבר ארז הנאשם 1 נשאל על ידי המאבטח האם כל התיקים אותם הוא מעביר ברכב הקונסולרי הם תיקים השייכים לו ולנוסע איתו, או מילים דומות לאלה, והנאשם 1 השיב בחיוב, וכן טען שאין ברשותו נשק, דברים שידע שאינם אמת.",גזר דין לנאשם 1
32,ME-18-03-41228-555,"בהסתמך על מצג השווא שהוצג על ידי הנאשם 1 בפני המאבטח, הנאשם 1 יצא מעזה ועבר את מעבר ארז ללא בדיקה פיזית בתוך הרכב הקונסולרי, והביא את החבילה לישראל.",גזר דין לנאשם 1
33,ME-18-03-41228-555,"בהגיעו לקונסוליה, הנאשם 1 העביר את החבילה מהרכב הקונסולרי לרכב הסיטרואן.",גזר דין לנאשם 1
34,ME-18-03-41228-555,"במועד הנ""ל, בשעות הערב, הנאשם 1 פגש את סיאד בירושלים ויחד הם נסעו ברכב הסיטרואן לרמאללה, דרך מחסום, כשהחבילה ברשותם.",גזר דין לנאשם 1
35,ME-18-03-41228-555,בדרך סיאד החזיק את החבילה וביקש שהנאשם 1 ייקח אקדח אחד עבור סיאד.,גזר דין לנאשם 1
36,ME-18-03-41228-555,"הנאשם 1 וסיאד הגיעו לכיכר ""השעון"" ברמאללה, ויצאו מהרכב.",גזר דין לנאשם 1
37,ME-18-03-41228-555,הנאשם 1 ביקש מסיאד להישאר בצד ולתצפת על העברת החבילה על מנת להפיג את חששותיו של הנאשם 1.,גזר דין לנאשם 1
38,ME-18-03-41228-555,"לאחר תיאום טלפוני עם אחמד, הנאשם 1 פגש את מחמד כתות ליד ""פלאזה מול"" ברמאללה, שם הנאשם 1 מסר למחמד כתות את החבילה.",גזר דין לנאשם 1
39,ME-18-03-41228-555,בכל העת סיאד תצפת מרחוק על מהלך ההעברה ואחמד היה בקרבת מקום.,גזר דין לנאשם 1
40,ME-18-03-41228-555,"במעמד הנ""ל ביקש הנאשם 1 ממחמד כתות לקבל לרשותו אקדח וזאת על מנת להעבירו לסיאד, אך נענה כי יש לקבל אישור ממחמד ג'מאל.",גזר דין לנאשם 1
41,ME-18-03-41228-555,בהמשך הנאשם 1 ביקש גם מאחמד לקבל אקדח לרשותו ונענה כי הדבר ייקח זמן.,גזר דין לנאשם 1
42,ME-18-03-41228-555,"במעשיו אלה, נאשם 1, בצוותא חדא עם אחרים, ייבאו נשק.",גזר דין לנאשם 1
43,ME-18-03-41228-555,"נאשם 1 הוביל נשק בלא רשות על פי דין לנשיאתו או להובלתו, ועשה זאת תוך ניצול העובדה שבתוך הרכב הקונסולרי בו נהג, לא נערכה בדיקה פיזית.",גזר דין לנאשם 1
46,ME-18-03-41228-555,"על פי המתואר באישום שלישי, בתאריך 22.01.18 או בסמוך לכך פגש הנאשם 1 את זוהיר בעזה, וקיבל ממנו מזוודה ובה 14 אקדחים, מסוג שאינו ידוע למאשימה, כשהם עטופים בניילון (להלן: ""המזוודה""), וכשהנאשם 1 יודע שמדובר בכלי נשק, ואין לו היתר או רישיון להחזיקם.",גזר דין לנאשם 1
47,ME-18-03-41228-555,"זוהיר הכניס את המזוודה לתא המטען של הרכב הקונסולרי, בידיעת הנאשם 1, והנאשם 1 הגיע למעבר ארז כשהוא נוהג ברכב הקונסולרי והמזוודה ברשותו.",גזר דין לנאשם 1
48,ME-18-03-41228-555,"במהלך הבידוק הביטחוני של הרכב הקונסולרי במעבר ארז, הנאשם 1 נשאל על ידי המאבטח האם כל התיקים אותם הוא מעביר ברכב הקונסולרי הם תיקים השייכים לו ולנוסע איתו, או במילים דומות לאלה, והאנשם 1 השיב בחיוב, וכן טען כי אין ברשותו נשק, דברים שידע שאינם אמת.",גזר דין לנאשם 1
49,ME-18-03-41228-555,"בהסתמך על מצג השווא שהוצג על ידי הנאשם 1 בפני המאבטח, הנאשם 1 יצא מעזה ועבר את מעבר ארז ללא בדיקה פיזית בתוך הרכב הקונסולרי, והביא את המזוודה לישראל.",גזר דין לנאשם 1
50,ME-18-03-41228-555,"בהגיעו לקונסוליה, הנאשם 1 העביר את המזוודה לרכב הסיטרואן, נסע בו למחסום, אותו עבר ללא בדיקה והגיע לרמאללה.",גזר דין לנאשם 1
51,ME-18-03-41228-555,"ברמאללה הנאשם 1 פגש את אחמד, אשר הוביל את הנאשם 1 בנסיעה אחריו עד לבנק הפלסטיני, שם הנאשם 1 פגש את מחמד כתות ומסר למחמד כתות את המזוודה.",גזר דין לנאשם 1
52,ME-18-03-41228-555,"במעשיו אלה, נאשם 1 בצוותא חדא  עם אחרים, הוביל נשק בלא רשות על פי דין לנשיאתו או להובלתו, ועשה זאת תוך ניצול העובדה שבתוך הרכב הקונסולרי בו נהג, לא נערכה בדיקה פיזית.",גזר דין לנאשם 1
53,ME-18-03-41228-555,"כמו כן,  הנאשם  1 קיבל דבר במרמה בנסיבות מחמירות שהן ניצול המעמד הקונסולרי, דרך מעבר הגבול בין ישראל לעזה.",גזר דין לנאשם 1
54,ME-18-03-41228-555,עד כאן עובדות כתב האישום בהן הודה הנאשם והיוו את הבסיס להרשעתו.,גזר דין לנאשם 1
55,ME-18-03-41228-555,"להשלמת התמונה, יצוין כי כתב האישום המתוקן כולל סעיפי עובדות ואישומים נוספים שבהם הנאשם לא הודה.",גזר דין לנאשם 1
56,ME-18-03-41228-555,"המאשימה כאמור בפרוטוקול הדיון מיום 24.03.19, הודיעה כי היא אינה עומדת על הוכחתם של אותם אישומים וסעיפי עובדות, שלאחר התיקון אינם מיוחסים לנאשם, ותסתפק רק בחלק שבו זה הודה.",גזר דין לנאשם 1
57,ME-18-03-41228-555,"במסגרת ההסדר, הצדדים הגיעו להסכמה גם לעניין העונש ועתרו במשותף שיושתו על הנאשם 7 שנים מאסר בפועל שימנו מיום מעצרו, מאסר מותנה לשיקול דעת בית משפט וקנס שלגבי גובהו כל צד יוכל לטעון באופן חופשי.",גזר דין לנאשם 1
58,ME-18-03-41228-555,בא כוח המאשימה במסגרת טיעוניו לעונש ביקש מבית משפט לכבד את ההסדר.,טיעוני הצדדים:
59,ME-18-03-41228-555,"לדבריו, הגם שמדובר בעונש שיש בו להקל עם הנאשם הוא מצוי בגדרי הענישה הנוהגת גם אם בצד הנמוך שלה.",טיעוני הצדדים:
60,ME-18-03-41228-555,הלה פירט שהסדר הטיעון הושג לאחר שתי ישיבות גישור שנערכו בפני כבוד סגן הנשיאה.,טיעוני הצדדים:
61,ME-18-03-41228-555,"הנאשם חסך זמן שיפוטי יקר, לרבות עדויות של אנשי שב""כ.",טיעוני הצדדים:
62,ME-18-03-41228-555,"הנאשם 1 צעיר, נעדר עבר פלילי.",טיעוני הצדדים:
63,ME-18-03-41228-555,"נטען שיש בעונש המוסכם להעביר מסר ברור בדבר החומרה הגלומה במעשיו, בפרט בשים לב לכך שזה ניצל את מעמדו כעובד קונסוליה לייבא נשקים מרצועת עזה.",טיעוני הצדדים:
64,ME-18-03-41228-555,"התובע עמד על התמורה הגבוהה שקיבל הנאשם 1 בגין מעשיו, ומגיעה לכדי 26,000 ₪.",טיעוני הצדדים:
65,ME-18-03-41228-555,"נגזרת מכך, עתר להשתתתו של קנס גבוה ומרתיע שיעמוד בהלימה עם קנסות שנגזרו על מעורבים אחרים בפרשה.",טיעוני הצדדים:
66,ME-18-03-41228-555,"בא כוח הנאשם, עתר אף הוא מבית המשפט לכבד את ההסדר.",טיעוני הצדדים:
67,ME-18-03-41228-555,נטען שחלקו של נאשם 1 לא עלה על חלקם של מעורבים אחרים בפרשה ואף היה נמוך מהם.,טיעוני הצדדים:
68,ME-18-03-41228-555,"נטען שהנאשם 1 לא היה זה שיזם את העברת הנשקים, לא היה זה שהביא את הנשקים לקונסוליה הצרפתית בעזה וכך גם לא נטל כל חלק בסחר שנעשה בנשקים בהמשכם של דברים.",טיעוני הצדדים:
69,ME-18-03-41228-555,הנאשם לא קיבל סכומי כסף גדולים ממכירת הנשקים וממילא לא היה בעל עניין במכירת הנשק או בהובלתם.,טיעוני הצדדים:
70,ME-18-03-41228-555,"לטענת הסנגור, למעט סכום הכסף שקיבל בגין חלקו, שאף הוא אינו משמעותי, עומדים ברקע מעשיו של הנאשם הקשרים שנרקמו בינו לבין זוהיר ומאבטחים אחרים בקונסוליה הצרפתית בעזה.",טיעוני הצדדים:
71,ME-18-03-41228-555,הסנגור הרחיב בנוגע למאפייניו של הנאשם והרקע ממנו הגיע.,טיעוני הצדדים:
72,ME-18-03-41228-555,"בהקשר לכך, ובתמצית, פורט כי מדובר בנאשם שגדל בכפר קטן בצרפת, שחלומו היה להיות כבאי ולשרת את הקהילה בה הוא חי.",טיעוני הצדדים:
73,ME-18-03-41228-555,"הנאשם אף התנדב תקופה מסוימת ככבאי, עד אשר הוצע לו על ידי חבר לעבוד בקונסוליה הצרפתית בירושלים, הצעה אותה תפס כהזדמנות לצאת מהכפר בו חי.",טיעוני הצדדים:
74,ME-18-03-41228-555,"הנאשם נשלח לשרת בקונסוליה בירושלים, כאשר חלק מתפקידו כלל נסיעות הלוך וחזור מספר פעמים בשבוע לקונסוליה הצרפתית בעזה.",טיעוני הצדדים:
75,ME-18-03-41228-555,"במהלך נסיעותיו לרצועת עזה היה עליו להמתין שעות רבות בחדר המאבטחים שקיבלו אותו בזרועות פתוחות, ובתוך כך החלו להיווצר ביניהם יחסים שבהמשכם ותוך ניצולם, זוהיר ביקש ממנו להעביר את אותם נשקים.",טיעוני הצדדים:
76,ME-18-03-41228-555,נטען כי לנאשם לא נערכה הכשרה והכנה ראויים לאתגרים שזימנה לו עבודתו.,טיעוני הצדדים:
77,ME-18-03-41228-555,"הנאשם לא הבין את המשמעות של עבודה ברצועת עזה, אחד מהמקומות המסוכנים בעולם וכזה שמרבית האוכלוסייה בו סובלת ממצוקה קשה.",טיעוני הצדדים:
78,ME-18-03-41228-555,"בדומה, הנאשם לא הבין וכך גם לא הסבירו לו את המשמעות של הסכסוך הישראלי פלשתינאי וכן נתונים רבים אחרים שיכול ולמי שגדל במדינה, ברורים מאליהם.",טיעוני הצדדים:
79,ME-18-03-41228-555,"רק במהלך חקירתו בשב""כ, הבין הנאשם את המשמעות וההיבטים הנרחבים של העברת נשקים בנסיבות בהן פעל.",טיעוני הצדדים:
80,ME-18-03-41228-555,"הנאשם מבין שעשה טעות, מצר עלייה, מכה על חטא ולא בכדי הודה בחקירה הראשונה בכל מה שעשה ושיתף פעולה באופן מלא.",טיעוני הצדדים:
81,ME-18-03-41228-555,הנאשם אף סיפר מעבר למה שנשאל ופירט דברים שהיו חשובים לחוקריו.,טיעוני הצדדים:
82,ME-18-03-41228-555,"הנאשם אמנם היה עובד קונסוליה ומשכך יש במעשיו כדי לפגוע במערכת האמון שבין המדינה לדיפלומטים המשרתים בה, יחד עם זאת הוטעם כי זה היה עובד זוטר, נעדר הכשרה שנכנס לסיטואציה עליה לא חלם או דמיין.",טיעוני הצדדים:
83,ME-18-03-41228-555,"הנאשם צעיר, התפתחותו האישית נקטעה למשך שנים ומעמדו בחברה ממנה בה ניזוק קשות.",טיעוני הצדדים:
84,ME-18-03-41228-555,"הנאשם דובר השפה הצרפתית, נעדר מעטפת משפחתית תומכת ומשכך מעצרו ומאסרו קשים אף יותר מאשר על דרך הכלל.",טיעוני הצדדים:
85,ME-18-03-41228-555,"אשר לגובהו של הקנס, נטען כי כל אותם נתונים הפועלים לזכותו של הנאשם וצוינו לעיל אמורים להביא גם להקלה ביחס לגובהו של הקנס, כשלכך יש להוסיף דבר היות הוריו של הנאשם, אנשים פשוטים, קשיי יום, שהפרוטה אינה מצויה בכיסם.",טיעוני הצדדים:
86,ME-18-03-41228-555,הסנגור הגיש לבית המשפט אסופת מכתבים המלמדים סנגוריה על הנאשם.,טיעוני הצדדים:
87,ME-18-03-41228-555,"כך בין היתר ראש עיריית לבנטי, מר ג'אן פיליפ בונאר תיאר נאשם נעים הליכות דיסקרטי שנטל חלק בפעילויות חברתיות רבות; מנהל מחוזי של כיבוי אש מר לורן מורו אישר כי הנאשם עבר הכשרה בכיבוי אש והתנדב כלוחם אש; שכניו של הנאשם מארי ופיליפ ונקאולארט תיארו את יחסי השכנות הטובים שהיה להם עם הנאשם, דרך ארץ בה נהג, לרבות רצונם להעסיקו לכשישתחרר.",טיעוני הצדדים:
88,ME-18-03-41228-555,"בדומה, מר מקסים דז'וג  חברו של הנאשם סיפר על תשוקתם המשותפת לספורט ועל יושרו של הנאשם וכך גם כתבו חבריו ובני משפחתו בכללם אנבל דמארק, אנאיס שילרס, ומוריאל אקט.",טיעוני הצדדים:
89,ME-18-03-41228-555,"קשה להפריז בחומרת מעשיו הנאשם הכוללים ביצוע עבירות נשק במדרג גבוה של חומרה, לצד עבירות של קבלת דבר במרמה וזאת תוך ניצול מעמדו הקונסולרי כעובד בקונסוליה הצרפתית.",דיון והכרעה
90,ME-18-03-41228-555,"מעבר לאמירות עקרוניות אלה, ובאופן קונקרטי, שומה לתת את הדעת לכמות הגדולה של הנשקים אותה העביר הנאשם דרך המחסומים מעזה לשטחי איו""ש: באישום הראשון הנאשם העביר 5 אקדחים, באישום השני 10 אקדחים, ובאישום השלישי מזוודה ובה 14 אקדחים.",דיון והכרעה
91,ME-18-03-41228-555,סך הכל העביר הנאשם 29 אקדחים מרצועת עזה דרך מדינת ישראל לשטחי הרשות הפלסטינית.,דיון והכרעה
92,ME-18-03-41228-555,העברת האקדחים נעשתה ב-3 הזדמנויות שונות שנפרסו על פני חודש ימים.,דיון והכרעה
93,ME-18-03-41228-555,"במסגרת הטיעונים לעונש, נטען על ידי ההגנה, כי הנאשם נשלח לעבודתו באחד המקומות המסוכנים בעולם, ללא הכשרה מתאימה כאשר רק בחקירותיו בשב""כ הבין את משמעות מעשיו.",דיון והכרעה
94,ME-18-03-41228-555,"טיעון זה, בית משפט מתקשה לקבל.",דיון והכרעה
95,ME-18-03-41228-555,"גם אם אכן התיאור העובדתי ביחס להכשרות שעבר הנאשם, משקף את הדברים כהוויתם, אין צורך להיות בוגר האקדמיה הצבאיתWEST POINT  כדי להבין את המשמעות של העברת כמות עצומה של נשקים מתחת לעיניהם הפקוחה של גורמי אכיפת החוק.",דיון והכרעה
96,ME-18-03-41228-555,"כך גם אין צורך להיות בוגר תואר ראשון ביחסים בינלאומיים, כדי להבין שהעברת כמות עצומה של אקדחים מעזה לשטחי איו""ש אינה נעשית לצורכי שלום.",דיון והכרעה
97,ME-18-03-41228-555,"ודוק, לא רק כמות האמל""ח, סוגו, ויעדו פועלים לחובת הנאשם אלא גם השימוש המודע שזה עשה במעמדו הקונסולרי לצורך העברת הנשקים במחסומי הבידוק.",דיון והכרעה
98,ME-18-03-41228-555,"כפי המתואר, בכל אחת מהפעמים בהם הנאשם העביר נשק, הדבר נעשה תוך ניצול העובדה שמתוקף היותו עובד הקונסוליה הצרפתית (הנוהג ברכב הנושא לוחית רישוי קונסולרית), הוא לא נדרש לעבור בדיקות פיזיות דקדקניות כפי שנעשה על דרך הכלל.",דיון והכרעה
99,ME-18-03-41228-555,"הנאשם לא הסתפק בנהיגה ברכב, אלא באופן אקטיבי, מסר בכזב לבודקים כי התיקים ברכב שייכים לו וכי אין ברשותו נשק.",דיון והכרעה
100,ME-18-03-41228-555,"בהקשר לכך, דיפלומטים כמו גם קונסולים נהנים ממעמד מיוחד במדינה בה הם משרתים.",דיון והכרעה
101,ME-18-03-41228-555,מעמד מיוחד זה נשמר גם כאשר מדובר בכאלה המשרתים באזורי מלחמה או כאלה המאופיינים במתיחות ביטחונית.,דיון והכרעה
102,ME-18-03-41228-555,"ההכרה בחשיבות עבודתם של דיפלומטים ועובדי קונסוליה הביאה לכך, שעל דרך הכלל אלה אף נהנים מחסינות מפני העמדה לדין.",דיון והכרעה
103,ME-18-03-41228-555,"כגודל המעמד והאמון, כך גם החומרה הנלווית להפרתם.",דיון והכרעה
104,ME-18-03-41228-555,הניצול הציני שעשה הנאשם במעמדו כעובד קונסוליה יש בו מבחינה פוטנציאלית לפגוע גם במרקם מערכת היחסים שבין המדינה לבין עובדי קונסוליה המשרתים בה.,דיון והכרעה
105,ME-18-03-41228-555,"כך למשל, יכול ובעקבות מעשים כדוגמת אלה של הנאשם, הבדיקות הפיזיות שתערכנה בעתיד לרכבים קונסולריים היוצאים ונכנסים מעזה ומשטחי איו""ש תהיינה מדוקדקות יותר.",דיון והכרעה
106,ME-18-03-41228-555,"לכל אלה יש להוסיף שבתמורה לחלקו, הנאשם קיבל 26,000 ₪, סכום כסף לא מבוטל הרחוק מלהיות צנוע כפי שנטען על ידי ההגנה.",דיון והכרעה
107,ME-18-03-41228-555,"יש בכל המפורט לעיל, כדי ללמד שהעונש המוסכם בין הצדדים של שבע שנות מאסר, גם אם אינו קל בפני עצמו יש בו כדי להקל עם הנאשם ואף הקלה משמעותית.",דיון והכרעה
108,ME-18-03-41228-555,"הגם כך, אכבד את ההסדר, וזאת מהטעמים הבאים.",דיון והכרעה
109,ME-18-03-41228-555,"ראשית, מדובר בנאשם שהודה במרבית המיוחס לו.",דיון והכרעה
110,ME-18-03-41228-555,"גם אם הודאה זו, הגיעה לאחר שמיעתם של חלק מהראיות, עדיין יש בהודאה זו משום חסכון בזמן שיפוטי יקר נוכח רשימת עדי התביעה הארוכה, ופרשת ההגנה שצפויה הייתה לכלול זימונם של חוקרי שב""כ על המשמעויות הנגזרות מכך.",דיון והכרעה
111,ME-18-03-41228-555,להודעה זו נלווים גם חרטה ונטילת אחריות.,דיון והכרעה
112,ME-18-03-41228-555,הדברים מוצאים ביטויים לא רק באמירות של הנאשם אלא גם באופן שבו זה כפי הנלמד שיתף פעולה עם חוקריו כבר בראשיתה של החקירה.,דיון והכרעה
113,ME-18-03-41228-555,נטען כי זה פירט את חלקו והוסיף אף מעבר למה שנשאל.,דיון והכרעה
114,ME-18-03-41228-555,בכך סייע הנאשם למצות את הדין ולקבל תמונה ראייתית ברורה ביחס למכלול ההתארגנות העבריינית.,דיון והכרעה
115,ME-18-03-41228-555,משקל לא מבוטל יש לתת לכך שהנאשם לא פעל מתוך מניעים אידיאולוגיים או מתוך כוונה לפגוע בביטחון המדינה.,דיון והכרעה
116,ME-18-03-41228-555,הדברים אמורים גם אם מבחינה פוטנציאלית מעשים שכאלה יכולים להוביל לפגיעה שכזו.,דיון והכרעה
117,ME-18-03-41228-555,הנאשם לא היה מעורב בכל דרך שהיא בסחר שנעשה בהמשכם של דברים באותם נשקים וממילא גם לא קיבל את התמורה בגין אותו סחר.,דיון והכרעה
118,ME-18-03-41228-555,"מדובר בנאשם צעיר נעדר עבר פלילי, בן  24 שזוהי לו הסתבכותו הראשונה בפלילים.",דיון והכרעה
119,ME-18-03-41228-555,"כפי הנלמד מטיעוני ההגנה וכך מאסופת המסמכים שהוגשה לביהמ""ש הנאשם ניהל אורח חיים נורמטיבי היה אהוד ומקובל על סביבתו ואף התנדב ככבאי בקהילה שבה גדל.",דיון והכרעה
120,ME-18-03-41228-555,"מאפיינים אלו, מעבר למשמעותם הבסיסית מובילים לכך שלמעצרו כמו גם למאסרו לראשונה בחייו אפקט מרתיע.",דיון והכרעה
121,ME-18-03-41228-555,הנאשם ללא משפחה או חברים בארץ.,דיון והכרעה
122,ME-18-03-41228-555,הנאשם דובר צרפתית ובפיו אנגלית רצוצה.,דיון והכרעה
123,ME-18-03-41228-555,"משכך, בהעדר מעטפת משפחתית תומכת לצד קשיי תקשורת ושפה, מעצרו ומאסרו קשים אף יותר מאשר על דרך הכלל.",דיון והכרעה
124,ME-18-03-41228-555,"גם אם מדובר בעונש מקל, בסופם של דברים, המדובר בתקופת מאסר לא קצרה שעומדת בהלימה עם עונשים שנגזרו על מעורבים אחרים תוך ביצוע האבחנה מתבקשת בשים לב לחלקו של הנאשם.",דיון והכרעה
125,ME-18-03-41228-555,ההסדר הושג לאחר הליך גישור שהתקיים בפני כב' ס.,דיון והכרעה
126,ME-18-03-41228-555,"הנשיאה  השופט צלקובניק ומשכך, מגלם בתוכו את אינטרס הסתמכות של הצדדים, ככלל, ושל הנאשם בפרט.",דיון והכרעה
127,ME-18-03-41228-555,"אשר לגובה הקנס, בשים לב לתמורה אותה קיבל הנאשם בגין מעשיו, בשים לב לקנסות שהוטלו על מעורבים אחרים, הגעתי לכלל מסקנה כי גם אם הנאשם אינו מגיע ממשפחה אמידה, מן הראוי שזה יהיה לכל הפחות בגובה התמורה הכספית אותה קיבל בגין מעשיו ואף מעט מעבר לה.",דיון והכרעה
128,ME-18-03-41228-555,"בנוסף על כל אלה, הסדר טיעון מסייע לנפגע העבירה בהביאו בחשבון את הצורך",דיון והכרעה
129,ME-18-03-41228-555,"דברים אלה יפים, ואף ביתר שאת למקרה שבפני, ומכאן גם החלטת בית משפט לכבד את ההסדר.",דיון והכרעה
130,ME-18-03-41228-555,"סוף דבר,  מכל המקובץ לעיל, הריני לגזור על הנאשם 1 את העונשים הבאים.",דיון והכרעה
131,ME-18-03-41228-555,"7 שנים מאסר בפועל שימנו מיום מעצרו, 15.02.18.",דיון והכרעה
132,ME-18-03-41228-555,"6 חודשים מאסר על תנאי למשך 3 שנים מיום שחרורו, שלא יעבור עבירות נשק או עבירות לפי פרק יא' סימן ו' לחוק העונשין מסוג עוון.",דיון והכרעה
133,ME-18-03-41228-555,"12 חודשים מאסר על תנאי למשך 3 שנים מיום שחרורו שלא יעבור עבירות נשק או עבירות לפי פרק יא' סימן ו' לחוק העונשין, מסוג פשע.",דיון והכרעה
134,ME-18-03-41228-555,"30,000 ₪ קנס או 100 ימי מאסר תמורתו.",דיון והכרעה
135,ME-18-03-41228-555,הקנס ישולם ב-15 תשלומים חודשיים שווים ורצופים החל מיום 1.6.19.,דיון והכרעה
136,ME-18-03-41228-555,זכות ערעור תוך 45 יום .,דיון והכרעה
137,ME-18-03-41228-555,"5129371ניתנה והודעה היום ג' ניסן תשע""ט, 08/04/2019 במעמד הנוכחים.",דיון והכרעה
138,ME-18-03-41228-555,512937154678313הוקלד על ידי אילנית רוימי,"דניאל בן טולילה, שופט"
139,ME-18-03-41228-555,"בעניין עריכה ושינויים במסמכי פסיקה, חקיקה ועוד באתר נבו – הקש כאן","דניאל בן טולילה, שופט"
