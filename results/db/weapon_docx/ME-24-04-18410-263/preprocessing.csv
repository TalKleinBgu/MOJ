,verdict,text,part
0,ME-24-04-18410-263,"ע""י ב""כ עוה""ד ליזו וולפוס, חני שפירא",מדינת ישראל
1,ME-24-04-18410-263,מפרקליטות מחוז ירושלים (פלילי),מדינת ישראל
2,ME-24-04-18410-263,"ע""י ב""כ עו""ד רמזי קטילת",מוחמד מחיסן
3,ME-24-04-18410-263,"חוק העונשין, תשל""ז-1977: סע'  25, 144(ב), 152, 274(1), 2, 3, 329(א)(2), 340א(א), 448(א)",הנאשם
4,ME-24-04-18410-263,"חוק המאבק בטרור, תשע""ו-2016: סע'  24(א)(1), 30(א), 37",הנאשם
5,ME-24-04-18410-263,"חוק חמרי נפץ, תשי""ד-1954: סע'  19(ג)",הנאשם
6,ME-24-04-18410-263,"הנאשם הורשע על פי הודאתו שניתנה במסגרת הסדר טיעון, ב: מספר עבירות של מעשה טרור של חבלה בכוונה מחמירה, לפי סעיף 329(א)(2) בחוק העונשין, התשל""ז-1977 (להלן: ""חוק העונשין"") יחד עם סעיף 37 בחוק המאבק בטרור, תשע""ו-2016 (להלן: ""חוק המאבק בטרור""); חמש עבירות של מעשה טרור של ניסיון הצתה, לפי סעיף 448(א) סיפה בצירוף סעיף 25 בחוק העונשין וסעיף 37 בחוק המאבק בטרור; מספר עבירות של פעולה בנשק למטרות טרור, לפי סעיף 30(א) בחוק המאבק בטרור; ארבע עבירות של התפרעות, לפי סעיף 152 בחוק העונשין; עבירה של התפוצצות המסכנת חיי אדם או רכוש, לפי סעיף 19(ג) בחוק חומרי נפץ, תשי""ד-1954 (להלן: ""חוק חומרי נפץ""); עבירה של ניסיון תקיפת שוטר בנסיבות מחמירות, לפי סעיף 274(1)+(2)+(3) בצירוף סעיף 25 לחוק העונשין; שתי עבירות של גילוי הזדהות עם ארגון טרור, לפי סעיף 24(א)(1) בחוק המאבק בטרור; עבירה של נשיאה והובלת נשק, לפי סעיף 144(ב) בחוק העונשין; ועבירה של ירי מנשק חם, לפי סעיף 340א(א) בחוק העונשין.",הרקע:
7,ME-24-04-18410-263,הסדר הטיעון לא כלל הסכמה לעניין העונש.,הרקע:
8,ME-24-04-18410-263,תמצית עובדות כתב האישום המתוקן:,הרקע:
9,ME-24-04-18410-263,"כתב האישום המתוקן מורכב מחלק כללי ומשמונה אישומים (שמספרם 1, 2, 3, 5, 7, 8, 10, 12).",הרקע:
10,ME-24-04-18410-263,החלק הכללי מפרט כי:,הרקע:
11,ME-24-04-18410-263,"החל משנת 2021 ועד למעצרו, הנאשם הזדהה ותמך בארגוני הטרור: ""החזית העממית הדמוקרטית לשחרור פלסטין"" ו""הג'יהאד האסלאמי הפלסטיני"" (להלן: ""ארגון הגא""פ"").",הרקע:
12,ME-24-04-18410-263,"ביום 7/10/2023 החל משעות הבוקר המוקדמות, חדרו פעילי ארגון הטרור חמאס לישראל וביצעו מעשי טרור קשים, רצחניים ואכזריים.",הרקע:
13,ME-24-04-18410-263,"במקביל, ארגוני הטרור ירו לעבר מדינת ישראל ירי מסיבי של אלפי רקטות ופצצות מרגמה, שגרמו נזק לחייהם של ישראלים, לגופם ולרכושם.",הרקע:
14,ME-24-04-18410-263,"מאז שנת 2021, כולל במהלך מלחמת חרבות ברזל, הנאשם נהג לבצע עבירות טרור והפרות סדר, לרבות השתתפות בהתפרעויות במסגרתן יידה לעבר כוחות הביטחון מטעני צינור ובקבוקי תבערה וירה לעברם זיקוקים.",הרקע:
15,ME-24-04-18410-263,"לשם כך, הנאשם ייצר והחזיק בחדר שנמצא בחצר ביתו מטעני צינור ובקבוקי תבערה, לבד וביחד עם אחרים.",הרקע:
16,ME-24-04-18410-263,"כמו כן, הנאשם פנה לאחר התומך ומשתייך לארגון הגא""פ (להלן: ""האחר""), על מנת לקבל ממנו דגלי גא""פ וכוורות זיקוקים לצורך התפרעויות נגד כוחות הביטחון.",הרקע:
17,ME-24-04-18410-263,"הנאשם נהג לחלק לאחרים את בקבוקי התבערה שייצר ואת כוורות הזיקוקים שקיבל, לצורך התפרעויות נגד כוחות הביטחון.",הרקע:
18,ME-24-04-18410-263,בשלוש מהכוורות הנאשם השתמש לצורך הכנת מטען צינור.,הרקע:
19,ME-24-04-18410-263,"על פי עובדות אישום מספר 1, ביום 7/10/2023 הנאשם לקח חלק באחת ההתפרעויות האלימות שהתפתחו בשעות הלילה בשכונת עיסאוויה, שכללו יידוי אבנים, בקבוקי תבערה, ומטעני צינור וירי זיקוקים בכינון ישיר לעבר כוחות הביטחון.",הרקע:
20,ME-24-04-18410-263,"הנאשם יידה לעבר מכונית התזה שנועדה לפיזור הפרות סדר (להלן: ""המכת""זית"") מטען צינור שהכין מראש ממרחק של כ-15 מטרים, מתוך מניע לאומני אידיאולוגי, במטרה לעורר פחד או בהלה בציבור.",הרקע:
21,ME-24-04-18410-263,"המטען פגע ברצפה ליד המכת""זית והתפוצץ.",הרקע:
22,ME-24-04-18410-263,במעשיו של הנאשם היה סיכון ממשי לפגיעה חמורה בגופו של אדם.,הרקע:
23,ME-24-04-18410-263,"אישום מספר 2 מפרט, כי לאחר סיום ההתפרעות שפורטה באישום מספר 1, הנאשם הכין שני מטענים נוספים אותם החביא בחדר שבחצר ביתו.",הרקע:
24,ME-24-04-18410-263,"כיומיים או שלושה לאחר פרוץ מלחמת חרבות ברזל, התפתחו בשכונת עיסאוויה התפרעויות אלימות בהן השתתפו מתפרעים רבים רעולי פנים, ושכללו יידוי אבנים ובקבוקי תבערה וירי זיקוקים בכינון ישיר לעבר כוחות הביטחון.",הרקע:
25,ME-24-04-18410-263,"הנאשם יידה לעבר ג'יפ משטרתי את אחד המטענים שהכין מראש, ממרחק של כעשרה מטרים, מתוך מניע לאומני אידיאולוגי, במטרה לעורר פחד או בהלה בציבור.",הרקע:
26,ME-24-04-18410-263,המטען פגע ליד הג'יפ המשטרתי והתפוצץ.,הרקע:
28,ME-24-04-18410-263,"על פי עובדות אישום מספר 3, ביום 9/10/2023 הנאשם החליט להמשיך ולהתעמת עם כוחות הביטחון.",הרקע:
29,ME-24-04-18410-263,"לשם כך רכש דלק וסמרטוטים והכין, יחד עם אחרים שאיתם נהג להשתתף בהתפרעויות, עשרות בקבוקי תבערה.",הרקע:
30,ME-24-04-18410-263,"הנאשם לקח חלק באחת ההתפרעויות האלימות שהתפתחו בשעות הלילה בשכונת עיסאוויה, שכללו יידוי אבנים, בקבוקי תבערה ומטעני צינור וירי זיקוקים בכינון ישיר לעבר כוחות הביטחון.",הרקע:
31,ME-24-04-18410-263,"הנאשם הצטייד בבקבוקי התבערה שהכין מראש ובארבע כוורות זיקוקים, חילק בקבוקי תבערה לאחרים, ובעצמו יידה לעבר כוחות הביטחון כשני בקבוקי תבערה וירה כשלוש כוורות זיקוקים, ממרחק של כ-20 מטרים.",הרקע:
32,ME-24-04-18410-263,"זאת עשה הנאשם מתוך מניע לאומני אידיאולוגי, במטרה לעורר פחד או בהלה בציבור.",הרקע:
34,ME-24-04-18410-263,"על פי המפורט באישום מספר 5, ביום 21/2/2024 הנאשם לקח חלק באחת ההתפרעויות האלימות שהתפתחו בשעות הלילה בשכונת עיסאוויה, שכללו יידוי אבנים, בקבוקי תבערה ומטעני צינור וירי זיקוקים בכינון ישיר לעבר כוחות הביטחון.",הרקע:
35,ME-24-04-18410-263,"הנאשם הגיע למקום כשהוא רעול פנים ומצויד בשלושה בקבוקי תבערה שהכין מראש, ויידה בקבוק תבערה לעבר רכב משטרתי ממרחק של כעשרה מטרים.",הרקע:
36,ME-24-04-18410-263,בקבוק התבערה פגע בשמשה הקדמית של הרכב.,הרקע:
37,ME-24-04-18410-263,"הנאשם ביצע את מעשיו מתוך מניע לאומני אידיאולוגי, במטרה לעורר פחד או בהלה בציבור ובמעשיו היה סיכון ממשי לפגיעה חמורה בגופו של אדם.",הרקע:
38,ME-24-04-18410-263,"על פי עובדות אישום מספר 7, ביום 8/10/2022 ביצע המחבל עודאיי תמימי פיגוע ירי ממנו נהרגה החיילת נועה לזר ז""ל ונפצעו נוספים.",הרקע:
39,ME-24-04-18410-263,"המחבל תמימי חוסל ביום 19/10/2022, בעת שניסה לבצע פיגוע ירי נוסף.",הרקע:
40,ME-24-04-18410-263,"במהלך התקופה שבין שני הפיגועים, הנאשם לקח חלק באחת מהפרות הסדר שהתפתחו בכניסה לשכונת עיסאוויה, שכללו יידוי בקבוקי תבערה, מטעני צינור ואבנים לעבר כוחות הביטחון.",הרקע:
41,ME-24-04-18410-263,"הנאשם הגיע למקום רעול פנים, ויידה שני בקבוקי תבערה שהכין מראש לעבר ג'יפים של כוחות הביטחון, ממרחק של כ-15 מטרים.",הרקע:
43,ME-24-04-18410-263,"אישום מספר 8 מפרט, כי ביום 19/10/2022, יום מותו של המחבל עודאיי תמימי, לאחר שנשמעו קריאות ממסגד הארבעים בדבר מותו של תמימי, גמלה בליבם של הנאשם ואחרים החלטה להשתתף בהתפרעות שהתפתחה בכניסה לשכונת עיסאוויה נגד כוחות הביטחון.",הרקע:
44,ME-24-04-18410-263,"במהלך ההתפרעות, שכללה יידוי בקבוקי תבערה ואבנים וירי זיקוקים לעבר כוחות הביטחון, הנאשם יידה לעברם שני בקבוקי תבערה ומספר אבנים, ממרחק של כ-30 מטרים.",הרקע:
46,ME-24-04-18410-263,"על פי עובדות אישום מספר 10, במהלך חודש פברואר 2023, במועד שאינו ידוע במדויק, האחר העביר לנאשם, לבקשתו, כ-20 דגלים של ארגון הגא""פ.",הרקע:
47,ME-24-04-18410-263,"בשתי הזדמנויות במהלך חודש הרמדאן באותה שנה, הנאשם תלה יחד עם אחרים את דגלי ארגון הגא""פ בכניסה לשכונת עיסאוויה, ליד מסגד הארבעים.",הרקע:
48,ME-24-04-18410-263,בכך הנאשם הזדהה עם ארגון טרור.,הרקע:
49,ME-24-04-18410-263,"אישום מספר 12 מפרט, כי במהלך שנת 2023, במועד שאינו ידוע במדויק, הנאשם שאל מאמיר מג'די מוסטפא אקדח, ירה באמצעותו חמישה כדורים באוויר, והחזיר לו את האקדח.",הרקע:
50,ME-24-04-18410-263,"שירות המבחן פירט בתסקיר שערך את נסיבותיו האישיות, המשפחתיות והנורמטיביות של הנאשם.",תסקיר שירות המבחן: 
51,ME-24-04-18410-263,"על פי האמור בתסקיר, הנאשם כבן 20, רווק, ללא עבר פלילי.",תסקיר שירות המבחן: 
52,ME-24-04-18410-263,לאחר שסיים את לימודיו התיכוניים ועד למעצרו השתלב בעבודה כשליח.,תסקיר שירות המבחן: 
53,ME-24-04-18410-263,"לדבריו לפני שירות המבחן, הוא מאמין בדו-קיום ומקיים יחסים חבריים עם יהודים במסגרת עבודתו.",תסקיר שירות המבחן: 
54,ME-24-04-18410-263,"הנאשם הודה בעובדות כתב האישום המתוקן, אך התקשה לקבל אחריות על מעשיו ולבחון את מניעיו להתנהגותו.",תסקיר שירות המבחן: 
55,ME-24-04-18410-263,"לדבריו, עבר את העבירות בשל כך שנגרר אחר חברת השווים, ומתוך תחביבים הקשורים לנשיאת נשק ותליית דגלים של ארגוני טרור.",תסקיר שירות המבחן: 
56,ME-24-04-18410-263,"הנאשם התייחס למעשיו באופן שטחי; צמצם והרחיק עצמו ממרכז הבעיות; התקשה להתבונן בהתנהגותו כמבטאת עמדה, לגלות התבוננות פנימית עצמית, לבחון עמדותיו, תפיסותיו ותחושת שייכותו הלאומית, להתייחס למחשבותיו ולתחושותיו בנוגע למלחמת חרבות ברזל; ונמנע מלהתייחס לנסיבות חייו המורכבות כתושב מזרח ירושלים ולבחון השלכותיהן על בחירותיו השונות ועל העבירות בהן הורשע.",תסקיר שירות המבחן: 
57,ME-24-04-18410-263,שירות המבחן מנה כגורמי סיכוי את: גילו הצעיר של הנאשם ואת עברו הפלילי הנקי.,תסקיר שירות המבחן: 
58,ME-24-04-18410-263,כגורמי סיכון מנה את: חומרת העבירות; נגישותו של הנאשם למצבי סיכון; קשריו עם יחידים וקבוצות המזדהים עם ארגוני טרור וקוראים לכוחניות מול גורמי ממסד וביטחון; גדילתו במזרח ירושלים על מכלול המאפיינים והקשיים באזור; הימנעותו מלקבל על עצמו אחריות למעשיו; וקשייו בבחינת התנהגותו ומניעיו.,תסקיר שירות המבחן: 
59,ME-24-04-18410-263,"להערכת שירות המבחן, קיים סיכון להישנות התנהגות פוגענית דומה של הנאשם בעתיד.",תסקיר שירות המבחן: 
60,ME-24-04-18410-263,"לאור כל האמור, שירות המבחן נמנע מהמלצה טיפולית בעניינו של הנאשם, והמליץ להטיל עליו ענישה מוחשית ומציבת גבולות.",תסקיר שירות המבחן: 
61,ME-24-04-18410-263,"המאשימה ביקשה להטיל על הנאשם עונש מאסר בפועל למשך 22 שנה, מאסר על תנאי וקנס.",תמצית טיעוני הצדדים לעונש:
62,ME-24-04-18410-263,"המאשימה עמדה על כך שלמעשי העבירה בהם הנאשם הורשע מאפיינים שונים, ושהם נעשו על ידו במהלך תקופה ארוכה.",תמצית טיעוני הצדדים לעונש:
63,ME-24-04-18410-263,"לכן, כך טענה, יש לקבוע מתחם ענישה נפרד לכל אחד מהם.",תמצית טיעוני הצדדים לעונש:
64,ME-24-04-18410-263,"המאשימה עמדה בטיעוניה על כל אחד מהמעשים בהם הנאשם הורשע, חומרתו, מידת הסכנה הגלומה בו, מהותו והמועד בו נעשה.",תמצית טיעוני הצדדים לעונש:
65,ME-24-04-18410-263,לנוכח כל זאת ביקשה לקבוע מתחמי ענישה הכוללים עונשי מאסר בפועל למשך התקופות שלהלן: אישום מספר 1: שמונה עד עשר שנים.,תמצית טיעוני הצדדים לעונש:
66,ME-24-04-18410-263,אישום מספר 2: שמונה שנים וחצי עד עשר שנים וחצי.,תמצית טיעוני הצדדים לעונש:
67,ME-24-04-18410-263,אישום מספר 3: שבע עד עשר שנים.,תמצית טיעוני הצדדים לעונש:
68,ME-24-04-18410-263,אישום מספר 5: חמש עד שמונה שנים.,תמצית טיעוני הצדדים לעונש:
69,ME-24-04-18410-263,אישום מספר 7: ארבע עד שבע שנים.,תמצית טיעוני הצדדים לעונש:
70,ME-24-04-18410-263,אישום מספר 8: ארבע שנים וחצי עד שבע שנים וחצי.,תמצית טיעוני הצדדים לעונש:
71,ME-24-04-18410-263,אישום מספר 10: שבעה עד 15 חודשים.,תמצית טיעוני הצדדים לעונש:
72,ME-24-04-18410-263,אישום מספר 12: 34 עד 58 חודשים.,תמצית טיעוני הצדדים לעונש:
73,ME-24-04-18410-263,לזכותו של הנאשם המאשימה מנתה את עברו הפלילי הנקי ואת הודאתו.,תמצית טיעוני הצדדים לעונש:
74,ME-24-04-18410-263,"לחובתו מנתה הצורך להרתיע מפני ביצוע עבירות מסוג זה, במיוחד בתקופה בהן נעברו.",תמצית טיעוני הצדדים לעונש:
75,ME-24-04-18410-263,ההגנה בטיעוניה הסכימה לעמדת המאשימה כי יש לקבוע מתחם ענישה נפרד לכל אישום ולהטיל על הנאשם עונש כולל.,תמצית טיעוני הצדדים לעונש:
76,ME-24-04-18410-263,"ברם, לא הביעה עמדה אשר למתחמי הענישה ההולמים למעשיו של הנאשם, ולא בנוגע לעונש המתאים לו.",תמצית טיעוני הצדדים לעונש:
77,ME-24-04-18410-263,"טיעוני ההגנה התמקדו בעיקרם בנסיבות לקולה המתקיימות במקרה זה, הן בנוגע לנסיבות ביצוע העבירות והן בנוגע לנסיבותיו של הנאשם.",תמצית טיעוני הצדדים לעונש:
78,ME-24-04-18410-263,"בהתייחסו לנסיבות ביצוע העבירה, הסנגור עמד על כך שכתב האישום לא מציין נזק קונקרטי שנגרם כתוצאה ממעשיו שהנאשם; שלא נטען בו כי הנאשם הוא שחולל את ההתפרעויות, אלא שנטל בהן חלק; על כך שמאז נעברו העבירות באישומים מספר 7, 8, 10 ו-12 חלפו כשנתיים; ועל יתר הנתונים העובדתיים שצוינו בכל אישום.",תמצית טיעוני הצדדים לעונש:
79,ME-24-04-18410-263,"בכל הנוגע לנסיבותיו של הנאשם הסנגור הפנה לאמור בתסקיר שירות המבחן, בו צוין כי עובדת מגוריו של הנאשם במזרח ירושלים משמשת גורם סיכון, בשל היעדר אזרחות ישראלית, פגיעה בסדר הציבורי על ידי תושבי האזור, מגעים תכופים שלהם עם כוחות הביטחון ותחושת חוסר שייכות לאומית לממסד הישראלי.",תמצית טיעוני הצדדים לעונש:
80,ME-24-04-18410-263,"לטענת הסנגור, מדובר בבעיה סביבתית ומערכתית המשפיעה על הנאשם, שלא היה באפשרותו, כמובן, לבחור את מקום היוולדו.",תמצית טיעוני הצדדים לעונש:
81,ME-24-04-18410-263,"הסנגור הדגיש לזכותו של הנאשם את בחירתו להביא לידי סיום תיק רחב היקף, עוד בשלב ההתחלתי של ההליך.",תמצית טיעוני הצדדים לעונש:
82,ME-24-04-18410-263,"על רקע זה, כך טען, הודאתו של הנאשם בהסדר טיעון שלא כלל כל הסכמה בנוגע לעונש, מבטאת קבלת אחריות כנה ומלאה מצדו, רצון לשאת בעונש, לשלם את חובו לחברה ולהניח את מאורעות העבר מאחוריו.",תמצית טיעוני הצדדים לעונש:
83,ME-24-04-18410-263,"הנאשם בטיעוניו ביקש סליחה על מעשיו, והוסיף וביקש להתחשב בו, להקל בעונשו ולתת לו הזדמנות להקלה בעונש.",תמצית טיעוני הצדדים לעונש:
84,ME-24-04-18410-263,"במקרה שלפני, למעט עבירות נשיאת הנשק והירי שבאישום מספר 12, הנאשם עבר את כל יתר העבירות מתוך מניעים דומים, בהקשר זהה ולמטרות דומות.",דיון ומסקנות:
85,ME-24-04-18410-263,"מדובר בסדרה של עבירות טרור שנעברו על ידי הנאשם מתוך מניע לאומני אידאולוגי, לקראת ובמהלך עימותים והתפרעויות שהתפתחו בכוונה לפגוע בכוחות הביטחון במהלך מלחמת חרבות ברזל, ובהמשך ישיר למעשים דומים שעשו על ידו קודם לכן, על רקע מעשי הטרור של המחבל עודאיי תמימי וחיסולו.",דיון ומסקנות:
86,ME-24-04-18410-263,"בדומה למעשיו באישום מספר 10, גם באישומים הקודמים לו הנאשם תמך במעשיו באירגוני טרור הפועלים נגד קיומה של מדינת ישראל ולפגיעה בתושביה.",דיון ומסקנות:
87,ME-24-04-18410-263,"לעומת זאת, כתב האישום לא כולל רמז לכך שעבירות הנשק הנזכרות באישום מספר 12 נעברו ממניע זהה או למטרה דומה.",דיון ומסקנות:
88,ME-24-04-18410-263,"נראה לי אפוא כי במקרה זה הפרדה בין מעשי הנאשם המפורטים באישומים שמספרם 1, 2, 3, 5, 7, 8 ו-10 (להלן: ""עבירות הטרור""), ואף הפרדה בין אלה שעבר קודם לפרוץ מלמת חרבות ברזל לבין אלה שעבר לאחר מכן, והשקפה עליהם כעל מספר אירועים תהיה מלאכותית, ולא תשקף כראוי את סיפור המעשה.",דיון ומסקנות:
89,ME-24-04-18410-263,"לכן, יש לקבוע שני מתחמי ענישה: מתחם אחד לעבירות הטרור, ומתחם נפרד לאישום מספר 12 (להלן: ""עבירות הנשק"").",דיון ומסקנות:
90,ME-24-04-18410-263,מתחם הענישה לעבירות הטרור:,דיון ומסקנות:
91,ME-24-04-18410-263,"במקרה זה, הנאשם עבר את העבירות באישומים מספר 1, 2, 3 ו-5 במהלכה של מלחמת חרבות ברזל, החל מהיום בו המלחמה פרצה, עבור בימים הסמוכים לו וכלה חודשים ספורים לאחר מכן, עד כחודש קודם למעצרו.",דיון ומסקנות:
92,ME-24-04-18410-263,אותה עת ערך ארגון הטרור חמאס מתקפת טרור מזוויעה על מדינת ישראל ותושביה.,דיון ומסקנות:
93,ME-24-04-18410-263,"מחבלי ארגון הטרור חדרו לגבולות מדינת ישראל וביצעו מעשי טרור קשים, רצחניים ואכזריים.",דיון ומסקנות:
94,ME-24-04-18410-263,"בשל כך, כוחות הביטחון הישראליים נדרשו להקצות את משאביהם על מנת להגיע לישובים אליהם המחבלים חדרו, להציל את חייהם של האזרחים שעוד נותרו בחיים, להדוף את מחבלי ארגון הטרור ולהגן על המדינה ועל תושביה.",דיון ומסקנות:
95,ME-24-04-18410-263,"אזרחים מכל רחבי הארץ נרתמו לסייע בידם של כוחות הביטחון, לתמוך בהם פיזית ורגשית ולחזקם במאמצים העילאיים שנדרשו מהם.",דיון ומסקנות:
96,ME-24-04-18410-263,"כך, גופים אזרחיים סייעו בידם של כוחות הביטחון והעניקו לרבים מהם ציוד, מזון, שירותי כביסה, תספורת, בידור ועוד.",דיון ומסקנות:
97,ME-24-04-18410-263,אותה עת הנאשם חזר פעם אחר פעם והתייצב לצד ארגון הטרור ולצד אויביה של מדינת ישראל.,דיון ומסקנות:
98,ME-24-04-18410-263,"לאחר תכנון מראש הנאשם הכין מספר מטעני צינור ועשרות בקבוקי תבערה, השתתף בהתפרעויות קשות נגד כוחות הביטחון, יידה מטעני צינור לעבר מכת""זית וג'יפ משטרתי, יידה לעבר כוחות הביטחון שלושה בקבוקי תבערה ושלוש כוורות זיקוקים וחילק למתפרעים אחרים בקבוקי תבערה שהכין.",דיון ומסקנות:
99,ME-24-04-18410-263,"כל זאת עשה הנאשם ממרחק קצר מאוד של כ-10 עד 20 מטרים מכוחות הביטחון, ובכינון ישיר כלפיהם.",דיון ומסקנות:
100,ME-24-04-18410-263,"המטענים שהנאשם יידה פגעו והתפוצצו בסמוך למכת""זית ולג'יפ משטרתי.",דיון ומסקנות:
101,ME-24-04-18410-263,אחד מבקבוקי התבערה שיידה פגע בשמשה הקדמית של רכב משטרתי.,דיון ומסקנות:
102,ME-24-04-18410-263,"כאמור, מעשיו הנ""ל של הנאשם נעשו בהמשך ישיר למעשיו באישומים 7, 8 ו-10, גם בהם פעל לתמיכה בפעולת טרור ובארגון טרור נגד כוחות הביטחון, קודם שפרצה מלחמת חרבות ברזל.",דיון ומסקנות:
103,ME-24-04-18410-263,"במהלך שתי ההתפרעויות בהם הנאשם השתתף על רקע פעולות הטרור של המחבל תמימי, הוא יידה לעבר כוחות הביטחון שני בקבוקי תבערה שהכין מראש, ממרחק קצר של כ-15 מטרים, ושני בקבוקי תבערה ומספר אבנים ממרחק של 30 מטרים.",דיון ומסקנות:
104,ME-24-04-18410-263,"קשה להפריז אפוא במידת הסכנה שהנאשם יצר במעשיו לפגיעה בגופם ובחייהם של כוחות ביטחון וברכושם, ולפגיעה במערכה שניהלו כוחות הביטחון בשל הצורך להסיט משאבים מלחימה נגד מתקפת הטרור והגנה על מדינת ישראל ויושביה.",דיון ומסקנות:
105,ME-24-04-18410-263,"יחד עם זאת, כפי שטען הסנגור, בצדק, עובדות כתב האישום לא מלמדות כי כתוצאה ממעשיו של הנאשם נגרם נזק בפועל למי מאנשי כוחות הביטחון.",דיון ומסקנות:
106,ME-24-04-18410-263,"כמו כן, לא נטען בכתב האישום כי הנאשם הוא שארגן את ההתפרעויות בהן השתתף.",דיון ומסקנות:
107,ME-24-04-18410-263,"ברם, כאמור, הנאשם הכין מראש והחביא שני מטעני צינור, באחד מהם עשה שימוש בהתפרעות שהתרחשה כיומיים או שלושה לאחר מכן.",דיון ומסקנות:
108,ME-24-04-18410-263,"בנוסף, הנאשם ייצר עשרות בקבוקי תבערה מתוך החלטה להמשיך ולהתעמת עם כוחות הביטחון, ובהתפרעות שהתרחשה בהמשך היום חילק בקבוקי תבערה לאחרים.",דיון ומסקנות:
109,ME-24-04-18410-263,"ברור אפוא שחלקו בהתפרעויות משמעותי, ולא זניח או שולי.",דיון ומסקנות:
110,ME-24-04-18410-263,"בהתחשב בכל האמור לעיל בנוגע לערכים החברתיים שנפגעו מביצוע העבירות, מידת הפגיעה בהם, מדיניות הענישה הנהוגה והנסיבות הקשורות בביצוע העבירה, אני סבור כי מתחם העונש ההולם לעבירות הטרור נע בין עשר שנות מאסר בפועל לבין 13 שנות מאסר בפועל.",דיון ומסקנות:
111,ME-24-04-18410-263,מתחם הענישה לעבירות הנשק:,דיון ומסקנות:
112,ME-24-04-18410-263,בית המשפט העליון שב והתווה את עמדתו בנוגע לעבירת נשיאת הנשק וקבע כי:,דיון ומסקנות:
113,ME-24-04-18410-263,"במקרה זה, הנאשם נשא את הנשק לפרק זמן קצר בלבד.",דיון ומסקנות:
114,ME-24-04-18410-263,"כעולה מעובדות כתב האישום, הוא החזיק את האקדח ששאל בסמוך לאחר שזה נמסר לו.",דיון ומסקנות:
115,ME-24-04-18410-263,"ברם, בין לבין הנאשם ירה באמצעות האקדח חמישה כדורים באוויר.",דיון ומסקנות:
116,ME-24-04-18410-263,"הגם שלא נטען כי הירי בוצע במקום מגורים, לא ניתן לקבל את עמדת ההגנה בטיעוניה, לפיה העובדות האמורות לא מעידות על קיומו של סיכון.",דיון ומסקנות:
117,ME-24-04-18410-263,"מדינת ישראל קטנה, מאוכלסת וצפופה.",דיון ומסקנות:
118,ME-24-04-18410-263,"ירי הנעשה מבלי שננקטו קודם לכן אמצעי זהירות הכרחיים, שיש בהם להבטיח כי יימנע מכדור טועה לחרוג מגבול המתחם בו הירי מותר על פי דין, עלול להביא לפגיעה באדם חף מפשע, שאין לו ולא כלום עם היורה.",דיון ומסקנות:
119,ME-24-04-18410-263,אני סבור אפוא כי מתחם העונש ההולם לעבירות הנשק בהן הנאשם הורשע נע בין 24 חודשי מאסר בפועל לבין 36 חודשי מאסר בפועל.,דיון ומסקנות:
120,ME-24-04-18410-263,"לצורך קביעת הענש המתאים לנאשם יש להביא בחשבון, לטובתו של הנאשם, את הודאתו, שניתנה בשלב מוקדם של ההליך, עוד במהלך הדיון המקדמי.",דיון ומסקנות:
121,ME-24-04-18410-263,"בכך חסך הנאשם מזמנם של הצדדים, של העדים הרבים המפורטים בכתב האישום ובמשאבי המערכת, במיוחד בהתחשב בהיקפו של כתב האישום.",דיון ומסקנות:
122,ME-24-04-18410-263,"בנוסף, יש להתחשב בעברו הפלילי הנקי של הנאשם, בשיתוף הפעולה שלו עם הרשות החוקרת שהחל מספר ימים לאחר מעצרו, בהודאתו במהלך חקירתו ובכך שהגרסה שמסר סייעה בידיו של הגוף החוקר.",דיון ומסקנות:
123,ME-24-04-18410-263,"לחובתו של הנאשם עומדת הימנעותו מלקבל על עצמו אחריות מלאה למעשיו, כאמור בתסקיר שירות המבחן.",דיון ומסקנות:
124,ME-24-04-18410-263,אי קבלת אחריות כאמור באה לידי ביטוי גם בטיעוניו של הנאשם לעונש.,דיון ומסקנות:
125,ME-24-04-18410-263,"הנאשם ביקש סליחה על מעשיו, אך לא הביע צער, לא חרטה ולא התחייבות שלא לשוב ולעבור עבירות דומות.",דיון ומסקנות:
126,ME-24-04-18410-263,"משהתבקש להבהיר את בקשתו לקבל הזדמנות נוספת, השיב כי הוא מבקש להקל בעונשו.",דיון ומסקנות:
127,ME-24-04-18410-263,נראה אפוא כי לא בכדי מצא שירות המבחן שקיים סיכון שהנאשם ישוב ויעבור עבירות דומות.,דיון ומסקנות:
128,ME-24-04-18410-263,"לאור כל האמור נראה לי, כי העונש המתאים לנאשם מצוי בחלקם התחתון של מתחמי הענישה שנקבעו: בעבירות הטרור בשליש התחתון, ובעבירות הנשק מעט מעל הרף התחתון שנקבע.",דיון ומסקנות:
129,ME-24-04-18410-263,"בהמשך לכך, תוך מתן משקל ראוי למועד המוקדם ולשלב הדיוני בו ניתנה הודאת הנאשם, יוטל עליו עונש כולל המבטא חפיפה מסוימת בין מתחמי הענישה.",דיון ומסקנות:
130,ME-24-04-18410-263,אני דן אפוא את הנאשם לעונשים הבאים:,התוצאה:
131,ME-24-04-18410-263,"מאסר בפועל למשך 12.5 שנים מיום מעצרו, 26/3/2024.",התוצאה:
132,ME-24-04-18410-263,"מאסר למשך שנה, וזאת על תנאי למשך שלוש שנים מיום שחרורו ממאסר, אם יעבור עבירה בנשק או עבירה של חבלה בכוונה מחמירה לפי חוק העונשין, או עבירה לפי חוק המאבק בטרור.",התוצאה:
133,ME-24-04-18410-263,"מאסר למשך חמישה חודשים, וזאת על תנאי למשך שלוש שנים מיום שחרורו ממאסר, אם יעבור עבירות של הצתה, התפרעות או תקיפת שוטר בנסיבות מחמירות לפי חוק העונשין, או עבירה לפי חוק חומרי נפץ.",התוצאה:
134,ME-24-04-18410-263,"קנס בסך 7,000 ₪, שישולם עד ליום 4/5/2025.",התוצאה:
135,ME-24-04-18410-263,זכות ערעור לבית המשפט העליון תוך 45 יום מהיום.,התוצאה:
136,ME-24-04-18410-263,"ניתן היום,  י' אדר תשפ""ה, 10 מרץ 2025, במעמד הצדדים.",התוצאה:
