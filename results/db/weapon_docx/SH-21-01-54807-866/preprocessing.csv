,verdict,text,part
0,SH-21-01-54807-866,"חוק העונשין, תשל""ז-1977: סע'  40 ט, 144(א), 144(ז)",זהר אלבחירי
1,SH-21-01-54807-866,"הנאשם הורשע עפ""י הודאתו ביום 9.6.21 בעובדות כתב האישום המתוקן בעבירה של החזקת נשק שלא כדין לפי סעיף 144(א) לחוק העונשין, תשל""ז – 1977 (להלן: חוק העונשין), ובעבירה של החזקת תחמושת שלא כדין, לפי סעיף 144(א) סיפא לחוק העונשין.",רקע
2,SH-21-01-54807-866,"עפ""י עובדות כתב האישום המתוקן, ביום 17.1.21 החזיק הנאשם בביתו שבפזורת לקיה, במזוודת מתכת מעל ארון המטבח באקדח חצי אוטומטי מסוג FN, מודל HP-35 מספר סידורי FA01244, שבתוכו מחסנית, מחסנית אקדח נוספת וכן בחמש קופסאות תחמושת שהכילו 213 כדורי 9 מ""מ.",רקע
3,SH-21-01-54807-866,"בין הצדדים לא גובש הסדר לעניין העונש, אך הוסכם כי הנאשם יעתור לקבלת תסקיר שירות מבחן והמאשימה תשאיר הדבר לשיקול דעת בית המשפט.",רקע
4,SH-21-01-54807-866,בעקבות הסדר הטיעון הורה בית המשפט לשירות המבחן לערוך תסקיר בעניינו של הנאשם.,רקע
5,SH-21-01-54807-866,"מתסקיר שירות המבחן עולה כי הנאשם נעדר עבר פלילי, וסיים 12 שנות לימוד.",רקע
6,SH-21-01-54807-866,"הנאשם נשוי ואב לארבעה ילדים בטווח הגילאים שנתיים עד תשע, כאשר שניים מילדיו סובלים מבעיות רפואיות בכליות ובלב.",רקע
7,SH-21-01-54807-866,"מזה כשנתיים וחצי הינו עצמאי, בעל חנות למוצרי עישון ונרגילות.",רקע
8,SH-21-01-54807-866,"יצויין כי בשל טעות סופר, תסקיר שירות המבחן ציין בראשיתו כי הנאשם הורשע בביצוע עבירות החזקת סם שלא לצריכה עצמית והסתייעות ברכב לעבור עבירה.",רקע
9,SH-21-01-54807-866,"עם זאת, ניכר באופן ברור מהמשך התסקיר בעניינו, כי שירות המבחן מתייחס לעבירות החזקת הנשק בהן הורשע הנאשם, ולא לעבירות אחרות, ובכך התמקד התסקיר.",רקע
10,SH-21-01-54807-866,"אשר לביצוע העבירות, עולה מהתסקיר כי הנאשם לוקח אחריות חלקית.",רקע
11,SH-21-01-54807-866,"לדבריו, במסגרת עבודתו בחנות הכיר חברה שולית אשר הפעילה עליו לחץ חברתי לרכוש את הנשק.",רקע
12,SH-21-01-54807-866,"בסופו של יום, ולאחר שהנאשם הביע נכונות להשתלב בקבוצה טיפולית, שירות המבחן בא בהמלצה להטיל עליו צו מבחן למשך שנה במסגרתו יופנה לקבוצה טיפולית, וכן המליץ על ענישה מוחשית בדמות עבודות שירות ומאסר מותנה.",רקע
13,SH-21-01-54807-866,"בטיעוניה לעונש הדגישה ב""כ המאשימה את חומרת העבירות ואת הסיכון הטמון בהן לשלום הציבור ובטחונו.",טענות הצדדים
14,SH-21-01-54807-866,"ב""כ המאשימה הפנתה למדיניות הענישה הנהוגה, להנחיית פרקליט המדינה 9.16 ""מדיניות ענישה בעבירות נשק ומטעני חבלה"", וכן לדברי ההסבר לתיקון מס' 140 לחוק העונשין, על אף שהדגישה כי התיקון לא חל בעניינו של הנאשם.",טענות הצדדים
15,SH-21-01-54807-866,"עם זאת, ביקשה המאשימה לקבוע מתחם ענישה לאור התיקון לחוק וברוחו.",טענות הצדדים
16,SH-21-01-54807-866,"לעמדתה, ענישה בגין עבירות נשק צריכה לכלול רכיב עונשי של מאסר בפועל, אף אם מדובר בעבירה ראשונה.",טענות הצדדים
17,SH-21-01-54807-866,"לאור האמור, טענה המאשימה כי מתחם העונש ההולם את העבירות בהן הורשע הנאשם נע בין 18 ל-36 חודשי מאסר בפועל בצירוף ענישה נלווית, ואשר לעונש המתאים לנאשם, עתרה  ב""כ המאשימה, למקם את עונשו בחלקו הנמוך של המתחם, אך לא בתחתיתו.",טענות הצדדים
18,SH-21-01-54807-866,"ב""כ הנאשם הפנה לפסיקה הנוהגת ולענישה הכוללת מאסר לריצוי בעבודות שירות, והדגיש כי נסיבות ביצוע העבירות בהן הורשע הנאשם אינן עולות בקנה אחד עם הפסיקה אליה הפנתה המאשימה.",טענות הצדדים
19,SH-21-01-54807-866,"כמו כן, הגיש סיכום מידע רפואי בנוגע לאחד מילדיו של הנאשם (סומן נ/1), ועתר לאמץ את המלצת שירות המבחן בשל הודיית הנאשם במיוחס לו, החיסכון בזמן השיפוטי והיותו נעדר עבר פלילי.",טענות הצדדים
20,SH-21-01-54807-866,"בדבריו לבית המשפט הודה הנאשם בטעות שעשה, הצטער על ביצוע העבירה וציין את מעורבותו בטיפול בילדיו החולים.",דברי הנאשם:
21,SH-21-01-54807-866,"מתחם העונש ההולם למעשה העבירה נקבע בהתאם לעיקרון ההלימה ולפיו נדרש יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.",קביעת מתחם העונש ההולם:
22,SH-21-01-54807-866,"ביישום עיקרון ההלימה וקביעת מתחם העונש במקרה קונקרטי, בית המשפט יתחשב בשלושת אלה:  הערך החברתי שנפגע ומידת הפגיעה בו, מדיניות הענישה הנוהגת ונסיבות הקשורות בביצוע העבירה.",קביעת מתחם העונש ההולם:
23,SH-21-01-54807-866,"כתב האישום מתאר מסכת עבריינית אחת של החזקת נשק ותחמושת, ועל כן יש לראות בהם אירוע אחד אשר יש לקבוע בגינו מתחם עונש הולם אחד.",קביעת מתחם העונש ההולם:
24,SH-21-01-54807-866,"עבירות הנשק למיניהן, ובכללן, העבירות בהן הורשע הנאשם, טומנות בחובן את הסיכון לשלום הציבור ולביטחונו.",קביעת מתחם העונש ההולם:
25,SH-21-01-54807-866,"במקרים רבים, עבירות הנשק מקדימות ביצוע מעשים פליליים חמורים ומסוכנים.",קביעת מתחם העונש ההולם:
26,SH-21-01-54807-866,ניסיון החיים מלמדנו כי נשק המוחזק שלא כדין עלול במהרה למצוא את דרכו לידיים עוינות אשר יעשו בו שימוש למטרות פליליות או ביטחוניות.,קביעת מתחם העונש ההולם:
27,SH-21-01-54807-866,"עם זאת, יודגש, כי אין חומרת העבירה של החזקת נשק טמונה בכוונותיו של המחזיק בנשק, אלא בהחזקה עצמה ובסיכון  הפוטנציאלי שגלום בה.",קביעת מתחם העונש ההולם:
28,SH-21-01-54807-866,"לא פעם, סכסוך של מה בכך עלול להסלים במהירות לאירוע קטלני אך ורק בשל קיומו של נשק בהישג יד.",קביעת מתחם העונש ההולם:
29,SH-21-01-54807-866,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק [...] ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת 'ייבוש הביצה' המשמשת ערש לגידולן של תופעות אלה.",קביעת מתחם העונש ההולם:
30,SH-21-01-54807-866,"בית המשפט העליון עמד, לא אחת, על חומרתן הרבה של עבירות הנשק למיניהן, על פוטנציאל הסיכון הרב הטמון בהן, לרבות העבירה של החזקת נשק שלא כדין, ועל התוצאות הקשות והרות-הגורל שעלולות להיגרם מביצוע עבירות בנשק.",  
31,SH-21-01-54807-866,"עם זאת, בכל הנוגע לחומרת העבירה, לא ניתן לכרוך את כלל עבירות הנשק בכריכה אחת, כאשר עבירות אלה נחלקות למדרגי חומרה שונים, ואין דומה עבירה של סחר בנשק לעבירה של החזקת נשק.",  
32,SH-21-01-54807-866,"ככלל, הענישה הקבועה בחוק לעבירות הנשק השונות מבטאת מדרג חומרה יחסי.",  
33,SH-21-01-54807-866,"מעבר לאמור, על בית המשפט לשקול ולהביא בחשבון את סוג הנשק המוחזק שלא כדין, את כמותו, את התכלית שלשמה הוא הוחזק ואת הסכנה המוחשית שיעשה בו שימוש.",  
34,SH-21-01-54807-866,"כבר עתה ניתן לומר כי לנוכח סוג הנשק שנתפס ברשותו של הנאשם, לאור העובדה כי מדובר בנשק בודד, לאור סוג הנשק והתחמושת, ובהתחשב ביתר נסיבות ביצוע העבירה, אשר יפורטו בהמשך, מצאתי כי מידת הפגיעה של הנאשם בערכים המוגנים אינה מצויה ברף הגבוה.",  
35,SH-21-01-54807-866,"בבחינת הנסיבות הקשורות בביצוע העבירה (סעיף 40 ט לחוק), חלקן נסיבות לחומרא וחלקן לקולא, ואפרטן להלן:",  
36,SH-21-01-54807-866,הנזק שהיה צפוי להיגרם מביצוע העבירות – אין חולק כי כתוצאה מביצוע מעשיו של הנאשם לא נגרם כל נזק.,  
37,SH-21-01-54807-866,"אשר לנזק שצפוי היה להיגרם כתוצאה מביצוע המעשים, הרי שכפי שפורט לעיל, מדובר בנזק פוטנציאלי אשר מפניו יש להגן על הציבור.",  
38,SH-21-01-54807-866,"בנוגע לסיבות שהביאו את הנאשם  לבצע את העבירות – הרקע להחזקת הנשק לא קיבל ביטוי בעובדות כתב האישום, אך הנאשם מסר בשיחותיו בשירות המבחן כי חבריו הפעילו עליו לחץ חברתי לרכוש את הנשק, שכן לתפיסתם, מי שלא מחזיק נשק אינו ממלא את תפקיד הגבר בביתו.",  
39,SH-21-01-54807-866,"עולה מהדברים כי מטרת ההחזקה בנשק היתה בעיקר לצורכי הגנה עצמית, אם כי, לא צויין איום קונקרטי כלשהו ברקע.",  
40,SH-21-01-54807-866,"עוד יודגש כי לא נטען בפניי שהנאשם החזיק בנשק לשם ביצוע מעשים פליליים כאלה או אחרים, ובוודאי שלא על מנת לפגוע בביטחון המדינה או הציבור.",  
41,SH-21-01-54807-866,המיקום בבית הנאשם בו הוחזק הנשק הינו בעל משמעות רבה לעניין זיהוי תכלית ההחזקה ומידת הסיכון הכרוכה בה.,  
42,SH-21-01-54807-866,"ככל שהנשק הוחזק במקום בו האפשרות של עשיית שימוש בו, בכוונת מכוון או בשוגג, על ידי האדם המחזיק או על ידי אחר, גדולה יותר, כך יהווה הדבר נסיבה משמעותית לחומרא – בענייננו הוסכם על הצדדים כי הנשק ובתוכו המחסנית הוחזקו במזוודה מעל ארון המטבח.",  
43,SH-21-01-54807-866,"מדובר במקום שאין עליו שמירה קפדנית, בסביבת מגורים בהם מתגוררים בני המשפחה, במקום שמידת הנגישות שלו בינונית.",  
44,SH-21-01-54807-866,"עוד לקחתי בחשבון כי לא מדובר בהחזקת נשק רגעית של מספר דקות, עם זאת, הנשק הוחזק בביתו של המשיב ולא על גופו ו/או במקום ציבורי.",  
45,SH-21-01-54807-866,"באשר למדיניות הענישה הנהוגה בעבירות נשק , אין מחלוקת כי עבירות הנשק לסוגיהן הפכו זה מכבר ל""מכת מדינה"", בשעה שמעשי האלימות גואים ברחבי המדינה.",  
46,SH-21-01-54807-866,"התופעה של החזקת נשק שלא כדין נפוצה, במיוחד באזורים מסוימים במדינה ובהם אזור הדרום.",  
47,SH-21-01-54807-866,גורמי האכיפה פועלים למיגור התופעה והציבור משווע לשינוי המצב.,  
48,SH-21-01-54807-866,בבואנו לבחון את מדיניות הענישה הנוהגת נמצא כי במקרים דומים הוטלו על נאשמים עונשים במנעד רחב כפי שיפורט להלן:,  
49,SH-21-01-54807-866,"ב""ענין קדורה"" שהוזכר לעיל, הוחמר עונשו של נאשם שהורשע בביצוע עבירה של החזקת נשק בצוותא עם אחר לפי סעיף 144(א) רישא וסיפא, מסוג אקדח גלוק ורימון הלם, בצוותא עם אחר והושתו עליו 18 חודשי מאסר בפועל, תחת 10 חודשי מאסר בפועל שגזר עליו בית המשפט המחוזי.",  
50,SH-21-01-54807-866,"קראתי בעיון רב את פסקי הדין שהגיש הסניגור המלומד, המתייחסים לענישה מקלה יותר, אך לא מצאתי כי יש להביאם בחשבון לענין מדיניות הענישה הנהוגה, שכן חלקם ניתנו לפני מספר שנים, חלקם מתייחסים לנאשמים צעירים מאד, ובחלקם נסיבות אישיות חריגות.",  
51,SH-21-01-54807-866,"מכל האמור לעיל עולה, כי מצויים אנו כיום במצב חירום של ממש בעניין עבירות נשק, ולא בכדי נתקבל לאחרונה תיקון לחוק העונשין (תיקון מס' 140 – הוראת שעה) – שלא חל בענייננו – הקובע עונשי מינימום לעבירות נשק, באופן שהעונש שיושת על מבצעי עבירות אלו יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש (סעיף 144(ז) לחוק העונשין, (וראו חוק העונשין (תיקון מס' 140 - הוראת שעה), התשפ""ב-2021, ס""ח 472).",  
52,SH-21-01-54807-866,"התיקון לחוק לא חל בענייננו, מאחר שהמעשים בהם הורשע הנאשם נעשו עוד קודם לתיקון, אך יש בו כדי לשקף את רצון המחוקק להחמיר בענישה בעבירות נשק.",  
53,SH-21-01-54807-866,"בענין זה, מקובלת עליי עמדת המאשימה לפיה אף שהתיקון לחוק אינו חל בענייננו, הרי שעל בית משפט לפעול ברוח התיקון ולהחמיר בדינו של הנאשם.",  
54,SH-21-01-54807-866,"עוד אציין כי הצורך בהחמרת הענישה ובהרתעה מפני ביצוע עבירות נשק, מחייב גם הטלת קנס כספי על מי שהורשע בעבירות אלה.",  
55,SH-21-01-54807-866,לעיתים המניע לביצוע עבירת הנשק הוא הפוטנציאל לרווח כלכלי.,  
56,SH-21-01-54807-866,"במקרים כאלה, קיימת הצדקה להטלת קנסות כבדים על מנת לפגוע במוטיבציה הכלכלית שבבסיסה של העבירה ובכך לתרום להרתעת עבריינים פוטנציאליים.",  
57,SH-21-01-54807-866,"לפיכך, במקרה של הרשעה בעבירת נשק, נוסף על רכיב המאסר בפועל, ככלל על הענישה לכלול גם רכיב של קנס.",  
58,SH-21-01-54807-866,"בהינתן כל האמור, ולאור המגמה המובהקת בפסיקת בתי המשפט להחמיר בענישה בעבירות הנשק, אני קובעת כי מתחם העונש ההולם הוא 12 עד 36 חודשי מאסר בפועל, בצירוף ענישה נלווית הכוללת אף קנס כספי.",  
59,SH-21-01-54807-866,"במקרה דנן, לא קיימים שיקולים אשר מצדיקים סטייה מהמתחם לחומרא או לקולא.",  
60,SH-21-01-54807-866,"לא מצאתי, כי הנאשם השתקם או קיים סיכוי של ממש שישתקם, באופן המצדיק חריגה ממתחם העונש ההולם וקביעת עונשו של הנאשם לפי שיקולי שיקומו.",  
61,SH-21-01-54807-866,"כמו כן, אין מדובר במקרה של חומרה יתרה שבו רשאי בית המשפט לסטות ממתחם העונש ההולם אך בנסיבות מיוחדות ויוצאות דופן.",  
62,SH-21-01-54807-866,"בגזירת העונש המתאים לנאשם, בגדרי מתחם העונש ההולם, יתחשב בית המשפט בשיקולים כלליים ובשיקולים פרטניים, שאינם קשורים בנסיבות ביצוע העבירה.",קביעת העונש המתאים בגדרי המתחם
63,SH-21-01-54807-866,במקרה שבפניי מן הראוי לתת את הדעת לנסיבות הבאות:,קביעת העונש המתאים בגדרי המתחם
64,SH-21-01-54807-866,"הנאשם נעדר עבר פלילי, הודה במיוחס לו , חסך זמן שיפוטי יקר ונטל אחריות על מעשיו.",קביעת העונש המתאים בגדרי המתחם
65,SH-21-01-54807-866,בשירות המבחן תיאר את מעשיו ואת הרקע להם בפתיחות ובכנות .,קביעת העונש המתאים בגדרי המתחם
66,SH-21-01-54807-866,"עם זאת, שירות המבחן ציין כי מדובר בנטילת אחריות חלקית, המצמצמת את חומרת העבירות.",קביעת העונש המתאים בגדרי המתחם
67,SH-21-01-54807-866,הנאשם התנהל באופן נורמטיבי יחסי הן במישור המשפחתי והן במישור התעסוקתי עד לביצוע האירועים המפורטים בכתב האישום.,קביעת העונש המתאים בגדרי המתחם
68,SH-21-01-54807-866,"שירות המבחן הדגיש את חבירת הנאשם לגורמים שוליים, וקושי לעמוד בלחצים חברתיים, ועל כן הצורך בהרתעת היחיד.",קביעת העונש המתאים בגדרי המתחם
69,SH-21-01-54807-866,"ככלל, בעבירות אלו, יש לתת משקל לשיקולי הרתעת היחיד והרבים על מנת להגן על הציבור מפני השימוש בנשק חם המוחזק באופן בלתי חוקי.",קביעת העונש המתאים בגדרי המתחם
70,SH-21-01-54807-866,שירות המבחן המליץ להטיל על הנאשם מאסר בעבודת שירות.,קביעת העונש המתאים בגדרי המתחם
71,SH-21-01-54807-866,לא מצאתי לנכון לאמץ את ההמלצה.,קביעת העונש המתאים בגדרי המתחם
72,SH-21-01-54807-866,"המלצות שירות המבחן הן אמנם חלק מהנתונים המובאים בחשבון בגזירת העונש, אך יש לזכור שבעוד שירות המבחן מתמקד בעיקר בנאשם ובהשלכות גזר הדין עליו, על ביהמ""ש להביא בחשבון לעניין גזר הדין שיקולים נוספים, ואלה מחייבים במקרה זה ענישה הכוללת מאסר בפועל לריצוי של ממש.",קביעת העונש המתאים בגדרי המתחם
73,SH-21-01-54807-866,"לאחר ששקלתי את מכלול השיקולים כמפורט לעיל, אני מטילה על הנאשם את העונשים הבאים:",סוף דבר:
74,SH-21-01-54807-866,"18 חודשי מאסר בפועל, בניכוי ימי מעצרו בהתאם לרישומי שב""ס.",סוף דבר:
75,SH-21-01-54807-866,מאסר על תנאי לתקופה של  6 חודשים.,סוף דבר:
76,SH-21-01-54807-866,"המאסר המותנה יופעל אם תוך תקופה של     3  שנים מיום שחרורו, יעבור הנאשם עבירות נשק.",סוף דבר:
77,SH-21-01-54807-866,"קנס בסך 10,000 ₪ או חודש מאסר תמורתו.",סוף דבר:
78,SH-21-01-54807-866,"הקנס ישולם ב-10 תשלומים חודשיים שווים ורצופים, החל מיום 1.9.22 תשומת לב הנאשם, כי אי עמידה בתשלום תביא להעמדת הסכום כולו לפירעון.",סוף דבר:
79,SH-21-01-54807-866,תשלום בכרטיס אשראי באמצעות האתר המקוון של רשות האכיפה והגבייה בכתובת: www.eca.gov.il.,את הקנס ניתן לשלם באחת מהדרכים הבאות:
80,SH-21-01-54807-866,"תשלום בשירות עצמי באמצעות מוקד שירות טלפוני של מרכז הגבייה, בטלפון שמספרו 35592* או, 073-205-5000.",את הקנס ניתן לשלם באחת מהדרכים הבאות:
81,SH-21-01-54807-866,"תשלום במזומן בכל סניף של בנק הדואר, בהצגת תעודת זהות בלבד (אין צורך בהצגת שוברי תשלום).",את הקנס ניתן לשלם באחת מהדרכים הבאות:
82,SH-21-01-54807-866,"5129371ניתן בזאת צו להשמדת מוצגים – נשק ותחמושת, בכפוף לחלוף תקופת הערעור.",את הקנס ניתן לשלם באחת מהדרכים הבאות:
83,SH-21-01-54807-866,"ניתן היום,  ד' תמוז תשפ""ב, 03 יולי 2022, בהעדר הצדדים.",את הקנס ניתן לשלם באחת מהדרכים הבאות:
