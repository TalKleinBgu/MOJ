,verdict,text,part
0,ME-21-08-45083-912,"חוק העונשין, תשל""ז-1977: סע'  25, 29, 31, 51, 144, 144(א), 415, 418, 420","ע""י ב""כ עו""ד אריאל הרמן"
1,ME-21-08-45083-912,"הנאשמים הורשעו על פי הודאתם בכתב אישום מתוקנים, כלהלן:",בעניינם של נאשמים 1 ו – 2
2,ME-21-08-45083-912,"נאשם מס' 1 הורשע בגדר האישום השני בעבירת ניסיון רכישת נשק לפי סעיף 144(א) לחוק העונשין תשל""ז – 1977 (להלן: ""החוק"") בצירוף סעיף 29 ו – 25 לחוק, בעבירת ניסיון קבלת דבר במרמה בנסיבות מחמירות לפי סעיפים 415 סיפא וסעיפים 29 ו – 25 לחוק ובעבירת שימוש במסמך מזויף לפי סעיפים 420, 418 סיפא, וסעיף 29 לחוק.",בעניינם של נאשמים 1 ו – 2
3,ME-21-08-45083-912,"בגדר האישומים החמישי, השישי והשמיני, הורשע נאשם 1 בעבירת ניסיון רכישת נשק וניסיון לקבלת דבר במרמה שבאישום השני.",בעניינם של נאשמים 1 ו – 2
4,ME-21-08-45083-912,"בגדר האישום התשיעי, הורשע נאשם 1 בעבירת סיוע לנשיאת נשק לפי סעיפים 144, 29   ו – 51 לחוק, בעבירת סיוע לרכישת נשק לפי סעיפים 144(א), 29 ו – 31 לחוק, בעבירת סיוע לשימוש במסמך מזויף לפי סעיפים 420, 418 סיפא, 29 ו – 31 לחוק, ובעבירת סיוע לקבלת דבר במרמה בנסיבות מחמירות לפי סעיפים 415 סיפא, 29 ו – 31 לחוק.",בעניינם של נאשמים 1 ו – 2
5,ME-21-08-45083-912,"בגדר האישום העשירי, הורשע נאשם 1 בעבירת ניסיון רכישת נשק ובעבירת ניסיון לקבלת דבר במרמה שבאישום השני, וכן בעבירת זיוף בנסיבות מחמירות לפי סעיפים 418, סעיפים 29 ו – 25 לחוק.",בעניינם של נאשמים 1 ו – 2
6,ME-21-08-45083-912,"נאשם מס' 2 הורשע באישום השני בעבירת ניסיון רכישת נשק, לפי סעיפים 144(א), 29 ו – 25 לחוק, בעבירת ניסיון קבלת דבר במרמה לפי סעיפים 415, 29 ו – 25 לחוק, ובעבירת שימוש במסמך מזויף לפי סעיפים 418 סיפא וסעיף 25 לחוק.",בעניינם של נאשמים 1 ו – 2
7,ME-21-08-45083-912,"בגדר האישום החמישי, הורשע נאשם 2  בעבירת ניסיון רכישת נשק ובניסיון קבלת דבר במרמה שבאישום השני.",בעניינם של נאשמים 1 ו – 2
8,ME-21-08-45083-912,"בגדר האישום השביעי, הורשע נאשם 2 בעבירת ניסיון רכישת נשק ועבירת ניסיון קבלת דבר במרמה כבאישום השני והחמישי, וכן בעבירה של שימוש במסמך מזויף לפי סעיפים 420, 418 סיפא וסעיף 29 לחוק.",בעניינם של נאשמים 1 ו – 2
9,ME-21-08-45083-912,"בגדר האישום התשיעי, הורשע נאשם 2 בעבירת רכישת נשק לפי סעיף 144(א) וסעיף 29 לחוק, בעבירת שימוש במסמך מזויף כבאישום השביעי ובעבירה של קבלת דבר במרמה לפי סעיף 415 סיפא ו – 29 לחוק.",בעניינם של נאשמים 1 ו – 2
10,ME-21-08-45083-912,הצדדים הסכימו על נוסחים מתוקנים לכתב האישום.,בעניינם של נאשמים 1 ו – 2
11,ME-21-08-45083-912,כל נאשם הודה בנוסח המתוקן והמוסכם המתייחס אליו והורשע.,בעניינם של נאשמים 1 ו – 2
12,ME-21-08-45083-912,בהסדרי הטיעון של נאשם 1 ונאשם 2 הוסכם כי המאשימה תעתור לעונש של עד 45 חודשי מאסר לצד עונשים נלווים וכל אחד מהנאשמים 1  ו – 2 יהיה חופשי בטיעוניו.,בעניינם של נאשמים 1 ו – 2
13,ME-21-08-45083-912,"על פי החלק הכללי של כתב האישום המתוקן, בתקופת מגפת הקורונה והחל מחודש מרץ 2020, התיר האגף לכלי ירייה במשרד לביטחון פנים לבצע העברת בעלות בכלי ירייה (המתבצעת בימים שבשגרה באופן פרונטלי באגף בנוכחות המוכר והקונה) באמצעות מילוי שטר מכר והתייצבות בפני עו""ד שיאמת את זהות המוכר והקונה ואת המסמך הייעודי.",עובדות כתב האישום המתוקן
14,ME-21-08-45083-912,"לאחר מכן, על הקונה להגיש את המסמך הייעודי בצירוף אגרה ואישור הכשרה למוקד שירות של האגף, המחליט אם לאשר את ההעברה, ועד לאישור העברת הבעלות – חל איסור להעביר את כלי הירייה.",עובדות כתב האישום המתוקן
15,ME-21-08-45083-912,הנאשמים מעולם לא החזיקו רישיון להחזקת כלי ירייה פרטי.,עובדות כתב האישום המתוקן
16,ME-21-08-45083-912,"במהלך התקופה הרלבנטית לכתב האישום, קשרו הנאשמים קשר לרכוש כלי נשק ממוכרים פוטנציאלים, אותם איתרו במודעות מכירה שפורסמו באינטרנט, הציגו עצמם כקונה בזהות בדויה וכבעל רישיון לכלי ירייה, הציגו מצג שווא, לפיו, בשל מגפת הקורונה ניתן להעביר בעלות באישור חתום ע""י עו""ד לאחר שיאמת את זהות הצדדים, ואמרו בכזב כי יש להם מכר בשם יוסי גמזו, שהוא עו""ד שיבצע עבורם את הנדרש בלא צורך בהתייצבות הצדדים בפניו.",עובדות כתב האישום המתוקן
17,ME-21-08-45083-912,"ככל שהעסקה התקדמה, לקחו הנאשמים את פרטי המוכרים וערכו מסמך ובו פרטי המוכר, הקונה, רישיון הנשק המזויף וחתימתו המזויפת של עורך הדין גמזו.",עובדות כתב האישום המתוקן
18,ME-21-08-45083-912,"הנאשמים ביצעו זאת תוך שהם מציגים עצמם בפני המוכרים בזהויות בדיות ומשתמשים ב""טלפונים מבצעיים"" שאינם מאפשרים את איתור הנאשמים.",עובדות כתב האישום המתוקן
19,ME-21-08-45083-912,"הנאשמים פעלו בשיטת מרמה זו בחודשים ינואר 2021 ועד אוגוסט 2021, כשנעצרו.",עובדות כתב האישום המתוקן
20,ME-21-08-45083-912,"בחלק מן המקרים הצליחו להשלים את העסקה ולקבל לידם את הנשק, לשאתם למקום ולשימוש שאינו ידוע, ובחלק מן המקרים כשל ניסיונם מסיבות שאינן תלויות בנאשמים.",עובדות כתב האישום המתוקן
21,ME-21-08-45083-912,"לפי עובדות האישום השני, ביום 11.3.21 הגיעו שלושת הנאשמים לרמת גן, לביתו של אדם שבבעלותו אקדח מסוג סמית אנד ווטסון 0.38 מ""מ, שפורסם למכירה, לאחר שנאשם 1 התקשר אליו תוך שימוש במצג שווא, הזדהה בכזב כ""אהרן לוי"" ותיאם עמו.",עובדות כתב האישום המתוקן
22,ME-21-08-45083-912,"נאשם 2 נכנס לבית, הציג עצמו בכזב כאותו ""אהרן לוי, האדם שנאשם 1 הזדהה בכזב בשיחת הטלפון שקדמה לפגישה, והביא עמו את המסמך המזויף.",עובדות כתב האישום המתוקן
23,ME-21-08-45083-912,"נאשם 2 ניסה לשכנע את המוכר שסירב להעברת הנשק בכך שמדובר בהעברה חוקית ולשם כך ביצע שיחה פיקטיבית עם עורך הדין ""יוסי גמזו"", כשלמעשה התקשר לנאשם 1.",עובדות כתב האישום המתוקן
24,ME-21-08-45083-912,"חרף מצג השווא והצגת המסמך המזויף, סירב המוכר למכור את האקדח.",עובדות כתב האישום המתוקן
25,ME-21-08-45083-912,"בגין מעשים אלה, הורשעו נאשמים 1 ו - 2 בניסיון רכישת נשק, ניסיון קבלת דבר במרמה בנסיבות מחמירות ובשימוש במסמך מזויף בנסיבות מחמירות.",עובדות כתב האישום המתוקן
26,ME-21-08-45083-912,"לפי עובדות האישום החמישי, ביום 7.6.21, לאחר תיאום טלפוני של מי מהנאשמים עם מוכר אקדח מסוג גלוק 9 מ""מ, נסעו הנאשמים ברכב שהיה בשימושו של נאשם 3 לביתו של המוכר בנתיב העשרה.",עובדות כתב האישום המתוקן
27,ME-21-08-45083-912,"בדרכם, התגלתה תקלה ברכב שמנעה את המשך הנסיעה בו.",עובדות כתב האישום המתוקן
28,ME-21-08-45083-912,"נאשם 2 המשיך במונית, הגיע לבית המוכר ובאמצעות מצג השווא, המתואר בחלק הכללי, ניסה לשכנע את המוכר למכור לו את האקדח, ובין היתר, נתן למוכר לשוחח טלפונית עם הנחזה לעורך דינו.",עובדות כתב האישום המתוקן
29,ME-21-08-45083-912,"למרות זאת, המוכר הבהיר כי לא יעביר את האקדח ללא אישור המשרד לביטחון פנים.",עובדות כתב האישום המתוקן
30,ME-21-08-45083-912,נאשם 2 חזר לשני הנאשמים האחרים שהמתינו לו ליד הרכב התקול.,עובדות כתב האישום המתוקן
31,ME-21-08-45083-912,"בגין מעשים אלה, הורשעו נאשמים 1 ו – 2 בניסיון רכישת נשק וניסיון לקבלת דבר במרמה בנסיבות מחמירות.",עובדות כתב האישום המתוקן
32,ME-21-08-45083-912,"לפי עובדות האישום השישי, ביום 10.6.21 התקשר נאשם 1 אל אדם שביקש למכור אקדח גלוק 9 מ""מ, הציג עצמו בכזב בשם אהרן והתעניין ברכישת האקדח.",עובדות כתב האישום המתוקן
33,ME-21-08-45083-912,"השניים שוחחו פעם נוספת, בהמשך אותו היום קישר נאשם 1 בין המוכר לבין מי שנחזה כעו""ד יוסי גמזו שהסביר לו על אפשרות העברת בעלות מידית בנשק בתקופת הקורונה.",עובדות כתב האישום המתוקן
34,ME-21-08-45083-912,"בעקבות מצג השווא קבעו נאשם 1 והמוכר להיפגש, אך בהמשך התחרט המוכר.",עובדות כתב האישום המתוקן
35,ME-21-08-45083-912,בגין מעשים אלה הורשע נאשם 1 בניסיון רכישת נשק ובניסיון לקבלת דבר במרמה בנסיבות מחמירות.,עובדות כתב האישום המתוקן
36,ME-21-08-45083-912,"לפי עובדות האישום השביעי, נאשם 2 התקשר לאדם שביקש למכור אקדח מסוג שטייר 9 מ""מ, התעניין ברכישתו תוך הצגת מצג השווא כמפורט בחלק הכללי, ובין היתר, הציג עצמו בכזב כ""אהרן לוי"" ואף העביר את השיחה למי שנחזה להיות עוה""ד גמזו שהסביר לו על אפשרות העברת בעלות מידית בנשק בתקופת הקורונה.",עובדות כתב האישום המתוקן
37,ME-21-08-45083-912,"ביום 23.6.21 הגיעו נאשמים 2 ו – 3 לירושלים, נאשם 2 נכנס לביתו של המוכר, הציג לו את המסמך המזויף, ועל יסוד זה הסכים טייב לחתום על המסמך, מכר את האקדח לנאשם 2 תמורת 1,300 ₪ ומסר לו אותו במקום.",עובדות כתב האישום המתוקן
38,ME-21-08-45083-912,נאשם 3 קיבל את האקדח לידיו ולקח אותו למקום ולשימוש שאינם ידועים.,עובדות כתב האישום המתוקן
39,ME-21-08-45083-912,"בגין מעשים אלה, הורשע נאשם 2 בניסיון רכישת נשק, ניסיון קבלת דבר במרמה בנסיבות מחמירות ובשימוש במסך מזויף בנסיבות מחמירות.",עובדות כתב האישום המתוקן
40,ME-21-08-45083-912,"לפי האישום השמיני, נאשם 1 התקשר אל אדם שביקש למכור אקדח מסוג CZ, התעניין ברכישת האקדח תוך הצגת מצג השווא כמפורט בחלק הכללי, ובין היתר, הציג עצמו בכזב כ""אהרן לוי"", הסביר למוכר על אפשרות העברת בעלות מידית בנשק בתקופת הקורונה ועל כך שיש עו""ד שיוכל לסדר הכל בטרם המפגש ביניהם.",עובדות כתב האישום המתוקן
41,ME-21-08-45083-912,"המוכר ביקש לבדוק את הפרוצדורה הנדרשת למול המשרד לביטחון פנים, אך לא עשה כן מסיבה שאינה קשורה בנאשם 1 והעסקה לא יצאה אל הפועל.",עובדות כתב האישום המתוקן
42,ME-21-08-45083-912,בגין מעשים אלה הורשע נאשם 1 בניסיון לרכישת נשק ובניסיון לקבלת דבר במרמה בנסיבות מחמירות.,עובדות כתב האישום המתוקן
43,ME-21-08-45083-912,"לפי האישום התשיעי, אחד הנאשמים התקשר לאדם שביקש למכור אקדח מסוג גלוק והציג עצמו בכזב כ""אהרן לוי"" והתעניין ברכישת האקדח.",עובדות כתב האישום המתוקן
44,ME-21-08-45083-912,"בשיחה נוספת שהתקיימה, קישר נאשם 1 בין המוכר לנאשם 2 שהתחזה לעו""ד גמזו, שהסביר בכזב למוכר על אפשרות העברת הבעלות בתקופת הקורונה.",עובדות כתב האישום המתוקן
45,ME-21-08-45083-912,ביום 3.6.21 הגיעו שלושת הנאשמים לביתו של המוכר בקרית שמונה באמצעות רכב המצוי בשימושו של נאשם 3.,עובדות כתב האישום המתוקן
46,ME-21-08-45083-912,נאשם 2 נכנס לבית המוכר ויתר הנאשמים המתינו ברכב.,עובדות כתב האישום המתוקן
47,ME-21-08-45083-912,נאשם 2 העביר למוכר עותק של המסמך המזויף.,עובדות כתב האישום המתוקן
48,ME-21-08-45083-912,"על יסוד מצג השווא והמסמך המזויף, חתם המוכר על המסמך, מכר את האקדח תמורת 1,000 ₪ ומסר אותו לנאשם 2.",עובדות כתב האישום המתוקן
49,ME-21-08-45083-912,נאשמים 1 ו - 3 לקחו את האקדח למקום ולשימוש שאינם ידועים.,עובדות כתב האישום המתוקן
50,ME-21-08-45083-912,"בגין מעשים אלה הורשעו הנאשמים, כדלקמן: נאשם 1 הורשע בסיוע לנשיאת נשק, סיוע לרכישת נשק, סיוע לשימוש במסמך מזויף בנסיבות מחמירות ובסיוע לקבלת דבר במרמה בנסיבות מחמירות.",עובדות כתב האישום המתוקן
51,ME-21-08-45083-912,"נאשם 2 הורשע ברכישת נשק, שימוש במסמך מזויף בנסיבות מחמירות ובקבלת דבר במרמה בנסיבות מחמירות.",עובדות כתב האישום המתוקן
52,ME-21-08-45083-912,"לפי האישום העשירי, נאשם 3 התקשר לאדם שביקש למכור אקדח מסוג CZ 9 מ""מ והתעניין באקדח.",עובדות כתב האישום המתוקן
53,ME-21-08-45083-912,הוא שוחח מספר פעמים עם המוכר ובמהלך השיחות הציג בפני המוכר מצג שווא כמתואר בחלק הכללי.,עובדות כתב האישום המתוקן
54,ME-21-08-45083-912,השניים קבעו להיפגש וביום 3.5.21 הגיעו נאשמים 1 ו – 3 לנתניה ברכב המשמש את נאשם 3 למטרת קניית האקדח והכינו מבעוד מועד את המסמך המזויף ומילאו בו את פרטיו של מוכר.,עובדות כתב האישום המתוקן
55,ME-21-08-45083-912,"בעקבות חשד שעלה, עיכבה המשטרה את נאשמים 1  ו – 3 בסמוך לבית המוכר בעודם ברכבו של נאשם 3.",עובדות כתב האישום המתוקן
56,ME-21-08-45083-912,בגין מעשים אלה הורשע נאשם 1 בניסיון רכישת נשק ובזיוף בנסיבות מחמירות.,עובדות כתב האישום המתוקן
57,ME-21-08-45083-912,"הנאשמים הודו בשני כתבי אישום מתוקנים הכוללים ריבוי עבירות נשק, עבירות של מרמה וזיוף.",טענות המאשימה   
58,ME-21-08-45083-912,"המאשימה הפנתה לחלק הכללי של כתבי האישום ולקשר שקשרו הנאשמים לפעול במרמה ובעורמה, תוך זיוף מסמכים ועל מנת להביא להצלחת המזימה - העברת כלי נשק לידיהם שלא כדין.",טענות המאשימה   
59,ME-21-08-45083-912,הערכים המוגנים מוכרים וידועים.,טענות המאשימה   
60,ME-21-08-45083-912,"עבירות נשק טומנות בחובן פוטנציאל סיכון הרסני לפגיעה בשלום הציבור ובביטחונו, בעיקר כאשר כלי נשק עוברים ידיים שלא כדין.",טענות המאשימה   
61,ME-21-08-45083-912,אין כל פיקוח על כך ואין כל אפשרות לדעת מהו עתידם ולאן הם יתגלגלו.,טענות המאשימה   
62,ME-21-08-45083-912,נטען עוד כי הפסיקה קובעת כי יש צורך בהרתעה ובענישה מחמירה בעבירות נשק.,טענות המאשימה   
63,ME-21-08-45083-912,"במקרה דנן, יש להחמיר את הענישה, משום שלצד עבירות הנשק בוצעו עבירות מרמה.",טענות המאשימה   
64,ME-21-08-45083-912,"לעמדת המאשימה, כל אחד מן האישומים דורש ענישה של מאסר ארוך וביחד עסקינן בשנות מאסר, ובאה הפניה להחלטות שנטען כי יש בהן לתמוך בטיעוני המאשימה.",טענות המאשימה   
65,ME-21-08-45083-912,"ביחס לנאשם 1, עותרת המאשימה לעונש הולם שבין 40 ל - 70 חודשי מאסר לצד עונשים נלווים.",טענות המאשימה   
66,ME-21-08-45083-912,הנאשם אמנם הודה בכתב אישום מתוקן וחסך זמן שיפוטי.,טענות המאשימה   
67,ME-21-08-45083-912,המאשימה טוענת כי משקלה של חוות הדעת הקרימינולוגית שהוגשה הנה נמוך עד אפסי.,טענות המאשימה   
68,ME-21-08-45083-912,"כמו כן, לא הוצגו כל מסמכים רפואיים ביחס למצבו הנפשי של הנאשם.",טענות המאשימה   
69,ME-21-08-45083-912,"בנוסף, לנאשם 1 עבר פלילי מגוון בעבירות רכוש ואלימות והוא ריצה מאסרים קודמים.",טענות המאשימה   
70,ME-21-08-45083-912,"לפיכך, מבקשת המאשימה למקמו בשלישו התחתון של המתחם, אך לא בתחתיתו ולהטיל על הנאשם 45 חודשי מאסר בפועל, לצד מאסר על תנאי מרתיע, קנס ופיצוי.",טענות המאשימה   
71,ME-21-08-45083-912,"בעניינו של נאשם 2, המאשימה גורסת כי גם כאן כל אחד מן האישומים לבדו מקים ענישה של מאסר ארוך וביחד שנות מאסר.",טענות המאשימה   
72,ME-21-08-45083-912,"אמנם, בעניינו, חלק מהעבירות הן מקלות יותר, אך ניתן להתרשם מהתעוזה של נאשם 2 לעומת יתר הנאשמים.",טענות המאשימה   
73,ME-21-08-45083-912,"לפיכך, טוענת המאשימה שמתחם העונש ההולם יחד נע בין 44 ל - 70 חודשי מאסר לצד עונשים נלווים.",טענות המאשימה   
74,ME-21-08-45083-912,הנאשם הודה בכתב אישום מתוקן וחסך בזמן שיפוטי.,טענות המאשימה   
75,ME-21-08-45083-912,"לנאשם שתי הרשעות קודמות שלא ממין העניין, אך הן מלמדות כי אין זו הסתבכותו הראשונה עם החוק.",טענות המאשימה   
76,ME-21-08-45083-912,"סנגורו הגיש חוות דעת לעניין ילדיו של הנאשם, אך המאשימה סבורה שמקריאת אותן חוות דעת עולה מצב של היעדר קשר בין הנאשם לילדיו ואין לתוכנן השפעה על העונש המתאים לו.",טענות המאשימה   
77,ME-21-08-45083-912,"המאשימה מבקשת למקמו בשלישו התחתון של מתחם העונש ההולם ולהטיל על הנאשם 45 חודשי מאסר בפועל, לצד מאסר על תנאי מרתיע, קנס ופיצוי.",טענות המאשימה   
78,ME-21-08-45083-912,המאשימה הגישה ר.פ של שני הנאשמים.,טענות המאשימה   
79,ME-21-08-45083-912,"ברישומו הפלילי של נאשם 1 חמש הרשעות קודמות בגין ביצוע עבירות רכוש, אלימות ואלימות במשפחה בין השנים 2005-2020.",טענות המאשימה   
80,ME-21-08-45083-912,ברישומו הפלילי של נאשם 2 שתי הרשעות מהשנים 2008-2011 בגין עבירות בניה ואלימות.,טענות המאשימה   
81,ME-21-08-45083-912,"לגבי נאשם 1, נטען כי חוות הדעת הקרימינולוגית של ד""ר גילי תמיר הוגשה בהסכמת המאשימה, שלא ביקשה לחקור את ד""ר גילי תמיר, ולעמדת ההגנה יש לתת לה משקל מלא.",נאשם 1
82,ME-21-08-45083-912,"בכל אחד מהאישומים בהם הורשע נאשם 1 מדובר בחמישה ניסיונות שלא צלחו ובאישום שיש בו סיוע, הנאשם לא ראה את הנשק ולא נגע בנשק, מאחר שהוא נשאר ברכב ולא הוא זה שניגש לרכוש את הנשק.",נאשם 1
83,ME-21-08-45083-912,באישום 2 הוא קיים שיחה ראשונית.,נאשם 1
84,ME-21-08-45083-912,"באישום 5 נאשם 2 ירד, ניסה לשכנע את המוכר למכור לו נשק והעסקה לא הושלמה.",נאשם 1
85,ME-21-08-45083-912,באישום 6 נאשם 1 ביצע שיחת טלפון.,נאשם 1
86,ME-21-08-45083-912,באישום 8 נאשם 1 קיים שיחת טלפון עם המוכר.,נאשם 1
87,ME-21-08-45083-912,אישום 9 עוסק בסיוע.,נאשם 1
88,ME-21-08-45083-912,"לפיכך, נטען כי לא נכון לומר שבגלל הנאשם הנשקים הגיעו לגורמים זרים.",נאשם 1
89,ME-21-08-45083-912,"כמו כן, טוען הסנגור כי יש לקבוע את מתחמי הענישה לא בהתייחס לעבירות נשק, אלא כעבירות מרמה, שכן אלו הן מעשי העבירה הקונקרטי ותוצאותיו.",נאשם 1
90,ME-21-08-45083-912,"עוד נטען כי ברוב האישומים, המעשים קרובים יותר להכנה מאשר לניסיון.",נאשם 1
91,ME-21-08-45083-912,מדובר באישומים של שיחות טלפון ושל הימצאות הנאשם ברכב.,נאשם 1
92,ME-21-08-45083-912,ההגנה סבורה שמתחם הענישה מתחיל ב- 15 חודשי מאסר ומבקש למקם את הנאשם 1 בשליש התחתון של מתחם הענישה הנטען.,נאשם 1
93,ME-21-08-45083-912,"נטען כי הנאשם סובל כיום מפוסט טראומה, הוא אדם מוחלש ו""שבר כלי"", והסיבה לכך מפורטת בחווה""ד שהוגשה על ידי ד""ר גילי תמיר ונעוצה בדברים שהוא עשה עבור המדינה.",נאשם 1
94,ME-21-08-45083-912,"כמו כן, הוגשו מסמכים רפואיים בעניינו.",נאשם 1
95,ME-21-08-45083-912,"הסנגור טוען כי למדינה יש אחריות כלפי הנאשם, בנוגע למצב שהוא הגיע אליו.",נאשם 1
96,ME-21-08-45083-912,גם בהליך המעצר הנאשם עבר משברים אישיים לא פשוטים.,נאשם 1
97,ME-21-08-45083-912,לנאשם יש ילדה אחת בת שש וחצי כיום.,נאשם 1
98,ME-21-08-45083-912,אמה לא מתפקדת והילדה נלקחה למשפחת אומנה.,נאשם 1
99,ME-21-08-45083-912,מתנהל הליך נזקקות בבית משפט לנוער.,נאשם 1
100,ME-21-08-45083-912,"לילדה אין קשר עם שני הוריה, ובאה הפניה לפסיקה לעניין העונש הראוי.",נאשם 1
101,ME-21-08-45083-912,"מטעם נאשם 1 העידה אימו של נאשם 1, אסתר מזרחי, שביקשה להתחשב במצבו של בנה, בבתו הקטנה שלא ראתה אותו זמן רב, אימה אינה מתפקדת ומצבה הבריאותי אינו טוב.",נאשם 1
102,ME-21-08-45083-912,הוא לא ראה את הנשק ולא אחז בו.,נאשם 1
103,ME-21-08-45083-912,חלקו התמצה אך בשיחות טלפון.,נאשם 1
104,ME-21-08-45083-912,הוא איבד את בתו והיא יכולה בכל יום להימסר לאימוץ.,נאשם 1
105,ME-21-08-45083-912,"הנאשם הציג את אמת ידו השמאלית הרצופה בחתכים, ביקש המתת חסד ולתרום את אבריו.",נאשם 1
106,ME-21-08-45083-912,"מטעם הנאשם 1 הוגשה חוות דעת פסיכוסוציאלית שערכה ד""ר גילי תמיר בחודש מאי 2022, ממנה עולה כי הנאשם הינו כבן 36 שנים, פרוד ואב לילדה בת 6, עד למעצרו התקיים מקצבת נכות על רקע נפשי.",נאשם 1
107,ME-21-08-45083-912,בעל תפקוד נמוך מילדות ונעדר יכולת תעסוקתית.,נאשם 1
108,ME-21-08-45083-912,פורטו תפקידים שמילא בשירות המדינה ותרומתו בתחום זה.,נאשם 1
109,ME-21-08-45083-912,לאורך השנים מעורבות חוזרת בפלילים.,נאשם 1
110,ME-21-08-45083-912,"הוא מוכר לאורך שנים למערכת בריאות הנפש ומטופל תרופתית, אובחן כסובל מפוסט טראומה, חרדה, דיכאון והפרעה טורדנית כפייתית.",נאשם 1
111,ME-21-08-45083-912,"בעברו שלושה ניסיונות אובדניים, האחרון בהם בעת מעצרו בתיק דנן.",נאשם 1
112,ME-21-08-45083-912,מעולם לא זכה לטיפול משקם אינטנסיבי.,נאשם 1
113,ME-21-08-45083-912,"הוערך כי ללא תכנית וטיפול שיקומית מתאימה, מעגל הרצידיביזם העברייני לצד התגברות מצוקתו הנפשי של הנאשם לא ייפסקו.",נאשם 1
114,ME-21-08-45083-912,"הומלץ לבחון אפשרות לשילובו במחלקה יעודית למתמודדי נפש בשב""ס.",נאשם 1
115,ME-21-08-45083-912,הוגשו מסמכים רפואיים התומכים באמור בחוות הדעת לענין מצבו הנפשי של הנאשם והטיפול התרופתי.,נאשם 1
116,ME-21-08-45083-912,"עוד הוגש פרוטוקול דיון מיום 8.5.22 בעתירת אסיר שהגיש הנאשם, ממנה עולה כי הנאשם מצוי במשבר נפשי קשה, מצבו הנפשי לא הוטב ואף התדרדר, הנאשם אמר כי אימו חולה במחלה קשה ואביו התעוור לאחרונה ומכספם הוא קונה את התרופות להן נזקק.",נאשם 1
117,ME-21-08-45083-912,"בנוסף, הוגש פרוטוקול בית המשפט לנוער באילת בדיון מחודש פברואר 2022 בהליך הנזקקות של בתו.",נאשם 1
118,ME-21-08-45083-912,"סנגורו טען כי המאשימה הפנתה לפסיקה שעסקה בתיקים שרובם ככולם עוסקים בעבירות של נשיאה והובלת נשק, אנשים שירו ברובים וסחרו בנשק, ובכולם מתחם הענישה התחיל מרף נמוך מהרף לו עתרה.",	נאשם 2
119,ME-21-08-45083-912,"נטען כי בעניינו של נאשם 2, האישום החמור ביותר הוא האישום התשיעי, בו קיבל הנאשם את האקדח לידיו.",	נאשם 2
120,ME-21-08-45083-912,מדובר בעבירה של בית משפט שלום.,	נאשם 2
121,ME-21-08-45083-912,הנאשמים 1 ו-3 לקחו את האקדח למקום ולשימוש שאינם ידועים למאשימה.,	נאשם 2
122,ME-21-08-45083-912,נטען כי ההחזקה של נאשם 2 באקדח היא רגעית ולא כתוב בכתב באישום שהוא נשא נשק.,	נאשם 2
123,ME-21-08-45083-912,מדובר בתיק שבמהותו הוא תיק מרמה.,	נאשם 2
124,ME-21-08-45083-912,"לפיכך, לעמדת הסנגור, מתחם העונש ההולם את  מעשיו של הנאשם 2 מתחיל מ-10 חודשים ועד הרף העליון של 28 חודשים.",	נאשם 2
125,ME-21-08-45083-912,"באשר למיקומו של הנאשם 2 בתוך המתחם, נטען כי אין לו עבר פלילי רלוונטי, יש לו 13 ילדים, שניים מהם קטנים מאוד.",	נאשם 2
126,ME-21-08-45083-912,הוא הודה בהזדמנות ראשונה וחסך זמן שיפוטי.,	נאשם 2
127,ME-21-08-45083-912,מדובר בפעם הראשונה שהוא נמצא במעצר ממושך מאד.,	נאשם 2
128,ME-21-08-45083-912,כתוצאה ממעצרו נגרם נזק למשפחתו שסובלת מקושי כלכלי אדיר.,	נאשם 2
129,ME-21-08-45083-912,"הנאשם סובל מנכויות, מצבו הפיזי אף לא מאפשר לאזוק אותו.",	נאשם 2
130,ME-21-08-45083-912,"לפיכך, מבקש הסנגור לחרוג לקולה ממתחם הענישה משיקולים של צדק, לנהוג בו במידת הרחמים ולהסתפק בתקופת מעצרו.",	נאשם 2
131,ME-21-08-45083-912,"באשר למאסר המותנה, מבקש הסנגור כי הוא יהיה מידתי ויתייחס לעבירות בהן הורשע.",	נאשם 2
132,ME-21-08-45083-912,"כמו כן, התבקש לדחות את הקנס למועד שלאחר שחרורו של הנאשם 2, מאחר שאין לו אפשרות לשלם את הקנס והדבר יוביל להארכת המאסר, באופן המחטיא את מטרת הקנס ובאה הפנייה לפסיקה בתמיכה לטענות.",	נאשם 2
133,ME-21-08-45083-912,"מטעם ההגנה העידה אשת הנאשם 2, ג'ניפר נקטז'י.",	נאשם 2
134,ME-21-08-45083-912,"העדה אמרה כי היא נשואה לנאשם 2 כחמש שנים, עלתה מאפריקה.",	נאשם 2
135,ME-21-08-45083-912,"העדה אמרה שמדי יום הנאשם 2 מצטער על מעשיו, היא נותרה לטפל בשני ילדיהם, היא לבד וקשה לה.",	נאשם 2
136,ME-21-08-45083-912,"עוד העידו מטעם הגנת נאשם 2, ירון שגב, שסיפר על העזרה שהגיש לו נאשם 2 באמצעות עמותת ""תנו לאדם לחיות"" כשהיה בהליך גירושין, ורפי אברהם, שסיפר כי הוא נעזר רבות בעמותה לשם טיפול בבני נוער היוצאים בשאלה ונאשם 2 סייע לו רבות בנושאים הקשורים למזון ולינה.",	נאשם 2
137,ME-21-08-45083-912,"נאשם 2 פנה לבית המשפט, אמר כי הוא בן 55, אב ל - 13 ילדים וסב לשתי נכדות.",	נאשם 2
138,ME-21-08-45083-912,בנו הגדול סובל ממחלה והנאשם טיפל בו במשך שנתיים.,	נאשם 2
139,ME-21-08-45083-912,"הנאשם אמר כי המסמכים שהוגשו בעניין שני בניו לא מסבירים את הקושי, הסבל והצורך שלהם בו.",	נאשם 2
140,ME-21-08-45083-912,"בנו הגדול מאושפז כעת, אינו נמצא בקשר טוב עם אימו וזקוק לנאשם בכדי לשמור על קשר עם העולם.",	נאשם 2
141,ME-21-08-45083-912,עוד אמר הנאשם כי הוא אב לתינוקת ולילדה בת שלוש מבת זוגו הנוכחית.,	נאשם 2
142,ME-21-08-45083-912,"הוא סובל בבית  המעצר ואינו מקבל טיפול רפואי, הוא נמצא במעצר כ - 11 חודשים, למד את הלקח ומבקש רחמים.",	נאשם 2
143,ME-21-08-45083-912,"מטעם הגנת נאשם 2 הוגשו מסמכים רפואיים ותמונות הנאשם, אישור נכות מביטוח לאומי לאי כושר עבודה מלא.",	נאשם 2
144,ME-21-08-45083-912,כן הוגשו מסמכים רפואיים לגבי שניים מ-13 ילדיו של נאשם 2.,	נאשם 2
145,ME-21-08-45083-912,נאשם 1 הינו יליד 1986.,נאשם 1
146,ME-21-08-45083-912,"הנאשם נטל אחריות, הודה בביצוע העבירות, תרם לייעול ההליך ולחיסכון בזמן שיפוטי והביע חרטה.",נאשם 1
147,ME-21-08-45083-912,"לקולה יובאו בחשבון מצבו הבריאותי והמשפחתי, וכן תרומתו למדינה שאינה במחלוקת.",נאשם 1
148,ME-21-08-45083-912,"בעברו של הנאשם 1 הרשעות קודמות ממין הענין בגינן ריצה מאסרים קודמים, באופן המלמד על מעורבותו בפלילים והיעדר מורא מהחוק.",נאשם 1
149,ME-21-08-45083-912,נאשם 2 הינו יליד 1966.,	נאשם 2
151,ME-21-08-45083-912,לקולה יובאו בחשבון מצבו הבריאותי והמשפחתי.,	נאשם 2
152,ME-21-08-45083-912,"עברו הפלילי אינו כולל עבירות ממין הענין, אך מלמד כי אין זו הסתבכותו הראשונה של נאשם 2 עם החוק ולא היה בהרשעותיו הקודמות כדי להרתיעו מלעבור על החוק שוב ושוב כפי שפעל בתיק דנן במשך תקופה ארוכה.",	נאשם 2
153,ME-21-08-45083-912,"בנסיבות אלה, נוכח חומרת המעשים וטיבם, אני גוזר על הנאשמים, כדלקמן:",	נאשם 2
154,ME-21-08-45083-912,על נאשם 1 מאסר בפועל לתקופה של 32  חודשי מאסר.,	נאשם 2
155,ME-21-08-45083-912,תחילת מאסרו מיום מעצרו.,	נאשם 2
156,ME-21-08-45083-912,על נאשם 2 מאסר בפועל לתקופה של 34  חודשי מאסר.,	נאשם 2
158,ME-21-08-45083-912,על שני הנאשמים – מאסר מותנה לתקופת 6 חודשים והתנאי הוא שהנאשמים לא יעברו עבירה מהעבירות בהן הורשעו בתיק זה בתוך 3 שנים מיום שחרורם ממאסר.,	נאשם 2
159,ME-21-08-45083-912,"על כל אחד מהנאשמים קנס בסך 10,000 ₪ או 60 ימי מאסר תמורתו.",	נאשם 2
160,ME-21-08-45083-912,הקנס ישולם עד 1/1/23.,	נאשם 2
161,ME-21-08-45083-912,זכות ערעור לבית משפט העליון בתוך 45 יום מהיום.,	נאשם 2
162,ME-21-08-45083-912,"ניתן היום, ז' בתשרי, תשפ""ג, 20 אוקטובר 2022, במעמד ב""כ המאשימה, ב""כ הנאשמים והנאשמים בעצמם.",	נאשם 2
