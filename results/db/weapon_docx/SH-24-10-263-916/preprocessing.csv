,verdict,text,part
0,SH-24-10-263-916,"בשם המאשימה:		עו""ד אורעד שלוו",				
1,SH-24-10-263-916,"בשם הנאשם:			עו""ד שאדי כבהא",				
2,SH-24-10-263-916,"חוק העונשין, תשל""ז-1977: סע'  144(א)",				
3,SH-24-10-263-916,"הנאשם הורשע על יסוד הודאתו בכתב האישום המתוקן בעבירה של החזקת נשק ותחמושת -  עבירה לפי סעיף 144(א) רישא וסיפא לחוק העונשין, התשל""ז-1977.",רקע ועובדות כתב האישום המתוקן
4,SH-24-10-263-916,"על-פי עובדות כתב האישום המתוקן עת עבד הנאשם כרוקח בסניף סופר פארם בעיר לוד, החל ממועד שאינו ידוע למאשימה ועד ליום 12.09.2024, החזיק הנאשם בתוך תיק גדול עם הכיתוב UGANDA בתא נעול במנעול בסניף הסופר פארם, כלי נשק ותחמושת כמפורט להלן:",רקע ועובדות כתב האישום המתוקן
5,SH-24-10-263-916,"אקדח מסוג יריחו עם מחסנית תואמת טעונה ב- 13 כדורי 9 מ""מ.",רקע ועובדות כתב האישום המתוקן
6,SH-24-10-263-916,"אקדח מסוג גלוק 19 עם מחסנית תואמת טעונה ב- 12 כדורי 9 מ""מ.",רקע ועובדות כתב האישום המתוקן
7,SH-24-10-263-916,"4 קופסאות של כדורי 9 מ""מ בצבע אדום בורדו.",רקע ועובדות כתב האישום המתוקן
8,SH-24-10-263-916,"מחסנית של אקדח בצבע שחור טעונה ב- 9 כדורי מ""מ.",רקע ועובדות כתב האישום המתוקן
9,SH-24-10-263-916,"ביום 20.02.2025, לאחר הליך גישור, הגיעו הצדדים להסדר טיעון דיוני לפיו הנאשם הודה והורשע בכתב אישום מתוקן, לא הוצגו הסכמות לעניין העונש.",רקע ועובדות כתב האישום המתוקן
10,SH-24-10-263-916,"מר מוחמד כבוב, דודו של הנאשם- העד מנהל בית ספר תיכון, תיאר היכרותו עם הנאשם כטובה וחזקה.",מטעם ההגנה העידו:
11,SH-24-10-263-916,"לדבריו, הנאשם עבד כמחנך כיתה, הכין לבחינות בגרות והיה שותף להצלחת תלמידיו בלימודים אקדמאיים.",מטעם ההגנה העידו:
12,SH-24-10-263-916,"הסתבכותו בתיק זה והיעדרותו על רקע מעצרו, טראומתית עבור בני המשפחה ובעיקר עבור בנותיו הקטינות.",מטעם ההגנה העידו:
13,SH-24-10-263-916,"העד ביקש לאפשר לנאשם לשוב לחיים נורמטיביים, לפתוח דף חדש ולחזור לחיק משפחתו.",מטעם ההגנה העידו:
14,SH-24-10-263-916,"מר חוסאם אבו שחאדה, חבר של הנאשם- העד רופא שיניים במקצועו, מכיר את הנאשם ומשפחתו מילדות וכקולגה לעבודה.",מטעם ההגנה העידו:
15,SH-24-10-263-916,"העד הופתע מהסתבכותו של הנאשם והטיב לתאר את הנאשם כאדם נורמטיבי, משכיל שדואג לזולת.",מטעם ההגנה העידו:
16,SH-24-10-263-916,"גב' אסמא אלכרודי, רעייתו של הנאשם- תיארה בבכי את השלכות המעצר עליה ועל שתי בנותיהם הקטינות, העדה מסרה שבנותיהם בוכות מידי ערב ומחפשות את האב שאינן יודעות אודות מעצרו, אלא סבורות ששוהה מחוץ לארץ כדי לייצר תרופה.",מטעם ההגנה העידו:
17,SH-24-10-263-916,"העדה סיפרה שהינה גננת לחינוך מיוחד המדריכה הורים בהכשרתה, ועתה נאלצת להעביר הדרכה הורית לבנותיה.",מטעם ההגנה העידו:
18,SH-24-10-263-916,"העדה מתקשה להאמין שהנאשם ביצע את המיוחס לו, תיארה את הנאשם כאדם נורמטיבי, עוזר לזולת ותמך בלימודיה.",מטעם ההגנה העידו:
19,SH-24-10-263-916,"לדבריה, על רקע מעצרו לא החלה את לימודי התואר השני.",מטעם ההגנה העידו:
20,SH-24-10-263-916,"ב""כ המאשימה עו""ד אורעד שלוו, הפנתה לחומרה הגלומה בעובדות כתב האישום, בפרט לכך שהנאשם הורשע בהחזקת שני אקדחים לצד כמות רבה של תחמושת.","תמצית טיעוני ב""כ הצדדים: "
21,SH-24-10-263-916,"עוד הפנתה לפגיעה בערכים המוגנים ולמידת הפגיעה בהם וביקשה ליתן משקל לנזק הפוטנציאלי, לשלום הציבור הטמון בביצוע עבירות הנשק והתוצאות הקשות העלולות להתממש מביצוען בסיטואציות מסוימות גם לחפים מפשע.","תמצית טיעוני ב""כ הצדדים: "
22,SH-24-10-263-916,"חומרה יתרה, ביקשה לייחס למעשים שעה שהם בוצעו במקום עבודתו בסניף סופר פארם שהינו מקום ציבורי הנמצא בסמיכות לבית המשפט המחוזי, בעת ששני האקדחים היו מוכנים לביצוע ירי וזאת לצד החזקת תחמושת בכמות גדולה.","תמצית טיעוני ב""כ הצדדים: "
23,SH-24-10-263-916,"עו""ד שלוו, הפנתה להחמרה בענישה הבאה לידי בתיקון 140 לחוק העונשין הקובע עונש מינימום לצד עבירה זו ולפסיקת בית המשפט העליון, הקובעת, כי יש לנקוט בענישה מחמירה לשם הגנה על הציבור והרתעת היחיד והרבים.","תמצית טיעוני ב""כ הצדדים: "
24,SH-24-10-263-916,"בהפנותה לפסיקה ולסעיף 26 להנחיית פרקליט המדינה 9.16 , עתרה למתחם עונש הולם הנע בין 32 ל- 60 חודשי מאסר.","תמצית טיעוני ב""כ הצדדים: "
25,SH-24-10-263-916,"בעתירתה, ביקשה ליתן משקל לחומרה לנסיבות ביצוע העבירה בהדגישה שבמקרה דנן החזיק הנאשם, שני אקדחים טעונים, תחמושת רבה, במקום ציבורי.","תמצית טיעוני ב""כ הצדדים: "
26,SH-24-10-263-916,"בשקלול הנסיבות לחומרה ולקולה, בהדגישה את עברו הפלילי של הנאשם (טל/1) הטומן בחובו הרשעה בעבירת מרמה על רקע זיוף מרשם, מחד גיסא והודייתו ונטילת האחריות, מאידך גיסא, עתרה להשית על הנאשם מאסר בפועל בן 36 חודשים, מאסר על תנאי, קנס משמעותי וצו להשמדת הנשק.","תמצית טיעוני ב""כ הצדדים: "
27,SH-24-10-263-916,"ב""כ הנאשם עו""ד שאדי כבהא, הפנה בפתח טיעוניו לנסיבות שאינן קשורות בכתב האישום וביניהן; גילו של הנאשם- היותו בן 32, אב לשתי בנות, הודאתו בכתב האישום ונטילת האחריות.","תמצית טיעוני ב""כ הצדדים: "
28,SH-24-10-263-916,"עוד ביקש ליתן משקל, לכך שמוצאו במשפחה נורמטיבית וכי מדובר באדם משכיל המנהל אורח חיים נורמטיבי ומהווה מקור גאווה עבור בני משפחתו; להיותו נתון במעצר וההשלכה על כך על בני משפחתו ובנותיו הקטינות.","תמצית טיעוני ב""כ הצדדים: "
29,SH-24-10-263-916,"ב""כ הנאשם ביקש להתחשב לקולה בפגיעה התעסוקתית של הנאשם אשר לא יוכל לחזור לתפקידו כרוקח, על אף שהפגיעה היא פועל יוצא של מעשיו.","תמצית טיעוני ב""כ הצדדים: "
30,SH-24-10-263-916,"בהתייחסותו להרשעתו בעבירת המרמה ביקש להדגיש, כי העבירה לא נעשתה על רקע בצע כסף, אלא לשם סיוע לאנשים (הפנה לפרוטוקול הטיעונים לעונש).","תמצית טיעוני ב""כ הצדדים: "
31,SH-24-10-263-916,"עו""ד כבהא, הפנה לנסיבות כתב האישום וביקש ליתן משקל לקולה לכך שהאקדחים והתחמושת הוחזקו בתוך ארונית נעולה, עטופים בבד ולא נמצאו על גופו של הנאשם, מבלי שהיו מוכנים לירי (הוגשה תמונה טל/3).","תמצית טיעוני ב""כ הצדדים: "
32,SH-24-10-263-916,"עוד נטען, כי אין לערוך חישוב אריתמטי בין מספר הנשקים למתחם הענישה ובהינתן, כי מדובר בשני אקדחים מאותו הסוג יש לקבוע מתחם הזהה להחזקת אקדח אחד.","תמצית טיעוני ב""כ הצדדים: "
33,SH-24-10-263-916,"בהפנותו לפסיקה, עתר לקבוע מתחם עונש הולם הנע בין 16 ל- 30 חודשי מאסר וביקש למקם את הנאשם בתחתית המתחם לו עתר ולהימנע מהטלת קנס, מאחר שאין מדובר בעבירה כלכלית.","תמצית טיעוני ב""כ הצדדים: "
34,SH-24-10-263-916,"הנאשם בדברו האחרון לעונש, התנצל, הביע בושה וחרטה ואמר שלא ישוב על מעשיו.","תמצית טיעוני ב""כ הצדדים: "
35,SH-24-10-263-916,מתחם העונש ההולם ונסיבות הקשורות בביצוע העבירה,דיון והכרעה: 
36,SH-24-10-263-916,"הערכים החברתיים המוגנים העומדים בבסיס עבירות הנשק ובכלל זה עבירה של החזקת נשק שלא כדין, הם שמירה על ערך חיי אדם, שמירה על בטחון ושלום הציבור, שלטון החוק והסדר הציבורי.",דיון והכרעה: 
37,SH-24-10-263-916,"חומרתן ונפיצותן של עבירות הנשק נדונה מדי יום בערכאות השונות ונחשבת מזה שנים רבות ל""מכת מדינה"" ממש.",דיון והכרעה: 
38,SH-24-10-263-916,"בית המשפט העליון בשורה של פסקי דין מתייחס לחומרתן של עבירות הנשק והצורך החברתי במלחמת חורמה על מנת למגר נגע זה, בשל הסיכון הפוטנציאלי והתוצאות הקטלניות הטמונות בהן לכלל הציבור, בפרט שעה שההסלמה במעשה הטרור והאלימות מצויים במגמת עלייה יום יומית.",דיון והכרעה: 
39,SH-24-10-263-916,"חדשות לבקרים, אנו מתעוררים לדיווחים אודות מקרי רצח, אלימות או טרור המבוצעים תוך שימוש בנשק ובאמצעי לחימה בלתי חוקיים.",דיון והכרעה: 
40,SH-24-10-263-916,הסלמה זו מגבירה את הביקוש להחזקת נשק בלתי חוקי ועשיית שימוש בו למטרות אלו.,דיון והכרעה: 
41,SH-24-10-263-916,מגמת ההחמרה בענישה באה לידי ביטוי גם בפן החקיקתי.,דיון והכרעה: 
42,SH-24-10-263-916,"המחוקק בתיקון מס' 140 לחוק העונשין, (תיקון מס' 140- הוראת שעה, תשפ""ב- 2021 אשר הוארכה ביום 9.01.2025) קבע עונש מינימום בצד עבירות נשק, באופן שהעונש לא יפחת מרבע העונש המירבי שנקבע לצד העבירה, כך שעונשו של עבריין המחזיק נשק לא יפחת מ- 21 חודשי מאסר (כולל המאסר על תנאי).",דיון והכרעה: 
43,SH-24-10-263-916,"במקרה דנן, החזיק הנאשם, רוקח במקצועו, בשני אקדחים, מחסניות טעונות ותחמושת רבה, בארונית נעולה במקום עבודתו בסניף הסופר פארם, המשרת ציבור רב של לקוחות בכל הגילאים, מלמד על פוטנציאל הנזק החמור הגלום בנסיבות ביצוע העבירה.",דיון והכרעה: 
44,SH-24-10-263-916,"לצד זאת, האקדחים הוחזקו כשהם עטופים בניילונית (עובדה מוסכמת על-ידי ב""כ הצדדים הגם שלא באה לידי ביטוי בכתב האישום), מוסלקים בתוך תיק בתוך תא נעול ולא בהישג ידו של הנאשם או בסמיכות להימצאות קבלת הקהל בסניף.",דיון והכרעה: 
45,SH-24-10-263-916,"ואולם, מכלול הנסיבות, מצביע על חומרת העבירה ועוצמת הפגיעה הממשית בערכים המוגנים.",דיון והכרעה: 
46,SH-24-10-263-916,"בחינת מדיניות הענישה הנוהגת בגין ביצוע עבירות החזקת נשק מלמדת, כי מתחמי הענישה מתחילים בעונשי מאסר מאחורי סורג ובריח וברי, כי בסופו של יום ייקבע מתחם העונש ההולם בכל מקרה בהתאם לנסיבותיו כאשר ניתן משקל, בין היתר, למאפייני הנשק וסוגו; היותו טעון במחסנית; מיקום תפיסתו; מידת הסיכון הכרוכה בהחזקתו; הימצאות של חומרי נשק או אביזרי נשק לצדו, מספר כלי הנשק שהוחזקו וכיו""ב.",דיון והכרעה: 
47,SH-24-10-263-916,"להלן אפנה לפסיקה במקרים דומים, מהם ניתן לגזור את מתחם העונש ההולם שבפניי, ראו למשל:",דיון והכרעה: 
48,SH-24-10-263-916,"לאור עקרון ההלימה, לאחר שנתתי דעתי לערכים החברתיים המוגנים, למידת הפגיעה בהם, לנסיבות ביצוע העבירה ולמדיניות הענישה הנוהגת, אני קובעת כי מתחם העונש ההולם נע בין  22 ל- 40 חודשי מאסר בפועל, מאסר מותנה וקנס.",דיון והכרעה: 
49,SH-24-10-263-916,גזירת העונש בגדרי המתחם נסיבות שאינן קשורות בביצוע העבירה,דיון והכרעה: 
50,SH-24-10-263-916,"הנאשם הודה, מבלי שניהל משפט, הביע חרטה ויש לזקוף זאת לזכותו.",דיון והכרעה: 
51,SH-24-10-263-916,"הנאשם יליד 1993, נשוי, אב לשתי קטינות, רוקח במקצועו, לחובתו הרשעה אחת מיום 07.01.2024 בגין קבלת דבר במרמה וזיוף מרשמים.",דיון והכרעה: 
52,SH-24-10-263-916,"הנאשם ביצע את העבירה במהלך עבודתו כרוקח בקופת חולים ונדון לעונש מאסר מותנה, 400 שעות של""צ וקנס.",דיון והכרעה: 
53,SH-24-10-263-916,"הגם שהרשעה זו אינה מן העניין, יש בה כדי ללמד שאין זו הפעם הראשונה בה הנאשם עובר על החוק במקום עבודתו ועל אף מקצועו.",דיון והכרעה: 
54,SH-24-10-263-916,"נתתי דעתי לתמונה הנורמטיבית, תפקודו התקין ותרומתו בחינוך תלמידים הנשקפת מעדותם של עדי ההגנה לעונש ומעדותה של רעייתו, אשר סיפרה על התמודדותה עם מעצרו של הנאשם בכל הכרוך בגידול בנותיהם הקטינות וההשלכות הרגשיות הנובעות מכך.",דיון והכרעה: 
55,SH-24-10-263-916,כן נתתי דעתי לכך שהנאשם נתון בתנאי מעצר מיום 12.09.2024.,דיון והכרעה: 
56,SH-24-10-263-916,"לנוכח האמור, באיזון בין השיקולים לחומרה ולקולה מצאתי למקם את עונשו של הנאשם בחלקו התחתון של המתחם .",דיון והכרעה: 
57,SH-24-10-263-916,"מאסר בפועל למשך  22 חודשים בניכוי ימי מעצרו לפי רישומי שב""ס.",אני גוזרת את עונשו של הנאשם כדלקמן: 
58,SH-24-10-263-916,מאסר מותנה למשך שמונה חודשים והתנאי הוא כי הנאשם לא יעבור עבירת נשק מסוג פשע מיום שחרורו ממאסר.,אני גוזרת את עונשו של הנאשם כדלקמן: 
59,SH-24-10-263-916,"קנס בסך 12,000 ₪ או  60 ימי מאסר תמורתו.",אני גוזרת את עונשו של הנאשם כדלקמן: 
60,SH-24-10-263-916,"הקנס ישולם ב-10 תשלומים חודשיים שווים ורצופים, החל מיום 1.10.2025 ובכל ראשון בחודש שלאחריו.",אני גוזרת את עונשו של הנאשם כדלקמן: 
61,SH-24-10-263-916,"לא ישולם איזה מהתשלומים במועדו, תעמוד יתרת הקנס לפירעון מידי.",אני גוזרת את עונשו של הנאשם כדלקמן: 
62,SH-24-10-263-916,"מוסבר לנאשם כי ניתן לשלם את הקנס כעבור שלושה ימים מיום מתן גזר הדין לחשבון המרכז לגביית קנסות, אגרות והוצאות ברשות האכיפה והגביה באחת מהדרכים הבאות:",אני גוזרת את עונשו של הנאשם כדלקמן: 
63,SH-24-10-263-916,כרטיס אשראי באתר המקוון של רשות האכיפה והגביה www.eca.gov.il;,אני גוזרת את עונשו של הנאשם כדלקמן: 
64,SH-24-10-263-916,מוקד שירות טלפוני בשירות עצמי (מרכז גביה) 35592* או בטלפון 073-2055000;,אני גוזרת את עונשו של הנאשם כדלקמן: 
65,SH-24-10-263-916,במזומן בכל סניף של בנק דואר בהצגת תעודת זהות בלבד (אין צורך בשוברים).,אני גוזרת את עונשו של הנאשם כדלקמן: 
66,SH-24-10-263-916,צו כללי למוצגים.,אני גוזרת את עונשו של הנאשם כדלקמן: 
67,SH-24-10-263-916,זכות ערעור לבית משפט המחוזי מרכז – לוד תוך 45 יום.,אני גוזרת את עונשו של הנאשם כדלקמן: 
68,SH-24-10-263-916,"ניתן היום,  כ""ז אדר תשפ""ה, 27 מרץ 2025, במעמד הצדדים.",אני גוזרת את עונשו של הנאשם כדלקמן: 
