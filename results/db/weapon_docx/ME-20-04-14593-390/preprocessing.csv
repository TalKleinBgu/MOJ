,verdict,text,part
0,ME-20-04-14593-390,"באמצעות פרקליטות מחוז ירושלים (פלילי) על ידי ב""כ עו""ד אריאלה נבון",מדינת ישראל
2,ME-20-04-14593-390,נסראללה -מוניר עאסי (עציר),נגד
3,ME-20-04-14593-390,בהאא אלדין אבו תאיה (עציר),נגד
4,ME-20-04-14593-390,"שניהם על ידי ב""כ עו""ד ריאד סוואעד",נגד
5,ME-20-04-14593-390,"חוק העונשין, תשל""ז-1977: סע'  40 ב, 40 ט', 144(א), 144(ב), 40 יא, 499(א)(1)",הנאשמים
6,ME-20-04-14593-390,"הנאשמים הורשעו, בעקבות הסדר טיעון, בכתב אישום מתוקן בעבירות של נשיאה והובלת נשק וקשירת קשר לפשע, לפי סעיפים 144(ב) רישא ו-499(א)(1) לחוק העונשין, התשל""ז-1977 (להלן: ""החוק"").",רקע
7,ME-20-04-14593-390,לא הייתה הסכמה בין הצדדים לעניין העונש.,רקע
8,ME-20-04-14593-390,"מאחר שמדובר בנאשמים צעירים בני 19 ו-20, קיימת חובה לקבלת תסקיר שירות המבחן בעניינם טרם הטיעונים לעונש.",רקע
9,ME-20-04-14593-390,"עם זאת, בא כוחם לא ביקש תסקיר שירות המבחן, לנוכח שביתת העובדים הסוציאליים באותה העת, ובהסכמה הוגשו תסקירי המעצר לעניין העונש, וכן התקבל דיווח משב""ס על אודות תפקודם בעת המעצר.",רקע
10,ME-20-04-14593-390,"מעובדות כתב האישום המתוקן עולה, כי בין עומר זגייר, יליד 1998 (להלן: ""עומר""), לנאשם 1 ישנה היכרות מוקדמת.",רקע
11,ME-20-04-14593-390,"במועד שאינו ידוע במדויק למאשימה, סמוך ליום 25.3.20, ניפגשו הנאשמים עם עומר בשטח פתוח הנמצא בסמוך לביתם של נאשם 1 ועומר בשכונת סילוואן בירושלים (להלן: ""המקום/ההר"").",רקע
12,ME-20-04-14593-390,"במהלך המפגש ביקש נאשם 2 לקנות מעומר את המחשב הנייד שברשותו מסוג טושיבה (להלן: ""המחשב"") בתמורה לסך של 1,500 – 2,000 ₪.",רקע
13,ME-20-04-14593-390,"עומר הסכים להצעה ומסר לנאשם 1 את המחשב, ואילו נאשם 2 התחייב להעביר לעומר את התשלום במועד מאוחר יותר.",רקע
14,ME-20-04-14593-390,"כמו כן, נאשם 2 מסר לעומר, כי בכוונתו למכור את מחשב הנייד.",רקע
15,ME-20-04-14593-390,נאשם 1 נכח במקום באותה עת.,רקע
16,ME-20-04-14593-390,"ביום 27.3.20 בסמוך לשעה 13:30, נפגש עומר עם נאשם 1 בהר והבחין בו מחזיק במחסנית.",רקע
17,ME-20-04-14593-390,עומר ביקש מנאשם 1 להצטלם עם המחסנית.,רקע
18,ME-20-04-14593-390,"נאשם 1 נענה לבקשתו, עומר החזיק במחסנית ונאשם 1 תיעד אותו בסרטון בו נראה עומר מחביא מחסנית באדמה.",רקע
19,ME-20-04-14593-390,"בשלב מסוים, בסמוך לשעה 15:00, התקשר נאשם 2 לנאשם 1 וסיפר לו שיש ברשותו נשק ומשכך קבעו הנאשמים להיפגש בהר.",רקע
20,ME-20-04-14593-390,בהמשך למתואר הגיע נאשם 2 להר ופגש בנאשם 1 ובעומר.,רקע
21,ME-20-04-14593-390,"נאשם 2 הגיע כשהוא מחזיק בנשק בעודו מפורק לחלקים, נשק דמוי תת מקלע מאולתר אשר בכוחו להמית אדם (להלן: ""הנשק"").",רקע
22,ME-20-04-14593-390,הנאשמים הרכיבו יחד את הנשק.,רקע
23,ME-20-04-14593-390,כל העת נכח במקום עומר שאף בשלב מסוים החזיק בנשק ובחן אותו.,רקע
24,ME-20-04-14593-390,"בהמשך לאמור לעיל, החביאו הנאשמים את הנשק במכונת כביסה שנמצאה בהר.",רקע
25,ME-20-04-14593-390,"במועד סמוך למתואר לעיל במועד שאינו ידוע במדויק למאשימה, סיכמו הנאשמים עם עומר, כי יפעלו למכירת הנשק, וכי עומר יקבל חלק מהתשלום בעד מכירת הנשק בתמורה למחשב שנתן לנאשם 2.",רקע
26,ME-20-04-14593-390,"לאחר האירוע המתואר לעיל, ביום 29.3.20 בסמוך לשעה 15:00, נפגש עומר עם נאשם 1 בהר, כשנאשם 1 מחזיק בנשק.",רקע
27,ME-20-04-14593-390,"בשלב מסוים, עומר צילם את נאשם 1 כשהוא יושב סמוך לנשק המונח על כיסא יחד עם שתי מחסניות (להלן: ""הסרטון"").",רקע
28,ME-20-04-14593-390,עומר צילם את הסרטון בידיעה שהכסף שאמור להתקבל עבור המחשב הוא ממכירת הנשק.,רקע
29,ME-20-04-14593-390,"לאחר מכן, עומר הלך מהמקום.",רקע
30,ME-20-04-14593-390,"בשלב מסוים, ערך עומר את הסרטון ושלח אותו בחזרה לנאשם 1.",רקע
31,ME-20-04-14593-390,"בהמשך לאותו היום, בסמוך לשעה 20:00, נפגש עומר עם הנאשמים, מ.ש.",רקע
32,ME-20-04-14593-390,"ואחרים שזהותם אינה ידועה במדויק למאשימה בהר, כאשר באותה העת החזיקו הנאשמים בנשק.",רקע
33,ME-20-04-14593-390,במהלך המפגש החזיק מ.ש בנשק והתעניין ברכישתו מהנאשמים.,רקע
34,ME-20-04-14593-390,"הנאשמים רצו למכור את הנשק למ.ש, אולם בסופו של דבר, מאחר שמ.ש חשש מנוכחות המשטרה באוזר, החליט מ.ש שלא לקנות את הנשק.",רקע
35,ME-20-04-14593-390,"לאחר המתואר, ביום 30.3.20 בסמוך לשעה 15:00, יצר נאשם 1 קשר עם עומר וביקש ממנו להגיע על מנת להחביא את הנשק ביחד.",רקע
36,ME-20-04-14593-390,עומר נענה לבקשה ופגש בנאשם 1 בהר.,רקע
37,ME-20-04-14593-390,"במהלך המפגש, הלכו הנאשם 1 ועומר והחביאו את הנשק במקום סמוך להר.",רקע
38,ME-20-04-14593-390,"סמוך לאחר מכן, הגיעו כוחות המשטרה למקום ותפסו את הנשק.",רקע
39,ME-20-04-14593-390,"במהלך חיפוש של כוחות המשטרה במקרה, נראה עומר כשהוא מתצפת לעבר הנשק.",רקע
40,ME-20-04-14593-390,"במעשיהם המתוארים לעיל, נשאו והובילו הנאשמים נשק בלא רשות על פי דין לנשיאתו או להובלתו וכן קשרו קשר עם אדם לעשות פשע.",רקע
41,ME-20-04-14593-390,"כאמור, התסקירים שהוגשו לעיוני הם תסקירי מעצר, וזאת נוכח שביתת העובדים הסוציאליים באותה העת, ועל כן שירות המבחן לא התייחס לאפשרות שיקום וטיפול בעניינם של הנאשמים.",תסקירי שירות המבחן
42,ME-20-04-14593-390,"מתסקיר שירות המבחן בעניינו של נאשם 1 עולה, כי הוא יליד 2001, רווק, בן שלישי מבין ארבעה אחים.",תסקירי שירות המבחן
43,ME-20-04-14593-390,טרם מעצרו התגורר בשכונת סילוואן יחד עם הוריו ואחיו ועבד בעבודות ניקיון.,תסקירי שירות המבחן
44,ME-20-04-14593-390,"אביו עובד בעיריית ירושלים בשירותי אחזקה, ואמו עקרת בית הסובלת ממחלה קשה.",תסקירי שירות המבחן
45,ME-20-04-14593-390,משפחתו מנהלת אורח חיים נורמטיבי והמצב הכלכלי אינו פשוט.,תסקירי שירות המבחן
46,ME-20-04-14593-390,נאשם 1 השלים 12 שנות לימוד עם בגרות חלקית.,תסקירי שירות המבחן
47,ME-20-04-14593-390,"אמו מסרה שלא השלים את לימודיו בעקבות מחלתה, דבר שהשפיע עליו מאוד והוא התגייס לסייע בעבודות הבית בזמן שעברה טיפולים.",תסקירי שירות המבחן
48,ME-20-04-14593-390,לאחר סיום לימודיו הוא החל לעבוד ולסייע בפרנסת המשפחה על מנת לאפשר את לימודי אחיו הגדולים באוניברסיטה.,תסקירי שירות המבחן
49,ME-20-04-14593-390,"עוד עולה מתסקיר שירות המבחן, כי נאשם 1 שלל שימוש בחומרים פסיכו-אקטיביים.",תסקירי שירות המבחן
50,ME-20-04-14593-390,"הוא מסר לקצינת המבחן, כי המעצר קשה לו, כמפורט בפסקה 2 לעמ' 2 לתסקיר.",תסקירי שירות המבחן
51,ME-20-04-14593-390,"אשר לגורמי הסיכון וגורמי הסיכוי – קצינת המבחן התרשמה, שההליך הפלילי הציב לו גבולות וגרם להרתעתו.",תסקירי שירות המבחן
52,ME-20-04-14593-390,"עוד התרשמה קצינת המבחן, כי הנאשם חש בושה בשל מצבו הנוכחי, הוא צעיר חסר בשלות ובעל ביטחון עצמי נמוך, פגיע ורגיש.",תסקירי שירות המבחן
53,ME-20-04-14593-390,"להערכתה, חבירתו לגורמים שוליים מהווה עבורו מענה לצרכים שונים, בין היתר, צורך בשייכות, הגברת ביטחון עצמי והעלאת דימויו הגברי.",תסקירי שירות המבחן
54,ME-20-04-14593-390,"קצינת המבחן לא התרשמה מדפוסים שוליים מושרשים, ציינה שהוא נעדר עבר פלילי ומבטא רצון להתקדם בחייו, הוא מתבייש ממצבו הנוכחי ומורתע מההליכים המתנהלים נגדו.",תסקירי שירות המבחן
55,ME-20-04-14593-390,"להערכת שירות המבחן, הערכת הסיכון היא מתונה.",תסקירי שירות המבחן
56,ME-20-04-14593-390,"מדיווח שירות בתי הסוהר עולה, כי הנאשם שוהה באגף עצורים וטרם שולב בטיפול קבוצתי.",תסקירי שירות המבחן
57,ME-20-04-14593-390,"מתסקיר שירות המבחן בעניינו של נאשם 2 עולה, כי הנאשם יליד שנת 2000, מאורס לבת דודתו, הוא הבן השני למשפחה המונה חמישה ילדים, אביו קבלן שיפוצים העובד באופן מזדמן ואמו עקרת בית.",תסקירי שירות המבחן
58,ME-20-04-14593-390,בני משפחתו נעדרי עבר פלילי ומנהלים אורח חיים נורמטיבי.,תסקירי שירות המבחן
59,ME-20-04-14593-390,"נאשם 2 מסר, כי מגיל צעיר סייע להוריו, הוא סיים 9 שנות לימוד ללא בגרות, נשר מבית הספר והצטרף לאביו והחל לעבוד עמו.",תסקירי שירות המבחן
60,ME-20-04-14593-390,"לאחר שמלאו לו 18 שנים, החל לעבוד באופן עצמאי.",תסקירי שירות המבחן
61,ME-20-04-14593-390,הוא נעדר עבר פלילי.,תסקירי שירות המבחן
62,ME-20-04-14593-390,"הנאשם מסר, כי הוא משתמש בקנאביס באופן מזדמן ושלל שימוש באלכוהול.",תסקירי שירות המבחן
63,ME-20-04-14593-390,"אשר לתפקודו במעצר – שירות המבחן התרשם, כי הוא מגיב באופן מותאם לתנאים בהם הוא מצוי.",תסקירי שירות המבחן
64,ME-20-04-14593-390,אשר לגורמי הסיכון וגורמי הסיכוי – שירות המבחן התרשם מהיעדר דפוסי חשיבה עברייניים מושרשים.,תסקירי שירות המבחן
65,ME-20-04-14593-390,"מאידך גיסא, הוא משליך אחריות להתנהלותו על גורמים חיצוניים, אימפולסיבי ובודק גבולות.",תסקירי שירות המבחן
66,ME-20-04-14593-390,על כן שירות המבחן העריך כי הסיכוי להישנות עבירות דומות הוא משמעותי.,תסקירי שירות המבחן
67,ME-20-04-14593-390,"מדיווח שירות בתי הסוהר עולה, כי הנאשם לוקח חלק בקבוצה ראשונית בתחום התמודדות במעצר ומשתדל להבין את תכני הקבוצה, אך מתקשה בהבעת שפה.",תסקירי שירות המבחן
68,ME-20-04-14593-390,"ב""כ המאשימה הדגישה, כי אין מדובר באירוע רגעי חד-פעמי, אלא בנאשמים אשר נפגשו מספר פעמים כאשר הם נושאים נשק.",טיעוני הצדדים לעונש
69,ME-20-04-14593-390,הם הצטלמו איתו ואף ניסו למוכרו.,טיעוני הצדדים לעונש
70,ME-20-04-14593-390,"עוד הדגישה את הסיכון הגדול הכרוך במעשיהם, כאשר הנשק יכול היה להגיע לידיים עויינות.",טיעוני הצדדים לעונש
71,ME-20-04-14593-390,"לדבריה, הנאשמים פגעו בביטחון המדינה, בתחושת הביטחון של הציבור וכן היו עלולים לפגוע בשלמות הגוף.",טיעוני הצדדים לעונש
72,ME-20-04-14593-390,"עוד טענה, כי מדובר בעבירה שהעונש הקבוע לצידה הוא שנות מאסר ממושכות והדבר מלמד על חומרתה.",טיעוני הצדדים לעונש
73,ME-20-04-14593-390,"לתמיכה בטיעוניה הפנתה לפסיקה הקובעת, כי יש להחמיר בענישה בעבירות נשק.",טיעוני הצדדים לעונש
74,ME-20-04-14593-390,"עוד הפנתה למתחמי עונש הולם שנקבעו במקרים דומים, ועתרה למתחם עונש הולם הנע בין 33 ל-60 חודשי מאסר בפועל, כאשר לצידם עונשי מאסר על תנאי וקנס.",טיעוני הצדדים לעונש
75,ME-20-04-14593-390,"אשר לעונש בתוך המתחם טענה, כי מאחר שמדובר בנאשמים צעירים שלקחו אחריות למעשיהם וחסכו זמן שיפוטי והם נעדרי עבר פלילי, עונשם צריך להיות מצוי בחלק התחתון של המתחם.",טיעוני הצדדים לעונש
76,ME-20-04-14593-390,"מנגד, טען ב""כ הנאשמים כי עוצמת הפגיעה בערך החברתי המוגן בנסיבות תיק זה אינה גבוהה מאחר שהנשק נתפס על ידי כוחות הביטחון.",טיעוני הצדדים לעונש
77,ME-20-04-14593-390,"מדובר בנשק מאולתר, לא מתוחכם ולא בוצעה בו כל פגיעה ברכוש או בגוף.",טיעוני הצדדים לעונש
78,ME-20-04-14593-390,"ב""כ הנאשמים סבר, שלאור גילם הצעיר, יש לקבוע מתחם נמוך ביותר לאור תפיסתם והתנהגותם והיעדר כל תחכום במעשיהם.",טיעוני הצדדים לעונש
79,ME-20-04-14593-390,"הנאשמים לא ירו בנשק, לא מכרו אותו לגורמים עוינים ולא הסבו נזק כלשהו.",טיעוני הצדדים לעונש
80,ME-20-04-14593-390,"ב""כ הנאשמים עתר למתחם עונש שנע בין 9 חודשי מאסר ועד ל-24 חודשים והגיש פסיקה לתמיכה בטיעוניו.",טיעוני הצדדים לעונש
81,ME-20-04-14593-390,"ב""כ הנאשמים הדגיש, כי מדובר בבגירים צעירים שלקחו אחריות למעשיהם וחסכו זמן שיפוטי, על אף שהוצעה להם חלופת מעצר הם בחרו שלא להשתחרר ולסיים את התיק, ובכך חסכו זמן שיפוטי וסבל לבני משפחותיהם.",טיעוני הצדדים לעונש
82,ME-20-04-14593-390,"מדובר בצעירים נורמטיביים, שפוטנציאל השיקום בעניינם הוא גבוה, המצדיק אף סטייה ממתחם העונש ההולם.",טיעוני הצדדים לעונש
83,ME-20-04-14593-390,"בנוסף ביקש להתחשב בהם עקב התפשטות וירוס הקורונה, דבר הפוגע בזכויות העצורים והאסירים ויש לו השלכות בריאותיות עליהם.",טיעוני הצדדים לעונש
84,ME-20-04-14593-390,"בנוסף, בשל מצב זה, נפגעו גם זכויותיהם הדיוניות, כאשר הם לא יכלו להתייצב לדיון אלא השתתפו בו מרחוק.",טיעוני הצדדים לעונש
85,ME-20-04-14593-390,עוד ביקש להקל בעונשם מטעמי צדק.,טיעוני הצדדים לעונש
86,ME-20-04-14593-390,"מכל מקום, למצער טען שיש להטיל עליהם עונש ברף התחתון של המתחם, כפי שגם אישרה ב""כ המאשימה.",טיעוני הצדדים לעונש
87,ME-20-04-14593-390,עוד הפנה למצבן הבריאותי של אמותיהם של הנאשמים והגיש תעודות רפואיות לתמיכה בדבריו.,טיעוני הצדדים לעונש
88,ME-20-04-14593-390,"בעניינו של נאשם 2, העיד לעונש מר עדי אלקיים, שמסר כי היה מעסיקו של הנאשם טרם מעצרו.",טיעוני הצדדים לעונש
89,ME-20-04-14593-390,"הוא היה עובד חרוץ, ישר, בעל אופי טוב שמעד.",טיעוני הצדדים לעונש
90,ME-20-04-14593-390,"הוא ציין, כי הוא טיפוס חיובי מאוד שלא עשה צרות, והביע תקווה שימשיך לעבוד אצלו כשישתחרר מהכלא.",טיעוני הצדדים לעונש
91,ME-20-04-14593-390,"נאשם 1 בדברו האחרון, הביע חרטה על מעשיו וביקש כי תינתן לו הזדמנות.",טיעוני הצדדים לעונש
92,ME-20-04-14593-390,"הוא לקח אחריות על המעשים, הבין ששגה וציין, כי בני משפחתו מגנים את המעשה.",טיעוני הצדדים לעונש
93,ME-20-04-14593-390,"נאשם 2, בדברו האחרון, הצטער על מעשיו, ציין שהוא עדיין אדם צעיר שלא עשה משהו בחייו.",טיעוני הצדדים לעונש
94,ME-20-04-14593-390,"בית הסוהר הוא לא מקום בשבילו, כאשר הוא יושב בחברת עבריינים וקשה לו בבית הסוהר.",טיעוני הצדדים לעונש
95,ME-20-04-14593-390,"על פי סעיף 40 ב' לחוק העונשין העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
96,ME-20-04-14593-390,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
97,ME-20-04-14593-390,"הערכים החברתיים עליהם יש להגן מפני אלה המבצעים עבירות בנשק, הם ההגנה על שלום הציבור וביטחונו, שמירה על שלמות גופו ורכושו של אדם ומניעת פגיעה משמעותית בו כתוצאה משימוש בנשק חם על ידי מי שאינו מיומן בכך.",מתחם העונש ההולם
98,ME-20-04-14593-390,בית המשפט העליון חזר פעם אחר פעם על החומרה הגלומה בעבירות נשק ועל פוטנציאל הפגיעה בנפש וברכוש שעלולים להיגרם כתוצאה מהשימוש בו.,מתחם העונש ההולם
99,ME-20-04-14593-390,"נשק הוא מטבעו כלי קטלני, העלול לעבור מיד ליד ולהגיע לידי גורמים שיבצעו באמצעותו עבירות פליליות חמורות, ואף לידי ארגוני טרור שיעשו בו שימוש באירועי טרור.",מתחם העונש ההולם
100,ME-20-04-14593-390,"על-כן, פוטנציאל הסיכון הנשקף מהסחר בו מחייב הטלת ענישה מחמירה ומרתיעה, אף אם מבצעי העבירות בחוליות השונות בשרשרת העברת הנשק, אינם מודעים לתכלית השימוש בו.",מתחם העונש ההולם
101,ME-20-04-14593-390,"מדיניות הענישה הנהוגה בעבירות בנשק היא מגוונת, ותלויה בנסיבותיו של כל מקרה ומקרה.",מתחם העונש ההולם
102,ME-20-04-14593-390,כך למשל-,מתחם העונש ההולם
103,ME-20-04-14593-390,"אשר לנסיבות הקשורות בביצוע העבירה (סעיף 40 ט' לחוק), יש לתת את הדעת לשיקולים הבאים: מחד גיסא, מדובר בתת מקלע שפוטנציאל המסוכנות הנלמדת ממנו גבוה מזה של נשק קצר, אין מדובר בהחזקת נשק רגעית, אלא החזקה משותפת של הנאשמים לאורך מספר ימים, אשר אף הגיעו למקום בו הוסתר הנשק וניסו למוכרו.",מתחם העונש ההולם
104,ME-20-04-14593-390,העסקה לא יצאה אל הפועל בשל חששו של הקונה מהמשטרה ולא בשל חרטתם של הנאשמים.,מתחם העונש ההולם
105,ME-20-04-14593-390,המטרה העומדת בבסיס פעולתם של הנאשמים היא בצע כסף.,מתחם העונש ההולם
106,ME-20-04-14593-390,"מאידך גיסא, מדובר בנשק מאולתר ולא תיקני, העסקה לא יצא אל הפועל, כך שפוטנציאל הנזק לא מומש, המשטרה איתרה את הנשק, והנאשמים לא קיבלו תמורה על מעשיהם.",מתחם העונש ההולם
107,ME-20-04-14593-390,"לאחר שבחנתי את הערך החברתי שנפגע כתוצאה מביצוע העבירה שלפניי, את נסיבות ביצוע העבירות ואת מדיניות הענישה הנהוגה, הגעתי לכלל מסקנה כי מתחם העונש ההולם את העבירות שלפניי, נע בין עונש של מאסר בפועל לתקופה של 16 חודשי מאסר בפועל לבין עונש של 36 חודשי מאסר בפועל, זאת לצד רכיבי ענישה נלווים.",מתחם העונש ההולם
108,ME-20-04-14593-390,"בתיק זה לא מצאתי לחרוג לחומרה ממתחם העונש ההולם מטעמי הגנה על הציבור, בהתחשב בעברם הנקי של הנאשמים.",העונש המתאים
109,ME-20-04-14593-390,"בנוסף, לא מצאתי לחרוג לקולה ממתחם העונש ההולם מטעמי שיקום וזאת נוכח העובדה, כי אין אופק שיקומי-טיפולי שהוצג לפניי במסגרת הליך זה, וגילם הצעיר וחוסר בשלות אין די בהם על מנת לקבוע מתחם עונש הולם נמוך יותר מזה שנקבע, כפי שעתר בא כוחם ואין בו גם להצדיק חריגה ממתחם העונש ההולם מטעמי צדק או שיקום.",העונש המתאים
110,ME-20-04-14593-390,"בגזירת העונש המתאים לנאשמים, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",העונש המתאים
111,ME-20-04-14593-390,"במסגרת זו מן הראוי לתת את הדעת לנסיבות שלהלן: נאשם 1 רווק, בן 19 נעדר עבר פלילי בן למשפחה נורמטיבית המגנה את מעשיו.",העונש המתאים
112,ME-20-04-14593-390,"נאשם 1 השלים 12 שנות לימוד, וניהל אורח חיים נורמטיבי טרם מעצרו .",העונש המתאים
113,ME-20-04-14593-390,"נאשם 1 שוהה במעצר מזה ארבעה חודשים וידוע כי תנאי מעצר קשים מתנאי מאסר, במיוחד תנאים אלה קשיים נוכח הגבלות החלות בשל מגפת הקורונה.",העונש המתאים
114,ME-20-04-14593-390,"בנוסף, נאשם 1 התקשה להסתגל לתנאי המעצר ושירות המבחן התרשם, כי המעצר וההליך הפלילי גרמו להרתעתו וכן התרשם מכך שהוא נעדר דפוסי חשיבה עבריינים מושרשים.",העונש המתאים
115,ME-20-04-14593-390,"אימו חולה במחלה קשה, ובשל כך סייע לה נאשם 1 בעבודות הבית וכן סייע בפרנסת המשפחה.",העונש המתאים
116,ME-20-04-14593-390,"עוד התחשבתי בכך שנאשם 1 הודה בביצוע העבירות, חסך בזמן שיפוטי יקר, והביע לפניי חרטה וצער על מעשיו ואת שאיפתו לנהל אורח חיים נורמטיבי עם שחרורו.",העונש המתאים
117,ME-20-04-14593-390,"נאשם 2 מאורס, בן 20 נעדר עבר פלילי.",העונש המתאים
118,ME-20-04-14593-390,"השלים 9 שנות לימוד, ניהל אורח חיים נורמטיבי טרם מעצרו .",העונש המתאים
119,ME-20-04-14593-390,"נאשם 2 שוהה במעצר מזה ארבעה חודשים וידוע כי תנאי מעצר קשים מתנאי מאסר, במיוחד תנאים אלה קשיים נוכח הגבלות החלות בשל מגפת הקורונה.",העונש המתאים
120,ME-20-04-14593-390,נאשם 2 הסתגל לתנאי מעצרו ואף החל להשתלב בקבוצה ראשונית בתחום ההתמודדות עם המעצר.,העונש המתאים
121,ME-20-04-14593-390,"אימו חולה, ונאשם 2 סייע בפרנסת המשפחה טרם מעצרו ומעסיקו העיד לפניי על תרומתו בעבודה ועל כך שהוא מוכן לקבלו לעבודה עם שחרורו מהמאסר.",העונש המתאים
122,ME-20-04-14593-390,"עוד התחשבתי בכך שנאשם 2 הודה בביצוע העבירות, חסך בזמן שיפוטי יקר, והביע לפניי חרטה וצער על מעשיו וציין כי בית המאסר אינו מתאים לו.",העונש המתאים
123,ME-20-04-14593-390,"בנוסף, שירות המבחן התרשם מהיעדר דפוסי חשיבה עברייניים מושרשים.",העונש המתאים
124,ME-20-04-14593-390,"אך לצד זאת התרשם שהוא משליך אחריות להתנהלותו על גורמים חיצוניים, אימפולסיבי ובודק גבולות.",העונש המתאים
125,ME-20-04-14593-390,"לאחר ששקלתי את הנסיבות לחומרה ולקולה, בהתחשב מחד גיסא, בכך שהנאשמים לקחו אחריות למעשיהם, חסכו זמן שיפוטי משמעותי, ובנסיבותיהם האישיות אינן פשוטות, עברם הפלילי הנקי, ומאידך גיסא, בהתחשב בצורך בהרתעת הרבים והיחיד בעבירות הנשק, החלטתי לגזור על הנאשמים עונש ברף הנמוך של המתחם.",העונש המתאים
126,ME-20-04-14593-390,"אשר על כן, מצאתי לגזור על הנאשמים את העונשים כדלהלן:",העונש המתאים
127,ME-20-04-14593-390,18 חודשי מאסר אשר ירוצו מיום מעצרם 2.4.20.,העונש המתאים
128,ME-20-04-14593-390,12 חודשי מאסר.,העונש המתאים
129,ME-20-04-14593-390,"הנאשמים לא ירצו עונש זה, אלא אם יעברו בתוך שנתיים מיום שחרורם על כל עבירת נשק מסוג פשע.",העונש המתאים
130,ME-20-04-14593-390,6 חודשי מאסר.,העונש המתאים
131,ME-20-04-14593-390,"הנאשמים לא ירצה עונש זה, אלא אם יעברו בתוך שנתיים מיום שחרורם על עבירה של קשירת קשר לביצוע פשע או כל עבירת נשק מסוג עוון.",העונש המתאים
132,ME-20-04-14593-390,"לאור תקופת המאסר שהוטלה, ובהתחשב בכך שבפועל הנאשמים לא קיבלו תמורה בשל המעשים המיוחסים להם, לא מצאתי להטיל עליהם קנס.",העונש המתאים
133,ME-20-04-14593-390,העתק גזר הדין ישלח לשירות המבחן.,העונש המתאים
134,ME-20-04-14593-390,זכות ערעור לבית משפט העליון תוך 45 יום מהיום.,העונש המתאים
135,ME-20-04-14593-390,"5129371ניתן היום,  י""ט אב תש""פ, 09 אוגוסט 2020, במעמד ב""כ הצדדים והנאשמים באמצעות התוועדות חזותית בשל מצב החירום.",העונש המתאים
136,ME-20-04-14593-390,חנה מרים לומפ 54678313,העונש המתאים
