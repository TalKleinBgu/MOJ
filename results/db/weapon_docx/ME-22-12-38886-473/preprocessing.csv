,verdict,text,part
0,ME-22-12-38886-473,אברהים סיידה (עציר),הנאשמים
1,ME-22-12-38886-473,מחמוד עריד (עציר),הנאשמים
4,ME-22-12-38886-473,"חוק העונשין, תשל""ז-1977: סע'  29, 40ג', 40ט', 144(א), 144(ב), 144(ז), 40 יא'",הנאשמים
5,ME-22-12-38886-473,"הנאשמים הורשעו על פי הודאתם בכתב אישום מתוקן במסגרת הסדר טיעון שלא כלל הסכמה לעניין העונש, בעבירת נשק (החזקה, נשיאה והובלה) לפי סעיף 144(א) רישא וסיפא ו-סעיף 144(ב) רישא וסיפא בשילוב סעיף 29 לחוק העונשין, התשל""ז-1977 (להלן: חוק העונשין).",כתב האישום
6,ME-22-12-38886-473,"בפתח כתב האישום המתוקן צוין כי בין הנאשמים קיימת היכרות מוקדמת, וכי בתקופה הרלוונטית לכתב האישום היה רכב מסוג מזדה (להלן: המזדה או רכב המזדה) בשימושו של אחד, רסלאן עוקר.",כתב האישום
7,ME-22-12-38886-473,"עוד צוין כי במועד שאינו ידוע במדויק למאשימה, בין התאריכים 14.11.2022 ל-16.11.2022, נגנבו שתי לוחיות רישוי מרכב סקודה שבבעלות מ""ס (להלן: הסקודה).",כתב האישום
8,ME-22-12-38886-473,"על פי עובדות כתב האישום, במועד שאינו ידוע למאשימה, עובר ליום 22.11.2022, הנאשמים ביחד עם שני אנשים לפחות, שזהותם אינה ידועה למאשימה (יכונו להלן: האחרים; האחרים והנאשמים יכונו להלן: בני החבורה), קשרו קשר לנסוע יחדיו במזדה כשברשותם שני כלי נשק ותחמושת, והם רעולי פנים וברשותם כפפות – וזאת בדרך ליעד שאינו ידוע למאשימה.",כתב האישום
9,ME-22-12-38886-473,"נטען כי לשם קידום התכנית, במועד שאינו ידוע במדויק למאשימה, עובר ליום 22.11.2022, זייפו האחרים את סימני הזיהוי של רכב המזדה בכך שהחליפו את לוחיות הרישוי שלו בלוחיות הרישוי שנגנבו מהסקודה.",כתב האישום
10,ME-22-12-38886-473,"בכתב האישום צוין כי ביום 22.11.2022 סמוך לשעה 1:53, נסעו בני החבורה ברכב המזדה שעליו מותקנות לוחיות הרישוי של הסקודה.",כתב האישום
11,ME-22-12-38886-473,"במהלך הנסיעה, בני החבורה אשר פעלו בצוותא, החזיקו, נשאו והובילו כלי נשק, תחמושת ואביזרים לנשק כלהלן: רובה סער מסוג קלצ'ניקוב מספר סידורי 1705; חפץ דמוי רובה סער מסוג M16 מספר סידורי 7305741, עם כדור בקנה; שתי מחסניות תואמות שהכילו כל אחת 29 כדורים בקוטר 5.56 מ""מ; מחסנית התואמת לרובה מסוג קלצ'ניקוב שהכילה 29 כדורים בקוטר 7.62 מ""מ.",כתב האישום
12,ME-22-12-38886-473,"צוין כי במהלך הנסיעה, מי מהנאשמים או האחרים כיסו את פניהם באמצעות רעלות ועטו כפפות על ידיהם.",כתב האישום
13,ME-22-12-38886-473,"כתב האישום ממשיך ומתאר כי במהלך הנסיעה, עברו בני החבורה ביישוב ג'דיידה-מכר ממזרח למערב, כשאורות המזדה כבויים, על אף שהייתה זו שעת לילה.",כתב האישום
14,ME-22-12-38886-473,באותה עת שהו בקרבת מקום השוטרים חביב ואיימן שנסעו בניידת משטרתית בצבעי כחול לבן הנושאת סימני זיהוי משטרתיים.,כתב האישום
15,ME-22-12-38886-473,"השוטרים הבחינו ברכב המזדה שנסע ללא אורות ובאופן שעורר את חשדם, סימנו לרכב המזדה והורו לו לעצור; השוטר איימן הפעיל אורות כחולים בניידת ונסע לעבר רכב המזדה במטרה לחסום אותו.",כתב האישום
16,ME-22-12-38886-473,"בעקבות זאת נסעו בני החבורה באמצעות המזדה מספר מטרים לאחור, ביצעו פניית פרסה במקום ונמלטו בנסיעה מהירה על כביש 1003 בתוך היישוב ג'דידה-מכר, בכוונה להפריע לשוטרים או להכשילם במילוי תפקידם.",כתב האישום
17,ME-22-12-38886-473,"השוטרים דלקו אחר המזדה כשהם מפעילים אורות כחולים ומורים לרכב המזדה באמצעות הכריזה לעצור, אך בני החבורה לא שעו להוראות השוטרים והמשיכו במנוסה.",כתב האישום
18,ME-22-12-38886-473,"בהמשך לכך, פנו בני החבורה בנסיעה מהירה לכיוון ימין לעבר שביל עפר משובש בתוך מטע זיתים בעוד הניידת נוסעת בעקבותיהם.",כתב האישום
19,ME-22-12-38886-473,"או אז, הבחין השוטר איימן באחד מנוסעי המזדה אשר ישב במושב האחורי כשהוא מחזיק בחפץ הנראה רובה ומכוון אותו לעבר השוטרים.",כתב האישום
20,ME-22-12-38886-473,"בני החבורה המשיכו במנוסתם בעוד השוטרים דולקים אחריהם, עד שרכב המזדה נפל לתוך תעלת עפר שהייתה בקצה המטע, והניידת נפלה אף היא לתעלה ונתקעה על גג המזדה.",כתב האישום
21,ME-22-12-38886-473,"לאחר התאונה, ברחו לפחות שניים מהאחרים מהמזדה ולא אותרו.",כתב האישום
22,ME-22-12-38886-473,"הנאשם 1 יצא מצדו השמאלי של המזדה, נפל וצעק שהוא פצוע.",כתב האישום
23,ME-22-12-38886-473,הנאשם 2 יצא אף הוא מצדו השמאלי של המזדה וניסה לברוח מהמקום.,כתב האישום
24,ME-22-12-38886-473,"הנאשם 2 לא שעה לקריאות השוטר; השוטר איימן ירה באוויר כדור בודד, קרא שוב לעברו לעצור לפני שהוא יורה ואז ירה מספר כדורים לעבר פלג גופו התחתון של הנאשם 2 שנפגע ונפל במרחק של 4 מטר לערך משמאל למזדה.",כתב האישום
25,ME-22-12-38886-473,"כלי הנשק, האביזרים והתחמושת נתפסו סמוך למזדה וליד הנאשמים.",כתב האישום
26,ME-22-12-38886-473,אחת המחסניות נתפסה בתוך המזדה.,כתב האישום
27,ME-22-12-38886-473,עוד צוין בכתב האישום כי כתוצאה מהתאונה נגרמו לשוטר איימן חבלות בכתף ימין ובגב התחתון והוא פונה לבית החולים לקבלת טיפול רפואי.,כתב האישום
28,ME-22-12-38886-473,"הנאשם 1 התלונן על כאבים בגב, בחזה וברגל ימין עם הגבלת תנועה ופונה למרכז הרפואי לגליל, שם נבדק ושוחרר באותו יום.",כתב האישום
29,ME-22-12-38886-473,"לנאשם 2 נגרם פצע בדופן בית חזה משמאל ובית שחי משמאל וכן פצע ירי בזרוע שמאל קדמי ואחורי, שיכולים להתאים לכניסת ויציאת כדור.",כתב האישום
30,ME-22-12-38886-473,לבסוף צוין כי כתוצאה מהאירוע נגרמו נזקים למזדה ולניידת המשטרה.,כתב האישום
31,ME-22-12-38886-473,"ביום 31.3.2023 הגישו הנאשמים תשובה כתובה לכתב האישום, ובה כפרו בעובדות כתב האישום.",כתב האישום
32,ME-22-12-38886-473,"לאחר שהתקיימו 6 ישיבות לשמיעת ראיות, בדיון שהתקיים ביום 25.3.2024 הודיעו הצדדים כי הגיעו להסדר טיעון לפיו הנאשמים יבקשו לחזור בהם מכפירתם ולהודות בכתב אישום מתוקן, וזאת מבלי שתהיינה הסכמות לעניין העונש.",כתב האישום
33,ME-22-12-38886-473,"באותו יום הרשעתי את הנאשמים בעובדות כתב האישום המתוקן, על פי הודאתם.",כתב האישום
34,ME-22-12-38886-473,המאשימה הגישה טיעון בכתב לעונש והוסיפה וטענה בעל פה.,ראיות וטיעוני הצדדים לעונש
35,ME-22-12-38886-473,כמו כן הוגש גיליון הרשעותיו הקודמות של הנאשם 2.,ראיות וטיעוני הצדדים לעונש
36,ME-22-12-38886-473,"טיעוני המאשימה – בטיעוניה, הפנתה המאשימה לערכים המוגנים בעבירות הנשק והדגישה את מדיניות הענישה המחמירה.",ראיות וטיעוני הצדדים לעונש
37,ME-22-12-38886-473,"המאשימה ביקשה להדגיש את הנסיבות שכללו בין היתר נשיאת והובלת שני רובים, שלוש מחסניות וכמות גדולה של תחמושת – 87 כדורים; המתאימים לרובים שנתפסו.",ראיות וטיעוני הצדדים לעונש
38,ME-22-12-38886-473,"נטען כי כלי הנשק היו רובי סער, שמידת הדיוק שלהם רבה ופגיעתם הפוטנציאלית גדולה והרסנית; כמו כן נטען כי פוטנציאל השימוש בכלי הנשק היה מידי בהינתן זמינות התחמושת ליד הנשק, והיות אחד מכלי הנשק טעון עם כדור בקנה.",ראיות וטיעוני הצדדים לעונש
39,ME-22-12-38886-473,"עוד הפנתה המאשימה לכך כי המעשים בוצעו בצוותא; כי קדם להם תכנון מוקדם – הצטיידות בנשק ותחמושת, נסיעה ברכב שפרטיו זויפו, הצטיידות בכפפות וכיסויים להסתרת הפנים; וכי הנאשמים לא שעו להוראות השוטרים – מה שמלמד על תעוזתם הרבה.",ראיות וטיעוני הצדדים לעונש
40,ME-22-12-38886-473,"המאשימה הפנתה לפסיקה, וטענה כי בנסיבות המקרה מתחם העונש נע בין 5 ל-7 שנות מאסר.",ראיות וטיעוני הצדדים לעונש
41,ME-22-12-38886-473,"המאשימה הוסיפה כי נשיאת נשק בחברה הערבית גובה קורבנות רבים, ולכן הדגישה את חשיבות ההחמרה בענישה ומיצוי הדין עם הנאשמים.",ראיות וטיעוני הצדדים לעונש
42,ME-22-12-38886-473,אשר לגזירת העונש בתוך המתחם – המאשימה ציינה כי בתיק נוהלו ישיבות לשמיעת ראיות ונשמעו מרבית עדי התביעה.,ראיות וטיעוני הצדדים לעונש
43,ME-22-12-38886-473,צוין כי לנאשם 1 אין הרשעות קודמות; ואילו לנאשם 2 יש שתי הרשעות קודמות כאשר האחרונה היא בגין עבירת נשק משנת 2013 במסגרתה נידון לעונש מאסר בפועל של 55 חודשים.,ראיות וטיעוני הצדדים לעונש
44,ME-22-12-38886-473,המאשימה ציינה כי הנאשמים עצורים עד תום ההליכים מיום 22.11.2022.,ראיות וטיעוני הצדדים לעונש
45,ME-22-12-38886-473,"לסיכום, המאשימה ביקשה לגזור את עונשו של נאשם 1 בחלק הבינוני-תחתון של המתחם הנטען; ואת עונשו של הנאשם 2 – ברף הבינוני של המתחם.",ראיות וטיעוני הצדדים לעונש
46,ME-22-12-38886-473,"כמו כן, ביקשה המאשימה להטיל על הנאשמים מאסר על תנאי ארוך וקנס כספי גבוה.",ראיות וטיעוני הצדדים לעונש
47,ME-22-12-38886-473,הנאשם 1 הגיש מסמך רפואי לגבי מצבו הרפואי של בנו שלפי הנטען נולד בנסיבות קשות והיה מורדם ומונשם בלידתו.,ראיות וטיעוני הצדדים לעונש
48,ME-22-12-38886-473,"במסמך הרפואי צוין כי התינוק נולד פג בשבוע 26, היה מורדם ומונשם, כיום סובל מאיחור התפתחותי מוטורי ושפתי ונמצא במעקב וטיפול.",ראיות וטיעוני הצדדים לעונש
49,ME-22-12-38886-473,אשת הנאשם 1 העידה מטעמו.,ראיות וטיעוני הצדדים לעונש
50,ME-22-12-38886-473,היא ציינה כי היא יודעת שהנאשם טעה.,ראיות וטיעוני הצדדים לעונש
51,ME-22-12-38886-473,"היא סיפרה שהיא ילדה את בנם כשהיא הייתה בחודש השישי להריונה בעוד הנאשם היה עצור, וכי התינוק נותר בפגיה למשך חודשיים.",ראיות וטיעוני הצדדים לעונש
52,ME-22-12-38886-473,"העדה ציינה כי היא כבת 23, מגדלת לבד שני ילדים, ומתפרנסת מקצבת ביטוח לאומי.",ראיות וטיעוני הצדדים לעונש
53,ME-22-12-38886-473,"על כן, ביקשה מבית המשפט להתחשב בנאשם 1.",ראיות וטיעוני הצדדים לעונש
54,ME-22-12-38886-473,"טיעוני הנאשמים – הסנגור הפנה לפערים בין כתב האישום המתוקן לבין כתב האישום המקורי,  הפנה להתנהלות השוטרים בנסיבות המקרה, והדגיש את העובדה כי הנאשמים לא עשו שימוש בכלי הנשק שנתפסו.",ראיות וטיעוני הצדדים לעונש
55,ME-22-12-38886-473,"לשיטת הסנגור, מדיניות הענישה הנוהגת מקלה יותר לעומת המתחם לו טענה המאשימה, ובתוך כך הפנה לפסיקה וטען כי בנסיבות המקרה יש לקבוע כי מתחם העונש נע בין 15 ל-24 חודשי מאסר.",ראיות וטיעוני הצדדים לעונש
56,ME-22-12-38886-473,"אשר לגזירת העונש בתוך המתחם – הסנגור ביקש להדגיש כי ניהול ההוכחות לא היה לשווא, אלא הוביל לתיקון כתב האישום ומחיקת סעיפי אישום מכתב האישום המקורי; כן הפנה להודאתם וחרטתם של הנאשמים; ולעובדה כי הם עצורים מזה תקופה ארוכה.",ראיות וטיעוני הצדדים לעונש
57,ME-22-12-38886-473,"לגבי הנאשם 2 – הפנה הסנגור לכך שהוא נפצע במהלך האירוע, כי פגיעתו הייתה משמעותית ובעקבותיה היה מאושפז פרק זמן ארוך.",ראיות וטיעוני הצדדים לעונש
58,ME-22-12-38886-473,כן צוין כי הנאשם 2 צפוי להתחתן לאחר ריצוי העונש.,ראיות וטיעוני הצדדים לעונש
59,ME-22-12-38886-473,"בדברו של הנאשם 1 לפניי הוא אמר שהוא מצטער על מה שעשה, וביקש שבית המשפט יקל עמו על מנת שיוכל לשוב ולראות את ילדיו.",ראיות וטיעוני הצדדים לעונש
60,ME-22-12-38886-473,הנאשם 2 אמר שהוא מצטער ומתחרט על מה שקרה וכי הוא לוקח אחריות על מעשיו.,ראיות וטיעוני הצדדים לעונש
61,ME-22-12-38886-473,הוא ציין כי הוא עומד להתחתן וכי שילם מחיר כבד בחייו ובבריאותו.,ראיות וטיעוני הצדדים לעונש
62,ME-22-12-38886-473,הנאשם ציין כי למד לקח וביקש הזדמנות לצאת מהכלא ולהקים משפחה.,ראיות וטיעוני הצדדים לעונש
63,ME-22-12-38886-473,"כידוע, גזירת הדין נעשית, בדרך כלל, בשני שלבים עיקריים: קביעת מתחם עונש הולם ולאחר מכן גזירת העונש בתוך המתחם (סעיף 40ג' לחוק העונשין).",מתחם העונש ההולם
64,ME-22-12-38886-473,בתוך כך יש לבחון אם קיימים שיקולים המצדיקים סטייה מהמתחם.,מתחם העונש ההולם
65,ME-22-12-38886-473,"בבוא בית המשפט לקבוע את מתחם העונש, עליו לעשות כן בהתאם לעיקרון המנחה, כלומר קיומו של יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
66,ME-22-12-38886-473,"לצורך קביעת המתחם, בית המשפט יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה, ובנסיבות הקשורות בביצוע העבירה, כאמור בסעיף 40ט' לחוק העונשין.",מתחם העונש ההולם
67,ME-22-12-38886-473,במסגרת הנסיבות הקשורות בביצוע עבירת הנשק בה הורשעו הנאשמים יש לתת את הדעת לעובדה כי נסיבות המקרה מלמדות על פגיעה חמורה בערכים המוגנים.,מתחם העונש ההולם
68,ME-22-12-38886-473,פגיעה זו מתבטאת במספר נסיבות הקשורות בביצוע העבירות:,מתחם העונש ההולם
69,ME-22-12-38886-473,"ראשית, טיב וכמות הנשק מושא העבירות – כפי שצוין בכתב האישום, עבירות הנשק התייחסו",מתחם העונש ההולם
70,ME-22-12-38886-473,"שנית, השילוב של כלי נשק וכלי תחמושת, הובלתם ונשיאתם יחד, והעובדה כי אחד מכלי הנשק היה טעון, מלמדים על חומרה, משום שנסיבות ביצוע העבירה מביאות את פוטנציאל הנזק הטמון בעבירות הנשק למצב קיצון.",מתחם העונש ההולם
71,ME-22-12-38886-473,החשש לפגיעה כתוצאה מכלי הנשק היה בקנה – תרתי משמע.,מתחם העונש ההולם
72,ME-22-12-38886-473,"זאת ועוד, להבדיל ממקרים אחרים בהם הסיכון נשקף מעצם החזקת, נשיאת או הובלת הנשק – במקרה זה הסיכון היה חמור שבעתיים בשל מעשיהם האקטיביים של הנאשמים.",מתחם העונש ההולם
73,ME-22-12-38886-473,"שלישית, כמתואר בכתב האישום, הנאשמים נסעו ברכב באורות כבויים, כאשר לוחיות הרישוי שלו שונו וחלק מבני החבורה היו רעולי פנים ועטו כפפות על ידיהם.",מתחם העונש ההולם
74,ME-22-12-38886-473,נתונים אלו מוסיפים חומרה לנסיבות ומלמדים על תכנון שכרוך בביצוע העבירות.,מתחם העונש ההולם
75,ME-22-12-38886-473,"רביעית, התנהלות הנאשמים כאשר הבחינו בשוטרים מוסיפה נדבך נוסף של חומרה.",מתחם העונש ההולם
76,ME-22-12-38886-473,"לא זו בלבד שהנאשמים לא שעו להוראות השוטרים וברחו בנסיעה מהירה בדרך לא דרך, אלא שבמהלך הנסיעה, אחד הנוסעים ברכב כיוון כלי נשק לעבר השוטרים.",מתחם העונש ההולם
77,ME-22-12-38886-473,"בעוד שלא ניתן לומר על מי שמחזיק בנשק, לא כל שכן נשק כמו זה שנתפס עם הנאשמים, כי כוונותיו תמימות – התנהלות הנאשמים לפני ואחרי שהבחינו בשוטרים, צובעת את המקרה בחומרה נוספת.",מתחם העונש ההולם
78,ME-22-12-38886-473,בכך לא תם העניין.,מתחם העונש ההולם
79,ME-22-12-38886-473,"גם לאחר שרכב המזדה נעצר עקב ""נפילתו"" לתעלה, הנאשם 2, לא אמר נואש וניסה לברוח.",מתחם העונש ההולם
80,ME-22-12-38886-473,"אחד השוטרים דלק אחריו, הנאשם 2 לא שעה לקריאותיו עד אשר נאלץ השוטר להשתמש בירי חי: תחילה יריות לאוויר ולאחר מכן יריות לעבר גופו של הנאשם 2.",מתחם העונש ההולם
81,ME-22-12-38886-473,"בהקשר לכך, יש לדחות את טענותיו של הסנגור בכל הנוגע לשאלה לאן כיוונו השוטרים את הירי שבוצע לעבר נאשם 2 שניסה להימלט, זאת לאור הודאת הנאשמים בעובדות כתב האישום המתוקן.",מתחם העונש ההולם
82,ME-22-12-38886-473,"חמישית, יש לתת את הדעת לנזק שנגרם ולנזק שהיה צפוי להיגרם מביצוע העבירות.",מתחם העונש ההולם
83,ME-22-12-38886-473,לנזק הצפוי הטמון בעבירות הנשק – התייחסנו מקודם.,מתחם העונש ההולם
84,ME-22-12-38886-473,"נוסף לנזק פוטנציאלי זה, נגרם נזק בפועל.",מתחם העונש ההולם
85,ME-22-12-38886-473,עקב התנהגות הנאשמים נגרמו חבלות לשלושה אנשים: לאחד השוטרים ולנאשמים.,מתחם העונש ההולם
86,ME-22-12-38886-473,הנזק שנגרם לשוטר היה פועל יוצא של התאונה שנגרמה כתוצאה מבריחת הנאשמים מהשוטרים.,מתחם העונש ההולם
87,ME-22-12-38886-473,גם לנאשמים נגרמו חבלות.,מתחם העונש ההולם
88,ME-22-12-38886-473,"לאור העובדה כי השוטרים נאצלו לעשות שימוש בנשק, לנאשם 2 נגרמו פצעי ירי.",מתחם העונש ההולם
89,ME-22-12-38886-473,"שישית, עצם העובדה כי הנאשמים ביצעו את העבירות בצוותא, ואף כחלק מקבוצה יותר גדולה, מוסיפה חומרה נוספת.",מתחם העונש ההולם
90,ME-22-12-38886-473,המקרה שלפנינו נושא אפוא חומרה רבה בכל מרכיב ומרכיב.,מתחם העונש ההולם
91,ME-22-12-38886-473,"לצורך בחינת מדיניות הענישה בעבירות הנשק, הפנו הצדדים לפסקי דין רבים, התומכים לשיטתם במדיניות הענישה הנטענת.",מתחם העונש ההולם
92,ME-22-12-38886-473,אסתפק בהפניה למספר פסקי דין שניתנו על ידי בית המשפט העליון.,מתחם העונש ההולם
93,ME-22-12-38886-473,במקרה שלפנינו הנאשמים הורשעו בעבירות נשק בלבד.,מתחם העונש ההולם
94,ME-22-12-38886-473,"נסיבות ביצוע העבירה חמורות מאלו שהיו בעניין פלוני, אך חמורות פחות מאלו שנדונו בעניין חסארמה בו הורשעו הנאשמים בעבירות נוספת מלבד עבירות הנשק.",מתחם העונש ההולם
95,ME-22-12-38886-473,"נדגיש עוד כי במקרה שלפנינו מדובר בעבירות נשק המתייחסות לשני כלי נשק ""ארוכים"", שבוצעו בנסיבות חמורות.",מתחם העונש ההולם
96,ME-22-12-38886-473,לבסוף נפנה לדברים שבית המשפט העליון ציין בעניין אגבאריה:,מתחם העונש ההולם
97,ME-22-12-38886-473,"לאור האמור, אני קובע כי מתחם העונש בנסיבות מקרה זה נע בין 36 ל- 54 חודשי מאסר בפועל ומאסר על תנאי.",מתחם העונש ההולם
98,ME-22-12-38886-473,"נוכח תקופות המאסר שיוטלו על הנאשמים, אינני סבור כי יש לכלול קנס.",מתחם העונש ההולם
99,ME-22-12-38886-473,בגזירת העונש בגדרי מתחם העונש ההולם יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).,נסיבות שאינן קשורות בביצוע העבירות
100,ME-22-12-38886-473,"במקרה שלפנינו, שקלתי את השיקולים הבאים:",נסיבות שאינן קשורות בביצוע העבירות
101,ME-22-12-38886-473,"הרשעות קודמות – בעוד שלנאשם 1 אין עבר פלילי; לנאשם 2 שתי הרשעות קודמות: האחת מיום 15.1.2013 בעבירות של החזקת ונשיאת נשק, חבלה חמורה, וחבלה כשהעבריין מזוין – בגינן הוטל עליו עונש מאסר של 55 חודשים בפועל; והשנייה הרשעה מיום 9.5.2007 שהתיישנה, בעבירות של חבלה כשהעבריין מזוין, פציעה, גניבה מרכב ואיומים – בגינן הוטל עליו עונש מאסר של חודשיים.",נסיבות שאינן קשורות בביצוע העבירות
102,ME-22-12-38886-473,"פציעת הנאשמים – כעולה מעובדות כתב האישום במהלך האירוע, נפצע הנאשם 2 לאחר שנס מפני השוטרים אף בתום המרדף של הניידת לאחר הרכב בו נסע.",נסיבות שאינן קשורות בביצוע העבירות
103,ME-22-12-38886-473,לנאשם 2 נגרם פצע בדופן בית החזה ובית השחי משמאל וכן פצע בזרוע שמאל קדמי ואחורי – פציעות שיכולות להתאים לכניסת ויציאת כדור.,נסיבות שאינן קשורות בביצוע העבירות
104,ME-22-12-38886-473,"אני סבור כי פציעת הנאשם 2 היא שיקול שעשוי להקל עם הנאשם במיקום העונש בתוך המתחם, אך יודגש כי שקילת עובדה זו היא תולדה של התוצאה בלבד.",נסיבות שאינן קשורות בביצוע העבירות
105,ME-22-12-38886-473,"במילים אחרות, העובדה כי התחשבתי בפציעתו של הנאשם 2 אין משמעותה הטלת דופי בדרך פעולתם של השוטרים.",נסיבות שאינן קשורות בביצוע העבירות
106,ME-22-12-38886-473,"כמו כן, נתתי את דעתי לכך שגם הנאשם 1 נפגע עקב ""התאונה"" שהתרחשה בתום המרדף והתלונן על כאבים לרבות כאבים ברגל ימין ועל הגבלה בתנועה.",נסיבות שאינן קשורות בביצוע העבירות
107,ME-22-12-38886-473,"בגין תלונותיו, פונה הנאשם 1 למרכז הרפואי לגליל, שם נבדק ושוחרר באותו יום.",נסיבות שאינן קשורות בביצוע העבירות
108,ME-22-12-38886-473,הודאה – הנאשמים הודו בעובדות כתב אישום מתוקן.,נסיבות שאינן קשורות בביצוע העבירות
109,ME-22-12-38886-473,יצוין כי הודאת הנאשמים באה לאחר שהתקיימו מספר ישיבות הוכחות בהן העידו מרבית עדי התביעה.,נסיבות שאינן קשורות בביצוע העבירות
110,ME-22-12-38886-473,"נסיבות אישיות – נתתי דעתי לנסיבותיהם האישיות של הנאשמים וכן להשפעת המאסר עליהם ועל משפחתם, בין היתר – הולדת בנו של הנאשם 1 בהיותו עצור, והעובדה כי לידתו לוותה בסיבוכים רפואיים וכי הוא סובל מעיכוב התפתחותי בשל כך.",נסיבות שאינן קשורות בביצוע העבירות
111,ME-22-12-38886-473,תקופת המעצר –  לבסוף נתתי דעתי לעובדה כי הנאשמים נתונים במעצר מאז יום 22.11.2022.,נסיבות שאינן קשורות בביצוע העבירות
112,ME-22-12-38886-473,לפני שאגזור את דינם של הנאשמים אעיר לגבי היחס בין שני הנאשמים.,נסיבות שאינן קשורות בביצוע העבירות
113,ME-22-12-38886-473,"ברי כי עונשו של הנאשם 2 היה אמור להיות חמור יותר מעונשו של הנאשם 1, זאת נוכח העובדה כי לנאשם 2 הרשעות קודמות משמעותיות בין היתר בעבירות נזק, ואילו לנאשם 1 אין הרשעות.",נסיבות שאינן קשורות בביצוע העבירות
114,ME-22-12-38886-473,"ברם, פציעתו של הנאשם 2 במהלך האירוע (הגם שהיא הייתה תוצאה של התנהגותו) הביאה אותי לכלל מסקנה שיש להטיל על שניהם עונש זהה.",נסיבות שאינן קשורות בביצוע העבירות
115,ME-22-12-38886-473,"בשים לב למתחם העונש שקבעתי ולשיקולים הקשורים לגזירת העונש, אני גוזר על הנאשמים את העונשים הבאים:", גזר הדין
116,ME-22-12-38886-473,מאסר בפועל לתקופה של 40 חודשים בניכוי ימי מעצרו החל מיום 22.11.2022., גזר הדין
117,ME-22-12-38886-473,מאסר על תנאי למשך 12 חודשים והתנאי כי הנאשם לא יעבור בתוך שלוש שנים עבירת נשק; ואולם אם יורשע בעבירת נשק מסוג עוון יישא ב- 6 חודשים בלבד מתוכם., גזר הדין
120,ME-22-12-38886-473,5129371זכות ערעור לבית המשפט העליון תוך 45 ימים., גזר הדין
121,ME-22-12-38886-473,"ניתן היום,  י""ח סיוון תשפ""ד, 24 יוני 2024, בנוכחות הנאשמים וב""כ הצדדים.", גזר הדין
