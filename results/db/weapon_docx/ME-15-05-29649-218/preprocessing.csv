,verdict,text,part
0,ME-15-05-29649-218,"תפ""ח 29649-05-15 מדינת ישראל נ' חסארמה(עציר)",בית המשפט המחוזי בחיפה
1,ME-15-05-29649-218,"ע""י עו""ד צחי נמירובסקי, פרקליטות פלילית חיפה",מדינת ישראל
3,ME-15-05-29649-218,"אחמד חסארמה (עציר), ת""ז xxxxxxxxx",הנאשם
4,ME-15-05-29649-218,"ע""י  עו""ד מיכאל כרמל",הנאשם
7,ME-15-05-29649-218,"חוק העונשין, תשל""ז-1977: סע'  29, 40ז, 40ח, 144.א., 144.ב, 298, 499(א)(1)",הנאשם
8,ME-15-05-29649-218,"חוק המרכז לגביית קנסות, אגרות והוצאות, תשנ""ה-1995: סע'  5ב(א)",הנאשם
9,ME-15-05-29649-218,"ביום 18.7.2014 בסמוך לשעה 8:15 הגיע עלי חסארמה ז""ל (להלן-המנוח) במסגרת עבודתו כנהג משאית אל יער אחיהוד לשם איסוף אבנים.",מבוא
10,ME-15-05-29649-218,במהלך נסיעתו לכיוון היציאה מהיער ירה בו אייל הייב (להלן-אייל) שני כדורים שאחד מהן פגע בצווארו וגרם למותו.,מבוא
11,ME-15-05-29649-218,"המאשימה ייחסה לנאשם מעורבות בהמתת המנוח, לטענתה הנאשם ביחד עם דודו אברהים חסארמה ז""ל  (שנרצח לאחר מכן) קשרו קשר לרצוח את המנוח, סיפקו לאייל אקדח ותמורת תשלום ששילמו לו הביאו למותו של המנוח כאמור.",מבוא
12,ME-15-05-29649-218,"הנאשם ואייל הואשמו בעבירות של קשירת קשר לבצע רצח, רצח ועבירות בנשק, משפטם התנהל בשני הליכים נפרדים (כתב האישום נגד אייל כלל גם נאשם נוסף שבו יוחסו לו עבירות בנשק).",מבוא
13,ME-15-05-29649-218,"לאחר שמיעת רוב עדי התביעה הודיעו הצדדים כי הגיעו להסדר טיעון לפיו תוקן כתב האישום שונו עובדותיו והנאשם הואשם בביצוע עבירה של קשירת קשר לפשע, הריגה ועבירות בנשק.",מבוא
14,ME-15-05-29649-218,"הנאשם הודה והורשע בעבירות לפי סעיפים 499(א)(1), 298, 144(א)(ב) ו-29 לחוק העונשין התשל""ז-1977 (להלן-חוק העונשין).",מבוא
15,ME-15-05-29649-218,"עוד חשוב לציין כי גם בתיק המקביל של אייל (תפ""ח 29738-05-15) הגיעו הצדדים להסדר טיעון, גם בו הומרה עבירת הרצח בעבירת הריגה, הצדדים הסכימו לעונש של 18 שנות מאסר בפועל ובית המשפט אימץ את ההסדר הטיעון וגזר על אייל עונש של 18 שנות מאסר בפועל, 18 חודשי מאסר על תנאי, 50,000 ₪ קנס ותשלום פיצוי למשפחת המנוח בסך של 250,000 ₪.",מבוא
16,ME-15-05-29649-218,על פי עובדות כתב האישום המתוקן בין המנוח ובני משפחתו לבין הנאשם ובני משפחתו קיים סכסוך ממושך ואלים.,כתב האישום המתוקן
17,ME-15-05-29649-218,"עובר לתאריך 17.7.2014 על רקע החשד כי המנוח היה מעורב ברצח של בן משפחתו של הנאשם, קשרו הנאשם ודודו איברהים חסארמה ז""ל (להלן-אברהים) לפגוע במנוח, הם פנו לאייל חברו של הנאשם וביקשו ממנו לפגוע במנוח באמצעות ירי באקדח בכוונה לגרום לו נכות מום או חבלה חמורה וזאת בתמורה ל-150,000 ₪.",כתב האישום המתוקן
18,ME-15-05-29649-218,אייל הסכים לכך.,כתב האישום המתוקן
19,ME-15-05-29649-218,"בתאריך 18.7.2014 הסיעו הנאשם ואיברהים את אייל ליער שם עבד המנוח, הנאשם מסר לאייל אקדח, כפפות ומסיכה.",כתב האישום המתוקן
20,ME-15-05-29649-218,אייל ארב למנוח ירה בו שני כדורים שאחד מהם גרם למותו.,כתב האישום המתוקן
21,ME-15-05-29649-218,"לאחר מכן נפגשו הנאשם ואיברהים עם אייל ושילמו לו 30,000 ₪ בתמורה להמתת המנוח, תוך שהם מבטיחים כי היתרה בסך 120,000 ₪ תשלום לו מאוחר יותר.",כתב האישום המתוקן
22,ME-15-05-29649-218,המאשימה הגישה את גיליון המרשם הפלילי של הנאשם (ת/52) לפיו לנאשם שתי עבירות קודמות.,ראיות לעונש
23,ME-15-05-29649-218,"הראשונה מיום 30.11.2005 בגין עבירה של תקיפה הגורמת חבלה של ממש ועונשו היה מאסר על תנאי, והשנייה מיום 5.6.2009 בגין עבירות של איומים והפרעה לשוטר במילוי תפקידו, בגינה נדון לחודשיים מאסר (מתוכם שבועיים בעבודות שירות).",ראיות לעונש
24,ME-15-05-29649-218,עוד הציגה את גזר דינו של אייל בתיק האחר (ת/53).,ראיות לעונש
25,ME-15-05-29649-218,"מטעם הנאשם הוגש מכתבה של אשתו (ע/1) שתיארה את מצבם המשפחתי הקשה, לבני הזוג ילד בן 3 שלא מכיר את אביו הנאשם בשל היותו עצור מזה תקופה ארוכה, האישה מתקיימת מהבטחת הכנסה וביקשה רחמים עליו ועל בנם הקטן.",ראיות לעונש
26,ME-15-05-29649-218,"הוצגה רשימת חובותיו של הנאשם בהוצאה לפועל (ע/2) הכוללת חובות בסכום של   182,875 ₪.",ראיות לעונש
27,ME-15-05-29649-218,"בנוסף העיד לזכותו אחיו חוסין, שתיאר את אורח חייו הנורמטיבי של הנאשם עד למעצרו, את המצוקה הכלכלית והבריאותית של המשפחה לרבות הורי הנאשם, את כוונתם להגיע לסולחה עם משפחת המנוח שמסרבת למחול.",ראיות לעונש
28,ME-15-05-29649-218,"גם הוא ביקש רחמים על הנאשם, על אשתו וילדם הקטן.",ראיות לעונש
29,ME-15-05-29649-218,"ב""כ המאשימה ביקש לכבד את הסדר הטיעון שנובע בעיקרו מקשיים ראיתיים.",תמצית טענות הצדדים
30,ME-15-05-29649-218,פרטי ההסדר הובאו לידיעת משפחת המנוח שמתנגדת להסדר ומבהירה כי לא הושגה סולחה בין הצדדים.,תמצית טענות הצדדים
31,ME-15-05-29649-218,עוד הוסיף כי ההסדר אליו הגיעו הצדדים הוא לאחר הליך של גישור ורמת הענישה אליה הגיעו הצדדים היא בקצה העליון של רמת הענישה בעבירות אלו וכי הסדר הטיעון בתיק האחר שכלל עונש של 18 שנות מאסר אומץ על ידי בית משפט ולכן נוכח אחידות הענישה ומאחר ומדובר בפרשה אחת לטענתו העונשים שיש להטיל על הנאשם צריכים להיגזר מהעונש שהוטל על אייל.,תמצית טענות הצדדים
32,ME-15-05-29649-218,"ב""כ המאשימה ביקש להחמיר עם הנאשם ביחס לאייל מאחר והנאשם היה הדמות המרכזית בתכנית לפגוע במנוח והוא זה ששכר את שרותיו של אייל לפגוע במנוח וענישה מקסימאלית תעביר מסר ברור לשתי המשפחות ביניהן סכסוך אלים עקוב מדם.",תמצית טענות הצדדים
33,ME-15-05-29649-218,מאחר והאירוע בוצע תמורת כסף ביקשה המאשימה להטיל על הנאשם לשלם קנס דומה לקנס שהוטל על אייל ביחד עם מאסר מותנה ופיצוי למשפחת המנוח.,תמצית טענות הצדדים
34,ME-15-05-29649-218,"המנוח נורה למוות בהיותו בן 42, הותיר אחריו אלמנה ושלושה ילדים (בני 12,17,20), הוא היה המפרנס היחידי שלהם ולכן התבקש פיצוי בגובה המקסימאלי.",תמצית טענות הצדדים
35,ME-15-05-29649-218,הסנגור ביקש לאמץ את הסדר הטיעון ולהסתפק ב-16 שנות מאסר בפועל מאחר וחלקו של הנאשם קטן משל המעורבים האחרים.,תמצית טענות הצדדים
36,ME-15-05-29649-218,הוא הצביע על גילו הצעיר של הנאשם ביחס לאיברהים ולעובדה כי הנאשם הנוסף בתיק האחר שהביא את האקדח בו בוצעו העבירות נדון ל-4 שנות מאסר בלבד.,תמצית טענות הצדדים
37,ME-15-05-29649-218,עוד הזכיר כי הנאשם לקח אחריות וחסך זמן שיפוטי יקר.,תמצית טענות הצדדים
38,ME-15-05-29649-218,משפחת הנאשם מנסה להגיע לפתרון הסכסוך בדרכי שלום והיא נענית בסירוב  מוחלט.,תמצית טענות הצדדים
39,ME-15-05-29649-218,"הנאשם נשוי טרי, אב לילד בן 3 שנים והתגורר בבית הוריו.",תמצית טענות הצדדים
40,ME-15-05-29649-218,"הסנגור ביקש שלא להטיל על הנאשם לשלם קנס או פיצוי, המצב הכלכלי של הנאשם ומשפחתו גרוע מאוד וענישה כלכלית תפגע בשיקומו, הוא לא ייצא לחופשות ולא יקבל שחרור מוקדם.",תמצית טענות הצדדים
41,ME-15-05-29649-218,"אשת הנאשם מתקיימת מהבטחת הכנסה בסך 2,940 ₪ בחודש והיא והנאשם לא יוכלו לעמוד בפיצוי בסכום גבוה.",תמצית טענות הצדדים
42,ME-15-05-29649-218,בתום הטיעונים הביע הנאשם צער על מעשיו וביקש להתחשב בבנו בן ה-3.,תמצית טענות הצדדים
43,ME-15-05-29649-218,"נקדים ונבהיר כי החלטנו לאמץ את הסדר הטיעון, במהלך שמיעת הראיות נחשפנו לחלק מהקשיים הראיתיים שהביאו להסדר הטיעון.",דיון
44,ME-15-05-29649-218,טווחי הענישה המוסכמים משקפים את רמת הענישה הנהוגה והראויה בעבירות אלו במקרים בהם אין הסכמה לעניין העונש וחשוב לזכור כי מדובר בהסכמת הצדדים בעקבות הליך גישור פלילי.,דיון
45,ME-15-05-29649-218,"במקרה זה נפגעו בצורה קשה ערכים חברתיים של שמירה על קדושת החיים, זכותו של אדם לביטחון ושלמות גופו.",דיון
46,ME-15-05-29649-218,"העבירה העיקרית בה הורשע הנאשם היא עבירת הריגה, עבירה שהעונש המרבי הקבוע בחוק לצידה הוא מאסר לתקופה של 20 שנה.",דיון
47,ME-15-05-29649-218,"בחינת טווח העונש המוסכם בהסדר הטיעון למול העונש שהיה צפוי להיגזר על  הנאשם אלמלא ההסדר לאור עקרונות הענישה שנקבעו בתיקון 113 לחוק העונשין, מחזקת את עמדתנו כי יש לאמץ את הסדר הטיעון במלואו וטווח הענישה יעמוד בן 16 ל-20 שנות מאסר בפועל כמוסכם על ידי הצדדים.",דיון
48,ME-15-05-29649-218,"נזכיר כי מעשיו של הנאשם היו מתוכננים היטב כמתואר בעובדות כתב האישום המתוקן, הנאשם ושותפו בחרו את מקום ביצוע העבירה, דאגו לצייד את אייל היורה בנשק, מסכה וכפפות והם בנו נתיב בריחה ותמריץ כספי למבצע.",דיון
49,ME-15-05-29649-218,"בעת קביעת העונש המתאים אנו סבורים כי משיקולי אחידות הענישה אין לאבחן בין הנאשם לבין אייל, הם פעלו בצוותא חדא באותה פרשה כל אחד ממניעיו, אייל בשל התמריץ הכספי שקיבל והנאשם פעל כחלק ממסע נקמה בעקבות רצח קודם שבוצע כחלק מהסכסוך שבין המשפחות.",העונש המתאים
50,ME-15-05-29649-218,שניהם-הנאשם ואייל הודו ונטלו אחריות על מעשיהם.,העונש המתאים
51,ME-15-05-29649-218,כמובן שלא נעלמה מענינו העובדה כי בשני המקרים נערך הסדר טיעון גם בשל קשיים ראייתים ותוכנם לגבי ענינו של אייל לא ידוע לנו.,העונש המתאים
52,ME-15-05-29649-218,עברו של הנאשם אינו מכביד (שתי הרשעות בגין עבירות לא חמורות מהשנים 2005 ו-2009) ובעת קביעת העונש בתוך המתחם נזקוף לזכותו את הפגיעה באשתו ובעיקר בבנו בן ה-3 של הנאשם שלא זכה להכירו בשל שהות הנאשם במעצר במהלך השנתיים האחרונות.,העונש המתאים
53,ME-15-05-29649-218,"הפגיעה במנוח שהביאה למותו, הינה חלק מסכסוך ממושך בין שתי משפחות שהביא עד עתה ל-6 קרבנות ולפגיעה קשה בבני משפחותיהם.",העונש המתאים
54,ME-15-05-29649-218,בנושא זה מקובלת עלינו עמדת המאשימה ואנו סבורים כי יש צורך במקרה זה בהרתעת הרבים מפני המשך ביצוע עבירות אלימות ויש סיכוי של ממש שהחמרה בעונשו של הנאשם תביא להרתעת הרבים (ראו סעיף 40ז לחוק העונשין) ואנו מקווים כי במהרה ייפסק מעגל הדמים ותושג סולחה בין המשפחות.,העונש המתאים
55,ME-15-05-29649-218,"הנאשם במעשיו הביא לפגיעה קשה גם בבני משפחתו של המנוח, אלמנתו ושלושת ילדים, שום פיצוי כספי לא ישיב להם את האבדה היקרה ואנו מבינים את סירובם להסכים לכל הסדר טיעון.",העונש המתאים
56,ME-15-05-29649-218,"בטרם סיום נזכיר כי באשר לבקשת המאשימה לחייב הנאשם בתשלום קנס, בהתחשב  ביכולתו הכלכלית הדלה של הנאשם (ראו סעיף 40ח לחוק העונשין שקובע נתון זה כשיקול רלבנטי) ובהתחשב בגובה הפיצוי שפסקנו, אנו מקבלים את עמדת הסנגור ולא נחייב הנאשם בתשלום קנס.",העונש המתאים
57,ME-15-05-29649-218,לאור האמור לעיל אנו דנים את הנאשם לעונשים הבאים:,סיכום
58,ME-15-05-29649-218,"-18 שנים בפועל, מניינם מיום מעצרו 5.4.2015.",סיכום
59,ME-15-05-29649-218,"- 18 חודשי מאסר על תנאי, הנאשם לא ישא את עונש המאסר על  תנאי אלא אם יעבור תוך שלוש שנים עבירה בנשק או עבירת אלימות פשע ויורשע בשל עבירה כזאת תוך תקופת התנאי או לאחריה.",סיכום
60,ME-15-05-29649-218,"-הנאשם ישלם למשפחת המנוח פיצויים בסכום של 250,000 ₪.",סיכום
61,ME-15-05-29649-218,הפיצויים ישולמו ב-12 תשלומים חודשיים שווים החל מיום 1.1.2018 בדרך של הפקדת הסכומים בקופת בית משפט.,סיכום
62,ME-15-05-29649-218,המאשימה תמסור למזכירות בית משפט את פרטי חשבון הבנק של משפחת המנוח.,סיכום
63,ME-15-05-29649-218,"5129371ניתן היום,  כ""ט אייר תשע""ז, 25 מאי 2017, במעמד הנאשם וב""כ הצדדים.",סיכום
64,ME-15-05-29649-218,נוסח מסמך זה כפוף לשינויי ניסוח ועריכה,"תמר נאות פרי, שופטת"
