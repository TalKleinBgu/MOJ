,verdict,text,part
0,ME-20-03-33920-431,עקב אבו עמאר (עציר),הנאשם:
1,ME-20-03-33920-431,"חוק העונשין, תשל""ז-1977: סע'  144(ב), 144(ב2), 499(א)(1)",     
2,ME-20-03-33920-431,"בטרם שמיעת הראיות בתיק הגיעו הצדדים להסדר טיעון במסגרתו הוגש נגד הנאשם כתב אישום מתוקן והנאשם הודה בעובדותיו, שאלה הם עיקריהן-",גזר דין
3,ME-20-03-33920-431,"הנאשם הינו דודו של אברהים אבו עמאר, תושב לקיה, אשר במועדים הרלוונטיים לכתב האישום היה חייל בצה""ל (להלן: ""איברהים"").",גזר דין
4,ME-20-03-33920-431,"פאהד אבו עמאר וזאהר אבו אעמאר היו  במועדים הרלוונטיים חיילים בצה""ל (להלן: ""פאהד"" ו""זאהר"").",גזר דין
5,ME-20-03-33920-431,"מחמוד פריג'את הינו תושב לקיה (להלן: ""פריג'את""), ומחמוד אבו עישה וסיף אבו עשיה הינם תושבי חברון (להלן: ""אבו עישה"" ו""סייף"").",גזר דין
6,ME-20-03-33920-431,"הנאשם ידע כי אברהים, פאהד וזאהר הם חיילים בשירות סדיר בצה""ל.",גזר דין
7,ME-20-03-33920-431,"עובר לתאריך 18.11.19 הנאשם נידבר עם אברהים וזאהר שימכרו לאדם בשם לואי אבו עמר (להלן: ""לואי"") חלקי נשק מסוג M-16 אותם הם יביאו מצה""ל.",גזר דין
8,ME-20-03-33920-431,"בתאריך 18.11.19 בשעות הערב, באזור בית קמה, הנאשם ולואי פגשו את זאהר שהגיע למקום במשאית צבאית.",גזר דין
9,ME-20-03-33920-431,זאהר מסר לידי הנאשם ולואי את נשקו האישי הצבאי מסוג M-16.,גזר דין
10,ME-20-03-33920-431,"הנאשם ולואי לקחו את הנשק למספר דקות, הוציאו מתוכו את חלקי הנשק המקוריים והתקינים והכניסו חזרה לנשק חלקים שאינם תקינים.",גזר דין
11,ME-20-03-33920-431,"ולאחר מכן הנאשם נתן לזאהר סך של 2,000ש""ח מתוך סכום של 5,000 ₪ שנקבע.",גזר דין
12,ME-20-03-33920-431,"בתחילת חודש דצמבר 2019, לואי פנה לאברהים וביקש ממנו שיספק לו קנה של רובה M-16 צה""לי ואברהים אמר לו שיהיה לו קשה לספק את מבוקשו.",גזר דין
13,ME-20-03-33920-431,"בהמשך, הנאשם פנה לאברהים וביקש ממנו להיעתר לבקשתו של לואי ועקב כך, כשלושה שבועות מאוחר יותר,  אברהים מסר ללואי נשק צה""לי ותקני מסוג M-16 ולואי פירק את הקנה המקורי והתקין מהנשק, הרכיב במקומו קנה אחר שאינו תקין ושילם לאברהים 500 ₪.",גזר דין
14,ME-20-03-33920-431,"במהלך שנת 2019, הנאשם ביקש מפאהד לספק לו תחמושת מסוג 5.56 מ""מ, מחסניות של רובה M-16 ומכלול ל- M-16.",גזר דין
15,ME-20-03-33920-431,"ופאהד סיפק לנאשם 120 כדורי נשק מסוג 5.56 מ""מ",גזר דין
16,ME-20-03-33920-431,ו- 8 מחסניות של רובה M-16.,גזר דין
17,ME-20-03-33920-431,"בחודש דצמבר 2019, הנאשם ביקש מפריג'את לנסוע עמו לחברון כדי לפגוש את סייף ולהביא ממנו חלקי נשק מסוג M-16 ולהובילם לארץ.",גזר דין
18,ME-20-03-33920-431,"ומיד בסמוך לכך נסעו השניים ברכבו של הנאשם לחברון, פגשו את סייף, ופריג'את קיבל ממנו שקית ובה חלק של רובה  M-16 ומסרה לנאשם.",גזר דין
19,ME-20-03-33920-431,"לאחר מכן הנאשם ופריג'את חזרו לישראל עם חלק הנשק הנ""ל.",גזר דין
20,ME-20-03-33920-431,"על יסוד הודאת הנאשם בעובדות כאמור, הוא הורשע בשתי עבירות בנשק, לפי סעיף 144(ב2) בחוק העונשין תשל""ז-1977 (להלן: ""חוק העונשין""); בעבירת נשק לפי סעיף 144(ב) סיפא בחוק העונשין; ובקשירת קשר לפשע, לפי סעיף 499(א)(1) בחוק העונשין.",גזר דין
21,ME-20-03-33920-431,"במסגרת הסדר הטיעון הסכימו הצדדים להמליץ לבית המשפט להטיל  על הנאשם 42 חודשי מאסר בפועל מיום מעצרו, מאסר על תנאי וקנס בסך 100,000 ₪ שישולם ב- 40 תשלומים.",גזר דין
22,ME-20-03-33920-431,"התביעה ציינה שעניינו של הנאשם הוא חלק מפרשה במסגרתה הוגשו כתבי אישום נוספים, וכל הנאשמים בפרשה הודו במעשיהם, למעט הנאשם האחר בתיק זה שעניינו הופרד, ונאשם נוסף שבעניינו יוצג הסדר טיעון.",גזר דין
23,ME-20-03-33920-431,"עוד ציינה, שהסדר הטיעון מתחשב בהודאת הנאשם, בחסכון בזמן השיפוטי ובכך שהנאשם נעדר עבר פלילי.",גזר דין
24,ME-20-03-33920-431,והדגישה שהעונש המוצע כולל קנס גבוה ועונש מאסר משמעותי.,גזר דין
25,ME-20-03-33920-431,ועתרה לקבל את הסדר הטיעון.,גזר דין
26,ME-20-03-33920-431,"ב""כ הנאשם הצטרף לדברי התביעה.",גזר דין
27,ME-20-03-33920-431,טען כי העונש המוסכם נגזר מהעונשים שהוטלו על המעורבים האחרים בפרשה.,גזר דין
28,ME-20-03-33920-431,הדגיש את החיסכון בזמן שיפוטי וציין שההסדר מנע את הצורך של התביעה להעיד בני משפחה אלה נגד אלה.,גזר דין
29,ME-20-03-33920-431,וביקש לכבד את המלצת הצדדים.,גזר דין
30,ME-20-03-33920-431,הנאשם הביע צער על מעשיו.,גזר דין
31,ME-20-03-33920-431,"כתב האישום מגולל פרשה חמורה מאוד, במסגרתה חברו יחד חיילי צה""ל ואזרחים, אשר סחרו בחלקי נשק תמורת בצע כסף.",גזר דין
32,ME-20-03-33920-431,"חומרה מיוחדת נעוצה בעובדה שבאירועים שונים, המעורבים פירקו מכלי נשק צהליים מכלולים מקוריים תקינים והכניסו במקומם מכלולים בלתי תקינים.",גזר דין
33,ME-20-03-33920-431,כל בר דעת מבין את ההשלכות העלולות להיגרם ממעשים כאלה.,גזר דין
34,ME-20-03-33920-431,באחד האירועים הנאשם יצא עם אחר לחברון ושם הם קיבלו מתושב המקום חלק של נשק והביאו אותו לשטחי ישראל.,גזר דין
35,ME-20-03-33920-431,"כלי נשק המוחזקים בידיים בלתי מורשות משמשים לביצוע עבירות ואף לפיגועי טרור, והסכנה הגלומה בתופעה חמורה ורבה.",גזר דין
36,ME-20-03-33920-431,"מצב דברים בו אזרחים מפתים חיילים למכור להם חלקי נשק המוחזקים בידם במסגרת שירותם הצבאי, מעורר דאגה רבה, שכן פוטנציאל הנזק שלו – במישורים שונים – גדול ביותר.",גזר דין
37,ME-20-03-33920-431,"נוכח מרכיבי חומרה אלה, מוצדק להטיל על הנאשם ענישה הכוללת מאסר לתקופה משמעותית.",גזר דין
38,ME-20-03-33920-431,"לאחר ששקלתי בדבר, באתי למסקנה כי יש לכבד את הסדר הטיעון:",גזר דין
39,ME-20-03-33920-431,"הרקע להסדר הטיעון, ענייני וסביר.",גזר דין
40,ME-20-03-33920-431,העונש המוצע כולל מאסר ממשי וקנס משמעותי.,גזר דין
41,ME-20-03-33920-431,יש בו לתרום להרתעת הנאשם והציבור.,גזר דין
42,ME-20-03-33920-431,והוא מושפע מהעונשים שנגזרו על מעורבים אחרים בפרשה.,גזר דין
43,ME-20-03-33920-431,הנאשם נעדר עבר פלילי.,גזר דין
44,ME-20-03-33920-431,זהו מאסרו הראשון.,גזר דין
45,ME-20-03-33920-431,הוא הודה במיוחס לו וחסך זמן את הצורך בהעדת עדי התביעה ובהם בני משפחתו.,גזר דין
46,ME-20-03-33920-431,"נוכח כל האמור, אני מטיל על הנאשם את העונשים הבאים:",גזר דין
47,ME-20-03-33920-431,"42 חודשי מאסר בפועל, מיום מעצרו.",גזר דין
48,ME-20-03-33920-431,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת נשק שהיא פשע.",גזר דין
49,ME-20-03-33920-431,"קנס בסך 100,000 ₪ או 10 חודשי מאסר תחתיו.",גזר דין
50,ME-20-03-33920-431,הקנס ישולם ב- 40 תשלומים חודשיים שווים ורצופים החל מיום 1.8.20 .,גזר דין
51,ME-20-03-33920-431,תשלום שלא ישולם במועדו יעמיד את כל יתרת הסכום לפרעון מיידי.,גזר דין
52,ME-20-03-33920-431,"מזכירות בית המשפט מתבקשת למסור לידי ב""כ הנאשם כבר כעת, את שוברי תשלום",גזר דין
53,ME-20-03-33920-431,זכות ערעור תוך 45 יום.,גזר דין
54,ME-20-03-33920-431,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סגן הנשיאה
