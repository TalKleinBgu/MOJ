,verdict,text,part
0,SH-23-07-7617-739,"ע""י ב""כ עוה""ד איה אגבריה ממשרדו של עו""ד  עלא עתאמנה",סמאר ואסל 
1,SH-23-07-7617-739,"חוק העונשין, תשל""ז-1977: סע'  40ד', 40 ה', 40ט', 144(א), 244, 275, 40יא'","ש""ז פלר   יסודות בדיני עונשין "
2,SH-23-07-7617-739,"הנאשמים, בעל ואישה, הודו בכתב האישום המתוקן לפיו בתאריך 22.06.23 מועד בו בוצע צו חיפוש כדין בביתם, החזיק הנאשם באקדח חצי אוטומטי D.D.G , מודל C5, מספר סידורי 107303D, כשהוא טעון במחסנית מלאה תואמת וב- 16 כדורי תחמושת בקוטר 9 מ""מ וכן מחסנית נוספת תואמת המכילה כדור תחמושת בקוטר 9 מ""מ אחד וזאת בלא רשות על פי דין.",גזר דין
3,SH-23-07-7617-739,"באותו המועד, על מנת לנסות ולמנוע את תפיסת האקדח ובמטרה להכשיל את השוטרים בעת מילוי תפקידם, סירבה הנאשמת לפתוח את דלת הבית לשוטרים, עד שאלו הודיעו שיפרצו את הדלת, בנסיבות אלה פתחה הנאשמת את החלון האחורי בקומה העליונה של הבית, שאלה את השוטרים היכן הנאשם,  עלתה לגג הבית והחלה לצעוק לעבר השוטרים שהנאשם אינו בבית והיא לבדה בבית עם הילדים משהבינה הנאשמת כי בכוונת השוטרים לפרוץ את דלת הבית, פתחה את דלת הבית ובמהלך החיפוש נמצאה הנאשמת מסליקה על גופה, בתוך המכנסיים, בבד כהה את האקדח.",גזר דין
4,SH-23-07-7617-739,"על פי הודאתם הורשעו הנאשמים בעבירות המיוחסות להם בכתב האישום המתוקן - הנאשם הורשע בהחזקת נשק שלא כדין והחזקת חלק של נשק או תחמושת שלא כדין – לפי סעיף 144(א) רישא וסיפא לחוק העונשין, תשל""ז – 1977 ואילו הנאשמת הורשעה בשיבוש מהלכי משפט – לפי סעיף 244 לחוק העונשין והפרעה לשוטר במילוי תפקידו – לפי סעיף 275 לחוק העונשין.",גזר דין
5,SH-23-07-7617-739,הנאשם נעצר מאחורי סורג ובריח מתאריך 22.06.23 עד לתאריך 08.08.23 וממועד זה נעצר באזוק אלקטרוני עד לתאריך 09.04.24 בו שוחרר למעצר בית.,גזר דין
6,SH-23-07-7617-739,הנאשמת נעצרה בתאריך 22.06.23 ויום לאחר מכן שוחררה למעצר בית בתנאים מגבילים.,גזר דין
7,SH-23-07-7617-739,"הנאשמים כאמור, הודו במסגרת הסדר טיעון, שלא כלל הסכמה עונשית, במיוחס להם בכתב האישום המתוקן, הורשעו ולבקשתם הופנו לשירות המבחן לצורך הכנת תסקירים בעניינם.",גזר דין
8,SH-23-07-7617-739,תסקירי שירות המבחן וחוות דעת הממונה על עבודות השירות,גזר דין
9,SH-23-07-7617-739,"שירות המבחן התרשם שהנאשם, נשוי ואב לשלושה ילדים כבן 42, גדל במשפחה מלוכדת המנהלת אורח חיים תקין.",גזר דין
10,SH-23-07-7617-739,"הנאשם סיים 12 שנות לימוד, עבד עם אביו בעסק לתיקון כלים חקלאיים עד שעבר תאונת דרכים קשה במהלכה נדרס על די אופנוע ועבר הליך שיקום ממושך.",גזר דין
11,SH-23-07-7617-739,לאחר כשנתיים וחצי חזר לעבוד בעסק במשרה חלקית.,גזר דין
12,SH-23-07-7617-739,"לשם פתיחת סניף של העסק, הנאשם לקח הלוואות מהבנק ולכן צבר חובות כספיים.",גזר דין
13,SH-23-07-7617-739,הנאשם סובל מפציעות שעבר במהלך תאונת עבודה וכן מהפציעות שעבר במהלך תאונת הדרכים וממחלות שונות.,גזר דין
14,SH-23-07-7617-739,הנאשם נשוי לנאשמת ולהם 3 ילדים משותפים.,גזר דין
15,SH-23-07-7617-739,הנאשם חווה קושי בשל הריחוק ממשפחתו במהלך התנאים המגבילים ובשל חוסר יכולתו לסייע לאשתו בגידול הילדים.,גזר דין
16,SH-23-07-7617-739,"הנאשם נעדר עבר פלילי, אך שירות המבחן התרשם מהתייחסות הנאשם לעבירות בהן הורשע בהליך זה באופן שצוין כי רב הנסתר על הנגלה בשל היעדר עבר פלילי ולנוכח נסיבות חייו.",גזר דין
17,SH-23-07-7617-739,הנאשם תיאר ששמר על האקדח עבור מכר שלו לאחר שזה ביקש ממנו.,גזר דין
18,SH-23-07-7617-739,הנאשם תיאר שזיהה שמדובר בכלי נשק ובתחילה סירב אך בהמשך הסכים בשל הרקע החברי ביניהם.,גזר דין
19,SH-23-07-7617-739,"בבוקר, יצר קשר עם החבר לבדוק מדוע לא הגיע לקחת חזרה את הנשק ויצא לעשות סידורים ובזמן זה הגיעה המשטרה לביתו.",גזר דין
20,SH-23-07-7617-739,"לדבריו, לא שיתף את אשתו בהימצאות הנשק בבית.",גזר דין
21,SH-23-07-7617-739,הנאשם שלל סכסוכים עם אחרים או קיום קשרים שוליים וביטא עמדות המתנגדות להחזקת נשק.,גזר דין
22,SH-23-07-7617-739,"הנאשם הביע צער על מעשיו, שיתף במחירים הקשים שמשלם, תיאר זאת כאירוע נקודתי שאינו מאפיין את התנהלותו, ציין שהפיק את הלקחים ואיננו נזקק לטיפול.",גזר דין
23,SH-23-07-7617-739,שירות המבחן התרשם מהתייחסות מצמצמת לנסיבות העבירות ומפער בין התנהלותו הנורמטיבית של הנאשם לבין חומרת העבירות והגיע למסקנה שלא ניתן לשלול סיכון להישנות העבירות.,גזר דין
24,SH-23-07-7617-739,"סופו של דבר, בשל חומרת העבירות, שירות המבחן לא בא בהמלצה שיקומית והמליץ על ענישה מוחשית ומציבת גבול.",גזר דין
25,SH-23-07-7617-739,"אשר לנאשמת, נשואה ואם לשלושה ילדים כבת 37, עובדת כסייעת רפואית בבית ספר, גדלה במשפחה נורמטיבית.",גזר דין
26,SH-23-07-7617-739,"הנאשמת סיימה 12 שנות לימוד, במהלך השנים לא עבדה והייתה ממוקדת בגידול הילדים עד שלפני כשש שנים החלה בעבודתה כסייעת בבית הספר.",גזר דין
27,SH-23-07-7617-739,הנאשמת נשואה לנאשם ותיארה את הקשיים איתם מתמודדת עקב מעצרו של בעלה בתיק זה.,גזר דין
28,SH-23-07-7617-739,הנאשמת נעדרת עבר פלילי ושללה היכרות עם כלי נשק או גורמים שוליים.,גזר דין
29,SH-23-07-7617-739,"הנאשמת תיארה שערב קודם הגיע לביתם בשעת לילה אדם שלא הכירה, אך לאחר מכן הבינה מבעלה שהוא חבר שלו ורק לאחר מעצרו של בעלה, הוא שיתף אותה שהחבר ביקש ממנו לשמור על האקדח.",גזר דין
30,SH-23-07-7617-739,"לדבריה, איננה יודעת מדוע הסכים לכך.",גזר דין
31,SH-23-07-7617-739,"הנאשמת תיארה את הסיבות בגינן סירבה לפתוח לשוטרים את הדלת שבעיקרן, לא הייתה לבושה על פי ערכי הדת והייתה לבד בבית בקומה עליונה ולכן לקח לה זמן לרדת למטה ולא יכולה הייתה לשהות לבדה במחיצת גברים זרים.",גזר דין
32,SH-23-07-7617-739,"לדבריה, כאשר חיפשה את מפתחות הדלת, מצאה את האקדח והייתה מבוהלת , לא ידעה כיצד לנהוג והחביאה אותו על גופה.",גזר דין
33,SH-23-07-7617-739,"בדיעבד, זו הייתה טעות והיה עליה למסור אותו לשוטרים.",גזר דין
34,SH-23-07-7617-739,הנאשמת הביעה צער על התנהלותה וכעס כלפי הנאשם בכך שעירב אותה בפלילים וסיכן אותה ואת הילדים כאשר החזיק נשק בבית.,גזר דין
35,SH-23-07-7617-739,"לדבריה, ניהלו תקשורת פתוחה והנאשם היה משתף אותה בהכל ולכן לא מבינה מדוע הסתיר ממנה שהחביא בבית את הנשק.",גזר דין
36,SH-23-07-7617-739,"לאחר מעצרו, שקלה להתגרש אך המשפחה שכנעה אותה להישאר לטובת הילדים.",גזר דין
37,SH-23-07-7617-739,"למרות זאת, הם חווים משבר אמון בקשר הזוגי ובנם הבכור מתמודד עם פחד וקשיים רגשיים בעקבות שהותו בבית בזמן החיפוש.",גזר דין
38,SH-23-07-7617-739,"שירות המבחן התרשם שהתנהלותה במהלך ביצוע העבירות לא נבעה מקשיים מול גורמי סמכות או גורמי החוק, אלא מתחושת לחץ ובהלה בהיותה לבד בבית עם ילדיה, על רקע אורח החיים הדתי שמקיימת וערכיו בקשר ללבוש ונוכחות גברים זרים.",גזר דין
39,SH-23-07-7617-739,שירות המבחן התרשם שלנאשמת קיימים גורמים משמעותיים לשיקום והמליץ על ענישה מותנית צופה פני עתיד.,גזר דין
40,SH-23-07-7617-739,הנאשמת הופנה במקביל לממונה על עבודות השירות ובהתאם לחוות דעת הממונה שנערכה בעניינה נמצאה הנאשמת כשירה לבצע עבודות שירות במועדון בית הקשיש בכפר קרע.,גזר דין
41,SH-23-07-7617-739,"בטיעוניה לעונש ב""כ המאשימה הגישה את תמונות האקדח, המחסניות והכדורים (ת/1) ועמדה על חומרת מעשיהם של הנאשמים ועל הערכים החברתיים שנפגעו, הגנה על חיי אדם, הגנה על שלום הציבור ובטחונו.",גזר דין
42,SH-23-07-7617-739,"המאשימה הדגישה שמידת הפגיעה בערכים אלה איננה מסתכמת רק בנזק שאירע בפועל אלא גם בפוטנציאל של פגיעה בחפים מפשע וערעור בטחון הציבור והסדר החברתי, הנובע מאותן עבירות.",גזר דין
43,SH-23-07-7617-739,"המאשימה הדגישה כי מיגור הנגע של החזקת נשק בלתי חוקי והשימוש בו, הפך למטרת על בקרב גורמי אכיפת החוק, ובתי המשפט ראו בעבירות הנשק כעבירות שיש להחמיר עם מבצעיהם על ידי הטלת מאסרים ממושכים, במיוחד מאחר שהפכו למכת מדינה.",גזר דין
44,SH-23-07-7617-739,"אשר למעשיה של הנאשמת, אלה פגעו בפעילותם התקינה של גורמי אכיפת החוק.",גזר דין
45,SH-23-07-7617-739,"בקביעת מתחם העונש ההולם את מעשיהם של הנאשמים, עמדה המאשימה על מדיניות הענישה הנהוגה בעבירות דומות ועל הנסיבות הקשורות בביצוע העבירות.",גזר דין
46,SH-23-07-7617-739,המאשימה סברה שמתחם העונש ההולם את מעשיו של הנאשם נע בין 18 ל- 36 חודשי מאסר ואילו המתחם ההולם את מעשיה של הנאשמת נע בין 6 חודשי מאסר שירוצו בעבודות שירות לבין 12 חודשי מאסר בפועל.,גזר דין
47,SH-23-07-7617-739,"ב""כ המאשימה טענה שהנאשמים הודו בכתב האישום המתוקן ואין לחובתם הרשעות קודמות.",גזר דין
48,SH-23-07-7617-739,"אשר לנאשם, שירות המבחן לא בא בהמלצה טיפולית בעוד שבעניין הנאשמת, שירות המבחן המליץ על ענישה צופה פני עתיד מאחר שהפעילה שיקול דעת לקוי במצב לחץ, אך הנאשמת לא עברה הליך טיפולי ובית המשפט התבקש שלא לאמץ את המלצת התסקיר.",גזר דין
49,SH-23-07-7617-739,"סופו של דבר המאשימה ביקשה לגזור את עונשם של הנאשמים ברף התחתון של המתחם, בנוסף למאסר על תנאי, קנס והתחייבות.",גזר דין
50,SH-23-07-7617-739,"בא כוח הנאשם הפנה לאסופת פסקי דין מטעמו וביקש לאבחן את הפסיקה אליה הפנתה ב""כ המאשימה.",גזר דין
51,SH-23-07-7617-739,"בקביעת עונשו של הנאשם, עמד הסנגור על הנסיבות שאינן קשורות בביצוע העבירה וביקש להתחשב בהודאת הנאשם בהזדמנות הראשונה ובחיסכון בזמן השיפוטי.",גזר דין
52,SH-23-07-7617-739,"עוד ביקש הסנגור שלא למצות את הדין עם הנאשם, אב לשלושה ילדים ובן למשפחה ברוכת ילדים, שאין לחובתו הרשעות קודמות ושסובל ממצב בריאותי מורכב (נ/1).",גזר דין
53,SH-23-07-7617-739,"לאור תקופת מעצרו של הנאשם, הן מאחורי סורג ובריח, הן באיזוק אלקטרוני והן במעצר בית, ללא כל הפרה, התבקש בית המשפט שלא למצות את הדין עם הנאשם ולהטיל עליו מאסר בעבודות שירות.",גזר דין
54,SH-23-07-7617-739,"באת כוח הנאשמת טענה שהפגיעה בערכים המוגנים של שיבוש מהלכי משפט והפרעה לשוטרים בעקבות מעשי הנאשמת הייתה בעוצמה נמוכה ובפועל, חשיפת האמת לא נפגעה והשוטרים השלימו את מלאכתם.",גזר דין
55,SH-23-07-7617-739,עוד טענה שמעשי הנאשמת נעשו ללא תכנון מראש ושלמדה על הימצאות הנשק באופן אקראי.,גזר דין
56,SH-23-07-7617-739,"באת כוח הנאשמת ביקשה לקבוע מתחם ענישה הולם שנע בין צו של""צ ללא הרשעה לבין מאסר על תנאי.",גזר דין
57,SH-23-07-7617-739,"לאור היעדר הרשעות קודמות, נסיבותיה האישיות של הנאשמת לרבות היותה אמא לשלושה ילדים, הודאתה בהזדמנות הראשונה, החרטה שהביעה והמלצות שירות המבחן, נתבקש בית המשפט לאמץ את המלצות שירות המבחן ולהטיל על הנאשמת ענישה צופה פני עתיד בלבד.",גזר דין
58,SH-23-07-7617-739,הנאשם ביקש את התחשבות בית המשפט והביע צער וחרטה.,גזר דין
59,SH-23-07-7617-739,הנאשמת טענה שאין לה מה לומר.,גזר דין
60,SH-23-07-7617-739,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה:
61,SH-23-07-7617-739,"בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם.",דיון והכרעה:
62,SH-23-07-7617-739,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה:
63,SH-23-07-7617-739,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה:
64,SH-23-07-7617-739,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה:
65,SH-23-07-7617-739,קביעת מתחם העונש ההולם – נסיבות הקשורות בביצוע העבירות,דיון והכרעה:
66,SH-23-07-7617-739,"אין צורך להכביר מילים בדבר חומרת מעשיהם של הנאשמים, הערכים החברתיים שנפגעו ומידת הפגיעה בהם.",דיון והכרעה:
67,SH-23-07-7617-739,"הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם.",דיון והכרעה:
68,SH-23-07-7617-739,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין וזאת נוכח התופעה החמורה והמסוכנת של החזקת נשק בידיים שאינן מורשות לכך.",דיון והכרעה:
69,SH-23-07-7617-739,"החזקת נשק שלא כדין יש בה כדי להוביל, והיא אכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, או כאשר הנשק מגיע לידי מי שמנסים לפגוע בביטחונם ובשלומם של תושבי המדינה, ובין אם מחמת שנגרמות תאונות בזמן השימוש בנשק.",דיון והכרעה:
70,SH-23-07-7617-739,"ביהמ""ש העליון חזר והזכיר רק לאחרונה:",דיון והכרעה:
71,SH-23-07-7617-739,ערכים אלו עליהם עמדתי כולם נמצאים בסיכון ממשי מקום בו מחזיק הנאשם באקדח טעון בכדורים.,דיון והכרעה:
72,SH-23-07-7617-739,"סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה ואולם, יש לזכור כי חלק מהפסיקה המאוזכרת כאן וכן זו שהובאה על ידי ב""כ הנאשם, ניתנה טרם כניסת תיקון החוק לתוקף.",דיון והכרעה:
73,SH-23-07-7617-739,"דהיינו, ניתן ללמוד על הלך הרוח ששרר אולם לא ניתן להתעלם מהוראת החוק הקובעת עונש מינימום בגין עבירות הנשק.",דיון והכרעה:
74,SH-23-07-7617-739,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",דיון והכרעה:
75,SH-23-07-7617-739,"באשר לבקשת ההגנה לקביעת מתחמי ענישה חמורים פחות מאלו שאליהם הפנתה המאשימה מצאתי לנכון להפנות לדברים נוספים שנכתבו בעניין סובח, שלדאבון הלב, רלוונטיים מתמיד בימים טרופים אלה כאשר אנו מתבשרים חדשות לבקרים על שימוש לא חוקי בנשק בסביבה אזרחית:",דיון והכרעה:
76,SH-23-07-7617-739,"הנאשם כאמור, החזיק אקדח כשהוא מוכן ומזומן, טעון במחסנית ו-16 כדורים תואמים כך שפוטנציאל הנזק הטמון בו רב לאין ערוך.",דיון והכרעה:
77,SH-23-07-7617-739,"אמנם, בסופו של יום לא נעשה שימוש בנשק, עם זאת אין בכך כדי להפחית מחומרת הנסיבות הקשורות בביצוע המעשים ולהתעלם מהפגיעות הפוטנציאליות שהיו עלולות להתרחש.",דיון והכרעה:
78,SH-23-07-7617-739,"עבירת החזקת נשק יכולה להשתכלל גם בנסיבות קלות מאלה שהיו במקרה זה, למשל בהחזקת אקדח ולא רובה סער, וגם אז ההוראה בדבר העונש המזערי חלה.",דיון והכרעה:
79,SH-23-07-7617-739,"העולה מהאמור הוא שמתחם שתחתיתו היא 24 חודשי מאסר, על עבירות החזקת רובה סער והחזקת מחסניות ותחמושת, איננו בלתי סביר.",דיון והכרעה:
80,SH-23-07-7617-739,בשנים האחרונות רואים יותר ויותר מקרים של אנשים המקיימים אורח חיים נורמטיבי המחזיקים נשק ללא רישיון.,דיון והכרעה:
81,SH-23-07-7617-739,מטבע הדברים מדובר בכלי נשק שעצם השגתם או ייצורם כרוך בעבירה.,דיון והכרעה:
82,SH-23-07-7617-739,"בהתחשב בעובדות ונסיבות חמורות אלה, במגמת ההחמרה ההדרגתית של בית המשפט העליון בעבירות נשק ובתיקון 140 לחוק העונשין שחל בענייננו מצאתי כי מתחם העונש ההולם בעניינו של הנאשם נע בין 18 - 36 חודשי מאסר בפועל, (אשר תואם לעמדה העונשית של המאשימה).",דיון והכרעה:
83,SH-23-07-7617-739,אשר לנאשמת שהורשעה בעבירות שיבוש מהלכי משפט והפרעה לשוטר במילוי תפקידו.,דיון והכרעה:
84,SH-23-07-7617-739,"הערכים המוגנים בעבירות אלו הינם, ההגנה על טוהר ההליך המשפטי והחקירתי, כמו גם יכולת המשטרה לאתר מבצעי עבירות ולהגיע לחקר האמת, תוך הגנה על שלטון החוק וכיבוד וציות לגורמי אכיפת החוק.",דיון והכרעה:
85,SH-23-07-7617-739,"עבירת שיבוש הליכי המשפט נחזית להיות לכאורה כעבירה הנלווית לעבירה אחרת, החמורה ממנה, ובדרך כלל כך הם פני הדברים.",דיון והכרעה:
86,SH-23-07-7617-739,"אף בענייננו, עבירה זו בוצעה מאחר והנאשמת ניסתה לחפות על העבירה אותה ביצע בעלה (הנאשם).",דיון והכרעה:
87,SH-23-07-7617-739,"מסיבה זו, סקירת הפסיקה מלמדת כי קיים קושי לאתר מקרים דומים למקרה שבפנינו.",דיון והכרעה:
88,SH-23-07-7617-739,"עם זאת, בשים לב לאופן השיבוש וההפרעה לחיפוש כדין על ידי סירוב לפתיחת הדלת והסתרת האקדח בבגדיה, סבורני שמידת הפגיעה בערכים המוגנים הינה משמעותית וממוקמת ברף גבוה.",דיון והכרעה:
89,SH-23-07-7617-739,בנסיבות העבירות ובהיעדר פסיקה מתאימה ורלוונטית אני קובע שיש להעמיד את מתחם הענישה כנע בין מאסר מותנה לבין מאסר בפועל שיכול וירוצה בעבודות שירות וזאת לצד ענישה צופה פני עתיד בדמות חתימה על התחייבות.,דיון והכרעה:
90,SH-23-07-7617-739,קביעת העונש ההולם – נסיבות שאינן קשורות בביצוע העבירה,דיון והכרעה:
91,SH-23-07-7617-739,"אין כל חולק שעונש מאסר בפועל, אפילו בעבודות שירות, יפגע בנאשמים, במשפחתם ובפרנסתם וודאי כאשר הנאשם והנאשמת נשואים זה לזו והורים ל- 3 ילדים.",דיון והכרעה:
92,SH-23-07-7617-739,"הנאשם נעדר הרשעות קודמות, הוא ניצב בפני מאסר ראשון ובנסיבות ביצוע העבירות, לאור חומרתן ובשים לב לתיקון החוק המחייב הטלת עונש מינימום ובהיעדר נימוקים המצדיקים חריגה/החרגה, הרי שלא ניתן להימנע משליחת הנאשם לריצוי עונש מאסר מאחורי סורג ובריח.",דיון והכרעה:
93,SH-23-07-7617-739,"עם זאת לקחתי בחשבון כי הנאשם הודה בכתב אישום מתוקן בהזדמנות הראשונה, חסך זמן שיפוטי יקר והביע חרטה.",דיון והכרעה:
94,SH-23-07-7617-739,הנאשם היה עצור מאחורי סורג ובריח למשך חודש וחצי ועצור באיזוק אלקטרוני במשך 8 חודשים נוספים.,דיון והכרעה:
95,SH-23-07-7617-739,במקרה דנן יש אף צורך בהרתעת הרבים מפני ביצוע עבירות נשק מסוג זה וכי יש סיכוי של ממש  שהחמרה בעונשו של הנאשם תביא להרתעת הרבים.,דיון והכרעה:
96,SH-23-07-7617-739,עבירות הנשק הפכו לנגע שהתפשט בחברה ועל בתי המשפט להילחם בנגע זה מלחמת חורמה.,דיון והכרעה:
97,SH-23-07-7617-739,חדשות לבקרים מתבצעים מקרי ירי תוך שימוש בנשק חם.,דיון והכרעה:
98,SH-23-07-7617-739,"בעשרות מקרים, קיפדו חייהם, צעירים ומבוגרים כאחד, בשל מעשי ירי ושימוש בנשק.",דיון והכרעה:
99,SH-23-07-7617-739,"בנוסף, מעל לכל, תיקון 140 לחוק העונשין מחייב את בית המשפט בעונש מינימום שלא מצאתי שבענייננו קיימים טעמים שלא להטילו.",דיון והכרעה:
100,SH-23-07-7617-739,"עם זאת, מפאת נסיבותיו האישיות ותקופת המאסר הממושכת, מצאתי לנכון להקל במידה מסוימת בסכום הקנס שיוטל על הנאשם.",דיון והכרעה:
101,SH-23-07-7617-739,"בנסיבות אלה, בשים לב למצבו הרפואי (נ/1) ובהתאם לעתירת המאשימה, יש למקמו ברף הנמוך של מתחם העונש ההולם, כפי שגם ביקשה המאשימה.",דיון והכרעה:
102,SH-23-07-7617-739,"אשר לנאשמת, אף היא נעדרת הרשעות קודמות והודתה בהזדמנות הראשונה, חסכה זמן שיפוטי רב והביעה חרטה על מעשיה.",דיון והכרעה:
103,SH-23-07-7617-739,"שירות המבחן התרשם בעניינה שמקור ביצוע העבירות איננו התנהלות עבריינית, כי אם ערכי הדת בהיותה מקיימת חיים דתיים ובשיקול דעת רגעי לקוי בסיטואציה אליה נקלעה.",דיון והכרעה:
104,SH-23-07-7617-739,"בנסיבות אלה, ולאחר שנתתי דעתי גם לעובדה שהנאשם, בעלה של הנאשמת ואבי ילדיה, יישא בתקופת מאסר ממושכת, בשים לב להשלכות מאסר זה על ילדיהם של הנאשמים וכלכלתם, סבורני שיש לאמץ את המלצות שירות המבחן וזאת לאור האמור בתסקיר ובהתאם לחלקה באירוע.",דיון והכרעה:
105,SH-23-07-7617-739,עם זאת הענישה תאוזן בקנס ראוי.,דיון והכרעה:
106,SH-23-07-7617-739,"משנאמר כל זאת, ובהתחשב בחומרת המעשים, בנסיבותיהם, במידת אשמתם של הנאשמים, בערך החברתי שנפגע, במידת הפגיעה בו ובמדיניות הענישה הנוהגת, תוך התחשבות בהודאתם של הנאשמים ובנסיבות חייהם, תוך עריכת איזון בין רכיבי הענישה השונים, אני מטיל על הנאשמים את העונשים הבאים:",דיון והכרעה:
107,SH-23-07-7617-739,"מאסר בפועל למשך 18 חודשים בניכוי ימי מעצרו על פי רישומי שב""ס, (ללא ניכוי ימי המעצר בפיקוח אזוק אלקטרוני).",נאשם 1:
108,SH-23-07-7617-739,הנאשםן יתייצב לריצוי מאסרו בבית מעצר קישון ביום 10/11/24 לא יאוחר מהשעה 11:00.,נאשם 1:
109,SH-23-07-7617-739,"ב""כ הנאשם יתאם עבור מרשו מועד לקליטה מוקדמת מול רשויות שב""ס.",נאשם 1:
110,SH-23-07-7617-739,"מאסר על תנאי לתקופה של 12 חודשים למשך 3 שנים, והתנאי הוא שהנאשם לא יעבור בפרק זמן זה לאחר שחרורו מריצוי תום מאסרו בגין הליך זה,  על אחת העבירות בהן הורשע או על כל עבירת נשק מסוג פשע.",נאשם 1:
111,SH-23-07-7617-739,"קנס בסך של 8,000 ₪.",נאשם 1:
112,SH-23-07-7617-739,"ככל שהופקדה ערבות כספית בתיק מ""ת 7687-07-23 יקוזז סכום פיקדון או הערבות מסכום הקנס והיתרה, בהעדר החלטה אחרת לסתור ובכפוף להוראות כל דין תוחזר למפקיד.",נאשם 1:
113,SH-23-07-7617-739,"היה ותיוותר יתרה לתשלום יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 10/11/24 וזאת באחת מהדרכים הבאות:",נאשם 1:
114,SH-23-07-7617-739,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,נאשם 1:
115,SH-23-07-7617-739,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,נאשם 1:
116,SH-23-07-7617-739,מאסר על תנאי לתקופה של 6 חודשים למשך 3 שנים והתנאי הוא שהנאשמת לא תעבור בפרק זמן זה על אחת העבירות בהן הורשעה בהליך זה שלפני.,נאשמת 2:
117,SH-23-07-7617-739,"קנס בסך של 5,000 ₪  סכום הקנס יקוזז מסכום הפיקדון שהופקד בתיק בש""א 7706-07-23 והיתרה, בהעדר החלטה אחרת לסתור ובכפוף להוראות כל דין תוחזר למפקיד.",נאשמת 2:
118,SH-23-07-7617-739,"ככל שתיוותר יתרת חיוב לתשלום, הרי שיש לשלמה עד ולא יאוחר מיום 10/11/24 באמצעות מרכז לגביית קנסות.",נאשמת 2:
119,SH-23-07-7617-739,ניתן בזאת צו להשמדת המוצגים בתיק (נשק ותחמושת).,נאשמת 2:
120,SH-23-07-7617-739,גזר דין זה מהווה פקודת מאסר נגד הנאשם מס' 1.,נאשמת 2:
121,SH-23-07-7617-739,5129371זכות ערעור לבית המשפט המחוזי בחיפה תוך 45 ימים מהיום.,נאשמת 2:
122,SH-23-07-7617-739,"ניתן היום,  כ' אלול תשפ""ד, 23 ספטמבר 2024, במעמד הצדדים.",נאשמת 2:
