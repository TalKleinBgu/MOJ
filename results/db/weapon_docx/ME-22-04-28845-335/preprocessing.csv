,verdict,text,part
0,ME-22-04-28845-335,"חוק העונשין, תשל""ז-1977: סע'  29, 31, 40ב, 40ג(א)(ב), 40ט, 40י, 144(א), 144(ב), 144(ז), 192, 340 א(א), 40 יא'",".3 סארי אדריס (עצור בפיקוח) ת""ז  xxxxxxxxxx"
1,ME-22-04-28845-335,נגד שלושת הנאשמים הוגש כתב אישום בעבירות נשק (החזקה נשיאה והובלה); ירי מנשק חם (מיוחס לנאשם 1) וסיוע לירי מנשק חם (מיוחס לנאשם 2).,גזר דין
2,ME-22-04-28845-335,"בנוסף, נאשם 1 הואשם באיומים.",גזר דין
3,ME-22-04-28845-335,"תחילה כפרו הנאשמים במיוחס להם, והתיק נקבע לשמיעת הוכחות.",גזר דין
4,ME-22-04-28845-335,"לאחר ישיבת הוכחות אחת, הוגש הסדר טיעון, במסגרתו הוגש כתב אישום מתוקן והנאשמים הודו במיוחס להם בכתב האישום המתוקן, ללא הסכמות לעונש.",גזר דין
5,ME-22-04-28845-335,תמצית כתב האישום המתוקן (במ/1),גזר דין
6,ME-22-04-28845-335,"על פי האישום הראשון, ביום 2/4/22 סמוך לשעה 01:00 נסעו הנאשמים ברכב סקודה שבבעלות נאשם 2 (להלן: ""הרכב"") לכיוון חורשה בסמוך למעון נששיבי באעבלין (להלן: ""החורשה) כשנאשם 1 נוהג ברכב, נאשם 2 יושב לצִדו ונאשם 3 יושב במושב האחורי.",גזר דין
7,ME-22-04-28845-335,"זאת עשו הנאשמים 1-2 כשהם מחזיקים, נושאים ומובילים שלא כדין תת מקלע מאולתר שהינו כלי שמסוגל לירות כדור או קליע ושבכוחו להמית אדם (להלן: ""הרובה""), מחסנית תואמת לרובה שהינה אביזר של נשק(להלן: ""המחסנית"") ומספר כדורים בקליבר 9 מ""מ (להלן: ""הכדורים"").",גזר דין
8,ME-22-04-28845-335,"בחורשה, הוציא נאשם 1 את הרובה, המחסנית וחלק מהכדורים מהרכב וירה מהרובה מספר כדורים שלא כדין כשנאשמים 2-3 עומדים לידו ונאשם 2 מסייע לו לעשות כן בכך שאִפשר והֵקל עליו את ביצוע הירי.",גזר דין
9,ME-22-04-28845-335,"בהמשך נכנסו הנאשמים לרכב ונסעו לכיוון היציאה מהחורשה, כשהם נושאים ומובילים עמם את הרובה, המחסנית וחלק מהכדורים בתוך תיק שחור מאחורי מושב הנהג, זאת בצוותא חדא ושלא כדין, עד שנעצרו על ידי כוח משטרתי שהגיע למקום בעקבות דיווח על ירי.",גזר דין
10,ME-22-04-28845-335,שלושת הנאשמים נאשמים בהחזקה נשיאה והובלה של נשק שלא כדין בצוותא חדא; נאשם 1 נאשם גם בירי מנשק חם שלא כדין ונאשם 2 בסיוע לנאשם 1 לירי מנשק חם שלא כדין.,גזר דין
11,ME-22-04-28845-335,"בגין המעשים שבאישום הראשון הורשעו כל הנאשמים בעבירה לפי סעיף 144(א) רישא וסיפא +144(ב) רישא וסיפא +סעיף 29 לחוק העונשין, תשל""ז –1977 (להלן: חוק העונשין).",גזר דין
12,ME-22-04-28845-335,נאשם 1 הורשע גם בעבירה לפי סעיף 340 א(א) לחוק העונשין,גזר דין
13,ME-22-04-28845-335,נאשם 2 הורשע גם בעבירה לפי סעיף 340 א(א) +31 לחוק העונשין.,גזר דין
14,ME-22-04-28845-335,"על פי האישום השני, ביום 7/4/22 לאחר מעצרם של הנאשמים בעקבות מעשיהם המתוארים באישום הראשון, נערך עימות בין נאשם 1 לנאשם 2 בתחנת משטרת שפרעם.",גזר דין
15,ME-22-04-28845-335,כל זאת עשה הנאשם 1 בכוונה להפחיד את נאשם 2 או להקניטו.,גזר דין
16,ME-22-04-28845-335,בגין המעשים לעיל הורשע הנאשם 1 על פי הודאתו בעבירת איומים לפי סעיף 192 לחוק העונשין.,גזר דין
17,ME-22-04-28845-335,"לבקשת כל הנאשמים, נערכו להם תסקירי שירות המבחן וביום 18/4/23, לאחר שהתקבלו התסקירים, נשמעו עדויות אופי וטיעונים לעונש.",גזר דין
18,ME-22-04-28845-335,לשלושת הנאשמים אין עבר פלילי וזה מעצרם הראשון.,ראיות לעונש
19,ME-22-04-28845-335,תסקירי שירות המבחן,ראיות לעונש
20,ME-22-04-28845-335,"נאשם 1, רווק, בן 22, עובר למעצר התגורר בבית הוריו ועבד בעסק בתחום המזון שבבעלות משפחתו.",ראיות לעונש
21,ME-22-04-28845-335,"בהערכת הסיכון לעבריינות והסיכוי לשיקום סבורה קצינת המבחן כי מדובר בצעיר בעל אישיות בלתי בשלה ומגובשת אשר הדימוי העצמי הנמוך מחפש משמעות והכרה מהסביבה הטבעית בה גדל, דפוסי חשיבה נוקשים, קשיים בדחיית סיפוקים ונטייה להתנהגות אימפולסיבית במצבים מורכבים, דבר המעלה את הסיכון להישנות עבירה בעתיד.",ראיות לעונש
22,ME-22-04-28845-335,"להתרשמות שרות המבחן, הבעת הצער והחרטה נובעים בעיקר מתוך כוונה לרצות ופחות מתוך התבוננות ביקורתית מעמיקה.",ראיות לעונש
23,ME-22-04-28845-335,"מתוך כל הללו, נוכח העבירות, גילו הצעיר והשלכות מיצוי הדין עמו, מעריך שרות המבחן כי הפרוגנוזה הטיפולית אינה גבוהה והערכת הסיכון להישנות התנהגות מפרת חוק בעתיד הינה לא מבוטלת ועל כן אין המלצה שיקומית בעניינו.",ראיות לעונש
24,ME-22-04-28845-335,"נאשם 2 רווק, בן 22, בן בכור, עובר למעצרו עבד בתחום המסעדנות ובשיפוצים אצל דודו.",ראיות לעונש
25,ME-22-04-28845-335,הנאשם גדל במשפחה תומכת וחיובית ברם קיימת אצלו נטייה להתחבר לגורמים שוליים ובמצבי לחץ הוא עלול להתנהג באופן בעייתי שאינו אדפטיבי.,ראיות לעונש
26,ME-22-04-28845-335,"שרות המבחן התרשם ממנו כבחור ילדותי, נעדר שיקול דעת בוגר ועצמאי ובעל דפוסי ריצוי כאשר במצבים מסוימים הוא מתקשה בהצבת גבולות פנימיים וחיצוניים ועלול להיגרר אחרי אחרים.",ראיות לעונש
27,ME-22-04-28845-335,"השרות מעריך כי בעניינו קיים סיכון לחשיפה מוגברת לעבריינות וניהול קשרים שוליים בסביבת מגוריו ועל כן, רמת הסיכון להישנות ביצוע עבירות דומות בעתיד הינה בינונית גבוהה לביצוע עבירות דומות.",ראיות לעונש
28,ME-22-04-28845-335,"הנאשם לקח, מילולית, אחריות על מעשיו ברם מדבריו עולה כי הוא תופס עצמו כגורם חיצוני לארוע ואינו קשור אליו.",ראיות לעונש
29,ME-22-04-28845-335,עוד הצהיר שמבקש לסיים את ההליך הפלילי נגדו ללא מעורבות השרות לפיכך לא באה המלצה טיפולית אלא המלצה לענישה קונקרטית שתציב לו גבולות ברורים למעשיו.,ראיות לעונש
30,ME-22-04-28845-335,"נאשם 3 בן 22, טרם מעצרו התגורר בבית הוריו ועבד לטענתו כנהג משאית.",ראיות לעונש
31,ME-22-04-28845-335,סיים 12 שנות לימוד והשלים בגרות מלאה במסגרת כתת מופת (תכנית שמקדמת מצוינות לימודית וחברתית).,ראיות לעונש
32,ME-22-04-28845-335,הוא נבחר כראש מועצת התלמידים הבית ספרית והוביל פעילות התנדבותית ועשייה למען הקהילה.,ראיות לעונש
33,ME-22-04-28845-335,טרם מעצרו נרשם ללימודי ניהול עסקים ועבד כנהג משאית.,ראיות לעונש
34,ME-22-04-28845-335,במסגרת מעצרו בפיקוח אלקטרוני ניתן צו פיקוח מעצר.,ראיות לעונש
35,ME-22-04-28845-335,"כך, הוא השתלב בקבוצת עצורי בית ייעודית לטיפול בעבירות נשק בחברה הערבית.",ראיות לעונש
36,ME-22-04-28845-335,"במהלך הטיפול החלה תפנית חיובית ממקום של הצגה קורבנית של עצמו והרחקתו מעבריינים אחרים הנאשמים באותן עבירות, לעמדה המכירה באחריות אישית על הכשלים בהתנהלותו.",ראיות לעונש
37,ME-22-04-28845-335,שרות המבחן מעריך שהסיכון ממנו פחת והסיכון להישנות עבירות בעתיד נמוך.,ראיות לעונש
38,ME-22-04-28845-335,"נוכח שיתוף הפעולה הירתמותו של הנאשם להליך הטיפולי, בא השרות בהמלצה טיפולית של ענישה משולבת שתיתן ביטוי לאפיק השיקומי אך גם להיבט העונשי בגין חומרת המיוחס לו, תוך העמדתו בצו מבחן לתקופה של 18 חודשים, במסגרתו ישתלב במערך הטיפולי בשרות המבחן, מאסר בעבודת שירות כענישה מוחשית הרתעתית שיש בה להבהיר את חומרת המעשה ולחדד את גבולות המותר והאסור.",ראיות לעונש
39,ME-22-04-28845-335,מטעם הנאשמים העידו עדי האופי (האימהות) שהוקיעו את מעשי ילדיהם שאינם תואמים את החינוך שהנחילו בבתיהם וביקשו שבית המשפט יקל בעונש שיושת על הנאשמים.,ראיות לעונש
40,ME-22-04-28845-335,גם הנאשמים הצהירו על חרטה ועל כך כי אין בכוונם לחזור לדרך הפשע וביקשו לסלוח ולהתחשב בהם בגזירת העונש נוכח עברם הנקי וגילם הצעיר.,ראיות לעונש
41,ME-22-04-28845-335,נאשם 1 ו- 2 הודיעו כ נערכה בינהם סולחה (ביחס לאישום השני) וכי אין בינהם איבה ובמסגרת זו ביקשו להקל בעונשם.,ראיות לעונש
42,ME-22-04-28845-335,"המאשימה סקרה את מנגנון גזירת העונש ועיקרון ההלימה לפיו נדרש יחס הולם בין חומרת מעשה העבירה בנסיבותיו, ומידת אשמו של הנאשם ובין סוג ומידת העונש המוטל עליו.",טיעוני הצדדים לעונש
43,ME-22-04-28845-335,"היא עותרת לראות בשני האירועים המתוארים בשני האישומים שבכתב האישום כאירועים נפרדים בהתאם למבחני הפסיקה ויישומם על ענייננו באופן שאין רצף בין האירועים, יש בינהם פער מרחק וזמן ובכל אחד מהם בנפרד גמלה ההחלטה בליבם של הנאשמים לבצע את העבירות מושא האישום.",טיעוני הצדדים לעונש
44,ME-22-04-28845-335,"המאשימה הפנתה לפסיקה המייצגת לשיטתה את מדיניות הענישה הראויה המתחייבת במה שהפך למכת מדינה, ענישה שתהווה מסר מרתיע גם לצעירים נטולי עבר פלילי וכן הפנתה לערכים החברתיים שנפגעו - בראשם השמירה על שלמות הגוף ובטחון הציבור והפרט ולהוראת השעה לפי תיקון 140 לחוק העונשין הקובע, כהוראת שעה, לתקופה של 3 שנים, עונש שלא יפחת מרבע מהעונש המרבי הקבוע בחוק בגין עבירות בנשק.",טיעוני הצדדים לעונש
45,ME-22-04-28845-335,"המאשימה הפנתה לנסיבות ביצוע העבירות בהן תכנון מוקדם לביצוע העבירה שכן הדעת נותנת שמי שמחזיק, נושא ומוביל נשק ויורה בתחמושת עשה פעולות מקדימות של רכישה או קבלת הנשק מאחר, תאום עם אחרים, נסיעה לחורשה לשם שימוש בנשק וכד'.",טיעוני הצדדים לעונש
46,ME-22-04-28845-335,כך גם לגבי מי שמסייע.,טיעוני הצדדים לעונש
47,ME-22-04-28845-335,"החומרה נובעת גם מסוג הנשק בו נעברו העבירות - תת מקלע מאולתר טעון במחסנית ומספר כדורים קליבר 9 מ""מ התואמים את הרובה.",טיעוני הצדדים לעונש
48,ME-22-04-28845-335,"פוטנציאל הנזק בשימוש בנשק זה הוא גבוה ביותר; ואין ספק שלנאשמים, היתה היכולת להבין את חומרת העבירות ותוצאות מעשיהם.",טיעוני הצדדים לעונש
49,ME-22-04-28845-335,המאשימה הפנתה לשורת פסקי דין מהם ניתן ללמוד כי מתחם הענישה הראוי בנסיבות העניין באשר לנאשם 1 באישום הראשון נע בין 3.5 עד 6 שנות מאסר בפועל.,טיעוני הצדדים לעונש
50,ME-22-04-28845-335,"באשר לנאשם 1 בגין האישום השני יש לקבוע, לטענתה, מתחם הנע בין מספר חודשי מאסר על תנאי ועד 6 חודשי מאסר בפועל שיכול וירוצו בעבודות שירות ככל שתוגש חוו""ד מתאימה.",טיעוני הצדדים לעונש
51,ME-22-04-28845-335,המאשימה מבקשת צבירת העונשים בעניינו של נאשם 1.,טיעוני הצדדים לעונש
52,ME-22-04-28845-335,"בנוגע לנאשם 2, טוענת המאשימה כי מתחם העונש ההולם בהתאם לפסיקה ולנסיבות נע בין 3 ועד 5.5 שנות מאסר בפועל.",טיעוני הצדדים לעונש
53,ME-22-04-28845-335,"ביחס לשני נאשמים אלו, סבורה המאשימה שרף הענישה בעניינם בתוך המתחם שצוין ראוי שיהיה ברף הבינוני תחתון.",טיעוני הצדדים לעונש
54,ME-22-04-28845-335,"אשר לנאשם 3, טוענת המאשימה כי מתחם העונש ההולם נע בין 30 ועד 60 חודשי מאסר בפועל ומבקשת כי יהיה ברף התחתון של המתחם.",טיעוני הצדדים לעונש
55,ME-22-04-28845-335,"על כל אלה, מבקשת המאשימה ביחס לכל אחד מהנאשמים עונשים נלווים של מאסרים מותנים ארוכים ומרתיעים, וקנסות כספיים וכן מבקשת חילוט רכבו של נאשם 2 שבאמצעותו ביצעו הנאשמים את העבירות.",טיעוני הצדדים לעונש
56,ME-22-04-28845-335,נאשם 1 הורשע כאמור בשני אישומים.,טיעוני הצדדים לעונש
57,ME-22-04-28845-335,"סנגורו מבקש לקחת בחשבון שהודאתו חסכה זמן שיפוטי יקר, חסכון בעדות של 30 עדי תביעה שוטרים ולא פחות עדי הגנה.",טיעוני הצדדים לעונש
58,ME-22-04-28845-335,מדובר על אירוע שנמשך מספר דקות.,טיעוני הצדדים לעונש
59,ME-22-04-28845-335,"לא מדובר בירי מאסיבי, לא מדובר בירי באזור מגורים, מדובר בירי בחורשה רחוק מהבתים, של מספר כדורים, לא היה נזק לא לרכוש ולא לאדם.",טיעוני הצדדים לעונש
60,ME-22-04-28845-335,"הנאשם קיבל אחריות מלאה על מעשיו ומביע צער על התנהגותו, ונכונות לשקם את חייו.",טיעוני הצדדים לעונש
61,ME-22-04-28845-335,"לטענתו מדובר באירוע ספונטני, ובמעידה חד פעמית.",טיעוני הצדדים לעונש
62,ME-22-04-28845-335,"הנאשם צעיר בן 21 בעת ביצוע העבירה, תקופת המעצר הממושכת בה הוא נתון נתנה בו אותותיה ומרתיעה אותו לעתיד לבוא.",טיעוני הצדדים לעונש
63,ME-22-04-28845-335,"אשר לעבירת האיומים המיוחסת לו באישום 2, טוען נאשם 1 כי היא נעשתה במהלך עימות שנערך ב-7/4/22 בלהט הדברים וסערת רגשות בינו לבין נאשם 2.",טיעוני הצדדים לעונש
64,ME-22-04-28845-335,"לטענתו יש לראות ארוע זה כאירוע אחד ביחד עם הארוע מושא האישום הראשון נוכח הרצף, ההקשר וסמיכות הזמנים.",טיעוני הצדדים לעונש
65,ME-22-04-28845-335,"נאשם 1, ו-2 השלימו, עשו סולחה ביניהם והם לחצו ידיים באולם בית המשפט ללמדך שאין עוד ריב ומחלוקות ביניהם ואין סיכון עתידי בעניין זה.",טיעוני הצדדים לעונש
66,ME-22-04-28845-335,"לטענתו, בפסיקה שהגישה ב""כ המאשימה בטיעוניה לעונש מדובר בנאשמים עם עבר פלילי מכביד, עם אירועים חמורים יותר כגון סכסוכים וכיוצ""ב, כך שלא ניתן לגזור מהפסיקה שהגישה למקרה בפנינו.",טיעוני הצדדים לעונש
67,ME-22-04-28845-335,נאשם 2 מצטרף לטענות נאשם מס' 1 בדבר המתחם הענישה.,טיעוני הצדדים לעונש
68,ME-22-04-28845-335,"לטענתו, המתחם עליו הסתמכה המאשימה נוגע בחלקו לעבירות שבוצעו על ידי מי שיש לו עבר פלילי.",טיעוני הצדדים לעונש
69,ME-22-04-28845-335,אין זה המקרה בענייננו.,טיעוני הצדדים לעונש
70,ME-22-04-28845-335,לדעתו יש להתחשב בכך שהנאשם הודה בהתאם להסדר הטיעון וחסך זמן שיפוטי יקר.,טיעוני הצדדים לעונש
71,ME-22-04-28845-335,נסיבות חייו קשות.,טיעוני הצדדים לעונש
72,ME-22-04-28845-335,"אביו נפטר בגיל 45 ממחלת הסרטן בשנת 2016, בהיות הנאשם נער, מה שאילץ אותו ליטול תפקיד של ראש משפחה, לתמוך באמו ולהשתלב בעולם התעסוקה לצורך פרנסת הבית.",טיעוני הצדדים לעונש
73,ME-22-04-28845-335,הבית נורמטיבי חרף המצב הסוציו אקונומי הקשה.,טיעוני הצדדים לעונש
74,ME-22-04-28845-335,"החלק המיוחס לו הוא נשיאה והחזקת נשק קצרה בחורשה, וסיוע שהתבטא בעמידה ליד נאשם 1 בעת שירה.",טיעוני הצדדים לעונש
75,ME-22-04-28845-335,"העבירה לא בוצעה על רקע סכסוך, או כוונה לפגוע במישהו.",טיעוני הצדדים לעונש
76,ME-22-04-28845-335,הסנגור הפנה לפסיקה הקובעת רף של ריצוי מאסר בעבודות ועד 24 חודשי מאסר בפועל.,טיעוני הצדדים לעונש
77,ME-22-04-28845-335,"אשר לנאשם 3, מבקש הסנגור ליתן משקל לכך שהנאשם נעדר עבר פלילי ושיש לערוך הבחנה בין חלקו לבין חלקם של הנאשמים האחרים.",טיעוני הצדדים לעונש
78,ME-22-04-28845-335,"כך, לטענתו, נאשמים 1,2 הם אלו שנשאו והובילו את הנשק בשלב הראשון.",טיעוני הצדדים לעונש
79,ME-22-04-28845-335,נאשם 3 רק ישב ברכב מאחור.,טיעוני הצדדים לעונש
80,ME-22-04-28845-335,"הנשיאה והחזקה שלו מתקיימת רק בשלב מאוחר יותר, לאחר הירי.",טיעוני הצדדים לעונש
81,ME-22-04-28845-335,"מי שהוציא את הרובה, המחסנית והכדורים זה נאשם 1 כאשר הנאשמים 2-3 עומדים לידו ונאשם 2 מסייע לו בכך שאִפשר והקל.",טיעוני הצדדים לעונש
82,ME-22-04-28845-335,"לנאשם 3, להבדיל מנאשם 2, לא מייחסים בכתב האישום עבירת סיוע.",טיעוני הצדדים לעונש
83,ME-22-04-28845-335,"הוא ראה את הנשק, נאשם 1 ירה בנשק ולאחר מכן הם עלו לרכב והתיק עם הנשק נתפס במושב האחורי.",טיעוני הצדדים לעונש
84,ME-22-04-28845-335,כל הארוע מקבלת ההודעה של האזרח למשטרה בדבר שמיעת הירי ועד לכידת הנאשמים הסתכם בכ-15 דקות בלבד ולמעשה לאחר שנאשם 1 ירה לא היתה לנאשם 3 אופציה אלא לחזור עם הנאשמים האחרים ברכב או לברוח שזהו סיכון לא פחות קטן לפגיעה.,טיעוני הצדדים לעונש
85,ME-22-04-28845-335,"הנאשם 3 אינו בעל הרכב, לא נהג ברכב, לא בעלים של הנשק, לא קנה את הנשק, לא סחר בנשק, ולטענת סנגורו לא ידע שיש נשק ואין לו חלק בתכנון.",טיעוני הצדדים לעונש
86,ME-22-04-28845-335,"לטענתו לאור הפרוגנוזה של אפשרות שיקום, הנתמכת ע""י שירות המבחן, אין זה נכון להשית עליו מאסר לריצוי בפועל.",טיעוני הצדדים לעונש
87,ME-22-04-28845-335,"נאשם 3 טוען כי המתחם בתיק הספציפי של נאשם ספציפי זה צריך לנוע בין 6 חודשי עבודות שירות בתוספת מבחן, עד 14 חודשים; מאסר על תנאי, וקנס שיכול וישולם כל חודש.",טיעוני הצדדים לעונש
88,ME-22-04-28845-335,"זאת בשים לב לחלקו הקטן באירועים, להודאתו כבר בשלבים הראשונים, לנטילת אחריות על מעשיו לסיכויי השיקום, מסוכנות נמוכה להישנות בעתיד, גילו הצעיר, עברו הנקי, והתנהגותו החיובית עד למקרה.",טיעוני הצדדים לעונש
89,ME-22-04-28845-335,"הוא סבור שהעונש ההולם בנסיבות העניין צריך לעלות כדי עבודות שירות בתוספת 18 חודשי מבחן כמבוקש ע""י שירות המבחן ומאסר על תנאי.",טיעוני הצדדים לעונש
90,ME-22-04-28845-335,עוד מוסיף נאשם 3 כי הוא נעצר ביום 2.4.22 והיה נתון במעצר עד 1/6/22.,טיעוני הצדדים לעונש
91,ME-22-04-28845-335,ביום 1/6/22 הומר המעצר המלא למעצר באיזוק אלקטרוני עם מעצר בית מלא מאותו יום ועד 20.11.22 אז אושרו חלונות בני שעה וחצי.,טיעוני הצדדים לעונש
92,ME-22-04-28845-335,"רק ביום 12.2.23 לאחר 8 חודשים, הוא שוחרר, הורידו לו את האיזוק, הוא חייב לעבוד בחוות סוסים כל יום ובלילה שוהה במעצר בית עד היום.",טיעוני הצדדים לעונש
93,ME-22-04-28845-335,הוא היה בתנאים לא קלים שלא מנוכים חוץ מהחודשיים שגם אותם אין הוא מבקש לנכות במידה ובית המשפט יסכים לשלוח אותו לעבודות שירות.,טיעוני הצדדים לעונש
94,ME-22-04-28845-335,נאשם 1 נעצר ביום 2/4/22 ועצור עד תום ההליכים נגדו.,דיון והכרעה
95,ME-22-04-28845-335,נאשם 2 נעצר ביום 2/4/22 ועצור עד תום ההליכים נגדו.,דיון והכרעה
96,ME-22-04-28845-335,נאשם 3 נעצר ביום 2/4/22 ועד 31/5/22 שאז הומר מעצרו למעצר בפיקוח אלקטרוני ומעת לעת ניתנו לו הקלות בתנאי המעצר.,דיון והכרעה
97,ME-22-04-28845-335,האיזוק הוסר בפברואר 2023 ומאז הוא במעצר בית לילי ועובד ביום.,דיון והכרעה
98,ME-22-04-28845-335,"בהתאם לסעיף 40ג(א)(ב) יקבע בית המשפט את מתחם העונש ההולם לעבירה שבוצעה בהתחשב בערך החברתי שנפגע כתוצאה מביצוע העבירה ובמידת הפגיעה בו, בנסיבות הקשורות בביצוע העבירה בהתאם לסעיף 40ט, ובנסיבות שאינן קשורות בביצוע העבירה בהתאם לסעיף 40 יא' כמו גם בנסיבות נוספות שלא פורטו בסעיפים 40 ט – 40יא'.",דיון והכרעה
99,ME-22-04-28845-335,מנגנון גזירת העונש הקבוע בתיקון 113 לחוק העונשין הינו תלת שלבי.,דיון והכרעה
100,ME-22-04-28845-335,בשלב הראשון על בית המשפט לקבוע אם הנאשם הורשע במספר עבירות ואם כן האם הן מהוות ארוע אחד או מספר אירועים נפרדים.,דיון והכרעה
101,ME-22-04-28845-335,ככל שמדובר באירועים נפרדים יש לקבוע עונש הולם לכל ארוע בנפרד או עונש כולל לאירועים כולם.,דיון והכרעה
102,ME-22-04-28845-335,בשלב השני קובע בית המשפט את מתחם הענישה הראוי בהתחשב בעבירה ובנסיבות הקשורות בביצוע.,דיון והכרעה
103,ME-22-04-28845-335,בשלב השלישי בוחן בית המשפט את הנסיבות שאינן קשורות לעבירה וגוזר את העונש המצוי בתחום הענישה שנקבע בשלב השני.,דיון והכרעה
104,ME-22-04-28845-335,"תחילה לשלב הראשון, הנוגע לנאשם 1 בלבד, אני סבורה שהאירועים שבשני האישומים הם אירועים נפרדים.",דיון והכרעה
105,ME-22-04-28845-335,"הם לא בוצעו באותו מועד, והם אינם חלק מתכנון עברייני מוקדם, העובדה שבוצעו עבירות נשק אינה קשורה לעצם ביצוע עבירת האיומים שהינה עבירה בפני עצמה ושאינה מחויבת המציאות מאירוע ההחזקה והירי, ושבאה לעולם בשלב מאוחר ומנותק מהאירועים מושא האישום הראשון, ומהווה נסיון בדיעבד של שיבוש החקירה על ידי נאשם 1.",דיון והכרעה
106,ME-22-04-28845-335,"נאשם 1 הורשע באישום הראשון בעבירות בנשק (החזקה נשיאה והובלה), ירי מנשק חם.",דיון והכרעה
107,ME-22-04-28845-335,באישום השני הורשע בעבירת איומים.,דיון והכרעה
108,ME-22-04-28845-335,בגין כל אישום יש לבחון לגביו את מתחם הענישה ולהשית את העונש ההולם בנסיבות העניין.,דיון והכרעה
109,ME-22-04-28845-335,"נאשם 2 שהנשק הוסע ברכבו, הורשע בעבירות בנשק (החזקה נשיאה והובלה) ובסיוע לירי.",דיון והכרעה
110,ME-22-04-28845-335,נאשם 3 נאשם בעבירת נשק (החזקה נשיאה והובלה) בלבד.,דיון והכרעה
111,ME-22-04-28845-335,"כידוע, כל ענישה היא אינדיבידואלית ועל בית המשפט לאזן בין נסיבות ביצוע העבירה, חומרתה, והשפעתה על החברה מצד אחד ועל נסיבות העבריין מצד שני, עברו הפלילי, אפשרויות שיקום ועוד.",דיון והכרעה
112,ME-22-04-28845-335,"הפסיקות שהוגשו על ידי הצדדים תומכות, כל אחת, בעמדת הצד שהגיש.",דיון והכרעה
113,ME-22-04-28845-335,"מטבע בדברים התוצאות שונות בפסקי הדין, הואיל והעונש נתפר בכל מקרה לפי מידותיו של העושה בנסיבות המעשה ובנסיבות אחרות ייחודיות.",דיון והכרעה
114,ME-22-04-28845-335,הדברים יפים וביתר שאת בימים אלו של חודש יוני 2023 שעה שעבירות הנשק ובכללן החזקה הובלה ונשיאה של נשק שלא כדין הפכו לחזיון נפרץ וגובות מידי יום קורבנות בנפש.,דיון והכרעה
115,ME-22-04-28845-335,"עבירות אלו מחייבות ענישה מחמירה שתעביר מסר תקיף ומרתיע למחזיקים או השוקלים להחזיק בנשק שלא כדין, ליורים ולמסייעים להם.",דיון והכרעה
116,ME-22-04-28845-335,"בפסק דין אחרון זה קובע בית המשפט העליון אפוא כי מתחם הענישה הראוי, בהיעדר נסיבות מיוחדת לקולא או לחומרא, נע בין 30 ל-42 חודשים מאסר מאחורי סורג ובריח ומדיניות זו צריכה להיות מיושמת במלוא עוצמתה.",דיון והכרעה
117,ME-22-04-28845-335,"כך, הגיעה העת שהערכאות המבררות תתגייסנה למלחמה בעבירות הנשק הבלתי חוקי.",דיון והכרעה
118,ME-22-04-28845-335,זוהי הנחיה מפורשת לבתי המשפט שאל לבית המשפט להתעלם ממנה ומן הדין להפוך את הרטוריקה ליישום מעשי באשר למתחם לעיל.,דיון והכרעה
119,ME-22-04-28845-335,נסיבות ביצוע העבירה באישום הראשון,דיון והכרעה
120,ME-22-04-28845-335,"מעובדות כתב האישום המתוקן עולה כי לא מדובר בארוע ספונטני, בניגוד לטענת הסנגורים, אלא בתכנון מוקדם (למצער של נאשמים 1,2) שהגיעו בלילה ברכבו של נאשם 2 כשבתיק המונח בספסל האחורי מוחזק שלא כדין כלי נשק מאולתר טעון במחסנית ומספר כדורים קליבר 9 מ""מ התואמים את הנשק.",דיון והכרעה
121,ME-22-04-28845-335,"ההגעה לחורשה לא היתה אקראית אלא בתכנון לפיו נאשם 1 ו/או נאשמים 1,2 יבצעו ירי באמצאות הרובה ויותר מכדור אחד, כפי שנעשה בפועל.",דיון והכרעה
122,ME-22-04-28845-335,"הנאשמים ביצעו חלק מהעבירות בצוותא חדא וחלק על ידי נאשמים 1,2 בנפרד.",דיון והכרעה
123,ME-22-04-28845-335,"הירי בוצע על ידי נאשם 1 כשנאשם 2 מסייע לו בכך, כך על פי הודאתו, ונאשם 3 נוכח במקום.",דיון והכרעה
124,ME-22-04-28845-335,באורח נס הארוע הסתיים ללא נפגעים בנפש אך הנזק הפוטנציאלי ברור וחמור.,דיון והכרעה
125,ME-22-04-28845-335,"מחמת העובדה שהנאשמים נתפסו מיד לאחר מעשה, לעולם לא נדע אם החזקת הנשק שלא כדין נועדה לשימושם הפרטי של הנאשמים או לצורך העברה לגורמים אחרים.",דיון והכרעה
126,ME-22-04-28845-335,"כך או כך, נשק הוא כלי שנועד לקטול חיים.",דיון והכרעה
127,ME-22-04-28845-335,"נשק כזה שמוחזק ומובל ונעשה בו שימוש שלא כדין, סופו שיממש את פוטנציאל הסיכון הטמון בו מעצם טבעו לפגיעה באדם או בציבור, בין אם על רקע פלילי ובין אם על רקע בטחוני.",דיון והכרעה
128,ME-22-04-28845-335,הערכים החברתיים שנפגעו כתוצאה מהעבירות שבוצעו על ידי הנאשמים הם אפוא פגיעה בשלום הציבור ובטחונו שהיה עלול להיקלע שלא בטובתו לחורשה באותו לילה או שעלול להיפגע בעתיד אלמלא תפיסתו של הנשק על ידי המשטרה.,דיון והכרעה
129,ME-22-04-28845-335,"מידת הפגיעה בערכים המוגנים הינה משמעותית, נוכח פוטנציאל הנזק הטמון בביצוע העבירות.",דיון והכרעה
130,ME-22-04-28845-335,"הנאשמים בגירים כולם והיו מודעים לחומרת מעשיהם ולפסול שבהם, ברם כפי שיפורט להלן יש מקום להבחנה בין הנאשמים לבין עצמם.",דיון והכרעה
131,ME-22-04-28845-335,"את הירי ביצע נאשם 1 אבל ההחזקה, הנשיאה והובלה בוצעו ברכבו של נאשם 2 ובסיועו גם לירי.",דיון והכרעה
132,ME-22-04-28845-335,"חלקו של נאשם 3 הוא מצומצם יותר, הובלה נשיאה והחזקה לאחר הירי.",דיון והכרעה
133,ME-22-04-28845-335,"אין לדעת אם נאשם 3 ידע על מטרת הנסיעה לחורשה, כפי שטוען סנגורו.",דיון והכרעה
134,ME-22-04-28845-335,"גם אם לא ירה ולא סייע, ספק אם הירי בוצע במפתיע עבורו שכן הוא ישב בספסל האחורי לצד התיק בו הונח הנשק ונאות להצטרף לבילוי בחורשה מבלי שהוברר מה בדיוק ידע על תכלית הביקור במקום המרוחק באמצע הלילה.",דיון והכרעה
135,ME-22-04-28845-335,"מכל מקום גם לאחר הירי, הוא לא הרחיק עצמו אלא נכנס למכונית כשידע מה בוצע ומה יש ברכב והיה שותף לנסיעת הרכב עד שנעצר על ידי המשטרה שדלקה אחריהם.",דיון והכרעה
136,ME-22-04-28845-335,ביחס לנאשם 1 עומד בנוסף האישום השני,דיון והכרעה
137,ME-22-04-28845-335,המתחם לטענת המאשימה ביחס לנאשם 1 הוא בין 3.5 שנות מאסר בפועל ל- 6 שנים.,דיון והכרעה
138,ME-22-04-28845-335,היא  הפנתה לפסקי דין המשקפים לשיטתה את מדיניות הענישה בעבירות דומות.,דיון והכרעה
139,ME-22-04-28845-335,"העונש המרבי הקבוע בחוק העונשין בצדה של עבירה של נשיאת נשק הוא 10 שנות מאסר (סעיף 144(ב) רישא לחוק העונשין) ובצידה של עבירת החזקת נשק הוא 7 שנות מאסר (סעיף 144(א) רישא); העונש המרבי הקבוע בצידה של נשיאה והחזקה של אביזר או תחמושת הוא 3 שנות מאסר (סעיפים 144(א) סיפא, ו- 144(ב) סיפא)).",דיון והכרעה
140,ME-22-04-28845-335,"בנוסף לכך, העונש המרבי הקבוע בצידה של עבירה של ירי בנשק חם הוא 2 שנות מאסר (סעיף 340 א(א)).",דיון והכרעה
141,ME-22-04-28845-335,"ביום 8/12/21 נכנס לתוקף תיקון 140 לחוק העונשין הקובע, כהוראת שעה, לתקופה של 3 שנים, עונש שלא יפחת מרבע מהעונש המרבי הקבוע בחוק בגין עבירות בנשק (כפי שפורט לעיל) אלא אם כן קיימים טעמים מיוחדים שיירשמו להקל בעונש.",דיון והכרעה
142,ME-22-04-28845-335,למען הסדר הטוב יובהר כי המאסר המינימלי יכול לכלול בתוכו גם את המאסר על תנאי ובלבד שלא יהיה כולו על תנאי.,דיון והכרעה
143,ME-22-04-28845-335,הוראת השעה חלה על ענייננו.,דיון והכרעה
144,ME-22-04-28845-335,"בהתאם, ביחס לנאשם 1 באישום הראשון העונש המינימלי, עומד לכאורה בנסיבות רגילות, למצער על 3 שנים.",דיון והכרעה
145,ME-22-04-28845-335,"עם זאת, מתחם הענישה בעבירות בנשק הוא רחב ותלוי במשתנים רבים ובנסיבותיו הייחודיות של כל מקרה ומקרה, בהתחשב בסוג העבירה (החזקה, נשיאה, הובלה, סחר, וכן ירי בנשק חם), סוג הנשק וכמותו, הנסיבות בהן בוצע הירי, ועוד.",דיון והכרעה
146,ME-22-04-28845-335,"במקרה הנדון, לאחר שבחנתי את מכלול השיקולים הנדרשים, על רקע טיעוני הצדדים, ובהתחשב בחומרת העבירות שביצעו הנאשמים, לרבות התכנון שקדם להן וכן בהתחשב בפוטנציאל הסיכון הרב הגלום בביצוען, הערכים החברתיים שנפגעו ומידת פגיעתם, הצורך בהרתעת היחיד והרבים מעשיית שימוש שלא כדין בנשק וכן במדיניות הענישה הנהוגה, ובהתאם לפסיקה והצורך בהחמרה בעת הזו כמפורט לעיל, אני סבורה כי מתחם העונש ההולם את עבירות הנשק בענייננו ביחס לנאשם 1, נע בטווח שבין 24 ל- 50 חודשי מאסר.",דיון והכרעה
147,ME-22-04-28845-335,מתחם הענישה ביחס לאישום השני נע בין מספר חודשי מאסר על תנאי לבין 6 חודשי מאסר בפועל שיכול וירוצו בעבודות שירות.,דיון והכרעה
148,ME-22-04-28845-335,אני קובעת כי מתחם הענישה בעניינו של נאשם 2 עומד בהתאם לפסיקה ולנסיבות על 20 עד 44 חודשי מאסר.,דיון והכרעה
149,ME-22-04-28845-335,"אשר לנאשם 3, כפי שהבהרתי, עניינו שונה מנאשמים 1,2.",דיון והכרעה
150,ME-22-04-28845-335,"לאחר שעיינתי בפסיקה ובנסיבות הספציפיות, אני קובעת כי מתחם הענישה בעניינו של נאשם 3 בנסיבות בהן הורשע בהחזקה הובלה ונשיאה של נשק עומד על בין 12 ל-36 חודשי מאסר בפועל אם כי בעניינו קיימים טעמים מיוחדים העשויים להצדיק, בהינתן סיכויי שיקום מוצלח ובשים לב לתסקיר החיובי, חריגה מהמתחם לקולא.",דיון והכרעה
151,ME-22-04-28845-335,בתוך המתחמים יש לבחון את נסיבותיו של כל נאשם.,דיון והכרעה
152,ME-22-04-28845-335,לקולא ניתן לציין כי אין עבר פלילי לאף אחד מהנאשמים.,דיון והכרעה
153,ME-22-04-28845-335,"הארוע הוא חד פעמי והעבירות שביצעו הנאשמים לא גרמו לנזק, למרבה המזל.",דיון והכרעה
154,ME-22-04-28845-335,"עם זאת, אין לדעת אם לא היתה לארוע המשכיות במועד מאוחר או לא היו מעבירים את הנשק לגורם עברייני, אלמלא היו נתפסים באקראי מיד לאחר הירי.",דיון והכרעה
155,ME-22-04-28845-335,"לקולא מצאתי להתחשב בהודייתם של הנאשמים בעובדות כתב האישום המתוקן במסגרת הסדר הטיעון, לאחר ישיבת הוכחות אחת, והחיסכון בזמן שיפוטי יקר.",דיון והכרעה
156,ME-22-04-28845-335,אלמלא הסדר הטיעון שהגיע בשלב מוקדם של ההליך עונשם היה כבד יותר.,דיון והכרעה
157,ME-22-04-28845-335,"עוד ייזקפו לזכותם של הנאשמים האחריות שנטלו על מעשיהם, והצער והחרטה שהביעו בגינם, עברם הנקי והסתבכותם הראשונה עם החוק.",דיון והכרעה
158,ME-22-04-28845-335,"מדובר בצעירים שהעתיד עוד לפניהם והרתעת האחרים חשובה אך בנסיבותיהם האישיות, כפי שפורטו בתסקירים יש כדי להקל בתוך מרווחי המתחם.",דיון והכרעה
159,ME-22-04-28845-335,"אשר לתסקירים, כפי שפורט באריכות לעיל, בעניין נאשם 1 שהוא העבריין העיקרי, נמנע שרות המבחן מהמלצה טיפולית/שיקומית שכן הפרוגנוזה השיקומית אינה גבוהה והסיכון להישנות ביצוע עבירות בעתיד לא מבוטלת.",דיון והכרעה
160,ME-22-04-28845-335,גם ביחס לנאשם 2 אין המלצה טיפולית שיקומית והערכת הסיכון להישנות עבירות דומות בעתיד- בינונית גבוהה.,דיון והכרעה
161,ME-22-04-28845-335,"באשר לנאשם 3, אין חולק כי חלקו הוא הקטן מבין השלושה.",דיון והכרעה
162,ME-22-04-28845-335,לגביו הומלץ על ענישה משולבת שתיתן ביטוי לאפיק השיקומי כמו גם להיבט העונשי תוך הערכת סיכון נמוכה להישנות העבירות.,דיון והכרעה
163,ME-22-04-28845-335,לעניין הסולחה בין נאשם 1 לנאשם 2 על רקע האישום השני-עניין הסולחה יפה רק ביחס לאישום השני ונוגע רק לנאשם 1.,דיון והכרעה
164,ME-22-04-28845-335,"אפשר שהסולחה נולדה ממניעים ""תועלתיים"" גרידא, אך גם אם כך הדבר, עדיין יש לזכור כי מטרת הסולחה הינה בראש ובראשונה למנוע אירועי אלימות עתידיים ולכך, וככל שיכובדו, יש יתרון וערך חברתי.",דיון והכרעה
165,ME-22-04-28845-335,"עם זאת, משקלו של הסכם הסולחה עשוי להביא לכל היותר להקלה בתוך מתחם הענישה שנקבע ולא לשינוי המתחם.",דיון והכרעה
166,ME-22-04-28845-335,"סוף דבר, יש כאמור לערוך הבחנה בין עניינו של נאשם 1 שנוסף להחזקה ונשיאה אף ביצע ירי, לבין נאשם 2 שביצע החזקה ונשיאה אך לא ירי (אם כי סייע לנאשם 1 ונידב את רכבו לצורך כך) ולבין נאשם 3 שלא הגיע באופן מתוכנן מראש אלא הצטרף בספונטניות, לא סייע אך נשא החזיק והוביל בצוותא את הנשק עם האחרים.",דיון והכרעה
167,ME-22-04-28845-335,לאור כל השיקולים שפורטו אני מטילה על הנאשמים את העונשים המפורטים להלן;,דיון והכרעה
168,ME-22-04-28845-335,"ביחס לנאשם 1 בשים לב לעבירות שהורשע בשני האישומים הנפרדים, בשים לב להיותו מי שביצע את הירי, בשים לב לתסקיר שרות המבחן ונוכח כל המקובץ לעיל, אני רואה להטיל על עליו עונשים כדלהלן:",דיון והכרעה
169,ME-22-04-28845-335,מאסר בפועל של 36 חודשים בניכוי ימי מעצרו מיום 2/4/22 ועד היום.,דיון והכרעה
170,ME-22-04-28845-335,"מאסר על תנאי למשך 12 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירות בנשק או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",דיון והכרעה
171,ME-22-04-28845-335,"מאסר על תנאי למשך 6 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירות בנשק מסוג עוון בהן הורשע, ויורשע בה בתוך תקופת התנאי או לאחריה.",דיון והכרעה
172,ME-22-04-28845-335,"קנס בסך 20,000 ₪ שישולם ב-5 תשלומים חודשיים שווים ורצופים החל מ-1/9/23.",דיון והכרעה
173,ME-22-04-28845-335,"ככל שתשלום כלשהו לא ייפרע, יעמוד הקנס כולו לפירעון מידי.",דיון והכרעה
174,ME-22-04-28845-335,העונשים לעיל מושתים על נאשם 1 בגין הרשעתו בשני האישומים גם יחד.,דיון והכרעה
175,ME-22-04-28845-335,על נאשם 2 מצאתי להשית:,דיון והכרעה
176,ME-22-04-28845-335,30 חודשי מאסר בפועל בניכוי תקופת מעצרו מיום 2/4/22 ועד היום.,דיון והכרעה
179,ME-22-04-28845-335,"קנס בסך 15,000 ₪ שישולם ב-5 תשלומים חודשיים שווים ורצופים החל מ-1/9/23.",דיון והכרעה
181,ME-22-04-28845-335,"אשר לנאשם 3, יש לתת משקל לחלקו הקטן ביחס לאחרים.",דיון והכרעה
182,ME-22-04-28845-335,"נסיבותיו האישיות חיוביות יותר ולפי התסקיר יש היתכנות לאופק שיקומי, באופן שאולי יצדיק חריגה מהענישה שהותוותה בחוק ובפסיקה לפיה בדרך כלל יש להשית בעבירות נשק מאסר מאחורי סורג ובריח.",דיון והכרעה
183,ME-22-04-28845-335,"מהתסקיר העדכני שהוגש בעניינו, עולה כי הנאשם נרתם להליך השיקומי ומשתף פעולה והמלצת שירות המבחן היא להמשיך בהליך השיקומי.",דיון והכרעה
184,ME-22-04-28845-335,"נראה כי ההליך השיקומי נמצא בראשיתו וחרף ההתקדמות עליו מצביע שרות המבחן, לא חלף זמן מספיק כדי לגבש עמדה סופית ומעמיקה.",דיון והכרעה
185,ME-22-04-28845-335,"עם זאת נכון יהיה לטעמי בנסיבותיו המיוחדות של נאשם זה לדחות את מתן גזר דינו לתקופה נוספת על מנת לאפשר בחינה מעמיקה וארוכת טווח יותר בה ימשיך בטיפול במסגרת צו המבחן ולאחר מכן ניתן יהיה להחליט אם מסלול ריצוי מאסר בעבודות שרות הינו ראוי נוכח סיכויי שיקום טובים וסיכון נמוך להישנות העבירה, אל מול מאסר בפועל.",דיון והכרעה
186,ME-22-04-28845-335,"רשמתי לפני כי ככל שיוחלט על ריצוי מאסר בעבודות שרות, לא יבקש הנאשם להפחית את ימי מעצרו.",דיון והכרעה
187,ME-22-04-28845-335,לפיכך אני דוחה את מתן גזר דינו של נאשם 3 ליום 26/10/23 שעה 10:00.,דיון והכרעה
188,ME-22-04-28845-335,שרות המבחן יכין ויגיש תסקיר עדכני משלים עד 15/10/23.,דיון והכרעה
189,ME-22-04-28845-335,במקביל אני מורה על הפניית עניינו של נאשם 3 לממונה על עבודות שירות לשם עריכת חוות דעת בעניין התכנות ריצוי מאסר בעבודות שירות.,דיון והכרעה
190,ME-22-04-28845-335,חוות הדעת תוגש גם היא עד ליום 15/10/23.,דיון והכרעה
191,ME-22-04-28845-335,מובהר כי דחיית מתן גזר הדין כדי לבחון אפשרות לשיקום ומאסר לריצוי בעבודות שרות אינו בבחינת הבעת דעה ואל לנאשם לפתח ציפיות בעניין זה.,דיון והכרעה
192,ME-22-04-28845-335,הדברים יבחנו לאחר קבלת התסקיר המשלים ובחינת שאר הנתונים.,דיון והכרעה
193,ME-22-04-28845-335,5129371זכות ערעור לבית המשפט העליון תוך 45 יום מהיום.,דיון והכרעה
194,ME-22-04-28845-335,"ניתן היום,  ג' תמוז תשפ""ג, 22 יוני 2023, בהעדר הצדדים.",דיון והכרעה
