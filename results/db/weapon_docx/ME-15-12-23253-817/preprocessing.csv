,verdict,text,part
0,ME-15-12-23253-817,"מדינת ישראל – באמצעות פמ""מ וע""י עו""ד שרה טל",כבוד השופטת  דנה מרשק מרום
1,ME-15-12-23253-817,"עומר סער (עציר) – הובא וע""י עו""ד דורפמן",נגד
2,ME-15-12-23253-817,"שלמה קרייף (עציר) – הובא וע""י עו""ד שבו",נגד
3,ME-15-12-23253-817,"הדר לב (עצור בפיקוח) – התייצב וע""י עו""ד ליטן",נגד
4,ME-15-12-23253-817,"חוק העונשין, תשל""ז-1977: סע'  29, 40ג(א), 144(א), 144(ב), 338, 338(א)(1), 40יא",נגד
5,ME-15-12-23253-817,"הנאשמים הודו בעובדות כתב-אישום מתוקן, במסגרת הסדר, כאשר נאשמים 1 ו – 2 הורשעו בעבירות של הובלה ונשיאה של נשק לפי סעיפים 144(ב) + 29 לחוק העונשין, תשל""ז – 1977 [להלן: ""חוק העונשין""] ונהיגה בדרך נמהרת או רשלנית לפי סעיף 338(א)(1) לחוק העונשין, ונאשם 3 הורשע בביצוע עבירה של החזקת נשק לפי סעיף 144(א) לחוק העונשין.",כתב-האישום
6,ME-15-12-23253-817,"לגבי נאשם 3 הוצג הסדר רף ולפיו, התביעה הגבילה עצמה לטעון לעונש של 12 חודשי מאסר בפועל כעונש ראוי.",כתב-האישום
7,ME-15-12-23253-817,בעניינם של נאשמים 1 ו- 2 לא גובש הסדר עונשי.,כתב-האישום
8,ME-15-12-23253-817,"בין התאריכים 21.11.15 – 22.11.15 אמורה היתה להתקיים פגישה בין הצדדים לצורך יישוב הסכסוך, אך מסיבה שאינה ידועה, זו לא יצאה לפועל.",כתב-האישום
9,ME-15-12-23253-817,"עוד צוין בחלק הכללי, כי אדם בשם ידין מלכה [להלן: ""ידין""], המקורב לנאשם 1, הפעיל דירת הימורים, ממנה הפיקו נאשם 1 ואחרים רווח כספי.",כתב-האישום
10,ME-15-12-23253-817,"על רקע הסכסוך, ביום 22.11.15 בשעה 23:30 לערך, ידין נדקר.",כתב-האישום
11,ME-15-12-23253-817,"נאשם 1 ונוספים הקשורים לסכסוך, חשדו שהאחרים או מי מטעמם אחראים לאירוע הדקירה.",כתב-האישום
12,ME-15-12-23253-817,"נאשם 1 חשד כי אדם המכונה ""שחר"" היה מעורב באירוע הדקירה.",כתב-האישום
13,ME-15-12-23253-817,"בערב יום 23.11.15, עדכן הנאשם 1 אדם המכונה ""ברווז"" בנוגע לאירוע הדקירה ואמר לו, בין השאר, כי אין אדם בעולם אשר יוכל לסייע ל""שחר"", וכי הוא רואה אותו אדם מת.",כתב-האישום
14,ME-15-12-23253-817,"במהלך היום למחרת, 24.11.15, נעשו נסיונות להביא לסיומו של הסכסוך.",כתב-האישום
15,ME-15-12-23253-817,"נאשמים 1 ו – 2 ונוספים, אשר היו צד לסכסוך, הגיעו לביתו של אחר בשם יצחק עלפי [להלן: ""עלפי""] בנתניה בשעה 19:00 לערך.",כתב-האישום
16,ME-15-12-23253-817,"כעבור זמן קצר הגיע לביתו של עלפי אדם בשם ""מני"" אשר ניסה להביא לפתרון הסכסוך, אולם לאור אירוע הדקירה, סרבו לכך הנאשם 1 והנוספים שהיו צד לסכסוך.",כתב-האישום
17,ME-15-12-23253-817,"בהמשך, הנאשם 1 תיאם פעם נוספת הגעתם של אנשים מנתניה וקבע להיפגש עימם ברמתיים בשעה 22:00 לערך.",כתב-האישום
18,ME-15-12-23253-817,"בינתיים, בשעה 21:00, נאשם 3 הגיע עם שניים אחרים לביתו של עלפי.",כתב-האישום
19,ME-15-12-23253-817,הנאשמים יחד עם אחרים התכנסו בחניון סמוך לבית.,כתב-האישום
20,ME-15-12-23253-817,"נאשמים 1 ו- 3 הלכו אל עבר שיחים בסמוך לחניון, ונאשם 2 עמד מטרים סמוכים מהם.",כתב-האישום
21,ME-15-12-23253-817,"נאשמים 1 ו- 3 הגיעו אל השיח, נאשם 3 האיר לכיוון השיח ונאשם 1 הוציא ממנו אקדח חצי אוטומטי מסוג WALTER ובו מחסנית טעונה ב- 6 כדורים תואמים (להלן: ""האקדח"") עטוף במגבת.",כתב-האישום
22,ME-15-12-23253-817,"נאשם 1 הכניס את האקדח למכנסיו בצמוד לגופו, כשעל ידו השמאלית בלבד עטה כפפה.",כתב-האישום
23,ME-15-12-23253-817,"בשלב זה עלו נאשמים 1 ו- 2 על קטנוע, והחלו בנסיעה לכיוון רמתיים, בהתאם לסיכום המוקדם.",כתב-האישום
24,ME-15-12-23253-817,"נאשמים 1 ו- 2 החלו בנסיעה מחניון הבית, בהמשך נסעו בניגוד לכיוון התנועה, עברו 3 צמתים ברמזור אדום, וכשהגיעו לכביש 4 נסעו במהירות מופרזת, עד אשר הגיעו למחסום משטרתי בצומת רעננה.",כתב-האישום
25,ME-15-12-23253-817,"בהגיעם לצומת, ומשהבחינו במחסום, ביצעו השניים פניית פרסה והחלו בנסיעה נגד כיוון התנועה.",כתב-האישום
26,ME-15-12-23253-817,"במהלך הימלטותם, פגעו בדלתו האחורית של רכב פרטי ובצידו השמאלי של רכב משטרתי, שעמד במקום על מנת לחסום את דרכם.",כתב-האישום
27,ME-15-12-23253-817,"גיליון הרישום הפלילי של נאשם 1 (ת/1) מעלה, כי לחובתו 5 הרשעות בגין עבירות נשק, רכוש, איומים, אלימות והפרעה לשוטר.",ראיות לעונש
28,ME-15-12-23253-817,בבית-משפט לנוער הוטל עליו עונש מאסר לריצוי בדרך של עבודות שירות לאחר שבוטל צו מעון נעול.,ראיות לעונש
29,ME-15-12-23253-817,"בגזר-דין מיום 30.6.14 (שניתן בבית-משפט זה בשבתו כבית-משפט לנוער – ת.פ. 11118-12-13, ת/3) הושת על הנאשם, בין השאר, עונש מאסר בפועל בן 10 חודשים וכן עונש מאסר על תנאי בן 12 חודשים, אותו אני מתבקשת להפעיל כיום בעקבות הרשעתו בעבירת נשק.",ראיות לעונש
30,ME-15-12-23253-817,"גיליון הרישום התעבורתי של נאשם 1 (ת/2) מעלה, כי לחובתו הרשעה מיום 1.3.16, בגין ביצוע עבירה של נהיגה ללא רישיון נהיגה מיום 5.11.15 (3 שבועות לערך לפני ביצוע העבירות בתיק דנן), כאשר הושתו עליו עונשי מאסר על תנאי ופסילה.",ראיות לעונש
31,ME-15-12-23253-817,"הוגש גיליון הרישום התעבורתי של נאשם 2 (ת/4) המעלה, כי לחובתו מספר הרשעות, לרבות בעבירה של נהיגה בקלות ראש, והוא נדון לעונשי פסילה על תנאי אשר הופעלו בהמשך.",ראיות לעונש
32,ME-15-12-23253-817,"הוגש גיליון הרישום הפלילי של נאשם 3 (ת/5) ממנו עולה, כי לחובתו מספר הרשעות בעבירות רכוש, אלימות, עבירות בקשר לרכב ונהיגה ללא רשיון נהיגה.",ראיות לעונש
33,ME-15-12-23253-817,נאשם 3 ריצה שני מאסרים בפועל לתקופות של 9 חודשים בכל פעם.,ראיות לעונש
34,ME-15-12-23253-817,"בעניינו של נאשם 1 הוגש תסקיר ממנו עולה, כי הנאשם כבן 20, רווק, טרם מעצרו התגורר בבית אביו בהוד השרון.",תסקירי שירות המבחן
35,ME-15-12-23253-817,סיים 6 שנות לימוד ולא גויס לצבא בשל מעורבות בפלילים.,תסקירי שירות המבחן
36,ME-15-12-23253-817,"תיאר, שהקשר עם אימו ואחותו רופף, כאשר אימו התלוננה בעבר על אלימות של הנאשם כלפיה.",תסקירי שירות המבחן
37,ME-15-12-23253-817,"כילד, חווה התדרדרות בתפקודו בכל התחומים בעקבות הגירושין של הוריו, כשבמהלך השנים עבר בין מספר מסגרות לימוד, גילה בעיות התנהגות ואלימות, חבר לחברה שולית ואובחנה בעיית קשב וריכוז.",תסקירי שירות המבחן
38,ME-15-12-23253-817,"על רקע הסתבכויותיו בפלילים כקטין הופנה לאבחון פסיכולוגי בשנת 2008, ממנו עלה כי הוא מתפקד ברמת משכל גבולית, ככל הנראה על רקע לקויות למידה, הפרעת קשב וריכוז, פערים לימודיים מהותיים וגורמים רגשיים והתנהגותיים.",תסקירי שירות המבחן
39,ME-15-12-23253-817,"ההתרשמות הייתה, כי מדובר בנער הסובל מהפרעת התנהגות קשה, בקשר עם אחרים בלט דפוס של אימפולסיביות, תקשורת לקויה ויכולת אמפטית נמוכה, והוערך כי הוא מצוי בסיכון משמעותי.",תסקירי שירות המבחן
40,ME-15-12-23253-817,"בהמשך נעשו נסיונות לשלבו במסגרות שונות של חסות הנוער, אשר לא הצליחו.",תסקירי שירות המבחן
41,ME-15-12-23253-817,"במסגרת חקירת המעצר הנוכחית שירות המבחן התרשם מצעיר, בעל דפוסים שוליים, המתקשה לווסת את כעסיו, פועל באינטנסיביות למציאת פתרונות תוקפניים ואלימים כאמצעי להשגת מעמד, אשר ביטא עמדות אנטגוניסטיות וחוסר אמון כלפי גורמי אכיפת החוק, כשלתפיסתו לא קיבל הזדמנויות שיקומיות לאורך השנים.",תסקירי שירות המבחן
42,ME-15-12-23253-817,הוערך כי קיים סיכון גבוה להישנות התנהגות אלימה.,תסקירי שירות המבחן
43,ME-15-12-23253-817,"במסגרת האבחון בתיק העיקרי, הפגישה עם הנאשם נערכה כשהוא אזוק בידיו עקב התנהגות אלימה שלו כלפי סוהרים ואסירים, אם כי מסר שלראשונה נוטל טיפול תרופתי המסייע לו להירגע.",תסקירי שירות המבחן
44,ME-15-12-23253-817,"בהתייחסותו לעבירה תיאר, כי על רקע דקירת חברו ביקש לנקום.",תסקירי שירות המבחן
45,ME-15-12-23253-817,"הוסיף, כי אלמלא מעצרו היה כנראה פוגע באנשים נוספים, ככל שתכניתו הייתה יוצאת לפועל.",תסקירי שירות המבחן
46,ME-15-12-23253-817,חברותו עם שני הנאשמים האחרים היא על רקע הפעלת דירות הימורים ומפגשים חברתיים.,תסקירי שירות המבחן
47,ME-15-12-23253-817,"מסר, כי באירועים מהסוג שמתואר בכתב האישום מתקשה לשלוט בכעסיו, פועל באימפולסיביות, אינו מצליח לווסת את רגשותיו לפעול בהיגיון ולצפות את השלכות מעשיו.",תסקירי שירות המבחן
48,ME-15-12-23253-817,"הביע עמדות נוקשות כלפי בני משפחתו, גורמי הטיפול ואכיפת החוק.",תסקירי שירות המבחן
49,ME-15-12-23253-817,הביע נכונות מילולית להשתלבות בהליך שיקומי מחוץ לכלא.,תסקירי שירות המבחן
50,ME-15-12-23253-817,"מסיכום האבחון עולה, כי בלט קושי בשליטה בכעסים ובוויסות דחפים, תוך שימוש בתוקפנות במצבי תסכול.",תסקירי שירות המבחן
51,ME-15-12-23253-817,"ניכר, כי חווה דמויות סמכות וגורמי חוק כפוגעניים, מתקשה לבסס אמון ואף מבטא עמדות אנטי ממסדיות ואנטי סוציאליות.",תסקירי שירות המבחן
52,ME-15-12-23253-817,"במכלול השיקולים מעריך שירות המבחן, כי הסיכון להישנות עבירת אלימות הינו גבוה וכך גם חומרתה, במידה ותבוצע.",תסקירי שירות המבחן
53,ME-15-12-23253-817,"כגורם סיכוי לשיקום, התייחס שירות המבחן לשיח הפתוח שניהל הנאשם, דבר שעשוי לסייע במידה שיפנה בעתיד להליך שיקומי.",תסקירי שירות המבחן
54,ME-15-12-23253-817,"לנוכח המתואר לעיל, לא נוצר פתח לשיקום, והומלץ על ענישה מוחשית שתפחית סיכון להישנות עבירת אלימות.",תסקירי שירות המבחן
55,ME-15-12-23253-817,"תסקיר שהוגש בעניינו של נאשם 2 מעלה, כי הוא רווק כבן 23, בטרם מעצרו התגורר עם הוריו באור יהודה ועבד כשליח ובעבודות מזדמנות.",תסקירי שירות המבחן
56,ME-15-12-23253-817,"אובחן כסובל מבעיות קשב וריכוז וטופל בריטלין, סיים 12 שנות לימוד ללא תעודת בגרות.",תסקירי שירות המבחן
57,ME-15-12-23253-817,"התגייס לצה""ל כלוחם, לאחר קשיים עבר לשרת כטבח, בהמשך ערק וריצה תקופת מאסר בכלא צבאי, ולאחר מכן שוחרר בשל אי התאמה.",תסקירי שירות המבחן
58,ME-15-12-23253-817,"תיאר קשר חם עם אימו, והעדר קשר עם אביו על רקע חוויות מילדות.",תסקירי שירות המבחן
59,ME-15-12-23253-817,לנאשם אח המעורב בפלילים ומכור לסמים.,תסקירי שירות המבחן
60,ME-15-12-23253-817,"באבחון המעצר שירות המבחן התרשם שאישיותו אינה בשלה, ובמצבי לחץ וסיכון עלול להגיב באופן לא שקול ושאינו מותאם, כשהוא מצמצם מחומרת העבירות והשלכותיהן.",תסקירי שירות המבחן
61,ME-15-12-23253-817,"תיאר את הקשר עם הנאשמים האחרים כמינורי, ולדבריו ""נקלע"" למצב בו ביקשו ממנו להסיע את הנאשם 1, כאשר לא ידע שנאשם 1 נושא עליו נשק, ורק במהלך הנסיעה על הקטנוע נודע לו על קיומו.",תסקירי שירות המבחן
62,ME-15-12-23253-817,"הוסיף, כי ברגע שראה את ניידת המשטרה, נבהל וניסה להימלט מהשוטרים.",תסקירי שירות המבחן
63,ME-15-12-23253-817,"נאשם 2 הציג עצמו כאדם שמתנהל באופן נורמטיבי ותקין, כשהחשדות המיוחסים לו אינם מאפיינים את התנהלותו.",תסקירי שירות המבחן
64,ME-15-12-23253-817,הכחיש כל בעיה בתפקודו ושלל קיומם של קשרים חברתיים עם גורמי שוליים וגילה עמדה קרבנית באשר לנסיבות מעצרו.,תסקירי שירות המבחן
65,ME-15-12-23253-817,"דווח, כי במהלך שהייתו בבית המעצר היו לו 3 הפרות משמעת, והוא אינו פעיל בכל פעילות חינוכית או טיפולית.",תסקירי שירות המבחן
66,ME-15-12-23253-817,"להערכת שירות המבחן, בשנים האחרונות חבר לחברה שולית ועבריינית, אשר היוותה עבורו קבוצת שייכות משמעותית.",תסקירי שירות המבחן
67,ME-15-12-23253-817,הנאשם סיגל דפוסי חשיבה שוליים הבאים לידי ביטוי באופי העבירה ובהתייחסותו למעורבותו ולקשריו עם שותפיו.,תסקירי שירות המבחן
68,ME-15-12-23253-817,"הערכת השירות היא, שהסיכון להתנהגות אלימה הינו בינוני, ומידת החומרה הצפויה, במידה ותבוצע, צפויה להיות בינונית.",תסקירי שירות המבחן
69,ME-15-12-23253-817,"באשר לגורמי הסיכון, הובאה בחשבון התנהלותו בעבירה והערכה שהנאשם מאופיין בנטייה למוקד שליטה חיצוני, אשר רואה מעורבותו בעבירה כחלק מנסיבות חיצוניות לו.",תסקירי שירות המבחן
70,ME-15-12-23253-817,"התנהגותו פורצת גבולות ואימפולסיבית, והתנהגותו בעבירה ועמדותיו המטשטשות את מעורבותו בה, מגבירות את הסיכון במצבו.",תסקירי שירות המבחן
71,ME-15-12-23253-817,"בבחינת גורמי הסיכוי לשיקום, הובאה בחשבון נכונותו לשקם את חייו, הבעת חרטה, והעובדה שמדובר בהליך פלילי ומעצר ראשון, המהווה גורם זעזוע והרתעה.",תסקירי שירות המבחן
72,ME-15-12-23253-817,"שירות המבחן מציין, כי לנוכח הערכת הסיכון הגבוהה לא נוצר פתח לשיקום, והומלץ על ענישה מוחשית שתפחית סיכון להישנות עבירת אלימות.",תסקירי שירות המבחן
73,ME-15-12-23253-817,"התסקיר בעניינו של נאשם 3 מעלה כי הינו רווק כבן 21, בוגר 8 שנות לימוד, אשר לא שירת בצבא וטרם מעצרו התגורר בבית הוריו בתל אביב ועבד כשליח במסעדה.",תסקירי שירות המבחן
74,ME-15-12-23253-817,החל מיום 13.7.16 שוהה בתנאי מעצר באיזוק אלקטרוני בבית דודתו.,תסקירי שירות המבחן
75,ME-15-12-23253-817,שניים מאחיו היו מעורבים בפלילים.,תסקירי שירות המבחן
76,ME-15-12-23253-817,"תיאר, כי לאורך השנים הוריו התקשו לכוון ולתת מענה לצרכיו ונטו לגונן עליו.",תסקירי שירות המבחן
77,ME-15-12-23253-817,"מגיל צעיר גילה בעיות התנהגות ומשמעת, כשברקע בעיות קשב וריכוז וכאמור, נשר ממסגרת חינוכית לאחר 8 שנות לימוד.",תסקירי שירות המבחן
78,ME-15-12-23253-817,"הסתבכויותיו של הנאשם 3 בפלילים החלו בגיל 13, והוא ריצה מאסר בגיל צעיר.",תסקירי שירות המבחן
79,ME-15-12-23253-817,"לאחר ששוחרר כאסיר ברישיון בגיל 15, שולב בהוסטל שיקומי ""קדימה"", בו היה מעורב בקטטה והוא הוחזר למאסר.",תסקירי שירות המבחן
80,ME-15-12-23253-817,"בהמשך, שולב בטיפול ביחידה לקידום נוער בתל אביב ותואר שיפור בתפקודו.",תסקירי שירות המבחן
81,ME-15-12-23253-817,בשנים 2013- 2014 השתלב בלימודי מכינה קדם צבאית וביקש להתגייס.,תסקירי שירות המבחן
82,ME-15-12-23253-817,"בתקופת קטינותו, שירות המבחן התרשם מצעיר בלתי בשל באישיותו, חסר גבולות ואימפולסיבי בהתנהגותו ומתקשה בקבלת סמכות.",תסקירי שירות המבחן
83,ME-15-12-23253-817,הוא התקשה להתמיד בקשר עם השירות ולשתף פעולה באופן שיאפשר לו להפיק מתכני הטיפול.,תסקירי שירות המבחן
84,ME-15-12-23253-817,"ממאסרו האחרון שוחרר בחודש יוני 2015, ולאחר כחמישה חודשים נעצר בתיק דנן, כאשר הוא שהה במעצר 7 חודשים וחצי.",תסקירי שירות המבחן
85,ME-15-12-23253-817,"לאחר שהועבר למעצר בתנאי איזוק שולב בקבוצה טיפולית לעצורי בית, ודווח כי הגיע בקביעות ושיתף בקשייו.",תסקירי שירות המבחן
86,ME-15-12-23253-817,"בהתייחסותו להסתבכותו הנוכחית מסר, שהוא מודה בעבירה המיוחסת לו והסביר אותה על רקע קשריו הבעייתיים והשוליים והיעדר יכולתו להציב גבולות להתנהגותו.",תסקירי שירות המבחן
87,ME-15-12-23253-817,"עוד תיאר, כי מאז שחרורו ממאסרו האחרון, עשה מאמץ לקדם שינוי בחייו סביב עבודתו, קשר זוגי ותמיכה משפחתית.",תסקירי שירות המבחן
88,ME-15-12-23253-817,התייחס לקושי לנתק קשרים חברתיים בעייתיים שהעניקו לו תחושת שייכות והערכה.,תסקירי שירות המבחן
89,ME-15-12-23253-817,"ניכר, כי הוא מסוגל להתבונן באופן ביקורתי יותר על עצמו, על בחירותיו ועל התנהלותו.",תסקירי שירות המבחן
90,ME-15-12-23253-817,"בהערכת הסיכון התרשם שירות המבחן מצעיר המאופיין בחשיפה ומעורבות מוגברת בעבריינות, ובמצבי עמימות ודחק רגשי או במצבים בהם קיים רווח משני ותועלתני, מתקשה בהפעלת שיקול דעת ובהצבת גבולות ונוטה להתנהגות בעלת מאפיינים מרצים, כוחניים ושוליים.",תסקירי שירות המבחן
91,ME-15-12-23253-817,"לצד ניסיון ראשוני להביא לשינוי במצבו, מתקשה לנתק קשרים בעלי מאפיינים שוליים.",תסקירי שירות המבחן
92,ME-15-12-23253-817,"בעיתוי הנוכחי מצוי במהלכו של תהליך התבוננות ראשונית על בחירותיו, אופי קשריו והמשמעותיות לכך על חייו.",תסקירי שירות המבחן
93,ME-15-12-23253-817,"הערכת השירות היא כי קיימת רמת סיכון בינונית להישנות התנהגות אלימה, וחומרתה, במידה ותבוצע, צפויה להיות בינונית.",תסקירי שירות המבחן
94,ME-15-12-23253-817,"שירות המבחן מציין, שבהתחשב בתקופת המעצר הארוכה בתיק דנן, בהסדר הטיעון ובו הוגבלה תקופת המאסר, ולאור מכלול נתוניו – לרבות ההערכה כי נאשם 3 הינו בעל מודעות והכרה ראשונית בדפוסיו הבעייתיים, ישנה חשיבות לתמוך בענישה שיקומית.",תסקירי שירות המבחן
95,ME-15-12-23253-817,"שירות המבחן ממליץ, לכן, להסתפק בתקופת מעצרו ולהטיל מאסר על תנאי וצו מבחן למשך שנה וחצי.",תסקירי שירות המבחן
96,ME-15-12-23253-817,"ב""כ המאשימה הצביעה על הערכים החברתיים המוגנים שנפגעו על רקע ביצוע עבירות נשק תוך סיכון המשתמשים בדרך.","טיעוני ב""כ הצדדים"
97,ME-15-12-23253-817,"באשר לנסיבות ביצוע העבירות, הדגישה את מימד התכנון שבמעשי העבירות, כשברקע סכסוך שהניע את הנאשמים 1 ו – 2 לבצע אותן.","טיעוני ב""כ הצדדים"
98,ME-15-12-23253-817,"בהקשר זה, הפנתה לדבריו של הנאשם 1 בפני שירות המבחן, אשר הודה בכך שהשיג את הנשק על רקע נקמה, וככל הנראה היה פוגע באחרים אלמלא נעצר.","טיעוני ב""כ הצדדים"
99,ME-15-12-23253-817,"הנאשמים 1 ו – 2 נתפסו כשבחזקתם נשק טעון עם מחסנית וכדורים תואמים, כשהיתה תוכנית ספציפית לעשות בו שימוש על רקע סכסוכי הימורים.","טיעוני ב""כ הצדדים"
100,ME-15-12-23253-817,"עוד הפנתה לאופן ההסלקה של הנשק ולשלל אמירותיו של הנאשם במהלך האירועים, כאשר המכלול מעיד על רף החומרה החמור והמסוכן של העבירות.","טיעוני ב""כ הצדדים"
101,ME-15-12-23253-817,"לגבי נאשמים 1 ו – 2 עתרה לקבוע מתחם ענישה שנע בין 3 – 6 שנות מאסר בפועל, כאשר היא התבססה, בין השאר, על הנחיות פרקליט המדינה בנושא וטענה, שהפסיקה הנוהגת אינה התנאי היחיד לקביעת מתחם העונש.","טיעוני ב""כ הצדדים"
102,ME-15-12-23253-817,"לגישת התביעה, צרכי הזמן והמקום והרצון להעלות את רף הענישה מאפשרים קביעת מתחם ענישה גבוה מזה של הפסיקה הנוהגת.","טיעוני ב""כ הצדדים"
103,ME-15-12-23253-817,"באשר לקביעת העונש בתוך המתחם, עתרה להשית על נאשם 1 את העונש המקסימלי, להפעיל את מאסר על תנאי במצטבר ולהטיל עליו מאסר על תנאי.","טיעוני ב""כ הצדדים"
104,ME-15-12-23253-817,"טענה, כי בעברו ביצע עבירות כמעט זהות, כקטין, ולחובתו מאסר על תנאי של 12 חודשים, אשר לא הרתיע אותו מלשוב לסורו.","טיעוני ב""כ הצדדים"
105,ME-15-12-23253-817,"לצד הרשעותיו בפלילים, לחובתו גם הרשעות בתעבורה.","טיעוני ב""כ הצדדים"
106,ME-15-12-23253-817,"באשר לנאשם 2, עתרה היא למקם את עונשו במחצית המתחם ולהשית עליו בנוסף מאסר על תנאי, מאחר והוא נעדר הרשעות קודמות, אך לחובתו עבר תעבורתי רלבנטי.","טיעוני ב""כ הצדדים"
107,ME-15-12-23253-817,"כנסיבה לחומרה, התובעת הפנתה לתסקירים שהתקבלו בעניינם של נאשמים 1 ו- 2 ולהערכת הסיכון הגבוהה לגביהם.","טיעוני ב""כ הצדדים"
108,ME-15-12-23253-817,"באשר לנאשם 3 הפנתה לעברו הפלילי המכביד, לעובדה שעבירת הנשק שביצע מצויה ברף חומרה גבוה, וחרף המלצת שירות המבחן – הרי שכל עונש שיהיה נמוך מ – 12 חודשי מאסר בפועל לא יעביר את המסר הראוי.","טיעוני ב""כ הצדדים"
109,ME-15-12-23253-817,"ב""כ נאשם 1 הדגישה, כי כתב-האישום תוקן לקולא באופן משמעותי, כאשר מהעובדות לא ניתן ללמוד שהנשק הוחזק על רקע סכסוך.","טיעוני ב""כ הצדדים"
110,ME-15-12-23253-817,"בנוסף, הפנתה לכך, שהנאשם 1 לא נהג על הקטנוע.","טיעוני ב""כ הצדדים"
111,ME-15-12-23253-817,"ביקשה להתעלם מהנחיית פרקליט המדינה, אשר מטבע הדברים אינה מחייבת את בית-המשפט וטענה, כי בכל מקרה, האירוע מצוי ברף חומרה בינוני.","טיעוני ב""כ הצדדים"
112,ME-15-12-23253-817,"לטעמה, המתחם מצוי בטווח שבין 12 חודשי מאסר בפועל ל – 36 חודשי מאסר בפועל.","טיעוני ב""כ הצדדים"
113,ME-15-12-23253-817,"טענה, כי התסקיר מעלה תמונה של נאשם בעל נתונים נמוכים אשר גדל בנסיבות משפחתיות קשות ובהעדר יד מכוונת.","טיעוני ב""כ הצדדים"
114,ME-15-12-23253-817,הנאשם הוא בגיר-צעיר אשר ניהל שיח פתוח עם שירות המבחן ולקח אחריות מלאה על מעשיו.,"טיעוני ב""כ הצדדים"
115,ME-15-12-23253-817,"אשר על כן, עותרת היא להשית על הנאשם עונש של 24 חודשי מאסר בפועל תוך הפעלת המאסר על תנאי בחופף ובמצטבר, ולתת ביטוי לכך שהנאשם נוצל על-ידי אחרים.","טיעוני ב""כ הצדדים"
116,ME-15-12-23253-817,"ב""כ הנאשם 2 טען, כי מרשו לא היה חלק מהסכסוך, כשחלקו המינורי משתקף בעובדות כתב-האישום המתוקן.","טיעוני ב""כ הצדדים"
117,ME-15-12-23253-817,"כך, למשל, עמד הוא במרחק מהנאשמים האחרים עת הוציאו את הנשק, וכן היפנה הוא לדבריו של מרשו בפני שירות המבחן.","טיעוני ב""כ הצדדים"
118,ME-15-12-23253-817,"ביקש להדגיש, כי לא התנהל מרדף במהלך הנסיעה על הקטנוע עליו נהג.","טיעוני ב""כ הצדדים"
119,ME-15-12-23253-817,"לעניין נסיבותיו האישיות היפנה לאמור בתסקיר, ממנו עולה רקע משפחתי קשה, כשהנאשם גדל ללא דמות אבהית והוא עשה מאמצים לנהל אורח חיים נורמטיבי.","טיעוני ב""כ הצדדים"
120,ME-15-12-23253-817,"הנאשם נעדר עבר פלילי, כשהמעצר העביר לו מסר הרתעתי, והוא לקח אחריות מלאה על מעשיו.","טיעוני ב""כ הצדדים"
121,ME-15-12-23253-817,"הסניגור עתר להסתפק בתקופת מעצרו של הנאשם, להטיל עליו עונש צופה פני עתיד, וכן עתר הוא לבדוק אופציות של שיקום.","טיעוני ב""כ הצדדים"
122,ME-15-12-23253-817,"ב""כ נאשם 3 טען, כי השאלה המרכזית הטעונה הכרעה בעניינו של מרשו היא, האם ראוי להשיבו אל מאחורי סורג ובריח, לאחר ששהה במעצר כ – 7 חודשים וחצי, וקיים בעניינו תסקיר חיובי הכולל המלצה טיפולית.","טיעוני ב""כ הצדדים"
123,ME-15-12-23253-817,"הדגיש הוא את נסיבות החזקת הנשק, המצויות לטעמו ברף חומרה נמוך ביותר, כאשר אין מחלוקת שלא היה חלק מאותו סכסוך המוזכר בכתב-האישום.","טיעוני ב""כ הצדדים"
124,ME-15-12-23253-817,"על כן, ביקש הוא להסתפק בתקופת מעצרו כתקופת מאסר ולהטיל עליו צו מבחן – שגם הוא נושא אופי הרתעתי, שכן אם הנאשם יפר אותו ניתן יהיה לגזור את דינו מחדש.","טיעוני ב""כ הצדדים"
125,ME-15-12-23253-817,הנאשם 1 בחר שלא לומר דבר לבית-המשפט.,"טיעוני ב""כ הצדדים"
126,ME-15-12-23253-817,נאשם 2 הביע צער וחרטה על המעשים שביצע וביקש שבית-המשפט יעשה כל שיכול על-מנת לאפשר לו לחיות אורח-חיים נורמטיבי.,"טיעוני ב""כ הצדדים"
127,ME-15-12-23253-817,"נאשם 3 מסר שהוא מצטער על מעשיו, כי עברה עליו תקופה קשה במהלך מעצרו, וכי הוא מעוניין בהמשך טיפול של קצין המבחן.","טיעוני ב""כ הצדדים"
128,ME-15-12-23253-817,"בהתאם להוראות תיקון 113 לחוק העונשין בסעיף 40ג(א), לצורך קביעת מתחם העונש ההולם יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירות.",דיון והכרעה
129,ME-15-12-23253-817,הנאשמים כולם פגעו במעשיהם בשלום הציבור ובבטחונו – אם כי בעוצמות משתנות.,דיון והכרעה
130,ME-15-12-23253-817,"בנוסף, הנאשמים 1 ו – 2 סיכנו באופן ממשי את המשתמשים בדרך במהלך הנהיגה הפראית על הקטנוע בעודם מחזיקים באקדח טעון.",דיון והכרעה
131,ME-15-12-23253-817,"הנאשם 1, שהוא הדומיננטי באירוע, הוא שגיבש את המהלכים המתוארים בכתב-האישום על רקע סכסוך בדבר דירות הימורים, ולאחר שאדם המקורב אליו נדקר על רקע אותו סכסוך.",דיון והכרעה
132,ME-15-12-23253-817,"מעורבותו של הנאשם 2 היא פחותה, כאשר מעורבותו מתחילה משלב מאוחר יותר, אם כי במהלך הנסיעה על הקטנוע, הוא אשר נהג בו.",דיון והכרעה
133,ME-15-12-23253-817,"נאשם 3 הוא המעורב המינורי, ואין מחלוקת כי לא היה צד לסכסוך.",דיון והכרעה
134,ME-15-12-23253-817,"באשר לנסיבות הקשורות בביצוע העבירות עולה, כי נאשם 1 הוא בעל העניין המרכזי, כשאדם אשר הפעיל דירת הימורים, ממנה הפיק הנאשם 1 רווחים, נדקר על רקע סכסוך בדבר אותן דירות הימורים.",דיון והכרעה
135,ME-15-12-23253-817,הנאשם 1 שוחח עם מספר אנשים באשר לכוונותיו לפגוע באדם אשר לסברתו עמד מאחורי אירוע הדקירה.,דיון והכרעה
136,ME-15-12-23253-817,"נאשם 2 השתתף במפגשים לאחר מכן, כאשר בהמשך השתלשלות העניינים, הגיעו שלושת הנאשמים למקום בו הוסלק אקדח ובו מחסנית טעונה ב – 6 כדורים תואמים, עטוף במגבת.",דיון והכרעה
137,ME-15-12-23253-817,"בשלב זה, הנאשם 2 עמד במרחק מה מן המקום אך היווה חלק אינטגרלי מהחבורה; הנאשם 1 הוא שנטל את האקדח בעוד הוא עוטה כפפה על ידו; הנאשם 3, שאינו צד לסכסוך, סייע לנאשם 1 בעודו מאיר את המקום ומאפשר לנאשם 1 להוציא את האקדח.",דיון והכרעה
138,ME-15-12-23253-817,"נאשמים 1 ו – 2 עלו בשלב זה על קטנוע לקראת מפגש מתוכנן בעוד האקדח הטעון על גופו של הנאשם 1, תוך שחצו צמתים באור אדום, נסעו בניגוד לכיוון התנועה ובמהירות מופרזת, ואף גרמו לנזק לרכוש.",דיון והכרעה
139,ME-15-12-23253-817,"נראה, כי אך בנס לא הסתיים האירוע בפגיעות בנפש: לפי דבריו של הנאשם 1 עצמו, אלמלא נעצר, היה פוגע ברבים נוספים, כאשר הרקע לנשיאת האקדח אכן ממחיש זאת; נהיגתם הנמהרת של הנאשמים 1 ו – 2 עלולה היתה להסתיים בתאונת דרכים או בפגיעה במשתמשים בדרך.",דיון והכרעה
140,ME-15-12-23253-817,"מדובר באירוע של נשיאת נשק המצוי ברף חומרה גבוה, כשברקע סכסוך עברייני ונטילת אקדח טעון על-מנת לפגוע באדם הקשור לסכסוך, עם פוטנציאל פגיעה באחרים בכל שלבי האירועים.",דיון והכרעה
141,ME-15-12-23253-817,"עם זאת, לגבי נאשם 3, שלא היה חלק מהסכסוך, מדובר בהחזקת נשק קונסטרוקטיבית ובמעורבות מינורית.",דיון והכרעה
142,ME-15-12-23253-817,"לעניין מדיניות הענישה הראויה, ייאמר באופן כללי כי:",דיון והכרעה
143,ME-15-12-23253-817,"עיינתי בפסיקה שהוצגה על-ידי ב""כ הצדדים ובפסיקה נוספת, ולצורך קביעת מתחם העונש ההולם בגין העבירות שבוצעו על-ידי נאשמים 1 ו – 2, אציין את המרכזיים שבהם:",דיון והכרעה
144,ME-15-12-23253-817,"בית המשפט העליון התייחס לנסיבות לחומרה, לרבות התגייסות המערער לבצע כל חלק שהוטל עליו בביצוע העבירות – תחילה כמסייע בהטמנת הרובה, ובהמשך כמבצע עיקרי בנשיאת האקדח והתחמושת והטמנתם, וכן למודעותו של המערער לפעילות העבריינית הנקמנית שאמורה הייתה לצאת לפועל באמצעות כלי הנשק.",דיון והכרעה
145,ME-15-12-23253-817,"בבית-המשפט המחוזי נקבע מתחם ענישה שנע בין 20 ל- 48 חודשי מאסר בפועל, ועל המערער הושת עונש מאסר בפועל בן 34 חודשים על רקע עברו הפלילי המכביד, כשהודאתו והחסכון בזמן שיפוטי נזקפו לטובתו.",דיון והכרעה
146,ME-15-12-23253-817,ערעור על חומרת העונש נדחה.,דיון והכרעה
147,ME-15-12-23253-817,"המערער ניהל אורח חיים נורמטיבי עד למעצרו, ושירות המבחן המליץ שלא להשית ענישה של מאסר בפועל.",דיון והכרעה
148,ME-15-12-23253-817,בית-המשפט המחוזי השית על המערער עונש מאסר בפועל בן 24 חודשים.,דיון והכרעה
149,ME-15-12-23253-817,"ערעור על חומרת העונש נדחה, כשצוין על-ידי בית-המשפט העליון, כי מעבר לחומרת עבירות הנשק, הנהיגה המסכנת כשלעצמה מצדיקה השתת עונש משמעותי.",דיון והכרעה
150,ME-15-12-23253-817,"כשהגיע למקום המפגש, החביא את האקדח במכנסיו והתקרב יחד עם הקטין אל הרכב בו ישבו הצדדים לסכסוך.",דיון והכרעה
151,ME-15-12-23253-817,"באותו שלב הגיעו למקום שוטרים שהורו למערער ולקטין להרים ידיים, אך המערער כרע לכיוון הרצפה והשליך את האקדח מאחורי גבו.",דיון והכרעה
152,ME-15-12-23253-817,"בית-המשפט המחוזי קבע מתחם ענישה שנע בין 24 ל- 48 חודשי מאסר בפועל, והשית על המערער, שהוא בעל עבר פלילי מכביד, וביצע את העבירה כחודשיים לאחר שחרורו ממאסר ממושך, 34 חודשי מאסר בפועל.",דיון והכרעה
153,ME-15-12-23253-817,"ערעור על חומרת העונש נדחה, כשבית-המשפט העליון חזר וציין את פוטנציאל הנזק אשר עלול היה להיגרם אלמלא התערבות המשטרה.",דיון והכרעה
154,ME-15-12-23253-817,"פסקי-דין אלו משקפים קשת מקרים עם נסיבות דומות או קלות יותר, ולאחר ביצוע אבחנות מתבקשות, אני קובעת מתחם עונש הולם לגבי נאשם 1 אשר נע בין 28 – 54 חודשי מאסר בפועל; לגבי נאשם 2, קובעת מתחם עונש הולם בהתאם לחלקו, אשר נע בין 24 – 48 חודשי מאסר בפועל.",דיון והכרעה
155,ME-15-12-23253-817,"לגבי נאשם 3, בהתחשב בהסדר הטיעון ובנסיבות המינוריות שמגבשות את מעורבותו כמחזיק בנשק, אני קובעת כי מתחם העונש ההולם נע בין 6 חודשי מאסר שיכול וירוצו בדרך של עבודות שירות ועד ל – 9 חודשי מאסר בפועל.",דיון והכרעה
156,ME-15-12-23253-817,בעניינם של הנאשמים לא נטען ולא הוצג כל שיקול אשר מצדיק חריגה מהמתחם מטעמי שיקום.,דיון והכרעה
157,ME-15-12-23253-817,"התביעה ביקשה להחמיר בענישה מטעמי הגנה על שלום הציבור נוכח נפיצות התופעה והנחיית פרקליט המדינה, ואולם לא מצאתי כי זהו המקרה שמצדיק זאת על רקע הודאות הנאשמים, דבריהם הכנים ולקיחת האחריות בפני שירות המבחן ונסיבותיהם האישיות אשר יפורטו להלן.",דיון והכרעה
158,ME-15-12-23253-817,"על כן, עונשם ייגזר בתוך המתחם ויש להתחשב בנסיבות אשר אינן קשורות בביצוע העבירות, כמפורט בסעיף 40יא' לחוק העונשין.",דיון והכרעה
159,ME-15-12-23253-817,"התסקיר ומכלול הנתונים שהובאו לידיעתי בעניינו של נאשם 1 מעלים תמונה של בגיר- צעיר המנהל אורח חיים עברייני מזה שנים מספר, כשעוד בהיותו קטין ביצע עבירות נשק חמורות.",דיון והכרעה
160,ME-15-12-23253-817,"עינינו הרואות, כי דבר אינו מרתיעו מלשוב ולסכן אחרים, תוך שהוא מערב ומסבך אחרים בענייניו.",דיון והכרעה
161,ME-15-12-23253-817,"קיים סיכון גבוה להישנות עבירות, הנלמד מדבריו שלו עצמו, כאשר נתוניו הנמוכים והעדר תמיכה משפחתית מגבירים את  המסוכנות הטמונה בו.",דיון והכרעה
162,ME-15-12-23253-817,"עברו הפלילי לצד עמדותיו האנטי-ממסדיות מביאים לכך, שעתירת התביעה להעמיד את עונשו לקראת הרף העליון של המתחם אינה מופרכת.",דיון והכרעה
163,ME-15-12-23253-817,"עם זאת, יש ליתן משקל של ממש להודאתו בעובדות כתב-אישום שתוקן לקולא, ללקיחת האחריות המלאה בפני שירות המבחן ולחסכון בזמנם של העדים, ב""כ הצדדים ובית-המשפט.",דיון והכרעה
164,ME-15-12-23253-817,"על כן, עונשו יועמד לקראת אמצע המתחם, כשהמאסר על תנאי יופעל בחלקו במצטבר.",דיון והכרעה
165,ME-15-12-23253-817,"מצבו של נאשם 2 שונה, כאשר עסקינן באדם צעיר נעדר עבר פלילי.",דיון והכרעה
166,ME-15-12-23253-817,"עם זאת, הנאשם 2, אשר נהג על הקטנוע, הוא בעל עבר תעבורתי, ונראה כי עולה צורך להעביר לו מסר חד-משמעי לבל ימשיך לסכן את המשתמשים בדרך, כשבמקביל הוא ממזער מחלקו בביצוע עבירת הנשק.",דיון והכרעה
167,ME-15-12-23253-817,"התסקיר בעניינו מעלה רמת סיכון בינונית להישנות עבירות, ולא נוצר כל פתח לשיקום.",דיון והכרעה
168,ME-15-12-23253-817,"אלא, שגם לגביו יש ליתן משקל ממשי להודאה במיוחס לו, ולעובדה שהוא מצוי במעצר ובמאסר לראשונה בחייו, כך שיש להעמיד את עונשו מעט מעל לרף התחתון של מתחם העונש שנקבע בעניינו.",דיון והכרעה
169,ME-15-12-23253-817,"נאשם 3 הוא בגיר צעיר, אשר מעורב בפלילים מאז גיל 13, כשנסיונות טיפול מגוונים כקטין לא הצליחו.",דיון והכרעה
170,ME-15-12-23253-817,"מן התסקיר עולה, כי ייתכן ובעת הנוכחית מתחיל הנאשם לגלות תובנה באשר למצבו ומביע הוא רצון מילולי לנהל אורח חיים נורמטיבי הכולל תעסוקה, זוגיות ויציבות.",דיון והכרעה
171,ME-15-12-23253-817,שרות המבחן סבור שהנאשם יוכל להיתרם בשלב זה מהמשך הכוונה של השירות בדמות צו מבחן.,דיון והכרעה
172,ME-15-12-23253-817,"על רקע האמור בתסקיר, ובהתאם לחלקו המינורי והסדר הטיעון, ראוי יהיה להעמיד את עונשו של הנאשם 3 באמצע המתחם, כשהתוצאה המעשית היא כי ניתן יהיה להסתפק בתקופת מעצרו (מעל ל – 7 חודשים) כתקופת מאסר ראויה.",דיון והכרעה
173,ME-15-12-23253-817,"לאור כל האמור לעיל, גוזרת על הנאשמים את העונשים הבאים:",דיון והכרעה
174,ME-15-12-23253-817,"בגין ביצוע העבירות נושא גזר-דין זה, מטילה על הנאשם  40 חודשי מאסר בפועל.",	נאשם 1:
175,ME-15-12-23253-817,מפעילה מאסר על תנאי בן 12 חודשים שהוטל על הנאשם בת.פ.,	נאשם 1:
176,ME-15-12-23253-817,"1118-12-13 (מחוזי מרכז) בגזר-דין מיום 30.6.14, בחופף ובמצטבר, כך שסך הכל, ירצה הנאשם עונש מאסר בפועל בן 46 חודשים מיום מעצרו: 24.11.15.",	נאשם 1:
177,ME-15-12-23253-817,12 חודשי מאסר על תנאי שלא יעבור בתוך 3 שנים מיום שחרורו עבירות בנשק מכל סוג ו/או עבירה של נהיגה פוחזת ורשלנית לפי סעיף 338 לחוק העונשין.,	נאשם 1:
178,ME-15-12-23253-817,28 חודשי מאסר בפועל מיום מעצרו: 24.11.15.,	נאשם 2:
179,ME-15-12-23253-817,8 חודשי מאסר על תנאי שלא יעבור בתוך 3 שנים מיום שחרורו עבירות בנשק מכל סוג ו/או עבירה של נהיגה פוחזת ורשלנית לפי סעיף 338 לחוק העונשין.,	נאשם 2:
180,ME-15-12-23253-817,"תקופת המאסר המוטלת על הנאשם 3 זהה לתקופת מעצרו שבין הימים: 2.12.15 – 20.7.16, כשמובהר, לכן, כי כבר ריצה את עונשו.",	נאשם 3:
181,ME-15-12-23253-817,6 חודשי מאסר על תנאי שלא יעבור בתוך 3 שנים מהיום עבירות בנשק מכל סוג.,	נאשם 3:
182,ME-15-12-23253-817,ניתן בזאת צו מבחן למשך 18 חודשים מהיום.,	נאשם 3:
183,ME-15-12-23253-817,"הובהר לנאשם 3, כי אם לא יעמוד בתנאי הפיקוח, ניתן יהיה להחזירו לבית-המשפט ולהוסיף על עונשו.",	נאשם 3:
184,ME-15-12-23253-817,הודעה זכות ערעור לבית-המשפט העליון תוך 45 ימים.,	נאשם 3:
185,ME-15-12-23253-817,המזכירות תעביר העתק מגזר-הדין לשירות המבחן.,	נאשם 3:
186,ME-15-12-23253-817,"54678313ניתן היום,  א' כסלו תשע""ז, 01 דצמבר 2016, במעמד הנוכחים.",	נאשם 3:
187,ME-15-12-23253-817,"בעניין עריכה ושינויים במסמכי פסיקה, חקיקה ועוד באתר נבו – הקש כאן",	נאשם 3:
