,verdict,text,part
0,ME-18-12-36698-478,"חוק העונשין, תשל""ז-1977: סע'  40ב', 40ז, 40ט, 144(א), 40יא'"," מוחמד שייח' סלימאן (עציר) ת""ז xxxxxxxxx"
1,ME-18-12-36698-478,"הנאשם הורשע בביצוע עבירות בנשק (החזקה)- עבירה לפי סעיף 144(א) רישה וסייפה לחוק העונשין, התשל""ז-1977 (להלן- החוק), לאחר הודאתו בעובדות כתב אישום שתוקן במסגרת הסדר טיעון שלא כלל הסכמה לעונש.",גזר דין
2,ME-18-12-36698-478,"על פי כתב האישום המתוקן (סומן א),  בתאריך 6.12.2018 בשעה 10:30 נהג הנאשם ברכבו כשהוא מחזיק מתחת לבגדיו אקדח מסוג גלוק ובתוכו מחסנית, מחסנית נוספת הייתה על מושב הנוסע ליד הנהג.",גזר דין
3,ME-18-12-36698-478,האקדח הוא כלי נשק שסוגל לירות והמחסניות הן אביזרים לכלי נשק.,גזר דין
4,ME-18-12-36698-478,לא הוגשו מטעם הצדדים ראיות לעונש.,גזר דין
5,ME-18-12-36698-478,לנאשם אין רישום פלילי.,גזר דין
6,ME-18-12-36698-478,בהתאם להסדר הטיעון הוסכם כי הנאשם יופנה לשירות המבחן לצורך הכנת תסקיר.,גזר דין
7,ME-18-12-36698-478,"לאחר פגישה עם הנאשם, בחינת המידע הנמצא בשירות המבחן מהליך המעצר ועיון במסמכים, נמנע שירות המבחן מכל המלצה בעניינו של הנאשם.",גזר דין
8,ME-18-12-36698-478,"קצינת המבחן התרשמה כי הנאשם מכחיש קיום  דפוסים עברייניים, הצהרותיו באשר לרצונו לקחת חלק בהליך טיפולי נובעות מתוך רצון להקלה בעונש ולא מתוך רצון והבנה פנימי לצורך בשינוי דפוסי התנהגותו.",גזר דין
9,ME-18-12-36698-478,בניתוח נסיבות חייו היא התרשמה מיציבות ותפקוד תקין במסגרות חייו אך בתנאי לחץ הוא עלול להערכתה לפעול מתוך דחף רגעי מבלי לחשוב על השלכות של מעשיו ולכן לא נשלל סיכון להישנות עבירות דומות בעתיד.,גזר דין
10,ME-18-12-36698-478,"ב""כ המאשימה בטיעוניה בכתב (ט/1) ובעל פה ביקשה לגזור על הנאשם עונש מאסר בפועל שמשכו בין 12 חודשים ועד 36 חודשי מאסר בפועל, מאסר על תנאי ותשלום קנס משמעותי.",גזר דין
11,ME-18-12-36698-478,בטיעוניה שמה דגש על חומרת העבירה והפנתה למדיניות הענישה בהתאם לפסקי דין שונים (רובם מתייחסים גם לעבירה של נשיאה והובלה של נשק שאינה העבירה בה הורשע הנאשם).,גזר דין
12,ME-18-12-36698-478,לטענתו במקרה זה הפגיעה בערך החברתי נמוכה.,גזר דין
13,ME-18-12-36698-478,"בשעת ביצוע העבירה הנאשם  נסע ברכב עם שני ילדיו, לא נגרם נזק לאדם או לרכוש ואין ראיה כי עתיד היה להיגרם נזק.",גזר דין
14,ME-18-12-36698-478,לתמיכה בטענותיו הפנה לפסקי דין שונים רובם של בתי משפט מחוזי (וגזר דין אחד של בית משפט שלום).,גזר דין
15,ME-18-12-36698-478,"בטיעוניו שם דגש על  נסיבות חייו של הנאשם, אדם נורמטיבי בעל משפחה תומכת, אב לשני ילדים קטנים, יציב מבחינה תעסוקתית, מעצרו למשך כחודש ימים הותיר צלקת עמוקה בליבו.",גזר דין
16,ME-18-12-36698-478,הנאשם היה עצור באזוק אלקטרוני מיום 9.1.2019 ועד 16.6.2019.,גזר דין
17,ME-18-12-36698-478,"הסנגור ניתח את האמור בתסקיר שירות המבחן הפנה לנתונים החיובים המפורטים בו, לשיתוף הפעולה עם שירות המבחן ומהתרשמות קצינת המבחן כי אין לנאשם דפוסי התנהגות עבריינים.",גזר דין
18,ME-18-12-36698-478,הסנגור חלק על מסקנות קצינת המבחן וטען כי הנאשם לקח אחריות מלאה ושליחתו למאסר מאחורי סורג ובריח תפגע בו ובמשפחתו פגיעה קשה עם נזק בלתי הפיך.,גזר דין
19,ME-18-12-36698-478,בתום הטיעונים הנאשם הביע צער על מעשיו ביקש שתינתן לו הזדמנות להישאר עם ילדיו ולהמשיך בחייו.,גזר דין
20,ME-18-12-36698-478,"במקרה זה חל תיקון 113 לחוק שקובע כי ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב' לחוק).",גזר דין
21,ME-18-12-36698-478,במהלך האירוע נהג הנאשם ברכבו כשמתחת לבגדיו אקדח ובתוכו מחסנית ועל מושב הנוסע מחסנית נוספת.,גזר דין
22,ME-18-12-36698-478,בכל עבירה בנשק יש פוטנציאל פגיעה משמעותי בערכים החברתיים של שלום הציבור וביטחונו וסיכון ממשי לחיי אדם.,גזר דין
23,ME-18-12-36698-478,במקרה זה הפגיעה בערכים אלו לא הייתה חמורה.,גזר דין
24,ME-18-12-36698-478,"אשר למדיניות הענישה הנהוגה, מנעד הענישה בעבירות בנשק רחב, בין השאר בהתחשב בסוג העבירה (החזקה, נשיאה, סחר), סוג הנשק וכמותו.",גזר דין
25,ME-18-12-36698-478,"מקובלת עליי טענת המאשימה כי יש לראות בעובדה כי האקדח היה טעון במחסנית נסיבה מחמירה, כך שהנשק היה זמין ונגיש לפעילות מידית.",גזר דין
26,ME-18-12-36698-478,נסיבה המעצימה את פוטנציאל המסוכנות להפיכת הנשק לכלי קטלני גם לא במכוון.,גזר דין
27,ME-18-12-36698-478,"העובדה כי ברכב היו נוסעים, לרבות שני ילדיו הקטנים מחזקת את החשש לפגיעה כאמור.",גזר דין
28,ME-18-12-36698-478,העונש המרבי הקבוע בחוק בגין עבירה של החזקת נשק עומד על 7 שנות מאסר (סעיף 144(א) רישא לחוק).,גזר דין
29,ME-18-12-36698-478,"בהמשך פסק הדין קבע בית המשפט העליון מתחם ענישה הולם שנע בין               12 ל-36 חודשי מאסר בפועל ומאחר למשיב היה ""פוטנציאל שיקום גבוה"" הוא בחר לחרוג ממתחם הענישה ולהסתפק בעונש של מאסר בעבודות שירות.",גזר דין
30,ME-18-12-36698-478,"אשר לנסיבות הקשורות בביצוע העבירה (סעיף 40ט לחוק), חשוב לציין כי מדובר במעשים מחושבים, המחסנית הייתה בתוך האקדח.",גזר דין
31,ME-18-12-36698-478,הנאשם שידע על הפסול במעשיו דאג להחביאו מתחת לבגדיו.,גזר דין
32,ME-18-12-36698-478,מיותר לציין כפי שתואר לעיל בפסקי הדין של בית המשפט העליון כי בעבירות של החזקת נשק טמון פוטנציאל גדול מאוד לגרימת נזק משמעותי לחברה ולביטחונה.,גזר דין
33,ME-18-12-36698-478,"בהתחשב בערכים החברתיים שנפגעו מביצוע העבירות במידת הפגיעה בהם, במדיניות הענישה הנהוגה ובנסיבות הקשורות בביצוע העבירה אני קובע כי העונש ההולם במקרה זה הוא מאסר במתחם שבין 12 לבין 36 חודשי מאסר בפועל.",גזר דין
34,ME-18-12-36698-478,"לא עומד על הפרק הליך שיקומי, שירות המבחן לא מצא כי ניתן להמליץ במקרה זה המלצה טיפולית ולכן העונש המתאים יהיה בתוך מתחם העונש ההולם.",גזר דין
35,ME-18-12-36698-478,[זה השלב להבהיר כי בשני פסקי הדין של בית המשפט העליון אליהם הפנה הסנגור ענין חשיבון וענין סלימאן הוחלט על ענישה שמחוץ למתחם העונש ההולם בשל שיקולי שיקום שלא מתקיימים במקרה זה].,גזר דין
36,ME-18-12-36698-478,"לעניין הנסיבות שאינן קשורות בביצוע העבירה לפי סעיף 40יא' לחוק,  הנאשם ובני משפחתו לרבות שני ילדיו (בני 4 ו-6 שנים) ייפגעו קשות מעצם שהייתו בבית סוהר.",גזר דין
37,ME-18-12-36698-478,הנאשם נטל אחריות מלאה והודה במיוחס לו לאחר השלמת ההליכים המקדמיים.,גזר דין
38,ME-18-12-36698-478,עוד אזקוף לזכותו את הבעת החרטה ואת העדר עבר פלילי.,גזר דין
39,ME-18-12-36698-478,"נתונים אלו ביחד עם נסיבותיו האישיים, משפחתו התומכת והתנהגותו הנורמטיבית עד לביצוע העבירה מצדיקים העמדת עונשו בחלק התחתון של מתחם העונש ההולם.",גזר דין
40,ME-18-12-36698-478,כב'  השופט  מזוז הצטרף והוסיף כך:,גזר דין
41,ME-18-12-36698-478,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק.",גזר דין
42,ME-18-12-36698-478,"ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת ""ייבוש הביצה"" המשמשת ערס לגידולן של תופעות אלה.",גזר דין
43,ME-18-12-36698-478,בעת קביעת משך המאסר בפועל לקחתי בחשבון את העובדה כי מיום 9.1.2019 ועד ליום 16.6.2019 הנאשם היה עצור באזוק אלקטרוני.,גזר דין
44,ME-18-12-36698-478,לאור אמור לעיל אני דן את הנאשם לעונשים הבאים:,גזר דין
45,ME-18-12-36698-478,"12חודשי מאסר בפועל בניכוי ימי מעצרו, מיום  6.12.2018 ועד ליום 9.1.2019.",גזר דין
46,ME-18-12-36698-478,"10 חודשי מאסר על תנאי,  הנאשם לא יישא את עונש המאסר על  תנאי אלא אם יעבור תוך שלוש שנים מיום שחרורו ממאסר עבירה בנשק ויורשע בשל עבירה כזאת תוך תקופת התנאי או לאחריה.",גזר דין
47,ME-18-12-36698-478,בהתחשב בתקופת המאסר לא מצאתי לנכון להטיל על הנאשם קנס.,גזר דין
48,ME-18-12-36698-478,"הנאשם יתייצב למאסרו בבית סוהר ימ""ר קישון ביום 22.12.19 עד השעה 10:00, או על פי החלטת שב""ס, כשברשותו תעודת זהות או דרכון.",גזר דין
49,ME-18-12-36698-478,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",גזר דין
50,ME-18-12-36698-478,המזכירות תשלח העתק מגזר הדין לשירות המבחן.,גזר דין
51,ME-18-12-36698-478,זכות ערעור לבית המשפט העליון תוך 45 יום.,גזר דין
52,ME-18-12-36698-478,"5129371ניתן היום,  כ""א חשוון תש""פ, 19 נובמבר 2019, בנוכחות ב""כ המאשימה עו""ד טל עופר,         הסנגור עו""ד אלבר והנאשם בעצמו.",גזר דין
