,verdict,text,part
0,ME-24-08-30744-935,"חוק העונשין, תשל""ז-1977: סע'  31, 40ז, 40ט, 144, 144(ב), 340א, 340א(ב)1, 40יא, 40יג(א), 40יג(ג)",הנאשם 
1,ME-24-08-30744-935,"הנאשם, עמאר מג'דוב, הורשע ביום 3.3.25 - בהתאם להודאתו במסגרת הסדר טיעון - בעבירות שנכללו בכתב אישום מתוקן אשר הוגש נגדו, ואשר עניינן סיוע לנשיאת נשק והובלתו לפי סעיפים 144(ב) רישה וסיפה ו-31 לחוק העונשין, התשל""ז - 1977 (להלן: ""חוק העונשין"" או ""החוק""), וכן סיוע לירי מנשק חם לפי סעיפים 340א(ב)1 ו - 31 לחוק.",גזר דין
2,ME-24-08-30744-935,"במסגרת ההסדר הנ""ל הוסכם כי הצדדים יטענו לעניין העונש באופן חופשי.",גזר דין
3,ME-24-08-30744-935,עובדות כתב האישום המתוקן,גזר דין
4,ME-24-08-30744-935,"מוחמד איוב הינו בעליו של בית הקפה נרגילות ""סנייק בול"", אשר נמצא ברחוב ששת הימים בעכו 1.",גזר דין
5,ME-24-08-30744-935,"עובר לתאריך 6.5.24, שעה 21:18, במועד מדויק שאינו ידוע למאשימה, ועל רקע סכסוך שמקורו אינו ידוע במדויק למאשימה, עדנאן נג'מי החליט לירות לעבר בית הקפה בסיועו של הנאשם.",גזר דין
6,ME-24-08-30744-935,"לצורך מימוש ההחלטה הצטייד עדנאן בסיועו של הנאשם בקטנוע מסוג הונדה השייך לאביו של הנאשם, ובתאריך 6.5.24 בשעה 21:18 לערך, ברחוב דרך הארבעה 26 בעכו, כיסו עדנאן ואדם נוסף שזהותו אינה ידועה למאשימה, את ספרות לוחית הזיהוי של הקטנוע, באמצעות דבק בצבע שחור, כך שלא ניתן יהיה להבחין בספרות לוחית הזיהוי ולזהות את הקטנוע.",גזר דין
7,ME-24-08-30744-935,"לצורך מימוש ההחלטה, בשעה 21:30 לערך, נסעו הנאשם ועדנאן בקטנוע.",גזר דין
8,ME-24-08-30744-935,"הנאשם נהג בקטנוע בעוד עדנאן מאחוריו, נושא ומוביל בסיועו של הנאשם, אקדח, מסוג STAR תוצרת ספרד, הטעון  במחסנית ובה לפחות  6 כדורים בקוטר 9 מ""מ.",גזר דין
9,ME-24-08-30744-935,השניים באותה עת חבשו קסדות לראשם וכיסו את פניהם.,גזר דין
10,ME-24-08-30744-935,"בשעה 21:34 לערך לצורך מימוש ההחלטה, הגיעו השניים אל מול בית הקפה, שם שהו באותה העת המתלונן וחברו.",גזר דין
11,ME-24-08-30744-935,"עדנאן ירה, בסיועו של הנאשם, את כל הכדורים שבמחסנית לעבר בית הקפה.",גזר דין
12,ME-24-08-30744-935,השניים נמלטו מן המקום בנסיעה מהירה.,גזר דין
13,ME-24-08-30744-935,"בשלב זה,  פקחים שנהגו בניידת פיקוח עירוני גלויה, שהייתה בסיור שגרתי, שמעו את קולות הירי והבחינו בקטנוע שבורח מכיוון בית הקפה.",גזר דין
14,ME-24-08-30744-935,"הניידת החלה לדלוק אחרי הקטנוע, בעוד הפקח כורז לקטנוע לעצור.",גזר דין
15,ME-24-08-30744-935,"השניים סירבו לעצור, כאשר עדנאן אוחז בידו הימנית את האקדח.",גזר דין
16,ME-24-08-30744-935,עם הגעתם בסמוך לכיכר 8510 הבחינו הנאשם ועדנאן בחסימה משטרתית עקב תאונת דרכים במקום.,גזר דין
17,ME-24-08-30744-935,"או אז, ביצעו פניית פרסה מבלי להקיף את מעגל התנועה, כל זאת במטרה להפריע לפקחים ולהכשילם בביצוע תפקידם.",גזר דין
18,ME-24-08-30744-935,"בשלב זה, ונוכח המתואר לעיל, פגע הפקח שנהג בניידת הפיקוח קלות בקטנוע, וכתוצאה מכך החליק הקטנוע והנאשם ועדנאן נפלו ממנו, ומייד לאחר מכן קמו והחלו בבריחה רגלית מן המקום, כאשר הנאשם רץ ימינה לכיוון בנייני המגורים שברחוב עוזי חיטמן הסמוך ובהמשך נמלט.",גזר דין
19,ME-24-08-30744-935,"עדנאן רץ באופן ישר על הכביש, כשהאקדח בידו הימנית וידו מושטת הצידה.",גזר דין
20,ME-24-08-30744-935,"בשלב זה ירה הפקח לעבר עדנאן  חמישה כדורים, אשר אחד מהם פגע בגבו התחתון של עדנאן, שהמשיך במנוסתו למרחק קצר, עד שנעצר על ידי הפקח.",גזר דין
21,ME-24-08-30744-935,המאשימה לא הציגה ראיות לעניין העונש בעניינו של הנאשם.,גזר דין
22,ME-24-08-30744-935,"צוין, כי הנאשם נעדר עבר פלילי.",גזר דין
23,ME-24-08-30744-935,טיעוני הצדדים לעניין העונש,גזר דין
24,ME-24-08-30744-935,"ב""כ המלומד של המאשימה, עו""ד אמיר אלרון, הגיש מסמך טיעונים לעונש (טעת/1) בכתב והוסיף על דברים אלו בעל פה.",גזר דין
25,ME-24-08-30744-935,"הפרקליט עמד על המסוכנות הניבטת מן העבירות שביצע הנאשם, ועל הצורך העז למגרן ולהשית בגינן ענישה הרתעתית - מחמירה.",גזר דין
26,ME-24-08-30744-935,"ב""כ המאשימה עמד בהרחבה על הפסיקה הנוהגת במקרים דומים ופירט, כי עסקינן באירוע מתוכנן שהנזק שעלול היה לגרום הימנו יכול היה להיות הרה אסון.",גזר דין
27,ME-24-08-30744-935,לאור המקובץ עתרה המאשימה לשרטט מתחם ענישה הנע בין שנתיים לבין ארבע שנות מאסר לריצוי בפועל.,גזר דין
28,ME-24-08-30744-935,נוכח הנסיבות שאינן קשורות בביצוען של העבירות  (הודאה והעדר עבר פלילי) עתרה המאשימה להציב את עונשו של הנאשם ברף התחתון של מתחם הענישה שהוצע.,גזר דין
29,ME-24-08-30744-935,"ב""כ המלומד של הנאשם, עו""ד באסל פלאח, עמד על כך כי כתב האישום תוקן לאחר הליך ממושך.",גזר דין
30,ME-24-08-30744-935,"הודגש, כי כתב האישום המתוקן כעת שונה מהותית מעניינו של המבצע העיקרי.",גזר דין
31,ME-24-08-30744-935,"לשיטתו של הסנגור עסקינן בסיוע ברמה נמוכה מאוד, שכן לא קיים תכנון מקדים לביצוע העיקרי של העבירות (והבנה של התוכנית העבריינית הנגזרת מכך), אלא אך לסיוען.",גזר דין
32,ME-24-08-30744-935,"הסנגור הציג פסיקה מטעמו והזכיר, כי הנאשם נעדר עבר פלילי ועובד לפרנסתו מגיל 16 בחברה של אביו.",גזר דין
33,ME-24-08-30744-935,נוכח נתונים אלו והודאתו של הנאשם סבר הסנגור שיש להסתפק בימי מעצרו של הנאשם עד כה.,גזר דין
34,ME-24-08-30744-935,"הנאשם ציין, כי הוא מצטער על מה שקרה וציין כי מעשיו לא יישנו.",גזר דין
35,ME-24-08-30744-935,"האירוע, המגולל בכתב - האישום, שבעובדותיו הודה הנאשם, סיוע לנשיאתו, של נשק בלתי חוקי, הובלתו, וסיוע לביצוע ירי מחייב תגובה עונשית הולמת.",דיון והכרעה
36,ME-24-08-30744-935,"מדינה ריבונית ומתוקנת איננה יכולה לקבל תופעה שבמסגרתה מבוצע ירי בנשק שנישא שלא כדין, לעבר מקום ציבורי.",דיון והכרעה
37,ME-24-08-30744-935,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
38,ME-24-08-30744-935,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
39,ME-24-08-30744-935,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
40,ME-24-08-30744-935,"בכל הנוגע לערכים החברתיים המוגנים שנפגעו כפועל יוצא ממעשיו של נאשם, הרי שהדברים מובנים מאליהם.",דיון והכרעה
41,ME-24-08-30744-935,המסייע להוביל נשק בלא רשות על פי דין והמסייע לעשות בו שימוש פוגע בראש ובראשונה בביטחון המדינה ובמנגנוני שלטונה; בשלום הציבור ובסדר הציבורי.,דיון והכרעה
42,ME-24-08-30744-935,הוא פוגע בביטחון הציבור וחושף אותו לאירועי טרור עוין כמו גם פלילי המבוצעים באמצעות נשק המושג שלא כחוק.,דיון והכרעה
43,ME-24-08-30744-935,"הפגיעה בערכים אלו במקרה זה היא ממשית, אם כי ברי כי זו פחותה מעניינו של מי שמבצע עבירות אלו כמבצעם הישיר.",דיון והכרעה
44,ME-24-08-30744-935,"על מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה העוסקת בעבירות נשק (נשיאה והובלה) וכן בעבירות ירי מנשק חם, באזור מגורים, או במקום אחר שיש בירי בו כדי לסכן חיי אדם, תוך תשומת לב לכך שבנידון דידן הנאשם הורשע בעבירות סיוע לאלה.",דיון והכרעה
45,ME-24-08-30744-935,"נמצאתי למד, כי בשנים האחרונות חלה מגמת החמרה בענישה, הבאה לידי ביטוי בפסיקת הערכאות השונות הנוגעת לעבירה אלו.",דיון והכרעה
46,ME-24-08-30744-935,"על דברים אלו יש להוסיף את עמדתו הנכוחה והבלתי מתפשרת של בית המשפט העליון, עליה חזר פעם אחר פעם בשנים האחרונות, בציינו כי נשק בלתי-חוקי, המוחזק בידיים בלתי-מוסמכות, עלול בסופו להגיע לכלל שימוש מסוכן, כפי שאכן קרה בנידון דידן.",דיון והכרעה
47,ME-24-08-30744-935,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
48,ME-24-08-30744-935,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
49,ME-24-08-30744-935,"בשלב זה, יש להתייחס אל הנסיבות הקשורות לביצוע העבירה (אלו המצוינות בסעיף 40ט לחוק).",דיון והכרעה
50,ME-24-08-30744-935,"חלקו של הנאשם בביצוען של העבירות אינו בלעדי; הוא אינו מצוי במעגל הפנימי של ביצוען, אלא בחלקו החיצוני, כמסייע לביצוע העבירות.",דיון והכרעה
51,ME-24-08-30744-935,"הסיבות לביצוען, כפי שצוין בעובדות כתב האישום נותרו עלומות.",דיון והכרעה
52,ME-24-08-30744-935,"הנאשם סייע לנשיאת אקדח טעון, על כל המשמעויות המסוכנות הנלוות לכך.",דיון והכרעה
53,ME-24-08-30744-935,"חמור מכך, באקדח זה נעשה בגדרו של האירוע ירי באזור מגורים, בסיועו של הנאשם.",דיון והכרעה
54,ME-24-08-30744-935,"הנזק שעלול היה להיגרם באירוע מסוכן זה, יכול היה לעלות בחיי אדם.",דיון והכרעה
55,ME-24-08-30744-935,למרבה המזל לא נגרמו נזקים נוספים (מלבד אלו שנגרמו לגופו של מבצע העבירות האחר).,דיון והכרעה
56,ME-24-08-30744-935,אין בנמצא סייג כלשהו לאחריות פלילית העומד לזכותו של הנאשם.,דיון והכרעה
57,ME-24-08-30744-935,הנאשם הבין את מעשיו ויכול והיה צריך להימנע מביצועם.,דיון והכרעה
58,ME-24-08-30744-935,"לאור כל המקובץ, מצאתי לנכון לקבוע מתחם ענישה בעניינו של הנאשם אשר נע בין 19 חודשי מאסר לבין 36  חודשי מאסר לריצוי בפועל, לצד עונשים נלווים.",דיון והכרעה
59,ME-24-08-30744-935,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה (סעיף 40יא לחוק).",דיון והכרעה
60,ME-24-08-30744-935,"אכן יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
61,ME-24-08-30744-935,עברו הפלילי נקי.,דיון והכרעה
62,ME-24-08-30744-935,"ברי, כי עונש מאסר ממושך יפגע בנאשם ובמשפחתו.",דיון והכרעה
63,ME-24-08-30744-935,אין בנמצא המלצה שיקומית בעניינו.,דיון והכרעה
64,ME-24-08-30744-935,עוד סברתי כי בכגון דא בהחלט יש מקום להכליל בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה אינה מקובלת במחוזותינו.,דיון והכרעה
65,ME-24-08-30744-935,"לאחר ששקלתי את כל השיקולים הדרושים לכך, מצאתי לנכון להטיל על הנאשם את העונשים הבאים:",דיון והכרעה
66,ME-24-08-30744-935,20 חודשי מאסר לריצוי בפועל מיום מעצרו.,דיון והכרעה
67,ME-24-08-30744-935,6 חודשי מאסר על תנאי שלא יעבור במשך 3 שנים עבירות בנשק לפי סעיף 144 לחוק העונשין או עבירה לפי סעיף 340א לחוק.,דיון והכרעה
68,ME-24-08-30744-935,"54678313ניתן היום,  ד' ניסן תשפ""ה, 02 אפריל 2025, במעמד הצדדים.",זכות ערעור כחוק
