,verdict,text,part
0,ME-23-02-37919-561,מהראן אבאז'ה (עציר),הנאשמים
1,ME-23-02-37919-561,מוחמד כרים (עציר),הנאשמים
2,ME-23-02-37919-561,"חוק העונשין, תשל""ז-1977: סע'  29, 40א, 40ב, 40ג, 40ד, 40ה, 40ו, 40ז, 40ח, 40ט, 40י, 144(ב), 333, 335(א)(1), 340א(ב)(1), (2), 40טו, 40יא, 40יב, 40יג, 40יד, פרק ו'",הנאשמים
3,ME-23-02-37919-561,"הנאשמים הודו והורשעו במסגרת הסדר טיעון בכתב אישום מתוקן בעבירות של חבלה חמורה בנסיבות מחמירות – עבירה לפי סעיף 333 + 335(א)(1) + 29 לחוק העונשין, עבירות בנשק (נשיאה והובלה) – עבירה לפי סעיפים 144(ב)(רישא +סיפא) + 29 לחוק העונשין, וירי מנשק חם – עבירה לפי סעיף 340א(ב)(1) + (2) + 29 לחוק העונשין.",גזר דין
4,ME-23-02-37919-561,הסדר הטעון מתייחס לתיקון כתב האישום ואינו כולל הסכמות לעניין העונשים שיוטלו על הנאשמים.,גזר דין
5,ME-23-02-37919-561,עובדות כתב האישום המתוקן,גזר דין
6,ME-23-02-37919-561,הנאשמים הינם חברים ובין הנאשם 1 למתלונן קיימת היכרות מוקדמת.,גזר דין
7,ME-23-02-37919-561,"במועד שאינו ידוע במדויק למאשימה, עובר ליום 24.01.23 בשעה 19:24 תכננו הנאשמים לפגוע במתלונן ולחבול במתלונן באמצעות נשק חם (להלן:""התוכנית"").",גזר דין
8,ME-23-02-37919-561,"לצורך קידום התוכנית, הצטיידו הנאשמים בקטנוע בצבע שחור מתוצרת חברת ימאהה מסוג TMAX ל.ז 56789001, הנמצא בבעלות נאל כיאל (להלן: ""הקטנוע""), שתי קסדות שחורות, כפפות, מסיכת סקי בצבע שחור, אקדח חצי אוטומטי מסוג D.D.G, מודל C5, קליבר 9 מ""מ פאראבלום, מספר סידורי D106830 (להלן:""האקדח""), מחסנית תואמת לאקדח ובה 13 כדורים בקליבר 9 מ""מ (להלן: ""המחסנית"") ומחסנית תואמת נוספת ובה 16 כדורים בקליבר 9 מ""מ, אותם נשאו והובילו הנאשמים בלא רשות על פי דין.",גזר דין
9,ME-23-02-37919-561,"במועד הנ""ל, נהג המתלונן ברכב מסוג יונדאי בצבע לבן (להלן:""הרכב"") כשלצדו יושב חברו א.מ, זאת בסמוך למאפיית ""נצרת"" במג'דל כרום הממוקמת באזור מגורים.",גזר דין
10,ME-23-02-37919-561,"באותו הזמן ובהמשך לתכנית, הגיעו הנאשמים לאזור הזירה כשהם רכובים על הקטנוע, חובשים את הקסדות ומצוידים באקדח הטעון במחסנית ובמחסנית נוספת, והחלו לנסוע במקביל לרכב כאשר לפתע חסמו אותו באופן שהביא לעצירתו.",גזר דין
11,ME-23-02-37919-561,"נאשם 1 ירד מהקטנוע, ניגש אל הרכב תוך שהוא שולף את האקדח, פתח את דלת הנהג וירה לעבר פלג גופו התחתון של המתלונן לפחות 4 כדורים אשר פגעו ברגליו ובאזור חלציו, זאת עשה נאשם 1 בצוותא חדא עם נאשם 2 אשר המתין לו על הקטנוע.",גזר דין
12,ME-23-02-37919-561,"מיד לאחר מכן נמלטו הנאשמים מן הזירה על גבי הקטנוע ונסעו לכיוון כביש 85 שם פנו  מערבה, הגיעו לאזור צומת ""יאסיף"" ופנו צפונה, שם הבחינה בהם ניידת משטרה שהחלה לנסוע בעקבותיהם.",גזר דין
13,ME-23-02-37919-561,"הנאשמים המשיכו בנסיעה צפונה עד אשר ירדו מהכביש ופנו לשביל עפר הנמצא צפונית לכפר ג'דיידה – מכר ובהמשך עצרו את הקטנוע ואחד מהם ירד ממנו והטמין את האקדח  מתחת סלע, והם המשיכו בנסיעה עד שבשלב מסוים ירדו מן הקטנוע, השאירו אותו בשביל העפר  והסתתרו בתלולית עפר סמוכה.",גזר דין
14,ME-23-02-37919-561,מיד לאחר מכן הגיעו השוטרים למקום ועצרו את הנאשמים.,גזר דין
15,ME-23-02-37919-561,כתוצאה ממעשיהם של הנאשמים נגרמו למתלונן חבלות חמורות כמפורט להלן: 8 פצעי ירי באזור הגפיים התחתונות בשתי הרגליים ובשק האשכים כאשר המתלונן סבל מדימומים ונזקק לעירויי דם.,גזר דין
16,ME-23-02-37919-561,"בנוסף נגרמה למתלונן פגיעה בעורק פמורלי עמוק, וריד פמורלי ובאשך שמאל.",גזר דין
17,ME-23-02-37919-561,"המתלונן עבר ניתוחים ברגליו במהלך אשפוזו וכן ניתוח לכריתת אשך שמאל, ובעת הגעתו לבית החולים נשקפה סכנה לחייו והוא שהה באשפוז עד ליום 6.2.23.",גזר דין
18,ME-23-02-37919-561,מתסקיר נפגע העבירה עולה תמונת נזק חמורה ומורכבת ביותר הכוללת פגיעה משמעותית בתחומי חייו השונים.,גזר דין
19,ME-23-02-37919-561,"כתוצאה מהאירוע המתלונן מתקיים מקצבת נכות חלקית, מתמודד עם פגיעה פיזית ברגליו, נעזר בקביים, ומתמודד עם תחושות תמידיות של אימה ופחד.",גזר דין
20,ME-23-02-37919-561,בנוסף לכאבים כרוניים אשר מאלצים אותו לעשות שימוש קבוע בטיפול תרופתי ובקנאביס רפואי.,גזר דין
21,ME-23-02-37919-561,"המתלונן מתמודד עם תחושות של חוסר משמעות וחוסר תקווה  במישורים שונים לרבות בתחום התעסוקתי, החברתי והזוגי, ובפרט קיימת פגיעה בולטת בזהות הגברית שלו, והוא מטיל ספק ביכולתו לממש את רצונו להיות בעל ואב שיספק לילדיו ביטחון חומרי וקיומי, ויכולתו לקיים יחסים אינטימיים וזוגיים.",גזר דין
22,ME-23-02-37919-561,"הפגיעה החמורה והפתאומית, הביאה להרס קיצוני ולשינוי טוטאלי במסלול חייו ובתכניותיו לעתיד, והוא חווה תחושות של פגיעות, עצבנות, חוסר אונים, ייאוש ותסכול רב.",גזר דין
23,ME-23-02-37919-561,"המתלונן סובל מתסמינים פוסט טראומתיים, הכוללים התקפי זעם, קשיי שינה, חרדה, חוסר שקט, מחשבות טורדניות, נטייה לחשדנות כלפי הסובבים אותו, וקושי לחוות את תחושת הנינוחות שאפיינה את התנהלותו טרם הפגיעה.",גזר דין
24,ME-23-02-37919-561,"מישור נזק משמעותי נוסף, הוא אובדן תחושת הביטחון האישי וחוויה קבועה ומשתקת של איום ושל סכנה האורבת לפתחו בכל רגע נתון, בליווי תחושות של חוסר מוגנות, הפקרת ביטחונו האישי מעצם השתייכותו לחברה הערבית, כאשר בחווייתו אינו מסוגל לסמוך על גורמי אכיפת החוק.",גזר דין
25,ME-23-02-37919-561,בנוסף נפגעו באופן קיצוני גם חוויית מסוגלותו האישית ויכולתו לפרנס את עצמו ולבנות  את עתידו.,גזר דין
26,ME-23-02-37919-561,"שירות המבחן התרשם כי הפגיעה בתפקודו התעסוקתי, ברווחתו הכלכלית ויכולתו לממש את תכוניותיו לחיים עצמאיים ולבניית מערכת משפחתית על יסודות חומריים מוצקים, מהוות כל אחת בפני עצמה תחום נזק נוסף.",גזר דין
27,ME-23-02-37919-561,"עוד עולה כי המתלונן פנה לטיפול פסיכיאטרי, ובמסמך מסכם צוין כי הוא מגלה תסמינים של הפרעה פוסט – טראומתית.",גזר דין
28,ME-23-02-37919-561,"עם זאת, בשל התמודדות עם נכות פיזית וכאבים תמידיים המתלונן מתקשה לאפשר לעצמו פניות לצורך השתלבות בטיפול נפשי ורגשי.",גזר דין
29,ME-23-02-37919-561,"עוד עולה מהתסקיר כי פגיעת הנאשמים בו גרמה לרגרסיה משמעותית בחייו  והפכה אותו מאדם בעל שאיפות לעתיד טוב יותר, לאדם מוגבל וחסר תקווה וחרף הזמן שחלף מאז פגיעת הנאשמים בו, הוא עדיין טרוד במצבו הבריאותי ובפגיעה הפיזית הקשה והחמורה, המשליכה כאמור על תחומי חייו השונים, והוא נותר עם חוויית בדידות.",גזר דין
30,ME-23-02-37919-561,"לאור תמונת הנזק הקשה והשלכותיה כמפורט לעיל, שירות המבחן סבר כי ראוי לפסוק למתלונן פיצוי כספי משמעותי.",גזר דין
31,ME-23-02-37919-561,תסקיר שירות המבחן בעניינו של הנאשם 1,גזר דין
32,ME-23-02-37919-561,בתסקיר שירות המבחן שהוגש בעניינו של הנאשם 1 פורטו בהרחבה נסיבותיו האישיות.,גזר דין
33,ME-23-02-37919-561,"מהתסקיר עולה כי הנאשם לוקח אחריות על מעשיו, ביטא חרטה, וניכר כי מבין כיום את חומרת מעשיו והשלכותיהם הרחבות עליו ועל סביבתו.",גזר דין
34,ME-23-02-37919-561,"בנוסף, הנאשם מכיר במעשיו ומביע אמפתיה לכאב והנזק שגרם למתלונן.",גזר דין
35,ME-23-02-37919-561,שירות המבחן התרשם כי הנאשם מתקשה לבחון אלטרנטיבות אחרות למעשיו וניכר כי מגיב גם כיום מתוך פחד ואיום.,גזר דין
36,ME-23-02-37919-561,"כגורמי סיכוי, שירות המבחן מנה את העובדה  שמדובר בנאשם צעיר אשר גילה יכולות הסתגלות תקינות למסגרות לאורך חייו, בעל מערכות תמיכה משמעותיות בסביבתו, מודה במיוחס לו תוך גילוי חרטה על בחירותיו וגילוי ביטויי אמפתיה לכאב והנזק שגרם, וכיום מבין את חומרת מצבו ואת הצורך בעריכת שינוי מהותי באורחות חייו, ומגלה מוטיבציה ראשונית להשתלב בהליך טיפולי שיסייע לו לבחון התנהלותו ולרכוש כלים להתמודדות טובה יותר בהמשך חייו.",גזר דין
37,ME-23-02-37919-561,"כגורמי סיכון, שירות המבחן מציין את העובדה כי מדובר בנאשם צעיר הנמצא בשלבים הראשוניים של גיבוש זהותו, בעל מוקד שליטה חיצוני, מנהל קשרים עם גורמים עברייניים, וסיגל לעצמו דפוסים עבריינים של הסתרה וחוסר אמון בגורמי אכיפת החוק.",גזר דין
38,ME-23-02-37919-561,"במכלול הנסיבות, הוערך כי קיים סיכון בינוני להישנות התנהגות אלימה ברמת חומרה בינונית.",גזר דין
39,ME-23-02-37919-561,"לאור כל האמור לעיל, שירות המבחן נמנע מהמלצה טיפולית בעניינו במסגרת הקהילה, והומלץ לשלבו בתוכנית טיפולית במסגרת מאסרו.",גזר דין
40,ME-23-02-37919-561,ראיות לעונש מטעם הנאשם 2,גזר דין
41,ME-23-02-37919-561,"הוגשו מכתב מאת מנכ""ל ""פח הגליל מיזוג אוויר בע""מ"" (נ1/2), מכתב מאת יו""ר ועד אנשי דת מוסלמים במשרד הפנים (נ2/2), מכתב מאת מנהל בי""ס תיכון טכנולוגי – מג'ד לכרום (נ3/2), ומכתב מאת מנכ""ל המועצה מקומית מג'ד אל כרום (נ4/2).",גזר דין
42,ME-23-02-37919-561,"העיד בפני מר סמיר כרים, אביו של הנאשם 2, על הקשיים והייסורים אותם הוא ומשפחתו עוברים מאז ביצוע העבירות.",גזר דין
43,ME-23-02-37919-561,הצטער על ביצוע העבירות וציין כי מעשי הנאשם לא מאפיינים את אורחות חייה של משפחתו.,גזר דין
44,ME-23-02-37919-561,הדגיש כי הנאשם מצטער על ביצוע העבירות וכי מעשיו לעולם לא יישנו.,גזר דין
45,ME-23-02-37919-561,"הבטיח כי ישקם את הנאשם, ידאג לספק לו פרנסה ועבודה ויביא לשינוי בחייו.",גזר דין
46,ME-23-02-37919-561,"עוד מסר כי שוררים יחסים טובים בין משפחתו לבין משפחת המתלונן, והם מתכוונים לערוך סולחה.",גזר דין
47,ME-23-02-37919-561,עיקר טיעוני המאשימה לעונש,גזר דין
48,ME-23-02-37919-561,"המאשימה בטיעוניה הדגישה את חומרת העבירות בהן הורשעו הנאשמים, תוך מתן דגש על תופעת האלימות באמצעות נשק, והצורך להחמיר בעבירות נשק, כאשר המטרה היא להגן על שלום הציבור, על חיי אדם, על שלמות הגוף, על שלטון החוק והסדר הציבורי.",גזר דין
49,ME-23-02-37919-561,"המאשימה ציינה כי מדובר במכת מדינה, כאשר המחוקק עצמו נרתם לכך באמצעות חקיקת עונשי מינימום, ובהתאם חייבת להינתן הבכורה לשיקולי גמול הרתעה והגנה על הציבור.",גזר דין
50,ME-23-02-37919-561,המאשימה ביקשה לייחס חומרה יתרה לעובדה כי הנאשמים ביצעו את העבירות תוך שימוש בירי מנשק חם בתוך שטח עירוני ובסביבת בתי מגורים.,גזר דין
51,ME-23-02-37919-561,"בכל הקשור לנסיבות ביצוע העבירות, טענה כי חלקם היחסי של הנאשמים בביצוע העבירות הוא זהה, גם אם היה זה הנאשם 1 שביצע בפועל את הירי.",גזר דין
52,ME-23-02-37919-561,הנאשמים פעלו במסגרת תכנית עבריינית אחת.,גזר דין
53,ME-23-02-37919-561,"מדובר באירוע מתוכנן, הנאשמים תכננו לפגוע במתלונן בנחישות ובצורה מתוחכמת, הם הגיעו לזירת האירוע כשהם מצוידים בקטנוע, קסדות, כפפות, מסיכת סקי, אקדח ומחסניות תואמות וכדורים.",גזר דין
54,ME-23-02-37919-561,"המאשימה הפנתה לנזק המשמעותי שנגרם למתלונן כעולה מכתב האישום המתוקן ומתסקיר נפגע העבירה, ולפוטנציאל הנזק הגבוה ביותר ושרק בנס לא נגרמו למתלונן חבלות קשות עוד יותר או מוות.",גזר דין
55,ME-23-02-37919-561,"המאשימה הוסיפה וציינה לחומרה את העובדה שלאחר ביצוע מעשיהם הנאשמים עצרו את הקטנוע , הטמינו את האקדח מתחת לסלע, ונמלטו מהמקום.",גזר דין
56,ME-23-02-37919-561,"עוד טענה כי מדובר בנאשמים בגירים, אשר בחרו בחירה מודעת, מושכלת, ומתוכננת לבצע את העבירות, הם הבינו את אשר הם עושים והפסול במעשיהם והשלכותיהם, ויכלו להימנע מביצוען , אולם הם לא עשו כן.",גזר דין
57,ME-23-02-37919-561,"עוד טענה כי הנאשמים  אינם סובלים מלקויות כלשהן, אינם קרובים לשום סייג לאחריות הפלילית, הם לא היו במצוקה נפשית ולא קדמה למעשיהם התגרות כזו או אחרת.",גזר דין
58,ME-23-02-37919-561,"בכל הקשור לנסיבות שאינן קשורות בביצוע העבירות, הפנתה להודאת הנאשמים בשלב מתקדם יחסית של פרשת התביעה, לחיסכון בזמן שיפוטי יקר, לגילם הצעיר, ולתסקיר שירות המבחן שהוגש בעניינו של הנאשם 1 ממנו עולה כי הוא מתקשה לבחון באופן כנה וגלוי את התנהלותו, וכי קיים סיכוי בינוני ברמת חומרה בינונית להישנות התנהגות אלימה בעתיד, ולהעדרה של המלצה טיפולית בעניינו.",גזר דין
59,ME-23-02-37919-561,עוד ציינה כי אין מקום לסטות ממתחם העונש שייקבע בשל שיקולי שיקום שכן הנאשמים לא הצביעו על כך שהם השתקמו או שקיים סיכוי לכך.,גזר דין
60,ME-23-02-37919-561,"המאשימה הפנתה לתסקיר נפגע העבירה ממנו עולה תמונת נזק הרס קיצוני והשלכות משמעותיות אשר צפויות להשפיע על המתלונן  בכל מישורי החיים ולשינוי הטוטאלי שחל במסלול חייו, ואשר צפוי להשפיע עליו עוד שנים רבות.",גזר דין
61,ME-23-02-37919-561,"בכל הקשור למדיניות הענישה, הפנתה לפסיקה רלוונטית, וביקשה לקבוע מתחם עונש הולם אחד ביחס לכלל העבירות שנע בין 6 ל- 8 שנות מאסר בפועל, ולמקם את עונשם של הנאשמים ברף האמצעי של המתחם.",גזר דין
62,ME-23-02-37919-561,"עוד ביקשה להטיל על הנאשמים מאסר על תנאי ארוך ומשמעותי, ופיצוי נכבד לנפגע העבירה.",גזר דין
63,ME-23-02-37919-561,עיקר טיעוני הנאשם 1 לעונש,גזר דין
64,ME-23-02-37919-561,"ב""כ הנאשם, הפנה ללקיחת האחריות, לעובדה שהנאשם מבין את חומרת מעשיו, ומגלה אמפטיה כלפי קורבן העבירה.",גזר דין
65,ME-23-02-37919-561,"ציין כי מדובר בנאשם צעיר, אשר נמצא בשלבים של גיבוש זהות עצמית, נעדר עבר פלילי, שזו לו הסתבכות הראשונה בפלילים, ועד לאירוע הנדון ניהל אורח חיים נורמטיבי ועבד לפרנסתו.",גזר דין
66,ME-23-02-37919-561,"הפנה לחלקים החיוביים בתסקיר שירות המבחן, וההמלצה לשלבו בתוכניות טיפוליות במסגרת הכלא.",גזר דין
67,ME-23-02-37919-561,"באשר למדיניות הענישה, ביקש לאבחן את פסיקת המאשימה, והפנה לפסיקה רלוונטית תוך התייחסות למספר גזר דין בעבירות דומות, וטען למתחם עונש הולם שנע בין 30 ל- 42 חודשי מאסר בפועל.",גזר דין
68,ME-23-02-37919-561,"הנאשם עצמו הצטער על ביצוע העבירות, וציין כי הוא משמש כמפקד חוליה בכלא.",גזר דין
69,ME-23-02-37919-561,עיקר טיעוני הנאשם 2 לעונש,גזר דין
70,ME-23-02-37919-561,"ב""כ הנאשם, הפנה לתיקון המשמעותי בכתב האישום, ללקיחת האחריות המלאה, ולהבעת החרטה.",גזר דין
71,ME-23-02-37919-561,"ציין כי מדובר בנאשם צעיר, נעדר עבר פלילי שזו לו הסתבכותו הראשונה בפלילים.",גזר דין
72,ME-23-02-37919-561,"הפנה לתקופה המשמעותית בה הנאשם עצור במעצר עד תום ההליכים ,להתנהגותו החיובית בכלא, והיותו אסיר תומך.",גזר דין
73,ME-23-02-37919-561,"כן הפנה לעובדה כי בני משפחת הנאשם התנצלו בפני המתלונן, מתכוונים לערוך הליך סולחה, ובנו עבורו מסלול שיקומי.",גזר דין
74,ME-23-02-37919-561,"באשר לנסיבות ביצוע העבירות, הדגיש כי לא קיימת היכרות קודמת בין הנאשם 2 למתלונן ולמעשה לא ברור המניע לביצוע העבירות, וביקש לייחס לנאשם 2 אחריות פלילית  ברף הנמוך כמבצע בצוותא  מהטעם שלא ביצע את הירי, ועניינו קרוב לעבירת הסיוע.",גזר דין
75,ME-23-02-37919-561,"באשר למדיניות הענישה, חלק על המתחם לו טענה המאשימה, הפנה לפסיקה רלוונטית וטען למתחם עונש הולם שמתחיל ב- 24 חודשי מאסר בפועל, וביקש למקם את עונשו של הנאשם בתחתית המתחם.",גזר דין
76,ME-23-02-37919-561,הנאשם 2 עצמו הביע רגשי אשם ואמפטיה כלפי קורבן העבירה.,גזר דין
77,ME-23-02-37919-561,הביע רצון להשתקם ולערוך סולחה עם המתלונן.,גזר דין
78,ME-23-02-37919-561,קביעת מתחם העונש ההולם,גזר דין
79,ME-23-02-37919-561,"פרק ו' סימן א' 1  לחוק העונשין דן בהבניית שיפוט הדעת השיפוטי בענישה (סעיפים 40א-טו) וקובע  בין היתר, כי העיקרון המנחה בגזירת הדין הינו עקרון ההלימה, קרי קיומו של יחס הולם בין חומרת מעשה העבירה בנסיבותיו ומידת האשמה של הנאשם ובין סוג ומידת העונש המוטלים עליו (ס' 40 א).",גזר דין
80,ME-23-02-37919-561,"ראשון השיקולים הוא הלימה ואחריו שיקום, הגנה על שלום הציבור, הרתעה אישית והרתעת הרבים.",גזר דין
81,ME-23-02-37919-561,"בשלב ראשון יש לקבוע את מתחם העונש ההולם, אשר נגזר מחומרת העבירה ונסיבות ביצועהּ, הערך החברתי עליו יש להגן, מידת הפגיעה בערך זה, ומדיניות הענישה הנהוגה ביחס לאותה עבירה.",גזר דין
82,ME-23-02-37919-561,הערכים החברתיים עליהם יש להגן,גזר דין
83,ME-23-02-37919-561,"בכל הנוגע לעבירה של גרימת חבלה חמורה בנסיבות מחמירות יש להביא בחשבון את מטרת המעשה והרקע לביצועו, אופן גרימת החבלה וחומרת החבלה והשלכותיה על קרבן העבירה.",גזר דין
84,ME-23-02-37919-561,למרבה הצער שימוש בנשק חם הפך לחזון נפרץ בפרט במגזר הערבי.,גזר דין
85,ME-23-02-37919-561,"מדובר בתופעה קשה, אכזרית וקטלנית, וחדשות לבקרים אנו מתבשרים על מותם של אזרחים תמימים, עוברי אורח שנקלעו לקו הירי.",גזר דין
86,ME-23-02-37919-561,"תעוזתם של העושים שימוש בנשק לצורך פתרון סכסוכים וביצוע עבירות, אינה יודעת גבול, ועל בתי המשפט לתרום את חלקם בהגנה על התושבים.",גזר דין
87,ME-23-02-37919-561,המקרה הנדון ממחיש זאת היטב.,גזר דין
88,ME-23-02-37919-561,"הרקע לביצוע העבירה לא פורט בעובדות כתב האישום, וגם לא במסגרת הטיעונים לעונש, אך אין בכך כי להוות נסיבה מקלה, ואין להניח בהקשר זה דבר וחצי דבר לטובת הנאשמים.",גזר דין
89,ME-23-02-37919-561,חלקם של הנאשמים באירוע הינו מלא ומוחלט.,גזר דין
90,ME-23-02-37919-561,"הנאשמים תכננו את האירוע, עטו מסכות וכפפות, נסעו בסמוך לרכב המתלונן וכאשר היו במקביל לרכבו, חסמו אותו וגרמו לעצירתו.",גזר דין
91,ME-23-02-37919-561,"הנאשם 1 ירד מהקטנוע בעוד נאשם 2 המתין לו, וירה במתלונן מספר יריות שפגעו ברגליו ובאזור חלציו.",גזר דין
92,ME-23-02-37919-561,"מדובר ב""מבצע פלילי"" לכל דבר ועניין שהביא לפגיעה קשה במתלונן.",גזר דין
93,ME-23-02-37919-561,"הנאשמים הינם בגירים, הם הבינו היטב את משמעות מעשיהם, ולא מתקיימת בעניינם כל קרבה לסייג לאחריות בפלילית.",גזר דין
94,ME-23-02-37919-561,"הנאשמים יכלו להימנע מביצוע המעשים בכל שלב, אך לא עשו כן.",גזר דין
95,ME-23-02-37919-561,"מעשיהם של הנאשמים בוצעו בצוותא, ואין מקום לאבחנה משמעותית ביניהם.",גזר דין
96,ME-23-02-37919-561,"עם זאת, יינתן משקל מסוים לעובדה כי הירי בפועל בוצע על ידי הנאשם 1 ולא על ידי הנאשם 2 שנותר על הקטנוע.",גזר דין
97,ME-23-02-37919-561,"חומרה נוספת יש לייחס לעובדה שהנאשמים נשאו והוביל את הנשק כשהוא טעון ועשו בו שימוש במקום שיש בו כדי לסכן חיי אדם, ורק במזל לא נפגעו עוברי אורח.",גזר דין
98,ME-23-02-37919-561,"עוד תצוין לחומרה העובדה כי הנאשמים נמלטו מהמקום ולא עמדו על תוצאות מעשיהם, ובהמשך הטמינו את האקדח, והייתה זו רק פעולתם הנחושה של השוטרים שהביאה לתפיסתם, ולאיתור הנשק.",גזר דין
99,ME-23-02-37919-561,תוצאות האירוע קשות ביותר.,גזר דין
100,ME-23-02-37919-561,"למתלונן נגרמו חבלות חמורות בדמות 8 פצעי ירי באזור הגפיים התחתונות בשתי הרגליים ובשק האשכים, פגיעה בעורק פמורלי עמוק, וריד פמורלי ובאשך שמאל.",גזר דין
101,ME-23-02-37919-561,המתלונן אשר נשקפה סכנה לחייו נזקק לעירוי דם ועבר ניתוחים ברגליו וניתוח לכריתת אשך שמאל.,גזר דין
102,ME-23-02-37919-561,"מעשיהם של הנאשמים יכלו בנקל לגרום למתלונן לחבלות קשות עוד יותר, ואף להביא למותו.",גזר דין
103,ME-23-02-37919-561,"כמפורט לעיל, תסקיר קורבן העבירה חושף תמונה קשה ביותר ועגומה בכל הנוגע להשלכות האירוע על המתלונן.",גזר דין
104,ME-23-02-37919-561,"ניתן ללמוד כי כמעט כל תחום בחייו של המתלונן נפגע באופן קשה, לרבות פגיעות פיזיות ייחודיות, פגיעה נפשית משמעותית, ופגיעות בתחום החברתי, והתעסוקתי.",גזר דין
105,ME-23-02-37919-561,מדובר בפגיעות עמוקות ואנושות.,גזר דין
106,ME-23-02-37919-561,כך גם אין להתעלם מהסבל והכאב שנגרמו למתלונן.,גזר דין
107,ME-23-02-37919-561,בנוסף המתלונן חי בחרדה ופחד וחושש לחייו.,גזר דין
108,ME-23-02-37919-561,"מעשי הנאשמים שינו את חייו של המתלונן באופן דרמטי, ולמרבה הצער הוא צפוי לסבול ממעשי הנאשמים במשך שנים ארוכות וייתכן ועד סוף חייו, ויש לקוות שהליכי השיקום אותם הוא עובר וצפוי לעבור בעתיד יסייעו לו ליטול שליטה על חייו ולבנות את עתידו מחדש.",גזר דין
109,ME-23-02-37919-561,"במכלול הנסיבות , אני סבור כי במקרה זה מידת הפגיעה בערכים המוגנים הינה משמעותית ומצויה ברף חומרה גבוה.",גזר דין
110,ME-23-02-37919-561,מדיניות הענישה והפסיקה הנהוגה,גזר דין
111,ME-23-02-37919-561,המאשימה הפנתה למספר פסקי דין כאשר מתחמי הענישה נעים בין 16 חודשים ועד 8 שנות מאסר בפועל והעונשים שהוטלו נעים בין 28 חודשים ועד 5.5 שנות מאסר בפועל.,גזר דין
112,ME-23-02-37919-561,באי כוח הנאשמים הפנו למספר פסקי דין כאשר מתחמי הענישה נעים בין 2.5 שנים ועד 6 שנות מאסר בפועל והעונשים שהוטלו נעים בין 30 ועד 42 חודשי מאסר בפועל.,גזר דין
113,ME-23-02-37919-561,לסיכום מתחם העונש ההולם,גזר דין
114,ME-23-02-37919-561,"האירוע הנדון מצוי כאמור ברף חומרה גבוה ביחס לפסיקה שפורטה לעיל, ובהתאם גם יקבע מתחם העונש ההולם.",גזר דין
115,ME-23-02-37919-561,"לאחר ששקלתי את חומרת העבירות, נסיבות ביצוען כמפורט לעיל, תוצאות מעשי הנאשמים, הפגיעות הקשות שנגרמו למתלונן, והפגיעה המשמעותית בערכים המוגנים והפסיקה הנהוגה, אני סבור, כי מתחם העונש ההולם ביחס לנאשם 1 צריך לכלול רכיב של מאסר בפועל שלא יפחת מ- 70 חודשים ולא יעלה על 96 חודשים, ועונשים נלווים.",גזר דין
116,ME-23-02-37919-561,וביחס לנאשם 2  מתחם העונש ההולם צריך לכלול רכיב של מאסר בפועל שלא יפחת מ-  60 חודשים ולא יעלה על  90 חודשים ועונשים נלווים.,גזר דין
117,ME-23-02-37919-561,נסיבות שאינן קשורות בביצוע העבירות,גזר דין
118,ME-23-02-37919-561,"לקולה אני מביא בחשבון את ההודאה בכתב האישום המתוקן; החיסכון בזמן שיפוטי הגם שנשמעו חלק מעדי התביעה; גילו הצעיר של הנאשם; נסיבותיו האישיות כעולה מתסקיר שירות המבחן ומטיעוני ההגנה; החלקים החיוביים כמפורט בתסקיר, תקופת המעצר הארוכה בה הוא היה נתון מיום 24.01.23 עד היום  (כידוע תנאי המעצר קשים מתנאי מאסר); העובדה כי הוא נעדר עבר פלילי, וכי מדובר במאסרו הראשון והשלכות המאסר על הנאשם ומשפחתו.",גזר דין
119,ME-23-02-37919-561,כן יינתן משקל לרצונו של הנאשם לעבור הליכי שיקום והמלצת שירות המבחן בהקשר זה.,גזר דין
120,ME-23-02-37919-561,"לחומרה יש להביא את  קיומו של סיכון בינוני להישנות התנהגות אלימה ברמת חומרה בינונית מצד הנאשם בעתיד, כעולה מתסקיר שרות המבחן.",גזר דין
121,ME-23-02-37919-561,"בכל הנוגע לקביעת העונש בתוך מתחם העונש ההולם,  נוכח כלל הנסיבות, אני סבור שנכון להטיל על הנאשם מאסר בפועל לתקופה המצויה ברף התחתון של המתחם.",גזר דין
122,ME-23-02-37919-561,לקולה אני מביא בחשבון את ההודאה בכתב האישום המתוקן; החיסכון בזמן שיפוטי הגם שנשמעו חלק מעדי התביעה; גילו הצעיר של הנאשם; נסיבותיו האישיות כעולה מטיעוני ההגנה; תקופת המעצר הארוכה בה הוא היה נתון מיום 24.01.23 עד היום  (כידוע תנאי המעצר קשים מתנאי מאסר); העובדה כי הוא נעדר עבר פלילי וכי מדובר במאסרו הראשון והשלכות המאסר על הנאשם ומשפחתו.,גזר דין
123,ME-23-02-37919-561,"כן יינתן משקל לרצונו של הנאשם לעבור הליכי שיקום ולחזור למסלול חיים נורמטיבי, ולעובדה שלנאשם משפחה נורמטיבית שיכולה לתמוך בו במאמציו לשיקום, והמאמצים לעריכת סולחה בין הנאשם למתלונן ומשפחתו.",גזר דין
125,ME-23-02-37919-561,"לאור תקופת המאסר אותה הנאשמים עתידים לרצות,  לא יוטל עליהם קנס כספי, מה בפרט שרכיב זה לא התבקש על ידי המאשימה.",גזר דין
126,ME-23-02-37919-561,"בכל הנוגע לגובה הפיצוי שיוטל מובהר, שאין בו כדי ללמד על גובה הנזק  שנגרם למתלונן, מדובר בפיצוי עונשי שבין מטרותיו גם  הכרה בפגיעות שנגרמו למתלונן.",גזר דין
127,ME-23-02-37919-561,"עם זאת, נוכח עצמת הפגיעה במתלונן והשלכותיה, בדעתי להטיל על הנאשמים פיצוי כספי בסכום גבוה שיהיה בו גם כדי לסייע למתלונן בהליכי שיקומו.",גזר דין
128,ME-23-02-37919-561,"לאור כל האמור לעיל, אני גוזר על הנאשמים את העונשים הבאים:",גזר דין
129,ME-23-02-37919-561,אני גוזר על הנאשם 1 מאסר בפועל לתקופה של 70 חודשים בניכוי ימי מעצרו מיום 24/01/23 ועד היום.,נאשם 1
130,ME-23-02-37919-561,"אני גוזר על הנאשם 1 עונש מאסר על תנאי  לתקופה של 14  חודשים והתנאי הוא שהנאשם לא יעבור בתוך 3 שנים מיום שחרורו ממאסרו, עבירת נשק מסוג פשע או עבירת אלימות מסוג פשע ויורשע בגינה.",נאשם 1
131,ME-23-02-37919-561,"אני גוזר על הנאשם 1 עונש מאסר על תנאי לתקופה של 8 חודשים והתנאי הוא שהנאשם לא יעבור בתוך 3 שנים מיום שחרורו ממאסרו, עבירת נשק מסוג עוון  או עבירות אלימות מסוג עוון  או עבירת איומים ויורשע בגינה.",נאשם 1
132,ME-23-02-37919-561,"הנאשם 1 ישלם  למתלונן פיצוי כספי בסך 80,000 ₪ .",נאשם 1
133,ME-23-02-37919-561,אני גוזר על הנאשם 2 מאסר בפועל לתקופה של  60 חודשים בניכוי ימי מעצרו מיום 24/01/23 ועד היום.,נאשם 2
134,ME-23-02-37919-561,"אני גוזר על הנאשם 2 עונש מאסר על תנאי  לתקופה של 12  חודשים והתנאי הוא שהנאשם לא יעבור בתוך 3 שנים מיום שחרורו ממאסרו, עבירת נשק מסוג פשע או עבירת אלימות מסוג פשע ויורשע בגינה.",נאשם 2
135,ME-23-02-37919-561,"אני גוזר על הנאשם 2 עונש מאסר על תנאי לתקופה של 6 חודשים והתנאי הוא שהנאשם לא יעבור בתוך 3 שנים מיום שחרורו ממאסרו, עבירת נשק מסוג עוון או עבירות אלימות מסוג עוון  או עבירת איומים ויורשע בגינה.",נאשם 2
136,ME-23-02-37919-561,"הנאשם 2 ישלם  למתלונן פיצוי כספי בסך 60,000 ₪ .",נאשם 2
137,ME-23-02-37919-561,סכומי הפיצוי שהוטלו על הנאשמים ישולמו עד ליום 01.04.25.,נאשם 2
138,ME-23-02-37919-561,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,נאשם 2
139,ME-23-02-37919-561,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,נאשם 2
140,ME-23-02-37919-561,המאשימה תעדכן את המתלונן בתוכן גזר הדין.,נאשם 2
141,ME-23-02-37919-561,זכות ערעור לבית המשפט העליון בתוך 45 יום מהיום.,נאשם 2
142,ME-23-02-37919-561,"ניתן היום,  ז' טבת תשפ""ה, 07 ינואר 2025, בנוכחות הצדדים.",נאשם 2
