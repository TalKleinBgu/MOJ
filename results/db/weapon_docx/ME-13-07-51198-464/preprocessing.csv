,verdict,text,part
0,ME-13-07-51198-464,רוחי דענה (עציר),הנאשם     
1,ME-13-07-51198-464,"ע""י ב""כ עו""ד עיסא מוחמדיה  (מטעם הסנגוריה הציבורית)",הנאשם     
4,ME-13-07-51198-464,"חוק העונשין, תשל""ז-1977: סע'  144(ב), 329(א)(1), (2), 340א",הנאשם     
5,ME-13-07-51198-464,"הנאשם, כבן 45, הורשע לאחר שמיעת ראיות בעבירות של נשיאת נשק בניגוד לסעיף 144(ב) סיפא לחוק העונשין התשל""ז-1977,  (להלן: ""החוק""), בחבלה בכוונה מחמירה, בניגוד לסעיף 329(א)(1) +(2) לחוק ובירי באזור מגורים, בניגוד לסעיף 340א לחוק.",גזר דין
6,ME-13-07-51198-464,"כפי שנקבע בהכרעת הדין, הרקע לאירוע הינו סכסוך משפחתי.",גזר דין
7,ME-13-07-51198-464,"בעקבות ויכוח בין וואיל דענה וחלק מבני משפחתו לבין ריאד דענה, הגיע הנאשם למקום, כשהוא מחזיק אקדח וירה באוויר שתי יריות על מנת להפסיק את הוויכוח וזריקת החפצים מגג אחד הבתים.",גזר דין
8,ME-13-07-51198-464,"קבעתי, כי כחצי שעה לאחר מכן, יצא בלאל דענה מביתו לעבר רכבו, כאשר עיסאם דענה מלווה אותו.",גזר דין
9,ME-13-07-51198-464,"הנאשם התקרב לעבר בלאל, אשר החל לקללו.",גזר דין
10,ME-13-07-51198-464,"בתגובה, שלף הנאשם פעם נוספת את האקדח וירה לכיוונו של בלאל.",גזר דין
11,ME-13-07-51198-464,"בהמשך, כאשר הבחין עיסאם במעשיו של הנאשם, הוא אחז את ידו של הנאשם שבא החזיק את האקדח וניסה להורידה.",גזר דין
12,ME-13-07-51198-464,"במהלך הדברים, ירה הנאשם שלוש פעמים לכיוונו של בלאל.",גזר דין
13,ME-13-07-51198-464,"אחד הכדורים פגע ברגלו של בלאל, אך פגע בפלאפון שהיה בכיס הימני של מכנסיו של בלאל וכתוצאה מהירי נגרם לבלאל פצע שפשוף בירך שמאל.",גזר דין
14,ME-13-07-51198-464,"בהמשך, נקבע, כי כאשר הבחין נאדר דענה במעשיו של הנאשם, הוא התקרב לנאשם וחבט בו באמצעות קסדה שהייתה בידו.",גזר דין
15,ME-13-07-51198-464,"הנאשם הסתובב לכיוונו של נאדר, כיוון את האקדח לרגלו של נאדר וירה פעם אחת, וגם זאת תוך שעיסה אחז בידו של הנאשם.",גזר דין
16,ME-13-07-51198-464,הכדור פילח את רגלו של נאדר בירך ימין והוא פונה לבית החולים.,גזר דין
17,ME-13-07-51198-464,"לאחר מכן, עזב הנאשם את המקום, תוך שהוא יורה באוויר פעמיים נוספות.",גזר דין
18,ME-13-07-51198-464,התביעה הציגה מספר גזרי דין בהם הוטלו עונשי מאסר ממושכים בגין עבירות אלימות תוך שימוש בנשק חם או קר.,גזר דין
19,ME-13-07-51198-464,"אך, מאידך, הייתה התביעה ערה לכך שישנם גם גזרי דין בהם הוטלו עונשים קלים יותר.",גזר דין
20,ME-13-07-51198-464,"התביעה טענה, כי במקרה הנוכחי, יש להעמיד את מתחם העונש ההולם בין 8 ל-12 שנות מאסר בפועל.",גזר דין
21,ME-13-07-51198-464,"בעניין זה, טען ב""כ הנאשם, כי לפי הפסיקה הנוהגת, מתחם העונש ההולם במקרה דנן מתחיל ממאסר שירוצה בעבודות שירות ועד למאסר בפועל למשך שנתיים.",גזר דין
22,ME-13-07-51198-464,"כידוע, אין זהות בין מתחם העונש ההולם לבין טווח הענישה הנהוג ולפיכך, על בית המשפט לקבוע, בהתאם לתיקון 113, את מתחם העונש ההולם.",גזר דין
23,ME-13-07-51198-464,"לצורך קביעת מתחם העונש ההולם, יש להתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט לתיקון 113 לחוק העונשין.",גזר דין
24,ME-13-07-51198-464,"המחוקק קבע רף ענישה של עד 20 שנות מאסר על עבירה של חבלה בכוונה מחמירה, 3 שנות מאסר על החזקת נשק ושנת מאסר אחת על יריות באזור מגורים.",גזר דין
25,ME-13-07-51198-464,הערכים המוגנים במקרה דנן הינם ערך החיים ושלמות הגוף.,גזר דין
26,ME-13-07-51198-464,"במסגרת ערעור על גזר דין בו הושתו 11 שנות מאסר בגין עבירות של חבלה בכוונה מחמירה ושהייה בלתי חוקית, ציין כב' השופט שוהם, כי ניתן גם להצביע על מקרים בהם הוטלו עונשים קלים יותר, אך, למרות זאת, אישר בית המשפט העליון את העונש שהושת על ידי בית המשפט המחוזי תוך מתן משקל בכורה לעיקרון הגמול וההלימה.",גזר דין
27,ME-13-07-51198-464,"אשר לנסיבות הקשורות בביצוע העבירה (סעיף 40ט לתיקון 113), הרי שמדובר בתכנון מוקדם, שכן הנאשם הגיע למקום כשהוא נושא נשק, הנזק שהיה צפוי להיגרם מביצוע העבירות היה יכול להיות גדול.",גזר דין
28,ME-13-07-51198-464,הנאשם היה יכול להימנע מהמעשה גם אם הייתה התגרות מסוימת מצד נפגע העבירה.,גזר דין
29,ME-13-07-51198-464,"אומנם הנזק שנגרם מביצוע העבירה לא היה רב, אך, כאמור, הנזק שהיה צפוי להיגרם היה יכול להיות פגיעה משמעותית בחיי אדם ובשלמות גופו.",גזר דין
30,ME-13-07-51198-464,"כאמור, ב""כ הנאשם הציג גזרי דין בהם הוטלו עונשי מאסר לתקופות של עד שתי שנות מאסר וביקש ליתן משקל מסוים לסולחה שנערכה בין הצדדים.",גזר דין
31,ME-13-07-51198-464,"במהלך העדויות שנשמעו בתיק העיקרי נטען על ידי המתלונן, כי אינו מעוניין בעטווה והכחיש כי סוכם על סולחה בין הצדדים.",גזר דין
32,ME-13-07-51198-464,"בנסיבות אלו, אני קובע כי מתחם העונש ההולם לאירוע כולו נע בין 5 ל-10 שנות מאסר.",גזר דין
33,ME-13-07-51198-464,"עתה, על בית המשפט להתחשב, בתוך מתחם העונש ההולם, בנסיבות שאינן קשורות בביצוע העבירה.",גזר דין
34,ME-13-07-51198-464,"לעניין זה טען ב""כ הנאשם, כי הנאשם נשוי ואב לחמישה ילדים וכי משפחתו תיפגע גם מהבחינה הכלכלית.",גזר דין
35,ME-13-07-51198-464,"יש להצטער, כי הנאשם לא חשב על משפחתו בטרם ביצע את העבירות הנוכחיות.",גזר דין
36,ME-13-07-51198-464,"הנאשם לא נטל אחריות על מעשיו ולא פיצה על הנזק שנגרם בשל מעשיו (אגב, גם בהסכם הסולחה, שנערך ושלא אושר על ידי המתלונן, לא נקבע כל מנגנון של פיצוי).",גזר דין
37,ME-13-07-51198-464,"לכך יש להוסיף את עברו הפלילי של הנאשם אשר ריצה מספר מאסרים בפועל, חלקם אף לתקופות  ממושכות.",גזר דין
38,ME-13-07-51198-464,"אומנם הרשעתו האחרונה של הנאשם הינה מיום 9.9.92, אך בין הרשעותיו הקודמות ניתן למצוא גם עבירות ביטחוניות, סיכון חיי אדם בנתיב תחבורה, התפרעות, ניסיון לתקיפת שוטר, מעשה מגונה שלא בכפייה ועוד.",גזר דין
39,ME-13-07-51198-464,"סוף דבר, אני גוזר על הנאשם עונש כדלקמן:",גזר דין
40,ME-13-07-51198-464,"מאסר לתקופה של 78 חודש, החל מיום מעצרו דהיינו מיום 22.7.13.",גזר דין
41,ME-13-07-51198-464,"מאסר על תנאי למשך  24 חודש ואולם, הנאשם לא ישא  בעונש זה אלא אם כן יעבור תוך תקופה של שנתיים מיום שחרורו על עבירה של חבלה בכוונה מחמירה ויורשע עליה.",גזר דין
42,ME-13-07-51198-464,"מאסר על תנאי למשך  9 חודשים ואולם, הנאשם לא ישא  בעונש זה אלא אם כן יעבור תוך תקופה של שנתיים מיום שחרורו על עבירות בנשק, או ירי באזור מגורים  ויורשע עליה.",גזר דין
43,ME-13-07-51198-464,"אני מחייב את הנאשם לפצות את בלאל דענה בסכום של 5,000 ₪ ואת נאדר דענה בסכום של 10,000 ₪.",גזר דין
44,ME-13-07-51198-464,הצדדים רשאים לערער על פסק הדין בפני בית המשפט העליון תוך 45 יום מהיום.,גזר דין
45,ME-13-07-51198-464,"54678313ניתן היום,  ז' אלול תשע""ד, 02 ספטמבר 2014, במעמד הצדדים.",גזר דין
