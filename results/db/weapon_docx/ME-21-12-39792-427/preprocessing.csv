,verdict,text,part
0,ME-21-12-39792-427,"באמצעות פרקליטות מחוז ירושלים (פלילי),",מדינת ישראל
1,ME-21-12-39792-427,"חוק העונשין, תשל""ז-1977: סע'  40ה', 144(א), 144(ב), 330, 428","ע""י ב""כ עוה""ד גולן מאירי ואריאל הרמן"
2,ME-21-12-39792-427,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  34, 39(א)","ע""י ב""כ עוה""ד גולן מאירי ואריאל הרמן"
3,ME-21-12-39792-427,הכרעת הדין,גזר דין
4,ME-21-12-39792-427,"הנאשם הורשע בהכרעת דין מיום 10.07.23, לאחר ניהול הוכחות, בעבירה של נשיאה והובלה של נשק לפי סעיף 144(ב) לחוק העונשין, תשל""ז-1977 (להלן: ""החוק""); עבירה של ניסיון לחבול בחומר נפיץ לפי סעיף 330 לחוק; ועבירה של סחיטה באיומים לפי סעיף 428 רישא לחוק.",גזר דין
5,ME-21-12-39792-427,"נסיבות ביצוע העבירות פורטו בהכרעת הדין, ובתמצית יצוין, כי בין הנאשם לבין אחותו הילה ובעלה שרון (להלן: ""המתלוננים"") נתגלע סכסוך כספי בשנת 2013, במסגרתו דרש הנאשם מהמתלוננים סכום שנע בין 400,000 ₪ ל-500,000 ₪.",גזר דין
6,ME-21-12-39792-427,"בעטיו של סכסוך זה, גמלה בליבו של הנאשם ההחלטה להניח בביתם של המתלוננים מטען חבלה בכדי לגרום להם לחבלה.",גזר דין
7,ME-21-12-39792-427,"ביום 21.11.21 הגיע הנאשם לבית המתלוננים ברכבו, כשהוא לבוש בגדים שחורים וברדס על ראשו, עוטה כפפות ובידו שקית שחורה המכילה מטען חבלה מאולתר המכיל תערובת אבק שריפה ופתיל הדלקה במשקל של לפחות 93.68 גרם, תערובת נוספת שהכילה גופרית ומלח פרכלוראטי וכדוריות מתכת בקוטר של 4 מ""מ המשמשות כרסס להגביר את אפקט וטווח הפגיעה של המטען.",גזר דין
8,ME-21-12-39792-427,מדובר במטען שבכוחו להזיק לאדם בעת התפוצצותו.,גזר דין
9,ME-21-12-39792-427,"הנאשם הניח את המטען בתוך חלקה הפנימי של גדר חצר ביתם של המתלוננים כשמתג ההפעלה של המטען על מצב דולק, ועזב את המקום.",גזר דין
10,ME-21-12-39792-427,"למחרת, ביום 22.11.21 מצא בנם של המתלוננים, קטין כבן 13, את המטען.",גזר דין
11,ME-21-12-39792-427,ראיות לעונש,גזר דין
12,ME-21-12-39792-427,"במסגרת הראיות לעונש הגישה המאשימה את הרישום הפלילי של הנאשם הכולל 10 הרשעות קודמות בהן 6 עבירות של סחיטה באיומים ובכוח, בנוסף לעבירות אלימות ורכוש רבות.",גזר דין
13,ME-21-12-39792-427,"בגינן ריצה הנאשם, ועודו מרצה, עונשי מאסר ממושכים.",גזר דין
14,ME-21-12-39792-427,הוגש גם תצהיר נפגעת עבירה של המתלוננת בו תיארה את הפחד והחרדה שבני משפחתה שרויים בהם מאז גילוי המטען.,גזר דין
15,ME-21-12-39792-427,"המתלוננת ציינה כי בשל חששם הגובר מפעולת נקם של הנאשם והדאגה לביטחונם ובטחון ילדיהם הם גידרו את הבית בגדר גבוהה, התקינו שער חשמלי שמופעל על ידי קודן, מערכת שמע ורמקול והוסיפו מערכות אבטחה נרחבות יותר שמתעדות את כל חלקי הבית באופן תמידי.",גזר דין
16,ME-21-12-39792-427,"מטעם הנאשם העידו אשת הנאשם גב' אביבית שליו ובתה של אשתו מנישואים קודמים, בר, שהנאשם, כך נטען, מגדלה כאב.",גזר דין
17,ME-21-12-39792-427,"גב' שליו סיפרה כי לאחר שחרורו של הנאשם מבית הכלא לפני כשלוש שנים, הם התחתנו מתוך כוונה למסד את היחסים ביניהם, לשקם את ביתם ולחיות כמשפחה מאוחדת.",גזר דין
18,ME-21-12-39792-427,"היא ציינה כי בעלה יוסי הוא אב למופת לבנותיו – שתי בנותיהם בנות 9 ו-11, ובתה בר, ויש ביניהם קשר חם ואוהב.",גזר דין
19,ME-21-12-39792-427,"העדרו של האב מהבית משמעותית מאוד עבור הבנות, והן מלאות עצב מכך שאביהן לא יהיה נוכח לצדן ברגעי השמחה העתידים בחייהן.",גזר דין
20,ME-21-12-39792-427,"היא מתקשה בגידולן של הבנות לבדה, וביקשה כי בית המשפט יקח בעניין זה בחשבון בעת גזירת עונשו של הנאשם.",גזר דין
21,ME-21-12-39792-427,"הבת בר העידה כי הנאשם משמש לה כדמות אבהית מגיל קטן, תמיד הרעיף עליה ועל אחיותיה חום ואהבה ומעולם לא החסיר ממנה דבר.",גזר דין
22,ME-21-12-39792-427,"היא תיארה את הקושי שלה ושל אחיותיה בהעדרו של האב, תחושת החוסר של דמות אבהית שתחנך אותן ותלמד אותן את הדרך הנכונה.",גזר דין
23,ME-21-12-39792-427,"טיעוני ב""כ הצדדים לעונש",גזר דין
24,ME-21-12-39792-427,"בטיעוניה לעונש עמדה ב""כ המאשימה על הערכים המוגנים בהם פגע הנאשם, והחומרה הנעוצה בנסיבות ביצוע העבירות המיוחסות לנאשם.",גזר דין
25,ME-21-12-39792-427,היא הדגישה כי הנאשם לא הסתפק באיומים בעל פה אלא ביטא אותם בהנחת מטען בעל פוטנציאל פגיעה רב על פתח ביתה של אחותו.,גזר דין
26,ME-21-12-39792-427,היא הפנתה לפסיקה המלמדת על מתחם ענישה הולם הנע מ-6 ועד 9 שנות מאסר בפועל.,גזר דין
27,ME-21-12-39792-427,"באשר לקביעת עונשו של הנאשם טענה ב""כ המאשימה כי לא רק שאין מקום להקל עם נאשם בעל עבר פלילי מכביד שנמנע מנטילת אחריות על מעשיו, אלא אף יש מקום לחרוג מן המתחם לחומרה.",גזר דין
28,ME-21-12-39792-427,"בנימוקיה לעניין זה היא ציטטה מתוך גזרי דין קודמים שניתנו בעניינו של הנאשם, בהם עמדו בתי המשפט על העדר מורא החוק של הנאשם ומסוכנותו לסביבה, המלמדים על הצורך בהגנה על הציבור מפניו.",גזר דין
29,ME-21-12-39792-427,"היא ציינה כי מעשיו של הנאשם, על רקע חוב נטען של שנים רבות, הוכיחו כי לנאשם זיכרון ארוך טווח ויצר נקמה, המצדיקים את הרחקתו מהציבור לאורך זמן ממושך.",גזר דין
30,ME-21-12-39792-427,"בשל כך עתרה ב""כ המאשימה לגזור על הנאשם 10 שנות מאסר בפועל שירוצו במצטבר לעונשו הנוכחי של הנאשם, לצד ענישה נלווית צופה פני עתיד.",גזר דין
31,ME-21-12-39792-427,כן עתרה לחילוט הרכב ששימש את הנאשם בביצוע העבירות.,גזר דין
32,ME-21-12-39792-427,"מנגד, טענו ב""כ הנאשמים כי נסיבות ביצוע העבירות בהן הורשע הנאשם אינן נמצאות ברף החומרה העליון של עבירות מסוג זה.",גזר דין
33,ME-21-12-39792-427,באשר לעבירות הנשק נטען כי המטען שהניח הנאשם יכול היה אמנם לגרום נזק לאדם אך לא היה בכוחו להמית.,גזר דין
34,ME-21-12-39792-427,"המטען גם הונח בשטח פתוח, דבר המפחית את מידת הנזק שהיה צפוי.",גזר דין
35,ME-21-12-39792-427,"עוד נטען, כי הנאשם הניח את המטען באופן גלוי, כאשר חוטים יצאו מהשקית ובכך הקל על גילוי המטען.",גזר דין
36,ME-21-12-39792-427,"באשר לעבירת הסחיטה באיומים טענו ב""כ הנאשם כי מסריו של הנאשם נשלחו בצורה מרומזת ולא מפורשת.",גזר דין
37,ME-21-12-39792-427,"כן צוין, כי הנאשם פעל לבדו.",גזר דין
38,ME-21-12-39792-427,"עוד נטען, כי נוכח נסיבותיו האישיות של הנאשם, בהן הקושי של בנותיו לחיות ללא נוכחותו בחייהן, יש להקל עמו, ובוודאי שאין מקום לחרוג לחומרה ממתחם הענישה, בפרט מקום בו לא הוצגו ראיות ברורות כי ישנו צורך בכך לשם הגנה על שלום הציבור.",גזר דין
39,ME-21-12-39792-427,"גם ב""כ הנאשמים הצטיידו בפסיקה, והם ביקשו ללמד ממנה כי מתחם העונש ההולם מקרה זה בנסיבותיו נע מ-20 חודשי מאסר ועד 4 שנות מאסר.",גזר דין
40,ME-21-12-39792-427,"לדבריהם, יש לקבוע כי עונש זה ירוצה בחופף לעונש המאסר שהנאשם מרצה עתה, שכן העבירות בעטיין הוא מרצה כיום עונש מאסר מהוות פרשייה אחת עם המעשים בגינם הורשע בהליך זה.",גזר דין
41,ME-21-12-39792-427,"הנאשם ציין בדבריו כי הוא כיום כבר בן 45, מעוניין לשקם את חייו ואף יצר קשר עם עובדת סוציאלית לשם שיתופו בהליך טיפולי.",גזר דין
42,ME-21-12-39792-427,דיון והכרעה,גזר דין
43,ME-21-12-39792-427,"המחוקק אף הוא ראה לנכון להחמיר בעניין עבירות נשק ובתיקון מס' 140 לחוק העונשין, עוגנה מגמת החמרה ונקבע עונש מינימום של רבע מהעונש המרבי בגין הרשעה בעבירות של החזקה נשיאה וסחר בנשק.",גזר דין
44,ME-21-12-39792-427,"מדברי ההסבר לתיקון עולה כי השינוי נעשה נוכח ההתחמשות הנרחבת של קבוצות רבות מקרב האוכלוסייה בנשק לא חוקי, ובפרט לאור מאפייניה והשלכותיה החמורות על חיי אדם.",גזר דין
45,ME-21-12-39792-427,"מכאן כי בעת קביעת העונש, יש לתת משקל רב לאינטרס הציבורי על פני נסיבותיו האינדיבידואליות של הנאשם.",גזר דין
46,ME-21-12-39792-427,"בניגוד לטענת ב""כ הנאשם, מידת הפגיעה בערכים המוגנים במקרה זה הינה ברף גבוה.",גזר דין
47,ME-21-12-39792-427,"הנסיבה היחידה המעמידה את המקרה בחומרה פחותה היא העובדה, כי למרבה המזל, המטען לא הופעל ולא נגרם נזק לגוף.",גזר דין
48,ME-21-12-39792-427,"ואולם זאת, אך בדרך המקרה, שכן כפסע היה שבן אחותו של הנאשם היה נוגע במטען וגורם להפעלתו.",גזר דין
49,ME-21-12-39792-427,"העובדה כי חוטי המטען היו גלויים, היה בה אך כדי להגביר את יצר הסקרנות של הילדים המסתובבים בחצר ולקרוא להם לבחון מקרוב את תכולת השקית בה היה המטען, שכן הם לא היו מעלים בדעתם קיומו של מטען חבלה בחצר ביתם.",גזר דין
50,ME-21-12-39792-427,"ואולם, לנסיבה זו, היחידה לקולא, יש לתת משקל מוגבל, שכן לא בכדי הוגדרו יסודות העבירה על ידי המחוקק באופן הכולל גם ניסיון לפגוע.",גזר דין
51,ME-21-12-39792-427,"גם אם למעשה חומר הנפץ לא התפוצץ, ללמדך שבעובדה זו כשלעצמה אין בכך כדי להפחית מפוטנציאל הנזק לנפש ולרכוש, ועוצמת הפגיעה בערכים המוגנים (ראו: תפ""ח (מחוזי ת""א) 53082-01-11 מדינת ישראל נ' ביטון (17.04.12); תפ""ח (מחוזי י-ם) 713/04 מדינת ישראל נ' סיאנוס (30.03.05)).",גזר דין
52,ME-21-12-39792-427,זאת ועוד.,גזר דין
53,ME-21-12-39792-427,"מדובר במעשים שבוצעו כלפי המתלוננים בביתם, שאמור להיות מבצרם, והם נאלצו בעקבות המעשה להפוך את ביתם למבצר של ממש בגידורו בגדר גבוהה, התקנת שער חשמלי, ואמצעי אבטחה נוספים, חלקם הותקנו עובר להטמנת המטען, גם זאת כפי שעלה מעדות המתלוננים בשל החשש מהנאשם, נוכח ""מסרים"" שקיבלו מהנאשם דרך הגיס דני, כמפורט בהכרעת הדין.",גזר דין
54,ME-21-12-39792-427,"נזק גופני למרבה המזל לא נגרם, אך גם היום, כפי שעלה מתצהיר המתלוננת, היא ובני משפחתה חיים בפחד וחרדה מפני פעולת נקם של הנאשם.",גזר דין
55,ME-21-12-39792-427,"מדובר בעבירות שנעברו כלפי בני משפחתו של הנאשם, והעמידו בסיכון גם ילדים קטנים.",גזר דין
56,ME-21-12-39792-427,העובדה כי הנאשם הפנה את איומיו כלפי המתלוננים על דרך הרמיזה באמצעות אחרים אך מחמירה את חומרת מעשיו ומעידה על מידת התחכום בה פעל להטיל את אימתו על המתלוננים.,גזר דין
57,ME-21-12-39792-427,"תחכומו של הנאשם בא לידי ביטוי גם בדרך שבחר לנסוע מביתו לבית המתלוננים, על מנת להסוות את נתיב נסיעתו, ואך בשל עבודה מאומצת של חוקרי המשטרה, נחשף כי הנאשם הוא זה שהניח את המטען.",גזר דין
58,ME-21-12-39792-427,"על הכול, הנאשם הניח בתוך מטען החבלה המאולתר כדוריות מתכת במשקל רב שנועדו להגביר את טווח הפגיעה ועוצמתו, כך שחרף העובדה כי לא נטען שהמטען נועד להמית, פגיעתו, לו היה מופעל הייתה עלולה להיות חמורה מאוד, למתלוננים ולבני משפחתם, כמו גם לעוברי אורח שהיו עוברים על המדרכה לידי הגדר בו הונח המטען.",גזר דין
59,ME-21-12-39792-427,באשר לפסיקה הנוהגת אציין את פסקי הדין הבאים:,גזר דין
60,ME-21-12-39792-427,"תפ""ח (מחוזי-ת""א) 26552-07-13 מדינת ישראל נ' פרץ (30.12.13), במסגרת הסכם טיעון ""סגור"", הושת על נאשם עונש מאסר של 66 חודשי מאסר בפועל בגין עבירות החזקה ונשיאת נשק וכן ניסיון לחבול בחומר נפיץ.",גזר דין
61,ME-21-12-39792-427,"על נאשם נוסף שהורשע בהחזקה ונשיאת נשק וסיוע לניסיון לחבול בחומר נפיץ, הושת עונש מאסר העומד על 36 חודשים.",גזר דין
62,ME-21-12-39792-427,"בשים לב למנעד הרחב העולה מהפסיקה תוך בחינת נסיבות ביצוע העבירה הרלוונטיות, ביניהם כאמור סוג העבירות, ביצוע העבירות כלפי בני משפחתו של הנאשם, מסכת האיומים הממושכת שהגיעה לכדי שימוש בנשק ולא פסקה אף לאחריה, ופוטנציאל הנזק שיכול היה להיגרם מהתפוצצות המטען החי שאך במזל נמנע.",גזר דין
63,ME-21-12-39792-427,"אני סבור כי מתחם העונש ההולם מקרה זה נע מ-42 ועד 72 חודשי מאסר בפועל, לצד ענישה נלווית צופה פני עתיד קנס ופיצויים.",גזר דין
64,ME-21-12-39792-427,מכאן לנאשם.,גזר דין
65,ME-21-12-39792-427,"למעשה, ב""כ הנאשם יכלו להצביע על נסיבה אחת בלבד לקולא בגינו של הנאשם והיא הפגיעה במשפחתו ובייחוד בבנותיו.",גזר דין
66,ME-21-12-39792-427,"ואולם, גם לנסיבה זו יש ליתן את המשקל הראוי.",גזר דין
67,ME-21-12-39792-427,"הנאשם נכנס ויצא מבין כותלי הכלא לאורך שנים רבות, בטרם נולדו בנותיו, וגם לאחר מכן, הוא עצמו לא ראה חשיבות בנוכחותו הפיסית לצד משפחתו.",גזר דין
68,ME-21-12-39792-427,"בנסיבות אלו, קשה לקבל את הטענה כי יש להביא בחשבון את העובדה כי בני משפחתו ישלמו מחיר משמעותי בגין מעשי הנאשם.",גזר דין
69,ME-21-12-39792-427,"עם זאת, איני סבור כי יש למצות עם הנאשם את מלוא חומר הדין, לאמור גם לחרוג מהמתחם וגם לצבור לו את העונש בהליך זה על גבי העונש שהוא מרצה עתה.",גזר דין
70,ME-21-12-39792-427,"לעת הזו, די בכך שעונשו של הנאשם יקבע בסמוך לרף העליון של המתחם, ומבלי חריגה ממנו, והנאשם ירצה את העונש במצטבר לעונש שהוא מרצה עתה.",גזר דין
71,ME-21-12-39792-427,פשיטא כי אין לנכות את ימי מעצרו מעונש זה לאחר שאלו כבר נוכו במסגרת העונש שהושת עליו בבית משפט השלום.,גזר דין
72,ME-21-12-39792-427,"בשים לב לכל האמור,  אני משית אפוא על הנאשם את העונשים הבאים:",גזר דין
73,ME-21-12-39792-427,65 חודשי מאסר אשר ירוצו במצטבר לעונש המאסר שהנאשם מרצה כיום.,גזר דין
74,ME-21-12-39792-427,"כאמור, מאחר וימי מעצרו קוזזו מעונש המאסר שהושת עליו בבית משפט השלום, אין מקום לקזז אותם מעונש זה.",גזר דין
75,ME-21-12-39792-427,"9 חודשי מאסר אשר לא ירוצו אלא אם הנאשם יעבור אחת מהעבירות בגינן הורשע, או כל עבירת אלימות כולל איומים, או כל עבירת נשק בתקופה של שלוש שנים מיום שחרורו ממאסר.",גזר דין
76,ME-21-12-39792-427,"קנס בסך של 2,500 ₪  או 100 ימי מאסר תחתם.",גזר דין
77,ME-21-12-39792-427,הקנס ישולם עד ליום 1.04.24.,גזר דין
78,ME-21-12-39792-427,"פיצוי למתלוננים בסך 10,000.",גזר דין
79,ME-21-12-39792-427,הפיצוי יופקד אף הוא עד ליום 1.04.24.,גזר דין
80,ME-21-12-39792-427,"בשים לב לסמכות המוקנית לבית המשפט בסעיף 34 לפקודת סדר הדין הפלילי (מעצר וחיפוש) [נוסח חדש], תשכ""ט-1969 אני מורה כי הרכב מסוג קיה ספורטאז' הנושא לוחית רישוי 99-061-38 יועבר לידי אמו של הנאשם.",גזר דין
81,ME-21-12-39792-427,זכות ערעור לבית המשפט העליון בתוך 45 יום מהיום.,גזר דין
82,ME-21-12-39792-427,"5129371ניתן היום, כ""ח בטבת תשפ""ד, 09 ינואר 2024, במעמד המתייצבים.",גזר דין
