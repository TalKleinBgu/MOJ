,verdict,text,part
0,ME-19-01-53615-8,"ב""כ המאשימה: עו""ד איריס פיקר",נגד
1,ME-19-01-53615-8,"ב""כ הנאשם: עוה""ד שוקרי וחי אוזן",נגד
2,ME-19-01-53615-8,"חוק העונשין, תשל""ז-1977: סע'  40 ט', 144 (ב), 340א(ב)(1), 40 יא', 40 יג'",נגד
3,ME-19-01-53615-8,הנאשם הורשע בהתאם להודאתו בעובדות כתב האישום המתוקן בעבירות כדלקמן:,גזר דין
4,ME-19-01-53615-8,"נשיאה והובלה של נשק, עבירה לפי סעיף 144 (ב) רישא בחוק העונשין, תשל""ז-1977 (להלן: ""החוק"").",גזר דין
5,ME-19-01-53615-8,"ירי מנשק חם באזור מגורים, עבירה לפי סעיף 340א(ב)(1) בחוק.",גזר דין
6,ME-19-01-53615-8,"על-פי המתואר בעובדות כתב האישום, ביום 8.1.19 בשעת לילה, נהג הנאשם ברכב מסוג מאזדה (להלן: ""הרכב"") בעיר לוד, כשברשותו תת מקלע מאולתר מסוג קרלו (להלן: ""הנשק""), שהוא דרוך ובו מחסנית טעונה בכדורים תואמים, אחד מהם בבית הבליעה.",גזר דין
7,ME-19-01-53615-8,"מסיבה שאינה ידועה, הנאשם ירה שני כדורים באזור מגורים והחל לנסוע מהמקום כשברשותו הנשק, עד שהגיע לחניית עפר סמוכה.",גזר דין
8,ME-19-01-53615-8,"לאחר נסיעה של עשרות מטרים באותו בלוק מבנים, עצר הנאשם ויצא מהרכב כשברשותו הנשק.",גזר דין
9,ME-19-01-53615-8,"הנאשם הבחין בשוטרים, אשר הגיעו למקום בעקבות דווח תושבים על האירוע למשטרה, השליך את הנשק מידיו ארצה ובהמשך נעצר במקום על ידי השוטרים.",גזר דין
10,ME-19-01-53615-8,"הצדדים הגיעו להסדר דיוני, לפיו הנאשם הודה והורשע בכתב האישום המתוקן והופנה לקבלת תסקיר שירות המבחן.",גזר דין
11,ME-19-01-53615-8,"בין הצדדים לא הייתה הסכמה לעניין העונש, והמאשימה הצהירה שתעתור לעונש מאסר בפועל.",גזר דין
12,ME-19-01-53615-8,"בעניין החילוט הוסכם בין הצדדים כי בכפוף להפקדת סך של 5,000 ₪, הרכב ישוחרר.",גזר דין
13,ME-19-01-53615-8,"ככל שלא יופקד הסכום האמור, הצדדים יטענו באופן פתוח לעניין החילוט.",גזר דין
14,ME-19-01-53615-8,"על פי תסקירי שירות המבחן, הנאשם בן 29, נשוי ואב לארבעה ילדים.",תסקירי שירות המבחן
15,ME-19-01-53615-8,"נשר ממערכת החינוך בתום תשע שנות לימוד, בשל הצורך לסייע בפרנסת בני משפחתו.",תסקירי שירות המבחן
16,ME-19-01-53615-8,גדל בסביבה עבריינית שאליה חבר בגיל צעיר.,תסקירי שירות המבחן
17,ME-19-01-53615-8,"מאז שפרש מלימודיו עבד בעבודות מזדמנות שונות, לצד ניהול אורח חיים שולי וריצוי עונשי מאסר.",תסקירי שירות המבחן
18,ME-19-01-53615-8,בשנת 2015 נפצע ברגלו כתוצאה מירי ומאז מתקשה לתפקד תעסוקתית.,תסקירי שירות המבחן
19,ME-19-01-53615-8,"לנאשם מערכת יחסים מורכבת וקונפליקטואלית עם בני משפחתו הגרעינית, והוא מתאר התנכלות מצד המשפחה הגרעינית והמורחבת כלפיו מגיל צעיר.",תסקירי שירות המבחן
20,ME-19-01-53615-8,מאז היותו כבן 15 נחשף לשימוש בסמים מסוג קנאביס ובהמשך צרך סמים מסוגים שונים ואלכוהול באופן אינטנסיבי והתמכרותי.,תסקירי שירות המבחן
21,ME-19-01-53615-8,"לדבריו לא פנה לקבלת עזרה בתחום זה עד כה, ובתקופת המעצר הנוכחי שולב בטיפול אשר סייע לו לרכוש כלים להצבת גבולות פנימיים ולחשוף את קשייו.",תסקירי שירות המבחן
22,ME-19-01-53615-8,ביטא נכונות להמשך טיפול.,תסקירי שירות המבחן
23,ME-19-01-53615-8,לנאשם ארבע הרשעות קודמות בין השנים 2017-2008 בגין ביצוע עבירות רכוש ואלימות בגינן ריצה שלושה עונשי מאסר בפועל.,תסקירי שירות המבחן
24,ME-19-01-53615-8,"לאורך השנים הופנה לשירות המבחן כשההתרשמות ממנו הייתה מאדם המאופיין במעורבות חוזרת בעבירות אלימות, נעדר גורמי תמיכה משמעותיים כשברקע שימוש בחומרים ממכרים וקשיי וויסות, דפוסים שוליים והיעדר רתיעה מסנקציות משפטיות, אשר אינו מודע לסיכון במצבו.",תסקירי שירות המבחן
25,ME-19-01-53615-8,"ביחסו לעבירות, הנאשם התקשה להסביר באופן ברור את הנסיבות להתנהלותו המתוארת בכתב האישום.",תסקירי שירות המבחן
26,ME-19-01-53615-8,לדבריו ביצע את העבירות בהיותו נתון תחת השפעת אלכוהול כך שלא היה ער לתוצאות מעשיו.,תסקירי שירות המבחן
27,ME-19-01-53615-8,צריכת האלכוהול באותה עת הוסברה על רקע קשייו להתמודד עם לחצים וקשיים רבים בחייו גם במישור הכלכלי.,תסקירי שירות המבחן
28,ME-19-01-53615-8,"הנאשם נמנע ממתן הסבר למקור הנשק, כשלדבריו ירה באוויר מתוך תחושת חוסר אונים וצורך בקבלת עזרה חיצונית למצבו והוא התקשה לבקש עזרה בדרכים מקובלות.",תסקירי שירות המבחן
29,ME-19-01-53615-8,הנאשם שלל כוונה לפגוע או לאיים על אדם אחר.,תסקירי שירות המבחן
30,ME-19-01-53615-8,"הנאשם ביטא צער וחרטה על מעשיו ותלה את הבעייתיות שבהתנהלותו לאורך השנים בנסיבות חייו, בסביבה בה גדל ובהיעדר מקורות תמיכה.",תסקירי שירות המבחן
31,ME-19-01-53615-8,"מגורמי הטיפול בשב""ס נמסר כי הנאשם התאקלם במעצר באופן תקין, שולב בפרויקט תל""מ אשר מטרתו היא הכנת עצורים בעלי רקע התמכרותי לסמים ואלכוהול להמשך טיפול בקהילה או בבית הסוהר.",תסקירי שירות המבחן
32,ME-19-01-53615-8,"הנאשם היה במסגרת זו במשך חודשיים, כשההתרשמות הייתה מהיותו בעל עמדות קורבניות באשר לדפוסי התנהגותו ודפוסי התמכרותו.",תסקירי שירות המבחן
33,ME-19-01-53615-8,לאחר שעבר על חוקי המסגרת הוחלט על סיום הטיפול בו.,תסקירי שירות המבחן
34,ME-19-01-53615-8,"מאז הפסקת הטיפול בו, הנאשם שב ופנה בבקשה להשתלב בטיפול מחדש.",תסקירי שירות המבחן
35,ME-19-01-53615-8,"שירות המבחן התרשם מהנאשם כמי שגדל בהיעדר דמויות משמעותיות ומכוונות בחייו, בתנאי חיים מורכבים, שהתמודד עם מצב כלכלי הישרדותי קשה ונשא בעול הטיפול בבני משפחתו והיה נתון להתנכלויות מצדם.",תסקירי שירות המבחן
36,ME-19-01-53615-8,הנאשם חווה משברים וסכסוכים עם בני משפחתו המורחבת באופן אשר משפיע על תחושת הביטחון האישי שלו.,תסקירי שירות המבחן
37,ME-19-01-53615-8,"לאור גדילתו בסביבה שולית וללא מערכות תמיכה, פיתח דפוסי חשיבה והתנהגות שוליים, אלימים והתמכרותיים.",תסקירי שירות המבחן
38,ME-19-01-53615-8,"לנאשם נטייה להתנהגות אימפולסיבית, ללא יכולת לבחון את השלכות מעשיו ולערוך שינוי משמעותי באורחותיו.",תסקירי שירות המבחן
39,ME-19-01-53615-8,"לצד זאת, הנאשם ערך ניסיון להשתלב בטיפול במסגרת מעצרו הנוכחי לצורך עריכת שינוי בדפוסיו, אולם הוא התקשה לעמוד בתנאי הטיפול.",תסקירי שירות המבחן
40,ME-19-01-53615-8,"שירות המבחן התרשם מקיומה של רמת סיכון בינונית להישנות ביצוע עבירות אלימות כשתוצאותיה, אם תתרחש, צפויות להיות ברמה בינונית.",תסקירי שירות המבחן
41,ME-19-01-53615-8,"כגורמי סיכון להישנות ביצוע עבירות, מנה שירות המבחן את חומרת מעשיו בעבירה, דפוסיו השוליים וההתמכרותיים, מעורבותו החוזרת בפלילים בעיקר בעבירות אלימות, היעדר הרתעה מסנקציות קודמות שהושתו עליו, היותו נעדר מערכות תמיכה וחסר כלים מקדמים ונורמטיביים להתמודדות עם קשייו.",תסקירי שירות המבחן
42,ME-19-01-53615-8,"כגורמי סיכוי לשיקום מנה שירות המבחן את נטילת האחריות מצדו על ביצוע העבירות והבעת חרטה, ניסיונותיו ומאמציו להשתלב בטיפול בבית המעצר באופן המבטא רצון לעריכת שינוי.",תסקירי שירות המבחן
43,ME-19-01-53615-8,"שירות המבחן נמנע מהמלצה טיפולית בעניינו של הנאשם והעריך כי הטלת עונש של מאסר בפועל תציב לו גבול חיצוני ברור להתנהגותו באמצעות המחיר האישי שישלם, ובכך תפחית את הסיכון למעורבות נוספת בעבירות דומות.",תסקירי שירות המבחן
44,ME-19-01-53615-8,"אספת מסמכים רפואיים אודות אמו של הנאשם (נ/1) ובכללם – סיכום אשפוז במרכז הרפואי שמיר (אסף הרופא) מיום 29.11.19 בעניינה של אם הנאשם הסובלת ממחלת לב, המתאר את מצבה הרפואי, טיפול תרופתי והמלצות להמשך; תוצאות בדיקת CT מיום 24.11.19 ; מרשם לתרופות מבית החולים מיום 29.11.19; סיכום ייעוץ רופא מקופת החולים כללית מיום 8.12.19; סיכום מידע רפואי מטעם קופת החולים כללית מיום 2.12.19 ובו פירוט אבחנות רפואיות.",ראיות לעונש
45,ME-19-01-53615-8,"לטענת ב""כ המאשימה, עו""ד איריס פיקר, הערך המוגן שנפגע בעבירות הנשק הוא סיכון לפגיעה בגוף ובנפש.",ראיות לעונש
46,ME-19-01-53615-8,חומרת העבירה נמדדת בנזק הפוטנציאלי שעלול להיגרם מהירי ובפרט שהנאשם ירה באזור מגורים.,ראיות לעונש
47,ME-19-01-53615-8,"בהתאם להנחיית פרקליט המדינה 9.16, מתחם העונש בעבירת נשיאת הנשק נע בין שנתיים וחצי ל-5 שנות מאסר בפועל.",ראיות לעונש
48,ME-19-01-53615-8,"העונש הקבוע בצד העבירה הוא 10 שנות מאסר, לעומת עבירת החזקת הנשק שבה העונש עומד על 7 שנות מאסר.",ראיות לעונש
49,ME-19-01-53615-8,"במקרה זה מדובר אף בירי, כלומר נעשה שימוש בנשק.",ראיות לעונש
50,ME-19-01-53615-8,בשנת 2018 הוחמר העונש הקבוע בצד עבירת הירי באזור מגורים ל-5 שנות מאסר.,ראיות לעונש
51,ME-19-01-53615-8,"היות ומדובר בשתי עבירות, עותרת המאשימה למתחם עונש הנע בין 3 ל-5 שנות מאסר בפועל.",ראיות לעונש
52,ME-19-01-53615-8,מידת הפגיעה בערך המוגן גבוהה.,ראיות לעונש
53,ME-19-01-53615-8,"מבחינת הנסיבות הקשורות בביצוע העבירה, מדובר ברובה עם כדור בבית הבליעה ונעשה בנשק שימוש.",ראיות לעונש
54,ME-19-01-53615-8,מבחינת הנסיבות שאינן קשורות בביצוע העבירה – לנאשם 4 הרשעות קודמות.,ראיות לעונש
55,ME-19-01-53615-8,בשנת 2008 הנאשם ריצה עונש מאסר למשך 14 חודשים בגין ביצוע עבירות אלימות.,ראיות לעונש
56,ME-19-01-53615-8,בהמשך ריצה עוד תקופות מאסר קצרות בגין החזקת סכין ואיומים.,ראיות לעונש
57,ME-19-01-53615-8,"בשנת 2017 הושת עליו עונש של מאסר מותנה, דבר המעיד על רציפות בעיסוקו של הנאשם בפלילים.",ראיות לעונש
58,ME-19-01-53615-8,"גיליון רישומו הפלילי מלמד על רצף של עבירות, אף שהעבר אינו מכביד.",ראיות לעונש
59,ME-19-01-53615-8,תסקיר שירות המבחן מעלה כי ההתרשמות היא מסיכון להישנות ביצוע עבירות בעתיד.,ראיות לעונש
60,ME-19-01-53615-8,"מדובר בנאשם בעל דפוסים שוליים, לא נרתע מסנקציות משפטיות, ביצע את העבירה תוך שימוש באלכוהול.",ראיות לעונש
61,ME-19-01-53615-8,"הנאשם תאר בפני שירות המבחן דפוסי שימוש בסמים, החל בטיפול במסגרת שב""ס אך לא התמיד בו.",ראיות לעונש
62,ME-19-01-53615-8,שירות המבחן אינו בא בהמלצה טיפולית וממליץ על עונש של מאסר בפועל כדי להציב לו גבול חיצוני.,ראיות לעונש
63,ME-19-01-53615-8,"היות ומדובר בעליית מדרגה כל פעם בעבירות שהנאשם מבצע, ולאור כל העולה מתסקיר שירות המבחן, עתרה המאשימה לעונש באמצעו של המתחם, בנוסף לחילוט רכב המאזדה שכן הנאשם לא שילם את הסכום שנקבע במסגרת ההסדר בין הצדדים.",ראיות לעונש
64,ME-19-01-53615-8,"לטענת ב""כ הנאשם, עוה""ד שוקרי וחי אוזן, מדובר בנאשם כבן 30, אב ל-4 ילדים.",ראיות לעונש
65,ME-19-01-53615-8,"בתו הצעירה נולדה רק לפני חודשיים, בעת הנאשם היה עצור.",ראיות לעונש
66,ME-19-01-53615-8,"אמנם לנאשם עבר פלילי, אך אין מדובר בעבירות ממן העניין.",ראיות לעונש
67,ME-19-01-53615-8,"הנאשם הודה בכתב אישום שתוקן לקולה, בהוראות חיקוק, וכן לגבי העובדות של נשיאת הנשק.",ראיות לעונש
68,ME-19-01-53615-8,המאשימה קיבלה את טענות ההגנה שהנשק נישא בנסיעה קצרה באותו בלוק מבנים.,ראיות לעונש
69,ME-19-01-53615-8,"יש לכך משמעות רבה, שכן אין מדובר באדם שהסיע נשק מעיר לעיר, או שהביא נשק דרך מחסום לתוך שטחי ישראל.",ראיות לעונש
70,ME-19-01-53615-8,הנאשם עצור מיום האירוע.,ראיות לעונש
71,ME-19-01-53615-8,תנאי המעצר קשים יותר מתנאי מאסר.,ראיות לעונש
72,ME-19-01-53615-8,"לא נגרם כל נזק, לא לרכוש ולא לגוף.",ראיות לעונש
73,ME-19-01-53615-8,"הנאשם ציין בפני שירות המבחן שלא התכוון לפגוע, להפחיד או לאיים על אדם אחר.",ראיות לעונש
74,ME-19-01-53615-8,הנאשם החל בטיפול לגמילה מאלכוהול במסגרת המעצר ביום 25.7.19.,ראיות לעונש
75,ME-19-01-53615-8,"הוא הסביר לשירות המבחן שביצע את העבירה בהיותו תחת השפעת אלכוהול, כך שלא היה ער לתוצאות מעשיו.",ראיות לעונש
76,ME-19-01-53615-8,הנאשם מכה על חטא ומתחרט על מעשיו.,ראיות לעונש
77,ME-19-01-53615-8,הבין את המחירים הכבדים שהוא משלם כיום.,ראיות לעונש
78,ME-19-01-53615-8,"הוא נעדר מביתו, לא היה בהולדת בתו, אשתו סבלה מבעיות רפואיות לאחר הלידה ואמו עברה צנתורים.",ראיות לעונש
79,ME-19-01-53615-8,התסקיר מלמד שהנאשם מתמודד עם בעיית אלכוהול.,ראיות לעונש
80,ME-19-01-53615-8,הוא שיתף באופן גלוי אודות דפוסי התמכרותו ומסביר זאת על רקע אי רצון להתמודד עם מצבו.,ראיות לעונש
81,ME-19-01-53615-8,"נסיבות חייו המורכבות של הנאשם מופיעות בתסקיר, מורכבות מצבו המשפחתי בקשר שלו עם אביו ואחיו הבכור.",ראיות לעונש
82,ME-19-01-53615-8,"הנאשם עצמו פנה ועמד על רצונו לקבל טיפול בתוך כותלי בית הכלא, הוא הסביר לקצינת המבחן שעד היום התקשה לבקש עזרה בדרכים המקובלות.",ראיות לעונש
83,ME-19-01-53615-8,"שירות המבחן התרשם שהנאשם מבטא צער וחרטה על התנהגותו, הביע שביעות רצון מהטיפול שאותו עבר בתקופת המעצר.",ראיות לעונש
84,ME-19-01-53615-8,הנאשם טופל בקבוצה כ-5 חודשים.,ראיות לעונש
85,ME-19-01-53615-8,שירות המבחן התייחס לאירוע שבעקבותיו הוא הוצא מהקבוצה וציין כי הנאשם שב וביקש להשתלב מחדש בטיפול.,ראיות לעונש
86,ME-19-01-53615-8,"הנאשם הסביר כי לאור העובדה שבקבוצה שולב אדם אחר, שהוא האדם שירה ברגלו של הנאשם בשנת 2015, לא רצה לבוא עמו במגע.",ראיות לעונש
87,ME-19-01-53615-8,"מדובר בבחור צעיר, אב למשפחה, אשר גדל בהיעדר דמויות משמעותיות בחייו, התמודד עם מצב כלכלי לא פשוט והיה נתון להתנכלויות מצד משפחתו.",ראיות לעונש
88,ME-19-01-53615-8,"הנאשם רוצה לפתוח בחיים נורמטיביים, ושירות המבחן ציין כגורם סיכוי לשיקום את לקיחת האחריות והמאמצים שהביע להשתלב בטיפול.",ראיות לעונש
89,ME-19-01-53615-8,"בכל הנוגע לנסיבות שאינן קשורות בביצוע העבירה, יש לתת את הדעת לכך שהנאשם משלם מחירים כבדים ביותר.",ראיות לעונש
90,ME-19-01-53615-8,"כל עונש שייגזר עליו, יפגע בו ובמשפחתו.",ראיות לעונש
91,ME-19-01-53615-8,אמו עברה לפני כשבועיים צנתור.,ראיות לעונש
92,ME-19-01-53615-8,"הנאשם נושא על כתפיו את העול המשפחתי, כלפי ילדיו ואמו.",ראיות לעונש
93,ME-19-01-53615-8,יש לזקוף לזכות הנאשם את המאמצים שעושה לתיקון תוצאות העבירה וחזרתו למוטב וכן את שיתוף הפעולה מצדו עם שירות המבחן.,ראיות לעונש
94,ME-19-01-53615-8,ההגנה עתרה למתחם עונש הנע בין 12 ל-36 חודשי מאסר.,ראיות לעונש
95,ME-19-01-53615-8,"עסקינן בנאשם שהחל בשיקום ממשי כפי שבא לידי ביטוי בתסקיר, מבטא רצון להמשיך בהליך זה גם לאחר המאסר, ועל כן לכל הפחות יש למקמו בתחתית המתחם.",ראיות לעונש
96,ME-19-01-53615-8,הנאשם התנצל וביקש סליחה על מעשיו.,ראיות לעונש
97,ME-19-01-53615-8,"עשה טעות, מתמודד עם מצבים מאוד קשים גם כלפי המשפחה וגם כלפי עצמו.",ראיות לעונש
98,ME-19-01-53615-8,עשה את המעשה עת היה תחת השפעת אלכוהול.,ראיות לעונש
99,ME-19-01-53615-8,"נכנס לטיפול מרצונו, רוצה בהמשך להשתלב בטיפול במרכז יום.",ראיות לעונש
100,ME-19-01-53615-8,"מאוד מחובר לקבוצות ה-N.A, כיוון שזו מסגרת שמשקפת את חייו.",ראיות לעונש
101,ME-19-01-53615-8,"היה במצב קשה, אמו ואשתו סובלות מבעיות רפואיות מהלחץ.",ראיות לעונש
102,ME-19-01-53615-8,עשה טעות ומבקש כיום לקבל הזדמנות ושיוטל עליו עונש מאסר מותנה.,ראיות לעונש
103,ME-19-01-53615-8,בנו הבכור לומד בבית ספר טיפולי ויש לו קשיים רבים.,ראיות לעונש
104,ME-19-01-53615-8,כל הלחץ הזה נמצא על כתפי אמו ואשתו.,ראיות לעונש
105,ME-19-01-53615-8,הוא לא מקיים קשר עם אביו ועם אחיו.,ראיות לעונש
106,ME-19-01-53615-8,אשתו אינה יכולה לעבוד מפני שהיא מטפלת ב-4 ילדים קטנים.,ראיות לעונש
107,ME-19-01-53615-8,מדובר במצב מאוד קשה והוא מבין שחובת ההוכחה עליו.,ראיות לעונש
108,ME-19-01-53615-8,דיון - קביעת מתחם העונש ההולם,ראיות לעונש
109,ME-19-01-53615-8,"כתב האישום מתאר אירוע אחד, ומכאן שיש לקבוע בגינו מתחם עונש הולם אחד.",ראיות לעונש
110,ME-19-01-53615-8,הערכים החברתיים שנפגעו מביצוע העבירה הם הגנה על שלומו ובטחונו של הציבור.,ראיות לעונש
111,ME-19-01-53615-8,"נשיאת נשק חם, מסוג תת מקלע, יוצרת סיכון שהנשק יגיע בסופו של דבר לגורמים אשר ייעשו בו שימוש למטרות פסולות, לרבות פגיעה בגוף או בנפש.",ראיות לעונש
112,ME-19-01-53615-8,"יתרה מכך, ירי באמצעות הנשק באזור מגורים שבו מטבע הדברים נמצאים אנשים, אפילו כאשר הוא מכוון לאוויר, יש בו כדי ליצור סיכון לפגיעה בגוף או בנפש, ובפרט כאשר הירי נעשה על-ידי מי שאינו מיומן בכך.",ראיות לעונש
113,ME-19-01-53615-8,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך...",ראיות לעונש
114,ME-19-01-53615-8,באותה פרשה הוסיף כב' השופט מ' מזוז את הדברים הבאים:,ראיות לעונש
115,ME-19-01-53615-8,בחינת מידת הפגיעה בערך המוגן מובילה למסקנה כי הפגיעה היא ברף בינוני-גבוה.,ראיות לעונש
116,ME-19-01-53615-8,"בהקשר זה יש לתת את הדעת לכך שהנאשם ביצע עבירה של נשיאת נשק, אשר העונש המרבי הקבוע בצידה הוא של 10 שנות מאסר, שהיא חמורה יותר מעבירה של החזקת נשק אשר העונש הקבוע בצידה הוא של 7 שנות מאסר.",ראיות לעונש
117,ME-19-01-53615-8,"עוד יש לתת את הדעת לכך שעסקינן בנשיאה של כלי נשק מסוג תת מקלע, שהיא חמורה יותר מאשר עבירה בנשק מסוג אקדח, בשל פוטנציאל הנזק הרב יותר של תת מקלע.",ראיות לעונש
118,ME-19-01-53615-8,"הירי באזור מגורים, שמטבע הדברים עשויים להיות בו אנשים, בביתם או ברחוב, מגביר באופן משמעותי את מידת הפגיעה בערכים המוגנים.",ראיות לעונש
119,ME-19-01-53615-8,"בכל הנוגע לעבירה של ירי מנשק חם באזור מגורים, על פי סעיף 340א(ב)(1), ראוי לציין כי במסגרת תיקון מס' 134 לחוק העונשין, מחודש יולי 2018, הוחמר העונש לצדה של עבירה זו לעונש של חמש שנות מאסר.",ראיות לעונש
120,ME-19-01-53615-8,"עיון בדברי ההסבר להצעת חוק העונשין (תיקון מס' 132 (ירי מנשק חם), תשע""ח-2018 (ה""ח 1223, עמ' 914 מיום 30.4.18) מעלה כי המחוקק ביקש להחמיר את רמת הענישה בגין עבירה זו וזאת כדי לתת ביטוי לחומרה הגלומה בעבירה זו, כפי שעולה מהדברים הבאים:",ראיות לעונש
121,ME-19-01-53615-8,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שהנאשם נשא נשק מסוג תת מקלע מאולתר, דרוך וטעון בכדורים תואמים ובו כדור בבית הבליעה בהיותו נוהג ברכב, ובשלב מסוים ירה שני כדורים באזור מגורים.",ראיות לעונש
122,ME-19-01-53615-8,"הנזק הפוטנציאלי בעבירות הוא רב וכולל פגיעה בגוף ובנפש, לא כל שכן כשהנשק כלל תחמושת תואמת ונעשה בו שימוש.",ראיות לעונש
123,ME-19-01-53615-8,"הירי, אף אם כוון לאוויר, מעלה סיכון לפגיעה בחיי אדם ובפרט כשהירי בוצע באזור מגורים.",ראיות לעונש
124,ME-19-01-53615-8,בירי במקום בו מצויים אנשים היה אף פוטנציאל לגרום לבהלה ולפחד בקרב דיירי המקום.,ראיות לעונש
125,ME-19-01-53615-8,"בפועל, בסופו של דבר, לא נגרם נזק בגוף או ברכוש.",ראיות לעונש
126,ME-19-01-53615-8,"מעשיו של הנאשם בעבירה אינם מוסברים מעבר לדבריו בפני שירות המבחן שביצע את העבירות ""מתוך תחושת חוסר אונים וצורך בקבלת עזרה חיצונית במצבו"", וכן בהיותו, לטענתו, תחת השפעת אלכוהול.",ראיות לעונש
127,ME-19-01-53615-8,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר בפועל במנעד רחב כמפורט להלן:,ראיות לעונש
128,ME-19-01-53615-8,"עיינתי בפסיקה נוספת ומקלה יותר שהגישו באי כוח הנאשם, ואולם סבורני כי אין בפסיקה האמורה כדי להצביע על מדיניות הענישה הנוהגת בעת הזאת.",ראיות לעונש
129,ME-19-01-53615-8,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם הוא החל מ-20 ועד ל-50 חודשי מאסר בפועל.",ראיות לעונש
130,ME-19-01-53615-8,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
131,ME-19-01-53615-8,גזירת העונש המתאים לנאשם,ראיות לעונש
132,ME-19-01-53615-8,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",ראיות לעונש
133,ME-19-01-53615-8,"במסגרת זו מן הראוי לתת את הדעת לכך שמדובר בנאשם כבן 30, נשוי ואב לארבעה ילדים, כשהצעירה שבהם תינוקת שנולדה במהלך מעצרו הנוכחי.",ראיות לעונש
134,ME-19-01-53615-8,"גדל בסביבה שולית ועבריינית, נשר ממערכת החינוך בגיל צעיר ולאורך השנים צורך סמים ואלכוהול, כשהוא נעדר מקורות תמיכה והכוונה.",ראיות לעונש
135,ME-19-01-53615-8,"מובן כי עונש מאסר ממושך יקשה על הנאשם ומשפחתו, נוכח היותו אב לילדים צעירים בשנים, רעייתו שמטפלת בילדים אינה עובדת, ולאור מצבה הכלכלי המורכב של המשפחה.",ראיות לעונש
136,ME-19-01-53615-8,"הנאשם נעדר גורמי תמיכה, והוא אינו נמצא בקשר עם אביו ואחיו, ואף היה נתון להתנכלויות מצד בני משפחתו.",ראיות לעונש
137,ME-19-01-53615-8,"הנאשם הודה ונטל אחריות למעשיו בעבירה, אף שבפני שירות המבחן התקשה להסביר את הרקע ונסיבות התנהגותו בעבירה.",ראיות לעונש
138,ME-19-01-53615-8,"הנאשם השתלב במהלך מעצרו בפרויקט טיפולי שמטרתו הכנה לטיפול בהתמכרות, ואולם לא הצליח להתמיד בפרויקט לאורך זמן.",ראיות לעונש
139,ME-19-01-53615-8,נתתי דעתי לכך שהנאשם שב ופנה בבקשה להשתלב מחדש בטיפול במסגרת המעצר.,ראיות לעונש
140,ME-19-01-53615-8,"לנאשם עבר פלילי הכולל ארבע הרשעות קודמות בין השנים 2014-2008 בגין ביצוע עבירות אלימות, החזקת סכין והפרעה לשוטר, בגינן נשא בשלושה עונשי מאסר בפועל, האחד למשך 14 חודשים בגין עבירת אלימות, והאחרים לתקופות קצרות.",ראיות לעונש
141,ME-19-01-53615-8,כמו כן נתתי דעתי לכך שהנאשם עצור מזה כשנה.,ראיות לעונש
142,ME-19-01-53615-8,"עוד יש לתת את הדעת לשיקול הרתעת היחיד בגדרו של המתחם, וזאת בשים לב לדפוסי השימוש בסמים ובאלכוהול של הנאשם, לנטייתו להתנהגות אימפולסיבית, קשייו לערוך שינוי במצבו ולהערכת שירות המבחן לרמת סיכון בינונית להישנות ביצוע עבירות אלימות שחומרתן הצפויה היא ברמה בינונית.",ראיות לעונש
143,ME-19-01-53615-8,"באיזון בין השיקולים השונים, סבורני כי יש לגזור על הנאשם עונש בחלקו הגבוה של השליש התחתון במתחם העונש ההולם, לצד עונש מותנה.",ראיות לעונש
144,ME-19-01-53615-8,"כמו כן יש להורות על חילוט הרכב אשר באמצעותו בוצעה העבירה, וזאת מכיוון שהנאשם לא שילם סך של 5,000 ₪ אשר עליו הוסכם כי אם יופקד אז הסכום יחולט חלף חילוט הרכב.",ראיות לעונש
145,ME-19-01-53615-8,27 חודשי מאסר בפועל אשר מניינם מיום מעצרו 9.1.19.,"אשר על-כן, הנני גוזר על הנאשם את העונשים הבאים:"
146,ME-19-01-53615-8,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר כל עבירת נשק מסוג פשע או ירי באזור מגורים.","אשר על-כן, הנני גוזר על הנאשם את העונשים הבאים:"
147,ME-19-01-53615-8,"6 חודשי מאסר על תנאי, לבל יעבור הנאשם במשך שנתיים מיום שחרורו ממאסר כל עבירת נשק מסוג עוון.","אשר על-כן, הנני גוזר על הנאשם את העונשים הבאים:"
148,ME-19-01-53615-8,"חילוט הרכב מסוג מאזדה מ""ר 5078251.","אשר על-כן, הנני גוזר על הנאשם את העונשים הבאים:"
149,ME-19-01-53615-8,"לאחר היות גזר הדין חלוט, הנשק והתחמושת שנתפסו – יושמדו או יחולטו לפי שיקול דעת קצין ממונה.","אשר על-כן, הנני גוזר על הנאשם את העונשים הבאים:"
150,ME-19-01-53615-8,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
151,ME-19-01-53615-8,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
152,ME-19-01-53615-8,"54678313ניתן היום,  ט""ו טבת תש""פ, 12 ינואר 2020, בנוכחות הצדדים.","אשר על-כן, הנני גוזר על הנאשם את העונשים הבאים:"
