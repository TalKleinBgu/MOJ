,verdict,text,part
0,SH-19-05-17916-779,"חוק העונשין, תשל""ז-1977: סע'  144(א)",הנאשמים
1,SH-19-05-17916-779,"הנאשם הורשע על-פי הודאתו, בכתב אישום מתוקן במסגרת הסדר טיעון מיום 24.11.19, בעבירות של החזקת נשק לפי סעיף 144(א), לחוק העונשין, התשל""ז-1977, והחזקת חלק של נשק או תחמושת, לפי סעיף 144(א) סיפא לחוק.",כתב אישום ורקע
2,SH-19-05-17916-779,"לפי כתב האישום המתוקן, ביום 4.4.19, סמוך לשעה 23:54, במקלט בניין בעפולה, במהלך חיפוש כדין, נתפס בתוך ארון עץ, נתון בשקית שחורה, תת מקלע מאולתר ""קרלו"", שבכוחו להמית אדם, כשהוא טעון במחסנית ללא כדורים, המתאימה לתת מקלע ""עוזי"", אשר הוסבה לשימוש עם תת המקלע המאולתר.",כתב אישום ורקע
3,SH-19-05-17916-779,"ביום 24.11.19 הודיעו הצדדים כי הגיעו להסדר טיעון, לפיו הנאשם הודה בעובדות כתב האישום המתוקן, הורשע בעבירה המיוחסת לו, והופנה לקבלת תסקיר שירות המבחן, שלאחריו יטענו הצדדים באופן פתוח.",כתב אישום ורקע
4,SH-19-05-17916-779,שירות המבחן נמנע ממתן המלצה טיפולית בעניינו של הנאשם וסבר כי קיים במצבו סיכון לא מבוטל להישנות ביצוע עבירות דומות בעתיד.,תסקיר שירות המבחן
5,SH-19-05-17916-779,"בתסקיר מיום 14.9.20 נמסר כי הנאשם, בן 33, נשוי ואב לשלושה ילדים מתחת לגיל 6.",תסקיר שירות המבחן
6,SH-19-05-17916-779,"הנאשם בוגר 12 שנות לימוד, עם תעודת בגרות מלאה.",תסקיר שירות המבחן
7,SH-19-05-17916-779,"עם סיום לימודיו החל לימודי ביטוח במכללה, אולם בשל קושי במימון הלימודים הפסיק לימודיו והחל לעבוד בתחום הבניין.",תסקיר שירות המבחן
8,SH-19-05-17916-779,"הנאשם מסר שיש לו קשר קרוב ומשמעותי עם משפחת המוצא, אך ציין כי אביו ריצה עונש מאסר בפועל בגין עבירות אלימות באמו, הנתפסת על-ידי הנאשם כדמות חלשה ונזקקת.",תסקיר שירות המבחן
9,SH-19-05-17916-779,"הנאשם נשוי מזה שמונה שנים, אשתו בת 26, אינה עובדת מחוץ לבית.",תסקיר שירות המבחן
10,SH-19-05-17916-779,"לחובת הנאשם הרשעה אחת קודמת, משנת 2010, בעבירה של התנהגות פרועה במקום ציבורי, בגינה הוטל עליו מאסר על-תנאי והתחייבות.",תסקיר שירות המבחן
11,SH-19-05-17916-779,"הנאשם מסר כי אינו זוכר את פרטי האירוע, אך בהמשך מסר כי נעצר בעקבות השתתפות בקטטה בכפרו, על רקע סכסוך שכנים.",תסקיר שירות המבחן
12,SH-19-05-17916-779,"כן לחובתו 17 הרשעות תעבורה, בגינן הוטלו עליו קנסות.",תסקיר שירות המבחן
13,SH-19-05-17916-779,"במסגרת חקירת המעצר, התרשם שירות המבחן מן הנאשם כי הוא מפגין יכולת סבירה ליציבות בלימודים ובתעסוקה, ומבטא דאגה למשפחתו.",תסקיר שירות המבחן
14,SH-19-05-17916-779,"לצד זאת התרשם שירות המבחן, כי הנאשם מתקשה להתחבר לעולמו הרגשי ולקשייו, ולזהות בעיות בתפקודו.",תסקיר שירות המבחן
15,SH-19-05-17916-779,"בהתייחסו לעבירה, נטה הנאשם למזער את חומרתה ותוצאותיה, ושלל מעורבות עם אוכלוסייה שולית או התנהגות עבריינית.",תסקיר שירות המבחן
16,SH-19-05-17916-779,"שירות המבחן סבר כי הנאשם אינו פנוי להתבונן לעומק במעשיו ובבחירותיו, ולא ניתן היה לשלול סיכון פוטנציאלי להישנות עבירות בעתיד.",תסקיר שירות המבחן
17,SH-19-05-17916-779,"הנאשם הועמד, בתקופת מעצרו, בצו פיקוח שירות מבחן במהלכו שולב בקבוצה טיפולית.",תסקיר שירות המבחן
18,SH-19-05-17916-779,"הגעתו של הנאשם לקבוצה לא הייתה סדירה, והוא לא נטל חלק פעיל בשיח הקבוצתי.",תסקיר שירות המבחן
19,SH-19-05-17916-779,הנאשם נטה להתגונן לעתים תכופות ומיקד עצמו בדרישה לשינוי תנאי שחרורו.,תסקיר שירות המבחן
20,SH-19-05-17916-779,"בהמשך, בוטלו תנאי השחרור והוא עזב את הקבוצה.",תסקיר שירות המבחן
21,SH-19-05-17916-779,הנאשם לא ניצל את שהותו בקבוצה לצורך שיפור מצבו ולא הפיק ממנה תועלת.,תסקיר שירות המבחן
22,SH-19-05-17916-779,שירות המבחן התרשם כי הנאשם מתקשה בקבלת אחריות למעשיו.,תסקיר שירות המבחן
23,SH-19-05-17916-779,הנאשם טען בפני שירות המבחן כי במהלך בילוי חברתי החזיק נשק וכלי תחמושת השייכים לחבריו.,תסקיר שירות המבחן
24,SH-19-05-17916-779,"לדבריו, התנהלותו בעבירה אינה חריגה בחברה הערבית.",תסקיר שירות המבחן
25,SH-19-05-17916-779,"במהלך השיחה עם שירות המבחן ההתרשמות הייתה כי הנאשם היה מוצף, ונחוש להימנע מהתייחסות למעורבותו בעבירה.",תסקיר שירות המבחן
26,SH-19-05-17916-779,"הוא ביקש להתמקד בהשלכות מעצרו, הפסדיו הכלכליים, חוסר מעורבות מצד חבריו במשפטו והנזק שייגרם לאשתו ולילדיו במידה ויישלח למאסר.",תסקיר שירות המבחן
27,SH-19-05-17916-779,"הנאשם טען כי אין נפגעים כתוצאה ממעשיו, וביטא עמדה קורבנית המתמקדת במחיר שנאלץ לשלם בעקבותיהם.",תסקיר שירות המבחן
28,SH-19-05-17916-779,הנאשם ביטא רצון לסיים את ההליך המשפטי ללא מעורבות טיפולית.,תסקיר שירות המבחן
29,SH-19-05-17916-779,"שירות המבחן התרשם כי הנאשם בעל דימוי עצמי נמוך, מרוכז בעצמו ובצרכיו, אינו נענה לגבולות ואינו ער לגורמי הסיכון הקיימים בהתנהלותו.",תסקיר שירות המבחן
30,SH-19-05-17916-779,"הנאשם ערך מאמצים להציג את תפקודו כחיובי, והתקשה לבטא את עצמו ולהעמיק בהתייחסותו לעבירות שביצע.",תסקיר שירות המבחן
31,SH-19-05-17916-779,"הנאשם התקשה להתבונן בהתנהגותו באופן ביקורתי, וצמצם מחומרת מעשיו.",תסקיר שירות המבחן
32,SH-19-05-17916-779,שירות המבחן ציין את גורמי הסיכון וגורמי הסיכון בעניינו של הנאשם והסיק כי קיים סיכון לא מבוטל לביצוע עבירות דומות בעתיד.,תסקיר שירות המבחן
33,SH-19-05-17916-779,"נוכח קשייו בנטילת אחריות על מעשיו, לצד הסירוב להירתם להליך טיפולי, נמנע שירות המבחן ממתן המלצה טיפולית בעניינו.",תסקיר שירות המבחן
34,SH-19-05-17916-779,ביום 3.12.20 טענו הצדדים לעונש בפניי.,טיעונים לעונש
35,SH-19-05-17916-779,"ב""כ המאשימה הגיש טיעוניו בכתב והשלים אותם בעל-פה, וב""כ הנאשם טען בעל-פה.",טיעונים לעונש
36,SH-19-05-17916-779,"טיעוני ב""כ המאשימה",טיעונים לעונש
37,SH-19-05-17916-779,"ב""כ המאשימה טען כי מתחם העונש ההולם נע בין 24 ל-48 חודשי מאסר בפועל, וביקש להטיל על הנאשם עונש מאסר ברף האמצעי של המתחם לו טען, בצירוף מאסר על-תנאי, קנס כספי והתחייבות.",טיעונים לעונש
38,SH-19-05-17916-779,"נטען, כי זמינותו של נשק חם מהווה פוטנציאל להסלמה באלימות, ולכן על הענישה בעבירות נשק לשקף את חומרתן ולתת מענה לצורך במיגור התופעה של החזקת נשק בלתי חוקי.",טיעונים לעונש
39,SH-19-05-17916-779,"ב""כ המאשימה עמד על הערכים המוגנים הנפגעים בעבירות – הגנה על חיי אדם, שלמות גופו, ביטחון הציבור והסדר הציבורי.",טיעונים לעונש
40,SH-19-05-17916-779,נשק בלתי חוקי עלול לשמש ככלי לידיים עברייניות או עוינות ולפגוע בחפים מפשע.,טיעונים לעונש
41,SH-19-05-17916-779,פוטנציאל הנזק שלו גבוה ביותר.,טיעונים לעונש
42,SH-19-05-17916-779,נטען כי ניכרת מן הפסיקה מגמת החמרה בעבירות נשק.,טיעונים לעונש
43,SH-19-05-17916-779,"עוד נטען כי הנאשם ביצע את העבירה לבדו, כאחראי בלעדי, והחזיק ברשותו נשק מסוג ""קרלו"" שהנו תת מקלע מאולתר, שיכול להמית אדם, כאשר בתוכו מחסנית מותאמת.",טיעונים לעונש
44,SH-19-05-17916-779,"נטען כי נשק מסוג זה מסוכן הרבה יותר בהיותו נשק מאולתר, שלא ניתן כלל להחזיק ברישיון.",טיעונים לעונש
45,SH-19-05-17916-779,"ב""כ המאשימה הציג את תמונות הנשק והמחסנית שנתפסו ברשות הנאשם.",טיעונים לעונש
46,SH-19-05-17916-779,"באשר לנסיבות שאינן קשורות בביצוע העבירות נטען כי הנאשם אמנם הודה בעבירות, אולם לחובת הרשעה אחת בעבירות של התנהגות פרועה במקום ציבורי ותקיפה, משנת 2010.",טיעונים לעונש
47,SH-19-05-17916-779,"תסקיר שירות המבחן אינו מבסס קיומם של שיקולי שיקום, אלא מציין כי הנאשם התקשה ליטול אחריות, צמצם מחומרת מעשיו, וקיים במצב סיכון לא מבוטל להישנות עבירות דומות.",טיעונים לעונש
48,SH-19-05-17916-779,"ניכר כי לנאשם אין תובנה ביחס לחומרת מעשיו, הנזק שנגרם בגינם וההשלכות האפשריות.",טיעונים לעונש
49,SH-19-05-17916-779,"נטען שיש להטיל ענישה שתרתיע את הנאשם וכן תרתיע עבריינים בכוח, מפני ביצוע עבירות נשק.",טיעונים לעונש
50,SH-19-05-17916-779,"ב""כ הנאשם ביקש מבית-המשפט להסתפק בעונש מאסר לריצוי בעבודות שירות, בהתאם לחוות-דעת הממונה, טען כי מתחם העונש ההולם לו טוען ב""כ המאשימה מחמיר מדיי, וכי הרף התחתון של מתחם העונש ההולם עומד על מאסר לריצוי בעבודות שירות.",טיעונים לעונש
51,SH-19-05-17916-779,"ב""כ הנאשם טען כי אין מקום להבחין בין הנשק בהחזקתו הורשע הנאשם, ובין אקדח –שניהם כלי נשק עם פוטנציאל להמית ובעלי סיכון זה.",טיעונים לעונש
52,SH-19-05-17916-779,עוד נטען כי הנשק נתפס במקום המרוחק ממקום מגורי הנאשם – באכסאל.,טיעונים לעונש
53,SH-19-05-17916-779,"הנשק הוחזק ללא המחסנית בתוכו, ולא על רקע פעילות עבריינות, וללא כל שימוש בו.",טיעונים לעונש
54,SH-19-05-17916-779,"באשר לנסיבות שאינן קשורות בביצוע העבירות נטען, כי הנאשם הודה בכתב אישום מתוקן, חסך זמן שיפוטי ואת הצורך בהעדת עדי תביעה רבים.",טיעונים לעונש
55,SH-19-05-17916-779,הנאשם הביע חרטה על מעשיו.,טיעונים לעונש
56,SH-19-05-17916-779,"הנאשם שהה במעצר מאחורי סורג ובריח מיום 30.4.20 ועד ליום 3.6.20, בהמשך שוחרר בתנאים מגבילים והקפיד על שמירתם.",טיעונים לעונש
57,SH-19-05-17916-779,"הנאשם יליד 1987, נשוי ואב לשלושה, כאשר בתקופת מעצרו נולד לו ילד נוסף.",טיעונים לעונש
58,SH-19-05-17916-779,"הנאשם מתפקד כאחראי הבלעדי לפרנסת המשפחה, ואשתו אינה עובדת מחוץ לבית.",טיעונים לעונש
59,SH-19-05-17916-779,"הנאשם אדם נורמטיבי שסיים 12 שנות לימוד עם בגרות מלאה, עבד בתחום הבניין וסייע למשפחתו.",טיעונים לעונש
60,SH-19-05-17916-779,"לחובתו הרשעה יחידה, משנת 2010, שאינה בעבירות נשק.",טיעונים לעונש
61,SH-19-05-17916-779,"מאז מעורבותו בעבירות לא נפתחו נגד הנאשם תיקים נוספים, כך שמדובר במעידה חד פעמית מצדו.",טיעונים לעונש
62,SH-19-05-17916-779,"תקופת שהותו של הנאשם במעצר הייתה קשה עבורו ועבור משפחתו, ובפרט נוכח הנתק מילדיו והרחקתו של הנאשם לתקופה ממושכת מביתו.",טיעונים לעונש
63,SH-19-05-17916-779,"באשר למסקנות התסקיר, נטען, כי חלה אי הבנה בין הנאשם ובין עורכת התסקיר.",טיעונים לעונש
64,SH-19-05-17916-779,"הנאשם נרתם להליך הטיפולי שהוצע לו, סיים הליך טיפולי קבוצתי בהצלחה, ולא הוצע לו כל טיפול אחר, לשיטתו.",טיעונים לעונש
65,SH-19-05-17916-779,הנאשם הביע נכונות להשתלב בטיפול אך לא הובן.,טיעונים לעונש
66,SH-19-05-17916-779,"הנאשם ביקש סליחה על מעשיו, מסר כי טעה.",טיעונים לעונש
67,SH-19-05-17916-779,"לדבריו הוא מפרנס את משפחתו ושלושת ילדיו, וביקש להימנע מהטלת מאסר שיפגע במשפחתו.",טיעונים לעונש
68,SH-19-05-17916-779,מתחם העונש ההולם,דיון והכרעה
69,SH-19-05-17916-779,הערכים החברתיים המוגנים הנפגעים כתוצאה מהעבירות של החזקת נשק הנם שלום הציבור ובטחונו.,דיון והכרעה
70,SH-19-05-17916-779,"בתי המשפט עמדו לא אחת על חומרתן של עבירות הנשק, תוך הדגשת הסיכון הממשי לציבור הנובע מעבירות אלה.",דיון והכרעה
71,SH-19-05-17916-779,החזקת נשק על ידי אזרחים יוצרת מטבעה פוטנציאל להסלמה עבריינית או לפעילות עוינת.,דיון והכרעה
72,SH-19-05-17916-779,"בהתאם להלכה הפסוקה, חומרת עבירות הנשק מחייבת מתן ביטוי עונשי הולם ומרתיע באמצעות הטלת עונשי מאסר בפועל, כשנסיבות אישיות נדחות בפני האינטרס הציבורי.",דיון והכרעה
73,SH-19-05-17916-779,"פסיקת בית המשפט העליון מהשנים האחרונות הובילה במוצהר קו של החמרת ענישה בעבירות נשק, תוך התערבות בגזרי דין של ערכאות נמוכות יותר, אף בניגוד לכלל הנוהג לפיו ערכאת הערעור ממעטת להחמיר בענישה.",דיון והכרעה
74,SH-19-05-17916-779,"גישה זו מבטאת את ההכרה בהתפשטותן המדאיגה של עבירות הנשק, בעליית רמת האלימות בחברה, ובסיכון הממשי לציבור, בשל השימוש התדיר בנשק לפתרון סכסוכים ולשם ביצוע עבירות.",דיון והכרעה
75,SH-19-05-17916-779,דברים אלו אף באו לידי ביטוי לאחרונה בדברי הנשיאה א' חיות בטקס פתיחת שנת המשפט הנוכחית של לשכת עורכי הדין בנצרת:,דיון והכרעה
76,SH-19-05-17916-779,"'מערכת בתי המשפט משקיעה מאמצים רבים בתחום זה, ובית המשפט העליון התווה וממשיך להתוות הלכות לאורך השנים באשר לרמת הענישה ההולמת את החומרה היתרה הגלומה בביצוע עבירות בנשק ובאשר לביטוי העונשי ההולם המתחייב מכך'.",דיון והכרעה
77,SH-19-05-17916-779,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
78,SH-19-05-17916-779,"המלחמה בתופעת החזקת הנשק הלא חוקי מתנהלת בין היתר בבתי המשפט, תוך השמעת קול ברור לפיו מי שמתעסק עם נשק חם דינו מאסר בפועל בבית הסוהר.",דיון והכרעה
79,SH-19-05-17916-779,נסיבות הקשורות בביצוע העבירות,דיון והכרעה
80,SH-19-05-17916-779,"כן נמצאה לצדו מחסנית מאולתרת שהותאמה לו, ללא כדורים בתוכה.",דיון והכרעה
81,SH-19-05-17916-779,אין ראיות על אודות משך החזקת הנשק.,דיון והכרעה
82,SH-19-05-17916-779,"מן העובדה שהנאשם אינו מתגורר בעפולה אלא באכסאל, ניתן להניח שהנשק הוסלק על-ידו במקום.",דיון והכרעה
83,SH-19-05-17916-779,"מאידך, החזקת הנשק במקום מרוחק מן הבית מצביעה על כך שהנשק לא היה זמין לשימוש מיידי בסביבת מגורי הנאשם.",דיון והכרעה
84,SH-19-05-17916-779,"למעשי הנאשם ממד של פגיעה בערכים מוגנים של שלום הציבור וביטחונו, שכן לכל החזקת נשק בידי בלתי מורשה פוטנציאל נזק עצום לפגיעה בשלמות גופו ובחייו של אדם, בפרט כאשר מדובר בנשק מאולתר שרמת הבטיחות בו נמוכה.",דיון והכרעה
85,SH-19-05-17916-779,"אנו ערים לכך שבפסיקה ניתן למצוא מנעד רחב של מתחמי ענישה בעבירות נשק  ובעבירות של החזקת נשק, בכלל זה.",דיון והכרעה
86,SH-19-05-17916-779,"יחד עם זאת, אנו סבורים כי נכון היה לנקוט בקו המתחייב בשעה זו, של העלאת רף הענישה, כפי שעתרה המערערת.",דיון והכרעה
87,SH-19-05-17916-779,"החמרה זו צריכה לבוא לידי ביטוי בהחמרת מתחמי הענישה, תוך מתן דגש לשיקולים הנוגעים לערכים החברתיים הנפגעים ומידת הפגיעה בהם, כמו גם בשים לב למדיניות הענישה הנוהגת.",דיון והכרעה
88,SH-19-05-17916-779,"ישנה משמעות טבועה וברורה מאליה להחזקתו של כלי ממית, ומשמעות טבועה זו הנה כי אותו נשק נועד לפגיעה באחר, בדרך של ירי או למצער של איום, וכי קיים פוטנציאל מובהק לסיכון של הציבור.",דיון והכרעה
89,SH-19-05-17916-779,מדיניות הענישה הנוהגת,דיון והכרעה
90,SH-19-05-17916-779,"בעבירות של החזקת נשק, השיתו בתי המשפט עונשים הכוללים מאסרים בפועל לתקופות לא ממושכות ועד למאסרים ממושכים בפועל, ובדרך כלל בצירוף רכיב עונשי כספי, הכל בכפוף לנסיבות ביצוע העבירות, ובהן סוג הנשק, נסיבות החזקתו ומשכה, ובכפוף לנסיבות האישיות של העבריין.",דיון והכרעה
91,SH-19-05-17916-779,", מאסר לריצוי בעבודות שירות נגזר לרוב ררק במסגרת הסדר טיעון, או בנסיבות מיוחדות, ולא בתשנים האחרונות.",דיון והכרעה
92,SH-19-05-17916-779,"ב""כ המאשימה הפנה לפסקי-הדין הבאים:",דיון והכרעה
93,SH-19-05-17916-779,"ב""כ הנאשם הפנה לפסקי-הדין הבאים:",דיון והכרעה
94,SH-19-05-17916-779,ניתן לעיין בנוסף בפסקי-הדין הבאים:,דיון והכרעה
95,SH-19-05-17916-779,"אם כן, רק במקרים יוצאי דופן, שעניינם בשיקולי שיקום חריגים, נעשית סטייה מרמת ענישה המתחילה במאסר ממושך.",דיון והכרעה
96,SH-19-05-17916-779,"נוכח המפורט לעיל, ובשים לב למגמה ברורה של בית המשפט העליון, לפיה יש להחמיר בענישה בגין עבירות נשק,  אני קובעת כי מתחם העונש ההולם בנסיבות ביצוע העבירה, בשים לב לכך שהנאשם לא החזיק בתחמושת תואמת, אלא רק במחסנית ריקה, ובמתן משקל מסויים לריחוקו של הנשק מביתו של הנאשם, כפי שצויין לעיל - נע בין 10 לבין 24 חודשי מאסר בפועל.",דיון והכרעה
97,SH-19-05-17916-779,"הנאשם בן 33, נשוי ואב לשלושה פעוטות, ומפרנסה העיקרי של משפחתו.",גזירת עונשו של הנאשם
98,SH-19-05-17916-779,הנאשם הודה במסגרת הסדר טיעון ונטל אחריות ובכך חסך זמן ציבורי.,גזירת עונשו של הנאשם
99,SH-19-05-17916-779,"אין לנאשם עבר פלילי מכביד, או בעבירות נשק.",גזירת עונשו של הנאשם
100,SH-19-05-17916-779,"לחובתו הרשעה אחת קודמת, משנת 2010, בעבירות של תקיפה והתנהגות פרועה במקום ציבורי.",גזירת עונשו של הנאשם
101,SH-19-05-17916-779,לחובת הנאשם 17 הרשעות תעבורה שונות.,גזירת עונשו של הנאשם
102,SH-19-05-17916-779,"הנאשם שהה במעצר מאחורי סורג ובריח מיום 30.4.20 ועד ליום 3.6.20, מאז שוחרר בתנאים מגבילים שמר על תנאי שחרורו ולא נפתחו נגדו תיקים נוספים.",גזירת עונשו של הנאשם
103,SH-19-05-17916-779,"שירות המבחן ציין כי הנאשם השתתף בתקופת מעצרו בקבוצה טיפולית, אך לא נכח בה בצורה סדירה ועזב את הקבוצה בטרם הסתיים ההליך הטיפולי.",גזירת עונשו של הנאשם
104,SH-19-05-17916-779,"שירות המבחן התרשם כי הנאשם מתקשה ליטול אחריות מלאה על מעשיו, נטה להתייחס בצמצום לחומרת המעשים, והתקשה לערוך התבוננות ביקורתית ביחס להתנהלותו.",גזירת עונשו של הנאשם
105,SH-19-05-17916-779,"הנאשם התמקד במחיר אותו משלם בעקבות הסתבכותו ובהשלכות מאסרו האפשרי על משפחתו, ונמנע מהבעת נזקקות טיפולית.",גזירת עונשו של הנאשם
106,SH-19-05-17916-779,"שירות המבחן סבר כי קיים סיכון לא מבוטל להישנות ביצוע עבירות דומות בעתיד, ונמנע ממתן המלצה טיפולית בעניינו.",גזירת עונשו של הנאשם
107,SH-19-05-17916-779,"יצוין כי הנאשם ביקש הזדמנות נוספת להתייצב בפני שירות המבחן ולהביע רצון בשילוב בהליך טיפולי, אולם בקשתו נדחתה לאחר שקבעתי כי ניתנו לו די הזדמנויות להשתלב בטיפול ולהיתרם מהקשר עם שירות המבחן, ולאחר שהתרשמתי כי אין אינדיקציות לכך שלא הובן על-ידי קצין המבחן.",גזירת עונשו של הנאשם
108,SH-19-05-17916-779,"כן, הטענה כי הנאשם סיים בהצלחה את ההליך הטיפולי, שהועלתה על-ידי סנגורו במסגרת הטיעון לעונש, אינה מתיישבת עם המצוין בתסקיר שירות המבחן, באשר לעזיבתו את הקבוצה הטיפולית מיוזמתו, לאחר ביטול התנאים המגבילים.",גזירת עונשו של הנאשם
109,SH-19-05-17916-779,אתן משקל מסוים להשתתפותו החלקית של הנאשם בהליך הטיפולי.,גזירת עונשו של הנאשם
110,SH-19-05-17916-779,"לנוכח המפורט לעיל, מצאתי מקום להטיל על הנאשם עונש המצוי ברף התחתון של מתחם העונש ההולם אותו קבעתי, הכולל עונש מאסר לריצוי מאחורי סורג ובריח בניכוי ימי המעצר, בהתאם למדיניות הענישה הברורה והעקבית העולה מן הפסיקה שהובאה לעיל, לרבות הפסיקה אליה הפנה הסנגור.",גזירת עונשו של הנאשם
111,SH-19-05-17916-779,"בקביעת משך המאסר אתחשב בכך שאין לנאשם עבר פלילי מכביד, בתקופת שהותו במעצר, בהודאתו ובנטילת האחריות, ואת הפגיעה האפשרית בנאשם ובמשפחתו.",גזירת עונשו של הנאשם
112,SH-19-05-17916-779,"נוכח כל האמור לעיל, אני גוזרת את עונשו של הנאשם כדלקמן:",סוף דבר
113,SH-19-05-17916-779,"א.       11 חודשי מאסר בפועל, בניכוי ימי המעצר מיום 30.4.20 ועד ליום 3.6.20.",סוף דבר
114,SH-19-05-17916-779,"ב.         6 חודשי מאסר על-תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מיום שחרורו מהמאסר כל עבירת נשק.",סוף דבר
115,SH-19-05-17916-779,"קנס בסך 4,000 ₪ או 16 ימי מאסר תמורתו, הקנס ישולם ב- 5 תשלומים שווים ורצופים החל מיום 10/1/2022 ובכל 10 בחודש העוקב לאחריו.",סוף דבר
116,SH-19-05-17916-779,זכות ערעור תוך 45 יום.,סוף דבר
117,SH-19-05-17916-779,"54678313ניתן היום,  כ""ח טבת תשפ""א, 12 ינואר 2021, במעמד הצדדים.",סוף דבר
118,SH-19-05-17916-779,רות שפילברג כהן 54678313,סוף דבר
