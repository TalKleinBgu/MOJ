,verdict,text,part
0,ME-14-03-30974-468,"חוק העונשין, תשל""ז-1977: סע'  25, 40ג, 144(ב), 329(א)(1), 333, 335(א)(1), 380, 382(א), 499(א)(1)",	 הנאשם התייצ ב
1,ME-14-03-30974-468,"חוק זכויות נפגעי עבירה, תשס""א-2001: סע'  22",	 הנאשם התייצ ב
2,ME-14-03-30974-468,"כנגד הנאשם הוגש ביום 17.3.14 כתב אישום המייחס לו עבירות של קשירת קשר לביצוע פשע, עבירה לפי סעיף 499(א)(1) לחוק העונשין, התשל""ז-1977 (להלן: ""החוק""), תקיפה בנסיבות מחמירות, עבירה לפי סעיף 380 + 382(א) לחוק, נשיאת נשק, עבירה לפי סעיף 144(ב) לחוק וחבלה בכוונה מחמירה, עבירה לפי סעיף 329(א)(1) לחוק.",כללי
3,ME-14-03-30974-468,הנאשם נעצר ביום 4.3.13 ושוחרר למעצר בית ביום 17.6.14.,כללי
4,ME-14-03-30974-468,"ביום 26.6.14 הוצג לבית המשפט הסדר טיעון ולפיו יודה הנאשם ויורשע בעובדות כתב אישום מתוקן בו הומר סעיף האישום האחרון לעבירה של ניסיון לחבלה חמורה בנסיבות מחמירות, עבירה לפי סעיף 333 יחד עם 335(א)(1) וסעיף 25 לחוק.",כללי
5,ME-14-03-30974-468,"כן, הוסכם כי המאשימה תטען למתחם ענישה של 3 עד 6 שנות מאסר בפועל ותעתור להשית על הנאשם את הרף הנמוך במתחם, וכי עובר לטיעונים לעונש יפקיד הנאשם סך של 50,000 ₪ בקופת בית המשפט לטובת פיצויים למשפחת המנוח וכן יוצג הסכם סולחה בין המשפחות.",כללי
6,ME-14-03-30974-468,"הנאשם הודה והורשע במיוחס לו, ולבקשת בא כוחו הוזמן תסקיר שירות מבחן בעניינו.",כללי
7,ME-14-03-30974-468,"מעובדות כתב האישום המתוקן עולה כי בעקבות סכסוך כספי בין איברהים אזברגה (להלן: ""המתלונן"") לבין הנאשם על חוב בסך 250 ₪ קשר הנאשם קשר עם מספר בני משפחה ומקורבים (להלן: ""בני משפחת נסאסרה) לתקוף את המתלונן, וביום 18.5.13 הגיעו בני משפחת נסאסרה כשהם חמושים באלות לבית הקפה בכביש 24 בטייבה, בו ישבו באותה עת המתלונן, בני משפחתו ומקורביו (להלן: ""בני משפחת אזברגה"").",כתב האישום המתוקן
8,ME-14-03-30974-468,"הנאשם ניגש למתלונן וביקש ממנו לצאת עמו החוצה, המתלונן עשה כן, השניים החליפו דין ודברים והנאשם ובני משפחתו תקפו את המתלונן באמצעות האלות.",כתב האישום המתוקן
9,ME-14-03-30974-468,"בעקבות זאת יצאו בני משפחת אזברגה מבית הקפה ובין הצדדים התפתחה קטטה, במהלכה נמלט המתלונן מהמקום ברכב.",כתב האישום המתוקן
10,ME-14-03-30974-468,"בני משפחת נסאסרה דלקו אחריו ובני משפחת אזברגה נסעו אחריהם לעבר ""מתחם המשפחות"" בטייבה בסמוך לכביש 444 (להלן: ""זירת האירוע"").",כתב האישום המתוקן
11,ME-14-03-30974-468,במהלך הנסיעה ניסו בני משפחת אזברגה לפגוע במתלונן ואחד מהם אף השליך לעברו כלי עבודה ממתכת שפגע בזרועו.,כתב האישום המתוקן
12,ME-14-03-30974-468,"כשהגיעו לזירת האירוע ויצאו מכלי הרכב, התפתחה במקום קטטה רבת משתתפים בה הכו זה את זה במקלות ואבנים, וחלק מהמעורבים אף היו חמושים באקדחים וירו בהם לכל עבר.",כתב האישום המתוקן
13,ME-14-03-30974-468,"לזירת האירוע הוזעקו מנהיגי המשפחות ובהם השיח' איברהים אזברגה, וכוחות משטרה, אשר חצצו בין הניצים במטרה להרגיע את הרוחות, אולם ללא הועיל.",כתב האישום המתוקן
14,ME-14-03-30974-468,"בהמשך לכך שלף הנאשם אקדח שנשא על גופו, וירה באמצעותו מספר פעמים לעבר חלק מבני משפחת אזברגה כשהוא מנסה לפגוע בהם, ולאחר מכן נמלט מזירת האירוע.",כתב האישום המתוקן
15,ME-14-03-30974-468,"כתוצאה מהמתואר לעיל נגרמה למתלונן חבלה של ממש, ומשתתפים רבים בקטטה נפצעו ופונו לקבלת טיפול רפואי ובהם עלי אזברגה, שנפצע מקליע שחדר לרגלו השמאלית, נותח ואושפז; רמדאן אזברגה, אשר נפצע מקליע בחזה, נותח ואושפז והשיח' איברהים אזברגה, אשר נפצע קשה מקליע בצווארו, נותח, הורדם ומת מפצעיו ביום 24.5.13 בביה""ח בלינסון.",כתב האישום המתוקן
16,ME-14-03-30974-468,"מתסקיר שירות המבחן עולה כי הנאשם הינו בן 35, נשוי ואב לארבעה ילדים בגילאי שנתיים וחצי עד שש וחצי בהתאמה.",תסקיר שירות מבחן
17,ME-14-03-30974-468,עובר למעצרו עבד בחנות לחומרי בניין בטייבה ובעבודות עפר.,תסקיר שירות מבחן
18,ME-14-03-30974-468,"לחובתו שתי הרשעות קודמות, האחת משנת 2009 בגין עבירת הפרעה לשוטר והשניה משנת 2006 בגין ניסיון הסעת תושב השוהה שלא כדין, בגינן נדון לעונשי מאסר מותנים ולקנסות.",תסקיר שירות מבחן
19,ME-14-03-30974-468,"מתיאוריו של הנאשם את האירוע עלה כי הוא משליך את מרבית האחריות על התנהלותו של המתלונן, ולהתרשמות שירות המבחן הוא נוטה ל""דחיסה רגשית"": מחזיק בעמדות הנותנות לגיטימציה לאלימות, הרתעה באמצעים כוחניים ואפילו שימוש בנשק במצבים של פגיעה בכבוד המשפחה, כי הוא נוטה לצמצם מחלקו לאירוע ומרוכז במחירים שמשלם בגין התנהגותו ואינו מגלה אמפתיה לנפגעים באירוע.",תסקיר שירות מבחן
20,ME-14-03-30974-468,כן התקבל הרושם כי נכונותו להשתלב בטיפול נובעת מהצורך לקידום ההליך המשפטי ולנוכח קושי להצביע על כשלון בהתנהגותו באירוע הנדון ספק אם יכול להיתרם מהתערבות טיפולית בשלב הנוכחי.,תסקיר שירות מבחן
21,ME-14-03-30974-468,"הנאשם הציג בפני שירות המבחן הסכם סולחה, והמתלונן אישר את קיומה, ציין כי לא נפגע באירוע וכי אין לו טינה כלפי הנאשם.",תסקיר שירות מבחן
22,ME-14-03-30974-468,המלצות שירות המבחן הינן הטלת ענישה מוחשית שתהיה בעלת אלמנט הרתעתי אך תאפשר את שיקומו של הנאשם בעתיד.,תסקיר שירות מבחן
23,ME-14-03-30974-468,"ב""כ המאשימה הגישה את גיליון הרישום הפלילי של הנאשם ממנו עולה כי לנאשם שתי הרשעות קודמות כמפורט.",ראיות לעונש
24,ME-14-03-30974-468,"כמו כן העיד מטעם המאשימה פקד שי בלנק, קצין בילוש בתחנת טירה אשר שימש כקצין תורן במועד האירוע, תאר את עצמת האלימות שננקטה באירוע, את הסיכון שנגרם לחיי אדם ואת תחושת חוסר הביטחון שלו כשוטר באירוע.",ראיות לעונש
25,ME-14-03-30974-468,כן ציין כי להערכתו נכחו במקום מאות אנשים.,ראיות לעונש
26,ME-14-03-30974-468,"ב""כ המאשימה הציגה את הסדר הטיעון ולפיו הפקיד הנאשם מבעוד מועד בקופת בית המשפט 50,000 ₪ כפיצוי למשפחת המנוח, ועתרה להטיל על הנאשם עונש של 3 שנות מאסר בפועל ועונש מאסר מותנה.",הטיעונים לעונש
27,ME-14-03-30974-468,"הסדר הטיעון, לטענתה, נעוץ בקשיים ראייתיים משמעותיים הנוגעים לשאלת זיהוי הנאשם וחלקו במסכת העובדתית שפורטה לעיל.",הטיעונים לעונש
28,ME-14-03-30974-468,"ב""כ המאשימה עמדה על חומרתן של העבירות, על כך שוויכוח פעוט התפתח להתפרעות רבתי, והוביל לתוצאה טראגית, על הסכנה שעמדו בה מעורבים רבים, בהם שוטרים ואזרחים תמימים, על התעוזה שבאחיזת נשק ועשיית שימוש בו כפי שנעשה על ידי הנאשם ועל עמדותיו של הנאשם כפי שבאו לידי ביטוי אף אל מול שירות המבחן.",הטיעונים לעונש
29,ME-14-03-30974-468,"לשיטתה, הסדר הטיעון מאזן בין חומרת המעשים מחד לבין נסיבות לקולא ובהן הודאת הנאשם על אף קשיים ראייתיים משמעותיים, לקיחת אחריות על ידו ופיצוי משפחת המנוח, העובדה שהנאשם הינו המעורב היחיד שהועמד לדין, נסיבותיו האישיות , העובדה שזהו מאסרו הראשון והחיסכון בזמן שיפוטי.",הטיעונים לעונש
30,ME-14-03-30974-468,"כתימוכין לעתירתה הפנתה ב""כ המאשימה לפסיקה כדלקמן:",הטיעונים לעונש
31,ME-14-03-30974-468,"ב""כ הנאשם עמד על כך שעברו של הנאשם אינו מכביד, כי הוא צעיר, נשוי ואב לילדים רכים בשנים, נורמטיבי ועובד.",הטיעונים לעונש
32,ME-14-03-30974-468,"מתוך מאות האנשים שהיו מעורבים באירוע הוא היחיד שנעצר והועמד לדין, ובחלוף הזמן מעת האירוע לא זו בלבד שלא היו אירועים נוספים בינו לבין משפחת המתלונן אלא שאף הושג הסכם סולחה בין המשפחות.",הטיעונים לעונש
33,ME-14-03-30974-468,"בנסיבות אלה עתר ב""כ הנאשם להשית על הנאשם עונש של 6 חודשי מאסר שירוצה בדרך של עבודות שירות.",הטיעונים לעונש
34,ME-14-03-30974-468,"כתימוכין לעתירתו הפנה הנאשם לאסופת פסיקה, ממנה אפנה לפסקי הדין המפורטים להלן:",הטיעונים לעונש
35,ME-14-03-30974-468,"תפ""ח (מחוזי ת""א) 40020/00 מדינת ישראל נגד מסראווה – בעקבות ויכוח הגיעו הנאשמים למסעדה וירו בשני אקדחים שהיו ברשותם לכל עבר.",הטיעונים לעונש
36,ME-14-03-30974-468,כתוצאה מהיריות נגרם מותו של אדם ונפצעו נוספים שעבדו במסעדה באותה העת.,הטיעונים לעונש
37,ME-14-03-30974-468,בית המשפט הטיל על הנאשמים 3 שנות מאסר בפועל.,הטיעונים לעונש
38,ME-14-03-30974-468,לא מצאתי לסקור פסיקה שהוגשה לי שאינה רלבנטית או כזו המתייחסת לעבירות חמורות פחות שנדונו בבית משפט השלום.,הטיעונים לעונש
39,ME-14-03-30974-468,הנאשם הביע חרטה על מעשיו.,הטיעונים לעונש
40,ME-14-03-30974-468,קביעת מתחם העונש ההולם,דיון והכרעה
41,ME-14-03-30974-468,בהתאם לסעיף 40ג.,דיון והכרעה
42,ME-14-03-30974-468,"לחוק, מתחם העונש ההולם לכל ""מעשה עבירה"" ייקבע בהתאם לעקרון ההלימה, תוך התחשבות בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
43,ME-14-03-30974-468,"בתוך המתחם האמור, על בית המשפט לגזור את העונש המתאים לנאשם, בהתחשב בנסיבות שאינן קשורות בביצוע העבירה, כגון נסיבותיו האישיות של הנאשם ועברו הפלילי, אלא אם כן מוצא בית המשפט נסיבות המצדיקות סטייה מהמתחם האמור.",דיון והכרעה
44,ME-14-03-30974-468,"לאחר עיון בעובדות כתב האישום המתוקן מצאתי כי המדובר במעשה עבירה אחד, אשר החל כאשר הנאשם הגיע לזירת המריבה כשהוא נושא אקדח על גופו , בלוויית בני משפחתו שהיו מצוידים באלות.",דיון והכרעה
45,ME-14-03-30974-468,"הנאשם ציפה ונערך לקיומו של עימות אלים, יזם אותו ולא היסס להשתמש בכוח – והכל בשל ויכוח על סכום כסף פעוט.",דיון והכרעה
46,ME-14-03-30974-468,אף לאחר שנס המתלונן על נפשו המשיכו הנאשם ובני משפחתו לרדוף אחריו.,דיון והכרעה
47,ME-14-03-30974-468,"בהמשך, ב""מתחם המשפחות"", מקום בו נכחו אנשים רבים והיתה התקהלות רבתי, ואף לאחר שכוחות משטרה ומנהיגי משפחות ניסו ככל יכולתם להפריד בין הניצים, המשיכו הנאשם ובני משפחתו בפרץ האלימות והנאשם אף הרהיב עוז וביצע ירי במספר הזדמנויות לעבר קהל אנשים מבני משפחת אזברגה תוך שכיוון בכוונת מכוון לפגוע בהם, ולאחר מכן נמלט מזירת האירוע.",דיון והכרעה
48,ME-14-03-30974-468,"במעשיו של הנאשם יש להצביע על בריונות, כוחנות, תעוזה עבריינית של ממש, זלזול בחיי אדם ופגיעה בתחושת הביטחון של הציבור.",דיון והכרעה
49,ME-14-03-30974-468,"סיכון זה למרבה הצער אף התממש במקרה דנן, עת נפגעו מירי של כדורים תועים (שאין די ראיות על מנת לקשרו למי מן המעורבים באירוע) עלי ורמדאן אזברגה וכן מצא את מותו הטראגי השיח' איברהים אזברגה, שהגיע למקום על מנת לנסות לפשר ולפייס בין הניצים.",דיון והכרעה
50,ME-14-03-30974-468,"בהתחשב בערך החברתי המוגן, במידת הפגיעה בו בנסיבות האירוע דנן וברמת הענישה,  אני קובעת כי מתחם הענישה במקרה דנן נע בין 30 ל- 60 לחודשי מאסר בפועל.",דיון והכרעה
51,ME-14-03-30974-468,נסיבות שאינן קשורות בביצוע העבירה,דיון והכרעה
52,ME-14-03-30974-468,"הנאשם הינו צעיר, נשוי ואב לילדים קטנים, ועברו הפלילי אינו מכביד.",דיון והכרעה
53,ME-14-03-30974-468,"כמו כן יש לזקוף לזכותו את הודאתו ולקיחת האחריות במיוחס לו, את העובדה שהוא היחיד ממשתתפי האירוע שהועמד לדין ואת החיסכון בזמן השיפוטי.",דיון והכרעה
54,ME-14-03-30974-468,"שיקול נוסף הינו העובדה כי בין משפחת הנאשם למשפחת המתלונן הושג הסכם סולחה, ואף הופקד פיצוי בסך 50,000 ₪ למשפחת המנוח.",דיון והכרעה
55,ME-14-03-30974-468,"מאידך אין להתעלם מכך שלהתרשמות שירות המבחן הנאשם נוטה להשליך האחריות על מעשיו, כי אין מקום בשלב זה להתערבות טיפולית וכי דווקא ענישה מוחשית תוכל להציב לנאשם גבולות ברורים.",דיון והכרעה
56,ME-14-03-30974-468,לאור האמור לעיל הנני גוזרת על הנאשם את העונשים הבאים:,דיון והכרעה
57,ME-14-03-30974-468,30 חודשי מאסר בפועל בניכוי ימי מעצרו של הנאשם מיום 4.3.13 עד ליום 17.6.14.,דיון והכרעה
58,ME-14-03-30974-468,"12 חודשי מאסר על תנאי והתנאי הוא שתוך שנתיים מיום שחרורו ממאסר לא יעבור הנאשם עבירה מן העבירות בהן הורשע, כל עבירת נשק שהיא פשע וכל עבירת אלימות שהיא פשע.",דיון והכרעה
59,ME-14-03-30974-468,"פיצוי בסך 50,000 ₪ שהופקד בקופת בית המשפט לטובת משפחת המנוח ואשר יועברו למשפחת המנוח בהתאם להוראות סעיף 22 לחוק נפגעי עבירה, תשס""א-2001.",דיון והכרעה
60,ME-14-03-30974-468,הנאשם יתייצב לריצוי מאסרו ביום א' 2.11.14 עד השעה 11:00 במזכירות בית המשפט כשהוא מצויד בתעודת זהות.,דיון והכרעה
61,ME-14-03-30974-468,זכות ערעור תוך 45 ימים לבית המשפט העליון.,דיון והכרעה
62,ME-14-03-30974-468,"54678313ניתן היום,  ג' חשוון תשע""ה, 27 אוקטובר 2014, במעמד הצדדים.",דיון והכרעה
