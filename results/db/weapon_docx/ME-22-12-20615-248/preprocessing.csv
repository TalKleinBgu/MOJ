,verdict,text,part
0,ME-22-12-20615-248,"תפ""ח 20615-12-22 מדינת ישראל נ' עאמודי(עציר)",בית המשפט המחוזי בתל אביב -יפו
1,ME-22-12-20615-248,"חוק העונשין, תשל""ז-1977: סע'  40ט(א)(10), 144(ב), 329(א)(1), 333, 335(א)(1)","ע""י ב""כ עו""ד ווליד כבוב"
2,ME-22-12-20615-248,"חוק הכניסה לישראל, תשי""ב-1952: סע'  12(1)","ע""י ב""כ עו""ד ווליד כבוב"
3,ME-22-12-20615-248,"הנאשם הורשע, בהתאם להודאתו בעובדות כתב אישום המתוקן ובמסגרת הסדר טיעון, בעבירות של חבלה בכוונה מחמירה, לפי סעיף 329(א)(1) לחוק העונשין, תשל""ז-1977 (להלן- חוק העונשין); חבלה חמורה בנסיבות מחמירות, לפי סעיף 333 + 335(א)(1) לחוק העונשין; נשיאה והובלת נשק שלא כדין, לפי סעיף 144(ב) רישא + סיפא לחוק העונשין; כניסה לישראל שלא כדין, לפי סעיף 12(1) לחוק הכניסה לישראל, תשי""ב-1952.",כללי
4,ME-22-12-20615-248,"בהתאם לעובדות כתב האישום המתוקן, בתאריך 23/10/22 נודע לנאשם כי בנו הקטין נחבל על ידי בנו של ב.א., עמו אין לנאשם היכרות מוקדמת.",כללי
5,ME-22-12-20615-248,"על רקע האמור, בתאריך 24/10/22 או בסמוך לכך, הצטייד הנאשם באקדח, במחסנית ולכל הפחות ב- 5 כדורי תחמושת חיים בקוטר 9 מ""מ, בכוונה לגרום לב.א חבלה חמורה, נכות או מום.",כללי
6,ME-22-12-20615-248,"סמוך לשעה 20:00, הגיע הנאשם לחנות בה עובד ב.א, כשהוא מצויד באקדח ולבוש בגדים שחורים.",כללי
7,ME-22-12-20615-248,"באותה העת, שהו בחנות ב.א, עובדים נוספים ולקוחות שערכו קניות, חלקם שהו בסמוך לב.א.",כללי
8,ME-22-12-20615-248,"בנסיבות אלה, הנאשם התקרב לחנות, פתח בריצה, שלף את הנשק, כיוון אותו לעבר גופו של ב.א.",כללי
9,ME-22-12-20615-248,וירה לעברו לפחות חמישה כדורים.,כללי
10,ME-22-12-20615-248,"ס.נ., לקוחה בחנות, נפגעה ונפלה לרצפה.",כללי
11,ME-22-12-20615-248,הנאשם נמלט מהמקום.,כללי
12,ME-22-12-20615-248,"מהירי, נפגעו ב.א וס.נ, לפחות משני כדורים, כל אחד מהם, ונגרמו להם חבלות, כדלקמן:",כללי
13,ME-22-12-20615-248,"א- פצעי ירי הכוללים פצעי כניסה בעכוז שמאל, פצע יציאה בירך ימין, פצע בשוק שמאל וכן שברים, ריסוסים והמטומות.",כללי
14,ME-22-12-20615-248,"בגין האמור, נזקק ב.א לטיפול רפואי שכלל אשפוז בבית החולים, סגירת פצעי הירי ופיזיותרפיה.",כללי
15,ME-22-12-20615-248,"נ- שלושה פצעי ירי, בהם פצעי כניסה ויציאה בירך ימין, פצע כניסה בירך שמאל, ללא יציאה ורסיסים.",כללי
16,ME-22-12-20615-248,"בגין האמור, נזקקה ס.נ.",כללי
17,ME-22-12-20615-248,לטיפול רפואי שכלל אשפוז בבית החולים וסגירת פצעי הירי.,כללי
18,ME-22-12-20615-248,"בכל התקופה הרלוונטית, שהה הנאשם בישראל שלא כדין.",כללי
19,ME-22-12-20615-248,"בהתאם להסכמות בין הצדדים, עתרה המאשימה להטלת מאסר בפועל למשך 10 שנים ואילו ההגנה, עתרה להטלת מאסר בפועל למשך 6 שנים.",כללי
20,ME-22-12-20615-248,"בנוסף הוסכם על רכיב פיצוי כספי לנפגעי העבירה, בסך כולל של 60,000 ₪.",כללי
21,ME-22-12-20615-248,מטעם ההגנה העידו בנותיו של הנאשם:,ראיות לעונש
22,ME-22-12-20615-248,"אמירה עאמודי, בתו של הנאשם, סיפרה שהנאשם מביע בפני בני המשפחה צער רב על המעשה שביצע, כי הוא מבין שבשעת כעס עשה טעות חמורה ומתחרט על מעשיו.",ראיות לעונש
23,ME-22-12-20615-248,"תיארה את הנאשם כאדם שעוסק בעשייה טובה ומתנגד לאלימות, איש עסקים, כאשר בתקופה זו בה הוא נתון במעצר, היא ממשיכה לנהל את עסקיו.",ראיות לעונש
24,ME-22-12-20615-248,"סיפרה כי המשפחה מונה שלושה אחים, ושני נכדים כאשר הנכדה הצעירה נולדה בתקופת מעצרו של הנאשם.",ראיות לעונש
25,ME-22-12-20615-248,אמירה ביקשה מבית המשפט להתחשב בנאשם ובמשפחה בהטלת העונש.,ראיות לעונש
26,ME-22-12-20615-248,"לאורה עמודי, בתו של הנאשם, העידה גם היא כי הנאשם מכה על חטא, כי המעשה שעשה לא מאפיין אותו והוא מבין שעשה טעות חמורה.",ראיות לעונש
27,ME-22-12-20615-248,"תיארה אותו כאיש עסקים מצליח, סב אהוב על נכדו ואב שלאורך השנים השקיע בילדים, במסגרות חינוך טובות, וחינך אותם לכבוד ואהבת האחר.",ראיות לעונש
28,ME-22-12-20615-248,"בנוסף, הוגשו מטעם ההגנה, מכתבי שחרור רפואיים של נפגעי העבירה בנוגע להיקף הפציעות שנגרמו.",ראיות לעונש
29,ME-22-12-20615-248,"ב""כ המאשימה עמדה על נסיבות המקרה, על חומרתן, קרי התכנון שקדם לאירוע, הצטיידות בנשק חם ובתחמושת ללא רישיון ומבלי שמיומן לכך, ביצוע הירי במקום ציבורי, מקום עבודתו של ב.א., בשעת ערב תוך סיכון של שוהים נוספים במקום.",תמצית טיעוני הצדדים
30,ME-22-12-20615-248,כתוצאה מכך נפגע המתלונן ב.א.,תמצית טיעוני הצדדים
31,ME-22-12-20615-248,"אליו כוון הירי, וכן נפגעה ס.נ., לקוחה תמימה שהגיעה לערוך קניות במקום.",תמצית טיעוני הצדדים
32,ME-22-12-20615-248,"עוד הפנתה לכך שהנאשם ירה מספר יריות, מטווח קצר ותוך כדי ריצה והתנהלות זו מצביעה על נזק פוטנציאלי חמור יותר שהיה יכול להיגרם ועל הסיכון הממשי שנשקף ממעשיו של הנאשם לחיי אדם.",תמצית טיעוני הצדדים
33,ME-22-12-20615-248,"ב""כ המאשימה ציינה כי הנשק ששימש את הנאשם בירי לא נתפס.",תמצית טיעוני הצדדים
34,ME-22-12-20615-248,"אשר לרקע לביצוע המעשה, דהיינו, המידע שהגיע לנאשם בדבר גרם החבלה לבנו הקטין על ידי בנו של ב.א, נטען כי אין מדובר בנסיבה מקלה, שעה שהנאשם לא פנה לרשויות החוק אלא בחר לנהוג בדרך האלימה בה נהג.",תמצית טיעוני הצדדים
35,ME-22-12-20615-248,עוד הודגש כי הנאשם שוהה בישראל באופן בלתי חוקי.,תמצית טיעוני הצדדים
36,ME-22-12-20615-248,"אשר לנזק שנגרם מהמעשים, הודגש כי ב.א וס.נ.",תמצית טיעוני הצדדים
37,ME-22-12-20615-248,"נפצעו פצעי ירי, נזקקו לטיפול רפואי בפצעיהם ואושפזו בבית החולים.",תמצית טיעוני הצדדים
38,ME-22-12-20615-248,ב.א אף נזקק לטיפולי פיזיותרפיה.,תמצית טיעוני הצדדים
39,ME-22-12-20615-248,"נטען כי בנס לא נפגעו באופן חמור יותר וכי לצד הפגיעה הפיזית, ברי כי אירוע כזה מותיר פגיעות נלוות נוספות, הגם שלא הוגשו תצהירי נפגעי עבירה.",תמצית טיעוני הצדדים
40,ME-22-12-20615-248,"ב""כ המאשימה עמדה על החומרה הגלומה בעבירות בנשק, והפנתה להתפתחות הפסיקה בהקשר זה ולכך שמדובר בתופעה שהולכת ומחריפה, כאשר אותן עבירות גורמות להסלמת האלימות בחברה ולתוצאות חמורות, מה שמחייב ביטוי עונשי ראוי.",תמצית טיעוני הצדדים
41,ME-22-12-20615-248,עוד הפנתה לתיקון 140 לחוק העונשין שמטרתו להחמיר בענישה בגין עבירות אלא לנוכח צרכי השעה ולהנחיית פרקליט המדינה הנוגעת לעבירות הנשק.,תמצית טיעוני הצדדים
42,ME-22-12-20615-248,"ב""כ המאשימה הציגה את מדיניות הענישה הנוהגת והסתמכה על שורת פסקי דין שהוגשו לבית המשפט, אשר תומכת, לשיטתה, בעתירתה העונשית למאסר בפועל למשך 10 שנים.",תמצית טיעוני הצדדים
43,ME-22-12-20615-248,"לנוכח ההסכמות, ובנסיבות המקרה, לא ראתה לטעון למתחם עונש.",תמצית טיעוני הצדדים
44,ME-22-12-20615-248,"אשר לעונש המתאים, הפנתה ב""כ המאשימה לעברו הפלילי של הנאשם שהתיישן ואינו כולל עבירות אלימות, להודאתו בכתב האישום המתוקן והחיסכון בזמן שיפוטי יקר.",תמצית טיעוני הצדדים
45,ME-22-12-20615-248,"בנסיבות אלה, עתרה להשית על הנאשם את הרף העליון של טווח הענישה המוצע, דהיינו 10 שנות מאסר, לצד מאסר מותנה ופיצוי למתלוננים, כפי שהוסכם.",תמצית טיעוני הצדדים
46,ME-22-12-20615-248,"ב""כ הנאשם הדגיש את הודאתו של הנאשם במעשים, לאחר הליך גישור שהוביל לתיקון משמעותי ומהותי בכתב האישום.",תמצית טיעוני הצדדים
47,ME-22-12-20615-248,"כך, חסך העדתם של נפגעי העבירה ובמסגרת הסדר הטיעון נתן הסכמתו לפצות אותם בסכום כספי משמעותי של 60,000 ₪, אותם הרוויח בזיעת אפו.",תמצית טיעוני הצדדים
48,ME-22-12-20615-248,"טעמים אלה, בעלי משקל משמעותי במלאכת הענישה.",תמצית טיעוני הצדדים
49,ME-22-12-20615-248,"אשר לנסיבות ביצוע העבירה, הפנה ב""כ הנאשם לרקע לביצוע המעשה, דהיינו, ידיעתו כי יום קודם לכך בנו הקטין והצעיר של הנאשם הותקף בברוטליות ונחבל, ולהשלכה הברורה של נתון זה על מצבו של הנאשם והלך רוחו בעת המעשים וקודם להם, זאת מבלי להפחית מחומרתם.",תמצית טיעוני הצדדים
50,ME-22-12-20615-248,"ב""כ הנאשם הפנה לסוג הפגיעות של הנפגעים- שניהם נפגעו בפלג גוף תחתון, קיבלו טיפול רפואי ושוחררו לאחר ימים בודדים (הוגשו מסמכי השחרור מאשפוז אודות שני המתלוננים).",תמצית טיעוני הצדדים
51,ME-22-12-20615-248,"בנוגע לעבירת השהייה הבלתי חוקית, הבהיר כי מדובר בנאשם שחי בארץ משך 24 שנים, מנהל חיים נורמטיביים, הוא נשוי ומגדל את ילדיו באופן ראוי להערכה, מנהל עסקים לגיטימיים ומצליחים.",תמצית טיעוני הצדדים
52,ME-22-12-20615-248,"ב""כ הנאשם הפנה לפסיקה רלוונטית לענייננו, מקרים של אירועי ירי, במסגרתם הוטלו על הנאשמים עונשי מאסר שנעים בין 57 חודשים ועד 7 שנים, בנסיבות חמורות יותר מענייננו.",תמצית טיעוני הצדדים
53,ME-22-12-20615-248,"הפנה לעקרון הענישה האינדיבידואלית וביקש לקבוע את עונשו של הנאשם בהתחשב בפסיקה הנוהגת ורלוונטית לתיק זה, תוך מתן משקל לנסיבות הספציפיות של המקרה ושל הנאשם.",תמצית טיעוני הצדדים
54,ME-22-12-20615-248,"אשר לקביעת העונש, ב""כ הנאשם הפנה לנסיבותיו האישיות והמשפחתיות של הנאשם, היותו נשוי ואב ל- 3 ילדים.",תמצית טיעוני הצדדים
55,ME-22-12-20615-248,"עוד הפנה להיותו בעל עסקים, איש עבודה ומשפחה שמנהל אורח חיים יציב ותקין בארץ.",תמצית טיעוני הצדדים
56,ME-22-12-20615-248,"בנוגע לעבר פלילי, הדגיש כי בעברו הרשעה אחת משנת 2011, שעניינה הפרת סימני מסחר ואיננה רלוונטית.",תמצית טיעוני הצדדים
57,ME-22-12-20615-248,"הנאשם נוטל אחריות על מעשיו ומצר עליהם, מכה על חטא, מביע חרטה כנה ומשלם את המחיר בגינם, נכון לפצות את הנפגעים בגין הנזקים שנגמרו להם.",תמצית טיעוני הצדדים
58,ME-22-12-20615-248,"בהתחשב בנתונים אלה, נטען כי יש להטיל על הנאשם ענישה הניצבת בתחתית טווח הענישה המוצע ולהטיל עליו 6 שנות מאסר, לצד הענישה הנלווית המוסכמת.",תמצית טיעוני הצדדים
59,ME-22-12-20615-248,"הנאשם בדברו האחרון סיפר על חשיבותם של בני המשפחה עבורו, האופן בו משקיע בהם, בשילובם במסגרות פרטיות, בחינוך לכבוד ולערכים טובים ודואג שלא יחסר להם דבר.",תמצית טיעוני הצדדים
60,ME-22-12-20615-248,"הנאשם מסר כי חי בארץ כ- 25 שנים, כאשר היתרי השהייה ניתנים לפרקי זמן מוגדרים ומוארכים מעת לעת.",תמצית טיעוני הצדדים
61,ME-22-12-20615-248,"שיתף כי  הוא בעל עסקי טקסטיל, עובד באופן נרחב עם חנויות ומוכר מאוד באזור המרכז בתחום עיסוקו.",תמצית טיעוני הצדדים
62,ME-22-12-20615-248,"במסגרת המעצר מתנהל באופן תקין, ללא עבירות משמעת, לדבריו, הוא משתתף בקבוצות ומסייע לאסירים אחרים.",תמצית טיעוני הצדדים
63,ME-22-12-20615-248,"הנאשם סיפר כי שבועיים עובר למקרה אמו נפטרה, וכאשר קיבל את הבשורה על בנו הצעיר, וראה תמונה של החבלות שנגרמו לו, הבין כי בנו מאוים ופעל מתוך כעס באופן שלא מאפיין אותו ובדרך פסולה, כלשונו: ""אני מבקש בית המשפט ולא מצדיק את מה שעשיתי היתה שעה של עצבים שאני לא הבנתי מה עשיתי, והצטערתי והתחרטתי, אני רציתי רק להגן על הבן שלי..."" ביקש את רחמי בית המשפט, עבורו ועבור משפחתו, ילדיו ונכדיו.",תמצית טיעוני הצדדים
64,ME-22-12-20615-248,מוסכם כי מדובר באירוע אחד שממנו ילמד מתחם שלאורו יש לבחון את עתירות הצדדים.,מתחם העונש 
65,ME-22-12-20615-248,"במעשיו, פגע הנאשם בערכים המוגנים שעניינם, שמירה על שלמות הגוף והנפש, תחושת הביטחון האישי, וכן בערכים של שמירה על שלום הציבור ובטחונו ושמירה על הסדר הציבורי.",מתחם העונש 
66,ME-22-12-20615-248,"את העבירות ביצע הנאשם כשהוא שוהה במדינת ישראל באופן בלתי חוקי, וכך פגע בריבונותה של מדינת ישראל, בזכותה וחובתה של המדינה לשמור על גבולותיה מפני כניסה אליה ושהייתו בה שלא כחוק.",מתחם העונש 
67,ME-22-12-20615-248,"עובדות כתב האישום המתוקן מלמדות על התכנון שקדם למעשיו של הנאשם באופן בו הנאשם הצטייד בכלי נשק ובתחמושת, בכוונה לגרום לב.א חבלה חמורה.",מתחם העונש 
68,ME-22-12-20615-248,"בהמשך, הגיע הנאשם לחנות הירקות בה עובד ב.א כשהוא מצויד באקדח ולבוש בגדים שחורים.",מתחם העונש 
69,ME-22-12-20615-248,"מכאן, שההחלטה לירות לעבר ב.א.",מתחם העונש 
70,ME-22-12-20615-248,"לא הייתה ספונטנית, אלא התגבשה בטרם הגיע הנאשם לחנות הירקות.",מתחם העונש 
71,ME-22-12-20615-248,"הנאשם ביצע את העבירות לאחר שנודע לו כי בנו הצעיר נחבל על ידי בנו של המתלונן ב.א, ועל רקע זה (סעיפים 3 ו- 4 לעובדות כתב האישום המתוקן).",מתחם העונש 
72,ME-22-12-20615-248,"ברי, כי הגם שהגיע לידיעתו של הנאשם מידע שסבר כי הוא מדויק, ואף שמידע זה עומד ברקע התקיפה, הרי שדרך הפעולה בה נקט הנאשם הינה חמורה ומסוכנת.",מתחם העונש 
73,ME-22-12-20615-248,"מצבור הנתונים, לרבות פתיחה בירי תוך כדי תנועה, במקום ציבורי, בשעת ערב מוקדמת עת שוהים במקום אנשים נוספים – מקים פוטנציאל נזק רחב ביותר, והרסני.",מתחם העונש 
74,ME-22-12-20615-248,"בענייננו, התממש הפוטנציאל באופן בו מלבד הפגיעה במתלונן ב.א, נפגעה מהירי ס.נ.",מתחם העונש 
75,ME-22-12-20615-248,שבעל כורחה נקלעה לסיטואציה לא לה.,מתחם העונש 
76,ME-22-12-20615-248,"שני נפגעי העבירה נפצעו פצעי ירי באזור הגפיים התחתונות, נזקקו לטיפול רפואי ואושפזו למשך מספר ימים.",מתחם העונש 
77,ME-22-12-20615-248,לב.א נגרמו נזקים שהצריכו תקופת שיקום וטיפולי פיזיותרפיה; לס.נ נגרמו פגיעות שהצריכו אשפוז וטיפול רפואי.,מתחם העונש 
78,ME-22-12-20615-248,נסיבות האירוע מעלות כי מידת הפגיעה בערכים המוגנים במקרה הנוכחי היא לא מבוטלת.,מתחם העונש 
79,ME-22-12-20615-248,"הנאשם הוא שיזם את האירוע, על רקע הפגיעה בבנו הצעיר, לאחר שתכנן את ביצועו והצטייד בכלי נשק ואמצעים המטשטשים את זהותו.",מתחם העונש 
80,ME-22-12-20615-248,"מעשיו הובילו לפגיעה גופנית בב.א שהצריכו מספר ימי אשפוז והמשך שיקום, ובפגיעה נוספת בב.א, נפגעה גם עוברת אורח שנקלעה למקום בדרך המקרה והפגיעה בה אירעה באופן לא מכוון.",מתחם העונש 
81,ME-22-12-20615-248,גם היא הזדקקה לטיפול רפואי ואושפזה למשך יומיים.,מתחם העונש 
82,ME-22-12-20615-248,"תפ""ח 6942-11-22 מדינת ישראל נ' והבה (28/9/23) הנאשם הורשע על יסוד הודאתו בכתב אישום מתוקן בעבירות של חבלה בכוונה מחמירה ונשיאת נשק, כך שלאחר תכנון על רקע שאינו ידוע, הגיע הנאשם לבית צמוד קרקע שם מתגורר המתלונן, קרא לו לצאת מביתו בשעה בה בני משפחתו של המתלונן שהו בבית.",מתחם העונש 
83,ME-22-12-20615-248,"המתלונן פתח את דלת ביתו כשהוא נושא סכין, וראה את הנאשם ניצב מטרים בודדים מפתח דלתו כשהוא אוחז באקדח חצי אוטומטי.",מתחם העונש 
84,ME-22-12-20615-248,"לאחר דין ודברים, לאחר שהנאשם התרחק מעט מהכניסה לבית, יצא המתלונן מפתח הדלת ואז ירה הנאשם לכיוונו מספר יריות, ממרחק של מטרים ספורים, במטרה לגרום לו חבלות חמורות, ולאחר שפגע בו ברח מהמקום.",מתחם העונש 
85,ME-22-12-20615-248,המתלונן בתגובה קילל את הנאשם תוך שהוא נאנק מכאביו.,מתחם העונש 
86,ME-22-12-20615-248,"אז, חדל הנאשם ממנוסתו, הסתובב לכיוון המתלונן וירה לכיוונו מספר יריות נוספות במטרה לחבול בו וברח מהמקום.",מתחם העונש 
87,ME-22-12-20615-248,"הנאשם ירה לעבר הנאשם לפחות 8 קליעים, שניים מהם פגעו במתלונן בבטנו וברגלו הימנית.",מתחם העונש 
88,ME-22-12-20615-248,"הוא אושפז משך כשבועיים, במהלכם נותח מספר ניתוחים וקובעה רגלו, ובחלוף כ- 10 ימים אושפז בשנית מחשד לזיהום.",מתחם העונש 
89,ME-22-12-20615-248,בית המשפט קבע מתחם ענישה הנע בין 5 ועד 8 שנות מאסר.,מתחם העונש 
90,ME-22-12-20615-248,"לאחר שקילת הנסיבות אשר לעונש המתאים, הטיל עליו בגין תיק זה מאסר למשך 5 שנים ו- 5 חודשים, והפעיל מע""ת באופן חופף ומצטבר כך שסך תקופת המאסר נקבעה על 5 שנים ו- 10 חודשים, זאת לצד רכיבי ענישה נוספים בהם פיצוי למתלונן בסך 25,000 ₪.",מתחם העונש 
91,ME-22-12-20615-248,לסיכום –,מתחם העונש 
92,ME-22-12-20615-248,"בהתחשב בנסיבותיו הספציפיות של המקרה שלפני, ובשים לב למדיניות הענישה הנוהגת כפי שהובאה לעיל, בשים לב לשינויים המחויבים בין האירועים (בהקשר של תוצאות, רקע, עבר פלילי ואי נטילת אחריות), הגעתי למסקנה כי טווח הענישה הנטען על ידי הצדדים, שתחתיתו ב- 6 שנות מאסר ותקרתו ב- 10 שנות מאסר, עומד בהלימה עם מתחם העונש לאירוע שלפני.",מתחם העונש 
93,ME-22-12-20615-248,"בקביעת העונש, יש מקום להתחשב בנסיבות שאינן קשורות בביצוע העבירה, כדלקמן:",קביעת העונש המתאים 
94,ME-22-12-20615-248,"יש לזקוף לזכותו של הנאשם את הודאתו בביצוע העבירות, לאחר הליך גישור בעקבותיו תוקן כתב האישום באופן מהותי ומשמעותי.",קביעת העונש המתאים 
95,ME-22-12-20615-248,"הנאשם מבין כי עשה טעות חמורה, הוא נוטל אחריות למעשיו ומצר עליהם צער רב.",קביעת העונש המתאים 
96,ME-22-12-20615-248,"ביטוי לנטילת האחריות והבנת הפסול, כמו גם אמפתיה לנפגעי העבירה, ניתן לראות בהסכמת הנאשם לתשלום פיצי כספי משמעותי בגין הנזקים שנגרמו להם בעקבות העבירות בסך של 60,000 ₪.",קביעת העונש המתאים 
97,ME-22-12-20615-248,"הבאתי בחשבון את העובדה כי אין בעברו הפלילי של הנאשם עבירות אלימות, והרשעותיו הקודמות ישנות ואינן ממן העניין.",קביעת העונש המתאים 
98,ME-22-12-20615-248,"מעדות בנותיו של הנאשם עולה כי מדובר במי שעובר למעצרו היווה דמות דומיננטית ומשמעותית בחיי רעייתו, ילדיו ונכדיו, אשר דאג לפרנסת הבית וניהל עסקי טקסטיל משגשגים.",קביעת העונש המתאים 
99,ME-22-12-20615-248,"בהינתן זאת, ברי כי ייפול נטל כלכלי ואישי על בני משפחתו.",קביעת העונש המתאים 
100,ME-22-12-20615-248,"יש לתת משקל לנסיבותיו האישיות של הנאשם, כפי שנטענו בהרחבה על ידי בא כוחו ונשמעו בעדויות בנותיו, לרבות העובדה כי מדובר בנאשם נשוי, מנהל חיי משפחה ועל אף הקשיים עמם מתמודד הצליח לגדל את ילדיו להישגים חיוביים ולהקים עסקים .",קביעת העונש המתאים 
101,ME-22-12-20615-248,"הנאשם שהה תקופה בלתי מבוטלת במעצר, כאשר נטען כי התנהלותו במסגרת זו הינה ללא דופי, וללא בעיות משמעת או אירועים חריגים.",קביעת העונש המתאים 
102,ME-22-12-20615-248,"בנסיבות אלה, בהן הנאשם נטל אחריות על מעשיו והוא נעדר הרשעות רלוונטיות, נכון למקם את עונשו בקירוב לרף התחתון של המתחם שהוא גם הרף התחתון של טווח הענישה.",קביעת העונש המתאים 
103,ME-22-12-20615-248,"לאור כל האמור, ראיתי לגזור על הנאשם את העונשים הבאים:",קביעת העונש המתאים 
104,ME-22-12-20615-248,"מאסר לתקופה של 7.5 שנים, החל מיום מעצרו 15/11/2022.",קביעת העונש המתאים 
105,ME-22-12-20615-248,"מאסר למשך 10 חודשים, אולם הנאשם לא יישא עונש זה אלא אם יעבור תוך שלוש שנים מיום שחרורו כל אחת מעבירות האלימות או הנשק בהן הורשע.",קביעת העונש המתאים 
106,ME-22-12-20615-248,"מאסר למשך 3 חודשים, אולם הנאשם לא יישא עונש זה אלא אם יעבור תוך שנתיים מיום שחרורו עבירה לפי החוק הכניסה לישראל.",קביעת העונש המתאים 
107,ME-22-12-20615-248,"פיצוי (מוסכם) לנפגעי העבירות בסך 60,000 ₪.",קביעת העונש המתאים 
108,ME-22-12-20615-248,הפיצוי יופקד במזכירות בית המשפט לא יאוחר מיום 1/5/24 (נדרשת שהות נוכח העובדה כי מרבית הסכום תפוס במשטרה).,קביעת העונש המתאים 
109,ME-22-12-20615-248,המאשימה תעביר את כספי הפיצוי לנפגעי העבירה בחלוקה לפי שיקול דעתה.,קביעת העונש המתאים 
110,ME-22-12-20615-248,"בהסכמת הצדדים יושבו מכשירי הטלפונים הניידים לבעליהם החוקיים, באמצעות עו""ד כבוב, ומבלי שתעלינה טענות ראייתיות.",קביעת העונש המתאים 
111,ME-22-12-20615-248,"בנוסף, לבקשת ב""כ הנאשם, הכספים שנתפסו מביתו של הנאשם יושבו לבתו, אמירה עמודי ת""ז xxxxxxxxx.",קביעת העונש המתאים 
112,ME-22-12-20615-248,"54678313ניתן היום,  א' שבט תשפ""ד, 11 ינואר 2024, במעמד הצדדים.",קביעת העונש המתאים 
113,ME-22-12-20615-248,מעין בן ארי 54678313,קביעת העונש המתאים 
