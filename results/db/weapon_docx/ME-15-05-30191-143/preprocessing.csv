,verdict,text,part
0,ME-15-05-30191-143,מהראן בני רביע ת.ז. xxxxxxxxxx(עצור),הנאשמים
1,ME-15-05-30191-143,חסיב בני רביע ת.ז. xxxxxxxxxx(עצור),הנאשמים
4,ME-15-05-30191-143,"רון שפירא, ""הגיעה העת לסולחה"", הפרקליט, כרך מח 433",הנאשמים
5,ME-15-05-30191-143,"חוק העונשין, תשל""ז-1977: סע'  25, 31, 40ב, 40ג(א), 40ט, 144(א), 333, 335(א)(1), 40יא, 40יב, 413ה, 499(א)(1)",הנאשמים
6,ME-15-05-30191-143,חוק-יסוד: כבוד האדם וחירותו,הנאשמים
7,ME-15-05-30191-143,"הנאשמים, ילידי 95' ו-96', הודו והורשעו בעובדות כתב אישום אשר תוקן במסגרת הסדר טיעון, בעבירות דלהלן:",גזר דין
8,ME-15-05-30191-143,"שני הנאשמים הורשעו בקשירת קשר לביצוע פשע –לפי סעיף 499(א)(1) לחוק העונשין, התשל""ז-1977 (להלן: חוק העונשין).",גזר דין
9,ME-15-05-30191-143,"בנוסף, הורשע נאשם 1 בניסיון לגרימת חבלה חמורה – עבירה לפי סעיפים 333 + 335(א)(1)+25 לחוק העונשין; בעבירות בנשק – לפי סעיף 144(א) רישא לחוק העונשין, ובחבלה ברכב – עבירה לפי סעיף 413ה לחוק העונשין.",גזר דין
10,ME-15-05-30191-143,"נאשם 2 הורשע בסיוע לניסיון בחבלה חמורה – עבירה לפי סעיפים 333 + 335(א)(1) + 25 + 31 לחוק העונשין; בסיוע לעבירות בנשק – לפי סעיף 144(א) + 31 רישא לחוק העונשין, ובסיוע לחבלה ברכב – לפי סעיף 413ה + 31 לחוק העונשין.",גזר דין
11,ME-15-05-30191-143,"הנאשמים הם אחים, וקרובי משפחה של מוחמד משעל, יליד 95' (להלן: המתלונן) המתגורר ברח' קיבוץ גלויות 104 בחיפה (להלן: הבית).",]2.	עובדות כתב האישום המתוקן בתמצית
12,ME-15-05-30191-143,בין הנאשמים לבין המתלונן קיים סכסוך.,]2.	עובדות כתב האישום המתוקן בתמצית
13,ME-15-05-30191-143,ב.,]2.	עובדות כתב האישום המתוקן בתמצית
14,ME-15-05-30191-143,"בגין סכסוך זה, קשרו הנאשמים קשר ביום 21/4/15, לפיו ירה נאשם 1 במתלונן ויחבול בו חבלה חמורה שלא כדין, ואילו נאשם 2 יסייע בידו.",]2.	עובדות כתב האישום המתוקן בתמצית
15,ME-15-05-30191-143,"ביום 21/4/15, סמוך לשעה 23:15, ארבו הנאשמים למתלונן בקרבת ביתו סמוך למשאית שחנתה במקום (להלן: המשאית), כשנאשם 1 מחזיק שלא כדין באקדח שסוגל לירות כדור שבכוחו להמית אדם (להלן: האקדח), ונאשם 2 מסייע לו ומחזק את ידיו.",]2.	עובדות כתב האישום המתוקן בתמצית
16,ME-15-05-30191-143,"המתלונן יצא מביתו, נכנס למכוניתו מסוג מיצובישי כסופה, מס' רישוי 32-933-65, שחנתה בחניית עפר בכניסה לביתו (להלן: הרכב), החל בנסיעה, יצא מהחניה ופנה ימינה.",]2.	עובדות כתב האישום המתוקן בתמצית
17,ME-15-05-30191-143,"בעודו חולף על פני המשאית, יצאו הנאשמים ממקום המסתור.",]2.	עובדות כתב האישום המתוקן בתמצית
18,ME-15-05-30191-143,"נאשם 1 ירה מהאקדח לא פחות מ-14 כדורים לעבר המתלונן בניסיון לחבול בו חבלה חמורה שלא כדין, כאשר נאשם 2 מסייע בידו ומקל על הביצוע בנוכחותו במקום.",]2.	עובדות כתב האישום המתוקן בתמצית
19,ME-15-05-30191-143,ד.,]2.	עובדות כתב האישום המתוקן בתמצית
20,ME-15-05-30191-143,"כתוצאה מהירי נפגע הרכב מ-8 כדורים, כאשר 5 מתוכם חדרו לדופן הרכב מצד ימין, וכדור אחד ניפץ את השמשה הימנית-קדמית.",]2.	עובדות כתב האישום המתוקן בתמצית
21,ME-15-05-30191-143,"לגבי העונש, הוסכם כי כל אחד מהצדדים יהיה רשאי לטעון לענישה בטווחים מוסכמים:",]2.	עובדות כתב האישום המתוקן בתמצית
22,ME-15-05-30191-143,"ב""כ המאשימה תבקש להטיל על נאשם 1 עונש מאסר בפועל בן 48 חודשים, ועל נאשם 2 מאסר בפועל בן 30 חודשים.",]2.	עובדות כתב האישום המתוקן בתמצית
23,ME-15-05-30191-143,"ב""כ הנאשמים יבקש להטיל על נאשם 1 מאסר בפועל בן 24 חודשים, ועל נאשם 2 עונש מאסר בפועל בן 15 חודשים.",]2.	עובדות כתב האישום המתוקן בתמצית
24,ME-15-05-30191-143,נגד נאשם 2 תלוי ועומד עונש מאסר מותנה בר הפעלה בן 7 חודשים והצדדים יטענו להפעלתו - מחציתו בחופף ומחציתו במצטבר.,]2.	עובדות כתב האישום המתוקן בתמצית
25,ME-15-05-30191-143,"כן הוסכם כי בית המשפט ישית על הנאשמים מאסר על תנאי על פי שיקול דעתו, וכי המאשימה תבקש להטיל על הנאשמים גם פיצוי למתלונן.",]2.	עובדות כתב האישום המתוקן בתמצית
26,ME-15-05-30191-143,"המאשימה לא התחייבה להמנע מערעור על העונש אם יוטל עונש החורג לקולא מהסדר הטיעון, או לגבי עמדתה בערכאת הערעור אם בית המשפט יחרוג לחומרה מהעונש עליו סוכם ויוגש על כך ערעור מצד הנאשם.",]2.	עובדות כתב האישום המתוקן בתמצית
27,ME-15-05-30191-143,"במצב כאמור תשקול התביעה את עמדתה מחדש לפי נסיבות העניין, תוך מתן משקל לעמדתה בערכאה הראשונה.",]2.	עובדות כתב האישום המתוקן בתמצית
28,ME-15-05-30191-143,א.,	ראיות לעונש
29,ME-15-05-30191-143,"לנאשם 1 אין הרשעות קודמות בפלילים, כפי שעולה מגיליון הרישום הפלילי המעודכן לגביו.",	ראיות לעונש
30,ME-15-05-30191-143,"לנאשם 2 הרשעה קודמת משנת 13', בגין ניסיון גניבה ותקיפה הגורמת חבלה של ממש, בעטיה תלוי נגדו מאסר על תנאי בר הפעלה בן 7 חודשים.",	ראיות לעונש
31,ME-15-05-30191-143,"שירות המבחן לנוער התרשם כי  הנאשם היה בסיכון, זקוק מאוד להכוונה ומעקב, אך בשל חוסר שיתוף הפעולה והעובדה שהתקשה לקבל אחריות למעורבותו בעבירה, לא הייתה המלצה טיפולית לגביו.",	ראיות לעונש
32,ME-15-05-30191-143,תסקירים של שירות המבחן,	ראיות לעונש
33,ME-15-05-30191-143,נאשם 1 - מהראן,	ראיות לעונש
34,ME-15-05-30191-143,במשפחה ארבעה ילדים.,	ראיות לעונש
35,ME-15-05-30191-143,"אחיהם הבכור של הנאשמים נרצח באירוע ירי, ואחיו חסיב עצור בתיק זה.",	ראיות לעונש
36,ME-15-05-30191-143,נאשם 1 יצא לשוק העבודה לאחר שסיים 12 שנות לימוד.,	ראיות לעונש
37,ME-15-05-30191-143,"המשפחה עברה מנצרת לחיפה, חזרה ועברה שוב לנצרת וחזרה לחיפה.",	ראיות לעונש
38,ME-15-05-30191-143,"נאשם 1 קיבל אחריות חלקית למיוחס לו בכתב האישום המתוקן, נטה להגיב במזעור, צמצום ורציונליזציה להתנהגותו, וטען כי פעל מתוך תחושה של הגנה עצמית, לא התכוון לפגוע במתלונן, אלא רק להרתיעו.",	ראיות לעונש
39,ME-15-05-30191-143,"עוד טען כי לא הבין את המשמעות החוקית מאחורי מעשיו, בעיקר משלא נפגע איש.",	ראיות לעונש
40,ME-15-05-30191-143,"בין משפחות הצדדים והצדדים נערכה לאחרונה סולחה, המעידה על סיום הסכסוך ביניהם, ומסמך הסולחה הובא לעיונה של קצינת המבחן.",	ראיות לעונש
41,ME-15-05-30191-143,"להתרשמותה של קצינת המבחן, מונע נאשם 1 כיום מתוך תפיסות נקמניות וקורבניות, כעס  כלפי רשויות אכיפת החוק, וכן חוסר אונים וחוסר ביטחון בעקבות רצח אחיו.",	ראיות לעונש
42,ME-15-05-30191-143,"משכך, ומבלי להתעלם מגילו הצעיר של הנאשם, אשר גדל במשפחה מורכבת, בתחושת בדידות, ללא מערכת תמיכה רגשית ומציבת גבולות, העריכה כי קיים סיכון גבוה להישנות התנהגות מפרת חוק מצדו בעתיד.",	ראיות לעונש
43,ME-15-05-30191-143,"אשר על כן, לא באה בהמלצה לחלופה עונשית מתאימה עבורו מחוץ לכותלי הכלא.",	ראיות לעונש
44,ME-15-05-30191-143,נאשם 2 – חסיב,	ראיות לעונש
45,ME-15-05-30191-143,"נאשם 2, בן ה- 19, אחיו של נאשם 1, גדל בנסיבות דומות כמתואר לעיל.",	ראיות לעונש
46,ME-15-05-30191-143,נאשם 2 סיים תשע שנות לימוד ועבד בעבודות מזדמנות.,	ראיות לעונש
47,ME-15-05-30191-143,הנאשם הודה במיוחס לו בכתב האישום המתוקן.,	ראיות לעונש
48,ME-15-05-30191-143,"עם זאת, מסר כי עת עמד בזירה, לא ידע שאחיו הנאשם 1 החזיק בנשק, והלה לא שיתף אותו בכוונתו עובר לביצוע העבירה.",	ראיות לעונש
49,ME-15-05-30191-143,"גם נאשם 2 נטה למזער, לצמצם וליתן רציונליזציה להתנהגותו.",	ראיות לעונש
50,ME-15-05-30191-143,"לדבריו, פעל מתוך לויאליות לאחיו, והתקשה להתנהל באופן אסרטיבי במצבים מורכבים.",	ראיות לעונש
51,ME-15-05-30191-143,"כן טען כי לא הבין את המשמעות החוקית של מעשיו, בעיקר לאור תחושותיו כי לא פגע באיש ולא השתמש בנשק.",	ראיות לעונש
52,ME-15-05-30191-143,"בשיחתה עם נאשם 2, התרשמה קצינת המבחן כי הוא לכוד בעמדה קורבנית, בהיותו ממוקד בעיקר בתחושות של כעס כלפי רשויות אכיפת החוק, ותחושות חוסר אונים וחוסר ביטחון בעקבות המקרה שגרם לאובדן אחיו.",	ראיות לעונש
53,ME-15-05-30191-143,"כאמור לעיל, הגיעו הצדדים להסכמה בדבר אופן הפעלתו של המאסר על תנאי, בר התוקף, בגין הרשעתו הקודמת.",	ראיות לעונש
54,ME-15-05-30191-143,"בהקשר לכך, משכה קצינת המבחן ידה מהמלצה לחלופה טיפולית מחוץ לכותלי הכלא, בציינה כי בעבר גילה נאשם 2 יכולת מוגבלת להיעזר בקשר טיפולי, וגם כיום אינו מבטא רצון לכך.",	ראיות לעונש
55,ME-15-05-30191-143,"משכך, ומבלי להתעלם מגילו הצעיר של הנאשם, שגדל אף הוא בתחושות בדידות, במשפחה מורכבת ללא מערכות תמיכה רגשית ומצבת גבולות, נחתם התסקיר בעניינו, בהערכה כי הפרוגנוזה לשינוי דפוסי התנהגותו בעת הזו הינה נמוכה, עד כי ניתן להטיל אף עליו עונש מאסר בפועל.",	ראיות לעונש
56,ME-15-05-30191-143,"ב""כ המאשימה ביקשה לכבד את הסדר הטיעון, עתרה להשית על הנאשמים מאסר ברף העליון של הטווחים המוסכמים, ומאסר מותנה משמעותי.",	ראיות לעונש
57,ME-15-05-30191-143,"כן ביקשה להפעיל את המאסר המותנה עומד נגד נאשם 2, כמפורט בהסדר, דהיינו מחציתו בחופף ומחציתו במצטבר.",	ראיות לעונש
58,ME-15-05-30191-143,"ב""כ המאשימה התייחסה לעברו הנקי של נאשם 1, והפנתה לרישום הפלילי של נאשם 2, כמפורט לעיל.",	ראיות לעונש
59,ME-15-05-30191-143,"בטיעוניה הפנתה לעובדות כתב האישום המתוקן בהן הודו הנאשמים, בטענה כי הן מלמדות על תכנון העבירות, הן לאור קשירת הקשר שקשרו ביניהם הנאשמים, והן בכך שארבו למתלונן מאחורי משאית שחנתה במקום, כאשר נאשם 1 מחזיק אקדח, וכי התכנון מהווה נסיבה לחומרה, בנוסף לחומרת המעשים עצמם.",	ראיות לעונש
60,ME-15-05-30191-143,"ב""כ המאשימה הדגישה את חומרת מעשיהם של הנאשמים, הפוגעים בשלמות גופו של האדם וברכושו.",	ראיות לעונש
61,ME-15-05-30191-143,"לטענתה, אך בנס לא נפגע המתלונן בגופו, אולם נקל לשער את האימה והפחד שחש, עת נפתחה עליו אש בעודו נוהג ברכבו בשעת לילה מאוחרת בפתח ביתו, בהפתעה, כאשר הנאשמים ארבו מאחורי משאית.",	ראיות לעונש
62,ME-15-05-30191-143,"מעבר לנזק הנפשי למתלונן, שאינו טעון הוכחה במסגרת הטיעונים לעונש, נגרם נזק נפשי גם לשכנים וכן לעדי הראייה והשמיעה לאירוע.",	ראיות לעונש
63,ME-15-05-30191-143,"תחושתם של אזרחים תמימים כאילו מדובר ב""מערב פרוע"", בו יורים בלבה של חיפה על רכב נוסע בשל סכסוך משפחתי או אחר, פוגעת קשות בתחושת הביטחון האישי של התושבים ומפרה את שלוות חייהם.",	ראיות לעונש
64,ME-15-05-30191-143,"במקרים כגון אלו, פוטנציאל הנזק גדול במיוחד – הן למתלונן עצמו שהתוצאה עבורו הייתה יכולה להיות טראגית, והן לעוברי אורח תמימים אשר יכלו להיפגע בטעות, שכן, כאמור, מדובר בשכונת מגורים בעיר חיפה.",	ראיות לעונש
65,ME-15-05-30191-143,"בהתייחסה לתסקירי שירות המבחן, ציינה ב""כ המאשימה כי דבריהם של הנאשמים בפני שירות המבחן אינם עולים בקנה אחד עם עובדות כתב האישום המתוקן, הם לא נטלו אחריות מלאה על מעשיהם, בטענה כי לא נגרם נזק לאיש, ולא הבינו את חומרתם.",	ראיות לעונש
66,ME-15-05-30191-143,"מכל מקום, שירות המבחן אינו בא בהמלצה טיפולית לגבי מי מהנאשמים, ומעריך כי קיים סיכוי גבוה להישנות התנהגות מפרת חוק מצדם.",	ראיות לעונש
67,ME-15-05-30191-143,"ב""כ הנאשם עתר לאמץ את הסדר הטיעון, הצטרף לדבריה של ב""כ המאשימה בעניין השיקולים שהביאו להסדר, וטען כי הוא סביר, בנסיבות הענין.",	ראיות לעונש
68,ME-15-05-30191-143,"לפיכך ביקש להשית על הנאשמים מאסר ברף הנמוך של הטווחים המוסכמים, ומאסר מותנה, תוך הפעלה של המאסר המותנה התלוי ועומד נגד נאשם 2, כמפורט בהסדר הטיעון, דהיינו מחציתו בחופף ומחציתו במצטבר.",	ראיות לעונש
69,ME-15-05-30191-143,"בפתח טיעוניו ציין הסנגור כי כתב האישום בתיק זה תוקן, העבירה החמורה יותר נמחקה, ולכן אין לתת משקל לכל אמירה המתייחסת לכתב האישום המקורי, הן בעל פה והן בכתובים.",	ראיות לעונש
70,ME-15-05-30191-143,"לטענתו, הפנייה לסעיף עבירה שהופיע בכתב האישום המקורי היא פסולה, מפני שהיא עשויה להשפיע על דעתו של בית המשפט.",	ראיות לעונש
71,ME-15-05-30191-143,"לטענת הסנגור, העבירות המיוחסות לנאשמים בכתב האישום המתוקן – ניסיון לחבלה חמורה בנסיבות מחמירות, ועבירה בנשק לפי החלופה המקלה – החזקה, סיוע לניסיון לחבלה חמורה וסיוע בהחזקת נשק, הן עבירות המצויות בסמכותו של בית משפט שלום, ויש לתת לכך ביטוי.",	ראיות לעונש
72,ME-15-05-30191-143,"לדבריו, אין המדובר באירוע מתוכנן במובן זה שהייתה כוונה לפגוע במתלונן, והעובדה כי הפגיעות היחידות הנן פגיעות ברכב, מלמדת על היעדר כוונה לפגוע בגופו.",	ראיות לעונש
73,ME-15-05-30191-143,"לטענת הסנגור, הסדר הטיעון נבע, בין היתר, מקשיים ראייתיים, ולא מעמדת המתלוננים, שכן לא היה קושי להביאם לבית המשפט.",	ראיות לעונש
74,ME-15-05-30191-143,"עוד ציין כי המתלוננים עצמם עצורים בגין חשד כי ביצעו עבירות פשע חמורות - שירו על מישהו - וכי המתלונן בתיק זה הוא עבריין מסוכן, שהטיל מורא, פחד וסכנה על הנאשמים הצעירים.",	ראיות לעונש
75,ME-15-05-30191-143,"הוא הדגיש כי הנאשמים הצעירים שהינם אחים, הודו במעשיהם מיד עם הפתח משפטם, לקחו אחריות מלאה על מעשיהם,  תרמו לחסכון בזמן שיפוטי יקר ביותר, וחסכו את העדת המתלוננים, בפני שני מותבים.",	ראיות לעונש
76,ME-15-05-30191-143,"מכל מקום, חלקם של הנאשמים באירוע שונה ומכאן הפער בענישה.",	ראיות לעונש
77,ME-15-05-30191-143,"לעניין קביעת מתחם הענישה, עתר הסנגור להסתפק במתחם הנמוך במסגרת ההסדר בין הצדדים בנסיבות הספציפיות בתיק זה.",	ראיות לעונש
78,ME-15-05-30191-143,"מבלי לחזור מההסדר,  טען כי מתחם הענישה עומד על טווח שבין עבודות שירות ל- 18 חודשי מאסר -  והפנה למספר רב של פסקי דין, התומכים לטענתו במתחם זה, כפי שיפורט להלן.",	ראיות לעונש
79,ME-15-05-30191-143,"(הסנגור ביקש לאבחן את פסקי הדין אותם הגישה המאשימה בטענה כי נסיבותיהם חמורות בהרבה מהמקרה דנן, הן מבחינת המעשה והן מבחינת העושה.",	ראיות לעונש
80,ME-15-05-30191-143,"בנוסף, הפנה לדו""ח ועדת דורנר, על פיו יש להימנע מהטלת מאסרים ממושכים, שהוכחו כלא יעילים.",	ראיות לעונש
81,ME-15-05-30191-143,"ב""כ הנאשמים הפנה לנסיבותיהם האישיות הקשות של הנאשמים; רציחתו של אחיהם הבכור, מצבם של הוריהם, הפחד והחרדה בה חיו, צמיחתם ללא מסגרת וללא כל תמיכה.",	ראיות לעונש
82,ME-15-05-30191-143,"עקב עברם והטראומה שעברו, יש להם קושי להתבטא ולפתוח את סגור לבם.",	ראיות לעונש
83,ME-15-05-30191-143,כן טען כי  מהתסקירים עולה שתגובתם של הנאשמים נבעה מתחושות פחד ואיום.,	ראיות לעונש
84,ME-15-05-30191-143,"כן הדגיש את גילם הצעיר של הנאשמים הנתונים בתנאי מעצר קשים תקופה ממושכת, וזה להם מאסרם הראשון.",	ראיות לעונש
85,ME-15-05-30191-143,"לגבי עמדת המתלוננים, הפנה להסכם הסולחה שהוגש, וטען כי הוא מדבר בעד עצמו גם לגבי עמדתם.",	ראיות לעונש
86,ME-15-05-30191-143,"לאור העובדה שהמשפחות גרות בסמיכות, יש אינטרס ציבורי שלא להחמיר עם הנאשמים, על מנת להרגיע את הרוחות ולהמשיך את השקט הקיים בשלב זה.",	ראיות לעונש
87,ME-15-05-30191-143,"לסיכום, נוכח כל האמור, בנסיבות המקרה, סוג העבירות בהן הורשעו הנאשמים, התנהלות המשפט, ההודיה, הבעת החרטה ולקיחת האחריות, עברו הנקי של נאשם 1, ההרשעה הלא חמורה של נאשם 2 בהיותו קטין, תיקון 113 ודו""ח ועדת דורנר, הפסיקה הענפה והסכם הסולחה, ביקש הסנגור שלא להחמיר עם הנאשמים,  ולהטיל עליהם עונש ברף התחתון המוסכם, בטענו כי גם הוא  קשה וארוך.",	ראיות לעונש
88,ME-15-05-30191-143,"כן ביקש לנכות את ימי מעצרם של הנאשמים, כאשר נאשם 1 נעצר מאוחר יותר מכיוון שנשאר עם אמו עת נאשם 2 היה עצור, כאשר לא היה איש שיתמוך בה.",	ראיות לעונש
89,ME-15-05-30191-143,"לסיכום טען הסנגור כי יש לגזור על הנאשמים עונש ברף התחתון כפי שהוסכם, וכך גם לגבי הפעלת התנאי בעניינו של נאשם 2.",	ראיות לעונש
90,ME-15-05-30191-143,"לשיטתו, לאור תיקון 113, יש לבית המשפט סמכות לסטות מהמתחמים לקולא, כאשר מתקיימות הנסיבות, כפי שהן מתקיימות בתיק זה.",	ראיות לעונש
91,ME-15-05-30191-143,"כן ביקש הסנגור להימנע מפסיקת פיצוי למתלונן, מאחר ונעשתה סולחה וישנו סעיף המציין כי אין טענה לגבי הפיצוי.",	ראיות לעונש
92,ME-15-05-30191-143,"העיקרון המנחה בגזירת עונשו של נאשם הוא קיומו של יחס הולם בין חומרת העבירה בנסיבותיה ומידת אשמו של הנאשם, ובין סוג העונש המוטל עליו ומידתו.",	דיון
93,ME-15-05-30191-143,(סעיף 40ב לחוק העונשין).,	דיון
94,ME-15-05-30191-143,"השיקולים לבחינת מתחם העונש ההולם למעשה העבירה הם הערך החברתי שנפגע מביצוע העבירה ומידת הפגיעה בו, מדיניות הענישה הנהוגה, ונסיבות הקשורות בביצוע העבירה כמפורט בסעיף 40ט לחוק העונשין (סעיף 40ג(א) לחוק העונשין).",	דיון
95,ME-15-05-30191-143,"על פי סעיף 40יב לחוק העונשין, בית המשפט רשאי לשקול נסיבות נוספות הקשורות בביצוע העבירה לשם קביעת העונש ההולם.",	דיון
97,ME-15-05-30191-143,"אין צורך להרחיב את הדיבור אודות חומרת מעשיהם של הנאשמים, אשר קשרו קשר לפיו נאשם 1 ירה במתלונן ויחבול בו חבלה חמורה שלא כדין, בסיועו של נאשם 2, על רקע סכסוך קודם, לאחר שנאשם 1 הצטייד באקדח ובתחמושת שלא כדין, בסיועו של נאשם 2.",	דיון
98,ME-15-05-30191-143,"לשם קידום תכניותיהם, הסתתרו בדרך נסיעתו של המתלונן, נאשם 1 ניסה לחבול בו באמצעות האקדח אותו החזיק שלא כדין, בכך שירה לעברו לא פחות מ-14 כדורים.",	דיון
99,ME-15-05-30191-143,"רק בנס ולמזלם הטוב של המתלונן ושל הנאשמים, לא נפגע המתלונן או אדם אחר שנמצא בסביבה אותה עת, על אף ששמונה קליעים פגעו ברכב, חמישה חדרו לדופן הרכב, ואחד ניפץ את השמשה הימנית קדמית, ולא נגרמו נזקים בגוף ובנפש.",	דיון
100,ME-15-05-30191-143,"הנאשמים גילו אדישות וקלות דעת לתוצאות הקשות וההרסניות שעלולות היו להיגרם ממעשיהם למתלונן ולאחרים שעברו בסמיכות במקום, אשר היו עלולים להפגע מהירי.",	דיון
101,ME-15-05-30191-143,"הערכים החברתיים שנפגעו כתוצאה ממעשי הנאשמים, הם שלמות הגוף וקדושת החיים, בטחונו, ערך הביטחון במרחב, הסדר הציבורי וכן ערך הקנין, הן של המתלונן, והן של עוברי הדרך תמימים שיכלו להכנס לטווח האש.",	דיון
102,ME-15-05-30191-143,לא בכדי העניק המחוקק לערכים אלה מעמד מיוחד בחוק יסוד כבוד האדם וחירותו.,	דיון
103,ME-15-05-30191-143,"רבות נכתב אודות פוטנציאל הסיכון הגלום בעבירות בנשק, ועל הצורך בהחמרת הענישה  בעבירות של החזקה, נשיאה ושימוש בנשק חם מסוגים שוני, ללא רשיון ושלא כדין.",	דיון
104,ME-15-05-30191-143,"בית המשפט העליון חזר וציין את זמינותו של הנשק החם, הקלות הבלתי נסבלת בה נעשה בו שימוש, הסכנה לא רק לחייהם של המעורבים בסכסוך, אלא לכל מי שנמצא אותה עת בסביבה, ואת חובתו של בית המשפט לתרום חלקו להרתעה ומניעה של תופעה נלוזה זו.",	דיון
105,ME-15-05-30191-143,"אין מדובר באירוע ספונטני אליו נקלעו הנאשמים בעל כורחם, כי אם במעשה מתוכנן מראש, כמפורט לעיל.",	דיון
106,ME-15-05-30191-143,"התנהגותם העבריינית של הנאשמים לאורך כל האירוע, מלמדת על יחס בוטה ומזלזל כלפי החוק, ומתאפיינת בתעוזה רבה.",	דיון
107,ME-15-05-30191-143,"האדישות, הזלזול וחוסר האכפתיות שגילו הנאשמים כלפי התוצאות ההרסניות העשויות להיגרם ממעשיהם, מלמדים על התנהגות בריונית ומשולחת רסן, ועל המסוכנות הרבה הנשקפת מהם, כל אחד על פי חלקו.",	דיון
108,ME-15-05-30191-143,"באי כח הצדדים הביאו בפני בית המשפט פסיקה בעבירות דומות ובה קשת רחבה של עונשים, זה בכה וזה בכה.",	דיון
109,ME-15-05-30191-143,"העונש הקבוע בצידה של עבירת נשיאה והובלת נשק הינו 10 שנות מאסר; העונש הקבוע בצידה של חבלה חמורה הוא 14 שנות מאסר, העונש הקבוע בצידה של קשירת קשר לביצוע פשע הינו 7 שנות מאסר, והעונש הקבוע בצידה של חבלה ברכב הינו 5 שנות מאסר.",	דיון
110,ME-15-05-30191-143,כך גם בעבירות הנסיון לבצען.,	דיון
111,ME-15-05-30191-143,"בנסיבות העניין, בהתחשב בחומרתן הרבה של העבירות שביצעו הנאשמים, הערכים החברתיים שנפגעו ופוטנציאל הסיכון הרב הטמון בביצוען, וכן מידת הענישה הראויה והנסיבות הקשורות בביצוע העבירות כמפורט לעיל, דעתי היא כי מתחם העונש ההולם את מעשיו של נאשם 1 הוא בטווח של בין 36 חודשי מאסר ל- 60 שנות מאסר בפועל.",	דיון
112,ME-15-05-30191-143,לגבי נאשם 2 עומד המתחם על 20 חודשי מאסר עד  48 חודשי מאסר.,	דיון
113,ME-15-05-30191-143,"לקולא אני רואה לזקוף לזכותם של הנאשמים את הודייתם בעבירות נשוא כתב האישום המתוקן, אשר חסכה זימונם של המתלונן ועדים אחרים, חסכה זמן שיפוטי יקר, וכן את האחריות שנטלו למעשיהם, אם כי בפני קצינת המבחן נטלו אחריות חלקית בלבד תוך נסיון למזער את חלקם במעשים.",	דיון
114,ME-15-05-30191-143,"על אף האמור לעיל, לנאשם 1 אין הרשעות קודמות וגם עברו של נאשם 2 אינו מכביד.",	דיון
115,ME-15-05-30191-143,"עם זאת, אני רואה לזקוף לחובתו של נאשם 2 כי ביצע את העבירות דנן שעה שתלוי ועומד נגדו מאסר על תנאי בר תוקף, בגין הרשעתו משנת 13'.",	דיון
116,ME-15-05-30191-143,"לחומרא, עומדים נגד הנאשמים תסקירים שאינם חיוביים, משהעריכה קצינת המבחן כי קיים סיכון גבוה להישנותן של עבירות דומות בעתיד אצל נאשם 1, וכי אין סיכוי גבוה לשינוי דפוסי התנהגות אצל נאשם 2.",	דיון
117,ME-15-05-30191-143,"יחד עם זאת, לסולחה נפקות מוגבלת על רמת הענישה, כאשר מדובר באלימות  יוצרת סיכון לכלל הציבור:",	דיון
118,ME-15-05-30191-143,"מעיון בהסכם הסולחה עולה כי הצדדים לא הסכימו על פיצוי כלשהו שישלמו הנאשמים למתלונן בגין מעשיהם, ולא מן הנמנע כי הדבר נובע מיחסיהם הקודמים של הצדדים.",	דיון
119,ME-15-05-30191-143,"כאמור, השלום לא שרר בין הצדדים, בלשון המעטה, עוד קודם לאירוע.",	דיון
120,ME-15-05-30191-143,"ככלל, מצווה בית המשפט לכבד הסדרי טיעון, למעט באותם מקרים בהם נפל בהסדר פגם  משמעותי.",	דיון
121,ME-15-05-30191-143,"לאור המדיניות הנוהגת לגבי הסדרי הטיעון, לאחר ששמעתי טיעוניהם של הצדדים ביחס למכלול השיקולים שהנחו אותם בהגיעם להסדר הנדון דידן, האיזונים שערכו בין מכלול השיקולים הנדרשים, כמפורט לעיל, מצאתי כי ההסדר אינו חורג ממדיניות הענישה המקובלת, ואני רואה לכבדו.",	דיון
122,ME-15-05-30191-143,"אשר לענישה בתוך הטווחים המוסכמים בין הצדדים, ראיתי לתת משקל משמעותי בגזירת הדין לשיתוף הפעולה של הנאשמים עם גורמי אכיפת החוק לאחר מעצרם, להודייתם המידית בעובדות כתב האישום שתוקן כאמור בהסדר טיעון, לגילם הצעיר, לנסיבותיהם האישיות,  לסולחה אליה הגיעו הצדדים, לתקופת מעצרם בגין העבירות נשוא תיק זה, ולעובדה כי זה להם מאסרם הראשון.",	דיון
123,ME-15-05-30191-143,"בנתונים אלו, איני רואה למצות את הדין עם הנאשמים, גם במסגרת ההסדר.",	דיון
124,ME-15-05-30191-143,"נוכח כל המקובץ לעיל, לאחר ששקלתי את כל השיקולים לחומרא ולקולא, אני רואה לגזור על הנאשמים עונשים כדלקמן:",	דיון
125,ME-15-05-30191-143,"38 חודשי מאסר בפועל, בניכוי תקופת מעצרו בתיק זה מיום 3/6/15.",נאשם 1
126,ME-15-05-30191-143,"מאסר על תנאי למשך 18 חודשים שהנאשם לא ישא בו זולת אם יעבור במשך 3 שנים מיום שחרורו עבירה בה הורשע, או עבירות בנשק, או עבירת אלימות או רכוש מסוג פשע, ויורשע בה בתוך תקופת התנאי או לאחריה.",נאשם 1
127,ME-15-05-30191-143,"24 חודשי מאסר בפועל, בניכוי תקופת מעצרו בתיק זה מיום 26/4/15 עד היום.",נאשם 2
128,ME-15-05-30191-143,אני מפעילה את המאסר על תנאי התלוי ועומד נגד הנאשם באופן ששלושה וחצי חודשים מתוכו יופעלו במצטבר לעונש שהוטל היום והיתרה בחופף.,נאשם 2
129,ME-15-05-30191-143,"בסך הכל ירצה נאשם 27.5 חודשי מאסר בפועל, בניכוי תקופת מעצרו.",נאשם 2
130,ME-15-05-30191-143,"מאסר על תנאי למשך 15 חודשים שהנאשם לא ישא בו זולת אם יעבור במשך 3 שנים מיום שחרורו עבירה בה הורשע, או עבירות בנשק, או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",נאשם 2
131,ME-15-05-30191-143,הצדדים הסכימו כי יוטל על הנאשמים פיצוי למתלונן.,נאשם 2
132,ME-15-05-30191-143,"בנסיבות המפורטות לעיל, נוכח הסולחה אליה הגיעו, יעמוד הפיצוי על סכום לא גבוה.",נאשם 2
133,ME-15-05-30191-143,"אני מחייבת כל אחד מהנאשמים לפצות את המתלונן בסכום של 6,000 ₪ (בסך הכל – 12,000 ₪), אותו ישלמו ב-10 תשלומים חודשיים, שווים ורצופים בסך 600 ₪, החל מיום 1/4/16 ובכל 1 לחודש שלאחריו.",נאשם 2
134,ME-15-05-30191-143,"אם תשלום כלשהו לא ישולם במועדו, תעמוד יתרת התשלומים לפירעון מידי, ותישא הפרשי הצמדה וריבית כחוק מהיום ועד ליום התשלום המלא בפועל.",נאשם 2
135,ME-15-05-30191-143,נאסר על הנאשמים או מי מטעמם לפנות למתלונן בקשר לפיצוי שנפסק.,נאשם 2
136,ME-15-05-30191-143,זכות ערעור לבית המשפט העליון בתוך 45 יום מהיום.,נאשם 2
137,ME-15-05-30191-143,"54678313ניתן היום,  י""ד אדר א' תשע""ו, 23 פברואר 2016.",נאשם 2
