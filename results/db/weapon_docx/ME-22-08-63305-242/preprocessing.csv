,verdict,text,part
0,ME-22-08-63305-242,"בא-כוח המאשימה:	עו""ד אריאל אילוז (פרקליטות מחוז ירושלים (פלילי))",.2 מוחמד זחאיקה 
1,ME-22-08-63305-242,"בא-כוח הנאשם 1:	עו""ד עאטף פרחאת",.2 מוחמד זחאיקה 
2,ME-22-08-63305-242,"בא-כוח הנאשם 2:	עו""ד וסים דכוואר",.2 מוחמד זחאיקה 
3,ME-22-08-63305-242,"חוק העונשין, תשל""ז-1977: סע'  25, 144(ב), 144(ב2), 275א, 338(א)(3), 448(א), 452(ב)(1)",.2 מוחמד זחאיקה 
4,ME-22-08-63305-242,"חוק המאבק בטרור, תשע""ו-2016",.2 מוחמד זחאיקה 
5,ME-22-08-63305-242,"שני הנאשמים הורשעו בהתאם להודאותיהם בעובדותיו של כתב-אישום מתוקן, כלהלן.",גזר דין
6,ME-22-08-63305-242,"הנאשם 1, סיף אלאדין הלסה, יליד 21.6.2004 (כבן 18 במועד העבירות וכיום כבן 19), הורשע ביום 6.3.2023 בעבירות הבאות: שתי עבירות ניסיון תקיפת שוטר בנסיבות מחמירות, לפי סעיף 275א וסעיף 25 בחוק העונשין, התשל""ז-1975 (להלן – החוק); שתי עבירות מעשה פזיזות ורשלנות, לפי סעיף 338(א)(3) בחוק; ייצור נשק, לפי סעיף 144(ב2) בחוק; נשיאת נשק, לפי סעיף 144(ב) בחוק; ניסיון הצתה, לפי סעיף 448(א) רישה וסעיף 25 בחוק.",גזר דין
7,ME-22-08-63305-242,"הנאשם 2, מוחמד זחאיקה, יליד 18.1.2002 (כבן 20.5 במועד העבירות וכיום כבן 21.5), הורשע ביום 29.1.2023 בעבירות הבאות: ייצור נשק, לפי סעיף 144(ב2) בחוק; היזק בזדון, לפי סעיף 452(ב)(1) בחוק; שלוש עבירות של ניסיון הצתה, לפי סעיף 448(א) רישה וסעיף 25 בחוק; ניסיון היזק בזדון, לפי סעיף 452(ב)(1) וסעיף 25 בחוק.",גזר דין
8,ME-22-08-63305-242,"התסקירים לעונש התקבלו סמוך לישיבת הטיעונים לעונש, שהתקיימה ביום 23.5.2023.",גזר דין
9,ME-22-08-63305-242,"רקע – עובדות כתב האישום, הראיות לעונש ותסקיר שירות המבחן",גזר דין
10,ME-22-08-63305-242,"אישום ראשון – בעניין הנאשם 2 (עבירות ייצור נשק, היזק בזדון וניסיון הצתה): בתחילת שנת 2022 נודע לנאשם 2 על מעצרם של חבריו, ואסים עבידאת (להלן – עבידאת) והנאשם 1, והוא ביקש לנקום את מעצרם באמצעות הצתת בתי יהודים הגרים בשכונת 'נוף ציון' (להלן גם – בתי היהודים) הסמוכה לבתי הנאשמים בשכונת ג'אבל מוכבר.",עובדות כתב האישום המתוקן
11,ME-22-08-63305-242,ביום 10.1.2022 הוא ייצר שני בקבוקי תבערה בכך שמילא שני בקבוקי זכוכית בדלק.,עובדות כתב האישום המתוקן
12,ME-22-08-63305-242,"בשעות הלילה הוא ביקש מבן דודו לבדוק אם כוחות הביטחון מצויים בדרך המובילה מביתו אל שכונת נוף ציון ולאחר מכן, בשעה 22:30, יצא מביתו עם בקבוקי התבערה בעודו עוטה רעלה על פניו.",עובדות כתב האישום המתוקן
13,ME-22-08-63305-242,לאחר שהלך כעשר דקות הוציא את בקבוקי התבערה ויידה אותם אל עבר בתי היהודים.,עובדות כתב האישום המתוקן
14,ME-22-08-63305-242,"אחד מהם פגע בדשא חצר ביתו של נתניאל דוד לוי, התלקח והסב נזק לחצר (מהות הנזק והיקפו לא צוינו בכתב האישום).",עובדות כתב האישום המתוקן
15,ME-22-08-63305-242,אישום שלישי – בעניין הנאשם 1 (עבירות ניסיון תקיפת שוטר בנסיבות מחמירות ומעשה פזיזות ורשלנות): בשעות הערב בתחילת חודש יולי נפגש הנאשם 1 עם חברו עלאא סרור (להלן – סרור) באזור שכונת מגוריו.,עובדות כתב האישום המתוקן
16,ME-22-08-63305-242,סרור הציע לנאשם 1 לירות זיקוקים אל עבר השוטרים בעמדה והנאשם 1 הסכים.,עובדות כתב האישום המתוקן
17,ME-22-08-63305-242,"הם נפגשו, הנאשם 1 נטל זיקוקים מסרור ושמר אותם בביתו במשך מספר ימים, פירק את הזיקוקים לשני חלקים והדביק כל חלק למקלות שישמשו אותו בירי הזיקוקים.",עובדות כתב האישום המתוקן
18,ME-22-08-63305-242,סמוך לאחר מכן פגש הנאשם 1 את סרור בשעת ערב בשכונת ג'בל מוכבר וסרור הציע לו שייצאו כדי לירות את הזיקוקים אל עבר כוחות הביטחון.,עובדות כתב האישום המתוקן
19,ME-22-08-63305-242,הנאשם 1 הסכים והשניים עטו רעלות פנים ואדם אחר הסיע אותם עד מרחק עשרות מטרים מעמדת כוחות הביטחון.,עובדות כתב האישום המתוקן
20,ME-22-08-63305-242,"הנאשם 1 וסרור הציתו את הזיקוקים, כיוונו אותם אל עבר כוחות הביטחון ולאחר שיגורם נמלטו.",עובדות כתב האישום המתוקן
21,ME-22-08-63305-242,"אישום רביעי – בעניין הנאשם 1 (עבירות ייצור נשק, נשיאת נשק וניסיון הצתה) ובעניין הנאשם 2 (עבירות החזקת נשק וניסיון היזק בזדון): בסוף חודש יוני 2022 החליט הנאשם 1 לתקוף יהודים הגרים בשכנות לביתו בג'אבל מוכבר.",עובדות כתב האישום המתוקן
22,ME-22-08-63305-242,נטען כי היה זה על רקע מריבה עם הוריו.,עובדות כתב האישום המתוקן
23,ME-22-08-63305-242,"הוא אסף חמישה בקבוקי זכוכית, מילא ארבעה מהם בדלק שרכש בתחנת דלק ושמר אותם בתיק.",עובדות כתב האישום המתוקן
24,ME-22-08-63305-242,"ביום 29.6.2022 הוא התקשר אל חברו עבידאת, סיפר לו על בקבוקי התבערה והציע לו להצטרף אליו ולהשליכם אל עבר בתי יהודים בשכונת 'נוף ציון'.",עובדות כתב האישום המתוקן
25,ME-22-08-63305-242,"עבידאת הסכים וביקש לצרף את הנאשם 2, שהוא חברו.",עובדות כתב האישום המתוקן
26,ME-22-08-63305-242,הנאשם 1 הסכים ועבידאת התקשר אל הנאשם 2 שהסכים להצטרף.,עובדות כתב האישום המתוקן
27,ME-22-08-63305-242,השלושה סיכמו על מקום המפגש בשעה 22:00 ובשעה זו הנאשם 2 ועבידאת הגיעו באמצעות קטנוע והנאשם 1 הגיע ברגל עם התיק שבו חמשת הבקבוקים שתוארו לעיל.,עובדות כתב האישום המתוקן
28,ME-22-08-63305-242,"משם הלכו השלושה במשך כ-20 דקות עד אזור בתי היהודים, שם עטו מסכות על פניהם כדי להסתיר את זהותם והנאשם 1 נתן לנאשם 2 בקבוק תבערה אחד, לעבידאת נתן שני בקבוקי תבערה ואצלו השאיר בקבוק תבערה אחד ואת בקבוק המים.",עובדות כתב האישום המתוקן
29,ME-22-08-63305-242,"השלושה הלכו עד ""סופר מרקט ההר"" המצוי במרחק כ-40-30 מטר מבתי היהודים.",עובדות כתב האישום המתוקן
30,ME-22-08-63305-242,שם הדליק הנאשם 1 בקבוק תבערה כדי ליידות אל עבר בתי היהודים אך הבקבוק נפל מידיו והתלקח על הכביש.,עובדות כתב האישום המתוקן
31,ME-22-08-63305-242,"הנאשם 1 השליך את בקבוק המים אל עבר עמוד, נטל מעבידאת בקבוק תבערה נוסף, הצית אותו והשליך אותו אל עבר בתי היהודים.",עובדות כתב האישום המתוקן
32,ME-22-08-63305-242,הבקבוק התלקח סמוך לחניון כלי הרכב של בתי היהודים.,עובדות כתב האישום המתוקן
33,ME-22-08-63305-242,עבידאת והנאשם 2 הדליקו שני בקבוקי תבערה ויידו אותם אל עבר החניון האמור ולאחר השלכתם ברחו מהמקום.,עובדות כתב האישום המתוקן
34,ME-22-08-63305-242,אישום חמישי – בעניין הנאשם 2 (עבירות החזקת נשק וניסיון הצתה): ביום 6.7.2022 הצטייד הנאשם 2 בבקבוק תבערה כדי ליידות אותו אל עבר בתי היהודים.,עובדות כתב האישום המתוקן
35,ME-22-08-63305-242,"הבקבוק פגע בקיר חזית הקומה השלישית, התלקח ונפל באזור חניון הבניין.",עובדות כתב האישום המתוקן
36,ME-22-08-63305-242,כתוצאה מכך נגרמו סימני פיח על חזית הבניין ובחלון אחד מכלי הרכב.,עובדות כתב האישום המתוקן
37,ME-22-08-63305-242,אישום שישי – בעניין הנאשם 1 (עבירות תקיפת שוטר בנסיבות מחמירות ומעשה פזיזות ורשלנות): ביום 24.7.2022 בשעה 17:30 נפגש הנאשם 1 עם סרור ועם אוסאמה עבדה (להלן – עבדה) ושיתף אותם שבכוונתו לירות זיקוקים אל עבר המשטרה.,עובדות כתב האישום המתוקן
38,ME-22-08-63305-242,"הנאשם 1 רכש מסרור כוורת זיקוקים תמורת 200 ₪, חילק אותם לשני חלקים והדביק אותם למקלות.",עובדות כתב האישום המתוקן
39,ME-22-08-63305-242,בשעה 20:30 ביקש הנאשם 1 מעבדה ומסרור שיחסמו את הרחוב וכן ביקש מסרור להסיעו אל עבר עמדת המשטרה.,עובדות כתב האישום המתוקן
40,ME-22-08-63305-242,"אדם אחר הסיע את הנאשם 1 אל המקום הסמוך אל העמדה ושם כיסה הנאשם 1 את פניו ברעלה, ירה זיקוקים אל עבר כוחות הביטחון ונמלט מהמקום בריצה.",עובדות כתב האישום המתוקן
41,ME-22-08-63305-242,"במענה לשאלת בית המשפט הודיע בא-כוח המאשימה, כי מבין כלל המעורבים, לא הוגשו כתבי אישום נגד עבידאת ונגד סרור, שאף כלל לא זומנו לחקירה.",עניינם של השותפים
42,ME-22-08-63305-242,הסדר הטיעון בעניינו של עבדה כלל הסכמה בעניין העונש.,עניינם של השותפים
43,ME-22-08-63305-242,"מטענות המאשימה לעונש בעניינו ומגזר הדין עלו הנסיבות החמורות הבאות: העבירות באישום השני נעברו במתחם מסגד אל אקצה; לחובתו הרשעות קודמות בעבירות דומות; לחובתו מאסר מותנה בר הפעלה; התסקיר ""אינו חיובי במיוחד"" ואף עולה ממנו כי הוא ""נעדר הבנה עמוקה לחומרת מעשיו והשלכותיהם וכי הוא מחזיק בעמדות אנטי ממסדיות"" (כאמור בגזר הדין).",עניינם של השותפים
44,ME-22-08-63305-242,לצד זה צוין כי הוא סיים לימודי תיכון עם תעודת בגרות והשתלב בלימודים אקדמאים.,עניינם של השותפים
45,ME-22-08-63305-242,"בית המשפט אימץ את הסדר הטיעון ובהתאם לכך, הושתו עליו 20 חודשי מאסר בפועל, הופעל מאסר מותנה למשך 6 חודשים, חלקו בחופף ובסך הכול הושתו עליו 24 חודשי מאסר בפועל, 10 חודשי מאסר מותנה וקנס בסך 4,000 ₪.",עניינם של השותפים
46,ME-22-08-63305-242,"לעניינו של עבדה ולעונשו המוסכם, עוד נשוב בהמשך הדברים.",עניינם של השותפים
47,ME-22-08-63305-242,"התסקיר בעניין הנאשם 1, סיף אלאדין הלסה: הנאשם 1 (להלן בפסקה זו – הנאשם) כבן 19, גר בג'בל מוכבר.",תסקירי שירות המבחן
48,ME-22-08-63305-242,הוריו פרודים ובמשפחתו הוא הבן השני מבין ארבעה ילדים בני 21-8.,תסקירי שירות המבחן
49,ME-22-08-63305-242,"אביו כבן 50, אינו עובד ומאז שהוריו נפרדו, האב ניתק עמו את הקשר.",תסקירי שירות המבחן
50,ME-22-08-63305-242,"אמו כבת 40, עובדת בחברת סיעוד וממתמודדת עם בעיות רפואיות ועם קשיים כלכליים.",תסקירי שירות המבחן
51,ME-22-08-63305-242,האח הבכור מאורס ואינו חי בבית.,תסקירי שירות המבחן
52,ME-22-08-63305-242,הקשר בין הנאשם לאחיו ולאמו קרוב ואף אחד מהם אינו מעורב בפלילים.,תסקירי שירות המבחן
53,ME-22-08-63305-242,הנאשם למד עשר שנות לימוד ונשר כדי לסייע בפרנסת המשפחה.,תסקירי שירות המבחן
54,ME-22-08-63305-242,עד מעצרו עבד כשליח בחברה לשליחויות מזון.,תסקירי שירות המבחן
55,ME-22-08-63305-242,"לחובת הנאשם הרשעה אחת מבית משפט לנוער בעבירות הפרעה לשוטר במילוי תפקידו, עבירה כלפי הציבור ממניע גזעני ותקיפה, שבעטיה נדון ל-4 חודשי מאסר בפועל, מאסר מותנה ופיצוי.",תסקירי שירות המבחן
56,ME-22-08-63305-242,"בעניין העבירות הנדונות אמר כי הוא מכיר באחריותו, מודה בהכנת בקבוקי תבערה, אך לטענתו, הם נזרקו בשטח חניה, לא יידה אותם מהסיבה שיהודים גרים במקום וכי העבירות אינן ממניע אידיאולוגי.",תסקירי שירות המבחן
57,ME-22-08-63305-242,"הוא אף מודה בירי זיקוקים אל עבר כוחות הביטחון, אך נראה כי משליך את האחריות על חבריו שלפיו דבריו, נגרר אחריהם.",תסקירי שירות המבחן
58,ME-22-08-63305-242,כן טען כי עבר את העבירות כדי לזכות בתשומת לבו של אביו.,תסקירי שירות המבחן
59,ME-22-08-63305-242,"על-פי התרשמות שירות המבחן, הנאשם נוטה למזער את חומרת מעשיו.",תסקירי שירות המבחן
60,ME-22-08-63305-242,"כגורמי סיכוי לשיקום הנאשם צוינו גילו הצעיר, אחריותו למשפחתו וסיועו לפרנסתה.",תסקירי שירות המבחן
61,ME-22-08-63305-242,"לעומת זאת, כגורמי סיכון להישנות עבירות צוינו גם גילו הצעיר, הרשעתו הקודמת בעבירות דומות, הרקע המשפחתי המורכב, היעדר גורמי תמיכה משפחתיים וסביבתיים, דפוסי חשיבה ילדותיים ורצון להשגת תשומת לב באמצעות מעשים שליליים, מתן משקל להשפעת בני גילו ורצון להשתוות אליהם, וכן היעדר הכרה מלאה באחריותו למעשים תוך ניסיון למזער את חומרתם.",תסקירי שירות המבחן
62,ME-22-08-63305-242,"לנוכח האמור ובהתחשב בחומרת העבירות, ביחסו של הנאשם אליהן והעובדה שלא היה בהרשעה הקודמת כדי להרתיעו, הומלץ להשית עליו ענישה מוחשית שתכלול מאסר בפועל.",תסקירי שירות המבחן
63,ME-22-08-63305-242,"התסקיר בעניין הנאשם 2, מוחמד זחאיקה: הנאשם 2 (להלן בפסקה זו – הנאשם)  כבן 21, גר בג'בל מוכבר.",תסקירי שירות המבחן
64,ME-22-08-63305-242,"הוריו גרושים מאז היה כבן 11, והוא הבכור מבין שני בנים.",תסקירי שירות המבחן
65,ME-22-08-63305-242,על-פי הנטען הרקע לגירושין היו אלימות האב כלפי האם והילדים ומאז הגירושין הקשר עם האב דל.,תסקירי שירות המבחן
66,ME-22-08-63305-242,"לדברי הנאשם, למשפחה קשיים כלכליים, הם נעזרים לפרנסתם בבני משפחה וחווים מחסור.",תסקירי שירות המבחן
67,ME-22-08-63305-242,"הנאשם סיים שתיים-עשרה שנות לימוד עם תעודת בגרות ולדבריו, היה תלמיד טוב.",תסקירי שירות המבחן
68,ME-22-08-63305-242,לאחר הלימודים למד עברית כדי ללמוד לימודים מקצועיים ובמקביל עבד בעבודות מזדמנות כדי לסייע בפרנסת המשפחה ולחסוך כסף למימון הלימודים.,תסקירי שירות המבחן
69,ME-22-08-63305-242,עד מעצרו עבד בעבודות שיפוצים.,תסקירי שירות המבחן
70,ME-22-08-63305-242,לנאשם אין הרשעות קודמות.,תסקירי שירות המבחן
71,ME-22-08-63305-242,"הוא מכיר באחריותו לעבירות ולפי דבריו, הרקע להן הוא תחושות כעס כלפי כוחות ביטחון הישראליים בשל מעצרם של חבריו, אשר לתחושתו, לא היה מוצדק.",תסקירי שירות המבחן
72,ME-22-08-63305-242,"כן טען, כי ברקע העבירות עומד כעסו כלפי אביו ומריבה עמו.",תסקירי שירות המבחן
73,ME-22-08-63305-242,"הוא אינו משתייך לארגון אידיאולוגי ולדבריו, פעל על דעת עצמו ועל-פי הוראות הכנה שמצא באינטרנט.",תסקירי שירות המבחן
74,ME-22-08-63305-242,"שירות המבחן התרשם כי הנאשם אינו מבין לעומק את חומרת מעשיו ואת השלכותיהם האפשריות וכי הדבר מתבטא בין השאר, בטענתו כי יידוי בקבוקי התבערה לא יכול היה לגרום לפגיעה בחיי אדם.",תסקירי שירות המבחן
75,ME-22-08-63305-242,"ניכר כי דבריו נועדו לצמצום חומרת מעשיו וכן כי החרטה שהביע נובעת מהמחיר האישי שנאלץ לשלם בשל מעשיו, המתבטא בקשייו בשהייה במעצר ובהפסקת מהלך חייו ועבודתו.",תסקירי שירות המבחן
76,ME-22-08-63305-242,"עולה אפוא, כי ברקע העבירות עומדות תחושות זעם הנובעות מנסיבות גדילתו בסביבה אלימה, ללא דמות אב מיטיבה, בעוד תחושות אלו לא זכו לביטוי מתאים ואילו מעשיו נועדו להפגת מתחים וכעסים באופן קיצוני.",תסקירי שירות המבחן
77,ME-22-08-63305-242,"נבחנה אפשרות שילובו במסגרת טיפולית כדי לעבד את חוויות ילדותו, אך לדבריו אינו נזקק לכך.",תסקירי שירות המבחן
78,ME-22-08-63305-242,"כגורמי סיכוי לשיקום הנאשם צוינו גילו הצעיר, היותו נעדר הרשעות קודמות, יכולתו ליציבות בלימודים ושאיפות עתידיות תקינות וכן ניכר כי מעצרו והשלכותיו על חייו נחווים כמרתיעים במידה מסוימת.",תסקירי שירות המבחן
79,ME-22-08-63305-242,"כגורמי סיכון להישנות עבירות מצדו, צוינו נסיבות גדילתו ללא דמות אב מטיבה, מצב סוציו-אקונומי קשה, חוויות אלימות בשנות ילדותו כלפיו וכלפי אמו אשר לא עובדו והקושי לבחון אותן.",תסקירי שירות המבחן
80,ME-22-08-63305-242,כך בעוד שאלו הותירו בו משקעים רגשיים משמעותיים המתבטאים בזעם ומכאן החשש שיפעל באופן אלים.,תסקירי שירות המבחן
81,ME-22-08-63305-242,"עם זאת, ניכרת גם אדישות או קלות דעת מצדו לגבי תוצאות התנהגותו האפשריות וחוסר נכונות להשתלב במסגרת טיפולית מותאמת.",תסקירי שירות המבחן
82,ME-22-08-63305-242,"נראה אפוא, כי רמת הסיכון להישנות עבירות מצדו היא בינונית ורמת החומרה, אם תישנה, אף היא בינונית.",תסקירי שירות המבחן
83,ME-22-08-63305-242,"לפיכך ולנוכח חומרת העבירות והיעדר מוטיבציה להשתלב בתהליך טיפולי, אין התסקיר כולל המלצה טיפולית או שיקומית.",תסקירי שירות המבחן
84,ME-22-08-63305-242,"בהתחשב באופי המעשים וחומרתם והקושי של הנאשם להכיר באחריותו המלאה למעשיו, להביע חרטה כנה ולהבין את חומרת מעשיו, הומלץ להשית עליו מאסר בפועל, תוך מתן משקל לגילו הצעיר וכן ענישה מותנית שתשמש גורם מרתיע.",תסקירי שירות המבחן
85,ME-22-08-63305-242,"הראיות לעונש מטעם המאשימה: מידע פלילי בעניין הנאשם 1 (הלסה), בצירוף גזר הדין מיום 15.11.2022 בתפ""ע (שלום נוער ירושלים) 60162-02-22, שעל-פיו הורשע בעבירות הפרעה לשוטר במילוי תפקידו, עבירות ממניע גזעני כלפי הציבור ותקיפה סתם.",הראיות לעונש
86,ME-22-08-63305-242,"הושתו עליו 4 חודשי מאסר בפועל, עונשי מאסר מותנה (שאינם בני הפעלה בהליך הנדון) ופיצוי בסך 3,000 ₪.",הראיות לעונש
87,ME-22-08-63305-242,לא הוגשו ראיות לעונש מטעם הנאשמים.,הראיות לעונש
88,ME-22-08-63305-242,טענות המאשימה: בא-כוח המאשימה טען כי יש לקבוע מתחמי ענישה כלהלן:,טענות הצדדים ודברי הנאשמים 
89,ME-22-08-63305-242,בעניין הנאשם 1: לאישום השלישי – בין 10 ל-20 חודשי מאסר בפועל; לאישום הרביעי – בין 36 ל-54 חודשי מאסר בפועל; לאישום השישי – בין 10 ל-20 חודשי מאסר בפועל.,טענות הצדדים ודברי הנאשמים 
90,ME-22-08-63305-242,"בהתאם לכך עמדת המאשימה היא כי יש להשית עליו 50 חודשי מאסר בפועל, מאסר מותנה, קנס ופיצוי.",טענות הצדדים ודברי הנאשמים 
91,ME-22-08-63305-242,ביחס לנאשם 2: לאישום הראשון – בין 36 ל-54 חודשי מאסר בפועל; לאישום הרביעי – בין 30 ל-48 חודשי מאסר; לאישום החמישי – בין 30 ל-48 חודשי מאסר בפועל.,טענות הצדדים ודברי הנאשמים 
92,ME-22-08-63305-242,"בהתאם לכך עמדת המאשימה היא כי יש להשית עליו 72 חודשי מאסר בפועל, מאסר מותנה וקנס.",טענות הצדדים ודברי הנאשמים 
93,ME-22-08-63305-242,ההבדל במתחמי הענישה בעניין האישום הרביעי הוסבר בחלקו היותר דומיננטי של הנאשם 1.,טענות הצדדים ודברי הנאשמים 
94,ME-22-08-63305-242,"בעניין נסיבות העבירות טען בא-כוח המאשימה כלהלן: לא מדובר באירוע חד פעמי, אלא במספר אירועים; באירועי הזיקוקים ויידוי בקבוקי התבערה, פוטנציאל הנזק גבוה וכי בקלות עלול היה להיגרם נזק חמור יותר; למעשים קדמו תכנון והכנה אשר כללו ייצור בקבוקי תבערה, תיאום ועטית מסיכות; אמנם הנאשמים צעירים, אך הם בגירים והם יכולים היו להבין את הפסול במעשיהם; באישום הראשון מתואר נזק שנגרם בחצר בית, אך גם אם לא נגרם נזק כבד, עצם ההצתה הופכת את האירוע לחמור, מאחר שלא ניתן לדעת כיצד הצתה תתפתח.",טענות הצדדים ודברי הנאשמים 
95,ME-22-08-63305-242,הערכים המוגנים שנפגעו הם חיי אדם והשמירה על הסדר הציבורי וכי מידת הפגיעה בהם גבוהה.,טענות הצדדים ודברי הנאשמים 
96,ME-22-08-63305-242,"בעניין מדיניות הענישה הנהוגה, הפנה בא-כוח המאשימה אל שישה פסקי-דין, אשר יפורטו בהמשך הדברים במסגרת הדיון בעניין זה.",טענות הצדדים ודברי הנאשמים 
97,ME-22-08-63305-242,"בעניין נסיבותיהם של הנאשמים אשר אינן קשורות במעשיי העבירות נטען כי הנאשמים הכירו באחריותם למעשים, הודו וחסכו בזמן שיפוטי וכי הם יחסית צעירים.",טענות הצדדים ודברי הנאשמים 
98,ME-22-08-63305-242,"עם זאת, בעבירות מהסוג הנדון ישנה חשיבות להרתעת היחיד ולהרתעת הרבים.",טענות הצדדים ודברי הנאשמים 
99,ME-22-08-63305-242,כמו כן לנאשם 1 ישנה הרשעה קודמת  וכי העבירות הנדונות נעברו לאחר הגשת כתב האישום באותו הליך.,טענות הצדדים ודברי הנאשמים 
100,ME-22-08-63305-242,כן הפנה בא-כוח המאשימה אל האמור בתסקירים מטעם שירות המבחן ואל ההמלצות להשתת עונשי מאסר בפועל.,טענות הצדדים ודברי הנאשמים 
101,ME-22-08-63305-242,"טענותיו של בא-כוח הנאשם 1: על-פי טענתו, אין כל בסיס לעמדת המאשימה וכי לא מוכרת כל פסיקה המשיתה ענישה כפי שביקשה.",טענות הצדדים ודברי הנאשמים 
102,ME-22-08-63305-242,"כן הוסיף ותקף את עמדת המאשימה, אשר פעם אחר פעם עותרת לקביעת מתחמי ענישה מפליגים בחומרתם, אשר נעדרים כל עיגון בפסיקה.",טענות הצדדים ודברי הנאשמים 
103,ME-22-08-63305-242,"לטענתו, עליה להתאים את טענותיה לרמת הענישה הנהוגה ולהימנע מלעתור להשתת ענישה נעדרת כל בסיס.",טענות הצדדים ודברי הנאשמים 
104,ME-22-08-63305-242,"עוד הדגיש, כי הנאשמים לא הורשעו בעבירות לפי חוק המאבק בטרור, התשע""ו-2016 (להלן – חוק המאבק בטרור), הקובע כפל ענישה וכן טען, כי בנסיבות הנדונות אין מקום למתחמי ענישה נפרדים לכל אחד מפרטי האישום.",טענות הצדדים ודברי הנאשמים 
105,ME-22-08-63305-242,"בעניין נסיבות מעשיי העבירות טען, כי לא נגרם כל נזק באף לא אחד ממעשיי העבירות שעבר הנאשם 1.",טענות הצדדים ודברי הנאשמים 
106,ME-22-08-63305-242,"אף לא היה פוטנציאל נזק רב, לנוכח מרחק עשרות המטרים, או אף 30-20 מטר כפי שצוין באחד המקרים, ממקום הימצאות הנאשמים אל בתי היהודים.",טענות הצדדים ודברי הנאשמים 
107,ME-22-08-63305-242,בא-כוח הנאשם 1 הדגיש את העובדה שהעבירות נעברו עת הוא היה כבן 18 ולכן יש לשקול גם את גילו הצעיר.,טענות הצדדים ודברי הנאשמים 
108,ME-22-08-63305-242,"עוד הוסיף, כי בתסקיר נפלה טעות.",טענות הצדדים ודברי הנאשמים 
109,ME-22-08-63305-242,"שכן, נכתב בו כי הנאשם 1 טען לכאורה, כי לא היה מודע לכך שבאותם בתים גרים יהודים, אך לדברי הנאשם 1, הוא כלל לא אמר זאת לקצינת המבחן, אלא אמר לה כי לא זרק אל בית היהודים אלא אל כיוון החצר, כנטען באישום הרביעי.",טענות הצדדים ודברי הנאשמים 
110,ME-22-08-63305-242,"בעניין מדיניות הענישה הנוהגת הפנה בא-כוח הנאשם אל חמישה פסקי דין ואל הפסיקה הנזכרת בהם, תוך הדגשה כי מקצתם עוסקים בנסיבות חמורות יותר, אשר יפורטו בהמשך הדברים.",טענות הצדדים ודברי הנאשמים 
111,ME-22-08-63305-242,"בכל הנוגע לנסיבותיו של הנאשם 1 אשר אינן קשורות במעשיי העבירה, הפנה בא-כוחו אל התסקיר ואל הנסיבות הקשות מאד המפורטות בו, לרבות המשבר בעקבות גירושי הוריו וההשלכות הכלכליות הקשות שיש לכך עליו ועל משפחתו.",טענות הצדדים ודברי הנאשמים 
112,ME-22-08-63305-242,"לנוכח כל אלו טען, כי יש לשקול את הפגיעה שמאסרו מסבים לו ולמשפחתו, בעוד שעד מעצרו הוא זה שעול פרנסתם היה עליו.",טענות הצדדים ודברי הנאשמים 
113,ME-22-08-63305-242,הנאשם הודה והכיר באחריותו למעשים וכי אין כל יסוד לאמירה בתסקיר כי הכרתו באחריותו היא חלקית בלבד.,טענות הצדדים ודברי הנאשמים 
114,ME-22-08-63305-242,"כמו כן, כפי שאף עולה מהתסקיר, העבירות לא נעברו ממניע אידיאולוגי, אלא מדפוסי חשיבה ילדותיים ומרצון לזכות בתשומת לב באמצעות מעשים שליליים.",טענות הצדדים ודברי הנאשמים 
115,ME-22-08-63305-242,בא-כוח הנאשם טען כי ניתן להסתפק בתקופת מעצרו של הנאשם1  (כעשרה חודשים) וכי די בכך כדי לשמש גורם מרתיע.,טענות הצדדים ודברי הנאשמים 
116,ME-22-08-63305-242,"אמנם במועד העבירות היה נגדו כתב אישום נוסף, אך אז הוא עדיין לא חווה מעצר, שכוחו המרתיע רב, כך שקרוב לוודאי שהוא לא יחזור עוד על המעשים.",טענות הצדדים ודברי הנאשמים 
117,ME-22-08-63305-242,טענותיו של בא-כוח הנאשם 2: בא-כוח הנאשם 2 הצטרף לביקורת שמתח בא-כוח הנאשם 1 על מתחמי הענישה שהמאשימה ביקשה לקבוע.,טענות הצדדים ודברי הנאשמים 
118,ME-22-08-63305-242,"לטענתו, הפסיקה המוגשת מטעם באי-כוח הנאשמים, לרבות סקירת פסקי הדין באותם פסקי-דין מצביעים על מדיניות ענישה שונה בתכלית מרמת הענישה שהמאשימה מבקשת להשית על הנאשמים.",טענות הצדדים ודברי הנאשמים 
119,ME-22-08-63305-242,"לשיטתו, המאשימה אף אינה עקבית בעמדתה עד שדומה כי עמדתה נקבעת באופן אקראי על-פי זהות הגורם בפרקליטות המטפל בתיק בשונה מנסיבות ההליך שנדון.",טענות הצדדים ודברי הנאשמים 
120,ME-22-08-63305-242,"לפיכך לטענתו, על בית המשפט לקבוע את הענישה בהתאם למדיניות הפסיקה המשתקפת מהפסיקה.",טענות הצדדים ודברי הנאשמים 
121,ME-22-08-63305-242,"בטיעוניו הפנה אל שמונה פסקי דין, רובם מהעת האחרונה, שאף הם יפורטו בהמשך הדברים במסגרת הדיון במדיניות הענישה הנהוגה.",טענות הצדדים ודברי הנאשמים 
122,ME-22-08-63305-242,"בעניין נסיבותיו האישיות של הנאשם 2 הפנה בא-כוחו אל התסקיר בעניינו והוסיף כי הנאשמים הודו בעשיית מעשיי העבירות כבר בשלב חקירתם במשטרה, הכירו באחריותם למעשיהם ואף מסרו את שמותיהם של השותפים לעבירות.",טענות הצדדים ודברי הנאשמים 
123,ME-22-08-63305-242,"למרות זאת, כפי שאף הצהיר בא-כוח המאשימה, עבידאת וסרור כלל לא נחקרו וזאת בהיעדר מחלוקת כי היו ראיות נגדם.",טענות הצדדים ודברי הנאשמים 
124,ME-22-08-63305-242,"לפיכך טען, כי מדובר באכיפה בררנית מובהקת, אשר לא רק מחייבת הימנעות מהשתת הענישה המחמירה שהמאשימה ביקשה, אלא הימנעות מכל ענישה בקשר לאותם פרטי האישום שבהם הם היו מעורבים.",טענות הצדדים ודברי הנאשמים 
125,ME-22-08-63305-242,"לטענתו, לא ברור מניין התעוזה של המאשימה לעתור להשתת ענישה כה מחמירה על שני הנאשמים בקשר לאישום שבעניינו המאשימה פטרה מעורבים אחרים מכל ענישה.",טענות הצדדים ודברי הנאשמים 
126,ME-22-08-63305-242,"לטענתו, בצדק שאל בית המשפט בפתח הדיון ועוד קודם לשמיעת טענות המאשימה לעונש, מה נעשה עם המעורבים האחרים.",טענות הצדדים ודברי הנאשמים 
127,ME-22-08-63305-242,"מעת שתשובת המאשימה הייתה כי הם כלל לא נחקרו, אין להשית על הנאשמים כל עונש.",טענות הצדדים ודברי הנאשמים 
128,ME-22-08-63305-242,"עוד טען בא-כוח הנאשם 2 כי אף אין מקום לקביעת מספר מתחמי ענישה, אלא יש לקבוע מתחם ענישה אחד כפי שאף נקבע בפסקי הדין שהגיש (אשר כאמור, יידונו בהמשך הדברים).",טענות הצדדים ודברי הנאשמים 
129,ME-22-08-63305-242,"בעניין נסיבות העבירות הוסיף, כי יש לתת את הדעת לכך שלא נגרם כל נזק, גם לא באישום הראשון שבו הפגיעה הייתה בדשא בחצר בית.",טענות הצדדים ודברי הנאשמים 
130,ME-22-08-63305-242,"כן טען, כי ההבחנות בין מעשיו של הנאשם 1 לאלו של הנאשם 2, אינן משתקפות במתחמי הענישה שביקשה המאשימה.",טענות הצדדים ודברי הנאשמים 
131,ME-22-08-63305-242,"מכל מקום, לטענתו, יש להסתפק בשנת מאסר אחת וזאת בהתחשב בכך שהנאשם 2 במעצר.",טענות הצדדים ודברי הנאשמים 
132,ME-22-08-63305-242,"כמו כן, בהתחשב במצבה של משפחתו ובדוחק הכלכלי הקשה של המשפחה, אין מקום להשתת קנס או לחיוב בתשלום פיצוי.",טענות הצדדים ודברי הנאשמים 
133,ME-22-08-63305-242,"לבסוף חזר והדגיש כי יש להתחשב בכך שהנאשם הודה, מתחרט על מעשיו ומכה על חטא.",טענות הצדדים ודברי הנאשמים 
134,ME-22-08-63305-242,דברי הנאשמים: הנאשם 1 (הלסה) חזר והבהיר את דברי בא-כוחו בעניין הטעות שנפלה בתסקיר בעניינו.,טענות הצדדים ודברי הנאשמים 
135,ME-22-08-63305-242,"כפי שהסביר, כאשר הוא זרק את בקבוק התבערה, זה לא היה אל הבית של היהודים, אלא אל החניון וכי לא התכוון לגרום נזק כלשהו.",טענות הצדדים ודברי הנאשמים 
136,ME-22-08-63305-242,"כן הדגיש, כי בניגוד לאמור בתסקיר, הוא ידע שמדובר בביתם של היהודים, אבל הוא לא התכוון לזרוק לעברו.",טענות הצדדים ודברי הנאשמים 
137,ME-22-08-63305-242,הנאשם 2 (זחאיקה) אמר כי הוא מסתפק בדברים שאמר בא-כוחו.,טענות הצדדים ודברי הנאשמים 
138,ME-22-08-63305-242,"לנוכח חומרת העבירות, ריבוי העבירות וריבוי האירועים ומנגד, העובדה שבפועל לא נגרם נזק או לא נגרם נזק ממשי, מידת הפגיעה בערכים המוגנים היא ברמה בינונית.",	הערכים החברתיים הנפגעים מהעבירות ומידת הפגיעה בהם
139,ME-22-08-63305-242,מדיניות הענישה הנוהגת - כללי: להלן תובא סקירת פסקי הדין שהוגשו מטעם באי-כוח הצדדים.,	מדיניות הענישה הנוהגת
140,ME-22-08-63305-242,"כפי שניתן יהיה להיווכח, חלקם נוגעים לנסיבות חמורות מאלו הנדונות וזאת בין בשל כך שנדונות בהם עבירות לפי חוק המאבק בטרור או ממניע גזעני, שלגביהם נקבע כפל העונש; בהיותם עוסקים במקרים שבהם הנאשמים הורשעו בקשר למספר אירועים רב; ובהיותם עוסקים בנסיבות שבהן לנאשמים הרשעות קודמות בעבירות דומות, מאסרים מותנים בני הפעלה וכדומה.",	מדיניות הענישה הנוהגת
141,ME-22-08-63305-242,"לצד זה, חלק מאותם פסקי-דין עוסקים בקטינים או בנסיבות קלות יותר.",	מדיניות הענישה הנוהגת
142,ME-22-08-63305-242,פסקי הדין שהוגשו מטעם המאשימה:,	מדיניות הענישה הנוהגת
143,ME-22-08-63305-242,פסקי הדין שהוגשו מטעם בא-כוח הנאשם 1 (הלסה):,	מדיניות הענישה הנוהגת
144,ME-22-08-63305-242,פסקי הדין שהוגשו מטעם בא-כוח הנאשם 2 (זחאייקה):,	מדיניות הענישה הנוהגת
145,ME-22-08-63305-242,"בעת בחינת הנסיבות שבהן נעברו העבירות, ניתן משקל לשיקולים הבאים: ראשית, מדובר בעבירות שהן פרי תכנון, תיאום והכנה, שאף חזרו על עצמן בדרכים שונות מספר פעמים במועדים שונים; שנית, חלקם היחסי של הנאשמים בעבירות שונה וגם מידת מעורבותם.",	הנסיבות שבהן נעברו העבירות
146,ME-22-08-63305-242,"כך למשל וכטענת המאשימה, חלקו של הנאשם 1 באישום הרביעי משמעותי יותר.",	הנסיבות שבהן נעברו העבירות
147,ME-22-08-63305-242,"לעומת זאת, באישום הראשון שבו מעורב רק הנאשם 2, גם נגרם נזק, גם אם מינורי שטיבו לא ידוע; שלישית, אין מחלוקת על כך שמעשיי הנאשמים כוונו כלפי מקום מגורי יהודים וכלפי כוחות הביטחון, אך לצד זה ניתן משקל לכך שהנאשמים לא הורשעו בעבירות טרור או בעבירות ממניע גזעני ולנוכח האמור בתסקירים, המניע אינו ברור; רביעית, מעשיי הנאשמים, שכללו ירי זיקוקים ויידוי בקבוקי תבערה היה כזה שהנזק שהיה צפוי ממנו היה חמור, גם אם בפועל לא התממש.",	הנסיבות שבהן נעברו העבירות
148,ME-22-08-63305-242,"עם זאת, כטענת באי-כוח הנאשמים, ניתן משקל גם למרחק שממנו הושלכו בקבוקי התבערה, אשר הפחית את אפשרות גרימת הנזק; חמישית, לנוכח גילם של הנאשמים, חזקה עליהם כי הם יכולים היו להבין את מעשיהם, את הפסול בהם ואת משמעותם וממילא יכולים היו להימנע מעשייתם.",	הנסיבות שבהן נעברו העבירות
149,ME-22-08-63305-242,"טענת אכיפה בררנית כשיקול בקביעת העונש: במעשים המתוארים בכתב האישום, היו שישה מעורבים, כלהלן: באישום הראשון – רק הנאשם 2; באישום השני – הנאשם 1, סרור, שהיה היוזם והגורם הפעיל והנאשם 1; באישום הרביעי – שני הנאשמים ועבידאת, שהיה הדומיננטי מבין השלושה; באישום החמישי – הנאשם 2; באישום השישי, הנאשם 1, סרור ועבדה.",	קביעת מתחם העונש ההולם
150,ME-22-08-63305-242,"מבין ששת המעורבים, הוגשו כתבי אישום נגד שני הנאשמים הנדונים ונגד עבדה, אשר כמפורט לעיל, הורשע בשורה של עבירות חמורות, בהן גם שתי עבירות גילוי הזדהות עם ארגון טרור ניסיון תקיפת שוטר בנסיבות מחמירות והפרעה לשוטר בנסיבות מחמירות ועוד.",	קביעת מתחם העונש ההולם
151,ME-22-08-63305-242,"חרף העובדה שלחובתו היו הרשעות קודמות ומאסר מותנה בר הפעלה, עונשו הועמד, בהסכמת המאשימה, על 20 חודשי מאסר בפועל וכן הופעל המאסר המותנה, חלקו בחופף.",	קביעת מתחם העונש ההולם
152,ME-22-08-63305-242,"לעומת זאת, עבידאת וסרור לא נחקרו וממילא לא הוגש נגדם כתב אישום.",	קביעת מתחם העונש ההולם
153,ME-22-08-63305-242,"כך למרות העובדה שעל-פי טענת בא-כוח הנאשם 2, אשר לא הייתה שנויה במחלוקת, היו נגדם ראיות שאפשרו את העמדתם לדין.",	קביעת מתחם העונש ההולם
154,ME-22-08-63305-242,"קביעת מתחם העונש ההולם – סיכום: לנוכח כל האמור, מתחמי הענישה נקבעים אפוא, בהתאם לעיקרון ההלימה ובהתחשב בכל השיקולים שעליהם עמדנו בהרחבה ובכלל זה, הערכים החברתיים שנפגעו ממעשיי העבירות ומידת הפגיעה בהם; מדיניות הענישה הנהוגה בפועל כפי שהיא משתקפת בפסקי הדין מהעת האחרונה שפורטו לעיל; הנסיבות שבהן כל אחד מהנאשמים עבר את העבירות.",	קביעת מתחם העונש ההולם
155,ME-22-08-63305-242,כן ניתן משקל לאכיפה הבררנית ולעיקרון אחידות הענישה.,	קביעת מתחם העונש ההולם
156,ME-22-08-63305-242,"בהתאם לכך, בהתחשב במידת מעורבותו של כל אחד מהנאשמים, מתחמי הענישה ההולמים הם כלהלן: בעניין הנאשם 1 (הלסה) בין 30 ל-44 חודשי מאסר בפועל; בעניין הנאשם 2 (זחאיקה) בין 34 ל-46 חודשי מאסר בפועל.",	קביעת מתחם העונש ההולם
157,ME-22-08-63305-242,זאת לצד ענישה נלווית.,	קביעת מתחם העונש ההולם
158,ME-22-08-63305-242,"נסיבותיו של הנאשם 1 (הלסה), שאינן קשורות במעשיי העבירות: ראשית, הנאשם 1 צעיר מאד, במועד העבירות הוא היה על גבול הקטינות, הוא נשר מהלימודים בגיל צעיר ובדרך כלל ניהל אורח חיים נורמטיבי.",גזירת עונשיהם של הנאשמים  
159,ME-22-08-63305-242,"לנוכח נסיבות משפחתו המורכבות, כמפורט בתסקיר, הוא נרתם לסייע לפרנסת משפחתו ובפועל עול פרנסת המשפחה עליו.",גזירת עונשיהם של הנאשמים  
160,ME-22-08-63305-242,"עם זאת, ניתן משקל לכך שבעת שעבר את העבירות הנדונות, כבר הוגש נגדו כתב אישום בעבירות דומות; שנית, לזכותו נזקפה הכרתו באחריותו לעבירות.",גזירת עונשיהם של הנאשמים  
161,ME-22-08-63305-242,"בעניין זה אף אין ממש באמור בתסקיר, כי לא דובר בהכרה מלאה באחריותו למעשים, מאחר שכבר בשלב חקירתו במשטרה הוא הודה במעשים ובכך הכיר באחריותו; שלישית, על-פי התסקיר, עצם מעצרו הממושך משמש עבורו גורם מרתיע וכך בייחוד בהינתן הרושם כי העבירות נעברו על רקע חוסר בשלות וניסיון להשגת תשומת לב ולא ממניע אידיאולוגי.",גזירת עונשיהם של הנאשמים  
162,ME-22-08-63305-242,"נסיבותיו של הנאשם 2 (זחאייקה), שאינן קשורות במעשיי העבירות: ראשית, הנאשם צעיר, שאף נסיבות חייו ונסיבות משפחתו מורכבות.",גזירת עונשיהם של הנאשמים  
163,ME-22-08-63305-242,"עם זאת, הוא השלים שתיים-עשרה שנות לימוד עם בגרות ועבד בעבודות מזדמנות כדי לממן לימודי מקצוע ולסייע בפרנסת משפחתו.",גזירת עונשיהם של הנאשמים  
164,ME-22-08-63305-242,אורח חייו עד מעצרו היה נורמטיבי ושאיפותיו לעתיד אף הן נורמטיביות.,גזירת עונשיהם של הנאשמים  
165,ME-22-08-63305-242,"לכך מצטרפת גם העובדה שאין לחובתו הרשעות קודמות וזו לו המעורבות הראשונה בפלילים; שנית, לזכותו נזקפת הודאתו במעשים, הכרתו באחריותו למעשים והחרטה שהביע, כמפורט בתסקיר שירות המבחן; שלישית, ניכר כי מעצרו הממושך קשה לו במיוחד וכי יש בו כדי לשמש עבורו גורם מרתיע ממשי.",גזירת עונשיהם של הנאשמים  
166,ME-22-08-63305-242,לצד זה ניתן משקל להתרשמות שירות המבחן כי ברקע העבירות עמדו תחושות זעם וקיפוח המגבירות את החשש מפני אפשרות של הישנות מעשים פסולים.,גזירת עונשיהם של הנאשמים  
167,ME-22-08-63305-242,"גזירת עונשיהם של הנאשמים – סיכום: איזון כל השיקולים אשר נדונו בהרחבה, שקילת עמדת המאשימה, טענותיהם של באי-כוח הנאשמים, מובילים להעמדת עונשי המאסר אשר יושתו על כל אחד משני הנאשמים בתחתית מתחם הענישה.",גזירת עונשיהם של הנאשמים  
168,ME-22-08-63305-242,"כן נשקלו שיקולי הרתעה, אשר לא אחת עשויה להיות מושגת בעצם המאסר המשמעותי.",גזירת עונשיהם של הנאשמים  
169,ME-22-08-63305-242,"בהיעדר כל מידע בדבר היקף הנזק המתואר באישום הראשון ואם אמנם נגרם ולנוכח מצבם הכלכלי הקשה מאד של הנאשמים ושל משפחותיהם, כפי שתוארו בתסקירים בעניינם, לא ראיתי לנכון להשית על מי מהם קנס כספי או לחייב בתשלום פיצוי.",גזירת עונשיהם של הנאשמים  
170,ME-22-08-63305-242,"לנוכח כל השיקולים שהובאו לעיל, על הנאשמים נגזרים העונשים שיפורטו להלן.",גזר הדין – סיכום
171,ME-22-08-63305-242,"עונשו של הנאשם 1, סיף אלאדין הלסה:",גזר הדין – סיכום
172,ME-22-08-63305-242,"מאסר בפועל למשך שלושים חודש, החל מיום מעצרו ביום 27.7.2022.",גזר הדין – סיכום
173,ME-22-08-63305-242,"במקרה של סתירה לרישומי שב""ס, יש לפעול על-פי רישומי שב""ס.",גזר הדין – סיכום
174,ME-22-08-63305-242,"מאסר מותנה למשך שישה חודשים, שאותו יישא אם תוך שלוש שנים מיום שחרורו מן המאסר יעבור עבירת רכוש, אלימות או נשק מסוג פשע, או ניסיון לעבור עבירה כאמור.",גזר הדין – סיכום
175,ME-22-08-63305-242,"מאסר מותנה למשך שלושה חודשים, שאותו יישא אם תוך שלוש שנים מיום שחרורו מן המאסר יעבור עבירת התפרעות, רכוש, אלימות או נשק מסוג עוון, או ניסיון לעבור עבירה כאמור.",גזר הדין – סיכום
176,ME-22-08-63305-242,"עונשו של הנאשם 2, מוחמד זחאיקה:",גזר הדין – סיכום
177,ME-22-08-63305-242,"מאסר בפועל למשך שלושים וארבעה חודש, החל מיום מעצרו ביום 11.8.2022.",גזר הדין – סיכום
181,ME-22-08-63305-242,זכות ערעור לבית המשפט העליון תוך ארבעים וחמישה יום.,גזר הדין – סיכום
182,ME-22-08-63305-242,"54678313ניתן היום, ח' בסיוון התשפ""ג, 28 במאי 2023, במעמד הנאשמים ובאי-כוח הצדדים כמפורט בפרוטוקול הדיון מהיום.",גזר הדין – סיכום
183,ME-22-08-63305-242,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר הדין – סיכום
