,verdict,text,part
0,ME-13-10-14308-198,"בשם המאשימה - עו""ד אברמוביץ",ארלאזי זובידאת 
1,ME-13-10-14308-198,"בשם הנאשם -  עו""ד ראפי מסאלחה",ארלאזי זובידאת 
2,ME-13-10-14308-198,"הנאשם – הובא [ע""י הליווי]",ארלאזי זובידאת 
3,ME-13-10-14308-198,"חוק העונשין, תשל""ז-1977: סע'  144(ב), 144(ב2), 144(ג)",במסמך זה הושמטו פרוטוקולים
4,ME-13-10-14308-198,פקודת התעבורה [נוסח חדש]: סע'  43,במסמך זה הושמטו פרוטוקולים
5,ME-13-10-14308-198,"הנאשם בתיק זה הורשע, לאחר ניהול הוכחות, בעבירות של נשיאת והובלת נשק בצוותא, לפי סעיף 144(ב) לחוק העונשין, התשל""ז - 1977 (להלן: ""החוק""); ושל סחר בנשק בצוותא, לפי סעיף 144(ב2) לחוק.",גזר דין
6,ME-13-10-14308-198,"על-פי העובדות אותן הוכיחה המאשימה בבית המשפט, בזמנים הרלבנטיים שימש אדם המכונה דני שאולוב (להלן: ""הסוכן"" או ""שאולוב"") כסוכן סמוי בעסקת נשק שנערכה עם הנאשם ועם המנוח משהאדה מוחמד (להלן: ""המנוח"").",גזר דין
7,ME-13-10-14308-198,"בתאריך 13.6.13, לאחר שהסוכן והמנוח סיכמו ביניהם כי הסוכן ירכוש מן המנוח כלי נשק אוטומטי בתמורה ל- 5,000 ₪, נפגש הסוכן עם הנאשם והמנוח בתחנת הדלק ""דלק"" שבדבוריה (להלן: ""תחנת הדלק""), שם מכרו השניים לסוכן תת מקלע מאולתר קליבר  (להלן: ""כלי הנשק""), וכן מחסנית ריקה מכדורים (להלן: ""האביזר"").",גזר דין
8,ME-13-10-14308-198,באותו המעמד העביר הסוכן לרשות הנאשם והמנוח את הכסף.,גזר דין
9,ME-13-10-14308-198,"מן הראיות שהוצגו עולה, כי בעת ביצוע העסקה ישב הנאשם ברכב בו נהג המנוח, כאשר בין רגליו הייתה מונחת שקית אדומה.",גזר דין
10,ME-13-10-14308-198,"הנאשם פתח את השקית, הוציא מתוכה את הנשק והציגו בפני הסוכן.",גזר דין
11,ME-13-10-14308-198,"לאחר שהסוכן העביר לידי המנוח את הכסף, הנאשם הכניס את השקית עם הנשק לתוך תיק רחצה שחור, אותו מסר לסוכן.",גזר דין
12,ME-13-10-14308-198,"הנאשם בן 21, רווק, תושב דבוריה.",תסקיר שירות המבחן
13,ME-13-10-14308-198,"טרם מעצרו ביצע הנאשם עבודות שירות, בהתאם לגזר דינו של בית משפט השלום בנצרת מיום 30.05.13, וטרם לכן נשא עונש מאסר בן 8 חודשים, בגין תקיפת שוטרים.",תסקיר שירות המבחן
14,ME-13-10-14308-198,"משפחתו של הנאשם נורמטיבית, אולם מתקשה להתמודד עם התנהגותו המרדנית.",תסקיר שירות המבחן
15,ME-13-10-14308-198,"הנאשם נטל אחריות חלקית בלבד לביצוע העבירות, והמשיך לטעון בפני קצינת המבחן כי לא ידע מהי מטרת הנסיעה עם המנוח ושלא היה מעורב בעסקה.",תסקיר שירות המבחן
16,ME-13-10-14308-198,"קצינת המבחן התרשמה, כי הנאשם נמצא בשלבי גיבוש זהות ופועל מתוך צרכי התבגרות, אותם מצליח לספק רק בהתחברות לגורמים שליליים.",תסקיר שירות המבחן
17,ME-13-10-14308-198,"עוד הוסיפה, כי לנאשם נטייה להתנהגות אימפולסיבית המתעלמת מהשלכות עתידיות של מעשיו, כשלהערכתה קיים אצלו קושי בולט לעמוד בגבולות חיצוניים ולקבל סמכות באופן כללי, כולל סמכות חוק וסמכות הורית.",תסקיר שירות המבחן
18,ME-13-10-14308-198,"מכאן העריכה, כי הסיכון להישנות עבירות בעתיד הוא גבוה.",תסקיר שירות המבחן
19,ME-13-10-14308-198,"בהינתן האמור, ולאור התרשמותה כי לנאשם מודעות עצמית וטיפולית נמוכה, נמנעה ממתן המלצה טיפולית לגביו.",תסקיר שירות המבחן
20,ME-13-10-14308-198,"המאשימה מבקשת להטיל על הנאשם עונש של מאסר בפועל, וכן מאסר על תנאי וקנס.",טיעוני הצדדים
21,ME-13-10-14308-198,"לדבריה, הערך המוגן בעבירות נשק הוא הגנה על ביטחון הציבור, כשאת מידת הפגיעה קשה לאמוד במדויק.",טיעוני הצדדים
22,ME-13-10-14308-198,"באשר לנסיבות ציינה, כי הנאשם לא ""נקלע"" לאירוע, אלא הגיע למקום יחד עם המנוח לאחר שנקבע מועד ומקום לביצוע העסקה, ולפיכך יש לייחס לו אחריות מלאה הן לנשיאת הנשק והן לסחר בו.",טיעוני הצדדים
23,ME-13-10-14308-198,"עוד ציינה, כי העבירות בוצעו בצוותא ושיש בהן משום סכנה לביטחון הציבור.",טיעוני הצדדים
24,ME-13-10-14308-198,"המאשימה הפנתה לפסקי דין הדנים בעבירות דומות, ומהם הסיקה כי מתחם העונש ההולם במקרה דנן נע בין שלוש לשש שנות מאסר בפועל.",טיעוני הצדדים
25,ME-13-10-14308-198,"בהתייחסה לנסיבותיו הפרטניות של הנאשם, ציינה כי מדובר בבחור צעיר שלו עבר פלילי בגין עבירות אלימות ורכוש.",טיעוני הצדדים
26,ME-13-10-14308-198,"לסיכום סברה, כי יש להטיל על הנאשם עונש המצוי ברף העליון של המתחם עליו הצביעה.",טיעוני הצדדים
27,ME-13-10-14308-198,"הנאשם, באמצעות סנגורו, טען כי מדובר באירוע בודד, שהוא לא נטל חלק בתכנון ובמשא ומתן שהתקיים בין הסוכן למנוח ושמעורבותו בעבירות הסתכמה בכך שנכח ברכבו של המנוח בעת ביצוע העסקה.",טיעוני הצדדים
28,ME-13-10-14308-198,"לדבריו, לא ניתן לומר שהנאשם נטל חלק פעיל בעסקה או שהיה דומיננטי, ואין להענישו על חלקו של המנוח, שנפטר בסמוך לאחר ביצוע העסקה.",טיעוני הצדדים
29,ME-13-10-14308-198,"עוד טען הסנגור, כי ""לא נגרם נזק ולא היה אמור להיגרם כל נזק"" עקב ביצוע העבירות; ושיש מקום לשקול את התנהלות רשויות האכיפה בעת גזירת העונש, כשהוא מפרט בעניין זה, כי במשך חודשים הנאשם לא נעצר משום שזהותו לא הייתה ברורה לשוטרים, כאשר במהלך החקירה ""הודלף"" שמו של הנאשם לסוכן.",טיעוני הצדדים
30,ME-13-10-14308-198,"לדבריו, מדובר בהתנהלות שערורייתית המצדיקה הטלת עונש המצוי ברף הנמוך של המתחם ההולם.",טיעוני הצדדים
31,ME-13-10-14308-198,"בהתייחסו לנסיבותיו האישיות של הנאשם ציין הסניגור, כי עברו הפלילי של הנאשם אינו כולל הרשעות בעבירות נשק.",טיעוני הצדדים
32,ME-13-10-14308-198,"לסיכום הפנה הסניגור לגזרי דין המתייחסים, לדבריו, למקרים חמורים יותר, וביקש מבית המשפט להסתפק בתקופת מעצרו של הנאשם.",טיעוני הצדדים
33,ME-13-10-14308-198,"במקרה דנן, וכפי שטוען הסניגור בצדק, הנאשם לא היה הגורם הדומיננטי והפעיל ביותר בתוך מסכת המעשים המתוארים בכתב-האישום, אלא המנוח הוא שרקם ותכנן את העסקה, כשהנאשם הצטרף אליו רק בשלב הוצאתה אל הפועל.",דיון והכרעה
34,ME-13-10-14308-198,"ואולם, אף כי אין לייחס לנאשם מעורבות בתכנון העסקה, אין מקום לטענה כי הוא לא היה מודע למטרת הנסיעה ולכוונותיו של המנוח, שכן על פי ממצאי הכרעת הדין הנאשם הוא שהציג את הנשק בפני הסוכן והעבירו לידיו.",דיון והכרעה
35,ME-13-10-14308-198,"עוד נתתי דעתי לכך שהנזק אשר היה צפוי להיגרם עקב ביצוע העסקה נמנע, בסופו של יום, בשל העובדה שהנשק נמסר לידיו של סוכן משטרתי, ושאלמלא התערבות הסוכן סביר להניח כי הנשק היה מגיע לידיו של אדם המבקש לעשות בו שימוש על מנת לפגוע באחר, להפחיד או לאיים.",דיון והכרעה
36,ME-13-10-14308-198,"באשר למתחם הענישה ההולם בנסיבותיו של מקרה זה, הכולל גם עבירה של סחר בנשק, סבורני כי יש לקבוע במקרה דנן מתחם גבוה יותר בהשוואה למצבים בהן נעברו עבירות של החזקה, נשיאה והובלת נשק בלבד.",דיון והכרעה
37,ME-13-10-14308-198,"לסיכום נקודה זו, סבורני כי בנסיבות המתוארות, בהתייחס לסוג הנשק ולכמותו, ותוך השוואה למתחם אותו קבעתי במקרים בהם הורשעו נאשמים בעבירות של החזקה, נשיאה או הובלת נשק בלבד, מתחם העונש ההולם במקרה דנן נע בין 18 ל- 42 חודשי מאסר בפועל.",דיון והכרעה
38,ME-13-10-14308-198,"באשר לגזירת העונש בתוך מתחם זה, בהתחשב במסקנות התסקיר ובעובדה כי הנאשם אינו נוטל אחריות מלאה למעורבותו בהן, וזאת חרף הודאתו כי נכח ברכב בעת ביצוע העסקה, לא מצאתי מקום לסטות מן המתחם ההולם, לחומרה או לקולא.",דיון והכרעה
39,ME-13-10-14308-198,"עוד יש לציין, כי הנאשם הוא רווק  כך ששליחתו למאסר לא תוביל לפגיעה חמורה בו או במשפחתו, ושעומדות לחובתו שלוש הרשעות קודמות שנצברו לחובתו במהלך השנים 2012-2013, בין היתר בעבירה של הפרת הוראה חוקית; פריצה לרכב, גניבה ממנו והחזקת נכס החשוד כגנוב; וכן בעבירות איומים, התנהגות פרועה במקום ציבורי, הפרעה לשוטר במילוי תפקידו, היזק לרכוש במזיד וחבלה במזיד ברכב.",דיון והכרעה
40,ME-13-10-14308-198,"לצד זאת, בהינתן ריבוין של עבירות הנשק ותוצאותיהן החמורות, יש מקום להתחשב בשיקול הרתעת הרבים, המחייב החמרה בעונשו של הנאשם בגדרי מתחם הענישה ההולם, באופן שיועבר מסר ברור שיהיה בו כדי להרתיע כל עבריין נשק פוטנציאלי מפני ביצוען של עבירות מסוג זה.",דיון והכרעה
41,ME-13-10-14308-198,"אשר על-כן, אני גוזר על הנאשם  את העונשים הבאים:",דיון והכרעה
42,ME-13-10-14308-198,"שלושים ושישה (36) חודשי מאסר, מתוכם עשרים וארבעה (24) חודשי מאסר לריצוי בפועל בניכוי ימי מעצרו החל מיום 29.9.13, ואילו היתרה על תנאי למשך שלוש שנים, והתנאי הוא שהנאשם לא יעבור בפרק זמן זה עבירת נשק שיורשע בגינה.",דיון והכרעה
43,ME-13-10-14308-198,מאסר זה ישא אותו הנאשם בחופף לכל מאסר אחר אשר הוטל על הנאשם.,דיון והכרעה
44,ME-13-10-14308-198,"אני דן את הנאשם לתשלום קנס בסך 6,000 ₪ או חודש מאסר תמורתו.",דיון והכרעה
45,ME-13-10-14308-198,הקנס ישולם בתוך 90 ימים מיום ריצוי עונשו.,דיון והכרעה
46,ME-13-10-14308-198,זכות ערעור לבית המשפט העליון.,דיון והכרעה
47,ME-13-10-14308-198,"ניתן והודע היום ה' תשרי תשע""ה, 29/09/2014 במעמד הנוכחים.",דיון והכרעה
