,verdict,text,part
0,ME-18-07-23532-512,"ב""כ המאשימה עו""ד מלכה גרוס",נוכחים:-
1,ME-18-07-23532-512,"הנאשם וב""כ עו""ד ריאד סוואעד",נוכחים:-
2,ME-18-07-23532-512,מתורגמן בית המשפט גברת הייא עבאסי,נוכחים:-
3,ME-18-07-23532-512,"חוק העונשין, תשל""ז-1977: סע'  25, 37, 144(ב), 329, 448א', לפרק ח', א', לפרק ט', ג', לפרק יא, ט'",נוכחים:-
4,ME-18-07-23532-512,"חוק המאבק בטרור, תשע""ו-2016: סע'  37, 37(ד)",נוכחים:-
5,ME-18-07-23532-512,"לא נמצא טעם להביא את כל שפורט בכתב האישום, ועם זאת נדרש ליתן ביטוי לתמצית הדברים.",גזר דין
6,ME-18-07-23532-512,"כתב האישום מתאר בסעיפים 4-1 לפרק העובדות את ההתארגנות בה נטלו חלק, לצד הנאשם, מי מבין תושבי מחנה הפליטים שועפט.",גזר דין
7,ME-18-07-23532-512,"במסגרת זאת מתוארת התאספות חברי אותה קבוצה, הצטיידותם בבנזין, בבקבוקי זכוכית ובסמרטוטים.",גזר דין
8,ME-18-07-23532-512,"ההתארגנות הבשילה לקראת מאי 2018, תוך הכנת בקבוקי תבערה, הכנת רעלות והתארגנות, כאשר המוקד הינו 'פילבוקס', עמדת שמירה מרכזית לכוחות הביטחון באזור.",גזר דין
9,ME-18-07-23532-512,"במוקד האירוע שהתרחש ביום 18.5.18 סמוך לשעה 21:00, מפגש חברי הקבוצה בנקודה שפורטה במחנה הפליטים שועפט, ויציאתם משם כשהם מצוידים בשקית ובה בקבוקי תבערה לכיוון מחסום סמוך.",גזר דין
10,ME-18-07-23532-512,"חברי הקבוצה, בכללם הנאשם, יידו בקבוקי תבערה לעבר הפילבוקס, וכשהגיעו כוחות הביטחון לאזור, אף יידו לעברם אבנים.",גזר דין
11,ME-18-07-23532-512,"אשר לנאשם צוין בממוקד בסעיף 6 לפרק העובדות של כתב האישום, שהוא הוביל נשק ללא רשות, ניסה לשלח אש בצוותא עם עמיתיו, לרבות באתר טבע, וכל זאת כדי לפגוע בבני אדם.",גזר דין
12,ME-18-07-23532-512,"סיכום פרק העובדות של כתב האישום מלמדנו על השתתפות בהתקהלות אסורה שהיה בה כדי להטיל אימה על הציבור, ניסיון לתקוף שוטר ולהכשילו בתפקידו, וכל זאת כשהנאשם, בצוותא עם אחרים, מזוין בנשק קר.",גזר דין
13,ME-18-07-23532-512,"נוכח זאת, הורשע הנאשם על פי הודאתו בכתב האישום (המתוקן) בעבירות הבאות: ניסיון תקיפת שוטר בנסיבות מחמירות – עבירה לפי סעי 274 (1) +(2)+(3) בצירוף סעיף 25 לחוק העונשין (מספר עבירות); מעשה טרור של ניסיון הצתה -  עבירה לפי סעיף 448א' סיפא בצירוף סעיף 25 לחוק העונשין ובצירוף סעיף 37 לחוק המאבק בטרור (מספר עבירות); וכן - נשיאת נשק – עבירה לפי סעיף 144(ב) לחוק העונשין.",גזר דין
14,ME-18-07-23532-512,"עמדת המאשימה למתחם שלא יפחת משלוש שנות מאסר, והמתחם אמור להגיע, לדברי ב""כ המאשימה, לכחמש שנות מאסר.",גזר דין
15,ME-18-07-23532-512,"ומנגד, לדעת הסניגור הנכבד, ראוי למתחם שיתחיל בעבודות שירות, ולכל היותר יש מקום לתקופת מאסר מידתית ומוגבלת בהיקפה, עד  20 חודשי מאסר, לדבריו.",גזר דין
16,ME-18-07-23532-512,"נתון נוסף הטעון התייחסות, גלום בעובדה שביחס למעורב אחר באותה פרשה ניתן על ידי מותב נכבד אחר של בית משפט זה גזר דין שהטיל עליו 3 שנות מאסר, וזאת הגם שמדובר היה בקטין כבן 15.",גזר דין
17,ME-18-07-23532-512,"עם זאת, ביחס לאותו נאשם, היתה תמונת המצב חמורה משמעותית.",גזר דין
18,ME-18-07-23532-512,"הורשע הוא, בין היתר, בעבירה על סעיף 329 על חוק העונשין שחומרתה ידועה, ואין עבירה כמותה בפרשתנו.",גזר דין
19,ME-18-07-23532-512,"לסיכום הדיון בנקודת המוצא העונשית נכון לציין גם את סעיף 37 לחוק המאבק בטרור, לפיו, במקרים שפורטו בסעיף, יש מקום לכפל העונש.",גזר דין
20,ME-18-07-23532-512,הסעיף חל בפרשתנו.,גזר דין
21,ME-18-07-23532-512,"המתחם התקף להבנתי, יפורט בהמשך.",גזר דין
22,ME-18-07-23532-512,"ראשית הודגש, ובצדק רב, שעל הפרק נאשם שנטל אחריות מלאה למעשיו והודה במיוחס לו.",גזר דין
23,ME-18-07-23532-512,"בד בבד, נכון להדגיש, שעל הפרק, לנאשם זה, עבירה ראשונה, ואין לחובתו עבר פלילי קודם בכל הקשר.",גזר דין
24,ME-18-07-23532-512,"לא מעט טענו הצדדים ביחס לתסקיר שהונח על שולחן בית המשפט, ונמנע מכל המלצה בעניינו של הנאשם.",גזר דין
25,ME-18-07-23532-512,"לטענת ההגנה, על הפרק מקרה נוסף בו נשלח קצין מבחן שאינו דובר את השפה הערבית לנאשם שנקלע לקשיי ביטוי והתקשה, לפיכך,  בהעברת תחושותיו.",גזר דין
26,ME-18-07-23532-512,אף את נכונותו לקבל את האחריות למעשיו התקשה התסקיר לשקף בנסיבות אלה.,גזר דין
27,ME-18-07-23532-512,"עוד צוינה על ידי ההגנה, ובצדק, תקופת מעצרו של הנאשם עד עתה.",גזר דין
28,ME-18-07-23532-512,עצור היה ממשית – 21 ימים.,גזר דין
29,ME-18-07-23532-512,"רבה שבעתיים היתה תקופה של כשנה שלמה בה היה במעצר בית, ואין חולקין, שלא נרשמו לחובת הנאשם הפרות כלשהן.",גזר דין
30,ME-18-07-23532-512,"הסניגור השלים את טיעוניו בציינו שהתקופה הממושכת של מעצר בית ללא הפרות, תומכת ומחזקת גם את טענתו היסודית לקבלת אחריות.",גזר דין
31,ME-18-07-23532-512,במצוות החוק אמנע מציטוט האמור בתסקיר ואסתפק במתן ביטוי למסקנותיו של קצין המבחן.,גזר דין
32,ME-18-07-23532-512,"מסקנות שירות המבחן, למרבה הצער, מלמדות על הערכת קצין המבחן לקיומם של גורמי סיכון למעשים פוגעניים, וככלל, אין על הפרק תסקיר חיובי.",גזר דין
33,ME-18-07-23532-512,לא בכדי נמנע שירות המבחן מכל המלצה בעניינו של הנאשם.,גזר דין
34,ME-18-07-23532-512,"ועם זאת, נכון אני להערכה שיש מידה של ממש בטענות ב""כ הנאשם ביחס לתסקיר המוכן על ידי קצין מבחן דובר עברית, נכבד ככל שיהיה, כאשר על הפרק נאשם ששפת אמו ערבית.",גזר דין
35,ME-18-07-23532-512,"קשה שלא להלום שאין בתסקיר זה כדי לסייע לנאשם, אך במקביל אקפיד שלא לראות בו כחיזוק לכיוון המחמיר.",גזר דין
36,ME-18-07-23532-512,"בסופו של דבר, גם אם סבור קצין המבחן אחרת, מבחינת בית המשפט, על הפרק נאשם שקיבל את האחריות למעשיו ואשר במשך כשנה לא הפר את תנאי מעצר הבית.",גזר דין
37,ME-18-07-23532-512,"אלה נסיבות בהן דומני, שראוי להניח לתסקיר זה.",גזר דין
38,ME-18-07-23532-512,"מכל מקום, אין לי, אלא לקוות, כי יתרבו קציני המבחן דוברי הערבית במסגרת שירות המבחן.",גזר דין
39,ME-18-07-23532-512,"על פני הדברים, עבירות מן הסוג שעל הפרק, חומרתן יתרה, ואין הדעת נותנת שעבירות מסוג זה לא תסתיימנה בתקופת מאסר ממשית מאחורי סורג ובריח: –",גזר דין
40,ME-18-07-23532-512,ואף הצורך לשמור על בטחון המדינה חוזר ומקבל ביטוי בפסיקה המישור זה:-,גזר דין
41,ME-18-07-23532-512,"למותר להדגיש בנקודה זו לצד שיקולי ההלימה, את הצורך להרתעת הכלל המתחייב מעבירות מסוגן של אלה.",גזר דין
42,ME-18-07-23532-512,"אשר למתחם הענישה, לאחר בחינת הפסיקה שהוגשה לפניי, ולאחר עיון מוקפד נוסף בפרטי העבירות קובע אני את מתחם הענישה על הטווח שבין 24 חודשי מאסר לבין 60 חודש.",גזר דין
43,ME-18-07-23532-512,"אשר לטעמיי, אוסיף ואדגיש שנלקח בחשבון סעיף 37 לחוק המאבק בטרור, ניתן ביטוי לכך שעל הוראות חיקוק 1 ו -2 עבר הנאשם מספר פעמים (להזכיר שהורשע במספר עבירות), וכן נלקח בחשבון פוטנציאל הנזק הממשי הגלום במעשים, וזאת לצד העובדה, כי למרבה המזל לא נגרם נזק של ממש.",גזר דין
44,ME-18-07-23532-512,"נקודת האיזון הינה, לתפיסתי, בענישה במסגרת המתחם דלעיל.",גזר דין
45,ME-18-07-23532-512,אשר לעונשו של הנאשם בתוך המתחם במסגרת מתחם הענישה.,גזר דין
46,ME-18-07-23532-512,בנקודה זו אין המחלוקת בין הצדדים ניכרת.,גזר דין
47,ME-18-07-23532-512,"מסכימה המאשימה שנכון למקם את הנאשם בשליש התחתון של העונש, ולטענת הסניגור, נכון למקם את הנאשם ממש ברף התחתון.",גזר דין
48,ME-18-07-23532-512,"בהעדר אינדיקציות חיוביות יוצאות דופן לשיקום וכל כיוצא בזה, להערכתי, אין הצדקה למקם את הנאשם ממש על הרף התחתון של המתחם, אך מקבל אני שמקומו לא הרבה מעליו: עבירה ראשונה, מעצר ראשון, מעצר בית ממושך ראשון, וקבלת אחריות, תומכים במסקנה זו.",גזר דין
49,ME-18-07-23532-512,"עונשו של הקטין, שלוש שנות מאסר כאמור, נתפס על ידי שני הצדדים כנקודת התייחסות המקרינה על גזר דין זה.",גזר דין
50,ME-18-07-23532-512,"ובעוד המאשימה מדגישה את קטינותו, ללמדנו מקל וחומר, מה ראוי שיהיה עונשו של הנאשם דנן, מדגישה ההגנה את טיב הרשעותיו של הקטין, החמורות בהרבה מבפרשתנו.",גזר דין
51,ME-18-07-23532-512,"ודומני, ששני הבדלים אלה, ראוי שיובילוני למסקנה, שגם אם ברקע אותה פרשה, הבדלי הגיל והשוני בעבירות מקשים על עצם ההשוואה.",גזר דין
52,ME-18-07-23532-512,"בנסיבות אלה אמנע מלבסס על עניינו של אותו קטין את מסקנותי, ולא אראה בגזר דינו כנקודת מוצא המקרינה על הענישה הראויה ביחס לנאשם דנן, לאף כיוון.",גזר דין
53,ME-18-07-23532-512,"אשר לענישה הנלוות, נתבקשתי לקנס ולתנאי.",גזר דין
54,ME-18-07-23532-512,"על פני הדברים מאסר מותנה רלוונטי נדרש ומוצדק, ואף נכון להורות על קנס, אך זאת כענישה נלוות ותוך קציבת הקנס במידתיות הנדרשת.",גזר דין
55,ME-18-07-23532-512,"סוף דבר, גוזר אני כדלקמן: -",גזר דין
56,ME-18-07-23532-512,מאסר לתקופה של 27 חודשים.,גזר דין
57,ME-18-07-23532-512,מתקופה זו ינוכו  21 ימים בהם שבהם שהה הנאשם במעצר.,גזר דין
58,ME-18-07-23532-512,הנאשם יתייצב לריצוי עונשו ביום 14.7.2019עד שעה 10:00 בכלא ניצן.,גזר דין
59,ME-18-07-23532-512,"כמו כן ירצה הנאשם 10 חודשי מאסר, ככל שיעבור בתקופה של שנתיים לאחר מועד שחרורו, עבירה נוספת לפי חוק המאבק בטרור, או לפי סימן א' לפרק ח' של חוק העונשין או לפי סימן ג' לפרק ט' של חוק העונשין או סימן ט' לפרק י""א של חוק העונשין.",גזר דין
60,ME-18-07-23532-512,"הנאשם ישלם קנס בסך 2,000 ₪ שיקוזזו מכספים מופקדים.",גזר דין
61,ME-18-07-23532-512,היתרה – תוחזר לנאשם.,גזר דין
62,ME-18-07-23532-512,"ההחזר יתבצע מיד לאחר התייצבות הנאשם ובמידת הצורך, תינתן לעניין זה על ידי החלטה משלימה.",גזר דין
63,ME-18-07-23532-512,"ולבסוף, אדגיש במצוות סעיף 37(ד) לחוק המאבק בטרור, שהורשע הנאשם גם בעבירות על חוק זה.",גזר דין
64,ME-18-07-23532-512,5129371זכות ערעור כחוק.,גזר דין
65,ME-18-07-23532-512,"ניתנה היום, ז' תמוז תשע""ט, 10 יולי 2019, במעמד הצדדים.",גזר דין
