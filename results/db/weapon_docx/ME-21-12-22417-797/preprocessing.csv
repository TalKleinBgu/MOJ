,verdict,text,part
0,ME-21-12-22417-797,"חוק העונשין, תשל""ז-1977: סע'  40, 40ג, 40ט, 40 י', 144(א), 40יד",טוראד עמאש 
1,ME-21-12-22417-797,"הנאשם, יליד 11/7/01, הורשע על יסוד הודייתו בעובדות כתב האישום, אשר תוקן במסגרת הסדר טיעון, בעבירות בנשק (החזקה) - לפי סעיף 144(א) רישא + סיפא לחוק העונשין, תשל""ז-1977 (להלן: חוק העונשין).",גזר - דין
2,ME-21-12-22417-797,"ביום 3/12/21 בשעה 20:35, החזיק הנאשם בביתו על גופו נשק דמוי תת מקלע מאולתר, שסוגל לירות כדור ובכוחו להמית אדם (להלן: הנשק), בלא רשות על פי דין להחזקתו; כן החזיק בחצר ביתו מחסנית המהווה אביזר לנשק (להלן: המחסנית), בלא רשות על פי דין להחזקתה.",עובדות כתב האישום המתוקן הן כדלהלן: 
3,ME-21-12-22417-797,"בתאריך 16/5/22, בטרם ניתנה תגובת ההגנה לכתב האישום, הגיעו הצדדים להסדר טיעון שבמסגרתו תוקן כתב האישום, והנאשם הודה בעבירות שיחסו לו במסגרתו, כמפורט לעיל.",עובדות כתב האישום המתוקן הן כדלהלן: 
4,ME-21-12-22417-797,"כן הוסכם על הצדדים כי התסקיר שיוגש בעניינו של הנאשם, המתחייב מגילו בעת ביצוע העבירות, לא יתייחס לשאלת הרשעתו, וכי המאשימה לא תהיה כפופה להמלצותיו.",עובדות כתב האישום המתוקן הן כדלהלן: 
5,ME-21-12-22417-797,"בהעדר הסכמה לעניין העונש, הטיעון לעונש היה חופשי, לאחר שהתקבל תסקיר של שירות המבחן בעניינו של הנאשם, וכן שלושה תסקירים משלימים.",עובדות כתב האישום המתוקן הן כדלהלן: 
6,ME-21-12-22417-797,הנאשם נעדר הרשעות קודמות.,	ראיות לעונש
7,ME-21-12-22417-797,שירות המבחן ערך כאמור מספר תסקירים בעניינו של הנאשם.,	תסקירי שירות המבחן
8,ME-21-12-22417-797,"הראשון מיום 11/9/22, שני תסקירים משלימים מתאריכים 18/10/22 ו- 20/10/21 ותסקיר סופי מיום 31/10/22.",	תסקירי שירות המבחן
9,ME-21-12-22417-797,התסקיר הראשון מיום 11/9/22,	תסקירי שירות המבחן
10,ME-21-12-22417-797,"קצינת המבחן סקרה את נסיבותיו האישיות של הנאשם, כבן 21, מאורס, אשר עובר למעצרו התגורר בבית סבו בג'סר א-זרקא.",	תסקירי שירות המבחן
11,ME-21-12-22417-797,"הנאשם, כבן 22, הוא הבכור מבין חמשת אחאיו, בני 20 – 13; מסר כי הוריו פרודים מזה כחמש שנים, בעקבות שיפוץ ארוך שנים שערך האב בביתם, אשר בעטיו עברו אמו ואחאיו להתגורר בבית הורי האם, ונשארו שם; האב מתגורר אצל הוריו, ולנאשם אין קשר עמו.",	תסקירי שירות המבחן
12,ME-21-12-22417-797,"לדברי הנאשם, מאז לידתו חווה חוסר עניין מצד אביו, ועל כן גדל לסירוגין בבית סבו.",	תסקירי שירות המבחן
13,ME-21-12-22417-797,"הוא סיפר כי נשר מבית הספר לאחר שבע שנות לימוד, על רקע מצבה הבריאותי של סבתו ורצונו לשהות במחיצתה; לאחר מכן, החל לעבוד במסעדה, בניקיון ובאולם אירועים, ועד למעצרו עבד במשך כשנתיים, לסירוגין, כעוזר טבח במסעדה בעמק חפר.",	תסקירי שירות המבחן
14,ME-21-12-22417-797,הנאשם נעדר עבר פלילי.,	תסקירי שירות המבחן
15,ME-21-12-22417-797,"הנאשם מסר לקצינת המבחן כי קרוב משפחתו דרס בשוגג אדם ממשפחה עבריינית, ומאז התגלע סכסוך בין המשפחות, שכלל איומים וירי יומיומי לעבר בני משפחתו של הנאשם.",	תסקירי שירות המבחן
16,ME-21-12-22417-797,"לדבריו, רכש את הנשק לצורך הגנה עצמית, על רקע הסכסוך, האיומים והירי המתמשך על ביתו, ונתפס מיד לאחר רכישת הנשק מבלי שעשה בו כל שימוש; הוא סיפר כי הסכסוך ""נסגר"" במעמד מכובדי הכפר, אך ללא סולחה רשמית, משום שבני משפחתו אינם מוכנים לשלם את סכום הכסף שנדרש מהם.",	תסקירי שירות המבחן
17,ME-21-12-22417-797,"קצינת המבחן העריכה כי הנאשם קיבל אחריות פורמלית בלבד על החזקת הנשק, ולא הפנים את חומרת התנהלותו ומצבו; הוא שלל תכנון ספציפי לשימוש בו, וטען כאמור כי מדובר בהגנה עצמית, לאחר שמיצה את הפנייה לגורמי אכיפת החוק; הנאשם מודע למחירים האישיים הכרוכים במעורבותו הפלילית, בשל מעצרו, הרחקתו ומעצרו בפיקוח אלקטרוני למשך 8 חודשים בבית חברו של סבו בחדרה, אם כי שוחרר למעצר בית ביום 24/7/22, והם היוו עבורו גורם מציב גבול ומרתיע; הוא שלל צריכת סמים או הימורים, ודגימת שתן שמסר נמצאה נקיה משרידי סם.",	תסקירי שירות המבחן
18,ME-21-12-22417-797,"לדבריו, צרך אלכוהול במידה מבוקרת לאחר העבודה, ללא התמכרות.",	תסקירי שירות המבחן
19,ME-21-12-22417-797,"במסגרת גורמי הסיכון התרשם שירות המבחן כי לנאשם הצעיר בן  ה-21 אישיות בלתי מגובשת, ילדותית, תלותית ואימפולסיבית, בצד דימוי עצמי נמוך, תחושת כעס כלפי אביו שגרם לו חוויית דחיה וכלפי הוריו שלא היוו דמויות הוריות משמעותיות עבורו, לעומת סביו, שגידלוהו כהורים.",הסיכון לעבריינות למול סיכויי השיקום;
20,ME-21-12-22417-797,דימויו הגברי הנמוך מצוי ברקע לביצועה של עבירת הנשק לצורך הגנה על המשפחה.,הסיכון לעבריינות למול סיכויי השיקום;
21,ME-21-12-22417-797,"כגורמי סיכוי לשיקום נלקחו בחשבון עברו הנקי של הנאשם, עברו התעסוקתי הרציף,  המלמד על היותו בעל יכולות תפקודיות תקינות, והיותם של סביו גורמי תמיכה משפחתיים משמעותיים ובעלי סמכות להנחיל לו ערכים נורמטיביים.",הסיכון לעבריינות למול סיכויי השיקום;
22,ME-21-12-22417-797,"ועוד, חרף קשיי ביטוי, שיתף הנאשם פעולה עם שירות המבחן במהלך הפיקוח על מעצרו, חשף חוויות מעולמו הרגשי,  ולא הפר את תנאי הפיקוח האלקטרוני, דבר המעיד על יכולתו להיענות לסמכות.",הסיכון לעבריינות למול סיכויי השיקום;
23,ME-21-12-22417-797,"קצינת המבחן ציינה כי הנאשם שלל קיומם של קשיים נוכחיים בחייו, טען כי העבירה בוצעה על רקע חוויית איום, כמתואר לעיל, לא זיהה כל סיכון להישנות התנהגות דומה, ובחווייתו למד את הלקח; הוא הביע הסכמה פורמלית מילולית להשתלב בטיפול, אך התקשה לזהות מטרות טיפוליות בהקשר לתפיסות, עמדות, גבולות וכיוצא בזה.",הסיכון לעבריינות למול סיכויי השיקום;
24,ME-21-12-22417-797,"שירות המבחן העריך כי הדבר נובע, בין היתר, מקשייו של הנאשם לתכנון ארוך טווח, באופן המקשה עליו לזהות מטרות עתידיות לשינוי.",הסיכון לעבריינות למול סיכויי השיקום;
25,ME-21-12-22417-797,"נוכח כל האמור לעיל, סבר השירות כי התערבות טיפולית במסגרת השירות עשויה להערכתו לסייע לנאשם באם יירתם באופן ממשי לכך.",הסיכון לעבריינות למול סיכויי השיקום;
26,ME-21-12-22417-797,"בהעדר הערכה מבוססת לגבי יכולתו של הנאשם להתגייס להליך טיפולי במסגרת שירות המבחן, הודיע האחרון כי אינו יכול לבוא בהמלצה סופית בעניינו של הנאשם לעת הזו, בציינו כי אם בית המשפט יהיה  מעוניין לאפשר מיצוי האפיק השיקומי בענייננו, חרף חומרת העבירה, יוצע לשלבו במערך הטיפולי בשירות המבחן; זאת, ככל שהדיון יידחה למשך חמישה חודשים, שבמהלכם יגבש את המלצתנו בעניינו.",הסיכון לעבריינות למול סיכויי השיקום;
27,ME-21-12-22417-797,"ההגנה עתרה לקבל את המלצת שירות המבחן לדחייתו של הדיון כמפורט לעיל, ואילו המאשימה הודיעה כי לאור עמדת ההגנה ושירות המבחן, לא תתנגד לדחייה קצרה לצורך קבלת תסקיר סופי בעניינו של הנאשם, מבלי שהמלצותיו יחייבו את המאשימה.",הסיכון לעבריינות למול סיכויי השיקום;
28,ME-21-12-22417-797,"משכך, נתבקש השירות לערוך תסקיר סופי, כמתחייב על פי דין, והטיעון לעונש נדחה ליום 23/10/22.",הסיכון לעבריינות למול סיכויי השיקום;
29,ME-21-12-22417-797,"דא עקא ששירות המבחן חזר והגיש בקשה בקשת דחייה, שבמסגרתה הודיע כי בתקופת הזמן הנתונה לא עלה בידו לשלב את הנאשם בטיפול, וכי אין בידו להוסיף על האמור בתסקירו מיום 11/9/22; מתוך הבנה לצורך במתן המלצה סופית, חזר השירות על עמדתו המפורטת לעיל, שלפיה במקרה זה קיימת חשיבות לבחון אפשרות לשילובו של הנאשם בהליך שיקומי טיפולי במעורבות של השירות, תוך דחיית הדיון לתקופה נוספת של כארבעה חודשים,  שבסופה יוגש תסקיר סופי אודותיו; בציינו פעם נוספת כי המלצה זו רלוונטית בהנחה כי בית המשפט מעוניין בהעדפת האפיק השיקומי בעניינו של הנאשם, חרף חומרת העבירה שביצע.",הסיכון לעבריינות למול סיכויי השיקום;
30,ME-21-12-22417-797,"נוכח האמור בבקשה זו של  שירות המבחן, נדרש השירות להגיש תסקיר סופי לאלתר.",הסיכון לעבריינות למול סיכויי השיקום;
31,ME-21-12-22417-797,"ביום 20/10/22, הגיש השירות תסקיר נוסף שהוגדר על ידו ""תסקיר סופי"", ובו חזר על עמדתו הראשונית, שלפיה יש צורך בתקופה נוספת לצורך שילובו של הנאשם בהליך טיפול ושיקום, אך ככל שהוא נדרש להמלצה סופית, אינו יכול לתת הערכה מבוססת לגבי יכולתו של הנאשם להתגייס להליך טיפולי, הן מבחינה טכנית והן מבחינת יכולתו להיתרם מקשר טיפולי לשם הפחתת הסיכון הקיים, בין השאר עקב חומרת העבירה שבה הורשע; משכך, נמנע מהמלצה טיפולית שיקומית בעניינו של הנאשם, תוך המלצה כי במסגרת גזר הדין יילקחו בחשבון גילו הצעיר של הנאשם, הנעדר הרשעות קודמות, תקופת מעצרו באזוק אלקטרוני, שהותו בתנאים מגבילים, וכן השתלבותו התקינה בהליך פיקוח מעצר בשרות המבחן.",הסיכון לעבריינות למול סיכויי השיקום;
32,ME-21-12-22417-797,"בדיון שהתקיים ביום 23/10/22, חזר הסנגור וטען כי התסקיר – שהוא תסקיר חובה – אינו סופי ולא ניתן לקבלו כסוף פסוק; גם ב""כ המאשימה סבר כי יש מקום להחזיר את הנושא לשירות המבחן, על מנת שיבהיר מדוע לא שולב הנאשם בהליך שיקומי עוד בטרם הגשת התסקיר המקורי, זאת בהדגישו כי הוא עומד על השתת מאסר בפועל על הנאשם.",הסיכון לעבריינות למול סיכויי השיקום;
33,ME-21-12-22417-797,"בהחלטה מנומקת שניתנה במעמד הדיון - ומבלי שיהא בה משום הבעת עמדה לגבי האפיק השיקומי - הוריתי לשירות המבחן להשלים את התסקיר, ולציין מפורשות – כעמדה מקצועית ומבלי להותיר את העניין לשיקול דעת בית המשפט -  אם יש מקום לשלב הנאשם בקבוצה טיפולית.",הסיכון לעבריינות למול סיכויי השיקום;
34,ME-21-12-22417-797,"ככל שיסבור כי יכולתו של הנאשם להתגייס להליך שיקומי כאמור אינה מן הגבוהות, התבקש לציין זאת במפורש ללא הסתייגויות.",הסיכון לעבריינות למול סיכויי השיקום;
35,ME-21-12-22417-797,תסקיר מיום 31/10/22 והשתלשלות העניינים לאחריו,הסיכון לעבריינות למול סיכויי השיקום;
36,ME-21-12-22417-797,"בתסקירו האחרון, הודיע שירות המבחן כי הנאשם לא שולב בהליך שיקומי, מפני שעד יום 17/8/22 היה בקשר  עם קצין מבחן לעניין המעצר, ורק לאחר הודייתו בביצוע העבירה, נבחנו פרמטרים שונים הקשורים לענישתו, הכוללים בין השאר מענה טיפולי מתאים במסגרת השירות.",הסיכון לעבריינות למול סיכויי השיקום;
37,ME-21-12-22417-797,"בהינתן רשימות המתנה ממושכות בשירות המבחן, ובשל יציאתם של קציני המבחן לחופשות בקיץ ובחגי תשרי, קוים עם הנאשם קשר אבחוני וטיפולי, אך לא עלה בידי השירות לשלבו בהליך טיפולי עד כה.",הסיכון לעבריינות למול סיכויי השיקום;
38,ME-21-12-22417-797,"ועוד, בהתייחס לצרכי הנאשם, אשר נרתם לקשר במסגרת צו פיקוח המעצר, והתנהגותו התקינה ככלל במסגרת מעצרו בפיקוח אלקטרוני, ראה השירות מקום לבחון שילובו בהליך טיפולי.",הסיכון לעבריינות למול סיכויי השיקום;
39,ME-21-12-22417-797,"מאידך גיסא, בשל עמדותיו האמביוולנטיות בנוגע לצורך בקשר טיפולי, מאפייני אישיותו כמתואר בתסקירים הקודמים דלעיל, כמו גם חומרת העבירה שביצע, מתקשה השירות להעריך מידת יכולתו להירתם ולהיתרם מהליך טיפול כיום, ועל כן, מצא לנכון להעמידו בתקופת ניסיון טיפולי בטרם יבוא בהמלצה על צו מבחן.",הסיכון לעבריינות למול סיכויי השיקום;
40,ME-21-12-22417-797,"יחד עם זאת, הודיע השירות כי לשיטתו, במקרים מסוג זה, נדרשת תקופת טיפול ממושכת של כשנה לצורך הליך טיפולי משמעותי שיש בו בכדי להוביל לשינוי, ולכן ציין בתסקירים קודמים כי הציע לדחות את הדיון לצורך שילובו בניסיון להליך טיפול, רק אם יש סיכוי להעדפת האופק השיקומי במסגרת ענישתו.",הסיכון לעבריינות למול סיכויי השיקום;
41,ME-21-12-22417-797,"בהתייחסו להחלטת בית המשפט, שאותה ציטט, שב שירות המבחן וביקש לדחות את הדיון בעניינו של הנאשם לחודש פברואר 2023, והודיע כי במהלך תקופת הדחייה יפעל לשילובו בהליך טיפולי ולמעקב אחר התקדמותו, וישאף להגשת תסקיר משלים ממצה וסופי.",הסיכון לעבריינות למול סיכויי השיקום;
42,ME-21-12-22417-797,"בהחלטה מיום 22/11/22 קבעתי כי בסופו של יום, לאחר בחינת התסקיר המשלים וטיעוני הצדדים, לרבות הפסיקה אליה הפנתה המאשימה, איני רואה מקום לדחות את הטיעון לעונש כדי לבדוק את מסוגלותו הטיפולית של הנאשם, והתיק נקבע לשמיעת טיעוני הצדדים לעונש.",הסיכון לעבריינות למול סיכויי השיקום;
43,ME-21-12-22417-797,"סבו של הנאשם מצד אמו, מר עמאש מוחמד בן סאלח, סב (להלן: הסב), סיפר כי הוא גידל את הנאשם בביתו מיום לידתו וממשיך לגדלו עד היום; לדבריו, נפרדו הוריו של הנאשם לפני 9 שנים, בתו חזרה להתגורר בביתו עם ילדיה האחרים, ומאז למעשה הוא מגדל את כל ילדיה; המעבר נעשה בתחילה מתוך כוונה של הורי הנאשם לשפץ את ביתם ""כדי שיהיה יותר טוב ושיגורו שם ביחד"", אך השיפוצים ארכו זמן רב, הם ""לא הסתדרו לגמור את השיפוצים.",ראיות לעונש מטעם ההגנה
44,ME-21-12-22417-797,..,ראיות לעונש מטעם ההגנה
45,ME-21-12-22417-797,האבא לקח את הכסף ולא גמר את הבית.,ראיות לעונש מטעם ההגנה
46,ME-21-12-22417-797,"הוא התחיל לעשות שיפוצים לפני קרוב ל- 8, 9 שנים"", וההורים נפרדו, כאשר אבי הנאשם מתגורר בביתו אצל הוריו.",ראיות לעונש מטעם ההגנה
47,ME-21-12-22417-797,"משנאמר לו כי הנאשם מסר שהיה בן 14 כאשר החלו השיפוצים בבית משפחתו, חזר הסב ואמר כי הנאשם ""נולד וגדל אצלי"", משום שאמו לא ידעה כיצד לגדלו בהיותה אם צעירה; לכן לדבריו, ""לקחה אותו אשתי וטפלה בו מהיום הראשון, גידלתי אותו, חיתלתי אותו, בניתי בשבילו.",ראיות לעונש מטעם ההגנה
48,ME-21-12-22417-797,מה לא עשיתי?,ראיות לעונש מטעם ההגנה
49,ME-21-12-22417-797,"אני הייתי אבא שלו"", אביו לא התייחס אליו בכלל, ואילו אמו של הנאשם התגוררה במרחק של כ- 200- 300 מטר מביתם, ובאה לראותו מידי יום.",ראיות לעונש מטעם ההגנה
50,ME-21-12-22417-797,"כיום הוא מגדל את כל חמשת הילדים של בתו, לרבות ילד שנפל ושבר את רגליו, וכן 5 נכדים שנולדו לבנו.",ראיות לעונש מטעם ההגנה
51,ME-21-12-22417-797,"לדבריו, הוא עצמו עובד בניקיון בקופת חולים בחדרה ובעבודות נוספות על מנת שיוכל לפרנס את נכדיו, ואילו אמו של הנאשם עובדת בניקיון בביה""ח רמב""ם;",ראיות לעונש מטעם ההגנה
52,ME-21-12-22417-797,"הנאשם עצמו עובד, עוזר לכלכלת המשפחה, ונישא לאחרונה לאשתו, שנמצאה באולם, בחתונה שהסב ארגן עבור הזוג הצעיר.",ראיות לעונש מטעם ההגנה
53,ME-21-12-22417-797,"ההגנה הגישה תעודת הנישואין הכתובה בשפה הערבית, תמונה על מגנט, והזמנה לחתונה בעברית, שממנה עולה כי חתונת הנאשם נקבעה ליום 11/10/22, והסנגור אף ציין כי אשתו של הנאשם  מצויה בתחילת הריונה.",ראיות לעונש מטעם ההגנה
54,ME-21-12-22417-797,"בחקירה הנגדית, לא ידע הסב לומר כיצד מתקשרים הנתונים שסיפר עם העבירות שביצע, ואף לא היה מעוניין להעיד על כך, בעמדו על כך שמדובר בבית נורמטיבי לחלוטין.",ראיות לעונש מטעם ההגנה
55,ME-21-12-22417-797,"משטענה מאשימה כי מדובר בעד אופי, השיב הסב ""אני נגד זה.",ראיות לעונש מטעם ההגנה
56,ME-21-12-22417-797,"לדבריו, בארבע השנים האחרונות סובלת אשתו מסוכרת ומאי ספיקת לב, ולא ידע להסביר מדוע מסר הנאשם לשירות המבחן כי נשר ממערכת החינוך לאחר 7 שנות לימוד, עקב מצבה הבריאותי של סבתו, באמרו, ""היא הייתה חולה אבל מצבה החמיר.",ראיות לעונש מטעם ההגנה
57,ME-21-12-22417-797,"הסב אישר כי בוצע ירי לעבר ביתו, ""לפני שנת 2021 בחודש ספטמבר, אוקטובר"", כאשר לדבריו הירי בוצע לעבר אחיו של הנאשם בן ה- 19, אשר סיים לימודיו ועבד לפרנסת המשפחה ולמימון לימודיה של אחותו, ""וירו עליו"" בצהריים מחוץ לבית, כאשר הוא עצמו היה בעבודה; ""...",ראיות לעונש מטעם ההגנה
58,ME-21-12-22417-797,"המשטרה לא עשו כלום, באה משאית להוריד לי בלוקים וירו על הילד""; לדבריו, לא ידוע לו מי ביצע את הירי האמור ומדוע, והוגשה תלונה במשטרה; משעומת עם דבריו של הנאשם בתסקיר כי היה סכסוך בין משפחות ואיומים מצד משפחה אחרת השיב ""אנחנו לא יודעים מכלום, יורים עלינו על הבית.",ראיות לעונש מטעם ההגנה
59,ME-21-12-22417-797,זה לא איומים?,ראיות לעונש מטעם ההגנה
60,ME-21-12-22417-797,זה איומים שיורים עלינו...,ראיות לעונש מטעם ההגנה
61,ME-21-12-22417-797,אני לא מסוכסך.,ראיות לעונש מטעם ההגנה
62,ME-21-12-22417-797,ירו על אח שלו.,ראיות לעונש מטעם ההגנה
63,ME-21-12-22417-797,"יש סכסוכים במשפחות אחרות לא אצלנו"" (עמ' 15- 18, עמ' 20, ש' 2-10; עמ' 23, ש' 16-19 לפרוט').",ראיות לעונש מטעם ההגנה
64,ME-21-12-22417-797,"המאשימה עתרה להשית על הנאשם עונש מאסר בפועל המצוי ברף התחתון של מתחם הענישה, הנע לשיטתה במקרה הנדון בטווח שבין 2 ל- 4 שנות מאסר, מאסר מותנה משמעותי וקנס כספי משמעותי.",טיעוני הצדדים לעונש
65,ME-21-12-22417-797,"בפרטה את מנגנון גזירת הדין לפי תיקון 113 לחוק העונשין, הדגישה ב""כ המאשימה את החומרה המיוחדת הגלומה בעבירות בנשק, נוכח ההשלכות הרות האסון ופוטנציאל הסיכון הרב הגלום בהן.",טיעוני הצדדים לעונש
66,ME-21-12-22417-797,"לטענתה עבירות האלימות המבוצעות באמצעות נשק - אשר התגברו בשנים האחרונות והפכו לתופעה נפוצה ושכיחה, ""מכת מדינה של ממש"" - נגזרות באופן ישיר מהחזקה וסחר של נשק בלתי חוקי על ידי אנשים שאינם מיומנים בהחזקתו, וכן על ידי גורמים עברייניים המבצעים שימוש בו.",טיעוני הצדדים לעונש
67,ME-21-12-22417-797,"על בתי המשפט להילחם בתופעה באמצעות ענישה מחמירה, בלתי סלחנית, תוך שלילת חירותם של העבריינים לתקופה ממושכת, באופן שיעביר מסר תקיף, חד וברור לנאשם ולשכמותו, שלפיו החברה סולדת מעבירות אלה, ומי שעושה כן ישלם על כך; לא בכדי קיימת מגמת החמרה בענישה, כאשר המדיניות שהותוותה בפסיקותיו של בית המשפט העליון היא כי ככלל צריכה הענישה בעבירות נשק לכלול רכיב של מאסר בפועל.",טיעוני הצדדים לעונש
68,ME-21-12-22417-797,"הדרך להילחם בתופעת ההחזקה של כלי נשק עוברת דרך טיפול בכל החוליות בשרשרת שאותה עוברים כלי הנשק הבלתי חוקיים, כולל סוחרי הנשק, רוכשי הנשק, אנשי הביניים ועד למשתמשי הקצה, המחזיקים ומשתמשים בנשקים.",טיעוני הצדדים לעונש
69,ME-21-12-22417-797,"הערכים החברתיים המוגנים שנפגעו הם הגנה על חיי אדם, על שלום הציבור וביטחונו, וכן על הרכוש.",טיעוני הצדדים לעונש
70,ME-21-12-22417-797,"אשר לנסיבות הקשורות בביצוע העבירה, ביקשה ב""כ המאשימה ליתן משקל לחומרה לכך שחלקו של הנאשם בביצוע המעשים הוא בלעדי ועיקרי, בהינתן שהנשק והמחסנית הוחזקו על ידו והיו בשליטתו.",טיעוני הצדדים לעונש
71,ME-21-12-22417-797,"לעניין הנזק שהיה צפוי להיגרם מביצוע העבירה, מדובר בתת מקלע, והגם שעסקינן בעבירת החזקה, הרי ששימוש בו עלול היה לגרום לנזק חמור עד כדי מיתה.",טיעוני הצדדים לעונש
72,ME-21-12-22417-797,"מדובר בנאשם בגיר, ללא ליקוי נפשי או שכלי, אשר הבין היטב את חומרת העבירה שביצע ואשר בגינה הורשע.",טיעוני הצדדים לעונש
73,ME-21-12-22417-797,"לעניין מתחם העונש ההולם, לתמיכה בבקשתה להעמיד את מתחם העונש ההולם על טווח שבין 2 ל- 4 שנות מאסר בפועל, הפנתה ב""כ המאשימה לפסיקה בעבירות כגון דא, שיפורטו להלן, והדגישה כי מדיניות הענישה הנוהגת מהווה רק שיקול אחד מיני רבים המובא בחשבון בקביעת מתחם הענישה; כן התייחסה להנחיית פרקליט המדינה מס' 9.16 ""מדיניות ענישה בעבירות נשק ומטעני-חבלה"", אשר עודכנה ביום 13/2/22, שלפיה מתחם המוצא בעבירות של החזקה של רובה/תת מקלע הוא 24 - 48 חודשי מאסר בפועל.",טיעוני הצדדים לעונש
74,ME-21-12-22417-797,"אשר לנסיבות שאינן קשורות בביצוע העבירה, ציינה ב""כ המאשימה לקולה את הודייתו של הנאשם בעובדות כתב האישום המתוקן, החיסכון בזמן שיפוטי יקר, והיותו נעדר עבר פלילי.",טיעוני הצדדים לעונש
75,ME-21-12-22417-797,"לצד זאת טענה כי הנאשם אינו קטין, אינו סובל מלקות כלשהי ואינו קרוב לסייג לאחריות פלילית, ובחר לבצע את העבירה כשהוא מבין היטב את משמעות מעשיו ואת השלכותיהם.",טיעוני הצדדים לעונש
76,ME-21-12-22417-797,"היא הדגישה כי בסופו של יום נמנע שירות המבחן מהמלצה טיפולית בעניינו של הנאשם, וסייג דבריו למצב שבו ימצא בית המשפט לנכון להטיל עליו ענישה שיקומית.",טיעוני הצדדים לעונש
77,ME-21-12-22417-797,"יתר על כן, עיון בתסקיר מיום 31/10/22 מלמד כי שירות המבחן התקשה להעריך את מידת יכולתו של הנאשם להירתם ולהיתרם מהליך טיפולי כיום, זאת בשל עמדותיו האמביוולנטיות לגבי הצורך שלו בקשר טיפולי, מאפייני אישיותו, וחומרת העבירות שביצע; מכאן ש""בשורה התחתונה"" עמד השירות עומד על הספק בדבר יכולתו של הנאשם להתגייס להליך טיפולי.",טיעוני הצדדים לעונש
78,ME-21-12-22417-797,"אשר לתסקיר המעצר שהוגש על ידי ההגנה, נקבע כי תסקיר מעצר לא ישמש כתסקיר לעונש; ייעודו הוא לסייע לבית המשפט בשני עניינים בלבד- קביעת עילת המעצר ובחינת חלופת מעצר - ואין מקום להסתמך עליו לעניין העונש.",טיעוני הצדדים לעונש
79,ME-21-12-22417-797,"ב""כ המאשימה ציינה כי אף שתיקון 140 לחוק העונשין – שנכנס לתוקף ביום 8/12/21, והקובע במסגרת הוראת שעה עונש מזערי של רבע העונש הקבוע בחוק בגין עבירות בנשק, לתקופה של 3 שנים -  אינו חל במקרה זה, ובית המשפט אינו מחויב להשית על הנאשם עונש מזערי, הרי שתיקון זה משקף את יחסה של החברה לעבירות הללו ועל הצורך להילחם מלחמת חורמה בעבירות אלו; משכך, לטענתה גם בית המשפט נדרש לתרום את ידו למאמץ באמצעות החמרת הענישה, תוך מתן דעתו לרצון העם ורצון המחוקק כפי שבא לידי ביטוי בהוראת השעה הנ""ל.",טיעוני הצדדים לעונש
80,ME-21-12-22417-797,"נוכח האמור לעיל ובשים לב לכך שעסקינן בנאשם צעיר נעדר הרשעות קודמות, עתרה כאמור המאשימה להשית עליו עונש המצוי ברף התחתון של מתחם הענישה המבוקש על ידה, לצד עונשים נלווים כמפורט לעיל.",טיעוני הצדדים לעונש
81,ME-21-12-22417-797,"ההגנה עתרה שלא למצות את הדין עם הנאשם ולהשית עליו עונש מאסר לריצוי בעבודות שירות, המצוי ברף התחתון של מתחם העונש ההולם, הנע לשיטתה במקרה הנדון בטווח שבין מספר חודשי מאסר לריצוי בעבודות שירות ל- 20 חודשי מאסר בפועל.",טיעוני הצדדים לעונש
82,ME-21-12-22417-797,"מבלי להקל ראש בחומרת העבירות שביצע הנאשם, ביקש הסנגור ליתן משקל לקולה לכך שהנאשם החזיק בנשק לצורך הגנה עצמית, כדבריו, וזאת למשך זמן קצר עד שנתפס; בנוסף לכך, הנאשם, אשר יודע ומבין את האיסור המוחלט שבהחזקת נשק ואת הסיכון הנשקף ממנו, לא עשה כל שימוש בנשק בפועל.",טיעוני הצדדים לעונש
83,ME-21-12-22417-797,"גם במהלך הטיעון לעונש עמד הסנגור על כך שסבו של הנאשם לא יישאל שאלות על הרקע לירי לעבר ביתו, אשר הביא לשיטתו את הנאשם לרכוש את הנשק ולהחזיק בו; כל שטען הוא כי היה קיים סכסוך, עניין שבשגרה בכפר מגוריו, כי הסב אינו מודע לכל הסכסוכים של בניו, באומרו ""יש סכסוכים בכפר, זה כמעט בחזקת ידיעתו של בית המשפט, ירו עליהם ויש סכסוך, הוא (הסב) לא מיקד את הסכסוך, בית המשפט יתייחס לזה איך שהוא רוצה"" (עמ' 23 לפרוט', ש'  22-30).",טיעוני הצדדים לעונש
84,ME-21-12-22417-797,"הסנגור התנגד למתחם הענישה המבוקש על ידי המאשימה, בטענה שאינו הולם את נסיבותיו של המקרה הנדון, זאת גם התחשב בכך שתיקון 140 לחוק העונשין אינו חל על המקרה הנדון.",טיעוני הצדדים לעונש
85,ME-21-12-22417-797,"בהתייחסו לפסקי הדין שאליהם הפנתה המאשימה לתמיכה בעמדתה לעניין המתחם, טען כי מדובר במקרים שנסיבותיהם חמורות מנסיבותיו של המקרה הנדון וכי אין בהם ללמד על המתחם ההולם את העבירות שביצע הנאשם הנדון.",טיעוני הצדדים לעונש
86,ME-21-12-22417-797,"אשר לנסיבות שאינן קשורות בביצוע העבירות, ביקש הסנגור ליתן משקל לקולה להודייתו המידית של הנאשם בעובדות כתב האישום המתוקן, אשר חסכה זמן שיפוטי יקר, ולאחריות המלאה שנטל למעשיו, עליהם הוא מצר מאוד.",טיעוני הצדדים לעונש
87,ME-21-12-22417-797,"כן ביקש ליתן משקל משמעותי לגילו הצעיר של הנאשם, כבן 22 כיום, לעברו הנקי, לעובדה כי זהו הליך פלילי ראשון לחובתו, ולנסיבותיו האישיות הלא פשוטות.",טיעוני הצדדים לעונש
88,ME-21-12-22417-797,"לעניין זה חזר הסנגור על דברי הסב ודברי הנאשם לקצינת המבחן, כי מינקות גודל הנאשם על ידי סבו אשר שימש לו כאב, כאשר במהלך הזמן נולדו לו ארבעה אחים שגודלו על ידי הוריו, בעוד הוא גדל בלעדיהם; זאת עד לפי כתשע שנים, עת עברו גם אמו ואחאיו להתגורר בבית סבו, ומאז חל נתק סופי בין הנאשם לבין אביו.",טיעוני הצדדים לעונש
89,ME-21-12-22417-797,"סבו של הנאשם הוא אדם נורמטיבי ללא עבר פלילי, שכל חייו התפרנס מעבודות נקיון ועבודות אחזקה שונות ""ומחזיק את משפחתו בשיניים.",טיעוני הצדדים לעונש
90,ME-21-12-22417-797,"עוד הוסיף וטען כי עסקינן בנאשם אשר ניהל אורח חיים נורמטיבי עד להסתבכותו בעבירה הנדונה, המהווה אירוע חד פעמי ויוצא דופן בחייו.",טיעוני הצדדים לעונש
91,ME-21-12-22417-797,"הנאשם עובד מגיל צעיר על מנת לעזור בפרנסת סבו וסבתו ובגידול שאר אחיו הצעירים ממנו, לרבות בסיוע במימון לימודי הסיעוד של אחותו, כאשר עובר למעצרו בתיק זה עבד לסירוגין במשך 3-4 שנים במסעדת ""טורקיז"" בבית יצחק.",טיעוני הצדדים לעונש
92,ME-21-12-22417-797,"גם לדבריו, הנאשם היה עצור מאחורי סורג ובריח בין התאריכים 3/12/21- 17/2/22, לאחר מכן נעצר באזוק אלקטרוני, ומיום 24/7/22 שוחרר למעצר בית עם חלונות אוורור.",טיעוני הצדדים לעונש
93,ME-21-12-22417-797,"הסנגור ביקש להתחשב בכך שהנאשם שיתף פעולה באופן מלא בהליכי הפיקוח על המעצר, ונפגש עם קצין המבחן פעמים רבות, כעולה גם מתסקיר המעצר המשלים מיום 17/7/22, שבו שיתף הנאשם את קצין המבחן כי הוא אינו מזדהה עם כוחניות, כי בדרך כלל בחר להתרחק ""מהסביבה הטעונה"" ומ""האווירה הכאוטית"" באזור מגוריו, באמצעות השתלבותו בעבודה קבועה ויציבה, שבה נהג לבלות את רוב זמנו.",טיעוני הצדדים לעונש
94,ME-21-12-22417-797,"כן ציין הסנגור כי מנהל מסעדת טורקיז נכח בדיון המעצר, ועקב כך התבקש התסקיר המשלים, ממנו עולה כי הביע נכונות לקלוט אותו לעבודתו הקודמת.",טיעוני הצדדים לעונש
95,ME-21-12-22417-797,"(זאת, על אף שהדברים לא השתקפו בפרוטוקול הדיון בהליכי המעצר).",טיעוני הצדדים לעונש
96,ME-21-12-22417-797,"הסנגור הפנה לאמור בתסקירי שירות המבחן בעניינו של הנאשם, שמהם עולה כי האחרון שיתף פעולה עם שירות המבחן כמפורט לעיל, לרבות שיתוף מחוויות חייו ומעולמו הרגשי באופן שמאפשר פתח להליך טיפולי.",טיעוני הצדדים לעונש
97,ME-21-12-22417-797,"כן הפנה להמלצת השירות בתסקיר,  כי בשיקולי גזר הדין יילקחו בחשבון גילו הצעיר של הנאשם וכי עסקינן בהליך פלילי ראשון לחובתו.",טיעוני הצדדים לעונש
98,ME-21-12-22417-797,"עוד ביקש הסנגור להביא בחשבון שהנאשם נישא לאחרונה בתאריך 11/10/22, והוא עתיד להפוך בקרוב לאב.",טיעוני הצדדים לעונש
99,ME-21-12-22417-797,"נוכח כל האמור לעיל ביקש הסנגור להשית על הנאשם מאסר לריצוי בעבודות שירות; לחלופין עתר כי אם יושת על הנאשם עונש מאסר בפועל של 9 חודשים, לא תבקש ההגנה לנכות את ימי מעצרו ולהתחשב בתקופת מעצרו באזוק אלקטרוני, כך שבתום התקופה זו יוכל הנאשם לחזור לבית שהסב בונה לו ולאשתו בתוך מתחם ביתו, ולגדל בו את התינוק שייוולד לו.",טיעוני הצדדים לעונש
100,ME-21-12-22417-797,"בפתח דבריו וגם לאחר מכן אמר הנאשם כי הוא מודע לכך שעשה טעות ""נכון החזקתי את הנשק אבל לא יריתי ולא זה..",טיעוני הצדדים לעונש
101,ME-21-12-22417-797,"לדבריו, חלף שבוע מרגע שקיבל לידיו את הנשק ועד שנתפס, ""...",טיעוני הצדדים לעונש
102,ME-21-12-22417-797,"אני לא רציתי להחזיק אותו, מה את חושבת שאני רציתי להחזיק נשק?",טיעוני הצדדים לעונש
103,ME-21-12-22417-797,"הוא מסר כי הירי עליהם בוצע ב""שנה שעברה""; כשבוע לאחר שהחל הירי הוא רכש את הנשק, ושבוע לאחר מכן הוא נתפס כאמור.",טיעוני הצדדים לעונש
104,ME-21-12-22417-797,"אשר לעבודה ""אצל אורי"" ב""טורקיז"" שבבית יצחק, מסר ""הייתי עובד בהכול, הייתה לו חנות לרהיטים, הייתי עוזר לו.",טיעוני הצדדים לעונש
105,ME-21-12-22417-797,"גם במטבח כאילו סתם לדוגמה אין שוטף כלים אני אעבוד שוטף כלים, עוזר טבח, גם על הבר, איפה שיש עבודה.",טיעוני הצדדים לעונש
106,ME-21-12-22417-797,"עבדתי אצלו כמעט 4 שנים, הייתי עוזב וחוזר, חודש ככה חודש חוזר.",טיעוני הצדדים לעונש
107,ME-21-12-22417-797,"הייתי עובד גם עם בן דוד שלי באולם בעמק חפר אולם אודיון, אולם אירועים בעמק חפר באזור התעשייה.",טיעוני הצדדים לעונש
108,ME-21-12-22417-797,"עבדתי בניקיון"", וציין כי עוד כמה חודשים ייוולד לו ילד (עמ' 26 לפרוט', ש' 13- 30).",טיעוני הצדדים לעונש
109,ME-21-12-22417-797,"רבות נכתב על הקושי בגזירת הדין, מקל וחומר כאשר עסקינן בנאשם צעיר, נעדר עבר פלילי, אשר ביצע עבירות חמורות המסכנות את הציבור.",דיון והכרעה
110,ME-21-12-22417-797,"העיקרון המנחה את בתי המשפט בעת גזירת העונש הוא עקרון ההלימה; דהיינו יחס הולם בין החומרה של מעשה העבירה בנסיבותיו ומידת אשמתו של הנאשם, לבין סוג העונש המוטל עליו ומידתו (סעיף 40 לחוק העונשין).",דיון והכרעה
111,ME-21-12-22417-797,"טרם גזירת העונש על הנאשם, על בית המשפט לקבוע את מתחם העונש ההולם, המבוסס על נסיבות ביצוע העבירה הייחודית, הערכים החברתיים שנפגעו מביצועה ומידת הפגיעה בהם, מדיניות הענישה הנהוגה ונסיבות נוספות הקשורות בביצוע העבירה (סעיפים 40ג ו-40ט לחוק העונשין).",דיון והכרעה
112,ME-21-12-22417-797,"יחד עם זאת, כל ענישה היא אינדיבידואלית, ובמסגרת הענישה ההולמת על בית המשפט לאזן בין מספר אינטרסים שונים: נסיבות ביצוע העבירה, תדירות העבירות, חומרתן, אופן ומידת ההשפעה שלהן על החברה מחד גיסא, ומאידך גיסא נסיבותיו האישיות של מבצע העבירה, עברו הפלילי, גילו, אפשרויות שיקום ועוד.",דיון והכרעה
113,ME-21-12-22417-797,"אין צורך להכביר מילים אודות חומרתן של עבירות בנשק בכלל וחומרת מעשיו של הנאשם בפרט, לרבות פוטנציאל הסיכון הרב הגלום בהם.",	חומרת העבירות והערכים החברתיים שנפגעו
114,ME-21-12-22417-797,"מעובדות כתב האישום המתוקן, שבהן הודה הנאשם עולה כי בתאריך 31/12/21 בשעת ערב, החזיק הנאשם על גופו ובחצרו נשק ואביזר לנשק, בלא רשות על פי דין להחזקתם -  תת מקלע מאולתר ומחסנית.",	חומרת העבירות והערכים החברתיים שנפגעו
115,ME-21-12-22417-797,"החוק והפסיקה ייחסו לעבירות בנשק חומרה מיוחדת, נוכח ההשלכות הרות האסון ופוטנציאל הסיכון הרב הגלום בביצוען.",	חומרת העבירות והערכים החברתיים שנפגעו
116,ME-21-12-22417-797,"נפסק לא אחת כי זמינותו של נשק חם ורב עוצמה בעל פוטנציאל להסלמה בעבירות אלימות מסוגים שונים, מחייבת ביטוי עונשי הולם והחמרה בענישה.",	חומרת העבירות והערכים החברתיים שנפגעו
117,ME-21-12-22417-797,(ההדגשה אינה במקור).,	חומרת העבירות והערכים החברתיים שנפגעו
118,ME-21-12-22417-797,"במסגרת הנסיבות הקשורות בביצוע העבירות, יש להתחשב בכך שאין מדובר באירוע ספונטני אליו נקלע הנאשם שלא בטובתו, כי אם במעשים אשר תוכננו על ידו, זאת הן כעולה מדבריו לקצינת המבחן כי רכש את הנשק והמחסנית והחזיק בהם על רקע סכסוך שנתגלע בין בני משפחתו למשפחה אחרת בכפר מגוריו, והן מהתנהלותו הנלמדת מעובדות כתב האישום המתוקן.",	חומרת העבירות והערכים החברתיים שנפגעו
119,ME-21-12-22417-797,"כזכור, הנאשם נתפס בביתו כשהוא נושא את תת המקלע המאולתר על גופו, והמחסנית התואמת לנשק הוחזקה על ידו בחצר הבית.",	חומרת העבירות והערכים החברתיים שנפגעו
120,ME-21-12-22417-797,"ההגנה הקפידה שלא לחשוף את הנסיבות שעמדו ברקע לרכישתו של תת המקלע על ידי הנאשם, למעט התייחסות לדבריו של הנאשם לשירות המבחן ובבית המשפט.",	חומרת העבירות והערכים החברתיים שנפגעו
121,ME-21-12-22417-797,"כזכור, הנאשם מסר לקצינת המבחן כי על רקע אירוע דריסה של אדם ממשפחה אחרת בכפר על ידי קרוב משפחתו, התגלע סכסוך בין שתי המשפחות, שבעטיו בוצע ירי חוזר ונשנה לעבר בית סבו על ידי המשפחה היריבה, וכי לאחרונה ""נסגר הסכסוך"" בסולחה אם כי לא באופן רשמי, זאת בעקבות סירובה של משפחתו לשלם את שנדרש מהם על ידי המשפחה היריבה לסיום הסכסוך.",	חומרת העבירות והערכים החברתיים שנפגעו
122,ME-21-12-22417-797,"סבו של הנאשם מסר גרסה שונה, משמסר כי מדובר בירי בודד שבוצע לעבר אחיו של הנאשם, ללא כל סיבה, וכי הוא אינו יודע מדוע בוצע הירי ועל ידי מי.",	חומרת העבירות והערכים החברתיים שנפגעו
123,ME-21-12-22417-797,"עוד בניגוד לדבריו של הנאשם לשירות המבחן, סבו העיד כי למשפחתו אין כל סכסוך עם משפחה אחרת, ולא מסר גרסה פוזיטיבית, כאשר ההגנה עמדה על כך שבית המשפט יימנע מלברר את העניין; בנתונים אלה נותרה לפני בית המשפט תמונה עמומה, שלא איששה את גרסת הנאשם לגבי הנסיבות שבהן הוחזק הנשק .",	חומרת העבירות והערכים החברתיים שנפגעו
124,ME-21-12-22417-797,"לא מן הנמנע כי חלק משיקולי ההגנה והסב שלא להצטרף לגרסת הנאשם, ולתאר מצב דברים של ירי בודד בלבד לעבר בית המשפחה, נועד להציג תמונה המפחיתה את הסיכון כי הנאשם היה עושה שימוש בנשק אלמלא נתפס, ויתכן כי מדובר בנסיבות אחרות לגמרי.",	חומרת העבירות והערכים החברתיים שנפגעו
125,ME-21-12-22417-797,"בנתונים אלה, לא הרים הנאשם את נטל ההוכחה לגבי נסיבות שהיו ברקע ביצוע העבירה, בהעדר ראיות לעניין העונש, כאמור בסעיף 40 י' לחוק העונשין.",	חומרת העבירות והערכים החברתיים שנפגעו
126,ME-21-12-22417-797,"כך או כך, העובדה שמטרת החזקת הנשק הייתה, לטענת הנאשם, לשם הגנה עצמית, אינה יכולה לשמש הצדקה למעשיו החמורים, ולהפחית מחומרת העבירות שביצע.",	חומרת העבירות והערכים החברתיים שנפגעו
127,ME-21-12-22417-797,"עוד יינתן משקל לחומרה לכך שהנאשם החזיק בתת מקלע מאולתר, המהווה נשק התקפי, שפגיעתו רעה וקטלנית ויכולה לגרום לתוצאות הרסניות ביותר לגוף ולנפש.",	חומרת העבירות והערכים החברתיים שנפגעו
128,ME-21-12-22417-797,"חלקו של הנאשם בביצוע העבירות הוא מלא ובלעדי; מדובר בבגיר, אשר היה מודע לטיב מעשיו ולחומרה הטמונה בביצועם, והוא יכול להימנע מביצועם או למצער לחדול מהם בכל שלב מרגע רכישתו של תת המקלע ועד לתפיסתו, לרבות על ידי הסגרתו למשטרה.",	חומרת העבירות והערכים החברתיים שנפגעו
129,ME-21-12-22417-797,"לא נעלם מעיני כי תת המקלע נתפס על ידי המשטרה בטרם עשה בו הנאשם שימוש, וכי בפועל לא נגרם נזק ממעשיו של הנאשם; אך יש לזכור כי תפיסת הנשק לא הייתה קשורה לנאשם, לא אירעה בשל חרטתו, אלא כתוצאה מהערנות של כוחות הביטחון; למותר לציין כי אלמלא נתפס הנשק, הנזק שיכול היה להיגרם מהשימוש בו או בהמשך מהעברתו לידי ידיים עברייניות או עויינות, היה גדול מאוד.",	חומרת העבירות והערכים החברתיים שנפגעו
130,ME-21-12-22417-797,"יש לזכור כי לדברי הנאשם, הוא ביצע את העבירות על רקע קיומו של סכסוך קיים וירי שבוצע לעבר בית משפחתו; התנהלותו של הנאשם - קרי העובדה כי הנאשם החזיק את תת המקלע המאולתר על גופו בשעת ערב בעת ששהה בתוך ביתו - מלמדת כי התכונן לאפשרות כי ייעשה שימוש בנשק שהוחזק שלא כדין במקרה של ירי נוסף על בית סבו ו/או במקרה של התלקחות הסכסוך.",	חומרת העבירות והערכים החברתיים שנפגעו
131,ME-21-12-22417-797,"כאמור לעיל, נפסק לא אחת כי הסיכון שנשקף לציבור מעצם החזקתו של נשק – גם בנסיבות בהן רוכש הנשק לא מחזיק בו לצורך ביצוען של עבירות אחרות -  הוא גבוה, שכן המחזיק נתון תמיד לחשש כי יתפתה לעשות בו שימוש ולו ברגעי לחץ ופחד.",	חומרת העבירות והערכים החברתיים שנפגעו
132,ME-21-12-22417-797,"הדברים מקבלים משנה תוקף במקרה הנדון, זאת על רקע הסכסוך הנטען וגרסתו של הנאשם לגביו.",	חומרת העבירות והערכים החברתיים שנפגעו
133,ME-21-12-22417-797,"כך גם אין ערובה לכך שאלמלא נתפס הנשק, לא היה מתגלגל בהמשך לידיים עברייניות או עויינות.",	חומרת העבירות והערכים החברתיים שנפגעו
134,ME-21-12-22417-797,"הערכים החברתיים שנפגעו כתוצאה מהעבירות שביצע הנאשם הם שלום הציבור ובטחונו, שלמות הגוף וכן סדרי השלטון והמשפט, המשטר והחברה; מידת הפגיעה בערכים אלו היא משמעותית, כאמור לעיל, וזוהי גם נקודת המוצא בגזירת הדין.",	חומרת העבירות והערכים החברתיים שנפגעו
135,ME-21-12-22417-797,"כפועל יוצא מחומרת הדברים, נוכח המציאות הקשה שחווה המדינה – משהפכה החזקת נשק שלא כדין מכת מדינה של ממש - והביקורת החברתית והציבורית בגין התופעה של החזקת נשק לא חוקי מתחזקת, יש מקום להחמיר בענישה בעבירות הללו.",	חומרת העבירות והערכים החברתיים שנפגעו
136,ME-21-12-22417-797,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק [...] ביעור תופעת החזקת כלי נשק בלתי חוקיים הוא אפוא אינטרס ציבורי מהמעלה הראשונה ותנאי הכרחי למאבק בתופעות הפשיעה האלימה לסוגיה הרווחות במקומותינו, בבחינת 'ייבוש הביצה' המשמשת ערש לגידולן של תופעות אלה.",	חומרת העבירות והערכים החברתיים שנפגעו
137,ME-21-12-22417-797,"מדינה ריבונית איננה יכולה לקבל כ""מכת-גורל"" תופעה של החזקת כמות אדירה של נשק בלתי-חוקי בקרב אזרחיה ותושביה.",	חומרת העבירות והערכים החברתיים שנפגעו
138,ME-21-12-22417-797,תופעה שכזו פוגעת בעצם משילותה; היא פוגעת בסדר הטוב שבה; היא חותרת תחת שלומם וביטחונם של אזרחיה.,	חומרת העבירות והערכים החברתיים שנפגעו
139,ME-21-12-22417-797,"לבסוף, היא אף עלולה להקים סימן שאלה על עצם קיומה.",	חומרת העבירות והערכים החברתיים שנפגעו
140,ME-21-12-22417-797,"ועדת המנכ""לים להתמודדות עם הפשיעה והאלימות בחברה הערבית, ציינה, במסגרת הדו""ח המפורט שאותו פרסמה, שאחד המאפיינים של תופעת הפשיעה בחברה הערבית והגורמים לה הוא הימצאותם וזמינותם של כלי-נשק מסוגים שונים בקרב החברה הערבית בהיקפים גדולים מאוד.",	חומרת העבירות והערכים החברתיים שנפגעו
141,ME-21-12-22417-797,ההערכות מדברות על החזקה של עשרות ומאות אלפי כלי-נשק לא חוקיים; השימוש בכלים הללו פוגע קשות בביטחון האישי של האזרחים ובאמון בכוחות אכיפת החוק.,	חומרת העבירות והערכים החברתיים שנפגעו
142,ME-21-12-22417-797,"עצם החזקת הנשק מגבירה את החשש לשימוש בו ומפגיעה בחיי-אדם, וכך גדל הביקוש הגובר בהתחמשות ובמספר מקרי הירי והרצח.",	חומרת העבירות והערכים החברתיים שנפגעו
143,ME-21-12-22417-797,הוועדה המליצה על העלאת רמת הענישה ובכך חיזוק אמון הציבור הערבי במדינה בכלל וברשויות האכיפה בפרט.,	חומרת העבירות והערכים החברתיים שנפגעו
144,ME-21-12-22417-797,"דו""ח הוועדה אומץ במסגרת הצעת חוק העונשין (תיקון מס' 143) (עבירות בנשק), התשפ""ב-2021 (הצ""ח הממשלה 1466, יח' כסלו התשפ""ב, 22.11.2021).",	חומרת העבירות והערכים החברתיים שנפגעו
145,ME-21-12-22417-797,במסגרת תיקון 140 לחוק העונשין (שנכנס בתוקף בהוראת שעה למשך שלוש שנים ביום 8.12.2021) אף אימצה כנסת ישראל את ההמלצות הללו.,	חומרת העבירות והערכים החברתיים שנפגעו
146,ME-21-12-22417-797,הדברים ידועים וברורים.,	חומרת העבירות והערכים החברתיים שנפגעו
147,ME-21-12-22417-797,אין ביכולתן של רשויות האכיפה להגיע אל כל אחד ואחד ממחזיקי הנשק הבלתי חוקי מפאת כמותם והתנהלותם החשאית ומפאת מגבלותיהם הידועות והברורות.,	חומרת העבירות והערכים החברתיים שנפגעו
148,ME-21-12-22417-797,"לפיכך, רק ענישה חמורה וכואבת, שתוטל על מתי המעט מן המעט, אשר נתפסים כשהם רוכשים, מחזיקים, נושאים ומובילים נשק, עשויה לשנות במשהו את מאזן-הכדאיות של מי ששוקל לעבור עבירות שכאלו.",	חומרת העבירות והערכים החברתיים שנפגעו
149,ME-21-12-22417-797,הפיתוי לעבור את העבירות הללו הוא רב.,	חומרת העבירות והערכים החברתיים שנפגעו
150,ME-21-12-22417-797,"למכירת נשק לא חוקי עשוי להילוות רווח נאה בשים לב למחיריו המאמירים כל העת; מחזיקי נשק נהנים מ""מעמד"" ומיכולת לאיים ולהרתיע את הזולת.",	חומרת העבירות והערכים החברתיים שנפגעו
151,ME-21-12-22417-797,"גורמי הפשע והטרור עושים בו שימוש תדיר להוצאה לפועל של פעולותיהם, תוך קיפוד חיי-אדם שוב ושוב (לעיתים גם כאלו שאינם קשורים כלל לסכסוך ואך נקלעו לקו האש שלא בטובתם).",	חומרת העבירות והערכים החברתיים שנפגעו
152,ME-21-12-22417-797,"הוראת השעה, אשר נחקקה זה מקרוב (הקובעת עונש מזערי לעבירות דוגמת זו שבעשייתה הורשע המשיב) איננה חלה בעניינו.",	חומרת העבירות והערכים החברתיים שנפגעו
153,ME-21-12-22417-797,"עם זאת, רוחה שורה עלינו זה מכבר.",	חומרת העבירות והערכים החברתיים שנפגעו
154,ME-21-12-22417-797,"אין היא אלא אמירה חקיקתית, המצהירה את המובן מאליו.",	חומרת העבירות והערכים החברתיים שנפגעו
155,ME-21-12-22417-797,הצהרות דוגמתה בוטאו פעם ועוד פעם בפסיקת בתי המשפט.,	חומרת העבירות והערכים החברתיים שנפגעו
156,ME-21-12-22417-797,"לכל ברור, כי מיגור תופעת ההחזקה של אמל""ח בלתי-חוקי יוכל לצאת מגדר המילה הנאמרת או הנכתבת אל הפועל בעולם המציאות רק אם העבירות המרכיבות אותה יזכו להכרה כעבירות חמורות ומסוכנות, כאלו הראויות לעונש חמור ומכביד"" (ההדגשה אינה במקור- ד.ס.).",	חומרת העבירות והערכים החברתיים שנפגעו
157,ME-21-12-22417-797,בנסיבות העניין ראויים מעשיו החמורים של הנאשם לענישה משמעותית בדמות עונש מאסר ממשי מאחורי סורג ובריח.,	חומרת העבירות והערכים החברתיים שנפגעו
158,ME-21-12-22417-797,"העונש המרבי הקבוע  בחוק העונשין בצידה של  עבירת החזקת נשק - לפי סעיף 144(א) רישא - עומד על 7 שנות מאסר, והעונש המרבי בצדה של החזקת ""חלק, אבזר או תחמושת..."" - לפי סעיף 144(א) סיפא - עומד על 3 שנות מאסר.",מתחם ענישה
159,ME-21-12-22417-797,"ב""כ הצדדים חלוקים בשאלת מתחם העונש ההולם את המקרה הנדון.",מתחם ענישה
160,ME-21-12-22417-797,"ב""כ המאשימה, אשר עתרה כזכור להעמיד את מתחם העונש ההולם את המקרה הנדון על טווח שבין שנתיים לארבע שנות מאסר, הפנתה כאמור לפסיקה המשקפת לשיטתה את מדניות הענישה הנוהגת בעבירות הנשק שביצע הנאשם, כדלהלן:",מתחם ענישה
161,ME-21-12-22417-797,"הסנגור אשר עתר כזכור לקבוע מתחם ענישה הנע בין מספר חודשי מאסר לריצוי בעבודות שירות ל- 20 חודשי מאסר בפועל, לא הפנה לפסיקה ספציפית לתמיכה בעמדתה של ההגנה, אם כי ביקש כאמור לסייג כל אחד מפסקי הדין הנ""ל אליהם הפנתה המאשימה בטענה כי מדובר במקרים חמורים הרבה יותר מהמקרה הנדון, וכי אין ללמוד מהם לענייננו.",מתחם ענישה
162,ME-21-12-22417-797,על מנת לשרטט כדבעי את מתחם העונש ההולם את מעשיו של הנאשם עיינתי בפסיקה נוספת במקרים שונים – חמורים יותר וחמורים פחות – בעבירות כגון דא.,  	
163,ME-21-12-22417-797,"לזאת אוסיף, כי עונשי מאסר מרביים אינם באים לקבוע אך ורק את גבולה העליון של סמכות הענישה שבידי בתי המשפט.",  	
164,ME-21-12-22417-797,"עונשים כאמור מבטאים את רמת הענישה הראויה במקרים החמורים ביותר של ביצוע העבירה שבה עסקינן, ומהם ניתן וראוי לגזור את מתחם העונשים עבור מקרים פחות חמורים.",  	
166,ME-21-12-22417-797,"מובן מאליו הוא, שגזירה כאמור אינה נעשית בדרך של התאמה מתמטית.",  	
167,ME-21-12-22417-797,"מדובר אך ורק בזיקה עניינית לחומרת העבירה, כפי שנקבעה על ידי המחוקק שאת דברו אנו מקיימים.",  	
168,ME-21-12-22417-797,"הקפדה על זיקה כאמור היא חלק מהבניית שיקול הדעת השיפוטי בענישה , אשר נעשתה בגדרו של תיקון 113 לחוק העונשין.",  	
170,ME-21-12-22417-797,(ההדגשות אינן במקור- ד.ס).,  	
171,ME-21-12-22417-797,"(ההדגשות אינן במקור- ד.ס; לא נעלם מעיני כי בענייננו הורשע הנאשם בעבירות של החזקת נשק ואבזר לנשק וכי עבירות ההובלה והנשיאה שיחסו לו בכתב האישום המקורי הושמטו מכתב האישום המתוקן בו הודה, אך יש בדברים כדי ללמד על מגמת ההחמרה בענישה גם בעבירות של החזקת נשק).",  	
172,ME-21-12-22417-797,"בנסיבות העניין, לאחר שבחנתי את מכלול השיקולים הנוגעים לעניין, על רקע טיעוני הצדדים, בהתחשב בנסיבות ביצוע העבירות, בערכים החברתיים שנפגעו ומידת הפגיעה בהם, במדיניות הענישה הנהוגה, ובכך שמדובר במכת מדינה מחד גיסא, ובכך שתיקון 140 לחוק העונשין בדבר העונש המזערי אינו חל בענייננו, אני רואה להעמיד את מתחם העונש ההולם על טווח שבין 13 ל- 36 חודשי מאסר בפועל.",  	
173,ME-21-12-22417-797,נסיבות שאינן קשורות בביצוע העבירות,  	
174,ME-21-12-22417-797,"יחד עם זאת, הענישה היא לעולם אינדיבידואלית, ומשכך יובאו בחשבון שיקולים הנוגעים לנסיבותיו  האישיות של הנאשם.",  	
175,ME-21-12-22417-797,"לקולה, אני רואה להתחשב בהודייתו של הנאשם בעובדות כתב האישום המתוקן, אשר חסכה זמן שיפוטי יקר.",  	
176,ME-21-12-22417-797,"כן אני רואה לזקוף לזכותו את האחריות שנטל על עצמו למעשיו ואת החרטה שהביע בגינם, אם כי שירות המבחן התרשם כי קיבל אחריות פורמלית בלבד על החזקת הנשק, בטענו כי ביצע את העבירות מתוך הגנה עצמית, וכי נוכח עמדתו זו ניכר כי לא הפנים את חומרת התנהלותו.",  	
177,ME-21-12-22417-797,בסופו של יום הנאשם לא חזר בו מהודייתו בעובדות כתב האישום המתוקן ועמד עליה גם בישיבת הטיעונים לעונש.,  	
178,ME-21-12-22417-797,"עוד אני רואה להתחשב בגילו הצעיר של הנאשם, בעברו הנקי ובנסיבותיו האישיות הלא פשוטות כפי שפורטו בהרחבה בתסקירי שירות המבחן בעניינו, וכן מפי סנגורו ומפי סבו.",  	
179,ME-21-12-22417-797,"בקליפת אגוז ייאמר כי מדובר בצעיר כבן 22,  אשר נישא לאחרונה, ואשתו מצויה בחודשים הראשונים להריונה.",  	
180,ME-21-12-22417-797,"הנאשם, בן בכור להוריו, גדל אצל הורי אמו מילדותו המוקדמת, והם מהווים עבורו דמויות הוריות מיטביות, חיוביות ותומכות.",  	
181,ME-21-12-22417-797,"הוריו של הנאשם נפרדו לדבריו לפני מספר שנים, כאמור בתסקיר שירות המבחן, וגם אמו וארבעת אחאיו עברו להתגורר בבית הוריה עד עצם היום הזה.",  	
182,ME-21-12-22417-797,"הנאשם נשר מבית הספר אחרי שבע שנות לימוד, ובמהלך השנים עבד על מנת לעזור לסבו לפרנס את המשפחה, במסעדה, בניקיון ובאולם אירועים; במשך כשנתיים עד למעצרו בתיק זה עבד לסירוגין במסעדת טורקיז בעמק חפר, ומעסיקו הביע נכונות לשלבו בעבודה אצלו גם כיום.",  	
183,ME-21-12-22417-797,"נתתי דעתי לכך כי זוהי הסתבכותו הראשונה של הנאשם בפלילים, וכי עובר לכך ניהל לכאורה אורח חיים נורמטיבי, ואף סייע בטיפול בסבתו שמצבה הבריאותי החמיר בשנים האחרונות, כעולה מדברי הסב.",  	
184,ME-21-12-22417-797,"כן יינתן משקל לתקופת מעצרו של הנאשם בתיק זה, בין התאריכים 3/12/21 עד 17/2/22, למעצרו באיזוק אלקטרוני למשך חמישה חודשים נוספים, עד לשחרורו למעצר בית עם חלונות אוורור בבית סבו וסבתו.",  	
185,ME-21-12-22417-797,"עוד לקחתי בחשבון כי גזירת עונש מאסר על הנאשם תכביד עליו ותקשה גם על יתר בני משפחתו, כמפורט לעיל.",  	
186,ME-21-12-22417-797,"לא נעלמה מעיני עמדתו העקרונית של שירות המבחן כי במקרה הנדון, נוכח גילו הצעיר ועברו הנקי של הנאשם קיימת חשיבות לבחון את שילובו בהליך טיפולי.",  	
187,ME-21-12-22417-797,"דא עקא, שמעבר לכך שהנאשם לא החל להשתלב בהליך טיפולי במהלך תקופת מעצרו עד עצם היום הזה, על אף שהיה בקשר רציף וקיים פגישות ושיחות שם קצין הפיקוח על מעצרו, הרי שגם שירות מבחן התקשה להעריך את מידת יכולתו של הנאשם להירתם להליך טיפולי ולהיתרם ממנו בפרק הזמן שניתן; זאת נוכח התרשמותו ממאפייני אישיותו של הנאשם, חומרת העבירות שביצע, ועמדותיו האמביוולנטיות ביחס לצורך שלו בקשר טיפולי, מהנימוקים שפורטו לעיל בהרחבה ואין צורך לחזור על הדברים.",  	
188,ME-21-12-22417-797,"שירות המבחן התרשם כי הנאשם נטל אחריות פורמאלית למעשיו, בהצדיקו את ביצוע העבירות בטעמים של הגנה עצמית, בהעדר הפנמה פנימית של החומרה שבמעשיו, וכי הנאשם הביע הסכמה מילולית להשתלב בטיפול, אך התקשה לזהות מטרות טיפוליות בהקשר לתפיסות, עמדות, גבולות וכיוצא בזה.",  	
189,ME-21-12-22417-797,"בתסקירו הסופי, הודיע שירות המבחן כי הוא נמנע מהמלצה טיפולית בעניינו, מפני שהנסיבות המתוארות לעיל – הנעוצות בעיקרן כאמור בעמדותיו של הנאשם עצמו - לא הבשילו לכדי בחינה ממשית בדבר מסוגלותו של הנאשם לעבור הליך טיפולי.",  	
190,ME-21-12-22417-797,"לצד זאת הבהיר כי לצורך הליך טיפולי טיפול משמעותי שיש בו בכדי להוביל לשינוי, נדרשת תקופת טיפול ממושכת של כשנה, תוך דחיית הדיון לצורך שילובו של הנאשם בהליך, ככל שבית המשפט יסבור כי ראוי בנסיבות העניין לבכר בעניינו את האינטרס השיקומי.",  	
191,ME-21-12-22417-797,"יש לזכור כי שליחתו של הנאשם לקבלת תסקיר, גם כאשר מדובר בתסקיר חובה על פי דין, אינה נושאת בחובה הסתמכות או זכות מוקנית להעדיף את האפיק השיקומי בעניינו של הנאשם.",  	
192,ME-21-12-22417-797,"בנסיבות העניין, משיקולים של אינטרס ההגנה על הציבור, וכן משיקולי גמול והרתעת היחיד והרבים, גם לא מצאתי הצדקה להיעתר לבקשת הנאשם להשית עליו עונש שאינו כרוך במאסר בפועל,  משהתרשמתי כי עניינו אינו עונה על הגדרתו של סעיף 40יד לחוק העונשין, המסמיך את בית המשפט לסטות ממתחם הענישה משיקולי שיקום.",  	
193,ME-21-12-22417-797,"ראו דבריו של כב' הש' שטיין בעניין טלאב הנ""ל (14/9/22), בהתייחסו למדיניות הבלתי מתפשרת בענישה בגין עבירות בנשק על סוגיהן, כדלהלן:",  	
194,ME-21-12-22417-797,"יחד עם זאת, בהתחשב במכלול השיקולים הנזקפים לזכותו של הנאשם כמפורט לעיל, ובמיוחד הודייתו, גילו הצעיר ועברו הנקי, וכדי לעודד את הנאשם לעבור הליך טיפולי בין כתלי הכלא, ייגזר דינו ברף התחתון של מתחם הענישה אשר נקבע.",  	
195,ME-21-12-22417-797,"נוכח כל המקובץ, אני רואה להטיל על הנאשם עונשים כדלהלן:",סוף דבר
196,ME-21-12-22417-797,"13 חודשי מאסר בפועל, בניכוי תקופת מעצרו בתיק זה בין התאריכים 3/12/21 - 17/2/22.",סוף דבר
197,ME-21-12-22417-797,"מאסר על תנאי למשך 12 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירת נשק מסוג פשע ו/או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",סוף דבר
198,ME-21-12-22417-797,"מאסר על תנאי למשך 6 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירת נשק מסוג עוון, ויורשע בה בתוך תקופת התנאי או לאחריה.",סוף דבר
199,ME-21-12-22417-797,"קנס בסך 7,500 ₪ או 60 יום מאסר תמורתו.",סוף דבר
200,ME-21-12-22417-797,הקנס ישולם ב - 15 תשלומים חודשיים שווים ורצופים בסך 500 ₪ שישולמו החל מיום 1/3/23 ובכל חודש שלאחריו.,סוף דבר
201,ME-21-12-22417-797,"ככל שתשלום כלשהו לא ישולם במועדו, תעמוד יתרת הקנס כולה לפירעון מידי.",סוף דבר
202,ME-21-12-22417-797,"בשולי הדברים, ייאמר, מבלי לפגוע בנהלי שב""ס, כי אם יבקש הנאשם לעבור הליך טיפולי בבית הסוהר לצורך שיקומו, מומלץ כי שב""ס יבדוק אפשרות זו בנפש חפצה.",סוף דבר
203,ME-21-12-22417-797,5129371 	זכות ערעור לבית המשפט העליון בתוך 45 יום מהיום.,סוף דבר
204,ME-21-12-22417-797,"ניתן היום,  כ""ד טבת תשפ""ג, 17 ינואר 2023, במעמד ב""כ הצדדים והנאשם.",סוף דבר
