,verdict,text,part
0,ME-24-08-45008-591,"חוק העונשין, תשל""ז-1977: סע'  144, 144(א), 144(ז)",הנאשם
1,ME-24-08-45008-591,"הנאשם, סולימאן תורכמאן, הורשע ביום 13.1.25 – בהתאם להודעתו במסגרת הסדר טיעון בעבירות שנכללו בכתב אישום מתוקן אשר הוגש נגדו, ואשר עניינן בהחזקת נשק לפי סעיף 144(א) רישא וסיפא לחוק העונשין, התשל""ז - 1977 (להלן: ""חוק העונשין"" או ""החוק"").",גזר דין
2,ME-24-08-45008-591,עובדות כתב האישום המתוקן,גזר דין
3,ME-24-08-45008-591,"בזמנים הרלוונטיים לכתב האישום, התגורר הנאשם באיבטין.",גזר דין
4,ME-24-08-45008-591,"בתאריך 31.7.24, סמוך לשעה 18:10, עמד הנאשם ברחוב, על המדרכה הסמוכה לביתו, כשהוא מחזיק על גופו אקדח חצי אוטומטי מסוג sig sauer, תוצרת ארצות הברית, מודל 320P, קליבר 9 מ""מ פאראבלום, כשהוא טעון במחסנית מתאימה ובתוכה 11 כדורים תואמים.",גזר דין
5,ME-24-08-45008-591,עוד החזיק הנאשם על גופו באותה העת כפפות שחורות ורעלת פנים שחורה.,גזר דין
6,ME-24-08-45008-591,תסקיר שירות המבחן,גזר דין
7,ME-24-08-45008-591,שירות המבחן התרשם כי מדובר בבחור צעיר המצוי בתהליכי גיבוש זהותו העצמית.,גזר דין
8,ME-24-08-45008-591,"עוד התרשם כי במצבים מסוימים, הנאשם רואה בשימוש בכוח דרך להתמודדות עם משברים ומצבי דחק ולחץ.",גזר דין
9,ME-24-08-45008-591,"פורט, כי הנאשם התקשה להתחבר לפסול שבמעשיו וניכר כי הוא נוקט עמדה ממזערת למעשיו ולבחון באופן ביקורתי את התנהלותו.",גזר דין
10,ME-24-08-45008-591,"קצינת המבחן תיארה כי בשל נסיבותיו המשפחתיות המורכבות של הנאשם, הוא התקשה לאורך השנים לרכוש כלים ומיומנות להתנהלות יעילה עם מצבי דחק, אשר בהם הוא עשוי להתנהל באופן אימפולסיבי ולא שקול והוסיפה כי לטענת הנאשם, הוא בחר להחזיק בנשק מתוך תחושת פחד וחשש מפגיעה אפשרית בו ובבני משפחתו עקב אירוע הירי בו נפגע אחיו.",גזר דין
11,ME-24-08-45008-591,"כן, תיארה כי בלט פער משמעותי בין תיאורו של הנאשם את עצמו ואת התנהלותו במסגרות חייו השונות לבין תיאורו במעורבותו בעבירה וכי פער זה הקשה עליה לבחון באופן מעמיק את קיומם של דחפים עברייניים או את מידת מעורבותו של הנאשם עם גורמים שוליים.",גזר דין
12,ME-24-08-45008-591,"לאור אלו, העריכה כי קיים סיכון משמעותי להישנות עבירות דומות בעתיד.",גזר דין
13,ME-24-08-45008-591,"לנוכח האמור, לא בא שירות המבחן בהמלצה על חלופת ענישה או שיקום הנאשם במסגרת הקהילה או במסגרת השירות אשר תוכל להפחית את הסיכון להישנות עבירות דומות בעתיד.",גזר דין
14,ME-24-08-45008-591,ראיות לעניין העונש,גזר דין
15,ME-24-08-45008-591,"ב""כ המאשימה ציינה כי עברו הפלילי של הנאשם נקי.",גזר דין
16,ME-24-08-45008-591,"הוגש לעיוני אישור לימודים של הנאשם במכללת סכנין – ביה""ס להנדסאים המאשר כי הנאשם למד במוסד החל מדצמבר 23 ועד למרץ 24 (הוגש וסומן טעה/1).",גזר דין
17,ME-24-08-45008-591,"כן, הופיעו בפניי אביו וסבו של הנאשם כעדי אופי.",גזר דין
18,ME-24-08-45008-591,"אביו העיד אודות נסיבות חייו הלא פשוטות של הנאשם, תיאר כי הנאשם היה תלמיד מצטיין וכן פירט כי הנאשם עוזר בבית ובטיפול בסבתו.",גזר דין
19,ME-24-08-45008-591,האב ביקש להתחשב בעת גזירת עונשו של הנאשם.,גזר דין
20,ME-24-08-45008-591,סבו של הנאשם העיד על כך שהנאשם מתגורר איתו ועם אישתו ופירט כי הנאשם עוזר להם רבות.,גזר דין
21,ME-24-08-45008-591,"ב""כ המאשימה המלומדת, עו""ד אביבית קבדה, טענה לעונש בעל פה.",גזר דין
22,ME-24-08-45008-591,המאשימה עמדה על מנגנון הבניית שיקול הדעת בענישה.,גזר דין
23,ME-24-08-45008-591,"הודגש, כי עבירות בכלי נשק הפכו למכת מדינה, הפוגעת פגיעה של ממש בערך המוגן שעניינו בשמירה על ביטחון הציבור.",גזר דין
24,ME-24-08-45008-591,"משכך, נטען, כי על בית המשפט לגמול למבצעים בעונשים משמעותיים.",גזר דין
25,ME-24-08-45008-591,"לטענת המאשימה, עדות האב והסב בדבר אופיו של הנאשם, אורח החיים הנורמטיבי שניהל, ואף לימודיו, רק מחזקת את העובדה כי תופעת החזקת הנשק הבלתי חוקי הפכה למכת מדינה.",גזר דין
26,ME-24-08-45008-591,בהקשר זה המאשימה הפנתה לתיקון 140 לחוק העונשין.,גזר דין
27,ME-24-08-45008-591,"המאשימה הפנתה לתסקיר שירות המבחן, וטענה כי גם אם נכונה טענת הנאשם כי החזיק בנשק לצורך הגנתו העצמית, אין בכך כדי להפחית בחומרת האירוע.",גזר דין
28,ME-24-08-45008-591,עוד עמדה המאשימה על נסיבות ביצוען של העבירות וטענה כי עצם החזקת הכדורים והרעלה בנוסף לאקדח מעידה על כך שתוצאות האירוע יכלו להיות שונות אלמלא נעצר הנאשם.,גזר דין
29,ME-24-08-45008-591,המאשימה הפנתה לפסיקה הרלוונטית לטעמה לענייננו ולאורה ביקשה לשרטט מתחם ענישה הנע בין 24 לבין 42 חודשי מאסר לריצוי בפועל.,גזר דין
30,ME-24-08-45008-591,"באשר לנסיבות שאינן קשורות בביצוע בעבירה, הפנתה המאשימה להודאתו של הנאשם ולהעדר עבר פלילי.",גזר דין
31,ME-24-08-45008-591,זאת לצד האמור בתסקיר ולעובדה כי שירות המבחן העריך כי קיים סיכון משמעותי להישנות עבירות בעתיד ולכך שלא בא בהמלצה שיקומית.,גזר דין
32,ME-24-08-45008-591,"על כן, עתרה המאשימה למקם את הנאשם, בחציו האמצעי תחתון של מתחם הענישה המבוקש, זאת לצד עונשים נלווים.",גזר דין
33,ME-24-08-45008-591,"הסניגור הפנה לעברו הנקי של הנאשם, להודאתו ולחיסכון בזמן שיפוטי.",גזר דין
34,ME-24-08-45008-591,"הסניגור חזר על דברי אביו וסבו של הנאשם, התייחס לנסיבות חייו הלא פשוטות והוסיף כי הנאשם הוא עמוד השדרה של ביתו ומשפחתו.",גזר דין
35,ME-24-08-45008-591,"באשר למתחם העונש ההולם, טען כי על מתחם הענישה לנוע בין מאסר הנישא בעבודות שירות לבין 15 חודשי מאסר לריצוי בפועל והפנה לפסיקה הרלוונטית לטעמו לעניין.",גזר דין
36,ME-24-08-45008-591,"באשר למיקומו של הנאשם בתוך מתחם הענישה המבוקש, עתר למקם את עונשו על 9 חודשי מאסר לריצוי בפועל בניכוי ימי מעצרו.",גזר דין
37,ME-24-08-45008-591,הנאשם התנצל על מעשיו וביקש שתינתן לו הזדמנות לתקן את דרכיו.,גזר דין
38,ME-24-08-45008-591,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
39,ME-24-08-45008-591,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
40,ME-24-08-45008-591,"נמצא אפוא כי בנסיבות דהיום, ראוי ונכון להחמיר את מדיניות הענישה הנוהגת, זאת בין היתר על מנת להרתיע עבריינים פוטנציאליים משימוש בו כאמצעי ליישוב סכסוכים"" (ההדגשה אינה במקור).",דיון והכרעה
41,ME-24-08-45008-591,"כידוע, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
42,ME-24-08-45008-591,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
43,ME-24-08-45008-591,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורות בביצוע העבירה.",דיון והכרעה
44,ME-24-08-45008-591,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המחזיק נשק בלא רשות על פי דין, פוגע בראש ובראשונה בביטחון המדינה ובמנגנוני שלטונה; בשלום הציבור ובסדר הציבורי.",דיון והכרעה
45,ME-24-08-45008-591,"הוא פוגע בביטחון הציבור וחושף אותו למעשי טרור לאומני ול""טרור פלילי"", המבוצעים באמצעות נשק המוחזק והמושג שלא כחוק.",דיון והכרעה
46,ME-24-08-45008-591,הפגיעה בערכים אלו ממשית.,דיון והכרעה
47,ME-24-08-45008-591,דברים אלו עולים גם כן מדבריו של המחוקק.,דיון והכרעה
48,ME-24-08-45008-591,"במסגרת תיקון מס' 140 לחוק העונשין [(תיקון מס' 140 - הוראת שעה), התשפ""ב-2021, ס""ח 2938] הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין.",דיון והכרעה
49,ME-24-08-45008-591,"בתיקון זה, נתן המחוקק דעתו ביחס לטיפול בריבוי וגידול במספר עבירות הנשק, וכן בצורך למגרן.",דיון והכרעה
50,ME-24-08-45008-591,זאת דרך החמרת הענישה בצד העבירות ובקביעת עונש מינימום אשר לא יפחת מרבע מהעונש המרבי הקבוע בצד העבירה.,דיון והכרעה
51,ME-24-08-45008-591,"התיקון הנ""ל מבקש לשקף את החומרה אותה יש לייחס לתופעה בה עסקינן, ואת הצורך המובהק להילחם בה מלחמת חורמה בלתי מתפשרת.",דיון והכרעה
52,ME-24-08-45008-591,"הוראה זו נכנסה לתוקפה ביום 8.12.21, ותחולתה עוגנה בחוק למשך שלוש שנים, קרי הוראה זו נכנסה לתוקפה טרם ביצוען של העבירות מושא כתב-האישום דכאן, וביצוען של העבירות על-ידי הנאשם נעשה בתקופה בה הוראה זו חלה.",דיון והכרעה
53,ME-24-08-45008-591,"עוד יצוין, כי ביום 9.1.25 הוארך תוקפה של הוראה זו עד ליום 31.12.26, על כן, עלינו להתחשב בתיקון זה המשקף רצון המחוקק, זאת בייחוד לאור רוח התקופה.",דיון והכרעה
54,ME-24-08-45008-591,נסיבות הקשורות בביצוע העבירה,דיון והכרעה
55,ME-24-08-45008-591,"עסקינן בהחזקת אקדח מסוג sig sauer, ומחסנית התואמת לו, מלאה בכדורים.",דיון והכרעה
56,ME-24-08-45008-591,מעשיו של הנאשם היו מתוכננים וחלקו בהם בלעדי.,דיון והכרעה
57,ME-24-08-45008-591,"מטבע הדברים, החזקתו של אקדח הטעון בתחמושת ומוכן לשימוש, מחזיק זוכה להתייחסות מחמירה, שכן פוטנציאל הנזק, העלול להיגרם כפועל יוצא משימוש בו שלא כדין לצרכים פליליים או אחרים גבוה.",דיון והכרעה
58,ME-24-08-45008-591,"הנאשם הבין את שהוא עושה, ואת הפסול במעשיו והוא יכול היה וצריך היה להימנע מעשייתם.",דיון והכרעה
59,ME-24-08-45008-591,"לאור כל המקובץ, מצאתי לנכון – לקבוע מתחם עונש הולם אשר נע בין 15 לבין 36 חודשי מאסר לריצוי בפועל, לצד עונשים נלווים.",דיון והכרעה
60,ME-24-08-45008-591,נסיבות שאינן קשורות בביצוע העבירה,דיון והכרעה
61,ME-24-08-45008-591,"לזכותו של הנאשם יש לזקוף את עברו הפלילי הנקי והחיסכון המשמעותי בזמן שיפוטי יקר, הנגזר מהודאתו המהירה ומנטילת האחריות שביצע.",דיון והכרעה
62,ME-24-08-45008-591,"כמו כן, מטבע הדברים נשיאת עונש מאסר ממושך יפגע בנאשם ובבני משפחתו.",דיון והכרעה
63,ME-24-08-45008-591,בהקשר זה לא נעלמו נסיבות ילדותו המורכבות של הנאשם כפי שעלו הן מתסקיר שירות המבחן והן מעדויות אביו וסבו.,דיון והכרעה
64,ME-24-08-45008-591,"כן, נתתי דעתי לעולה מעדויות אלו באשר למרכזיותו של הנאשם בביתו, ולעזרה אשר הוא מעניק בטיפול בסביו המבוגרים.",דיון והכרעה
65,ME-24-08-45008-591,"לאחר ששקלתי את כל השיקולים הדרושים לכך, מצאתי לנכון להטיל על הנאשם את העונשים הבאים:",דיון והכרעה
66,ME-24-08-45008-591,15 חודשי מאסר לריצוי בפועל בניכוי ימי מעצרו.,דיון והכרעה
67,ME-24-08-45008-591,10 חודשי מאסר על תנאי שלא יעבור במשך 3 שנים עבירות בנשק מסוג פשע לפי סעיף 144 לחוק העונשין.,דיון והכרעה
68,ME-24-08-45008-591,"54678313ניתן היום,  י""א ניסן תשפ""ה, 09 אפריל 2025, במעמד הצדדים.",זכות ערעור כחוק
