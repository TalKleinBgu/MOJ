,verdict,text,part
0,ME-19-09-2690-22,"תפ""ח 2690-09-19 מדינת ישראל נ' חוג'יראת(עציר)",בית המשפט המחוזי בחיפה
1,ME-19-09-2690-22,"תפ""ח 2680-09-19 מדינת ישראל נ' קאסם(עציר)",בית המשפט המחוזי בחיפה
2,ME-19-09-2690-22,"כב' השופט אבי לוי [אב""ד]
כב' השופט ערן קוטון 
כב' השופט איל באומגרט",לפני הרכב כבוד השופטים:
4,ME-19-09-2690-22,יחיא חוג'יראת (עציר) ת.ז.,הנאשם
5,ME-19-09-2690-22,xxxxxxxxxx,הנאשם
6,ME-19-09-2690-22,עקאב קאסם (עציר) ת.ז.,הנאשם
7,ME-19-09-2690-22,xxxxxxxxx,הנאשם
12,ME-19-09-2690-22,"חוק העונשין, תשל""ז-1977: סע'  20(א)(1), 20(א)(2)(א), 20(א)(2)(ב), 20(ב), 25, 28, 29, 31, 32, 41, 144(א), (ב), 144(ז), 192, 298, 300(א), 311 א, 329 (א), 329(א)(1), 329(א)(2), 333, 335, 34כא', 40יא', 40יג (א), ב א1'",גבריאל הלוי   תורת דיני העונשין 
13,ME-19-09-2690-22,"כתב -האישום המתוקן, אשר הוגש נגד הנאשמים שלפנינו, יחיא חוג'יראת (הנאשם 1) ועקאב קאסם (הנאשם 2) ייחס לנאשמים עבירות כדלקמן:",כללי
14,ME-19-09-2690-22,"הנאשם 1 - עבירה של רצח (עם יסוד נפשי של אדישות), בניגוד לסעיף 300(א) סיפא לחוק העונשין, התשל""ז-1977 (להלן: ""החוק"" או ""חוק העונשין""); חבלה בכוונה מחמירה, לפי סעיף 329(א)(2) לחוק וכן עבירות בנשק, לפי סעיף 144(א) ו-(ב) רישא בצירוף לסעיף 29 לחוק.",כללי
15,ME-19-09-2690-22,"הנאשם 2 - עבירה של סיוע לרצח בניגוד לסעיף 300(א) סיפא לחוק העונשין בצירוף לסעיף 31 לחוק; עבירה שעניינה סיוע לחבלה בכוונה מחמירה בניגוד לסעיף 329(א)(2) בצירוף לסעיף 31 לחוק;  עבירות בנשק, לפי סעיף 144 (א) ו-(ב) רישא וסיפא בצירוף לסעיף 29 לחוק.",כללי
16,ME-19-09-2690-22,התשתית העובדתית אשר ניצבה בבסיס ההרשעה הייתה זו –,עובדות ההרשעה
17,ME-19-09-2690-22,הנאשמים שלפנינו הם בני – דודים וחברים ומתגוררים בשכנות זה לזה ליד כיכר עוסמאן בשפרעם.,עובדות ההרשעה
18,ME-19-09-2690-22,"הנאשם 1 גר עם אמו (סעדה) ואילו אחותו, המכונה ""סאלי"" מתגוררת לפרקים בבית אמו של הנאשם 1.",עובדות ההרשעה
19,ME-19-09-2690-22,"סאלי הנ""ל היא גרושתו של סאלח חוג'יראת וסכסוך התגלע בין משפחות הנאשמים לבין משפחתו של סאלח הנ""ל על רקע הגירושין.",עובדות ההרשעה
20,ME-19-09-2690-22,"אחיינו של סאלח הוא מחמוד נסראללה חוג'יראת (""נסראללה"").",עובדות ההרשעה
21,ME-19-09-2690-22,"המנוח (סעיד חוג'יראת, יליד 1996), היה חברו של נסראללה.",עובדות ההרשעה
22,ME-19-09-2690-22,"ביום 18.07.2019, סמוך לחצות, ברחוב, באזור כיכר עוסמאן, פגשו נסראללה והמנוח, עת נסעו ברכב מסוג קאיה את מחמוד חוג'יראת קאסם (""מחמוד""), חברו של נסראללה, שנסע אותה עת ברכב מסוג מיצובישי.",עובדות ההרשעה
23,ME-19-09-2690-22,השניים עצרו את רכביהם ברחוב ושוחחו.,עובדות ההרשעה
24,ME-19-09-2690-22,"דקות ספורות אחר – כך, הגיעה למקום סאלי, כשברכבה ילדיה, אחותה ובת – דודתה, כולם קטינים.",עובדות ההרשעה
25,ME-19-09-2690-22,"סאלי סברה שכלי – הרכב הנ""ל (ה""מיצובישי"", הנהוגה בידי מחמוד וה""קיה"", שבידי המנוח ונסראללה) חוסמים את דרכה במכוון על רקע סכסוך – המשפחות הנ""ל; לפיכך, התעמתה מילולית עם הנוכחים.",עובדות ההרשעה
26,ME-19-09-2690-22,"זמן קצר אחר – כך, הזיז מחמוד את רכב ה""מיצובישי"" ופינה לסאלי את הדרך.",עובדות ההרשעה
27,ME-19-09-2690-22,היא נסעה מהמקום ברכב.,עובדות ההרשעה
28,ME-19-09-2690-22,"מחמוד, נסראללה והמנוח נותרו לשוחח במקום.",עובדות ההרשעה
29,ME-19-09-2690-22,סאלי הגיעה לבית אמה וסיפרה לאחרונה ולנאשם 1 על שאירע.,עובדות ההרשעה
30,ME-19-09-2690-22,"לפיכך, ועל רקע הסכסוך, גמלה בליבו של הנאשם 1 ההחלטה לנקום באלו שחסמו, לסברתו, את דרכה של סאלי ולפגוע בהם.",עובדות ההרשעה
31,ME-19-09-2690-22,"הנאשם 1 שוחח טלפונית עם הנאשם 2, שהיה בביתו.",עובדות ההרשעה
32,ME-19-09-2690-22,"הוא עדכן אותו בדבר קרות האירוע הנ""ל והשניים סיכמו, על רקע הסכסוך, להצטייד בנשק כדי שהנאשם 1 יוציא לפועל את החלטתו וכי הנאשם 2 יסייע לו בכך על ידי כך שיספק לו כלי – נשק.",עובדות ההרשעה
33,ME-19-09-2690-22,"סמוך לשעה 00:15, יצא הנאשם 1 מבית אמו ונסע על – גבי קטנועו (מסוג T- MAX מ.ר. 49-999-13) לביתו של הנאשם 2.",עובדות ההרשעה
34,ME-19-09-2690-22,הם שוחחו עם בעל – העסק ואז נכנסו הנאשם 2 ובעל העסק אל תוך בית – העסק תוך שהנאשם 1 ממתין על קטנועו בסמוך לשם ופותח את מושב הקטנוע כך שתא – הקסדה יהיה פנוי.,עובדות ההרשעה
35,ME-19-09-2690-22,"זמן קצר אחר – כך, יצא הנאשם 2 מבית – העסק כשהוא נושא עמו כלי – נשק מאולתר ומחסנית תואמת המכילה כדורים בקוטר 9 מ""מ.",עובדות ההרשעה
36,ME-19-09-2690-22,הנאשם 2 הכניס את כלי – הנשק לתא – הקסדה.,עובדות ההרשעה
37,ME-19-09-2690-22,הנאשם 1 סגר את התא.,עובדות ההרשעה
38,ME-19-09-2690-22,"במקביל לאירועים הללו ולאחר ששמעה, כאמור לעיל, מפי סאלי, על מה שאירע הגיעה סעדה (אמו של הנאשם 1) בשעת אחר חצות עם רכב למקום המפגש, יצאה מרכבה כשהיא אוחזת באלה ממתכת והתעמתה מילולית עם הנוכחים.",עובדות ההרשעה
39,ME-19-09-2690-22,"זמן קצר לאחר שהנאשמים הצטיידו בנשק למימוש ההחלטה לפגוע כאמור בחוסמים ולנקום בהם נסעו כשהנשק מצוי בקטנוע עד שהבחינו באקראי בחוסיין חוג'יראת, בן אחותה של סעדה, כשלצדו ברכבו בן - דודו מוחמד.",עובדות ההרשעה
40,ME-19-09-2690-22,הנאשם 1 אמר לחוסיין לנסוע לכיכר עוסמאן.,עובדות ההרשעה
41,ME-19-09-2690-22,חוסיין המשיך את נסיעתו לעבר הכיכר ואילו הנאשמים פנו בדרך צדדית ונסעו לעבר בית הנאשם 2.,עובדות ההרשעה
42,ME-19-09-2690-22,"חוסיין הגיע תוך זמן קצר למקום המפגש הנ""ל, יצא מהרכב וניסה להפריד בין סעדה לבין נסראללה, מחמוד והמנוח.",עובדות ההרשעה
43,ME-19-09-2690-22,"בחלוף דקות ספורות, נכנסו כלל הנוכחים במקום לרכביהם ונסעו מהמקום.",עובדות ההרשעה
44,ME-19-09-2690-22,"נסראללה והמנוח נסעו אל עבר השכונה בשפרעם בה התגורר המנוח ועצרו את רכב ה""קיה"" בו נסעו בשול הדרך לבקשת המנוח, כדי לסדר את המצרכים שהיו ברכב.",עובדות ההרשעה
45,ME-19-09-2690-22,הרכב נותר חונה על שול – הדרך כשהוא מונע ואורותיו דולקים.,עובדות ההרשעה
46,ME-19-09-2690-22,"בשעה שכלי – הרכב השונים עוזבים את מקום – המפגש, התקרבו הנאשמים למקום ברגל כשהם נושאים את כלי – הנשק במטרה להוציא ההחלטה לפועל.",עובדות ההרשעה
47,ME-19-09-2690-22,"בהגיעם למקום המפגש, שוחחו חוסיין והנאשם 1 בטלפון; הנאשם 1 ביקש מחוסיין להגיע ברכב ה""שברולט"" עם מוחמד ולאסוף את הנאשמים.",עובדות ההרשעה
48,ME-19-09-2690-22,"הנאשם 1 אף ביקש מחוסיין להסיעם לכיוון מפעל הבטון ומשם לשכונה, בה התגוררו המנוח, נסראללה ומחמוד.",עובדות ההרשעה
49,ME-19-09-2690-22,"בשעה 00:34 לערך, עצר חוסיין את הרכב; הנאשמים ירדו מתוכו והלכו לכיוון השכונה הנ""ל.",עובדות ההרשעה
50,ME-19-09-2690-22,"זמן קצר אחר – כך, הבחינו ברכב ה""קיה"", שחנה בשול ובמנוח ונסראללה, היושבים בו.",עובדות ההרשעה
51,ME-19-09-2690-22,"בשלב זה, החליט הנאשם 1 לירות לעבר המנוח ונסראללה בכוונה להטיל בהם נכות או מום או לגרום להם חבלה חמורה כשהוא שווה – נפש לאפשרות גרימת מותם.",עובדות ההרשעה
52,ME-19-09-2690-22,"נאשם 2, ששהה במקום לצדו, החליט לסייע לו על ידי שיאבטח אותו ויקל עליו להוציא לפועל את ההחלטה לירות.",עובדות ההרשעה
53,ME-19-09-2690-22,"השניים התקרבו בהליכה לרכב ה""קיה"" ובסמוך לשעה 00:37 ירה הנאשם 1 לעבר השניים מספר יריות כשהנאשם 2 לצדו.",עובדות ההרשעה
54,ME-19-09-2690-22,אחר – כך נמלטו השניים מהמקום.,עובדות ההרשעה
55,ME-19-09-2690-22,"אחד הקליעים שירה הנאשם 1 פגע בדלת השמאלית אחורית של הרכב, חדר אותה, פגע בצידה האחורי של זרוע – שמאל של המנוח, חדר את רקמת הזרוע ויצא ממנה בצידה הפנימי, חדר שוב לגו המנוח משמאל, עבר דרך שרירי החזה משמאל, דרך המרווח הבין – צלעי החמישי, הריאה השמאלית, הוותין, הסרעפת, הווריד הנבוב התחתון והאונה הימנית של הכבד.",עובדות ההרשעה
56,ME-19-09-2690-22,הקליע עצר במרווח הבין – צלעי העשירי מימין.,עובדות ההרשעה
57,ME-19-09-2690-22,"משהבחין נסראללה שהמנוח נפגע, הוא נסע עם המנוח עד תחנת הדלק ""סטאר"" ומשם הובהל המנוח באמבולנס לבית – החולים רמב""ם], שם נקבע מותו.",עובדות ההרשעה
58,ME-19-09-2690-22,בגין מעורבותם בפרשה זו הנאשם 1 נעצר ביום 20.07.2019; הנאשם 2 נעצר ביום 31.07.2019.,עובדות ההרשעה
59,ME-19-09-2690-22,השניים מצויים במעצר עד עצם היום הזה.,עובדות ההרשעה
60,ME-19-09-2690-22,"צוין, כי עברו הפלילי של הנאשם 1 נקי;",ראיות לעניין העונש
61,ME-19-09-2690-22,שירות המבחן הכין ביום 11.11.2021 תסקיר אודות הורי המנוח ואחיו הקטינים (בני 9 ו-14).,תסקיר נפגעי העבירה
62,ME-19-09-2690-22,"יצוין כי המנוח הותיר מאחור גם 3 אחיות בגירות בנות 26 (נשואה ובעלת משפחה), 25 (נשואה) ו-22 (רווקה המתגוררת עם ההורים).",תסקיר נפגעי העבירה
63,ME-19-09-2690-22,"צוין, כי המנוח תכנן לבנות בית עבור עצמו ורעייתו לעתיד מעל לבית הוריו ולפיכך, עבד ברוב שעות היום.",תסקיר נפגעי העבירה
64,ME-19-09-2690-22,"המנוח תואר כיפה – תואר, אדם בעל נוכחות מרשימה ובטחון עצמי, שאהב את החיים, בעל חברים רבים, אשר אהב לסייע לזולת.",תסקיר נפגעי העבירה
65,ME-19-09-2690-22,"המנוח התגייס לשירות צה""ל אך פרש מהשירות לאחר מספר חודשים בשל בקשת אמו, שדאגה פן ייפצע.",תסקיר נפגעי העבירה
66,ME-19-09-2690-22,"המנוח תכנן, כך לדברי אביו, לחזור לצה""ל ולהשלים שירותו הצבאי.",תסקיר נפגעי העבירה
67,ME-19-09-2690-22,"מהתסקיר עולה, שהמנוח כלל לא היה מעורב בסכסוך שהוביל למותו; הדבר גורם למשפחה לחוות את מותו כסתמי ובלתי – מוסבר.",תסקיר נפגעי העבירה
68,ME-19-09-2690-22,הוריו של המנוח אינם מצליחים לתפקד וכך גם אחיו ואחיותיו.,תסקיר נפגעי העבירה
69,ME-19-09-2690-22,"בני – המשפחה סובלים, כך לפי התסקיר, מאבל מורכב בעל תסמינים ייחודיים, קשים וטראומתיים; אמו סובלת מהדרדרות במצבה הפיזי ומתסמיני פוסט – טראומה; האב שרוי בדיכאון עמוק ותהליך עיבוד האבל טרם החל אצלו.",תסקיר נפגעי העבירה
70,ME-19-09-2690-22,"כן הוכן ביום 17.11.2021 תסקיר נוסף ביחס לאחיותיו של המנוח , מ' ו – א'.",תסקיר נפגעי העבירה
71,ME-19-09-2690-22,"צוין בו כי מ', אחותו הבכורה והנשואה הוכתה בהלם למשמע הבשורה המרה בדבר מות אחיה וכי היא שרויה באבל כבד אשר איננו מרפה מאז.",תסקיר נפגעי העבירה
72,ME-19-09-2690-22,לאור העובדה שהייתה קשורה אליו מאד חסרונו מורגש באורח חד בנפשה.,תסקיר נפגעי העבירה
73,ME-19-09-2690-22,אווירת הנכאים השוררת בבית משפחת המוצא שלה גורמת לה להימנע מלבקר שם והדבר גורם לה לתחושות קשות.,תסקיר נפגעי העבירה
74,ME-19-09-2690-22,מ' אף ציינה שהיא חיה בתחושת איום מתמדת שמא יבקשו לפגוע גם בה.,תסקיר נפגעי העבירה
75,ME-19-09-2690-22,"עוד צוין ש – א' (רווקה בת 22) גם כן מוצפת בכאב לנוכח אובדן אחיה, חשה מאד בחסרונו ומחלקת את חייה לתקופה שלפני המוות ולזו שאחריו.",תסקיר נפגעי העבירה
76,ME-19-09-2690-22,"הובהר, כי אירוסיה בוטלו על רקע הירצחו של אחיה.",תסקיר נפגעי העבירה
77,ME-19-09-2690-22,כן צוין כי העובדה שמשפחתה מתגוררת בסמיכות לבית הנאשמים מהווה אף היא הכבדה על יכולת התפקוד שלה.,תסקיר נפגעי העבירה
78,ME-19-09-2690-22,"ביום 04.07.2021 ערך שירות המבחן תסקיר לעניין העונש בהתייחס לנאשם 1, ממנו עלה, כי הנאשם הוא בן 23, היה מאורס עובר למעצרו, ועבד בעבודות מזדמנות.",תסקיר ביחס לנאשם 1
79,ME-19-09-2690-22,"הוא השלים 12 שנות – לימוד במגמת מכונאות וחשמל; אמו אלמנה (אביו נפטר כשהיה תינוק) ולו 3 אחים, כאשר אחיו ריצה בעבר עונש מאסר.",תסקיר ביחס לנאשם 1
80,ME-19-09-2690-22,אביו נהרג במהלך שירותו צבאי.,תסקיר ביחס לנאשם 1
81,ME-19-09-2690-22,"אמו נישאה בהמשך לדודו, אך גם הוא נפטר לפני מספר שנים.",תסקיר ביחס לנאשם 1
82,ME-19-09-2690-22,"אין לנאשם עבירות קודמות; בהתייחס לעבירה בה הורשע, הוא טען, כי לאחר ששמע מאחותו על האירוע בו הייתה מעורבת, כמפורט לעיל, ביקש מבן – דודו להתלוות אליו על מנת להבין את שהתרחש.",תסקיר ביחס לנאשם 1
83,ME-19-09-2690-22,"הוא אישר כי אחז בנשק; אך, לדבריו באוזני שירות המבחן, לא התכוון לירות לעבר המנוח, שעמו לא היה מסוכסך.",תסקיר ביחס לנאשם 1
84,ME-19-09-2690-22,"לדבריו, ירה בנשק בעיקר כדי להפחיד.",תסקיר ביחס לנאשם 1
85,ME-19-09-2690-22,"שירות המבחן התרשם מגישה ממזערת וקורבנית שלו וכן מכך, שאינו סבור שיש צורך בהרגעת הקונפליקט מול הצד הנפגע.",תסקיר ביחס לנאשם 1
86,ME-19-09-2690-22,"שירות המבחן בא לדעה, שעל רקע גילו הצעיר והעדר בשלות, יכולתו להפעיל שיקול – דעת מותאם בעייתית.",תסקיר ביחס לנאשם 1
87,ME-19-09-2690-22,"לפיכך, הוסק, כי רמת הסיכון להישנות התנהגות אלימה מצדו גבוהה וכי מידת החומרה (אם תישנה) מוערכת כגבוהה מאוד.",תסקיר ביחס לנאשם 1
88,ME-19-09-2690-22,"צוין, כי הפרוגנוזה לשינוי בהתנהגות מצדו של הנאשם נמוכה ולפיכך הומלץ על הטלת ענישה ממשית וקונקרטית, שתחברו לחומרת מעשיו.",תסקיר ביחס לנאשם 1
89,ME-19-09-2690-22,"במסגרת תסקיר משלים, שנערך על ידי שירות המבחן על – פי בקשתנו ביום 12.10.2021, התרשם שירות המבחן, שקבלת האחריות מצדו של הנאשם איננה מלאה, שכן הוא חזר וציין שמטרתו בביצוע המעשה הייתה להעביר מסר, להפחיד, ולהראות שהוא מסוגל להגן על עצמו; הוא עשה שימוש בנשק שכן ידע, לדבריו, שהקורבנות נושאים נשק בעצמם.",תסקיר ביחס לנאשם 1
90,ME-19-09-2690-22,"הוא חזר על דבריו, לפיהם ירה בלא כוונה לפגוע באדם אף כי ביטא תחושות צער ביחס לתוצאות המעשים ופגיעתו במנוח.",תסקיר ביחס לנאשם 1
91,ME-19-09-2690-22,הוא אישר שכאשר עשה את המעשה לא חשב על תוצאות מעשיו.,תסקיר ביחס לנאשם 1
92,ME-19-09-2690-22,"היום אף טען, שהמעשה איננו משקף את התנהלותו השגרתית.",תסקיר ביחס לנאשם 1
93,ME-19-09-2690-22,השירות התרשם מהתנהגות מניפולטיבית מצדו ועל מתן לגיטימציה לעשיית שימוש באלימות כדרך לפתור סכסוכים על – פי הנורמות במקום בו גדל.,תסקיר ביחס לנאשם 1
94,ME-19-09-2690-22,"צוין, כי התפתחותו המוקדמת הולידה קשיים ביחסיו הרגשיים והאישיים על רקע הערכה עצמית נמוכה וכן כוחות אגו מדולדלים וכוחות אישיותיים מצומצמים.",תסקיר ביחס לנאשם 1
95,ME-19-09-2690-22,"עם זאת, הוא מסרב להכיר בכך שהוא זקוק לעזרה ומתנהל, לפיכך, מתוך עמדות נוקשות, סגירות והעדר פתיחות בהבעת קשייו.",תסקיר ביחס לנאשם 1
96,ME-19-09-2690-22,מכלול זה צפוי למנוע ממנו להפיק תועלת מקשר טיפולי בעת הזו.,תסקיר ביחס לנאשם 1
97,ME-19-09-2690-22,המלצת השירות ביחס לענישתו לא השתנתה.,תסקיר ביחס לנאשם 1
98,ME-19-09-2690-22,"נציין, כי במהלך דיון הטיעונים לעניין העונש, פנה בית – המשפט אל הנאשם 1 על – מנת לברר עמו, אם הוא מקבל על עצמו אחריות מלאה ביחס לאמור בכתב – האישום המתוקן, שבעובדותיו הודה, ואם הוא מודה בכל האמור בו.",תסקיר ביחס לנאשם 1
99,ME-19-09-2690-22,"תשובתו החד – משמעית הייתה חיובית ולפיכך, נמשך ההליך כסדרו.",תסקיר ביחס לנאשם 1
100,ME-19-09-2690-22,"ב""כ המאשימה ציין שתקרת הענישה צריך שתהווה נקודת המוצא בגזירת העונש; הוא עמד על כך, שעל העונש לשמש גורם מוקיע מרתיע ומתריע, כזה המשקף את סלידת החברה ובית – המשפט מהמעשים.","ב""כ המאשימה"
101,ME-19-09-2690-22,לדבריו לנסיבות אישיות אין לייחס משקל מהותי לקולא בכגון דא.,"ב""כ המאשימה"
102,ME-19-09-2690-22,"ב""כ המאשימה טען, שהפעלת התוואי הקבוע בתיקון לחוק מחייב הבאה בחשבון של הפגיעה הקשה בערך החברתי הנעלה של קדושת - החיים.","ב""כ המאשימה"
103,ME-19-09-2690-22,"הוא עמד על כך ששורה של נסיבות הקשורות בביצוע העבירה מחייבות החמרה – התכנון וההכנה אשר קדמו לביצוע; העובדה, שהנאשם 1 הוא מבצעה העיקרי של העבירה; ואילו על הנאשם 2 יש להשקיף כעל מי שמצוי ברף העליון של עבירת הסיוע, מעבר להיותו מבצע בצוותא של עבירות הנשק.","ב""כ המאשימה"
104,ME-19-09-2690-22,"הוא עמד על כך, שהנאשם 2 היה בעל הגישה בלתי – אמצעית לנשק, רכיב שבלעדיו אין במקרה בו עסקינן.","ב""כ המאשימה"
105,ME-19-09-2690-22,"הוא עמד על הנזק שנגרם בפועל – מותו של המנוח; ועל הנזק שעלול היה להיגרם – פגיעה חמורה בחברו, נסראללה.","ב""כ המאשימה"
106,ME-19-09-2690-22,"הוא עמד על כך, שמניעי הנאשם 1 בביצוע המעשה קלושים – חסימת רכב שלא הייתה ולא נבראה ע""י מי שבכלל לא היה מסוכסך עמו.","ב""כ המאשימה"
107,ME-19-09-2690-22,הנאשמים הבינו היטב את שהם עושים ויכולים היו אפוא להימנע מעשיית המעשה.,"ב""כ המאשימה"
108,ME-19-09-2690-22,"ב""כ המאשימה לא התעלם מגילם הצעיר של השניים (21 ו-23) אך ציין, שהגיל אינו יכול במקרה ממין זה להעניק חסינות מפני ענישה מחמירה.","ב""כ המאשימה"
109,ME-19-09-2690-22,"ב""כ המאשימה עמד על כך, שתסקיר – העונש שהוגש בעניינו של הנאשם 1 מחייב הוא עצמו הימנעות מהקלה כלשהי בשים לב להעדר קבלת אחריות ממשית והעדרה של אמפתיה ממשית כלפי המנוח וכלפי בני משפחתו.","ב""כ המאשימה"
110,ME-19-09-2690-22,"ב""כ המאשימה הקדיש מקום בסיכומיו למשמעות השינוי בדין החולש על עבירת ההמתה (רצח) באדישות, פרי הרפורמה בעבירות ההמתה הגלומה בתיקון 137 לחוק העונשין.","ב""כ המאשימה"
111,ME-19-09-2690-22,"הוא הדגיש את העובדה, שכעת, מי שממית באדישות מורשע בעבירה המוגדרת ""רצח"" כשהעונש הצמוד לעבירה זו הוא מאסר עולם; מקום בו נעברת העבירה בנסיבות שאינן מחמירות מדובר בעונש מרבי ולא בעונש חובה.","ב""כ המאשימה"
112,ME-19-09-2690-22,"בכך השתנה הדין לעומת המצב הקודם, בו עבירת ההריגה, אשר גילמה בתוכה גם המתה באדישות קבעה עונש מרבי בן 20 שנות מאסר בלבד.","ב""כ המאשימה"
113,ME-19-09-2690-22,"ב""כ המאשימה הפנה בהקשר זה אל האמור בדו""ח הצוות לבחינת עבירות ההמתה בחוק העונשין (דו""ח קרמינצר) ביחס לעבירות של נטילת חיי – אדם גם אם אין האמור במקרה החמור ביותר.","ב""כ המאשימה"
114,ME-19-09-2690-22,"מעשה של קיפוח חיי – אדם צריך לזכות בגינוי חמור וחד – משמעי; לפיכך, יש לכנות את המעשה – רצח והעונש הצמוד לו נקבע על מאסר עולם, כעונש מרבי.","ב""כ המאשימה"
115,ME-19-09-2690-22,"מאחר שלאדיש אין העדפה של אי – התרחשות התוצאה הקטלנית על – פני התרחשותה, הוא נתפס כמי שמביע זלזול מובהק והתנכרות קשה וחמורה לערך של חיי – אדם, שבעטיים מעשה ההמתה הוא מעשה חמור מובהק.","ב""כ המאשימה"
116,ME-19-09-2690-22,"הופנינו גם לדברי ההסבר להצעת חוק העונשין (תיקון 124) (עבירת ההמתה), התשע""ו – 2015, שם נאמרו דברים דומים.","ב""כ המאשימה"
117,ME-19-09-2690-22,"צוין שם גם, שבשיטות משפט רבות (גרמניה, אוסטריה, ספרד ופולין) יסוד נפשי של אדישות נופל, ככלל, בגדר ההשלמה עם התוצאה, למרות שהנאשם לא חפץ במות הקורבן.","ב""כ המאשימה"
118,ME-19-09-2690-22,"צוין עוד שבארה""ב, קנדה, סקוטלנד, אנגליה ועוד קבועות עבירות רצח המבוססות על יסוד נפשי של כוונת הנאשם לגרום לחבלת-גוף לקורבן, גם אם הממית לא חפץ בתוצאה הקטלנית ולא צפה אותה.","ב""כ המאשימה"
119,ME-19-09-2690-22,"מסכם, אפוא, ב""כ המאשימה את עמדתו ביחס לעבירת הרצח באדישות כך –","ב""כ המאשימה"
120,ME-19-09-2690-22,"לאור כל אלו, עתר ב""כ המאשימה שנקבע מתחם כולל לעבירות שבביצוען הורשע הנאשם 1 וכי נעמידו על 20 עד 26 שנות מאסר.","ב""כ המאשימה"
121,ME-19-09-2690-22,"לגביו התבקשנו לגזור עונש המצוי ברף האמצעי – עליון של המתחם (בשים לב לחומרת המעשים, לצורך בהרתעת הרבים ולתסקיר השלילי שהופק בעניינו).","ב""כ המאשימה"
122,ME-19-09-2690-22,"ביחס לנאשם 2, התבקשנו לקבוע מתחם כולל הנע בין 13 לבין 17 שנות מאסר בשים לב לחומרת המעשים, לצורך בהרתעת הרבים ולעבר הפלילי בעבירות נשק ואלימות; התבקשנו להעמיד את עונשו של נאשם זה ברף האמצעי-עליון וכן התבקשנו להורות על הפעלה במצטבר של עונש המאסר המותנה (בן שנים עשר חודשים, התלוי ועומד נגדו).","ב""כ המאשימה"
123,ME-19-09-2690-22,כן התבקשנו להורות על פיצוי מרבי מצדו של כל אחד מהנאשמים כשחלק הארי של הפיצוי יהיה לטובת בני – משפחת המנוח והיתרה תיפסק לטובת מר מחמוד נסראללה חוג'יראת.,"ב""כ המאשימה"
124,ME-19-09-2690-22,"בא – כוחו המלומד של הנאשם 1, עו""ד זידאן מטאנס, טען באורח יסודי וממצה להקלה בעונשו של מרשו.","ב""כ הנאשם 1"
125,ME-19-09-2690-22,הסנגור עמד בפתח דבריו על כך שכל עונש שיוטל על הנאשמים לא יוכל להחזיר את המנוח לחיים ולהשיב את שמחת החיים לקרוביו.,"ב""כ הנאשם 1"
126,ME-19-09-2690-22,"הוא ציין, עם זאת, שבשים לב לגיל הנאשם ולעברו הפלילי, ראוי להביא בחשבון כיצד ישפיע העונש, המוטל עליו, על המשך חייו ובפרט על חזרתו לחברה לאחר ריצויו.","ב""כ הנאשם 1"
127,ME-19-09-2690-22,"הסנגור עמד על כך, שבניגוד לאמור בכתב – האישום המקורי, הרי שבכתב – האישום המתוקן יוחסה למרשו עבירה של רצח עם יסוד נפשי של אדישות ולא כוונה להמית, עבירה קלה יותר.","ב""כ הנאשם 1"
128,ME-19-09-2690-22,"הסנגור עמד על שורה של נסיבות אישיות, המתקיימות במרשו – היותו אדם צעיר, יליד 1998, אדם נורמטיבי, שעברו הפלילי ללא רבב, וזו לו הפעם הראשונה בה הוא נכלא מאחורי סורג ובריח.","ב""כ הנאשם 1"
129,ME-19-09-2690-22,הוא עמד על רקעו הקשה – העובדה שהתייתם מאב בגיל שנה; וכי כתוצאה מכך נמנעה ממנו תמיכה אבהית; הוא עמד על כך שהנאשם התארס והתכוון להקים משפחה כשהסתבכותו הנוכחית שמה לאל תוכניות אלה.,"ב""כ הנאשם 1"
130,ME-19-09-2690-22,"הסנגור עמד על כך שהנאשם הגיע ממשפחה קשת – יום; כי העונש צפוי לקטוע את מהלך חייו כליל ולהשפיע לרעה גם על בני – משפחתו; על קשייו להסתגל לכליאה, בפרט על רקע גילו הצעיר.","ב""כ הנאשם 1"
131,ME-19-09-2690-22,"באורח פרטני, טען הסנגור, שגילו הצעיר של הנאשם חייב להוות שיקול מהותי לקולא עת באים לגזור דינו.","ב""כ הנאשם 1"
132,ME-19-09-2690-22,עוד עמד הסנגור המלומד על נטילת האחריות מצדו של הנאשם אשר אף הביאה לקיצור ההליכים ולחסכון בזמן שיפוטי.,"ב""כ הנאשם 1"
133,ME-19-09-2690-22,"לאור כל אלו, ביקש הסנגור שנקבע מתחם עונש הנע בין 8 לבין 14 שנות מאסר בפועל.","ב""כ הנאשם 1"
134,ME-19-09-2690-22,התבקשנו להעמיד את העונש על הרף הנמוך – מרכזי של המתחם המוצע.,"ב""כ הנאשם 1"
135,ME-19-09-2690-22,הסנגור עתר להימנע מהטלת חיוב בפיצוי המרבי על הנאשם והותיר לשיקול – דעתנו את סוגיית חילוט האופנוע המבוקש.,"ב""כ הנאשם 1"
136,ME-19-09-2690-22,בשולי הדברים ביקש הסנגור להעביר לבני – משפחת המנוח את צערו של הנאשם על האובדן הקשה שאותו חוו.,"ב""כ הנאשם 1"
137,ME-19-09-2690-22,"באי - כוחו המלומדים של הנאשם 2, עוה""ד נוי ושפרלינג טענו טיעון מעמיק, רחב ויסודי ביחס לעונש הראוי להיות מוטל על מרשם.","ב""כ הנאשם 2"
138,ME-19-09-2690-22,"ראשית, עמדו על כך, שמי שקיבל את ההחלטה לירות לעבר המנוח ולגרום לו חבלה חמורה היה הנאשם 1 ולא מרשם; בשלב הראשון, שותף הנאשם 2 בכוונת הנאשם 1 ""לנקום ולפגוע"" ולא לגרום חבלה חמורה.","ב""כ הנאשם 2"
139,ME-19-09-2690-22,"נטען, כי ההחלטה של הנאשם 1, המאוחרת יותר, לגרום חבלה חמורה ולגרום נכות או מום על ידי ירי לא התקבלה על דעתו או בשיתופו.","ב""כ הנאשם 2"
140,ME-19-09-2690-22,"צוין, כי כוונת הפגיעה וההפחדה אשר בה שותף הנאשם 2 יכול שתתפרש כאיום, הפחדה, או הטלת אימה באמצעות ירי בנשק גם אם לצורך נקמה.","ב""כ הנאשם 2"
141,ME-19-09-2690-22,"מסקנתם זו של הסנגורים מבוססת גם על כך, שלא יוחסה לנאשמים עבירה של קשירת קשר.","ב""כ הנאשם 2"
142,ME-19-09-2690-22,"צוין, כי ה""שינוי"" בתוכנית המקורית בוצע בראיית הנאשם 2 ברגעים שקדמו לירי; מכאן, טענו, כי הסיוע לעבירת ההמתה והחבלה היה ברף התחתון האמור; מדובר בהחלטה רגעית וספונטנית שהתגבשה שניות עובר לירי לעבר המנוח ונסראללה.","ב""כ הנאשם 2"
143,ME-19-09-2690-22,"הוסיפו הסנגורים וטענו – תנאי התאורה, הנסיבות והמקום היו כדלקמן: הקורבנות היו בתוך הרכב; האזור היה חשוך ומבודד; הירי בוצע שלא ממרחק קצר; הנאשמים כלל לא ידעו שהמנוח נפגע כתוצאה מהירי, לא התקרבו אל הרכב והנאשם 1 לא המשיך לירות לעברו.","ב""כ הנאשם 2"
144,ME-19-09-2690-22,בנסיבות אלו – גם אם מדובר באדישות כלפי גרימת מותו של המנוח הרי שמידת האשם המיוחסת לנאשם 2 היא ברף הנמוך.,"ב""כ הנאשם 2"
145,ME-19-09-2690-22,"הודגש, שהקליע שגרם למותו של המנוח פגע בדלת האחורית של הרכב, חדר משם לצדה האחורי של זרוע המנוח, חדר את הרקמות הרכות, יצא משם וחדר לחלקי הגוף הפנימיים.","ב""כ הנאשם 2"
146,ME-19-09-2690-22,"העובדה שכדור אחד בלבד פגע, מוכיחה, לדעת ההגנה, את העדרה של כוונה מצד הנאשם 1 (והנאשם 2 כמובן) לגרום למוות.","ב""כ הנאשם 2"
147,ME-19-09-2690-22,"נטען עוד, שהפסיקה המתאימה היא זו שנהגה בעבירה שעניינה סיוע להריגה.","ב""כ הנאשם 2"
148,ME-19-09-2690-22,"בעניין זה הופנינו אל פסק – דינו של בית – המשפט המחוזי בבאר - שבע שניתן במסגרת תפ""ח 47905-06-20 מדינת ישראל נ' שלו מורי (ניתן ביום 27.12.2021).","ב""כ הנאשם 2"
149,ME-19-09-2690-22,"הסנגורים התייחסו בטיעוניהם לעבירה שעניינה סיוע לרצח באדישות, כשהעונש המרבי הקבוע לצידה הוא 10 שנות מאסר.","ב""כ הנאשם 2"
150,ME-19-09-2690-22,"לדעתם, העבירות האחרות, אותן ביצע הנאשם 2 נבלעות בעבירה זו ולפיכך, מציעים הסנגורים לקבוע מתחם עונש הולם הנע בין 3 לבין 5 שנות מאסר.","ב""כ הנאשם 2"
151,ME-19-09-2690-22,"משהנאשם הודה ולקח אחריות על המעשים, יש מקום למקם את עונשו בתחתית המתחם חרף עברו הפלילי.","ב""כ הנאשם 2"
152,ME-19-09-2690-22,"הסנגורים עמדו על הודאתו של הנאשם 2 באשמה, הודאה אשר מבטאת נטילת אחריות, חרטה כנה וחסכון בזמן שיפוטי יקר.","ב""כ הנאשם 2"
153,ME-19-09-2690-22,"בכתב - האישום המקורי נכלל מספר גדול מאוד של עדי – תביעה; לפיכך, עניין לנו בחסכון זמן אמיתי ומשמעותי.","ב""כ הנאשם 2"
154,ME-19-09-2690-22,"עוד עמדו הסנגורים על גילו הצעיר של הנאשם (21 בעת ביצוע העבירות), מי שהוא בגדר ""בגיר – צעיר"" שבשלותו הנפשית טרם התגבשה עם שביצע את מעשי – העבירה.","ב""כ הנאשם 2"
155,ME-19-09-2690-22,"צוין, כי הוא שוהה במעצר תקופה ארוכה וכידוע, תנאי שהייה במעצר קשים מתנאי השהייה במאסר.","ב""כ הנאשם 2"
156,ME-19-09-2690-22,"עוד צוין, כי התכוון להתגייס לשירות צה""ל ורק הסתבכותו בפרשה הקודמת היא שמנעה את גיוסו.","ב""כ הנאשם 2"
157,ME-19-09-2690-22,"בקצירת האומר נציין, כי הסנגור המלומד סבור שבעניינו של הנאשם 1 אין להשית את העונשים שאליהם ""כיוונה"" המאשימה במסגרת הפסיקה שהציגה.","ב""כ הנאשם 2"
158,ME-19-09-2690-22,"פורט בהרחבה, כי פסקי הדין שהוצגו על ידי המאשימה עוסקים במקרים חמורים יותר (בין היתר כי בחלקם דובר בריבוי עבירות שעניינן חבלה בכוונה מחמירה ובמקרים אחרים בנסיבות המגלמות חומרה יתרה).","ב""כ הנאשם 2"
159,ME-19-09-2690-22,"משאלו הם פני הדברים, סבור הסנגור המלומד שאין הם דומים לנידון דידן ומשכך יש לאמץ, לשיטתו, את מתחם הענישה שהוצע על ידי הסנגוריה.","ב""כ הנאשם 2"
160,ME-19-09-2690-22,"הנאשם 1 הביע התנצלות בפני משפחת המנוח, הביע חרטה על מעשיו ועל תוצאותיהם והבטיח שמעשה שכזה לא יחזור.",דברם של הנאשמים
161,ME-19-09-2690-22,"הנאשם 2 ביקש סליחה ממשפחת המנוח, ציין שעבר תקופה קשה בחייו וכן שהוא צפוי להתחרט על המעשה עד יומו האחרון.",דברם של הנאשמים
162,ME-19-09-2690-22,הוא ציין שלא התכוון להרוג איש ולפיכך שמדובר בטרגדיה ענקית.,דברם של הנאשמים
163,ME-19-09-2690-22,"אכן, מותו ללא עת של המנוח, סעיד חוג'יראת, הוא טרגדיה נוראה, אשר הטילה צל כבד על חיי בני -משפחתו, הוריו, אחיו ואחיותיו.",דיון והכרעה
164,ME-19-09-2690-22,"האמור במוות מיותר, פרי התלהמות מיותרת ופועל יוצא של הקלות הבלתי - נסבלת של הנגישות לכלי - נשק חמים ושל הנכונות לעשות בהם שימוש.",דיון והכרעה
165,ME-19-09-2690-22,סעיף האישום העיקרי אשר יוחס לנאשמים שלפנינו הוא רצח וסיוע לרצח כשאלו מלווים במחשבה פלילית של אדישות.,דיון והכרעה
166,ME-19-09-2690-22,"דא עקא, שבעיני משפחת המנוח, אין כלל חשיבות לשאלה אם הנאשמים התכוונו ותכננו לגרום למותו של המנוח או רק היו ערים לסיכוי סביר לגרימת מותו מתוך אי – אכפתיות ושוויון נפש כלפי התרחשות תוצאה זו.",דיון והכרעה
167,ME-19-09-2690-22,"בראייתם שלהם, יקירם הצעיר והאהוב נלקח מהם, נקטף בדמי – ימיו בלא שיזכה לממש את תוכניותיו, שאיפותיו, חלומותיו ומאווייו.",דיון והכרעה
168,ME-19-09-2690-22,חייו ניטלו בלא שכלל היה מעורב בסכסוך.,דיון והכרעה
169,ME-19-09-2690-22,"כל חטאו התמצה בכך, שגרם בלא משים לאחותו של המנוח לסבור, בטעות, שהוא חוסם במזיד, באמצעות רכבו, את דרכה.",דיון והכרעה
170,ME-19-09-2690-22,"די היה בכך, כדי להצית את גל הניפוץ הנורא, אשר לבסוף הסתיים במוות ובאובדן הקשה.",דיון והכרעה
171,ME-19-09-2690-22,סוגיה משפטית מהותית מצויה בעיבורו של גזר – דין זה.,דיון והכרעה
172,ME-19-09-2690-22,"הכיצד ראוי להתייחס לעבירת הרצח באדישות, שבעשייתה הורשע הנאשם 1 שלפנינו?",דיון והכרעה
173,ME-19-09-2690-22,האם האמור בחלופה לעבירת ההריגה (אשר בטרם עברה מהעולם אכלסה את סעיף 298 לחוק העונשין כשהעונש המרבי הקבוע לצדה הוא 20 שנות מאסר)?,דיון והכרעה
174,ME-19-09-2690-22,"שמא האמור בעבירה אחרת, תאומה של עבירת הרצח בכוונה, כזו החולקת עם האחרונה את אכסנייתה בסעיף 300(א) סיפא לחוק העונשין?",דיון והכרעה
175,ME-19-09-2690-22,"בעבר, בידול זה בא לידי ביטוי בפער ערכי – מוסרי כמו – גם נורמטיבי ועונשי, עת האחת היוותה הבסיס להרשעה בעבירת הרצח בכוונה תחילה ואילו האחרונה היוותה אחת האפשריות להרשעה בעבירת ההריגה.",דיון והכרעה
176,ME-19-09-2690-22,בא תיקון 137 ושינה את היוצרות.,דיון והכרעה
177,ME-19-09-2690-22,"מי שגורם למות זולתו באדישות אינו עוד ""הורג""; דווקא ""רוצח"" שמו ייקרא.",דיון והכרעה
178,ME-19-09-2690-22,לא עוד תוגבל ענישתו המרבית ל-20 שנה; אלא - בית - המשפט עשוי להטיל עליו במקומות המתאימים עונש של מאסר עולם.,דיון והכרעה
179,ME-19-09-2690-22,"על ההסבר לעריכת שינוי נורמטיבי וערכי זה עמד ב""כ המאשימה בטיעוניו הרחבים, אשר פורטו לעיל בהרחבה.",דיון והכרעה
180,ME-19-09-2690-22,"במסגרתם צוטטו דברי ההסבר לרפורמה כמו - גם דעות המלומדים, אשר גישתם אומצה במסגרת אותה רפורמה.",דיון והכרעה
181,ME-19-09-2690-22,"בקליפת האגוז נוכל לומר, שהמחוקק ראה לצמצם את הפער הנורמטיבי הערכי בין זה שהתכוון ליטול חייו של אחר (בכוונה) לבין זה שהיה שווה - נפש לגרימת התוצאה הקטלנית.",דיון והכרעה
182,ME-19-09-2690-22,"גם האחרון, כמו הראשון, התנכרו לערך קדושת - החיים; האחרון כמו הראשון לא נרתעו מלסכן ביודעין חיי אדם ואפילו לא קיוו שהמוות ייחסך.",דיון והכרעה
183,ME-19-09-2690-22,"האדיש לקדושת החיים הוא במידה רבה, אפאתי לחיי זולתו לא פחות מהמתכוון להרוג.",דיון והכרעה
184,ME-19-09-2690-22,הוא מתנכר לערך הבסיסי ביותר של כל חברה אנושית; פסיכולוגים יגדירוהו כאנטי – סוציאלי.,דיון והכרעה
185,ME-19-09-2690-22,"לפיכך, וברצון המחוקק להרתיעו מלסכן חיי - אדם שלא לצורך, מבקש המחוקק על ידי גינויו המוסרי ויותר מכך על ידי חיובו והענשתו כאילו היה רוצח בכוונה לעורר בו, מטעמים תועלתניים, רצון להימנע מליטול חיים.",דיון והכרעה
186,ME-19-09-2690-22,"עם זאת, גם תומכי התיזה הנ""ל אינם מתנכרים לכך, שבמישור האשם המוסרי הטהור, אשם זה הדבק במי שבמכוון מעוניין ליטול חיי – אדם חמור מזה הדבק במי שמתייחס אל אפשרות זו בשוויון – נפש.",דיון והכרעה
187,ME-19-09-2690-22,"לפיכך, על הכל למעשה מוסכם, שבהתאם לנסיבותיו של כל אירוע קונקרטי ראוי להטיל על הנאשם, ""הרוצח באדישות"" את עונשו.",דיון והכרעה
188,ME-19-09-2690-22,"אכן, גם מקרי ההמתה ב""כוונה"" אינם עשויים עור אחד.",דיון והכרעה
189,ME-19-09-2690-22,"לנו כוונה, המבקשת במותו של אדם ומבטאת את חפצו ורצונו; אך, המחוקק מלמדנו על קיומה של כוונה אחרת, זו הנורמטיבית, מקום בו אדם רואה מראש את התרחשות התוצאות כאפשרות קרובה לוודאי.",דיון והכרעה
190,ME-19-09-2690-22,"גם אז רואה בכך המחוקק, בסעיף 20(ב) כ""מטרה לגרמן"" דהיינו, כוונה לגרום למות הקרבן.",דיון והכרעה
191,ME-19-09-2690-22,"בהקשר זה, האדישות ממוקמת, מוסרית ערכית ונורמטיבית, כך לטעמינו, מתחת ל""מתכוון הנורמטיבי"" (כזה שבחובו צפייה מודעת בפועל של אפשרות התרחשות התוצאה וכזה שהוא בעל הערכה מודעת של אפשרות התרחשות התוצאה כאפשרות קרובה לוודאי); ככלל, הרוצח באדישות הוא שווה - נפש לאפשרות התממשות התוצאה; עם זאת, הוא איננו, בהכרח, בעל ""אמונה"" בהתרחשות התוצאה (הערכה מודעת של אפשרות התרחשות התוצאות כאפשרות קרובה לוודאי), ובמובן זה, ככלל, הוא אינו מאמין (באמת ותמים) כי במצב הדברים העובדתי הספציפי אפשרות התרחשות התוצאות היא וודאית או לפחות קרובה לוודאי (ראו בהרחבה, להגדרת ""כלל הצפיות""- הלוי, תורת דיני העונשין, כרך ב' (2009), עמ' 152-157).",דיון והכרעה
192,ME-19-09-2690-22,"לפיכך, אנו סבורים, שעבירת הרצח באדישות מחייבת בכל מקרה ומקרה, בהתאם לנסיבותיו, התאמת העונש המתאים  בשים לב לאופי המעשה ולנסיבות הקשורות בביצועו.",דיון והכרעה
193,ME-19-09-2690-22,"לעיתים, נכון יהא להטיל מאסר עולם; יהיו מקרים בהם יהיה מקום להטיל מאסר קצוב העולה כדי 30 שנות מאסר; אך, בוודאי יהיו מקרים שבהם מכלול הנסיבות ילמדו על כך, שאף כי רואים בעושה ""אדיש"", הרי ש""אדישות"" זו אכן מבטאת העדר רצון מודע (או במילים אחרות: העדרו של היסוד הנפשי - ""חפצי"" כלפי התרחשות התוצאה, כלומר העושה אינו מבטא את הרמה הגבוהה של הרצון).",דיון והכרעה
194,ME-19-09-2690-22,"במקרים אלה, יהיה נכון להימנע מלהטיל את העונש המרבי, שכן האשם המוסרי הדבק באותו עושה הוא פחות מהותי מזה הדבק במי אשר עסק ביודעין באפשרות גרימת המוות ושלהתנהגותו זו נלווה רצון מודע שהתוצאות הנובעות מאותה התנהגות אכן תתרחשנה (להרחבה בדבר מהותה של הכוונה ראו: הלוי, תורת דיני העונשין, כרך ב' (2009), עמ' 136 -139).",דיון והכרעה
195,ME-19-09-2690-22,"ויודגש, הרוצח האדיש, אשר ""חלל תודעתי"" נפער בנפשו איננו ""קל - הדעת"", המוגדר בסעיף 20(א)(2)(ב) לחוק; אותו קל דעת אוחז בדעה מוסרית וערכית ברורה – הוא מקווה להצליח למנוע את התוצאה.",דיון והכרעה
196,ME-19-09-2690-22,"לעומתו, הרוצח באדישות, אשר כלל לא התייחס לסוגית התוצאה האפשרית איננו מייחל לתוצאה הקטלנית; אך, הוא אף איננו מקווה למונעה.",דיון והכרעה
197,ME-19-09-2690-22,הוא שווה – נפש; הוא לא עוסק בדבר במחשבתו; הוא לא עצר לשאול את עצמו – ומה אם מעשיי יגרמו למוות?!,דיון והכרעה
198,ME-19-09-2690-22,"כעת, אנו בשלים לפנות לבחון מה העונש הראוי להיות מוטל על הנאשמים.",דיון והכרעה
199,ME-19-09-2690-22,"בבואנו לקבוע את מתחם העונש ההולם, עלינו להתחשב בעיקרון המנחה (קיומו של יחס הולם בין חומרת מעשה העבירה בנסיבותיו ומידת אשמתו של הנאשם ובין סוג ומידת העונש המוטל עליו); לצורך כך יש להתחשב בערך החברתי שנפגע כתוצאה מביצוע העבירה, במידת הפגיעה בו ובמדיניות הענישה הנהוגה כמו גם בנסיבות הקשורות בביצוע העבירה.",נתחיל בעניינו של הנאשם 1 – 
200,ME-19-09-2690-22,אין צורך להכביר מילים על הערכים החברתיים שבהם פגעו מעשי הנאשם.,נתחיל בעניינו של הנאשם 1 – 
201,ME-19-09-2690-22,הללו פגעו בערך העליון של קדושת – החיים.,נתחיל בעניינו של הנאשם 1 – 
202,ME-19-09-2690-22,ערכים נוספים שנפגעו עניינם בזכותו של אדם לשלימות גופו ולחיות את חייו בשלווה וברוגע.,נתחיל בעניינו של הנאשם 1 – 
203,ME-19-09-2690-22,המעשים גם פגעו בזכותם של בני – משפחת המנוח לחיות חייהם בלא הפרעה ובלא פגיעה.,נתחיל בעניינו של הנאשם 1 – 
204,ME-19-09-2690-22,מידת הפגיעה בערכים הללו היא מרבית.,נתחיל בעניינו של הנאשם 1 – 
205,ME-19-09-2690-22,"משניטלו חייו של המנוח, ושהוריו כמו גם אחיו חוו אובדן כה חמור, אין להעלות על הדעת פגיעה חמורה יותר.",נתחיל בעניינו של הנאשם 1 – 
206,ME-19-09-2690-22,"יתרה מכך, החזקת נשק ונשיאתו פוגעת בסדר הציבורי ובשלטון החוק.",נתחיל בעניינו של הנאשם 1 – 
207,ME-19-09-2690-22,"עם זאת, נוכל להדגיש, כי נאמנים לניתוח הנורמטיבי שערכנו לעיל, פסיקה אשר התבססה על הוראת סעיף 298 לחוק (עבירת הריגה, גם אם במצב נפשי של אי - אכפתיות או אדישות) איננה עוד רלבנטית כעת.",נתחיל בעניינו של הנאשם 1 – 
208,ME-19-09-2690-22,"המחוקק אמר דברו – העונש המרבי הוחמר באורח מהותי (מ-20 שנות מאסר למאסר עולם או 30 שנות מאסר); ההגדרה איננה עוד ""הריגה"" אלא ""רצח""; התפיסה איננה עוד של גרימת מוות בשגגה אלא של גרימת מוות מתוך התנכרות לערך קדושת – החיים.",נתחיל בעניינו של הנאשם 1 – 
209,ME-19-09-2690-22,"לכל אלה נודעות, מטבע הדברים, משמעויות מחמירות על רמת - הענישה וצפויה, לטעמנו, החמרה ברמת הענישה הננקטת ביחס למעשי עבירה בעלת אופי זהה לאחר שאלו ידונו לפי הדין שלאחר כניסת הרפורמה לתוקף.",נתחיל בעניינו של הנאשם 1 – 
210,ME-19-09-2690-22,"בל נשכח, נאשם 1 הורשע בנוסף בעבירות שעניינן חבלה בכוונה מחמירה, לפי סעיף 329(א)(2) לחוק וכן עבירות בנשק, לפי סעיף 144(א) ו-(ב) רישא בצירוף סעיף 28 לחוק.",נתחיל בעניינו של הנאשם 1 – 
211,ME-19-09-2690-22,"ראו בנוסף: תיקון מס' 140- הוראת שעה (תשפ""ב -2021) הבא לידי ביטוי בסעיף 144(ז) לחוק העונשין מיום 8.12.21, שאינו חל בענייננו.",נתחיל בעניינו של הנאשם 1 – 
212,ME-19-09-2690-22,"בשלב זה, ראוי להתייחס אל הנסיבות הקשורות לביצוע העבירה.",נתחיל בעניינו של הנאשם 1 – 
213,ME-19-09-2690-22,מעשהו של הנאשם היה מתוכנן.,נתחיל בעניינו של הנאשם 1 – 
214,ME-19-09-2690-22,"גם אם לא תכנן להמית את המנוח, הרי שהתגבשה בליבו ההחלטה ""לנקום ולפגוע"" בו.",נתחיל בעניינו של הנאשם 1 – 
215,ME-19-09-2690-22,"בשלב מאוחר יותר, החליט הנאשם לירות לעבר המנוח וחברו בכוונה להטיל בהם נכות או מום או לגרום להם חבלה חמורה.",נתחיל בעניינו של הנאשם 1 – 
216,ME-19-09-2690-22,"מכאן, שמעשה הירי בוצע לאחר תכנון והכנה אשר קדמה לו.",נתחיל בעניינו של הנאשם 1 – 
217,ME-19-09-2690-22,הנאשם 1 היה הרוח החיה מאחורי ביצוע המעשה.,נתחיל בעניינו של הנאשם 1 – 
218,ME-19-09-2690-22,"הוא תכנן אותו; הוא היה בעל המניע בהוצאתו אל הפועל; הוא היה זה שלבסוף אף לחץ ההדק, הוא אף סיבך ברצונו להוציא תוכניתו אל הפועל את הנאשם 2.",נתחיל בעניינו של הנאשם 1 – 
219,ME-19-09-2690-22,"הנזק, אשר היה צפוי להיגרם כתוצאה מהירי היה מותם הן של המנוח הן של נסראללה.",נתחיל בעניינו של הנאשם 1 – 
220,ME-19-09-2690-22,"כפי שצוין במפורש בכתב – האישום המתוקן (סעיף 18) היה הנאשם 1 ""שווה נפש לאפשרות גרימת מותם""; משמע – הנאשם 1 היה ער לאפשרות זו והגיב לה בשוויון – נפש מתוך התנכרות לחיי – אדם.",נתחיל בעניינו של הנאשם 1 – 
221,ME-19-09-2690-22,"בפועל, נגרם נזק חמור בדמות מותו של המנוח.",נתחיל בעניינו של הנאשם 1 – 
222,ME-19-09-2690-22,"אכן, מותו נגרם באורח בלתי – צפוי תוך שהקליע חודר את הדלת האחורית, משנה כיוונו, חודר דרך הזרוע ולבסוף גורם לתוצאה הקטלנית.",נתחיל בעניינו של הנאשם 1 – 
223,ME-19-09-2690-22,"אין, לדידנו, משקל רב למהלך מוזר זה; מי שיורה בחשכה כלפי רכב עומד שבו שני אנשים צופה כאפשרות סבירה את הפגיעה בהם וגם את מותם.",נתחיל בעניינו של הנאשם 1 – 
224,ME-19-09-2690-22,"אין, לפיכך, חשיבות לסוגיית ""עלילות גרימת התוצאה"" כמפורט לעיל.",נתחיל בעניינו של הנאשם 1 – 
225,ME-19-09-2690-22,"הנאשם 1 עשה את שעשה שכן ביקש לנקום על כך שחסמו את רכבה של אחותו, כשהיא, אחותה ובת –דודתה הקטינים ברכב.",נתחיל בעניינו של הנאשם 1 – 
226,ME-19-09-2690-22,"לא למותר לציין, שברקע מצוי סכסוך בין המשפחות אשר התפתח לאחר גירושי אחותו.",נתחיל בעניינו של הנאשם 1 – 
227,ME-19-09-2690-22,"הנאשם 1 הוא אמנם בחור צעיר, כבן 21 שנים בעת ביצוע המעשה.",נתחיל בעניינו של הנאשם 1 – 
228,ME-19-09-2690-22,"עם זאת, ברור שהוא הבין היטב מה פשר מעשיו ומה הפסול שבביצועם.",נתחיל בעניינו של הנאשם 1 – 
229,ME-19-09-2690-22,בה – במידה יכול היה וצריך היה להימנע מלבצעם.,נתחיל בעניינו של הנאשם 1 – 
230,ME-19-09-2690-22,"בהתחשב במכלול האמור לעיל, בעונש המרבי הקבוע לצד העבירות, בערכים החברתיים שבהם פגעו המעשים, בכך שהעבירות בוצעו תוך שימוש בנשק חם ותוך סיכון חייו של אדם נוסף זולת המנוח; בשים לב לגילו הצעיר מאוד של הנאשם (כנסיבה מקילה בשים לב לבשלותו החלקית ובמגבלה מסוימת של יכולתו לצפות עד תום את משמעות מעשיו פועל יוצא מכך); ובהתחשב בנסיבות הקשורות בביצוע העבירות אשר פורטו לעיל, מצאנו לקבוע ביחס לנאשם 1 מתחם עונש הולם הנע בין 18 לבין 25 שנות מאסר לריצוי בפועל לצד עונשים נלווים.",נתחיל בעניינו של הנאשם 1 – 
231,ME-19-09-2690-22,מעשיו של הנאשם פגעו בערכים החברתיים הבאים:,נפנה לדון בעניינו של נאשם 2 – 
232,ME-19-09-2690-22,"ראשית, משנאשם היה זה שהשיג נשק מאולתר לצורך ביצוע הירי, פגעו מעשיו בסדרי השלטון אך גם בערך השמירה על קדושת החיים ושלמות הגוף.",נפנה לדון בעניינו של נאשם 2 – 
233,ME-19-09-2690-22,"כידוע, כלי – נשק חם המוחזק שלא כחוק בהחלט עלול לשמש לצורך סיכון חיי – אדם.",נפנה לדון בעניינו של נאשם 2 – 
234,ME-19-09-2690-22,הדברים נכונים בפרט מקום בו נאשם זה ידע שבכוונת הנאשם 1 להוציא לפועל החלטה לנקום במי שחסם דרכה של אחותו.,נפנה לדון בעניינו של נאשם 2 – 
235,ME-19-09-2690-22,בשהיית הנאשם 2 לצדו של נאשם 1 מתוך החלטה לסייע לו בהוצאה לפועל של החלטתו לירות לעבר הרכב פגע הנאשם 2 בערך קדושת החיים ושלימות הגוף.,נפנה לדון בעניינו של נאשם 2 – 
236,ME-19-09-2690-22,"מידת פגיעת מעשיו של הנאשם 2 בערכים הללו היא בלתי - מבוטלת בשים לב לכך, שאלמלא דאג להשגת נשק, ספק אם יכול היה הנאשם 1 להוציא תוכניתו מן הכוח אל הפועל, ובשים לב לכך, שעמידתו לצד הנאשם 1 אפשרה לאחרון לבצע את פעולת הירי והקלה עליו את ביצועה של הפעולה הזו.",נפנה לדון בעניינו של נאשם 2 – 
237,ME-19-09-2690-22,"בכל הנוגע למדיניות הענישה בכגון דא, יש לאמץ את האמור לעיל ביחס להתייחסות אל ענישת עבירת הרצח באדישות להתייחסות לעבירת הסיוע לביצוע עבירה זו.",נפנה לדון בעניינו של נאשם 2 – 
238,ME-19-09-2690-22,"עם זאת, ראוי להצביע על כך, שבמסגרת הרפורמה, לא נתן המחוקק את דעתו לכך שהעונש המרבי בגין עבירת הסיוע לעבירה זו לא השתנה;",נפנה לדון בעניינו של נאשם 2 – 
239,ME-19-09-2690-22,"סעיף 32 לחוק קובע כי דין המסייע לעבור עבירה - מחצית העונש הקבוע בחיקוק בשל ביצועה העיקרי (כך - המסייע לביצוע עבירה של הריגה עונשו 10 שנות מאסר, שהן מחצית העונש המרבי הקבוע לצד עבירה זו.",נפנה לדון בעניינו של נאשם 2 – 
240,ME-19-09-2690-22,סעיף זה אף קובע עונש של 10 שנות מאסר בגין סיוע לביצוע עבירה שהעונש המרבי הקבוע לצדה הוא מאסר - עולם).,נפנה לדון בעניינו של נאשם 2 – 
241,ME-19-09-2690-22,"יוצא, שמי שמורשע בעבירה של סיוע לרצח, בניגוד לסעיף 300(א) לחוק, שעונשה מאסר – עולם (אך לא כעונש חובה) בין בכוונה בין באדישות, צפוי לכל היותר ל-10 שנות מאסר.",נפנה לדון בעניינו של נאשם 2 – 
242,ME-19-09-2690-22,"קושי קונספטואלי נוסף נוצר עת בוחנים הוראה זו בראי הוראת סעיף 311 א' לחוק, הקובע, שחרף הוראת סעיף 41 לחוק, מקום בו נקבע עונש מאסר עולם (לפי סימן זה) ולא נקבע שהוא עונש חובה, רשאי בית המשפט להטיל מאסר עולם לתקופה בלתי – קצובה או מאסר לתקופה שלא תעלה על שלושים שנים.",נפנה לדון בעניינו של נאשם 2 – 
243,ME-19-09-2690-22,והמסייע לבצע את העבירה?,נפנה לדון בעניינו של נאשם 2 – 
244,ME-19-09-2690-22,"אם נשקול אותו כמי שסייע לבצע עבירה שעונשה מאסר עולם, הוא צפוי למאסר בן 10 שנים; אך אם נבחן אותו כמי שסייע לבצע עבירה שעונשה 30 שנות מאסר – יהא צפוי למאסר בן 15 שנים.",נפנה לדון בעניינו של נאשם 2 – 
245,ME-19-09-2690-22,"עסקינן בדין פלילי; לפיכך, מחייבנו סעיף 34כא' לחוק לפרש את העניין ""לפי הפירוש המקל ביותר עם מי שאמור לשאת באחריות פלילית לפי אותו דין""; לאור זאת, נצא מנקודת המוצא, לפיה העונש המרבי שאותו ניתן להטיל על הנאשם 2 בגין העבירה שעניינה סיוע לרצח באדישות עומדת על 10 שנות מאסר.",נפנה לדון בעניינו של נאשם 2 – 
246,ME-19-09-2690-22,"בל נשכח, כי הנאשם 2 הורשע גם בעבירות שעניינן סיוע לחבלה בכוונה מחמירה לפי סעיף 329 (א) (2) לחוק העונשין (בהתאם לסעיף 32 לחוק העונשין - מחצית העונש שנקבע בחיקוק בשל הביצוע העיקרי), וכן עבירות בנשק לפי סעיף 144 (א) ו - (ב) רישא וסיפא לחוק העונשין.",נפנה לדון בעניינו של נאשם 2 – 
247,ME-19-09-2690-22,(לעניינים אלו ראו והשוו בהרחבה הדיון בעניינו של הנאשם 1 וההפניות למדיניות הענישה שם).,נפנה לדון בעניינו של נאשם 2 – 
248,ME-19-09-2690-22,"נפנה, אפוא, לעיין בנסיבות הקשורות בביצוע העבירות – נאשם זה אמנם לא תכנן את ביצוע העבירות; אך, אין ספק שהוא צירף עצמו לתכנונו של הנאשם 1; הוא השיג עבור האחרון את כלי הנשק; נסע עמו כשהנשק בידיהם והתמקם כך שיוכל להקל ולאבטח אותו; לפיכך, ראוי לראותו כשותף לתכנון.",נפנה לדון בעניינו של נאשם 2 – 
249,ME-19-09-2690-22,"חלקו היחסי של נאשם זה בביצוע העבירות שני לתפקידו של הנאשם 1; דא עקא, שאין ניתן לומר עליו כי הוא שותף חסר – משמעות או שולי.",נפנה לדון בעניינו של נאשם 2 – 
250,ME-19-09-2690-22,"אמרנו כבר, אלמלא הירתמותו למבצע, ספק גדול אם הנאשם 1 יכול היה להוציאו אל הפועל.",נפנה לדון בעניינו של נאשם 2 – 
251,ME-19-09-2690-22,"כתוצאה מהעבירה עלול היה להיגרם מותם של שניים, כמפורט לעיל.",נפנה לדון בעניינו של נאשם 2 – 
252,ME-19-09-2690-22,"בפועל, מצא המנוח את מותו באירוע.",נפנה לדון בעניינו של נאשם 2 – 
253,ME-19-09-2690-22,הנאשם מצא עצמו מעורב בעבירות מפאת שחברו וקרוב – משפחתו ביקש ממנו להצטרף אליו ולסייע לו.,נפנה לדון בעניינו של נאשם 2 – 
254,ME-19-09-2690-22,"הנאשם אמנם צעיר בגילו; אך, בעברו הרשעה בעבירות–נשק ובירי; הוא ריצה מאסר בגין כך ותלוי ועומד נגדו מאסר מותנה.",נפנה לדון בעניינו של נאשם 2 – 
255,ME-19-09-2690-22,"יוצא שהוא הבין היטב את אופי המעשה ואת השלכותיו כמו – גם הבין את הפסול, הטמון בו.",נפנה לדון בעניינו של נאשם 2 – 
256,ME-19-09-2690-22,הוא יכול היה וצריך היה להימנע מלבצעו.,נפנה לדון בעניינו של נאשם 2 – 
257,ME-19-09-2690-22,"לאור כל האמור לעיל, בשים לב לערכים שבהם פגעו מעשיו של הנאשם, למידת הפגיעה בהם, למדיניות הענישה הראויה בכגון דא ולנסיבות הקשורות בביצוע העבירות כמו גם למשמעויות המשפטיות והעונשיות של ההרשעה בעבירה של סיוע לרצח באדישות, מצאנו לנכון לקבוע מתחם עונש הולם העומד על 8-12 שנות מאסר לצד עונשים נלווים.",נפנה לדון בעניינו של נאשם 2 – 
258,ME-19-09-2690-22,"משנקבעו מתחמי הענישה ביחס לעניינו של כל אחד מהנאשמים, הגיעה השעה להשלים את גזירת דינם על – ידי קביעת העונש, המתאים להם בשים לב לנסיבותיהם האישיות, אלו אשר אינן קשורות לביצוע העבירות (ראו סעיף 40יא' לחוק).",קביעת העונש המתאים לנאשמים
259,ME-19-09-2690-22,"כזכור, ביחס לנאשם 1 קבענו כי מתחם העונש ההולם בעניינו עומד על 18 עד 25 שנות מאסר לצד עונשים נלווים.",קביעת העונש המתאים לנאשמים
260,ME-19-09-2690-22,"נשיאה בעונש מאסר ממושך יפגע פגיעה קשה בנאשם זה, בחור צעיר אשר סיפור חייו טראגי (כמפורט לעיל); בחור אשר ביקש להינשא ולהקים משפחה ותקווה זו כמובן, נגוזה.",קביעת העונש המתאים לנאשמים
261,ME-19-09-2690-22,"גם משפחתו של הנאשם ובעיקר אמו, אשר לה שימש כמשענת תיפגע מכך שייכלא לתקופה ארוכה.",קביעת העונש המתאים לנאשמים
262,ME-19-09-2690-22,"הנאשם נטל אחריות על מעשיו (אף כי שירות המבחן התרשם מהפנמה חלקית בלבד); לפיכך, שיקומו וחזרתו למוטב איננה נראית, בשלב זה, קרובה.",קביעת העונש המתאים לנאשמים
263,ME-19-09-2690-22,הנאשם הודה באשמה; הוא הביע חרטה  וחסך זמן שיפוטי ניכר.,קביעת העונש המתאים לנאשמים
264,ME-19-09-2690-22,נסיבות חייו אכן קשות מאוד.,קביעת העונש המתאים לנאשמים
265,ME-19-09-2690-22,הדברים באו לידי ביטוי נרחב בתסקיר שנערך בעניינו ובדברי בא – כוחו אשר צוטטו לעיל.,קביעת העונש המתאים לנאשמים
266,ME-19-09-2690-22,"אין כלל ספק, שנסיבות חיים קשות אלו – מות אביו ודודו אשר אימצו בגיל צעיר, וחייו ללא דמות אב ובמצוקה כלכלית קיומית בוודאי השפיעו על עיצוב דמותו ואישיותו.",קביעת העונש המתאים לנאשמים
267,ME-19-09-2690-22,להן בוודאי גם הייתה תרומה להתנהלותו הפסולה באירוע הנדון כאן.,קביעת העונש המתאים לנאשמים
268,ME-19-09-2690-22,עברו של הנאשם נקי מעבירות פליליות.,קביעת העונש המתאים לנאשמים
269,ME-19-09-2690-22,בהתחשב במכלול ובפרט בגילו הצעיר של הנאשם 1 מצאנו לנכון להטיל עליו עונשים כדלקמן :,קביעת העונש המתאים לנאשמים
270,ME-19-09-2690-22,18 שנות מאסר לריצוי בפועל מיום מעצרו.,קביעת העונש המתאים לנאשמים
271,ME-19-09-2690-22,"שנתיים מאסר על - תנאי שלא יעבור במשך 3 שנים עבירה מסוג פשע שיש בה יסוד של איום, אלימות, שימוש בנשק או החזקתו שלא כחוק.",קביעת העונש המתאים לנאשמים
272,ME-19-09-2690-22,"הנאשם 1 יפצה את משפחתו של המנוח בסך של 150,000 ₪ וכן יפצה את נסראללה בסך של 35,000 ₪.",קביעת העונש המתאים לנאשמים
273,ME-19-09-2690-22,סכומים אלו ישולמו ב-24 תשלומים שווים החל ביום 01.05.2022 ובכל 1 בחודש שלאחריו.,קביעת העונש המתאים לנאשמים
274,ME-19-09-2690-22,אי תשלום אחד התשלומים במועד יעמיד את יתרת הפיצוי לפירעון מידי.,קביעת העונש המתאים לנאשמים
275,ME-19-09-2690-22,"למען הסר ספק, לא יהיה בוויתור על הפיצוי כדי לאיין את חובת הנאשם לשלמו.",קביעת העונש המתאים לנאשמים
276,ME-19-09-2690-22,"נאסר על הנאשם ליצור קשר ישיר או עקיף עם נפגעי העבירה, בכול הנוגע לפיצוי.",קביעת העונש המתאים לנאשמים
277,ME-19-09-2690-22,לנוכח העובדה שהעבירה נעברה תוך שימוש בקטנוע ( t-max מ.ר.,קביעת העונש המתאים לנאשמים
278,ME-19-09-2690-22,"49-999-13) השייך לנאשם סברנו שראוי, כאקט עונשי כמו גם הרתעתי להורות על חילוטו לטובת המדינה וכך אנו מורים.",קביעת העונש המתאים לנאשמים
279,ME-19-09-2690-22,מתחם העונש ההולם אשר נקבע בעניינו הועמד על 8-12 שנות מאסר בפועל לצעד עונשים נלווים.,הנאשם 2
280,ME-19-09-2690-22,נשיאת עונש מאסר ממושך צפויה לפגוע פגיעה קשה בנאשם ובבני – משפחתו.,הנאשם 2
281,ME-19-09-2690-22,תכניותיו להתגייס לשירות הצבא כבר נגוזו.,הנאשם 2
282,ME-19-09-2690-22,"גם משפחתו צפויה להיפגע מכך, כלכלית ונפשית.",הנאשם 2
283,ME-19-09-2690-22,"הנאשם הודה בביצוע המעשים, הביע חרטה וחסך זמן שיפוטי יקר.",הנאשם 2
284,ME-19-09-2690-22,"אכן נחסכה שמיעתם של עשרות רבות של עדים, שוטרים, מומחים ואזרחים כאחד.",הנאשם 2
285,ME-19-09-2690-22,הוא שוהה במעצר תקופה לא קצרה על הקושי הכרוך בכך.,הנאשם 2
286,ME-19-09-2690-22,עברו הפלילי של הנאשם אינו קל והוא מחייב החמרה מסוימת בעונשו.,הנאשם 2
287,ME-19-09-2690-22,בשים לב למכלול מצאנו לנכון להטיל על הנאשם עונשים כדלקמן:,הנאשם 2
288,ME-19-09-2690-22,9 שנות מאסר לריצוי בפועל.,הנאשם 2
289,ME-19-09-2690-22,"18 חודשי מאסר  על -תנאי שלא יעבור במשך 3 שנים עבירה מסוג פשע שלה יסוד של איום, אלימות, שימוש בלתי - חוקי בנשק או החזקתו שלא כחוק.",הנאשם 2
290,ME-19-09-2690-22,"הנאשם 2 יפצה את משפחת המנוח בסך של 100,000 ₪ וכן יפצה את נסראללה בסך של 25,000 ₪.",הנאשם 2
295,ME-19-09-2690-22,יוצא שהנאשם ירצה 10 שנות מאסר מיום מעצרו.,הנאשם 2
296,ME-19-09-2690-22,"ניתן היום,  ו' אדר א' תשפ""ב, 07 פברואר 2022, במעמד הצדדים.",הנאשם 2
297,ME-19-09-2690-22,5129371,הנאשם 2
