,verdict,text,part
0,ME-23-02-14375-187,אליושה בן שלום (עציר),הנאשמים
1,ME-23-02-14375-187,משה מוסא יוסיפוב חסנין (עציר),הנאשמים
2,ME-23-02-14375-187,דניאל אברמוב (עציר),הנאשמים
3,ME-23-02-14375-187,לירוי דהן (עציר),הנאשמים
12,ME-23-02-14375-187,"חוק העונשין, תשל""ז-1977: סע'  29, 31, 40ז, 40ט, 144, 144(א), 144(ב), 144(ז), 329(א)(1), 384, 40יג(א), 40יג(ג), 454",הנאשמים
13,ME-23-02-14375-187,פקודת התעבורה [נוסח חדש]: סע'  67,הנאשמים
14,ME-23-02-14375-187,"הנאשמים, אליושה בן שלום (להלן: ""הנאשם 1""), משה מוסא יוסיפוב חסנין  (להלן: ""הנאשם 2"") דניאל אברמוב  (להלן: ""הנאשם 3"") ולירוי דהן (להלן: ""הנאשם 4""), הורשעו בהתאם להודאתם, במסגרתו של הסדר טיעון, בעבירות המפורטות להלן -",כללי
15,ME-23-02-14375-187,"חבלה בכוונה מחמירה, לפי סעיפים 329(א)(1) ו - 29 לחוק העונשין (נאשמים 2, 3, ו- 4)",כללי
16,ME-23-02-14375-187,"עבירות בנשק (החזקה, נשיאה והובלה) לפי סעיפים 144(א) רישה ו - 144(ב) רישה בצירוף לסעיף 29 לחוק העונשין (נאשמים 2, 3, ו- 4).",כללי
17,ME-23-02-14375-187,"היזק בחומר נפיץ  לפי סעיפים 454 ו- 29 לחוק העונשין (נאשמים 2, 3, ו- 4).",כללי
18,ME-23-02-14375-187,סיוע להיזק בחומר נפיץ לפי סעיפים 454 ו- 31 לחוק העונשין (נאשם 1).,כללי
19,ME-23-02-14375-187,"נהיגה בזמן פסילה לפי סעיף 67 לפקודת התעבורה [נוסח חדש], התשכ""א - 1961 (נאשם 2).",כללי
20,ME-23-02-14375-187,הסדר הטיעון הוצג לבית המשפט ביום 6.4.24 ובמסגרתו הורשעו הנאשמים בעבירות דלעיל.,הסדר הטיעון
21,ME-23-02-14375-187,"כאן המקום לציין, כי לאחר תיקון כתב האישום והצגת ההסדר עבר העניין, אשר הוגש במקור לפני הרכב פשיעה חמורה, בהסכמת הצדדים, להידון לפני שופט דן יחיד, הח""מ.",הסדר הטיעון
22,ME-23-02-14375-187,"עוד צוין, כי לא הושגה הסכמה בין הצדדים לעניין העונש הראוי להיות מוטל על הנאשמים.",הסדר הטיעון
23,ME-23-02-14375-187,"עם זאת, המאשימה ציינה, כי מתחם הענישה, שעליו תצביע כמתאים למעשים, שבביצועם הורשעו הנאשמים 2, 3 ו - 4 ינוע בין 6 ל - 9 שנות מאסר, בעוד שהעונש בגדרי מתחם זה לא יעלה על שבע שנות מאסר.",הסדר הטיעון
24,ME-23-02-14375-187,"בהתייחס לנאשם מס' 1 ציין בא כוחה, כי תעתור למתחם הנע בין 20 ל - 36 חודשי מאסר לריצוי בפועל.",הסדר הטיעון
25,ME-23-02-14375-187,"הוער, כי לחובת נאשם 4 זקוף תנאי בר הפעלה בן 12 חודשי מאסר.",הסדר הטיעון
26,ME-23-02-14375-187,"במסגרת הסכמות הצדדים, התביעה תבקש להפעיל את התנאי, כך שמחציתו תרוצה במצטבר לעונש המוטל כאן, בעוד ההגנה תבקש כי עונש מותנה זה ירוצה בחופף.",הסדר הטיעון
27,ME-23-02-14375-187,"בכתב האישום צוין, כי בין הנאשמים התקיימה היכרות מוקדמת.",עובדות ההרשעה
28,ME-23-02-14375-187,"ביום 27.11.22 בשעות הערב, בטירת הכרמל, נורה רפאל (רפי) בן שלום ז""ל, אחיו של נאשם 1, ונהרג מהירי.",עובדות ההרשעה
29,ME-23-02-14375-187,"נאשם 3, חברו של רפי, שהה יחד עם רפי בזמן אירוע הירי שגרם למותו.",עובדות ההרשעה
30,ME-23-02-14375-187,"במועדים הרלוונטיים לכתב האישום, נאשם 1 התגורר ברחוב דולפין 2, קומה מס' 6, דירה מס' 19 בטירת הכרמל.",עובדות ההרשעה
31,ME-23-02-14375-187,"במועדים הרלוונטיים לכתב האישום, נאשם 2 היה פסול לנהיגה, מתוקף פסקי דין שניתנו בעניינו בהליכים הבאים: תת""ע 219-03-22 (בית משפט לתעבורה מרכז) מיום 8.3.22  תת""ע 220-03-22(בית משפט לתעבורה מרכז) מיום 8.3.22; תתע""א 9811-06-22 (בית משפט לתעבורה מרכז) מיום 23.6.22;  צוין, כי הוא היה מודע לכך שנפסל מנהיגה.",עובדות ההרשעה
32,ME-23-02-14375-187,"ביום 5.12.22   בשעה 22:15 או בסמוך לכך, שכר הנאשם 2 רכב מסוג רנו, מ.ר. 212-48-101.",עובדות ההרשעה
33,ME-23-02-14375-187,"במועד הנ""ל, הנאשם 2 נהג ברכב הרנו מפרדיס ועד לבית נאשם 1, בהיותו פסול לנהיגה.",עובדות ההרשעה
34,ME-23-02-14375-187,"רכב הרנו היה בחזקתו של הנאשם 2 החל מהמועד הנ""ל ועד ליום 11.12.22 בשעה 15:00.",עובדות ההרשעה
35,ME-23-02-14375-187,"במועדים הרלוונטיים לכתב האישום, התגורר אליהו יתח בדירה ברחוב דוד אלעזר 5 בנהריה.",עובדות ההרשעה
36,ME-23-02-14375-187,בשימושו של יתח רכב מסוג לקסוס מ.ר.,עובדות ההרשעה
37,ME-23-02-14375-187,"522-77-302,  כאשר בצמוד לביתו מצויה רחבת חנייה.",עובדות ההרשעה
38,ME-23-02-14375-187,"בעקבות האירוע בו נורה רפי, במועד מדויק שאינו ידוע למאשימה, עובר ליום 8.12.22, קשרו הנאשמים קשר עם אחרים, שזהותם אינה ידועה למאשימה, להצמיד מטען חבלה לרכבו של יתח ולהפעילו על מנת לגרום לפיצוץ הרכב.",עובדות ההרשעה
39,ME-23-02-14375-187,"במסגרת הקשר ולצורך קידומו, במועד מדויק שאינו ידוע למאשימה, עובר ליום 8.12.22, הנאשמים 2, 3 ו- 4 הצטיידו במטען חבלה מאולתר אשר הכיל חומר נפץ מרסק, יזם חשמלי ומנגנון הפעלה אלחוטי.",עובדות ההרשעה
40,ME-23-02-14375-187,"נאשמים אלו החזיקו את המטען הנ""ל ברשותם.",עובדות ההרשעה
41,ME-23-02-14375-187,"במסגרת הקשר ולצורך קידומו, ביום 6.12.22, בשעה 9:27 לערך, יצא הנאשם 3 מהדירה, ונכנס לרכב הרנו יחד עם אדם אחר שזהותו אינה ידועה למאשימה.",עובדות ההרשעה
42,ME-23-02-14375-187,"נאשם 3 והאחר נסעו ברכב הרנו לנהריה, ובין השעות 10:07 לערך ועד 11:24 לערך, נאשם 3 ביצע תצפיות על הבית וסביבתו.",עובדות ההרשעה
43,ME-23-02-14375-187,"בשעה 12:38 לערך, נאשם 3 והאחר חזרו עם רכב הרנו לבית נאשם 1.",עובדות ההרשעה
44,ME-23-02-14375-187,"במסגרת הקשר ולצורך קידומו, ביום 6.12.22, בשעה 17:00 לערך, יצא הנאשם 3 מהדירה, ונכנס לרכב הרנו יחד עם שני אנשים שזהותם אינה ידועה למאשימה.",עובדות ההרשעה
45,ME-23-02-14375-187,"נאשם 3 והאחרים נסעו ברכב הרנו לנהריה, ובין השעות 18:33 לערך ועד 19:15 לערך, נאשם 3 ביצע תצפיות על הבית וסביבתו.",עובדות ההרשעה
46,ME-23-02-14375-187,"בשעה 20:07 לערך, נאשם 3 והאחרים חזרו עם רכב הרנו לבית נאשם 1.",עובדות ההרשעה
47,ME-23-02-14375-187,"במסגרת הקשר ולצורך קידומו, ביום 7.12.22, בשעה 14:36 לערך, יצאו נאשמים 2 ו-4 מהדירה ונכנסו לרכב הרנו.",עובדות ההרשעה
48,ME-23-02-14375-187,"הנאשם 2 נהג ברכב הרנו, בהיותו פסול לנהיגה, והשניים נסעו ברכב הרנו לנהריה.",עובדות ההרשעה
49,ME-23-02-14375-187,"בין השעות 15:55 לערך ועד 16:55 נאשמים 2 ו -4 ביצעו תצפיות על הבית וסביבתו, וכן במקומות נוספים בנהריה.",עובדות ההרשעה
50,ME-23-02-14375-187,"במקביל, במהלך שהייתם של נאשמים 2 ו- 4 בנהריה, נאשם 1 שלח לנאשם 2, באמצעות מכשירים סלולריים שהיו בחזקתם, תמונה של הרכב של יתח, וכן כתובות נוספות שבהן יתח עשוי להימצא.",עובדות ההרשעה
51,ME-23-02-14375-187,"בעקבות ההודעות ששלח נאשם 1, נאשמים 2 ו -4 ביצעו תצפיות באותן כתובות.",עובדות ההרשעה
52,ME-23-02-14375-187,"בשעה 17:33 לערך, נאשמים 2 ו- 4 חזרו עם רכב הרנו לבית נאשם 1 ונכנסו לדירה.",עובדות ההרשעה
53,ME-23-02-14375-187,"ביום 8.12.22 בשעה 3:14 לערך, נאשמים 2, 3 ו- 4, יצאו מן הדירה, נכנסו לרכב הרנו ונסעו לנהריה כאשר נאשם 2 נהג ברכב, בהיותו פסול לנהיגה, וכשהם מחזיקים, נושאים ומובילים את מטען החבלה הנ""ל.",עובדות ההרשעה
54,ME-23-02-14375-187,"בשעה 3:49 לערך,  נאשמים 2, 3 ו- 4  הגיעו לנהריה, ועצרו את הרכב בסמוך לבית.",עובדות ההרשעה
55,ME-23-02-14375-187,"בשעה 4:02 לערך אחד מן השלושה הלך לרחבת החנייה, כשהוא נושא את מטען החבלה לרכב, ניגש לרכב של יתח שחנה במקום, ניסה להצמיד את מטען החבלה לרכב, אולם לא הצליח לעשות כן וחזר לרכב הרנו.",עובדות ההרשעה
56,ME-23-02-14375-187,"בשעה 4:09 אחד מן השלושה הלך לרחבת החנייה, כשהוא נושא את מטען החבלה, בלא רשות על פי דין לעשות כן, ניגש לרכב של יתח, הצמיד את מטען החבלה באמצעות מגנט לרכבו של יתח, (בחלקו החיצוני מתחת לדוושות הנהג), ומיד לאחר מכן חזר לרכב הרנו.",עובדות ההרשעה
57,ME-23-02-14375-187,"בשעה 4:12 שלושת הנאשמים הנ""ל עזבו את המקום ונסעו ברכב הרנו לרחוב הפלמ""ח בקרית ים.",עובדות ההרשעה
58,ME-23-02-14375-187,"בשעה 4:33 לערך נכנס נאשם 3 לקיוסק ""דרך הים"" רכש מוצרי מזון ושתייה לשלושה, וחזר לרכב הרנו.",עובדות ההרשעה
59,ME-23-02-14375-187,"מיד לאחר מכן, השלושה נסעו ברכב הרנו חזרה לנהריה.",עובדות ההרשעה
60,ME-23-02-14375-187,"בשעה 5:02, שלושת הנאשמים הנ""ל הגיעו ברכב הרנו לרחוב דוד אלעזר בנהריה, וחנו בסמוך לבית מספר 4א, ומשם ביצעו תצפית לעבר רחבת החנייה ורכבו של יתח.",עובדות ההרשעה
61,ME-23-02-14375-187,השלושה שהו במקום באופן רצוף עד לשעה 7:53.,עובדות ההרשעה
62,ME-23-02-14375-187,"בשעה 7:53 לערך, יתח יצא מביתו עם ארבעת ילדיו הקטנים, אלו צעדו על המדרכה המובילה לרכבו של יתח.",עובדות ההרשעה
63,ME-23-02-14375-187,"בשעה 7:55 לערך, יתח וילדיו נכנסו לרכב של יתח.",עובדות ההרשעה
64,ME-23-02-14375-187,"במקביל, השלושה נסעו ברכב הרנו מרחוב העליה חזרה לרחוב דוד אלעזר.",עובדות ההרשעה
65,ME-23-02-14375-187,"יתח החל בנסיעה ברכבו, כאשר ארבעת ילדיו בתוך הרכב, בעוד שלושת הנאשמים, נסעו ברכב הרנו בסמוך לרחבת החניה.",עובדות ההרשעה
66,ME-23-02-14375-187,"לאחר שהרכב של יתח התקדם מספר מטרים מרחבת החנייה לכיוון רחוב דוד אלעזר, השלושה הפעילו את מטען החבלה באמצעות מנגנון הפעלה אלחוטי, בכוונה לגרום ליתח חבלה חמורה, נכות או מום.",עובדות ההרשעה
67,ME-23-02-14375-187,"כתוצאה מהפעלת מטען החבלה, נוצר פיצוץ, יתח וילדיו יצאו מן הרכב שהמשיך בנסיעה מספר מטרים עד שנעצר על כיכר תנועה.",עובדות ההרשעה
68,ME-23-02-14375-187,"בזמן הפיצוץ, נסעו מספר רכבים על הכביש בקרבת הרכב של יתח.",עובדות ההרשעה
69,ME-23-02-14375-187,"הפיצוץ, ההדף וההרס שבעקבותיו סיכנו את חייהם של נוסעי הרכבים הסמוכים סכנה של ממש.",עובדות ההרשעה
70,ME-23-02-14375-187,"כתוצאה מן הפיצוץ, נגרמו ליתח שברים בכף רגל שמאל - שבר בצוואר מסרק 5+ ושבר בבסיס מסרק 4, וכן פצע באורך כ- 2 ס""מ אורכי בצד פלנטרי באזור צוואר מסרק 5.",עובדות ההרשעה
71,ME-23-02-14375-187,יתח הובהל למרכז הרפואי לגליל בנהריה ביום 8.12.22 ואושפז שם עד ליום 11.12.22.,עובדות ההרשעה
72,ME-23-02-14375-187,"בנוסף, כתוצאה מהפיצוץ נפצעה א', בתו הקטינה של יתח, ילידת 2007, בכך שנגרם לה חתך באצבע יד שמאל וכן היא חשה בכאבים באצבע זו.",עובדות ההרשעה
73,ME-23-02-14375-187,א' טופלה במרכז הרפואי לגליל ביום 8.12.22 ושוחררה לביתה.,עובדות ההרשעה
74,ME-23-02-14375-187,"כמו כן, נגרם נזק לרכבו של יתח, כדלקמן: נפער חור בגודל 12*14 ס""מ ברצפת הרכב של יתח מתחת לדוושות הנהג.",עובדות ההרשעה
75,ME-23-02-14375-187,"חלקי רכב נהדפו אל תוך חלל הרכב ומחוצה לו, ונגרמו נזקי הדף, עיוות ושבר בחלקים שונים ברכב.",עובדות ההרשעה
76,ME-23-02-14375-187,"כמו כן, נגרם נזק לרכבה של מרגריטה נריסקי, מסוג מזדה, מ.ר.",עובדות ההרשעה
77,ME-23-02-14375-187,"87-509-60, אשר חנה במרחק מטרים ספורים מהרכב של יתח, בכך שהמראה הפנימית נשברה, ונשברו חלקי פלסטיק מהמראה החיצונית - ימנית והפנסים האחוריים.",עובדות ההרשעה
78,ME-23-02-14375-187,"כן נגרמו סימני פיוח על הכביש בנקודת הפיצוץ ועל הקיר אבן סמוך, ונזקי הדף במחסן פלסטיק סמוך.",עובדות ההרשעה
79,ME-23-02-14375-187,"במעשיהם, כך נכתב בכתב האישום המתוקן, נאשמים 2-4, בצוותא חדא, גרמו ליתח לחבלה חמורה, שלא כדין, בכוונה להטיל בו נכות או מום או לגרום לו לחבלה חמורה.",עובדות ההרשעה
80,ME-23-02-14375-187,"נאשם 2 נהג ברכב, מספר פעמים, בהיותו פסול לנהיגה.",עובדות ההרשעה
81,ME-23-02-14375-187,"ב""כ המאשימה, הגיש מספר ראיות בעניינים של הנאשמים כדלהלן -",ראיות לעניין העונש
82,ME-23-02-14375-187,הוגש דיסק תיעוד וידאו של פיצוץ המטען (טעת/1),ראיות לעניין העונש
83,ME-23-02-14375-187,הוגשו פלטי רישום הפלילי בעניינם של הנאשמים וכן מסמכים נוספים שעניינם בהליכים משפטיים הנוגעים לנאשמים.,ראיות לעניין העונש
84,ME-23-02-14375-187,"עלה מאלו, כי -",ראיות לעניין העונש
85,ME-23-02-14375-187,לחובתו של הנאשם 1 (טעת/2) ארבע הרשעות קדומות שעניינן  -,ראיות לעניין העונש
86,ME-23-02-14375-187,"חבלה חמורה בנסיבות מחמירות (שנת 2012, בית המשפט לנוער בחיפה- הושת מאסר מותנה לצד צו של""צ);",ראיות לעניין העונש
87,ME-23-02-14375-187,"החזקת נשק, ירי מנשק חם באזור מגורים ואיומים (שנת 2016, מחוזי חיפה - הושת מאסר בפועל למשך 23 חודשים);",ראיות לעניין העונש
88,ME-23-02-14375-187,"קשירת קשר לעשות פשע ונשיאת נשק שלא כדין (שנת 2018, מחוזי חיפה – הושת מאסר בפועל למשך 27 חודשים).",ראיות לעניין העונש
89,ME-23-02-14375-187,"בנוסף לאלו צוין, כי הנאשם 1 הורשע לאחרונה ונגזר דינו (תפ""ח 65980-12-17 מיום 5.5.24) בגין ביצוען של עבירות בנשק בהקשרן למטען חבלה (טעת/6).",ראיות לעניין העונש
90,ME-23-02-14375-187,"הוגשה בהקשר זה, הודעה בדבר קיזוז ימי מעצר בהסכמה (טעת /7) ממנה עולה, כי  חלק הארי מימי המעצר בגין התיק דכאן נוכו במסגרת ההליך המקביל בתיק דלעיל.",ראיות לעניין העונש
91,ME-23-02-14375-187,לחובתו של הנאשם 2 (טעת/3) הרשעה קודמת שעניינה -,ראיות לעניין העונש
92,ME-23-02-14375-187,"הפרעה לשוטר במילוי תפקידו (שנת 2022, בית משפט השלום ברחובות - הושת מאסר מותנה).",ראיות לעניין העונש
93,ME-23-02-14375-187,"כמו כן, בהתאם לסיכומי המאשימה, קיימת לנאשם הרשעה נוספת שעניינה סיכון חיי אדם בנתיב תחבורה (מכוח הליך מקביל לתיק דכאן שם הוסכם על ענישה של 31 חודשי מאסר לריצוי בפועל).",ראיות לעניין העונש
94,ME-23-02-14375-187,"עוד צוין, כי לנאשם 2 , חמש עשרה הרשעות קדומות מתחום התעבורה, הכוללות, בין היתר, עבירות של נהיגה בזמן פסילה, נהיגה בקלות ראש, התנהגות הגורמת נזק, אי ציות לשוטר במדים, חציית קו הפרדה רצוף.",ראיות לעניין העונש
95,ME-23-02-14375-187,"לחובתו של הנאשם 3 (טעת/4) רשומות חמש הרשעות קודמות, שעניינן, בין היתר, בפציעה בנסיבות מחמירות, איומים, החזקת סמים, החזקת סכין, מתן שוחד, עסקה אחרת בסם וניסיון להחדיר חפץ אסור לבית הסוהר (עבירות אלו בוצעו במהלך מעצרו הנוכחי בתיק דכאן).",ראיות לעניין העונש
96,ME-23-02-14375-187,"בנוסף רשומות לחובתו של הנאשם 3, עשר הרשעות מתחום התעבורה, שעניינן בין היתר נהיגה ללא רישיון ונהיגה בפסילה.",ראיות לעניין העונש
97,ME-23-02-14375-187,לחובתו של הנאשם 4 (טעת/5) רשומות שתי הרשעות שעניינן בנשיאת נשק וירי מנשק (בגין אלו הושתו בשנת 2020 - 30 חודשי מאסר) ועבירות סמים.,ראיות לעניין העונש
98,ME-23-02-14375-187,"בנוסף רשומות לחובתו של הנאשם 4 שבע הרשעות מתחום התעבורה, שעניינן בין היתר נהיגה ללא רישיון, נהיגה בזמן פסילה ונהיגה בקלות ראש.",ראיות לעניין העונש
99,ME-23-02-14375-187,"בהקשר זה העיר ב""כ המאשימה, כי בשנת 2023 נדון הנאשם 4 בבית המשפט לתעבורה בחיפה (תיק 2375-04-22)  לעונש מאסר בן 45 ימים, שאותו ריצה במקביל להיותו עצור בגין התיק דכאן.",ראיות לעניין העונש
100,ME-23-02-14375-187,הפרקליט המלומד הגיש לעיון בית המשפט מסמך טיעונים לעונש בכתב (טעת/10) והוסיף על אלו בעל פה.,טיעוני הצדדים לעניין העונש
101,ME-23-02-14375-187,"צוין, כי הפגיעה בערכים המוגנים שנפגעו כפועל יוצא ממעשיהם של הנאשמים היא גבוהה, שכן עסקינן בחבורה אשר גמרה אומר ""לסגור חשבון"" עם המתלונן, על רקע מעשה הרצח של אחיו של הנאשם 1.",טיעוני הצדדים לעניין העונש
102,ME-23-02-14375-187,"הוער, כי חומרה יתרה נובעת מן העובדה שהחבורה בחרה להצמיד את מטען החבלה לרכבו של המתלונן בעוד ילדיו ישובים עמו ברכבו, במקום ציבורי, בשעת בוקר סואנת.",טיעוני הצדדים לעניין העונש
103,ME-23-02-14375-187,"ב""כ המאשימה עמד בהרחבה על נסיבות ביצוע העבירות ועל חומרת הקשר הפלילי והתוכנית העבריינית בנסיבות אלו.",טיעוני הצדדים לעניין העונש
104,ME-23-02-14375-187,"הודגש, כי מעשים אלו מצביעים על רמת אדישות מהותית מצד הנאשמים בכל הנוגע לשמירה על חיי אדם.",טיעוני הצדדים לעניין העונש
105,ME-23-02-14375-187,הוצגה לעיוני פסיקה רחבה המתייחסת לאירועים בהם נעשה שימוש במטעני חבלה.,טיעוני הצדדים לעניין העונש
106,ME-23-02-14375-187,"הוזכר, כי המחוקק מצא לנכון להחמיר את הענישה בעבירות נשק, כך שקבע לאחרונה עונש מזערי בגין הרשעות בעבירות אלו.",טיעוני הצדדים לעניין העונש
107,ME-23-02-14375-187,עניין זה מעיד לשיטתה של המאשימה על המשקל הרב שיש לייחס לאינטרס הציבורי על פני נסיבותיהם האישיות של הנאשמים.,טיעוני הצדדים לעניין העונש
108,ME-23-02-14375-187,"מכאן, עתרה המאשימה כי בעניינם של הנאשם 2, 3, ו- 4 יש לשרטט מתחם ענישה הנע בין 6 לבין 9 שנות מאסר, לצד עונשים נלווים (מאסר מותנה, פיצויים וקנס).",טיעוני הצדדים לעניין העונש
109,ME-23-02-14375-187,"בעניינו של הנאשם 1 עתרה המאשימה לשרטט מתחם ענישה הנע בין 20 לבין 36 חודשי מאסר לריצוי בפועל, בצירוף רכיבים של מאסר מותנה, פיצויים וקנס.",טיעוני הצדדים לעניין העונש
110,ME-23-02-14375-187,"בהתייחסה לנסיבות שאינן קשורות לביצוע העבירה, הודגש עברם הפלילי של הנאשמים, המצביע על מעורבותם העמוקה בעולם העברייני.",טיעוני הצדדים לעניין העונש
111,ME-23-02-14375-187,"הוער, כי לזכותם יש לזקוף את הודאתם בעובדות כתב האישום המתוקן והחיסכון הרב בזמן שיפוטי שהוגש עקב כך.",טיעוני הצדדים לעניין העונש
112,ME-23-02-14375-187,"הוער, כי לא הוגשו תסקירים בעניינם של הנאשמים, ובמובן זה אין למצוא אופק שיקומי בעניינם.",טיעוני הצדדים לעניין העונש
113,ME-23-02-14375-187,"נוכח כל המקובץ, עתרה המאשימה למקם את עונשם של הנאשמים בשליש התחתון של המתחמים שהציעה.",טיעוני הצדדים לעניין העונש
114,ME-23-02-14375-187,"בהקשר זה הוסף (ראו בהרחבה: סעיף 13 לסיכומי המאשימה), כי נוכח הרשעתם של הנאשמים בהליכים נוספים ומקבילים, אזי יש להתייחס כדבעי גם לסוגיית ניכוי ימי מעצרם מן העונש שיושת עליהם בגין תיק זה.",טיעוני הצדדים לעניין העונש
115,ME-23-02-14375-187,"משמע, כי אין לנכות ימי מעצר או מאסר אשר רוצו במקביל למעצרם בתיק זה.",טיעוני הצדדים לעניין העונש
116,ME-23-02-14375-187,"אדרש לעניין זה בהרחבה ובאופן מפורט בהמשך, עת ייגזר עונשם של הנאשמים.",טיעוני הצדדים לעניין העונש
117,ME-23-02-14375-187,"באי כוחם של הנאשמים, עו""ד שפרלינג, נוי וחן- ברוך, טענו כי קשירת הקשר המצויה בטבורו של כתב האישום המתוקן עניינה במטרה לפוצץ את רכבו של המתלונן, אך לא לפגוע באנשים המצויים בתוכו.",טיעוני הצדדים לעניין העונש
118,ME-23-02-14375-187,צוות ההגנה עמד על כך שהנאשמים לא הבחינו בילדים עולים לרכב.,טיעוני הצדדים לעניין העונש
119,ME-23-02-14375-187,"הודגשו העובדות שלפיהן הנזק שנגרם היה מועט באופן יחסי, נתון המעיד על כוונה להפחיד.",טיעוני הצדדים לעניין העונש
120,ME-23-02-14375-187,הא ותו לא.,טיעוני הצדדים לעניין העונש
121,ME-23-02-14375-187,"בהקשר זה הופניתי לסרטון שבו לדידם של הסנגורים ניתן להבחין כי הרכב אינו עולה באש, שכן המטען שהונח היה קטן בגודלו.",טיעוני הצדדים לעניין העונש
122,ME-23-02-14375-187,"צוות ההגנה עמד על הודאתם של הנאשמים בהזדמנות הראשונה של הנאשמים, כך שלא נשמע ולו עד אחד בתיק דכאן.",טיעוני הצדדים לעניין העונש
123,ME-23-02-14375-187,במובן זה נחסך זמן שיפוטי יקר.,טיעוני הצדדים לעניין העונש
124,ME-23-02-14375-187,"הוער, כי התיקון בכתב האישום נעשה על רקע קושי ראייתי מהותי.",טיעוני הצדדים לעניין העונש
125,ME-23-02-14375-187,"בהתייחס לנאשם 1, צוין, כי הוא לא נכח בזירה כלל ועיקר, אלא רק סייע לאחרים ברמת סיוע מזערית.",טיעוני הצדדים לעניין העונש
126,ME-23-02-14375-187,צוות ההגנה הפנה לפסיקה הנוהגת המתאימה לשיטתו לתיק דכאן יותר מאשר זו שאליה הפנתה המאשימה.,טיעוני הצדדים לעניין העונש
127,ME-23-02-14375-187,"הוער, כי הענישה בכללותה (אף זו שהגישה המאשימה) נסובה סביב 4 עד 5 שנות מאסר, בהתייחס לנאשמים העיקריים.",טיעוני הצדדים לעניין העונש
128,ME-23-02-14375-187,"צוין, כי הנאשם 1 הוא פצוע ירי, כבד שמיעה, בעוד בפניו מושתלים שתלי פלטינה בעקבות פציעת ירי שספג.",טיעוני הצדדים לעניין העונש
129,ME-23-02-14375-187,"הוער, כי הוא זקוק להמשך שיקום ארוך פועל יוצא של פגיעות אלו.",טיעוני הצדדים לעניין העונש
130,ME-23-02-14375-187,"עוד צוין, כי נסיבות חייו של נאשם 1 קשות ביותר, שכן אחיו נרצח, אביו נפטר והוא עצמו היה קורבן לפיצוץ מטען חבלה שהונח בחלון ביתו בהיותו צעיר.",טיעוני הצדדים לעניין העונש
131,ME-23-02-14375-187,"בהתייחס לנאשם 2 צוין, כי גם נאשם זה גדל בתנאים מורכבים ביותר, עמוסים בסבל.",טיעוני הצדדים לעניין העונש
132,ME-23-02-14375-187,"באשר לנאשם 3, פורט כי נאשם זה הוא כבד לשון, ומשכך ההתנהלות בין סורג ובריח קשה לו עד מאוד, שכן הוא מושא ללעג.",טיעוני הצדדים לעניין העונש
133,ME-23-02-14375-187,לנאשם זה שלושה ילדים קטנים שאינם נהנים מתמיכה כלכלית משמעותית.,טיעוני הצדדים לעניין העונש
134,ME-23-02-14375-187,"בכל הנוגע לעונש התנאי בר ההפעלה  שרובץ לפתחו של הנאשם 4, נטען כי יש להפעיל את כולו באופן חופף, שכן עסקינן בנאשם צעיר שלא זכה מעולם להזדמנות נוספת תוך פתיחת אופק שיקומי, מי שגדל בתנאים משפחתיים שאינם פשוטים כלל ועיקר.",טיעוני הצדדים לעניין העונש
135,ME-23-02-14375-187,"נוכח כל המקובץ צוות ההגנה סבר, כי העונש בתוככי מתחם הענישה, בהתייחס לנאשמים 2 עד 4 צריך לעמוד על שלוש שנות מאסר ומחצה, בעוד לגבי הנאשם 1 יש לקבוע עונש מאסר בן 7 חודשים.",טיעוני הצדדים לעניין העונש
136,ME-23-02-14375-187,"בהתייחס לחפיפת העונשים, ההגנה עתרה להתחשבות מרבית בנאשמים, על מנת להעניק להם אופק ותקווה.",טיעוני הצדדים לעניין העונש
137,ME-23-02-14375-187,"הנאשמים 1, 2 ו - 3 פנו אל בית המשפט ואמרו שהם מצטערים על מעשיהם  והבטיחו שלא לחזור עליהם.",טיעוני הצדדים לעניין העונש
138,ME-23-02-14375-187,"הנאשם 4 הוסיף, כי הוא מבקש הזמנות נוספת, שכן הוא עוזר כלכלית לאמו הסובלת מנכות.",טיעוני הצדדים לעניין העונש
139,ME-23-02-14375-187,"חברה מתוקנת אינה יכולה לסבול מעשים כגון אלו שביצעו הנאשמים שלפניי; נפשו של הציבור נקעה מתופעת ""סגירת החשבונות בעולם העברייני"" המתבצעת ללא מורא ברחובות המדינה, בעוד עבריינים שונים מפגינים במעשיהם המסוכנים אדישות חמורה לערכים הנוגעים לשלטון החוק ולחיי האדם - אלו המצויים בסביבת זירת ביצוע העבירה.",דיון והכרעה
140,ME-23-02-14375-187,"ברי אם כן, כי פגיעה באדם בטבורה של עיר, בשעות הבוקר, באמצעות מטען חבלה המוצמד לרכבו, ראויה לתגובה עונשית חמורה מצדן של הערכאות השונות; הדברים הנכונים על אחת כמה וכמה כאשר ילדיו של קרבן העבירה ישובים עמו ברכבו בעת פיצוץ המטען, ותוך סיכון משתמשים נוספים בדרך.",דיון והכרעה
141,ME-23-02-14375-187,"כידוע, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
142,ME-23-02-14375-187,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
143,ME-23-02-14375-187,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לכל נאשם בשים לב לנסיבותיו האישיות ולנתונים נוספים, הללו שאינם קשורות בביצוע העבירה.",דיון והכרעה
144,ME-23-02-14375-187,"אדון תחילה בעניינם של הנאשמים 2, 3 ו -4.",דיון והכרעה
145,ME-23-02-14375-187,"הערכים המוגנים בהם פגעו הנאשמים 3,2 ו-4 במעשיהם ברורים.",דיון והכרעה
146,ME-23-02-14375-187,"האמור במעשים, אשר פגעו בערך השמירה על שלמות גופם של בני-אדם, בזכותם של אחרים לחיות חיים שלווים ובלתי-מופרעים; וכן בסדר הציבורי, בזכות לקניין, ובשלטון החוק.",דיון והכרעה
147,ME-23-02-14375-187,הנאשמים פגעו בביטחון הציבור וחשפו אותו לאירוע עוין - פלילי המבוצע באמצעות מטען חבלה שהושג שלא כחוק.,דיון והכרעה
148,ME-23-02-14375-187,נאשם 2 פגע בנוסף בזכותם של משתמשי הדרך לנהוג בבטחה וכדין בכבישי הארץ.,דיון והכרעה
149,ME-23-02-14375-187,מידת הפגיעה בערכים הללו ממשית ומשמעותית.,דיון והכרעה
150,ME-23-02-14375-187,"על מנת לשרטט כדבעי את מתחם העונש ההולם עיינתי בפסיקה רחבה העוסקת בעבירות שעניינן חבלה בכוונה מחמירה בניגוד לסעיף 329(א)(1) לחוק העונשין; עבירות בנשק (החזקה, נשיאה והובלה) לפי סעיפים 144(א) רישה ו - 144(ב) רישה בצירוף לסעיף 29 לחוק העונשין; היזק בחומר נפיץ לפי סעיפים 454 ו - 29 לחוק העונשין ;ונהיגה בזמן פסילה לפי סעיף 67 לפקודת התעבורה [נוסח חדש], התשכ""א - 1961 (בהתייחס לנאשם 2).",דיון והכרעה
151,ME-23-02-14375-187,"כאן המקום להזכיר, כי בהקשרן של עבירות הנשק המיוחסות לנאשמים, הוחל (הוראה זו נכנסה לתוקפה ביום 8.12.21) תיקון מס' 140 לחוק, שבמסגרתו עוגנו עונשים מזעריים לצד עבירות שעניינן החזקה, הובלה או סחר בנשק שלא כדין (סעיף 144(ז) לחוק).",דיון והכרעה
152,ME-23-02-14375-187,כאמור לשם קביעת המתחם יש להתחשב בנוסף למקובץ לעיל בנסיבות ביצוען של העבירות (סעיף 40ט לחוק).,דיון והכרעה
153,ME-23-02-14375-187,"הנאשמים 2, 3 ו-4  תכננו מעשיהם בצוותא חדא.",דיון והכרעה
154,ME-23-02-14375-187,שלושתם היו שותפים שווים לתכנון המוקדם המוקפד וכן להוצאת העבירות משלב ההכנה אל עבר ביצוען המוגמר.,דיון והכרעה
155,ME-23-02-14375-187,הם הצטיידו במטען חבלה וכן ברכב שהושכר לצורך המשימה.,דיון והכרעה
156,ME-23-02-14375-187,"שלושת הנאשמים, כל אחד בתורו (גם באמצעות אחרים) ביצע תצפית ומעקב אחר המתלונן ורכבו.",דיון והכרעה
157,ME-23-02-14375-187,שלושתם שהו יחדיו בעמדת התצפית מספר שעות.,דיון והכרעה
158,ME-23-02-14375-187,"שלושתם, החזיקו, נשאו והובילו את מטען החבלה שהוא נשק, בצוותא חדא בלא רשות על פי דין לעשות כן.",דיון והכרעה
159,ME-23-02-14375-187,אחד או שניים מן השלושה הצמיד את המטען לרכבו של יתח (בידיעה מלאה של האחרים וכחלק מן התוכנית העבריינית) וכך הפעילו יחדיו את המטען וגרמו לפיצוץ ברכב המתלונן.,דיון והכרעה
160,ME-23-02-14375-187,"במובן זה, שלושתם פגעו במזיד ברכבו של יתח, באמצעות חומר נפיץ.",דיון והכרעה
161,ME-23-02-14375-187,"המעשה בוצע בשעת בוקר תוך סיכון אנשים נוספים שבדרך, בעוד ילדיו של המתלונן עשו דרכם למסגרות חינוכיות.",דיון והכרעה
162,ME-23-02-14375-187,"ברי, כי לנתון זה משמעות מחמירה.",דיון והכרעה
163,ME-23-02-14375-187,"בנוסף, נאשם 2 נהג ברכב בהיותו פסול לנהיגה.",דיון והכרעה
164,ME-23-02-14375-187,"הנזק שנגרם פורט בהרחבה לעיל, למתלונן נגרמו שברים בגופו והוא הובהל לטיפול רפואי דחוף שם אושפז למספר ימים.",דיון והכרעה
165,ME-23-02-14375-187,"בנוסף, כתוצאה מהפיצוץ נפצעה א', בתו הקטינה של המתלונן, ונגרם לה חתך באצבע יד שמאל.",דיון והכרעה
166,ME-23-02-14375-187,נזקים נגרמו לרכבו של המתלונן ולרכב נוסף הסמוך לרכבו של המתלונן.,דיון והכרעה
167,ME-23-02-14375-187,"כמו כן, נוצרו סימני הדף על הכביש ובסביבתו (מחסן פלסטיק סמוך).",דיון והכרעה
168,ME-23-02-14375-187,"הנזק שעלול היה להיגרם ממעשיהם של שלושת הנאשמים יכול היה להיות חמור יותר, ולעלות חלילה בחיי אדם ופגיעה חמורה יותר בסובבים.",דיון והכרעה
169,ME-23-02-14375-187,שלושת הנאשמים הבינו היטב את השלכות מעשיהם והם יכלו והיו צריכים להימנע מביצוען של העבירות.,דיון והכרעה
170,ME-23-02-14375-187,"לאור כל המקובץ, מצאתי לנכון לקבוע בעניינם של הנאשמים 3 ו - 4 מתחם עונש הולם הנע בין חמש שנות מאסר לבין שמונה שנות מאסר לריצוי בפועל.",דיון והכרעה
171,ME-23-02-14375-187,בעוד בעניינו של הנאשם 2 (נוכח עבירת הנהיגה בזמן פסילה) מתחם הענישה ינוע בין 62 חודשי מאסר לבין שמונה שנות מאסר לריצוי בפועל.,דיון והכרעה
172,ME-23-02-14375-187,הכול לצד עונשים נלווים.,דיון והכרעה
173,ME-23-02-14375-187,"מכאן, ראוי לבחון מהם העונשים המתאימים לנאשמים בשים לב לנסיבות שאינן קשורות בביצוע העבירה -",דיון והכרעה
174,ME-23-02-14375-187,"ברי, כי ריצוי עונש מאסר ממושך יפגע קשות בנאשם, ובבני משפחתו.",דיון והכרעה
175,ME-23-02-14375-187,"בהקשר זה, לא התעלמתי מדבריי הסנגורים הנוגעים לתנאים המורכבים שבהם גדל נאשם זה;  הנאשם הודה, נטל אחריות על מעשיו ובכך חסך זמן שיפוטי יקר נוסף, על כל המשתמע מכך; עברו הפלילי כולל הרשעות שעניינן בהפרעה לשוטר וסיכון חיי אדם בנתיב תחבורה (כאמור במסגרת הליך המתנהל במקביל לתיק דכאן).",דיון והכרעה
176,ME-23-02-14375-187,באמתחתו עבר תעבורתי מכביד (המעיד לטעמי גם על התנהגות חסרת רסן במישור זה).,דיון והכרעה
177,ME-23-02-14375-187,"כמפורט, נאשם זה הורשע כאן בגין עבירה שצורפה, שעניינה סיוע לגניבה.",דיון והכרעה
178,ME-23-02-14375-187,אין בנמצא המלצה שיקומית בעניינו של הנאשם זה.,דיון והכרעה
179,ME-23-02-14375-187,"כפי צוין, עונש מאסר ממושך יפגע קשות גם בנאשם זה, ובבני משפחתו (לנאשם שלושה ילדים קטנים כפי שפורט) בהקשר זה  לא התעלמתי מדבריי הסנגורים הנוגעים לקושי הניבט מן היחס המופנה לנאשם זה נוכח העובדה כי הוא כבד לשון.",דיון והכרעה
180,ME-23-02-14375-187,"הנאשם הודה, נטל אחריות על מעשיו ובכך חסך זמן שיפוטי יקר נוסף, על כל המשתמע מכך.",דיון והכרעה
181,ME-23-02-14375-187,עברו הפלילי עשיר.,דיון והכרעה
182,ME-23-02-14375-187,באמתחתו עבר פלילי וכן עבר תעבורתי מכביד (המעיד לטעמי גם על התנהגות חסרת רסן במישור זה).,דיון והכרעה
183,ME-23-02-14375-187,כאמור אין בנמצא המלצה שיקומית בעניינו של הנאשם זה.,דיון והכרעה
184,ME-23-02-14375-187,"ברי, כי ריצוי עונש מאסר ממושך יפגע קשות גם בנאשם זה, ובבני משפחתו.",דיון והכרעה
185,ME-23-02-14375-187,גם בהקשרו של נאשם זה קיבלתי את דבריי הסנגורים המלומדים הנוגעים לתנאים המורכבים בהם גדל נאשם צעיר זה.,דיון והכרעה
186,ME-23-02-14375-187,"הנאשם הודה, נטל אחריות על מעשיו ובכך חסך זמן שיפוטי יקר נוסף, על כל המשתמע מכך; עברו הפלילי כולל עבירות בתחום הנשק והסמים.",דיון והכרעה
187,ME-23-02-14375-187,"בנוסף על כך, באמתחתו עבר תעבורתי עשיר.",דיון והכרעה
188,ME-23-02-14375-187,כאמור אין בנמצא המלצה שיקומית בעניינו של הנאשם זה,דיון והכרעה
189,ME-23-02-14375-187,"בהתייחס לשלושת הנאשמים דלעיל, סברתי שיש בנוסף לאמור לעיל, נוכח התנהגותם, לכלול בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לעולם העברייני שהתנהגות דומה ומסוכנת שכזו אינה מקובלת במחוזותינו.",דיון והכרעה
190,ME-23-02-14375-187,"מכאן, לאחר ששקלתי את כל השיקולים הדרושים לכך, מצאתי לנכון להטיל על הנאשמים את המפורטים להלן:",סוף דבר
191,ME-23-02-14375-187,70 חודשי מאסר לריצוי בפועל.,נאשם 2 
192,ME-23-02-14375-187,"מאחר ונאשם 2 נדון במסגרת תיק תעבורה (נ""ב 6968-07-21 מיום 1.3.23 ) לעונש מאסר אשר רוצה בין התאריכים 1.3.23 - 30.9.23 במקביל לתקופת מעצרו בגין תיק זה.",נאשם 2 
193,ME-23-02-14375-187,"הרי, שימי המעצר שינוכו בפועל הם מיום 8.1.23 ועד 28.2.23 ובנוסף מיום 1.10.23 ועד למועד גזר דין זה.",נאשם 2 
194,ME-23-02-14375-187,"עוד יוער, כי עונש המאסר לריצוי בפועל המושת כאן ירוצה במצטבר לכל עונש נוסף שהושת על הנאשם 2 בהליכים נוספים שהתקיימו במקביל לתיק דכאן.",נאשם 2 
195,ME-23-02-14375-187,18 חודשי מאסר על תנאי שלא יעבור במשך 3 שנים עבירה מסוג פשע שיש בה יסוד של אלימות או עבירות בנשק מסוג פשע לפי סעיף 144 לחוק העונשין וכן עבירה שעניינה היזק בחומר נפיץ לפי סעיף 454 לחוק העונשין.,נאשם 2 
196,ME-23-02-14375-187,6 חודשי מאסר על תנאי שלא יעבור במשך 3 שנים עבירה של נהיגה בזמן פסילה או עבירה שעניינה בגניבה.,נאשם 2 
197,ME-23-02-14375-187,"פיצויים בסך 25,000 ₪ לטובת נפגע העבירה אשר ישולמו ב - 25 תשלומים חודשיים שווים החל ביום 1.11.24, ויועברו לנפגע העבירה לפי פרטים עדכניים שיימסרו בידי המאשימה  למזכירות.",נאשם 2 
198,ME-23-02-14375-187,אי תשלום אחד מן התשלומים במועד יעמיד את יתרת הפיצוי לפירעון מידי.,נאשם 2 
199,ME-23-02-14375-187,24 חודשי פסילה מלקבל או להחזיק רישיון נהיגה.,נאשם 2 
200,ME-23-02-14375-187,68 חודשי מאסר לריצוי בפועל.,נאשם 3 
201,ME-23-02-14375-187,"עוד יוער, כי עונש המאסר לריצוי בפועל המושת כאן ירוצה במצטבר לכל עונש נוסף שהושת על הנאשם 3 בהליכים נוספים שהתקיימו במקביל לתיק דכאן.",נאשם 3 
205,ME-23-02-14375-187,68 חודשי מאסר לריצוי בפועל בניכוי ימי מעצרו.,נאשם 4 
206,ME-23-02-14375-187,בתקופת ניכוי ימי המעצר לא ייכללו 45 הימים שבמהלכם ריצה נאשם זה עונש מאסר אשר נגזר עליו במסגרת תיק תעבורה 2375-04-22.,נאשם 4 
207,ME-23-02-14375-187,"יוצא, אפוא, שעל נאשם 4 לרצות 71 חודשי מאסר לריצוי בפועל, בניכוי ימי המעצר כמפורט לעיל.",נאשם 4 
208,ME-23-02-14375-187,"עוד יוער, כי עונש המאסר לריצוי בפועל המושת כאן ירוצה במצטבר לכל עונש נוסף שהושת על הנאשם 4 בהליכים נוספים שהתקיימו במקביל לתיק דכאן.",נאשם 4 
210,ME-23-02-14375-187,"פיצוי 25,000 ₪ לטובת נפגע העבירה אשר ישולמו ב - 25 תשלומים חודשיים שווים החל ביום 1.11.24, ויועברו לנפגע העבירה לפי פרטים עדכניים שיימסרו בידי המאשימה  למזכירות.",נאשם 4 
211,ME-23-02-14375-187,אי תשלום אחד מן התשלומים במועד יעמיד את יתרת הפיצוי לפירעון מידי,נאשם 4 
212,ME-23-02-14375-187,"כעת, אעבור לגזור את דינו של הנאשם 1.",נאשם 4 
213,ME-23-02-14375-187,"אזכיר, כי בניגוד לשלושת הנאשמים דלעיל הנאשם 1 הורשע בעבירה אחת שעניינה סיוע להיזק בחומר נפיץ לפי סעיפים 454 ו- 31 לחוק העונשין.",נאשם 4 
214,ME-23-02-14375-187,"הערכים המוגנים בהם פגע נאשם זה עניינם בזכותם של אחרים לשמור על שלמות גופם, בזכותם לחיות חיים שלווים ובלתי-מופרעים ובזכות לקניינם; כן פגע הנאשם בערכים שעניינם בסדר הציבורי ובשלטון החוק.",נאשם 4 
215,ME-23-02-14375-187,הנאשם להלכה ולמעשה סייע  לשימוש בחומר נפיץ בקרבת בני אדם.,נאשם 4 
216,ME-23-02-14375-187,מידת הפגיעה בערכים הללו היא ממשית.,נאשם 4 
217,ME-23-02-14375-187,"הנאשם 1 מצוי ""במעגל החיצוני"" (כמסייע) של ביצוע העבירה שעניינה היזק בחומר נפיץ.",נסיבות ביצוע העבירה -
218,ME-23-02-14375-187,"בניגוד לשלושת הנאשמים האחרים, משמעות דברים זו, היא כי נאשם זה לא היה מצוי בגרעין התוכנית העבריינית ובמובן זה אינו שותף מלא ומודע (כמבצע בצוותא חדא).",נסיבות ביצוע העבירה -
219,ME-23-02-14375-187,"בהתאם לעובדות כתב האישום המתוקן, הנאשם 1 סייע לשלושת הנאשמים האחרים בכך שהעמיד לרשותם את דירתו ובכך ששלח לנאשם 2, באמצעות מכשירים סלולריים שהיו בחזקתם, תמונה של הרכב של יתח, וכן כתובות נוספות שבהן יתח עשוי להימצא.",נסיבות ביצוע העבירה -
220,ME-23-02-14375-187,בעקבות ההודעות הנאשמים האחרים ביצעו תצפיות במקומות אלו.,נסיבות ביצוע העבירה -
221,ME-23-02-14375-187,הנאשם 1 הבין היטב את השלכות הסיוע במצב דברים זה והוא יכול והיה צריך להימנע מביצוען של העבירות.,נסיבות ביצוע העבירה -
222,ME-23-02-14375-187,"לאור המקובץ, מצאתי לנכון לקבוע בעניינו של הנאשם 1 מתחם עונש הולם הנע בין 16 חודשי מאסר לבין 30 חודשי מאסר לריצוי בפועל, לצד עונשים נלווים.",נסיבות ביצוע העבירה -
223,ME-23-02-14375-187,"באשר לנסיבות שאינן קשורות לביצוע העבירה, אציין, כי ברי שריצוי עונש מאסר ממושך יפגע קשות בנאשם, ובבני משפחתו.",נסיבות ביצוע העבירה -
224,ME-23-02-14375-187,"בהקשר זה, לא התעלמתי מדברי הסנגורים הנוגעים לתנאים המורכבים שבהם גדל נאשם זה ולפציעות המלוות אותו וכן לפרשה שליוותה אותו ואת משפחתו בילדותו;  הנאשם הודה, נטל אחריות על מעשיו ובכך חסך זמן שיפוטי יקר נוסף, על כל המשתמע מכך.",נסיבות ביצוע העבירה -
225,ME-23-02-14375-187,"עברו הפלילי של נאשם זה משמעותי, הכולל עבירות שעניינן בנשק וחבלה חמורה.",נסיבות ביצוע העבירה -
227,ME-23-02-14375-187,"גם בהתייחס לנאשם זה, סברתי שיש בנוסף לאמור לעיל, נוכח התנהגותו, לכלול בגדרי מתחם הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לעולם העברייני שהתנהגות דומה ומסוכנת שכזו אינה מקובלת במחוזותינו.",נסיבות ביצוע העבירה -
228,ME-23-02-14375-187,"לאחר ששקלתי את כל השיקולים הדרושים, מצאתי לנכון להשית על הנאשם 1 את העונשים המפורטים להלן:",נסיבות ביצוע העבירה -
229,ME-23-02-14375-187,20 חודשי מאסר לריצוי בפועל.,נסיבות ביצוע העבירה -
230,ME-23-02-14375-187,"כמו כן, עונש המאסר לריצוי בפועל המושת כאן ירוצה במצטבר לכל עונש נוסף שהושת על הנאשם 1 בהליכים נוספים שהתקיימו במקביל לתיק דכאן.",נסיבות ביצוע העבירה -
231,ME-23-02-14375-187,9 חודשי מאסר על תנאי שלא יעבור במשך 3 שנים עבירה שעניינה היזק בחומר נפיץ לפי סעיף 454 לחוק העונשין.,נסיבות ביצוע העבירה -
232,ME-23-02-14375-187,"פיצוי לטובת נפגע העבירה בסך של 8000 ₪ אשר ישולמו ב - 8 תשלומים חודשיים שווים החל ביום 1.11.24, ויועברו לנפגע העבירה לפי פרטים עדכניים שיימסרו בידי המאשימה  למזכירות.",נסיבות ביצוע העבירה -
234,ME-23-02-14375-187,"ניתן היום,  י""ג אלול תשפ""ד, 16 ספטמבר 2024, במעמד הצדדים.",זכות ערעור כחוק
